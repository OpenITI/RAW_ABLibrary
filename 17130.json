[
  {"content":"\r\n . \r\n","description":"","footnote":"","page_name":" الغلاف 1 ","page_number":1},
  {"content":"\r\n . \r\n","description":"","footnote":"","page_name":" الغلاف 2 ","page_number":2},
  {"content":"\r\n\r\nترجمه\r\nتفسير مجمع البيان\r\nتاليف\r\nامين الاسلام ومفسر بزرگ عالم تشيع\r\nشيخ ابوعلى الفضل بن الحسن الطبرسى ( ره )\r\nمتوفى سال 548\r\nترجمه ونگارش از :\r\nدانشمند معظم ، حاج شيخ على كاظمى\r\nجلد 22\r\n\r\n","description":"","footnote":"","page_name":" 1 ","page_number":3},
  {"content":"\r\n\r\nمؤسسه انتشارات فراهانى\r\nمؤلف : علامه بزرگوار مرحوم طبرسى ره\r\nمترجم : دانشمند معظم ، حاج شيخ على كاظمى\r\nمصحح : حاج شيخ على صحت\r\nامور چاپ : شمس فراهانى\r\nناشر : مؤسسه انتشارات فراهانى\r\nچاپ : برادران علمى\r\nتعداد : 2000 جلد\r\nقطع : وزيرى\r\nكاغذ : 80 گرمى اعلاء\r\nتاريخ چاپ اول : اسنفد ماه / 58\r\nصحافى : از مؤسسه مهر آئين\r\nنقاشى پشت جلد : از آتليه آريان\r\nهمه ى حقوق طبع براى ناشر محفوظ است\r\nبازار بين الحرمين تلفن 530465\r\nبازار كاشفى پلاك 24\r\n\r\n","description":"","footnote":"","page_name":" 2 ","page_number":4},
  {"content":"\r\n\r\n\r\nجلد بيست و دوم\r\nبِسْمِ اللَّهِ الرَّحْمنِ الرَّحِيمِ\r\n\r\nمقدمهء مترجم :\r\nپس از حمد و ثناى پروردگار لاحد ، و درود به پيشگاه حضرت ختمى مرتبت ، و اداى سلام و تحيّات بآستان امامان و رهبران بشريّت ، به ويژه حضرت حجّه بن الحسن العسكري ارواحنا له الفداء .\r\nاز آنجا كه تفسير مجمع البيان تفسيرى تا حدّى جامع و جالب و ميان خاص و عام مشهور و معروف بوده و هست ، و با وجود اين همه تفاسير جديد كه نوشته شده است باز هم موقعيت خود را از دست نداده ، و هم چنان در رديف تفاسير درجهء اول محسوب ميگردد ، مطبوعاتى فراهانى كه همواره ناشر آثار بزرگان شيعه بوده‌اند ، كمر همّت بسته و مجلّدات اين تفسير ارزنده را به همكارى جمعى از نويسندگان و دانشمندان ترجمه و چاپ نمودند .\r\n\r\n","description":"","footnote":"","page_name":" 3 ","page_number":5},
  {"content":"\r\n\r\nترجمهء مجلَّد نهم عربى را نيز با حسن نظرى كه داشتند بعهدهء اين ناچيز گذاشتند ، از همان اول بناشر محترم تذكر دادم كه اين تفسير ، با امتيازات ويژه و اهميت فوق العاده‌اى كه دارد ، بخاطر موقعيت حساس كه عصر تاليف آن از نظر شدت تقيه داشته است از بيانات اهل بيت عصمت و طهارت كه حق تفسير و تبيين قرآن منحصر به آنان است ، در تفسير آيات كمتر استفاده شده است ، و ما به منظور تكميل اين نقيصه پاورقيهايى از تفاسير اهل بيت ( ع ) از كتب معتبر روايتى نقل خواهيم كرد ، و بر اين اساس اين جلد از تفسير ترجمه و در اختيار خوانندگان عزيز قرار ميگيرد .\r\nالبته ناگفته نماند ، چون يكى از امتيازات مهم اين تفسير قسمت‌هاى ادبى آنست ، تمام جزئيات بخشهاى كتاب بدون كم و زياد تفسير شده است و لذا توصيه ميكنم آن دسته از خوانندگان محترمى كه اطلاعاتى از صرف و نحو و ادبيات عرب ندارند ، زحمت خوانندن بخش ( دليل قرائت ) و ( اعراب آيات ) را به خود ندهند و از ساير بخشها استفاده نمايند .\r\nو ما توفيقى الا باللَّه حوزه علميه قم - على كاظمى موموندى\r\n\r\n","description":"","footnote":"","page_name":" 4 ","page_number":6},
  {"content":"\r\n\r\n\r\nسورهء حم سجده - 41\r\nآيات 1 - 5\r\n\r\n[ سوره فصلت ( 41 ) : آيات 1 تا 5 
  ]\r\nبِسْمِ اللَّهِ الرَّحْمنِ الرَّحِيمِ\r\nحم ( 1 ) تَنْزِيلٌ مِنَ الرَّحْمنِ الرَّحِيمِ ( 2 ) كِتابٌ فُصِّلَتْ آياتُهُ قُرْآناً عَرَبِيًّا لِقَوْمٍ يَعْلَمُونَ ( 3 ) بَشِيراً وَ نَذِيراً فَأَعْرَضَ أَكْثَرُهُمْ فَهُمْ لا يَسْمَعُونَ ( 4 )\r\nوَ قالُوا قُلُوبُنا فِي أَكِنَّةٍ مِمَّا تَدْعُونا إِلَيْهِ وَ فِي آذانِنا وَقْرٌ وَ مِنْ بَيْنِنا وَ بَيْنِكَ حِجابٌ فَاعْمَلْ إِنَّنا عامِلُونَ ( 5 )\r\n\r\n","description":"","footnote":"","page_name":" 5 ","page_number":7},
  {"content":"\r\n\r\n\r\nترجمهء آيات :\r\nحم .\r\n2 - كتابى است كه از جانب پروردگار رحمان و رحيم نازل شده است .\r\n3 - كتابى كه آياتش تفصيل داده شده است ، قرآنى عربى براى مردمى دانا .\r\n4 - بشارت دهنده است و بيم رسان ، از اكثريت آنان روى گردان ، اينان شنوايى ندارند .\r\n5 - و گفتند : دلهاى ما نسبت به آنچه كه ما را بسوى آن دعوت ميكنيد در پرده است ، و در گوش ما پنبه گذاشته شده ، و ميان ما و تو فاصله است شما كوشش كنيد ، ما نيز خواهيم كوشيد .\r\n\r\nتعداد آيات اين سوره :\r\nاين سوره از سوره‌هاى مكّى قرآن است « 1 » و آياتش پنجاه و چهار عدد است ، يك آيهء كوفى ، سه آيهء حجازى ، دو آيهء بصرى و شامى است .\r\nو بعضى اختلاف كرده گفته‌اند دو آيه از حم ، كوفى ، عاد و ثمود حجازى است .\r\n\r\nفضيلت خواندن اين سوره :\r\nابى بن كعب از پيغمبر خدا ( ص ) روايت مىكند :\r\n( هر كس سورهء حم سجده را بخواند بتعداد هر حرفى از آن ده حسنه به او داده خواهد شد ) .\r\n\r\n\r\n","description":"","footnote":"\r\n( 1 ) - اين سوره پس از سورهء مؤمن نازل شده است ( بنقل برهان )\r\n","page_name":" 6 ","page_number":8},
  {"content":"\r\n\r\nو نيز ذريح محاربى از حضرت صادق ( ع ) روايت كرده است كه فرمودند ( هر كس سورهء حم سجده را بخواند روز قيامت به اندازهء ديد چشمش نور و سرورى خواهد داشت ، و در اين دنيا هم مورد ستايش و غبطهء ديگران خواهد بود ) « 1 » .\r\nتذكّر :\r\nپس از آنكه خداوند سورهء مؤمن را به ياد آورى منكرين آيات الهى پايان داد ، اين سورهء را با اين آيات شروع كرد . . .\r\n\r\nاعراب آيات :\r\nزجاج گويد : « تنزيل » مرفوع است بنا بر ابتدائيت ، و  كِتابٌ فُصِّلَتْ  خبر آن مىباشد اين كه گفتيم مذهب بصريّين است ، امّا فرّاء كوفى گويد : جايز است « تنزيل » مرفوع است بوسيلهء « حم » « 2 » و نيز جايز است كه « تنزيل » مرفوع باشد بنا بر تقدير گرفتن « هذا » « 3 » و معنى اينست « هذا تنزيل » يا « هو تنزيل » « 4 » .\r\n قُرْآناً عَرَبِيًّا  قرآنا نصب داده شده است بنا بر اينكه حال باشد ، به اين معنى كه آيات قرآن در حال جمع آوريش بيان شده است .\r\n بَشِيراً وَ نَذِيراً  هم صفت  قُرْآناً عَرَبِيًّا  است « 5 » .\r\n\r\n\r\n","description":"","footnote":"\r\n( 1 ) نور الثقلين جلد 4 صفحهء 538 بنقل از ثواب الاعمال صدوق .\r\n( 2 ) كه « حم » مبتداء و تنزيل خبر است يعنى سورهء حم از طرف خدا نازل شده است\r\n( 3 ) كه « هذا » مبتداء و تنزيل خبر باشد يعنى : اين سوره از طرف خدا نازل شده است\r\n( 4 ) در صورتى كه بجاى هذا هو تقدير بگيريم\r\n( 5 ) يا حال بعد از حال است .\r\n","page_name":" 7 ","page_number":9},
  {"content":"\r\n\r\n\r\nمعنى آيات :\r\n  « حم »   دربارهء اين جمله قبلا سخن رفت ، در اينكه اين هفت سوره به كلمهء « حم » ابتداء شده ، گفته شده است وجه اشتراك اين سوره‌ها شباهتى است كه به يكديگر دارند و اين شباهت مخصوص اين چند سوره است ، و در ديگر سوره‌ها ديده نميشود ، كه هر يك از اين سوره‌ها با توصيف قرآن شروع شده ، و نيز از نظر طول سوره بهمديگر نزديك ميباشند ، و نيز كلمات اين سوره‌ها از نظر تنظيم بسيار شبيه به يكديگر ميباشند .\r\n تَنْزِيلٌ مِنَ الرَّحْمنِ الرَّحِيمِ  : يعنى جبرئيل اين سوره را بر حضرت محمّد ( ص ) نازل كرده است .\r\n كِتابٌ فُصِّلَتْ آياتُهُ  : در اين قسمت قرآن بتفصيل و توضيح موصوف گرديده است يعنى : در قرآن سر بسته و گنگ سخن نرفته است ، براى آنكه وجوه بيان بطور مفصّل آمده است ، و به چند طريق بيان گرديده واجب از غير واجب بيان شده ، آنچه از نظر حكمت بهتر است از آنچه بهتر نيست توضيح داده شده ، آنچه جايز است و آنچه جايز نيست تشريح شده ، حقّ و باطل از هم جدا شده ، راههايى كه انسان را بحقّ مىرساند از ديگر راهها روشن شده ، چيزهايى بايد بسوى آن تشويق كرد ، از چيزهايى شايستهء تشويق نيست ، مشخّص شده ، چيزهايى كه شايسته است از آن حذر نمود از چيزهايى كه سزاوار اجتناب نيست بيان شده ، و از اين قبيل نمونه‌هاى تفصيل و توضيح .\r\nبعضى هم گفته‌اند تفصيل آيات بوسيلهء امر و نهى ، و عد و عيد و تشويق\r\n\r\n","description":"","footnote":"","page_name":" 8 ","page_number":10},
  {"content":"\r\n\r\nو تحذير و حلال و حرام و مواعظ و امثال است .\r\nبعضى هم گفته‌اند : تفصيل آيات بمعنى نظم آنست كه ببهترين شكلى منظّم شده ، و به بهترين بيانى توضيح گرديده است « 1 » .\r\n قُرْآناً عَرَبِيًّا  : اين كتاب را خداوند بلفظ قرآن توصيف فرموده است بدانجهت قسمتى از آن با قسمت ديگرش ضميمه شده است ، و توصيف به عربى شده است ، براى آنكه مخالف است با تمام زبانهايى كه عربى نيست و تمام اينها دلالت بر حدوث قرآن دارد « 2 » .\r\n لِقَوْمٍ يَعْلَمُونَ  : يعنى قرآن را براى مردمى كه زبان عربى ميدانند و زبانهاى ديگرى بلد نيستند نازل كرديم ، و لذا پى باعجاز قرآن مىبرند .\r\nبعضى هم گفته‌اند : يعنى : قرآن را براى كسانى نازل ساخته‌ايم كه ميدانند قرآن از طرف خدا نازل شده است ، و اين گفتار از ضحّاك نقل شده .\r\n بَشِيراً وَ نَذِيراً  : بوسيلهء وعده‌هاى خود مؤمنان را بشارت داده بوسيلهء تهديدهاى خود كافران را وعيد ميدهد .\r\n فَأَعْرَضَ أَكْثَرُهُمْ  : يعنى : بيشتر اهل مكّه از ايمان آوردن به خدا و تفكر و تدبّر در قرآن رويگردان شدند .\r\n فَهُمْ لا يَسْمَعُونَ  : و بعنوان تفكّر و پذيرش به قرآن گوش فرا نميدهند\r\n\r\n\r\n","description":"","footnote":"\r\n( 1 ) تفسير علىّ بن ابراهيم قمّى جلد 2 صفحهء 261  « فُصِّلَتْ آياتُهُ »  يعنى حلال و حرام و احكام و سنن آن بيان شده است .\r\n( 2 ) بحثى است اختلافى ميان اهل سنّت و شيعيان ، شيعه معتقد بحدوث قرآن است ، اهل سنّت معتقد بقديم بودن كلام خدا هستند\r\n","page_name":" 9 ","page_number":11},
  {"content":"\r\n\r\nكه گويا براستى سخنان الهى را نميشنوند .\r\n وَ قالُوا قُلُوبُنا فِي أَكِنَّةٍ  : يعنى : دلهاى ما در پوشش قرار دارد و اين معنى از مجاهد و سدى است .\r\n مِمَّا تَدْعُونا إِلَيْهِ  : و لذا آنچه را مىگويى درك نميكنيم ، و اين سخن را بدان جهت ميگفتند كه پيامبر ( ص ) را از پذيرفتن دينش نااميد سازند و گويا دلهاى خود را به چيزى تشبيه كرده‌اند كه در يك محفظه و پوشش غير قابل نفوذ قرار گرفته است كه از بيرون چيزى در آن نميتواند اثر بگذارد .\r\n وَ فِي آذانِنا وَقْرٌ  : يعنى گوشهاى ما از شنيدن قرآن سنگينى داشته كر است .\r\n وَ مِنْ بَيْنِنا وَ بَيْنِكَ حِجابٌ  يعنى : ميان ما و تو در دين و راه و روش جدايى و فاصله‌اى هست كه با گفتار تو موافقت نداريم ، و اين معنى ، از زجاج نقل شده است .\r\nو بعضى از علىّ بن عيسى نقل كرده‌اند كه مثال حجاب زدن براى آن بوده است كه حضرت را از پاسخ مثبت شنيدن نااميد كنند .\r\n فَاعْمَلْ إِنَّنا عامِلُونَ  : گفته شده است كه ابو جهل پارچه‌اى را ميان خود و پيامبر ( ص ) آويخت و گفت : يا محمّد تو آن طرف اين پرده ما هم ، اين\r\n\r\n\r\n","description":"","footnote":"\r\n( دليل شيعه بر اعتقادشان از قرآن اين دو آيه است :  ( ما يَأْتِيهِمْ مِنْ ذِكْرٍ مِنْ رَبِّهِمْ مُحْدَثٍ  ) سورهء انبياء آيهء 2 يعنى : ( از طرف پروردگارشان هيچ ياد آورى تازه‌اى نميآيد ) و آيهء (  إِنَّا نَحْنُ نَزَّلْنَا الذِّكْرَ وَ إِنَّا لَهُ لَحافِظُونَ  ) سورهء حجر آيهء 10 يعنى : ( ما قرآن را نازل كرديم و نگهدار آن هم هستيم )\r\n","page_name":" 10 ","page_number":12},
  {"content":"\r\n\r\nطرف پرده ، تو بدين خودت رفتار كن ، ما هم بدين خود عمل ميكنيم ، و اين معنى از مقاتل نقل شده است .\r\nو بنقل از فرّاء گفته‌اند : يعنى تو در نابود ساختن ما بكوش ، ما هم در نابودى تو خواهيم كوشيد .\r\nو نيز گفته شده است تو در ابطال راه و روش ما بكوش ، ما هم ، در ابطال راه و روش تو خواهيم كوشيد ، و اين نهايت لجاجت و سركشى است .\r\n\r\n","description":"","footnote":"","page_name":" 11 ","page_number":13},
  {"content":"\r\n\r\nاز سورهء حم سجده - 41 آيهء 6 - 10\r\n\r\n[ سوره فصلت ( 41 ) : آيات 6 تا 10 
  ]\r\nقُلْ إِنَّما أَنَا بَشَرٌ مِثْلُكُمْ يُوحى إِلَيَّ أَنَّما إِلهُكُمْ إِلهٌ واحِدٌ فَاسْتَقِيمُوا إِلَيْهِ وَ اسْتَغْفِرُوهُ وَ وَيْلٌ لِلْمُشْرِكِينَ ( 6 ) الَّذِينَ لا يُؤْتُونَ الزَّكاةَ وَ هُمْ بِالْآخِرَةِ هُمْ كافِرُونَ ( 7 ) إِنَّ الَّذِينَ آمَنُوا وَ عَمِلُوا الصَّالِحاتِ لَهُمْ أَجْرٌ غَيْرُ مَمْنُونٍ ( 8 ) قُلْ أَ إِنَّكُمْ لَتَكْفُرُونَ بِالَّذِي خَلَقَ الْأَرْضَ فِي يَوْمَيْنِ وَ تَجْعَلُونَ لَهُ أَنْداداً ذلِكَ رَبُّ الْعالَمِينَ ( 9 ) وَ جَعَلَ فِيها رَواسِيَ مِنْ فَوْقِها وَ بارَكَ فِيها وَ قَدَّرَ فِيها أَقْواتَها فِي أَرْبَعَةِ أَيَّامٍ سَواءً لِلسَّائِلِينَ ( 10 )\r\n\r\nترجمهء آيات :\r\nبگو : من بشرى هستم كه بر من وحى مىشود كه خداى شما خداى يكتاست ، با استقامت بسويش روى آريد ، و از او آمرزش خواهيد ، و واى بر مشركان .\r\n7 - كسانى كه زكات نميدهند و بآخرت كافر هستند .\r\n8 - آنان كه ايمان داشته كار نيك ميكنند پاداشى بىمنّت دارند .\r\n\r\n","description":"","footnote":"","page_name":" 12 ","page_number":14},
  {"content":"\r\n\r\n9 - بگو : آيا نسبت بخداوندى كه زمين را در دو روز آفريد كافر ميشويد و براى او كسانى را همتا مىپنداريد ، اين پروردگار جهانيان است .\r\n10 - در چهار روز روى زمين لنگرهايى آفريد ، و در آن بركت قرار داد ، و روى آن روزيهايش را مقدّر فرمود ، كه براى پرسش كنندگان كامل است .\r\n\r\nقرائت آيات :\r\nابو جعفر كلمهء سواء را در آيهء 10 برفع خوانده يعقوب سواء را به جرّ خوانده ، بقيّهء قرّاء سواء را بنصب خوانده‌اند .\r\n\r\nدليل قرائت :\r\nكسانى كه سواء را برفع خوانده‌اند آن را خبر مبتداى محذوف دانسته‌اند كه تقديرش مىشود هى سواء ، و هر كس سواء را بجرّ بخواند آن را صفت ايّام دانسته كه تقدير آن مىشود اربعه ايّام مستويات يعنى : در چهار روز كامل و امّا نصب بنا بر مصدريت است بمعنى استوت سواء او استواء .\r\n\r\nتوضيح و تفسير آيات :\r\n قُلْ إِنَّما أَنَا بَشَرٌ مِثْلُكُمْ  : سپس بپيامبرش فرمود : بگو من مانند شما بشرى از نسل آدم هستم كه داراى گوشت و خون هستم ، و علّت اينكه شما را دعوت ميكنم آنست كه خداوند مرا از ميان شما براى نبوّت خود برگزيده است و بر من وحى ميفرستد .\r\n يُوحى إِلَيَّ أَنَّما إِلهُكُمْ إِلهٌ واحِدٌ  : كه شريكى در پرستش ندارد .\r\n فَاسْتَقِيمُوا إِلَيْهِ  : يعنى از راهش منحرف نشويد ، و با عبادت و\r\n\r\n","description":"","footnote":"","page_name":" 13 ","page_number":15},
  {"content":"\r\n\r\nاطاعت بسويش روى آوريد ، همانطور كه گفته مىشود « استقم الى منزلك » يعنى از راه منزلت بسوى ديگرى رو گردان مشو .\r\n وَ اسْتَغْفِرُوهُ  : و از گناه شريك گرفتن براى خدا آمرزش خواهيد ، و از درگاهش براى گناهانى كه بواسطهء شرك مرتكب شده‌ايد طلب مغفرت كنيد ، سپس خداوند مشركين را وعدهء عذاب داده فرمود :\r\n  وَ وَيْلٌ لِلْمُشْرِكِينَ الَّذِينَ لا يُؤْتُونَ الزَّكاةَ   : يعنى : زكات واجب را نميدهند ، و اين آيه دلالت دارد بر اينكه كفّار در مورد شرايع و احكام هم مخاطب هستند ، و اين معنى ظاهر و روشن است . « 1 » بعضى از عطاء و ابن عبّاس نقل كرده‌اند كه معنى چنين است : چرا اينان خويشتن را از لوث شرك پاكيزه نميسازند و نميگويند : « لا إله الّا اللَّه » زيرا كه اقرار بتوحيد زكات روح است ، و اين معنى بدانگونه است كه ميگويند « اعطى فلان من نفسه الطّاعة » يعنى فلانى بخويشتن طاعت داده يعنى :\r\nخويشتن را ملزم باطاعت پروردگار ساخت .\r\n\r\n\r\n","description":"","footnote":"\r\n( 1 ) بعضى از محقّقين شيعه از جمله مرحوم فيض معتقدند كه مشركين و كفّار در فروع دين مخاطب نبوده ، تنها در اصول و ايمان مخاطب هستند و لذا در تفسير اين آيه روايتى نقل كرده‌اند كه مناسب ديديم آن را نقل كنيم :\r\nتفسير جلد 2 صفحهء 494 ( قمى از حضرت صادق ( ع ) روايت كرده است : آيا به نظر تو خداوند از مشركين خواسته است كه زكات بدهند با اينكه مشرك هستند ، آنجا كه ميفرمايد : واى بر مشركين كه زكات نميدهند و بآخرت هم كافرند ؟ گفته شد فدايت شوم آيه را براى من تفسير كن ، فرمودند\r\n","page_name":" 14 ","page_number":16},
  {"content":"\r\n\r\nو مؤيّد اين قول آنست كه خداوند بزرگ كفر را به نجاست توصيف كرده ، و ميفرمايد :  إِنَّمَا الْمُشْرِكُونَ نَجَسٌ  يعنى مشركين نجس هستند ، و در جاى ديگر زكات را بمعنى تطهير گرفته ميفرمايد :  خَيْراً مِنْهُ زَكاةً  « 1 » .\r\nاز حسن و قتاده نقل شده است كه معنى چنين است مشركين اقرار به زكات نميكنند ، و پرداخت آن را لازم نميدانند ، و بدان ايمان ندارند .\r\nو از كلبى آمده است كه : خداوند مشركين را كه هم حج انجام ميدادند و هم عمره ، به پرداخت نكردن زكات سرزنش فرموده است .\r\nاز ضحّاك و مقاتل رسيده است كه معنى آيه اينست كه مشركين در راه\r\n\r\n\r\n","description":"","footnote":"\r\n( معنى آيه اينست :\r\n( واى بر مشركين كه به امام اوّل مشرك شدند ، و آنان بديگر امامان هم كافرند ) .\r\nخداوند مردم را دعوت مىكند كه به او ايمان آورند اگر ايمان آورند ، و رسولش را پذيرفتند آن وقت واجبات را بر آنان فرض ميسازد ) تفسير قمّى جلد 2 صفحهء 262 - .\r\nسپس مرحوم فيض ميگويد : اين حديث دلالت دارد بر آنچه كه همان مطالب تحقيق است به نظر من كه كفّار مادامى كه كافرند مكلّف به احكام شرعيّه نيستند .\r\nمترجم گويد : در تفسير و تأويل اين آيه مرحوم طبرسى اقوال بسيارى از مفسّرين عامّه را نقل ميكنند ولى با كمال تعجّب هيچنوع اشاره‌اى بتفسير اهل بيت ( ع ) در اينمورد نكرده‌اند ، و اين تأويل از امام صادق ( ع ) بسيار جالب و مناسب است .\r\n( 1 ) سورهء كهف آيهء 81 :  فَأَرَدْنا أَنْ يُبْدِلَهُما رَبُّهُما خَيْراً \r\n","page_name":" 15 ","page_number":17},
  {"content":"\r\n\r\nاطاعت خدا مال صرف نميكنند و صدقه نميدهند مثل آنكه بگوئيم : « الزّكات قنطرة الاسلام » يعنى : ( زكات پل اسلام است ) هر كس زكات داده باشد حقّ عبور دارد .\r\nفرّاء گفته است : زكات در اين مورد بدين معنى است كه قريش بحجّاج غذا ميدادند و آنان را سيراب ميكردند ، ولى اين برنامه را نسبت به كسانى كه به حضرت محمّد ( ص ) ايمان آورده بودند تحريم كردند .\r\n وَ هُمْ بِالْآخِرَةِ هُمْ كافِرُونَ  و با اين وصف اينان منكر گزارشات الهى از وضع آخرت هستند ، و سپس خداوند بدنبال تهديدهايى كه نسبت به كافران انجام داده ، بمؤمنين مژده‌هايى داده ميفرمايد :\r\n إِنَّ الَّذِينَ آمَنُوا  يعنى كسانى كه جريان آخرت را تصديق ميكنند و به ثواب و عذاب معتقد هستند .\r\n وَ عَمِلُوا الصَّالِحاتِ  يعنى : بواجبات خود عمل ميكنند .\r\n لَهُمْ أَجْرٌ غَيْرُ مَمْنُونٍ  يعنى : مؤمنين در برابر ايمان و عمل نيكشان پاداشى هميشگى و متّصل دارند ، و مىشود معناى آيه اين باشد كه پاداشى بىمنّت دارند كه با منّت گذاشتن اذيّت نخواهند شد ، و سپس آنان را به خاطر كفرشان سرزنش كرده ميفرمايد :\r\n قُلْ أَ إِنَّكُمْ لَتَكْفُرُونَ بِالَّذِي خَلَقَ الْأَرْضَ  اى محمّد بر وجه انكار به آنان بگو : چرا به خدا كافر ميشويد ؟ و اين استفهام نوعى پرسش شگفت آميز است\r\n\r\n\r\n","description":"","footnote":"\r\n(  مِنْهُ زَكاةً وَ أَقْرَبَ رُحْماً  يعنى : ( خواستيم كه پروردگارشان پاكتر ، و دوستانه‌تر از آن پاداش دهدشان )\r\n","page_name":" 16 ","page_number":18},
  {"content":"\r\n\r\nيعنى : چگونه جايز ميدانيد كه كافر شويد و منكر نعمت آفريدگار زمين شويد همانا خدايى كه :\r\n فِي يَوْمَيْنِ  در مقدار دو روز زمين را آفريد .\r\n وَ تَجْعَلُونَ لَهُ أَنْداداً  يعنى : براى او كسانى را مثل و مانند قرار ميدهيد ، و آنان را ميپرستيد ، و اين آيه دلالت دارد بر اينكه خداوند براى اثبات ذات و صفاتش بافعال خود استدلال مينمايد « 1 » و افعال پروردگار يا خود به خود دلالت بر اثبات صفات الهى دارد همانگونه كه صحّت فعل دلالت بر قدرت او دارد ، و محكم كاريش دليل بر علم و دانش او است يا افعال پروردگار بواسطه دلالت بر اثبات صفاتش مىكند ، همانگونه كه قدرت و علم هم دلالت بر حيات ، وجود ، شنوا بودن ، بينا بودنش دارد  ذلِكَ رَبُّ الْعالَمِينَ  يعنى : همين خدايى كه در دو روز آفريده است ، آفريدگار و مالك و متصرّف در جهانيان است .\r\n وَ جَعَلَ فِيها رَواسِيَ مِنْ فَوْقِها  يعنى در روى زمين كوه‌هايى ثابت بعنوان لنگر آن آفريده است .\r\n وَ بارَكَ فِيها  و با منافعى كه در آن آفريده است آن را بركت داده .\r\nو بعضى گفته‌اند : بركت زمين به آنست كه در روى آن درختانش را بدون نهالى كه كاشته شود رويانده ، و گياهانش را بدون آنكه تخمى افشانده شود رويانيده است ، و در آن معادن و ذخايرى قرار داده است كه بندگان از\r\n\r\n\r\n","description":"","footnote":"\r\n( 1 ) كه در اينجا خلقت زمين در دو دوران يا دو روز دليل بر وحدانيت و قدرت خداوند است .\r\n","page_name":" 17 ","page_number":19},
  {"content":"\r\n\r\nآن بهره‌مند شوند ، از سدى نقل شده .\r\n وَ قَدَّرَ فِيها أَقْواتَها  يعنى : در روى زمين ساكنان آن را طبق نياز آنان آفريده است ، كه براى بدن انسان و ساير حيوانات هر كدام چه چيز لازم است .\r\nو نيز گفته‌اند : در هر شهر و ديارى نعمتهايى تقدير فرموده است كه در ديگر جاها نيست ، تا مردم بوسيلهء بازرگانى و تجارت از شهرى به شهر ديگر وسائل زندگانى خود را فراهم سازند .\r\n فِي أَرْبَعَةِ أَيَّامٍ  يعنى در باقيمانده چهار روز از ابتداى خلقت « 1 » بنا بر اين دو روز اوّل هم داخل آن خواهد بود ، همانگونه كه مىگويى : من ده روزه از بصره به بغداد رفتم ، و در پانزده روز بكوفه رسيدم .\r\n سَواءً لِلسَّائِلِينَ  يعنى : كامل و تمام است بدون كم و كاست براى آنان كه از مدّت زمان آفرينش ميپرسند .\r\nبعضى هم گفته‌اند ( قتاده و سدى ) منظور از سائلين كسانى است از خداوند ارزاق خود را درخواست ميكنند ، زيرا همه با زبان حال از خداوند درخواست روزى دارند .\r\nدر علّت آفرينش زمين و موجودات آن در مدّت چهار روز اختلاف شده است ، بعضى گفته‌اند بنقل از زجاج - علّت اينكه خداوند جهان را بمرور در ظرف مدّت اين چهار روز آفريد ، تا بندگانش بدانند در هر كارى خوب است كه انسان صبر و تحمّل بخرج دهد ، و كارها را با عجله انجام ندهد\r\n\r\n\r\n","description":"","footnote":"\r\n( 1 ) تفسير كشّاف ج 4 صفحهء 188 اين قول را به زجاج نسبت داده است\r\n","page_name":" 18 ","page_number":20},
  {"content":"\r\n\r\nزيرا خداوند ميتوانست تمام اين جهان را در يك لحظه بيافريند .\r\nو بعضى هم گفته‌اند : خداوند بدين جهت زمين را در اين مدّت ، آفريده كه بندگان بدانند آفرينش جهان از طرف آفريدگارى توانا و مختار و و عالم به مصالح و محكم كارى ، آفريده شده است ، زيرا اگر جهان ساختهء موجودى بىاختيار بود در يك حالت بوجود ميآمد .\r\nعكرمه از ابن عبّاس از پيغمبر خدا ( ص ) روايت كرده كه فرمودند :\r\n( خداوند زمين را روز يكشنبه و دوشنبه آفريده و كوه‌ها را روز سه شنبه و درختان را و آب و سرزمينهاى آباد و خراب را روز چهار شنبه آفريد ، و در روز پنجشنبه آسمان و روز جمعه خورشيد و ماه و ستارگان و فرشتگان و آدم را آفريد ) .\r\n\r\n","description":"","footnote":"","page_name":" 19 ","page_number":21},
  {"content":"\r\n\r\nآيات 11 - 15 از سورهء حم سجده - 41\r\n\r\n[ سوره فصلت ( 41 ) : آيات 11 تا 15 
  ]\r\nثُمَّ اسْتَوى إِلَى السَّماءِ وَ هِيَ دُخانٌ فَقالَ لَها وَ لِلْأَرْضِ ائْتِيا طَوْعاً أَوْ كَرْهاً قالَتا أَتَيْنا طائِعِينَ ( 11 ) فَقَضاهُنَّ سَبْعَ سَماواتٍ فِي يَوْمَيْنِ وَ أَوْحى فِي كُلِّ سَماءٍ أَمْرَها وَ زَيَّنَّا السَّماءَ الدُّنْيا بِمَصابِيحَ وَ حِفْظاً ذلِكَ تَقْدِيرُ الْعَزِيزِ الْعَلِيمِ ( 12 ) فَإِنْ أَعْرَضُوا فَقُلْ أَنْذَرْتُكُمْ صاعِقَةً مِثْلَ صاعِقَةِ عادٍ وَ ثَمُودَ ( 13 ) إِذْ جاءَتْهُمُ الرُّسُلُ مِنْ بَيْنِ أَيْدِيهِمْ وَ مِنْ خَلْفِهِمْ أَلاَّ تَعْبُدُوا إِلاَّ اللَّهَ قالُوا لَوْ شاءَ رَبُّنا لَأَنْزَلَ مَلائِكَةً فَإِنَّا بِما أُرْسِلْتُمْ بِهِ كافِرُونَ ( 14 ) فَأَمَّا عادٌ فَاسْتَكْبَرُوا فِي الْأَرْضِ بِغَيْرِ الْحَقِّ وَ قالُوا مَنْ أَشَدُّ مِنَّا قُوَّةً أَ وَ لَمْ يَرَوْا أَنَّ اللَّهَ الَّذِي خَلَقَهُمْ هُوَ أَشَدُّ مِنْهُمْ قُوَّةً وَ كانُوا بِآياتِنا يَجْحَدُونَ ( 15 )\r\n\r\nترجمهء آيات :\r\nآن گاه به آسمان پرداخت به حالت دود و گاز بود ، و به آسمان و زمين فرمود : خواه ناخواه بيائيد ، گفتند : بدلخواه آمديم .\r\n\r\n","description":"","footnote":"","page_name":" 20 ","page_number":22},
  {"content":"\r\n\r\n12 - و در دو روز آن را هفت آسمان آفريد ، و در هر آسمانى فرمانى مخصوص وحى فرمود ، و آسمان دنيا را با چراغهايى زينت داديم و آن را از خطر حفظ كرديم ، و اين است تقدير خداى تواناى دانا .\r\n13 - و اگر رويگردان شدند به آنان بگو : شما را از صاعقهء عذابى مانند صاعقهء عاد و ثمود ميترسانم .\r\n14 - هنگامى كه پيامبران از هر طرف بسويشان آمدند كه جز خداوند را نپرستيد ، در پاسخ پيامبران گفتند : اگر خداوند ما ميخواست ، فرشته ميفرستاد ، ما آن دينى را كه براى آن فرستاده شده‌ايد قبول نداريم .\r\n15 - امّا قوم عاد در روى زمين بنا حقّ تكبّر ورزيدند ، و گفتند : چه كسى از ما نيرومندتر خواهد بود ؟ آيا نمىبينند همان خدايى كه آنان را آفريده است از آنان نيرومندتر است ، و اين قوم آيات ما را انكار ميكردند ؟ !\r\n\r\nاعراب آيات :\r\nطوعا و كرها هر دو مصدر هستند كه بجاى حال قرار گرفته‌اند كه تقدير آن چنين است « ائتيا تطيعان اطاعة او تكرهان كرها » « 1 » و طائعين ، كه منصوب است بنا بر حاليت دليل بر اين مدّعاست . سبع سماوات نيز منصوب است بنا بر حاليت بعد از فراغت از فعل .\r\n\r\nمعنى آيات :\r\n ثُمَّ اسْتَوى إِلَى السَّماءِ وَ هِيَ دُخانٌ  : آن گاه از آفرينش آسمان ياد كرده فرمود : « ثمّ » يعنى : سپس آهنگ آفرينش آسمان كرد در حالى كه\r\n\r\n\r\n","description":"","footnote":"\r\n( 1 ) كه تطيعان و تكرهان فعل حال حذف شده و طوعا و كرها دو مصدر بجاى دو فعل قرار گرفته است .\r\n","page_name":" 21 ","page_number":23},
  {"content":"\r\n\r\nآسمان به صورت دود بود .\r\nابن عبّاس گويد : آسمان در آن هنگام بخار زمين بود .\r\nو در اصل استواء بمعنى استقامت و آهنگ تدبير مستقيم است ، و گفته شده است ثمّ استوى يعنى : سپس فرمانش را بر آسمان نفوذ داد ، و اين گفتار از حسن نقل شده است .\r\n فَقالَ لَها وَ لِلْأَرْضِ ائْتِيا طَوْعاً أَوْ كَرْهاً قالَتا أَتَيْنا طائِعِينَ  ابن عبّاس گويد : آسمان آنچه را در خود داشت از خورشيد و ماه و ستارگان ، و زمين آنچه را در خود داشت از جويبارها و درختان و ميوه‌ها بيرون آوردند ، و در اينجا فرمان خدا حقيقتا فرمانى كه با سخن باشد نيست ، و جواب هم سخنى در مقابل اين گفتار نيست ، بلكه خداوند اينجا خبر داده است ، از اينكه آسمانها و زمين را آفريده است ، و آنها را بدون هيچنوع سختى و زحمتى ايجاد فرموده است ، همانگونه كه به مأمورى دستور بدهند كارى را انجام بدهد و بدون توقّف و درنگى انجام دهد ، خداوند از اين آفرينش به امر و اطاعت تعبير فرموده است ، و اين آيه هم مانند آن آيه است كه ميفرمايد :\r\n(  إِنَّما أَمْرُهُ إِذا أَرادَ شَيْئاً أَنْ يَقُولَ لَهُ كُنْ فَيَكُونُ  ) « 1 » .\r\nو علّت اينكه گفته است  أَتَيْنا طائِعِينَ  « 2 » و نگفته است اتينا طائعتين آنست كه معنى آنست كه آمديم با آنچه از عقلاء و غير عقلاء در ميان ما وجود دارد و جانب عقلاء را غلبه داده است .\r\nاز قطرب نقل شده است كه گفته شده است آسمان و زمين چون به\r\n\r\n\r\n","description":"","footnote":"\r\n( 1 ) سورهء يس 36 آيهء 82 يعنى : ( فرمان خداوند چنين است كه هر گاه چيزى را بخواهد همين بس كه به او بگويد باش ، خواهد شد ) كه لفظى در كار نيست و همان اراده كافى است كه از اراده چنين تعبير شده است\r\n( 2 ) طائعين\r\n","page_name":" 22 ","page_number":24},
  {"content":"\r\n\r\nسبك ذوى العقول مورد خطاب قرار گرفته‌اند به طرز ذوى العقول هم جمع بسته شده‌اند ، همانگونه كه در جاى ديگر فرموده است  فِي فَلَكٍ يَسْبَحُونَ  « 1 » و نظير آن در كلام عرب بسيار است . . .\r\nو پيش از اين بحدّ كفايت از اين مثالها ياد آور شده‌ايم .\r\nو اينكه فرموده است :  ثُمَّ اسْتَوى إِلَى السَّماءِ  از آن فهميده مىشود كه خداوند آسمان را بعد از زمين و پس از آفرينش روزى جنبندگان زمين آفريده است ، و خداوند در جاى ديگر فرموده است  وَ الْأَرْضَ بَعْدَ ذلِكَ دَحاها  « 2 » بنا بر اين فهميده شد كه زمين آفريده شده بود ولى گسترش نيافته بود ، پس از آنكه خداوند آسمان را آفريد آن گاه بعد از آن زمين را گسترش داد .\r\nو علّت آنكه خداوند اوّلا آسمان را به صورت گاز و دود آفريده سپس آن را به صورت آسمانهايى رويهم ، و سپس آن را با چراغهايى تزئين فرموده است تا اين آفرينش دليل باشد بر آنكه خداوند بذاته مقتدر است و از هيچ عملى عاجز نخواهد بود ، و ذاتا عالم است و چيزى بر او پنهان نخواهد ماند ، بى نياز است و محتاج كسى نيست ، و ما سواى او همگان بدرگاه حضرتش نيازمند و محتاجند .\r\n فَقَضاهُنَّ  يعنى آسمان و زمين را به صورت هفت آسمان محكم ، و\r\n\r\n\r\n","description":"","footnote":"\r\n( جمع با ياء و نون براى ذوى العقول ميآيد .\r\n( 1 ) سورهء انبياء : 21 آيه 33 ( يعنى هر يك از ماه و خورشيد ، در مدار خود شناورند ، كه در اينجا نيز براى ماه و خورشيد كه غير ذوى العقول هستند ( يسبحون ) بسبك ذوى العقول جمع آورده شده است\r\n( 2 ) سورهء نازعات : 79 آيهء 30 يعنى : ( زمين را پس از آفرينش آسمان گسترش داد )\r\n","page_name":" 23 ","page_number":25},
  {"content":"\r\n\r\nاستوار آفريد و آفرينش آنان تمام شد .\r\n سَبْعَ سَماواتٍ فِي يَوْمَيْنِ  منظور از يومين دو روز پنجشنبه و جمعه است ، سدى گويد : جمعه ، جمعه ناميده شده است براى اينكه در آن آفرينش آسمانها و زمين يك جا انجام يافته است .\r\n وَ أَوْحى فِي كُلِّ سَماءٍ أَمْرَها  يعنى : در هر آسمانى از فرشتگان ، و ديگر موجودات آنچه ميخواست آفريد و اين معنى را سدى و قتاده گفته‌اند .\r\nو بعضى هم گفته‌اند يعنى : در هر آسمانى آنچه ميخواست فرمان داد ، و از علىّ بن عيسى نقل شده است كه خداوند باهل هر آسمانى از فرشتگان دستورات عبادى آنان را وحى فرموده است .\r\n وَ زَيَّنَّا السَّماءَ الدُّنْيا بِمَصابِيحَ  ستارگان چراغ ناميده شده‌اند بدان جهت كه بوسيلهء آنها راهيابى مىشود ، همانگونه كه در جاى ديگر ميفرمايد  ( وَ بِالنَّجْمِ هُمْ يَهْتَدُونَ )  « 1 » .\r\n وَ حِفْظاً  : يعنى آسمان دنيا را از گوش فرا دادن و سوء استفاده كردن شياطين و يا از هر نوع خطرى ، بوسيلهء ستارگان يا شهابهاى آسمانى حفظ نموديم « 2 » .\r\n\r\n\r\n","description":"","footnote":"\r\n( 1 ) سورهء نحل : 16 آيهء 16 .\r\n( 2 ) تفسير نور الثّقلين جلد 4 صفحهء 541 بنقل از كمال الدّين صدوق محمّد بن ابراهيم به حضرت صادق ( ع ) نوشت بما خبر دهيد شما اهل بيت چه فضلى داريد ؟\r\nحضرت صادق ( ع ) در پاسخش نوشت : ( ستارگان موجب امنيّت\r\n","page_name":" 24 ","page_number":26},
  {"content":"\r\n\r\n ذلِكَ تَقْدِيرُ الْعَزِيزِ الْعَلِيمِ  اين است اندازه گيرى پروردگار توانايى كه بر هر كارى مسلّط است ، و نسبت بمصالح بندگانش دانا ، چيزى بر او پنهان نخواهد بود .\r\n فَإِنْ أَعْرَضُوا فَقُلْ  سپس خداوند بدنبال ياد آورى نشانه‌هاى توحيد بتهديد مشركين و منكرين پرداخته ميفرمايد : اگر پس از اين بيان از ايمان به خدا رويگردان شدند اى محمّد آنان را ترسانده بگو :\r\n أَنْذَرْتُكُمْ صاعِقَةً مِثْلَ صاعِقَةِ عادٍ وَ ثَمُودَ  يعنى : ديگر آمادهء عذاب باشيد ، زيرا شما را از عذاب الهى ميترسانم همانگونه كه قوم عاد و ثمود پس از رويگردانى از ايمان به عذاب و صاعقهء كشنده ترسانده شدند ، صاعقه عرفا بآتش‌هايى گفته مىشود كه از آسمان فرود ميآيد و همه چيز را ميسوزاند .\r\n إِذْ جاءَتْهُمُ الرُّسُلُ مِنْ بَيْنِ أَيْدِيهِمْ وَ مِنْ خَلْفِهِمْ  اذ متعلّق است ، به ( صاعقه ) و تقدير چنين است ( نزلت بهم حين اتتهم الرّسل ) يعنى :\r\nصاعقه‌اى كه بهنگام آمدن رسولان از هر سو بر آنان نازل شد .\r\nاز ابن عبّاس دربارهء (  مِنْ بَيْنِ أَيْدِيهِمْ وَ مِنْ خَلْفِهِمْ  ) رسيده است كه\r\n\r\n\r\n","description":"","footnote":"\r\n( ساكنان آسمانهاست ، هر گاه ستارگان از بين روند ، عذابى كه براى اهل آسمان وعده شده است به آنان خواهد رسيد ، و رسول خدا ( ص ) فرمودند : اهل بيت من نيز موجب امنيت براى امّت من قرار داده شده‌اند هر گاه اهل بيت من از ميان رفتند ، عذابى كه بامتّم وعده داده‌اند خواهد آمد )\r\n","page_name":" 25 ","page_number":27},
  {"content":"\r\n\r\nمنظور از آن پيامبرانى است كه براى پدران آنان آمده‌اند و پيامبرانى كه براى خودشان ميآمدند ، زيرا اين قوم پشت سر پيامبرانى بوده‌اند ، كه براى پدرانشان آمده‌اند ، بنا بر اين ضمير « هم » در من « خلفهم » به پيامبران بر ميگردد .\r\nبعضى هم گفته‌اند معنايش آنست كه بعضى از آنان زمانشان متقدّم و برخى زمانشان متأخّر بوده است .\r\nبلخى گويد : و نيز مىشود معنا چنين باشد كه براى قوم عاد و ثمود اخبار پيامبران از اينجا و آنجا ميآمده است « كه منظور از بين ايديهم و خلفهم آمدن گزارشات و اخبار پيامبران باشد كه از هر سو به آنان ميرسيده است نه آنكه خود پيامبران بسوى آنان رفته باشند » « 1 » .\r\n(  أَلَّا تَعْبُدُوا إِلَّا اللَّهَ  ) يعنى : پيامبران را بسوى آنان فرستاديم كه به آنان بگويند : جز خداى يكتا احدى را نپرستيد ، و ديگرى را در پرستش شريك خدا نسازيد .\r\n(  قالُوا لَوْ شاءَ رَبُّنا لَأَنْزَلَ مَلائِكَةً  ) يعنى : پس از آنكه پيامبران را بسوى آنان فرستاديم مشركين گفتند : اگر خداوند ميخواهد به او ايمان بياوريم ، و شريكى برايش نگيريم بايد فرشته بفرستد ، و فرشتگان ما را بسوى راه او دعوت كنند ، نه آنكه بشرى مانند ما را بفرستد ، گويا كه اعلان ميكرده‌اند ما حاضر\r\n\r\n\r\n","description":"","footnote":"\r\n( 1 ) تفسير كشّاف جلد 4 صفحهء 191 از حسن نقل مىكند معنى اذ جاءتهم الرّسل آنست كه پيامبران آنان را از عذابهايى كه خداوند بر امّتهاى پيشين فرستاده آگاه ميساخته‌اند ، و نيز آنان را ميترسانده‌اند كه شما هم اگر منكر شويد در آينده چنين عذاب خواهيد شد .\r\n","page_name":" 26 ","page_number":28},
  {"content":"\r\n\r\nنيستيم تسليم بشرى مانند خودمان شويم ، ولى اين را نميدانستند كه خداوند پيامبران را طبق مصالحى كه خود براى بندگانش بهتر ميداند مبعوث ميفرمايد و خودش خوب ميداند چه كسى صلاحيّت دارد كه بار رسالت را بدوش گيرد .\r\n(  فَأَمَّا عادٌ فَاسْتَكْبَرُوا فِي الْأَرْضِ  ) يعنى : قوم عاد از راه ستمگرى بىآنكه حقّى داشته باشند در روى زمين بر مردم تكبّر ورزيده بر سر آنان مسلّط شدند (  وَ قالُوا مَنْ أَشَدُّ مِنَّا قُوَّةً  ) پس از آنكه حضرت هود پيامبر آنان را تهديد به عذاب فرمود ، قوم عاد بقدرت ناچيز خود مغرور شد گفتند : ما نيروى دفاعى داريم ، و با نيروى عظيم خود با هر نوع تهديدى مقابله خواهيم نمود ، زيرا هيچكس از ما قوىتر نيست ، خداوند بزرگ در پاسخ آنان فرمود :\r\n « أَ وَ لَمْ يَرَوْا أَنَّ اللَّهَ الَّذِي خَلَقَهُمْ هُوَ أَشَدُّ مِنْهُمْ قُوَّةً »  مگر اينان نميدانند همان خدايى كه ، آنان را آفريده است ، و در ميان آنان هم اين نيروها را برايشان آفريده است ، از آنان بسيار نيرومندتر است ، و اگر بخواهد آنان را نابود خواهد ساخت ؟ !  « وَ كانُوا بِآياتِنا يَجْحَدُونَ »  اينان مردمى بىباور بودند كه دلائل ، و معجزات و نشانه‌هايى ميديدند ولى به آن ايمان نميآوردند و منكر آن ميشدند\r\n\r\n","description":"","footnote":"","page_name":" 27 ","page_number":29},
  {"content":"\r\n\r\nآيات 16 - 20\r\n\r\n[ سوره فصلت ( 41 ) : آيات 16 تا 20 
  ]\r\nفَأَرْسَلْنا عَلَيْهِمْ رِيحاً صَرْصَراً فِي أَيَّامٍ نَحِساتٍ لِنُذِيقَهُمْ عَذابَ الْخِزْيِ فِي الْحَياةِ الدُّنْيا وَ لَعَذابُ الْآخِرَةِ أَخْزى وَ هُمْ لا يُنْصَرُونَ ( 16 ) وَ أَمَّا ثَمُودُ فَهَدَيْناهُمْ فَاسْتَحَبُّوا الْعَمى عَلَى الْهُدى فَأَخَذَتْهُمْ صاعِقَةُ الْعَذابِ الْهُونِ بِما كانُوا يَكْسِبُونَ ( 17 ) وَ نَجَّيْنَا الَّذِينَ آمَنُوا وَ كانُوا يَتَّقُونَ ( 18 ) وَ يَوْمَ يُحْشَرُ أَعْداءُ اللَّهِ إِلَى النَّارِ فَهُمْ يُوزَعُونَ ( 19 ) حَتَّى إِذا ما جاؤُها شَهِدَ عَلَيْهِمْ سَمْعُهُمْ وَ أَبْصارُهُمْ وَ جُلُودُهُمْ بِما كانُوا يَعْمَلُونَ ( 20 )\r\n\r\nترجمهء آيات :\r\nدر روزهايى نحس بادى سرد و سخت بسويشان فرستاديم تا در زندگى دنيا مزهء عذاب خفت‌بار ما را بچشند ، و عذاب آخرتشان از اين خفت آورنده‌تر بوده ، يارى هم نخواهند شد .\r\n17 - امّا ملّت ثمود را ما ( راه ) هدايت نموديم ولى گمراهى را بر هدايت ترجيح دادند ، تا اينكه عاقبت بسزاى كارهايى كه داشتند صاعقهء عذاب خفت بار گرفتارشان ساخت .\r\n18 - و آنهايى را كه ايمان آورده پرهيزكار بودند نجات داديم .\r\n19 - و روزى كه دشمنان خدا بسوى آتش جهنّم گسيل داده شوند و آنان را بازداشت نمايند .\r\n20 - تا آن گاه كه وارد جهنّم شوند گوش و چشم و پوست بدنشان بر ضدّ آنان گناهانشان را شهادت دهند .\r\n\r\n","description":"","footnote":"","page_name":" 28 ","page_number":30},
  {"content":"\r\n\r\n\r\nقرائت آيات :\r\nابو جعفر و ابن عامر و اهل كوفه « نحسات » را بكسر حاء خوانده‌اند ، بقيّه « نحسات » را به سكون حاء ميخوانند ، نافع و يعقوب « يحشر » را « نحشر » با نون و « اعداء اللَّه » را بنصب خوانده‌اند ، ولى بقيّهء قراء « يحشر » را با ياء و به صيغهء مجهول و اعداء اللَّه را نيز برفع خوانده‌اند « 1 »\r\n\r\nدليل قرائت :\r\nابو على گويد : ( نحس ) كلمه‌اى است كه بر دو قسم است :\r\n1 - آنكه كلمهء « نحس » اسم باشد .\r\n2 - آنكه وصف باشد .\r\nاز جاهايى كه كلمه « نحس » در آن اسم مصدر آمده است اين جمله است (  يَوْمِ نَحْسٍ مُسْتَمِرٍّ  ) « 2 » و اينكه در اينجا كلمهء يوم به آن اضافه شده است دليل است بر آنكه نحس اسم است نه صفت ، زيرا هيچگاه موصوف به وصف خود اضافه نخواهد شد .\r\n\r\n\r\n","description":"","footnote":"\r\n( 1 ) بنا بر اين اعداء اللَّه نايب بجاى فاعل خواهد بود ، ولى در صورت اوّل مفعول نحشر خواهد بود ، و طبق قرائت نافع و يعقوب معنى آيه مىشود ( روزى كه ما دشمنان خدا را روانهء جهنّم كنيم ) و طبق قرائت بقيه معنى آيه مىشود : ( روزى كه دشمنان خدا بسوى جهنّم روانه گردند )\r\n( 2 ) سورهء قمر : 54 آيهء 18 جملهء (  يَوْمِ نَحْسٍ مُسْتَمِرٍّ  ) دربارهء عذاب قوم عاد در اين سوره آمده است و در روايات اين روز نحس روز چهارشنبه آخر ماه معرّفى شده است :\r\n","page_name":" 29 ","page_number":31},
  {"content":"\r\n\r\nمفسّرين در كلمهء ( نحسات ) دو قول دارند :\r\n1 - بمعنى روزى كه سرمايش سخت باشد .\r\n2 - روزى كه بر مردم بسيار شوم است ، بنا بر اين روز نحس بمعنى روز شوم است ، و جملهء ( يوم نحس ) را به دو قرائت خوانده‌اند : بعضى ( يوم نحس ) خوانده‌اند بكسر و تنوين يوم و نحس كه نحس صفت يوم باشد ، و برخى ( يوم نحس ) خوانده‌اند بكسر يوم كه آن را بنحس اضافه كرده‌اند ، هر كس بطريق دوّم قرائت كرده و يوم را بنحس اضافه نموده است طبق آنچه در قرآن ضبط شده است قرائت كرده ، و هر كس بطريق اوّل خوانده كه يوم را با تنوين گفته كه اضافه شده باشد دو احتمال دارد :\r\n1 - آنكه ( نحس ) وصف باشد مانند ( فسل و رذل ) « 1 » 2 - آنكه نحس مصدرى باشد كه او را وصف آورده‌اند مانند ( رجل عدل ) بنا بر اين هر كس كه ( ايّام نحسات ) به سكون حاء خوانده است ، بدانجهت حاء را سكون داده است كه نحسات صفت باشد مانند ( عبلات و صعبات ) « 2 » و\r\n\r\n\r\n","description":"","footnote":"\r\n( وسائل الشّيعه جلد 8 صفحهء 257 از على ( ع ) روايتى نقل شده است كه در مورد نحسى روز چهارشنبه وقايع مهمّى از عذابهاى اقوام سلف را ميفرمايد در روز چهارشنبه اتّفاق افتاده است از جمله ميفرمايد :\r\n( . . . روز چهارشنبه خداوند باد تندى را بسوى قوم عاد فرستاد . . . ) و نيز در روايت ديگرى بعد از اين روايت از حضرت رضا ( ع ) از پدرانش ( ع ) از حضرت رسول ( ص ) آمده است كه فرمودند : ( چهارشنبهء آخر ماه هميشه روز نحس است )\r\n( 1 ) يعنى فرومايه و پست\r\n( 2 ) عبلة بمعنى ضخيم و كلفت و تمام است صعبة نيز بمعنى سخت و ناهموار است وقتى صفت زن باشد گويند امرأة عبلة صعبة يعنى : ( زنى زمخت و سرسخت )\r\n","page_name":" 30 ","page_number":32},
  {"content":"\r\n\r\nنيز جايز است كه ( نحسات ) جمع مصدر باشد ، و حاء آن را هم چنان در جمع هم ساكن گذارده‌اند ، همانگونه كه گفته‌اند : ( زوره و عدله ) .\r\nابو الحسن گويد : در نحس بجز سكون حاء چيز ديگرى نشنيده‌ام .\r\nابو عبيده گفته است نحسات يعنى داراى نحوست ، و ممكن است كسانى كه عين الفعل آن را ، كسره داده‌اند آن را صفت قرار داده‌اند از باب ( فرق و نزق ) « 1 » و آن را بر اين وزن جمع بسته‌اند .\r\nو كسى كه « نحشر اعداء اللَّه » خوانده است دليلش آنست كه آن را معطوف ميداند بر جملهء « و نجّينا » و اين قرائت را آيهء  يَوْمَ نَحْشُرُ الْمُتَّقِينَ إِلَى الرَّحْمنِ وَفْداً  « 2 » تقويت مىكند .\r\nو هر كس كه « يحشر » خوانده است فعل را مبنى للمفعول گرفته و اين قرائت را هم جملهء « فهم يوزعون » تأييد مىكند ، و هر دو قرائت نيكو است .\r\n\r\nشرح لغات :\r\nصرصر - از صرير گرفته شده است و به منظور اعلان تشديد معنى لفظ آن را مشدّد ساخته‌اند ، گفته مىشود صرّ يصرّ صريرا يا آنكه صرصر يصرصر صرصرة و ريح صرصر يعنى : بادى كه داراى صدايى شديد است و اصل « صرصر » صرّر بوده است سپس راء قلب به صاد شده است ، همانگونه كه در نههه نهنهه « 3 » گويند ، و در كففّه كفكفه « 4 » گويند .\r\n\r\n\r\n","description":"","footnote":"\r\n( 1 ) فرق بمعنى فزع يعنى ترسيد ، و نزق بمعنى طاش يعنى در حال خشم سبكسرى كرد .\r\n( 2 ) سورهء مريم : 19 آيهء 58\r\n( 3 ) يعنى او را باز داشت از كارى و او نيز دست كشيد .\r\n( 4 ) يعنى اشك چشم خود را پى در پى پاك كرد .\r\n","page_name":" 31 ","page_number":33},
  {"content":"\r\n\r\nنابغه شاعر عرب گفته است :\r\n « اكفكف عبرة غلبت عزائى * اذا نهنهتها عادت ذباحا » « 1 » \r\nخزى - يعنى خارى و پستى كه انسان از ترس رسوا شدن از مثل آن شرم داشته باشد .\r\nهون - خارى .\r\nيوزعون - وزع بمعنى منع و بازدارى است ، يوزعون يعنى بازداشت ميشوند ، و از همين باب است قول حسن كه ميگويد : ( لا بدّ للنّاس من وزعة ) يعنى : ( براى مردم باز دارنده‌اى لازم است ) .\r\n\r\nاعراب آيات :\r\nقوله  « وَ يَوْمَ يُحْشَرُ »  ظرف است و نصب آن بوسيلهء مدلول قوله  « فَهُمْ يُوزَعُونَ »  است ، زيرا يوما بمنزلهء اذا است و نميتوان آن را منصوب به  « وَ نَجَّيْنَا الَّذِينَ آمَنُوا »  گرفت ، زيرا نجّينا ماضى است ، و ظرف (  يَوْمَ يُحْشَرُ  ) مستقبل است و ماضى نميتواند در آن عمل كند .\r\n\r\nتوضيح و تفسير آيات :\r\n « فَأَرْسَلْنا عَلَيْهِمْ . . . »  سپس خداوند از هلاكت اين قوم ، خبر داده ميفرمايد : ( آن گاه بادى بسيار سخت برايشان فرستاديم ) كه داراى صدايى هولناك بود ، صرصر از ( صره ) است كه در لغت بمعنى صيحه و صدا است ،\r\n\r\n\r\n","description":"","footnote":"\r\n( 1 ) يعنى اشك چشمانم را كه بر صبرم غلبه يافته است پى در پى پاك ميكنم كه سرازير نشود ، ولى از آمدن اشك كه جلوگيرى مىكنم دردى گلوگير باز ميگردد .\r\n","page_name":" 32 ","page_number":34},
  {"content":"\r\n\r\nبعضى هم گفته‌اند صرصر يعنى باد سرد است كه از ( صرّ ) گرفته شده است كه به معنى سرماى شديد است ، و اين معنى از ابن عبّاس و قتاده نقل گرديده است « 1 » .\r\nفراء گويد : صرصر باد بسيار سردى است كه بسان آتش همه چيز را ميسوزاند .\r\n « فِي أَيَّامٍ نَحِساتٍ »  يعنى در روزهايى شوم كه داراى نحوست است به نقل از مجاهد ، قتاده ، سدى نحس سبب شرّ و سعد سبب خير است ، و به همين جهت ستارگان سعد و نحس ناميده شده‌اند .\r\nبعضى هم بنقل از جبائى گفته‌اند نحسات يعنى داراى گرد و غبار به طورى كه در آن روزها هيچكس هيچكس را نمىبيند .\r\nو بنقل از ابى مسلم گفته شده است نحسات يعنى روزهاى سرد و عرب سردى را نحس ميدانند « 2 » .\r\n « لِنُذِيقَهُمْ عَذابَ . . . »  يعنى اين عذاب را بر آنان نازل ساختيم تا مزهء عذاب ذلّت بار را در دنيا بچشند ، و يقين پيدا كنند كه عذاب كنندهء آنان قدرت دارد ، و قدرت پروردگار براى بازماندگان كه شاهد حال آنان هستند روشن گردد .\r\n « وَ لَعَذابُ الْآخِرَةِ . . . »  عذاب آخرت ذلّت بارتر از عذاب دنيا است\r\n\r\n\r\n","description":"","footnote":"\r\n( 1 ، 2 ) تفسير على بن ابراهيم قمّى جلد 2 صفحهء 263 ابى الجارود از حضرت امام محمّد باقر عليه السّلام روايت كرده است در اين آيه (  فَأَرْسَلْنا عَلَيْهِمْ رِيحاً صَرْصَراً  ) منظور از صرصر باد سرد است و منظور از (  أَيَّامٍ نَحِساتٍ  ) روزهاى شوم است .\r\n","page_name":" 33 ","page_number":35},
  {"content":"\r\n\r\n( در حالى كه يارى نميشوند ) و كسى نيست در برابر عذابى كه بر آنان وارد مىشود از آنان دفاع كند ، سپس به ياد آورى داستان ملّت ثمود پرداخته فرمود :\r\n « وَ أَمَّا ثَمُودُ فَهَدَيْناهُمْ »  از قتاده نقل شده است كه هدينا هم يعنى :\r\nراه خير و شرّ را براى آنان روشن نموديم ، و از ابن عبّاس و سدى و ابن زيد رسيده است كه هدينا هم يعنى راه حقّ را به آنان نشان داديم و بر ايشان بيان كرديم .  « فَاسْتَحَبُّوا الْعَمى عَلَى الْهُدى »  از حسن نقل شده يعنى : به اختيار خودشان گمراهى در دين را بر پذيرش هدايت ترجيح دادند ، و اين بد ترجيح و اختيارى است ، و از ابن زيد و فراء نقل شده است كه يعنى : كفر را بر ايمان ترجيح دادند « 1 » .\r\n\r\n\r\n","description":"","footnote":"\r\n( 1 ) در اين آيه طبق مذهب اهل بيت خداوند انتخاب و اختيار را به آنان نسبت داده ميفرمايد : (  فَاسْتَحَبُّوا  ) و نميفرمايد : ( فاستحبّ اللَّه ) و انتخاب راه را به خدا نسبت نميدهد ، بر خلاف مذهب اهل جبر از اهل سنّت كه معتقدند خداوند انتخاب مىكند ، تفسير قمى ج 2 صفحهء 264 .\r\nتفسير برهان جلد 4 صفحهء 107 از حضرت امام جعفر صادق ( ع ) روايت شده است (  . . . وَ أَمَّا ثَمُودُ فَهَدَيْناهُمْ . . .  ) كه فرمودند : راه هدايت را به آنان نشان داديم و در حالى كه راه هدايت را ميشناختند گمراهى را بر هدايت ترجيح دادند ، و در روايتى آمده است\r\nهديناهم يعنى بينا لهم\r\n) . و نيز در همان كتاب از حضرت صادق ( ع ) روايت شده فرمودند\r\n« كذبت ثمود »\r\nفرمودند ثمود گروهى از شيعيان خواهند بود كه خداوند ميفرمايد : ( فامّا\r\n","page_name":" 34 ","page_number":36},
  {"content":"\r\n\r\n « فَأَخَذَتْهُمْ صاعِقَةُ . . . »  عذاب هون يعنى عذابى كه داراى خفت و خوارى است ، آن عذابى كه آنان را به پستى و خوارى گرفتار ميسازد ، گفته شده است هر عذابى صاعقه است ، زيرا هر كس آن عذاب را بشنود فرياد ميكشد .\r\n « بِما كانُوا يَكْسِبُونَ »  يعنى بخاطر اعمالى كه داشتند از تكذيب پيامبرشان صالح پيامبر ، و پى كردن شتر او عذاب شدند .\r\n « وَ نَجَّيْنَا الَّذِينَ آمَنُوا . . . »  يعنى آنها كه ايمان آورده ، و از شرك خويشتن دارى ميكردند نجات داديم ، صالح پيامبر و افرادى را كه به او ايمان آورده بودند از عذاب نجات داديم ، و سپس خداوند از حالات كافران در روز قيامت خبر داده ميفرمايد :\r\n « وَ يَوْمَ يُحْشَرُ أَعْداءُ اللَّهِ إِلَى النَّارِ فَهُمْ يُوزَعُونَ »  يعنى : اوّلين آنان را نگاه ميدارند تا آخرينشان به آنان بپيوندند تا پراكنده نشوند ، يعنى هنگامى كه محشور شدند بازداشت ميگردند « 1 » .\r\n\r\n\r\n","description":"","footnote":"\r\n( ثمود . . . ) و آن صاعقهء عذاب شمشير است بهنگام قيام قائم آل محمّد ( ع ) البته معلوم است كه ثمود علم شخصى قوم صالح است ، بنا بر اين اينجا حضرت تأويل آيه را فرمودند به اين معنى كه در ميان شيعيان هم قومى ثمود صفت ظاهر خواهد شد كه بجرم تكذيبشان به عذاب دردناك و خفّت بار شمشير حضرت مهدى ( ع ) گرفتار خواهند شد و چه بسا اين فرمايش حضرت پيشگويى وضع فرقه‌هاى گمراهان بابى و بهايى باشد كه بسان قوم عاد و ثمود تكذيب كرده و عذاب خواهند شد .\r\n( 1 ) تفسير صافى جلد 2 صفحهء 497 ( . . . از حضرت\r\n","page_name":" 35 ","page_number":37},
  {"content":"\r\n\r\n « حَتَّى إِذا ما جاءُوها »  يعنى : تا آن گاه كه بسوى جهنّم كشيده شوند .\r\n « شَهِدَ عَلَيْهِمْ سَمْعُهُمْ وَ أَبْصارُهُمْ وَ جُلُودُهُمْ بِما كانُوا يَعْمَلُونَ »  يعنى :\r\nگوش آنان شهادت ميدهد كه چه سخنانى از دعوت بسوى حقّ شنيده و از آن رو گردان شده‌اند ، و آن را نپذيرفته‌اند ، و چشمان آنان شهادت ميدهند كه چه نشانه‌هايى را كه دليل بر وحدانيت خدا بوده است ديده‌اند ، ولى باز هم ايمان نياورده‌اند ، و نيز ديگر اعضاء بدنشان شهادت ميدهند كه چه اعمالى انجام داده‌اند و چه گناهانى مرتكب شده‌اند .\r\nدربارهء طرز شهادت اعضاء و جوارح بدن دو قول است :\r\n1 - خداوند اعضاء و جوارح را به صورت موجود زنده‌اى در مىآورد ، و آنان را مجبور باعتراف و شهادت نسبت به كارهاى صاحبان خود مىنمايد .\r\n2 - خداوند خودش شهادت ميدهد ولى بوسيلهء اين اعضاء ظاهر مىشود ، و نسبت شهادت به اين اعضاء مجاز خواهد بود .\r\n3 - و در اين مورد وجه سوّمى نيز گفته‌اند كه خداوند در اين اعضاء و جوارح نشانه‌هايى ظاهر ميسازد كه دلالت كند بر اينكه صاحبان آنها سزاوار آتش دوزخ ميباشند ، و اين نشانه‌ها را مجازا شهادت ناميده‌اند همانگونه كه ميگويند : چشمان تو شهادت ميدهند كه ديشب بىخوابى كشيده‌اى .\r\nو از ابن عبّاس و ديگر مفسّران نقل كرده‌اند كه مراد از ( جلود ) پوستهاى بدن آلتهاى تناسلى افراد است كه از آن به پوست بدن كنايه آمده است « 1 »\r\n\r\n\r\n","description":"","footnote":"\r\n( باقر ( ع ) روايت شده است « يوزعون » يعنى اوّلين آنان را براى آخرين ايشان حبس ميكنند ، تا به يكديگر بپيوندند )\r\n( 1 ) تفسير برهان جلد 4 صفحهء 108 ( . . . از حضرت صادق ( ع ) روايت\r\n","page_name":" 36 ","page_number":38},
  {"content":"\r\n\r\n\r\n\r\n","description":"","footnote":"\r\nشده است كه ضمن حديثى فرمودند : سپس خداوند وظيفهء قلب و زبان و چشم و گوش در يك آيهء منظّم بيان كرده ميفرمايد :  « وَ ما كُنْتُمْ تَسْتَتِرُونَ أَنْ يَشْهَدَ عَلَيْكُمْ سَمْعُكُمْ وَ لا أَبْصارُكُمْ وَ لا جُلُودُكُمْ )  و منظور از جلود آلتهاى تناسلى و رانهاى آنان است » .\r\nو در تفسير علىّ بن ابراهيم قمّى جلد 2 صفحهء 264 آمده است كه اين آيه دربارهء قومى است كه اعمالشان بر آنان عرضه مىشود و منكر آن ميشوند ، و ميگويند : ما از اين كارها به هيچ وجه خبر نداريم ، آن گاه فرشتگانى كه نويسندهء اعمال آنها هستند گواهى ميدهند كه اين اعمال مربوط به آنان است ، حضرت صادق ( ع ) فرمودند : آنان به خداوند عرض ميكنند ، پروردگارا اينان فرشتگان تو هستند و بنفع تو شهادت ميدهند ، و به خدا سوگند ميخورند كه هيچكدام اين اعمال را انجام نداده‌اند ، و اين معنى در اين آيه به آن اشاره شده است .\r\n « يَوْمَ يَبْعَثُهُمُ اللَّهُ جَمِيعاً فَيَحْلِفُونَ لَهُ كَما يَحْلِفُونَ لَكُمْ »  ( سورهء مجادله 58 آيهء 18 ) .\r\nيعنى : « روزى كه خداوند آنان را همگى بر مىانگيزد ، براى خدا سوگند ميخورند همانگونه كه براى شما سوگند ياد ميكنند » و اينان همان كسانى هستند كه حقّ امير المؤمنين ( ع ) را غصب كردند ، اينجا كه ميرسد خداوند مهر سكوت بر زبانشان مىزند و اعضاء و جوارح بدنشان را به زبان ميآورد ، آن گاه گوش هر سخن حرامى را كه شنيده است بر آن شهادت ميدهد ، چشم هر چيز حرامى را كه ديده است بر آن گواهى ميدهد ، دست بر آنچه حرام گرفته است شهادت ميدهد ، يا بهر سو كه حرام بوده و رفته است شهادت ميدهد ، آلت تناسلى هر كار حرامى مرتكب شده شهادت ميدهد .\r\n","page_name":" 37 ","page_number":39},
  {"content":"\r\n\r\n\r\n\r\n","description":"","footnote":"\r\nسپس خداوند دوباره زبان آنان را بسخن ميآورد ( زبان به اعضاى بدن ميگويد : چرا به زبان ما شهادت داديد ؟ اعضاء و جوارح در پاسخ گويند همان خدايى كه هر چيز را بسخن در آورده است ، همان خدايى را كه ابتدا شما را آفريد و بسوى او باز خواهيد گشت شما گناهانتان را نميتوانستيد از اعضاء بدنتان پنهان سازيد كه بزيان شما گواه نباشند ) . . .\r\n« و منظور از پوستهاى آلت تناسلى انسان است . . . »\r\n","page_name":" 38 ","page_number":40},
  {"content":"\r\n\r\nحم سجده آيات 21 - 25\r\n\r\n[ سوره فصلت ( 41 ) : آيات 21 تا 25 
  ]\r\nوَ قالُوا لِجُلُودِهِمْ لِمَ شَهِدْتُمْ عَلَيْنا قالُوا أَنْطَقَنَا اللَّهُ الَّذِي أَنْطَقَ كُلَّ شَيْءٍ وَ هُوَ خَلَقَكُمْ أَوَّلَ مَرَّةٍ وَ إِلَيْهِ تُرْجَعُونَ ( 21 ) وَ ما كُنْتُمْ تَسْتَتِرُونَ أَنْ يَشْهَدَ عَلَيْكُمْ سَمْعُكُمْ وَ لا أَبْصارُكُمْ وَ لا جُلُودُكُمْ وَ لكِنْ ظَنَنْتُمْ أَنَّ اللَّهَ لا يَعْلَمُ كَثِيراً مِمَّا تَعْمَلُونَ ( 22 ) وَ ذلِكُمْ ظَنُّكُمُ الَّذِي ظَنَنْتُمْ بِرَبِّكُمْ أَرْداكُمْ فَأَصْبَحْتُمْ مِنَ الْخاسِرِينَ ( 23 ) فَإِنْ يَصْبِرُوا فَالنَّارُ مَثْوىً لَهُمْ وَ إِنْ يَسْتَعْتِبُوا فَما هُمْ مِنَ الْمُعْتَبِينَ ( 24 ) وَ قَيَّضْنا لَهُمْ قُرَناءَ فَزَيَّنُوا لَهُمْ ما بَيْنَ أَيْدِيهِمْ وَ ما خَلْفَهُمْ وَ حَقَّ عَلَيْهِمُ الْقَوْلُ فِي أُمَمٍ قَدْ خَلَتْ مِنْ قَبْلِهِمْ مِنَ الْجِنِّ وَ الْإِنْسِ إِنَّهُمْ كانُوا خاسِرِينَ ( 25 )\r\n\r\nترجمهء آيات :\r\nبه پوستها « اعضاء تناسلى » خود گويند : چرا بزيان ما گواهى داديد ؟ گويند : همان خدايى كه هر چيز را به زبان آورده است ما را به سخن آورد ، همان خدايى كه اوّل بار شما را آفريده است و بسوى او باز خواهيد گشت .\r\n22 - شما نميتوانستيد در دنيا اعمالتان را از اين اعضاء و جوارح پنهان سازيد « 1 » ولى خيال ميكرديد كه خداوند بيشتر اين اعمال را كه انجام ميدهيد نميداند .\r\n23 - اين بود خيال باطلى كه دربارهء خدايتان داشتيد ، خداوند شما را به هلاكت رسانيد و جزء زيانكاران گشتيد .\r\n24 - اگر صبر كنند آتش جايگاهشان است ، و چنانچه از خدا بخواهند\r\n\r\n\r\n","description":"","footnote":"\r\n( 1 ) زيرا اعمال را با همين اعضاء انجام ميداديد .\r\n","page_name":" 39 ","page_number":41},
  {"content":"\r\n\r\nكه از آنان راضى شود ، رضايت الهى را نخواهند يافت .\r\n25 - براى آنان همنشينانى آماده ساختيم ، كه دنيا را در نظرشان جلوه داده ، آنان را از فكر آخرت و زندگى پس از مرگ غافل ساختند ، و لذا همان عذابهايى كه بر سر امّتهاى پيش از آنان از جنّ و انس فرود آمده بود برايشان ثابت و لازم گرديد ، و براستى خسارت ديدند .\r\n\r\nقرائت آيات :\r\nدر قرائتهاى شاذ و نادر حسن و عمرو بن عبيد « و ان يستعتبوا » را بضمّ ياء و فتح تا و « ما هم من المعتبين » را بكسر تاء خوانده‌اند .\r\n\r\nدليل قرائت :\r\nابن جنّى گفته است با اين قرائت معنى آيه اينطور مىشود : اگر آنان بخواهند كه راضى شوند راضى نخواهند شد ، زيرا داراى روح بينيازى نيستند و در آنان از نيكى اثرى نيست كه پاسخى نيك دهند .\r\n\r\nلغات آيات :\r\nالانطاق - يعنى بنطق آوردن ، يا بدين طريق كه انسانى را وادار كند بنطق ، يا او را بسخن گفتن دعوت كند .\r\nنطق - عبارتست از گرداندن زبان در دهان به منظور تشكيل كلمات ، و لذا است كه خداوند بزرگ متّصف بصفت نطق نشده گفته نميشود خدا ناطق است ، بله خدا به متكلّم وصف شده است .\r\nالارداء - بمعنى اهلاك است يعنى هلاك ساختن ، گفته مىشود ارداه فردى يعنى او را به هلاكت رسانيد و هلاك شد ، مضارعش يردى اسم مفعولش\r\n\r\n","description":"","footnote":"","page_name":" 40 ","page_number":42},
  {"content":"\r\n\r\nرد مىشود همانگونه كه اعشى در شعر خود گفته است :\r\n ( أ في الطوف حفت على الرّدى * و كم من رد اهله لم يرم ) \r\nيعنى : آيا در طوف ترسيدى كه هلاك شوم ، و چه بسيار هلاك شده‌اى كه بستگانش در يك جا آرام نداشتند ) .\r\nاستعتاب - بمعنى طلب رضايت نمودن است كه عبارت اخرى استرضاء است .\r\nاعتاب - بمعنى ارضاء است ، و اصل اعتاب به زبان عرب بصلاح در آوردن جلد است با اعادهء دبّاغى آن ، سپس در اين مورد استعاره شده است ، كه بعضى از افراد بخواهند الفت از بين رفته را ميان همديگر باز گردانند .\r\nتقييض - در اصل بمعنى تبديل است ، و مقايضه هم كه بمعنى مبادله نمودن مالى بمالى است از همين باب مىباشد .\r\nشاعر عرب شماخ گفته است :\r\n ( تذكرت لما اثقل الدّين كاهلى * و عاب بزيد ما اردت تعذرا \r\n رجالا مضوا منّى فلست مقايضا * بهم ابدا من ساير النّاس معشرا ) \r\nيعنى : ( هنگامى كه بار بدهكارى بر پشتم سنگينى كرد ، و عذر خواهى هم موجب عار و ننگ زيد شد ، به ياد آورم جوانمردانى را كه از دستشان داده‌ام كه هيچگاه از ساير مردم يك فوج را نيز حاضر نيستم با آنان مبادله كنم ) .\r\n\r\nاعراب آيات :\r\nذلكم مبتداء ظنّكم خبر ، ارداكم خبر بعد از خبر ، و اگر هم بخواهى ارداكم را ميتوانى حال بگيرى ( اى ذلكم ظنّكم مرد يا اياكم ) و نيز جايز است كه ذلكم مبتداء و ظنّكم بدل از آن و ارداكم خبر مبتداء باشد .\r\n\r\n","description":"","footnote":"","page_name":" 41 ","page_number":43},
  {"content":"\r\n\r\n\r\nمعنى آيات :\r\nپس از آنكه در آيات قبلى بيان شد كه دشمنان خدا را به جهنّم خواهند برد ، آن گاه خداوند از زبان آنان نقل مىكند كه :\r\n ( قالُوا )  يعنى كفّار گفتند :\r\n ( لِجُلُودِهِمْ لِمَ شَهِدْتُمْ عَلَيْنا ؟ )  يعنى : كافران اعضاء بدن خود را مورد سرزنش قرار داده به آنان ميگويند : چرا بزيان ما شهادت داديد ؟\r\n ( قالُوا )  يعنى اعضاء بدنشان در جواب آنان گويند :\r\n ( أَنْطَقَنَا اللَّهُ الَّذِي أَنْطَقَ كُلَّ شَيْءٍ )  يعنى : آن خدايى كه زبان داران را به زبان آورده است ، همان خداوند بما وسيلهء نطق و قدرت بر نطق ، عطاء فرموده است ، پس از بيان زبان حال اعضاء و جوارح كفّار در جهنّم - شروع بنصيحت آنان كرده - ميفرمايد :\r\n ( وَ هُوَ خَلَقَكُمْ أَوَّلَ مَرَّةٍ وَ إِلَيْهِ تُرْجَعُونَ )  يعنى : خداوند شما را آفريده و سر انجام در آخرت بجايى بازگشت خواهيد نمود كه در آنجا سلطنت از آن خدا است و احدى را جز او صلاحيّت امر و نهى نباشد ، و اين قسمت ديگر ، جزء جواب اعضاء و جوارح نيست .\r\n ( وَ ما كُنْتُمْ تَسْتَتِرُونَ أَنْ يَشْهَدَ عَلَيْكُمْ سَمْعُكُمْ وَ لا أَبْصارُكُمْ وَ لا جُلُودُكُمْ )  يعنى در دنيا نميتوانستيد اعمال خودتان را از اين اعضاء پنهان سازيد ، زيرا شما اعمال خود را با اين اعضاء انجام ميداديد ، و خداوند اعضاء بدنتان را روز قيامت گواه اعمالتان خواهد گرفت ، و نيز گفته شده است كه معنى آيه آنست كه شما در دنيا گناهان را از ترس آنكه اعضاء بدنتان گواهى خواهند داد ، ترك نميكرديد ، زيرا شما احتمال نميداديد كه روز قيامت اعضاء بدنتان ، چنين\r\n\r\n","description":"","footnote":"","page_name":" 42 ","page_number":44},
  {"content":"\r\n\r\nشهادت خواهند داد .\r\n ( وَ لكِنْ ظَنَنْتُمْ أَنَّ اللَّهَ لا يَعْلَمُ كَثِيراً مِمَّا تَعْمَلُونَ )  زيرا خدا را نشناخته بوديد ، و لذا ارتكاب گناه براى شما آسان بود ، از ابن مسعود روايت شده است كه اين آيه دربارهء سه نفر نازل شده است كه در خلوت ، با يكديگر سخنانى سرّى بازگو ميكردند ، و با خود ميگفتند : آيا به نظر شما خداوند از اين سخنان سرّى ما آگاه است ؟\r\nو ممكن است معنى آيه اين باشد شما طورى عمل ميكرديد كه به گمانتان اعمال شما بر خداى پنهان خواهد ماند ، همانگونه كه گفته مىشود : ( اهلكت نفسى ) به اين معنى كه من بگونهء كسى عمل كردم كه خودكشى مىكند .\r\nو ابن عبّاس گفته است : كفّار ميگفتند خداوند از نهانيهاى قلب ما آگاه نيست ، و فقط اعمال ظاهر را ميداند .\r\n ( وَ ذلِكُمْ ظَنُّكُمُ الَّذِي ظَنَنْتُمْ بِرَبِّكُمْ أَرْداكُمْ )  از نظر تركيب ذلكم مبتدا و ظنّكم خبر و ارداكم خبر دوّم است ، و نيز ممكن است ظنّكم را بدل از ذلكم بگيريم ، و معنى بنا بر اين تركيب چنين خواهد شد ، آن گمانى كه نسبت به خدا داشتيد كه خداوند بسيارى از كارهاى شما را نميداند شما را هلاك كرد زيرا اين گمان بى جا گناهكارى را بر شما آسان ساخت ، و شما را بسوى كفر كشانيد .\r\n ( فَأَصْبَحْتُمْ مِنَ الْخاسِرِينَ )  يعنى : با اين كار جزء كسانى قرار گرفتيد كه در تجارت خود زيان كرده است ، زيرا بهشت را از دست داده جهنم را براى خود خريده‌ايد .\r\nحضرت صادق عليه السّلام فرمودند : براى مؤمن شايسته است كه از خدا طورى بترسد كه گويا به آتش خواهد افتاد ، و چنان به خدا اميدوار باشد كه\r\n\r\n","description":"","footnote":"","page_name":" 43 ","page_number":45},
  {"content":"\r\n\r\nگويا از اهل بهشت است ، خداوند ميفرمايد :  ( ذلِكُمْ ظَنُّكُمُ الَّذِي ظَنَنْتُمْ بِرَبِّكُمْ  . . . ) سپس فرمودند : خداوند توجّه به گمان بندهء خود دارد ، اگر بنده به خدا خوش گمان بود خدا نيز به او نيكى خواهد فرمود ، و اگر بنده به خدا بد گمان باشد خدا درباره‌اش بدى خواهد فرمود .\r\nسپس خداوند از حال اينان در جهنّم خبر داده ميفرمايد :\r\n ( فَإِنْ يَصْبِرُوا فَالنَّارُ مَثْوىً لَهُمْ )  يعنى : اين افراد اگر بر آتش دوزخ و دردهايشان صبر كنند آتش جايگاهشان است ، و منظور از اين صبر آنست كه سكوت كنند و شكايت ننمايند .\r\n ( وَ إِنْ يَسْتَعْتِبُوا فَما هُمْ مِنَ الْمُعْتَبِينَ )  يعنى و اگر از درگاه الهى بخواهند كه از آنان راضى شود راهى براى رضايت گرفتن ندارند ، زيرا آنان از كسانى نيستند كه عذرشان پذيرفته شود ، بعبارت ديگر تقدير آيه چنين است اينان اگر صبر كنند و ساكت بمانند ، يا آنكه ناراحتى كنند به هر حال جايگاهشان آتش است ، همانگونه كه خداوند در جاى ديگر فرموده است :\r\n ( اصْلَوْها فَاصْبِرُوا أَوْ لا تَصْبِرُوا سَواءٌ عَلَيْكُمْ )  « 1 » يعنى : ( وارد جهنّم شويد صبر كنيد يا صبر نكنيد براى شما يكسان است ) .\r\nامّا از نظر لغت « معتب » كسى است كه درخواست رضايت مىكند ، و در خواستش نيز پذيرفته مىشود .\r\nو نيز گفته شده است معناى عتاب آنست كه اگر استغاثه كنند كسى به فريادشان نخواهد رسيد .\r\n ( وَ قَيَّضْنا لَهُمْ قُرَناءَ )  يعنى براى آنان همقرينانى از شياطين ، آماده\r\n\r\n\r\n","description":"","footnote":"\r\n( 1 ) سورهء طور 16 آيهء 52 .\r\n","page_name":" 44 ","page_number":46},
  {"content":"\r\n\r\nساختيم ، از مقاتل نقل شده است .\r\nدستور داشتند با همقرينان راستين همقرين گردند ولى با آنان همنشينى نكردند ، ما نيز بجاى آنان بهمنشينانى بد از جنّ و انس گرفتارشان ساختيم خداوند بزرگ هم آنان را بخاطر مخالفتى كه با فرمانش نمودند گرفتار ساخت و نظير اين آيه‌اى است  ( وَ مَنْ يَعْشُ عَنْ ذِكْرِ الرَّحْمنِ نُقَيِّضْ لَهُ شَيْطاناً فَهُوَ لَهُ قَرِينٌ )  « 1 » يعنى : ( هر كس از ياد خدا رو گرداند ، شيطانى برايش آماده سازيم كه قرين او باشد ) .\r\nاز حسن روايت شده است كه معنى آيه آنست كه چون استحقاق عذاب يافتند ، ميان آنان و همنشينان بد فاصله نشديم .\r\n ( فَزَيَّنُوا لَهُمْ ما بَيْنَ أَيْدِيهِمْ وَ ما خَلْفَهُمْ )  يعنى : آنچه در اختيارشان بود از امور دنيا برايشان زينت دادند تا دنيا را بر آخرت ترجيح دادند ، و براى دنيا كار كردند ، و نيز در گوش آنان خواندند كه نه پس از مرگ زنده شدنى هست و نه مكافاتى در كار مىباشد .\r\nاز حسن و سدى نقل شده كه اين همنشينان بد امر آخرت را به آنان چنين معرّفى كردند كه نه بهشتى وجود دارد نه جهنّمى نه بر انگيخته شدنى در كار است نه حسابى ، و نيز دنيا را براى ايشان زينت داده بجمع اموال و ترك امور خيريه واميدارند .\r\nاز فراء نقل شده است منظور از ما بين ايديهم اعمال زشتى است كه مرتكب شده و از پيش براى خود فرستاده‌اند ، و منظور از ما خلفهم سنتهايى است كه براى نسلهاى آينده پس از خود بجاى گذاشته‌اند .\r\n\r\n\r\n","description":"","footnote":"\r\n( 1 ) سورهء زخرف 43 آيهء 36 .\r\n","page_name":" 45 ","page_number":47},
  {"content":"\r\n\r\n ( وَ حَقَّ عَلَيْهِمُ الْقَوْلُ )  يعنى : وعده‌هاى الهى و عذاب بر آنان ثابت گرديد .\r\n ( فِي أُمَمٍ قَدْ خَلَتْ مِنْ قَبْلِهِمْ مِنَ الْجِنِّ وَ الْإِنْسِ )  يعنى وارد بر امتهايى مانند خود شدند كه پيش از آنان بودند و به پيروى از آنان تكذيب نمودند ، و بخاطر عصيانگرى كه داشتند عذاب آنان واجب شد ، و سپس خداوند ، در بارهء آنان فرمود كه :\r\n ( إِنَّهُمْ كانُوا خاسِرِينَ )  يعنى : نعمتهاى بهشتى و بهشت را از دست دادند .\r\n\r\n","description":"","footnote":"","page_name":" 46 ","page_number":48},
  {"content":"\r\n\r\nحم سجده - آيات 26 - 30\r\n\r\n[ سوره فصلت ( 41 ) : آيات 26 تا 30 
  ]\r\nوَ قالَ الَّذِينَ كَفَرُوا لا تَسْمَعُوا لِهذَا الْقُرْآنِ وَ الْغَوْا فِيهِ لَعَلَّكُمْ تَغْلِبُونَ ( 26 ) فَلَنُذِيقَنَّ الَّذِينَ كَفَرُوا عَذاباً شَدِيداً وَ لَنَجْزِيَنَّهُمْ أَسْوَأَ الَّذِي كانُوا يَعْمَلُونَ ( 27 ) ذلِكَ جَزاءُ أَعْداءِ اللَّهِ النَّارُ لَهُمْ فِيها دارُ الْخُلْدِ جَزاءً بِما كانُوا بِآياتِنا يَجْحَدُونَ ( 28 ) وَ قالَ الَّذِينَ كَفَرُوا رَبَّنا أَرِنَا الَّذَيْنِ أَضَلاَّنا مِنَ الْجِنِّ وَ الْإِنْسِ نَجْعَلْهُما تَحْتَ أَقْدامِنا لِيَكُونا مِنَ الْأَسْفَلِينَ ( 29 ) إِنَّ الَّذِينَ قالُوا رَبُّنَا اللَّهُ ثُمَّ اسْتَقامُوا تَتَنَزَّلُ عَلَيْهِمُ الْمَلائِكَةُ أَلاَّ تَخافُوا وَ لا تَحْزَنُوا وَ أَبْشِرُوا بِالْجَنَّةِ الَّتِي كُنْتُمْ تُوعَدُونَ ( 30 )\r\n\r\nترجمهء آيات :\r\nكافران گفتند : به اين قرآن گوش فرا ندهيد ، و بهنگام قرائت قرآن حرفهاى بيهوده و سر و صدا ايجاد كنيد تا بر آنان پيروز گرديد .\r\n27 - به زودى عذابى دردناك بكافران خواهيم چشانيد ، و بخاطر بدترين گناهى كه دارند - كفرشان - به بدترين شكلى آنان را مكافات خواهيم داد .\r\n28 - اينست سزاى دشمنان خدا كه آتش جهنّم است ، و كافران بسزاى انكار آيات قرآنى ما در آن منزلى هميشگى خواهند داشت .\r\n29 - در آنجا كافران گويند : پروردگارا آن شيطانهاى جنّى و انسى\r\n\r\n","description":"","footnote":"","page_name":" 47 ","page_number":49},
  {"content":"\r\n\r\nكه ما را گمراه ساختند بما نشان بده تا آنان را لگدكوب سازيم و بپائين‌ترين درجات جهنّم فرستيم .\r\n30 - كسانى كه گفتند : پروردگار ما خداست و سپس بر اين گفته پا بر جا ماندند فرشتگان بر آنان نازل گردند كه نترسيد و اندوه به خود راه ندهيد ، و شما را به بهشت موعود مژده باد .\r\n\r\nلغات آيات :\r\nدر آيهء 26 كلمهء « اللغو » بكلامى گفته مىشود كه هيچ معنايى از آن استفاده نميشود ، و الغاء كلمه از نظر نحوى بمعنى اسقاط عمل آن كلمه است گفته مىشود لغى يلغى و يلغو لغوا و لغى يلغى لغا ، يعنى : از بيهوده سخن گفتن و وطى كلام نموده حرف توى حرف آورد .\r\n\r\nاعراب آيات :\r\nدر آيهء 38 « ذلك » مبتداء و  « جَزاءُ أَعْداءِ اللَّهِ »  خبر آنست و كلمه « النّار » بدل است از  جَزاءُ أَعْداءِ اللَّهِ  ، و جايز است كه النّار تفسير باشد ، مثل آنكه گفته شده است جزاى دشمنان خدا چيست ؟ كه در پاسخ گفته مىشود ، آتش است ، زجاج گفته است  « لَهُمْ فِيها دارُ الْخُلْدِ »  يعنى : لهم فى النّار دار الخلد ، و آتش همان خانهء ابدى است همانگونه كه مىگويى : « و لك فى هذه الدّار دار سرور » و منظور تو از دار دوّمى همان دار اوّلى است همان گونه كه شاعر گفته است :\r\n ( اخور غائب يعطيها و يسألها * يأبى الظّلامة منه النوفل الزّفر ) « 1 » \r\n\r\n\r\n","description":"","footnote":"\r\n( 1 ) يعنى : ( برادر بخششها كه عطايا ميدهد ، و از او بخشش\r\n","page_name":" 48 ","page_number":50},
  {"content":"\r\n\r\nبنا بر اين  ( لَهُمْ فِيها دارُ الْخُلْدِ )  از باب تجريد است و محلّ ان لا تخافوا منصوب است و تقدير چنين است ( تتنزّل عليهم الملائكه بان لا تخافوا ) پس از آنكه باء حذف شد ان لا تخافوا بفعل وصل شد و فعل او را نصب داد .\r\n\r\nمعنى آيات :\r\n ( وَ قالَ الَّذِينَ كَفَرُوا )  سپس خداوند بدنبال ياد آورى حالت كفّار از قول آنان نقل ميفرمايد كه : بزرگان كفّار به پيروان خود يا بعضى از آنان به بعضى ديگر از كفّار قريش گفتند .\r\n ( لا تَسْمَعُوا لِهذَا الْقُرْآنِ )  يعنى : به اين قرآنى كه محمّد ( ص ) ميخواند گوش فرا ندهيد .\r\n ( وَ الْغَوْا فِيهِ )  يعنى : با گفتن سخنان بيهوده و باطل با آن مبارزه كنيد  ( لَعَلَّكُمْ تَغْلِبُونَ )  تا با سخنان بيهوده و باطل بر او پيروز گرديد ، و يارانش نتوانند سخنش را بشنوند .\r\nگفته شده است حرف تو حرف بياوريد و با سر و صدا و صوت ، زدن سخنانش را خنثى كنيد .\r\nاز مجاهد نقل شده است كه بعضى گفته‌اند يعنى : صداهاى خود را با خواندن اشعار و رجز خوانى روبرويش بلند كنيد .\r\nاز ابن عبّاس و سدى نقل شده است : پس از آنكه از معارضه با قرآن\r\n\r\n\r\n","description":"","footnote":"\r\n( ميخواهند و حاضر نيست به كسى ستم كند زيرا كه او مردى بخشنده و بزرگوار و با تحمّل است ) كه در اين شعر منه براى تجريد است به اين معنى كه يأبى الظّلامة مثل النّوفل و الزّفر و در آيه نيز  ( لَهُمْ فِيها دارُ الْخُلْدِ )  فيها براى تجريد است يعنى خانهء آتش براى آنان خانهء هميشگى است .\r\n","page_name":" 49 ","page_number":51},
  {"content":"\r\n\r\nعاجز شدند حيله‌اى به كار زدند كه نگذارند ديگران از قرآن استفاده كنند ، و به يكديگر سفارش ميكردند كه گوش به قرآن ندهند ، و هنگامى كه خوانده مىشود سر و صدا راه بيندازند ، آن گاه خداوند به اين كافران وعدهء عذاب داده فرمود :\r\n ( فَلَنُذِيقَنَّ الَّذِينَ كَفَرُوا عَذاباً شَدِيداً )  و اين عذاب يا عذاب دنيايى است كه عبارت باشد از اسارت و كشته شدن در جنگ بدر ، و بعضى هم گفته‌اند كه اين عذاب شديد عذاب آخرت است .  ( وَ لَنَجْزِيَنَّهُمْ أَسْوَأَ الَّذِي كانُوا يَعْمَلُونَ )  يعنى : آنان را به زشتترين مكافاتها در مقابل زشتترين گناهانشان كه كفر و شرك گرفتار خواهيم ساخت و اينكه مكافات بدترين اعمال آنان را بيان كرد ، براى آنكه در شكنجهء آنان مبالغه شود ، و گفته شده است كه معنايش آنست كه آنان را بخاطر بدترين اعمالشان كه گناهانشان باشد نه چيزهاى ديگر ، آنان را مكافات خواهيم نمود  ( ذلِكَ )  يعنى : اين عذابها كه براى كافران وعده داديم .\r\n ( جَزاءُ أَعْداءِ اللَّهِ )  اين عذابها مكافات دشمنان خدا است كه به وسيلهء كفر و عصيان با خدا دشمنى ورزيده ، و با پيامبران و مؤمنين دشمنى مينمايند .\r\n ( النَّارُ )  كه اين مكافات عبارت است از آتش جهنّم و سكونت در آن .\r\n ( لَهُمْ فِيها دارُ الْخُلْدِ )  يعنى : جهنّم منزل هميشگى و ابدى آنان است  ( جَزاءً بِما كانُوا بِآياتِنا يَجْحَدُونَ )  يعنى : اين عقوبت بخاطر آنست كه منكر ميشدند قرآن از طرف خدا باشد ، بنقل از مقاتل .\r\n ( وَ قالَ الَّذِينَ كَفَرُوا )  يعنى : كافران به زودى در آتش خواهند گفت :\r\n\r\n","description":"","footnote":"","page_name":" 50 ","page_number":52},
  {"content":"\r\n\r\n ( رَبَّنا أَرِنَا الَّذَيْنِ أَضَلَّانا مِنَ الْجِنِّ وَ الْإِنْسِ )  منظور از گمراه كنندگان ابليس و قابيل « 1 » پسر آدم است كه اوّلين كسى بود كه گناه را روى زمين ايجاد كرد ، و همين معنى از على ( ع ) روايت شده است و گفته شده است كه مراد از اين گمراه كنندگان هر فردى است از جنّ و انس كه راه و روش كفر و گمراهى را ايجاد كرده‌اند ، منظور از الذّين جنس جنّ و انس است ، همانگونه كه در آيهء  « وَ الَّذانِ يَأْتِيانِها مِنْكُمْ »  « 2 » منظور شخصى معيّن نيست بلكه منظور جنس كسانى است كه مرتكب فاحشه خواهند شد .\r\n ( نَجْعَلْهُما تَحْتَ أَقْدامِنا لِيَكُونا مِنَ الْأَسْفَلِينَ )  از آنجا كه با اين گمراه كنندگان دشمنند و بعلّت آنكه آنان را گمراه ساخته‌اند كينهء آنان را سخت به دل گرفته‌اند آرزو ميكنند كه آنان را در دركات پائين آتش زير پاى خود اندازند و نيز گفته‌اند منظور جهنّميان آنست كه اين دو گمراه كننده را زير لگد انداخته پايمالشان سازند تا خوار شده جزء افراد پست و ذليل شوند .\r\nابن عبّاس گويد : كفّار ميگويند : گمراه كنندگان را پائين‌تر از ما اندازيد تا عذابشان از ما سخت‌تر باشد .\r\nپس از آنكه خداوند از عذاب كافران سخن گفت ، بدنبال آن از بشارت مؤمنين ياد كرده فرمود :\r\n ( إِنَّ الَّذِينَ قالُوا رَبُّنَا اللَّهُ )  يعنى : كسانى كه خدا را بيگانگى شناختند\r\n\r\n\r\n","description":"","footnote":"\r\n( 1 ) تفسير صافى ج 2 صفحهء 499 چاپ اسلاميه و در كتاب كافى از حضرت صادق ( ع ) روايت شده است كه اين دو گمراه كننده از جنّ و انس اولى و دوّمى بوده‌اند و فلان شيطان بوده است ، سپس مرحوم فيض ميفرمايد : شايد جهتش آن باشد كه ولد الزّنا از نطفهء زنا كار و شيطان مشتركا ايجاد مىشود .\r\n( 2 ) سورهء نساء 4 آيه 21\r\n","page_name":" 51 ","page_number":53},
  {"content":"\r\n\r\nو بزبانشان اعتراف نمودند ، و پيامبرانش را تصديق كردند .\r\n ( ثُمَّ اسْتَقامُوا )  از مجاهد نقل شده است ، يعنى : ادامه دادند به اين عقيده و اعتراف كه پروردگارشان خداى يكتا و بىشريك است .\r\nو از ابن عبّاس و حسن و قتاده و ابن زيد نقل شده است كه يعنى بر اداى فرائض الهى و عبادت پروردگار استقامت ورزيدند .\r\nو بعضى گفته‌اند يعنى : همانگونه كه در گفتار استقامت نمودند در اعمال نيز استقامت بخرج دادند .\r\nاز ابن مسلم نقل شده است كه سپس بمقتضاى اعتراف به ربوبيّت الهى بر عبادتش استقامت نمودند .\r\nو از انس روايت شده است كه رسول خدا ( ص ) اين آيه را بر ما خواند و سپس فرمودند : كسانى گفتند كه پروردگار ما خدا است ولى بيشتر آنان بعدا كافر شدند ، هر كس اين اعتراف را تا دم مرگ داشته باشد از كسانى است كه بر اين عقيده استقامت نموده است .\r\nمحمّد فضيل روايت مىكند از حضرت ابو الحسن الرّضا ( ع ) پرسيدم كه استقامت چيست ؟ فرمودند : استقامت به خدا سوگند همين ولايتى است كه شما شيعيان داريد « 1 » .\r\n\r\n\r\n","description":"","footnote":"\r\n( 1 ) نور الثّقلين جلد 4 صفحهء 546 بنقل از اصول كافى از محمّد بن مسلم روايت شده است كه : ( از حضرت صادق ( ع ) دربارهء اين آيه پرسيدم :  ( الَّذِينَ قالُوا رَبُّنَا . . . )  فرمودند : يعنى كسانى كه بر امامان يكى پس از ديگرى استقامت ورزيدند ( ملائكه بر آنان نازل مىشود كه نترسيد و اندوه به خود راه ندهيد و بشارت باد شما را به آن بهشتى كه بشما وعده داده ميشد )\r\n","page_name":" 52 ","page_number":54},
  {"content":"\r\n\r\n ( تَتَنَزَّلُ عَلَيْهِمُ الْمَلائِكَةُ )  از مجاهد و سدى و حضرت صادق ( ع ) روايت شده است آمدن فرشتگان بهنگام مرگ است .\r\nو از حسن و ثابت و قتاده نقل شده است كه بهنگام بيرون آمدن مؤمنين - از قبرها در محشر فرشتگان به استقبال آنان مىآيند و از طرف خدا به آنان بشارت ميدهند .\r\nو از جبائى و ابن مسلم است كه آمدن فرشتگان در قيامت است .\r\nو از وكيع بن جراح است كه بشارت در سه مورد مىباشد ، بهنگام مرگ در قبر ، و هنگام بر انگيختن از قبر . « 1 »  ( أَلَّا تَخافُوا وَ لا تَحْزَنُوا )  يعنى : فرشتگان ميگويند : نترسيد از عذاب خدا ، و اندوه به خود راه ندهيد كه ثواب از دستتان رفته است .\r\n\r\n\r\n","description":"","footnote":"\r\n( و نيز در همان كتاب صفحهء 547 بنقل از تفسير علىّ بن ابراهيم :\r\n( سپس از مؤمنين و شيعيان امير المؤمنين ( ع ) ياد كرده ميفرمايد :  ( إِنَّ الَّذِينَ قالُوا رَبُّنَا اللَّهُ ثُمَّ اسْتَقامُوا )  يعنى : بر ولايت امير المؤمنين ( ع ) استقامت نمودند  ( تَتَنَزَّلُ عَلَيْهِمُ الْمَلائِكَةُ )  فرشتگان به هنگام مرگ بر آنان نازل ميشوند ( كه نترسيد و اندوه به خود راه ندهيد و بشارت باد شما را به بهشت موعود ما در دنيا و آخرت دوستان شما هستيم ) يعنى ما در دنيا شما را از شياطين حفظ ميكرديم و بهنگام مرگ نيز . . .\r\n( 1 ) تفسير برهان ج 4 ص 111 - : ( از ابى بصير روايت شده است كه از حضرت باقر ( ع ) دربارهء اين آيه :  « إِنَّ الَّذِينَ قالُوا . . . »  پرسيدم ؟ فرمود :\r\nمنظور از اين آيه به خدا همان راهى است كه شما داريد ، اگر آنان هم بر طريقهء\r\n","page_name":" 53 ","page_number":55},
  {"content":"\r\n\r\nاز عكرمه و مجاهد است كه نترسيد از آنچه كه از امور آخرت در پيش داريد و غصّهء پشت سر گذاشته‌ها را از اهل بيت و اولادتان نخوريد .\r\nاز عطاء بن ابى رياح است كه نترسيد و به خود اندوه راه ندهيد كه گناهانى انجام داده‌ايد ، زيرا كه من گناهانتان را خواهم بخشيد .\r\nو نيز گفته شده است كه خوف مربوط بآينده است ، و حزن مربوط بگذشته مىباشد ، و معنى چنين است كه از حوادث آينده نترسيد ، و براى گذشته نيز اندوه نخوريد ، و اين نهايت درجه مطلوب مؤمن است .\r\n ( وَ أَبْشِرُوا بِالْجَنَّةِ الَّتِي كُنْتُمْ تُوعَدُونَ )  يعنى همان بهشت موعودى كه در دنيا به زبان پيامبران الهى بشما مژده داده ميشد .\r\n\r\n\r\n","description":"","footnote":"\r\n( حقّ استقامت ميورزيدند از دست ما آبى گوارا مينوشيدند ، گفتم : چه هنگام فرشتگان بر آنان نازل ميشوند كه « نترسيد و شما را به بهشتى كه وعده داده شده‌ايد مژده ميدهيم ، و ما در دنيا و آخرت دوستان شما هستيم ؟ فرمودند بهنگام مرگ و روز قيامت )\r\n","page_name":" 54 ","page_number":56},
  {"content":"\r\n\r\nحم سجده - آيات 31 - 35\r\n\r\n[ سوره فصلت ( 41 ) : آيات 31 تا 35 
  ]\r\nنَحْنُ أَوْلِياؤُكُمْ فِي الْحَياةِ الدُّنْيا وَ فِي الْآخِرَةِ وَ لَكُمْ فِيها ما تَشْتَهِي أَنْفُسُكُمْ وَ لَكُمْ فِيها ما تَدَّعُونَ ( 31 ) نُزُلاً مِنْ غَفُورٍ رَحِيمٍ ( 32 ) وَ مَنْ أَحْسَنُ قَوْلاً مِمَّنْ دَعا إِلَى اللَّهِ وَ عَمِلَ صالِحاً وَ قالَ إِنَّنِي مِنَ الْمُسْلِمِينَ ( 33 ) وَ لا تَسْتَوِي الْحَسَنَةُ وَ لا السَّيِّئَةُ ادْفَعْ بِالَّتِي هِيَ أَحْسَنُ فَإِذَا الَّذِي بَيْنَكَ وَ بَيْنَهُ عَداوَةٌ كَأَنَّهُ وَلِيٌّ حَمِيمٌ ( 34 ) وَ ما يُلَقَّاها إِلاَّ الَّذِينَ صَبَرُوا وَ ما يُلَقَّاها إِلاَّ ذُو حَظٍّ عَظِيمٍ ( 35 )\r\n\r\nترجمهء آيات :\r\nما در دنيا و آخرت دوستداران شمائيم ، در بهشت هر چه دلتان خواسته باشد و آنچه آرزو كنيد موجود است .\r\n32 - عطايى كه از جانب پروردگار مهربان براى شما فرود آمده است .\r\n33 - چه كسى خوش سخن‌تر از آنست كه بسوى خدا فرا خواند ، و كار شايسته انجام داده بگويد : من از مسلمانان هستم .\r\n34 - بدى و خوبى يكسان نيست ، به بهترين وجهى ديگران را از خود دفع كن ، كه ناگهان خواهى ديد آن كسى كه ميان او و تو دشمنى بوده است گويى دوستى است مهربان .\r\n35 - و اين موهبت داده نشود مگر به صابرين ، و اين روحيه را نخواهند داشت جز افرادى كه داراى بهره‌اى بزرگ هستند .\r\n\r\n","description":"","footnote":"","page_name":" 55 ","page_number":57},
  {"content":"\r\n\r\n\r\nاعراب آيات :\r\nنزلا منصوب است بنا بر مصدريت و تقديرش چنين است : ( انزلكم ربّكم فيما تشتهون نزلا ) و نيز جايز است كه منصوب باشد بنا بر حاليت كه تقديرش چنين باشد : ( و لكم فيها ما تشتهى بانفسكم منزلا نزلا ) همانگونه كه ميگويند :\r\n( جاء زيد مشيا اى ماشيا ) و بهر حال در هر دو وجه بايد نزلا را مصدر گرفت .\r\nابو على گفته است نزلا دو احتمال دارد :\r\n1 - آنكه نزلا جمع نازل باشد مثل قول شاعر :\r\n ( ان تركبوا فركوب الخيل عادتنا * او تنزلون فانا معشر نزل ) \r\nو بنا بر اين حال است از ضمير « تدعون » يعنى : ( ما تدّعون من غفور رحيم نازلين ) .\r\n2 - آنكه منظور از نزلا غذايى باشد كه براى واردين و مهمانان تهيّه ميگردد ، و حال است از ما تدعون اى لكم ما تدعون نزلا من غفور رحيم كه من غفور رحيم هم صفت نزل باشد و در نزل ضميرى است كه به نزلا بر ميگردد .\r\nو قولا در آيهء بعدى منصوب است بنا بر اين كه تفسير باشد ، در جملهء و لا السّيئه لا زائدهء مؤكّده است كه براى تبعيد مساوات آمده است يعنى :\r\nهيچگاه حسنه با سيّئه برابر نيست .\r\n\r\nمعنى آيات :\r\nسپس خداوند بزرگ نقل ميفرمايد كه فرشتگان بمؤمنينى كه استقامت نموده‌اند ميگويند :  ( نَحْنُ أَوْلِياؤُكُمْ )  يعنى : ما فرشتگان ياران و دوستان شما هستيم .\r\n\r\n","description":"","footnote":"","page_name":" 56 ","page_number":58},
  {"content":"\r\n\r\n ( فِي الْحَياةِ الدُّنْيا )  در دنيا كارمان اين بود كه از طرف پروردگار خيرات را بشما ميرسانديم .\r\n ( وَ فِي الْآخِرَةِ )  مجاهد گويد : يعنى در آخرت هم از شما جدا نخواهيم شد تا شما را وارد بهشت كنيم .\r\nو گفته شده است يعنى : ما در دنيا كارمان نگهبانى از شما با انواع كمكها بود ، و در آخرت با انواع اكرام و پاداش با شما همراهى ميكنيم .\r\nو از حضرت صادق ( ع ) روايت شده است كه ما در دنيا دوستان شما هستيم و شما را حفظ ميكنيم ، و بهنگام مردن و در آخرت نيز همراه شما هستيم  ( وَ لَكُمْ فِيها )  يعنى : در آخرت .\r\n ( ما تَشْتَهِي أَنْفُسُكُمْ )  يعنى : آنچه كه از نعمتها دلتان ميخواهد و آنچه كه از منافع آرزو داريد .\r\n ( وَ لَكُمْ فِيها ما تَدَّعُونَ )  آنچه كه آرزو ميكنيد به آن خواهيد رسيد زيرا خداى بزرگ براى شما چنين خواسته است .\r\nاز ابن زيد است كه مراد از ما تشتهى انفسكم بقاء است ، زيرا آنان ميل داشتند در دنيا باقى باشند ، يعنى : براى شما در آخرت آن بقايى خواهد بود كه ميل داشتيد ، و براى شما هست آن نعمتهايى كه آرزويش را داشتند .\r\n ( نُزُلًا مِنْ غَفُورٍ رَحِيمٍ )  يعنى : اين بهشت موعود علاوه بر جلالتى كه خود دارد جلالتى هم از نظر عطا كننده‌اش دارد ، زيرا اين نعمتها عطائى است براى شما و رزقى است از سوى پروردگارى كه بخشندهء گناهان و پوشندهء عيبها است و نسبت به بندگانش مهربان مىباشد ، بنا بر اين در مذاق شما گواراتر بوده\r\n\r\n","description":"","footnote":"","page_name":" 57 ","page_number":59},
  {"content":"\r\n\r\nشادى شما را كاملتر خواهد ساخت .\r\nحسن گويد : فرشتگان منظورشان اينست كه تمام اين نعمتها از پروردگار است نه از ما ، و در اين آيه بشارتى است براى مؤمنين كه فرشتگان آنان را دوست دارند ، و بشارت است به اينكه ملائكه نزد كسانى كه بر اطاعت خدا استقامت دارند رفت و آمد ميكنند ، و بخاطر همين استقامت است كه فرشتگان هميشه همراه دوست مؤمن خود هستند .\r\n ( وَ مَنْ أَحْسَنُ قَوْلًا مِمَّنْ دَعا إِلَى اللَّهِ وَ عَمِلَ صالِحاً ؟ )  در ظاهر استفهام است « ولى استفهام حقيقى نيست بلكه استفهام انكارى است » و منظور از آن نفى است و تقديرش چنين است ، هيچكس خوش سخن‌تر از كسى كه مردم را به سوى طاعت الهى دعوت مىكند نميباشد ، و اضافه نموده است كه داعى بسوى خدا عمل نيك هم انجام دهد .\r\n ( وَ قالَ إِنَّنِي مِنَ الْمُسْلِمِينَ )  يعنى با اين اوصاف ميگويد : من از تسليم شدگان هستم كه تسليم و منقاد فرمان الهى ميباشم .\r\nاز حسن و ابن زيد و سدى است كه : معنايش اينست كه ميگويد : من از جملهء مسلمانان هستم همانگونه كه ابراهيم گفت :  ( وَ أَنَا أَوَّلُ الْمُسْلِمِينَ )  و اين دعوت كننده بسوى خدا رسول خدا ( ص ) است .\r\nاز مقاتل و جماعتى از مفسّرين نقل شده است كه اين داعى بسوى خدا امامان ( ع ) هستند كه مردم را بسوى حقّ فرا ميخوانند .\r\nو از عايشه و عكرمه نقل شده است كه داعيان بسوى خدا ، مؤذنين هستند « 1 » .\r\n\r\n\r\n","description":"","footnote":"\r\n( 1 ) تفسير برهان ج 4 ص 111 - ( ابن شهر آشوب از ابن عباس از پيامبر\r\n","page_name":" 58 ","page_number":60},
  {"content":"\r\n\r\nو در اين آيه گفتار كسى كه ميگويد : « من انشاء اللَّه مؤمن هستم » ردّ مىشود ، زيرا اين گفتار نوعى خورده‌گيرى است بر كسى كه در اين آيه ميفرمايد  « إِنَّنِي مِنَ الْمُسْلِمِينَ »  « 1 » .\r\nو نيز در اين آيه دلالت است بر اينكه دعوت بسوى دين از بزرگترين عبادات و واجب‌ترين واجبات است ، و نيز دلالت دارد بر اينكه داعى الى اللَّه بايد بعلم خود عمل كند ، تا مردم زودتر از او بپذيرند ، و بگفتارش بيشتر اعتماد كنند ، سپس خداوند فرمود :\r\n ( وَ لا تَسْتَوِي الْحَسَنَةُ وَ لَا السَّيِّئَةُ )  بعضى گفته‌اند يعنى : ملّت نيكوى اسلام با ملّت پست كفر مساوى نيستند .\r\nو بعضى گفته‌اند : يعنى اعمال نيكو با اعمال زشت برابر نيست .\r\nو بعضى گفته‌اند : خصلت‌هاى نيك با صفات زشت برابر نيستند ، بنا بر اين صبر و غضب برابر نبوده ، بردبارى و جهل ، مدارا و خشونت ، عفو و بدى صفاتى هستند كه با يكديگر برابر نميباشند .\r\nسپس خداوند بزرگ صفات و ملكات مدارا و سازش و نيكى را كه : براى دعوت كننده لازم است بيان كرده ميفرمايد :\r\n ( ادْفَعْ بِالَّتِي هِيَ أَحْسَنُ )  و پيامبر خدا ( ص ) را مورد خطاب قرار داده\r\n\r\n\r\n","description":"","footnote":"\r\n( خدا ( ص ) روايت مىكند كه فرمودند : على پس از من باب هدايت و دعوت كننده بسوى پروردگار من است و اوست صالح المؤمنين و همو است  « مَنْ أَحْسَنُ قَوْلًا مِمَّنْ دَعا إِلَى اللَّهِ وَ عَمِلَ صالِحاً » . . . )  .\r\n( 1 ) زيرا دستور انشاء اللَّه گفتن مربوط بكارهايى است كه انسان ميخواهد در زمان آينده انجام دهد   ( وَ لا تَقُولَنَّ لِشَيْءٍ إِنِّي فاعِلٌ ذلِكَ غَداً إِلَّا أَنْ يَشاءَ اللَّهُ   - كهف 18 ) و اين مورد خبر است از ما وقع نه آينده .\r\n","page_name":" 59 ","page_number":61},
  {"content":"\r\n\r\nميفرمايد : با حقّت باطل آنان را ، و با حلم و بردباريت نادانى ، و با عفوت بديهاى آنان را پاسخ بده .\r\n ( فَإِذَا الَّذِي بَيْنَكَ وَ بَيْنَهُ عَداوَةٌ كَأَنَّهُ وَلِيٌّ حَمِيمٌ )  يعنى : هر گاه تو دشمنان خودت را به نرمى و مدارا پاسخ دادى دشمنى كه از نظر مذهبى با تو خصومت داشت به صورت دوستى مهربان از نظر دينى ، و فاميلى عزيز از نظر نسب در خواهد آمد .\r\nاز حضرت صادق ( ع ) روايت شده است كه حسنه تقيّه و سيّئه سر فاش نمودن است « 1 » .\r\n ( وَ ما يُلَقَّاها إِلَّا الَّذِينَ صَبَرُوا )  يعنى : اين اعمال و اين حالت را ، كه پاسخگويى بديها بوسيله خوبيها است به خود نخواهد گرفت مگر صابران كه خشم خود را فرو نشانده ، و بديها را تحمّل ميكنند ، و نيز از حضرتش روايت شده است : مگر كسانى كه در دنيا بر اذيت و آزارها صبر نموده‌اند .\r\n ( وَ ما يُلَقَّاها إِلَّا ذُو حَظٍّ عَظِيمٍ )  يعنى : اين خصلت كه ياد شد ، داده نخواهد شد مگر با فرادى كه داراى بهره‌اى بزرگ از عقل و نظر باشند .\r\nبعضى هم گفته‌اند اين صفات را نخواهند داشت مگر كسانى كه داراى بهره‌اى فراوان از ثواب و خيرات هستند .\r\n\r\n\r\n","description":"","footnote":"\r\n( 1 ) تفسير برهان ج 4 ص 111 : ( از حضرت صادق ( ع ) دربارهء اين آيه روايت شده است كه فرمودند : حسنه تقيه و راز دارى است و سيّئه عبارت است از افشاى اسرار ، و در معنى  « ادْفَعْ بِالَّتِي هِيَ أَحْسَنُ السَّيِّئَةَ »  فرمودند : يعنى با تقيّه كه روش نيكو است از خود دفاع كن . . . )\r\n","page_name":" 60 ","page_number":62},
  {"content":"\r\n\r\nو بعضى هم گفته‌اند : بهرهء فراوان بهشت مىباشد .\r\nو قتاده گفته است يعنى : اين خصلت را نخواهد داشت مگر آن كس كه بهشت بر او واجب شده باشد .\r\nو از حضرت صادق ( ع ) روايت شده است\r\n« و لا يلقّاها الّا ذو حظ عظيم »\r\nبه اين معنى است « و لا يلقّاها الّا كلّ ذى حظّ عظيم » .\r\n\r\nنظم آيات :\r\nآيهء  « وَ مَنْ أَحْسَنُ قَوْلًا مِمَّنْ دَعا إِلَى اللَّهِ . . . »  بما قبلش كه آيهء  « وَ قالَ الَّذِينَ كَفَرُوا لا تَسْمَعُوا لِهذَا الْقُرْآنِ وَ الْغَوْا فِيهِ »  باشد اتّصال دارد ، گويا كه گفته است : آيا از روگردانى كفّار در شنيدن قرآن و سفارشاتى كه به يكديگر ميكنند كه وسط قرآن سر و صدا راه اندازيد تعجّب نميكنيد ؟ با اينكه هيچ گوينده‌اى خوش سخن‌تر از محمّد ( ص ) نيست ، شما را به همان آفريدگارى كه اقرار ميكنيد خالق شما است دعوت مىكند ، و همانگونه كه شما را بسوى دين خدا فرا مىخواند خودش نيز بدان عمل مىكند ، بنا بر اين از هر لحاظ از تهمت پاك مىباشد .\r\n\r\n","description":"","footnote":"","page_name":" 61 ","page_number":63},
  {"content":"\r\n\r\nحم سجده - آيات 36 - 42\r\n\r\n[ سوره فصلت ( 41 ) : آيات 36 تا 42 
  ]\r\nوَ إِمَّا يَنْزَغَنَّكَ مِنَ الشَّيْطانِ نَزْغٌ فَاسْتَعِذْ بِاللَّهِ إِنَّهُ هُوَ السَّمِيعُ الْعَلِيمُ ( 36 ) وَ مِنْ آياتِهِ اللَّيْلُ وَ النَّهارُ وَ الشَّمْسُ وَ الْقَمَرُ لا تَسْجُدُوا لِلشَّمْسِ وَ لا لِلْقَمَرِ وَ اسْجُدُوا لِلَّهِ الَّذِي خَلَقَهُنَّ إِنْ كُنْتُمْ إِيَّاهُ تَعْبُدُونَ ( 37 ) فَإِنِ اسْتَكْبَرُوا فَالَّذِينَ عِنْدَ رَبِّكَ يُسَبِّحُونَ لَهُ بِاللَّيْلِ وَ النَّهارِ وَ هُمْ لا يَسْأَمُونَ ( 38 ) وَ مِنْ آياتِهِ أَنَّكَ تَرَى الْأَرْضَ خاشِعَةً فَإِذا أَنْزَلْنا عَلَيْهَا الْماءَ اهْتَزَّتْ وَ رَبَتْ إِنَّ الَّذِي أَحْياها لَمُحْيِ الْمَوْتى إِنَّهُ عَلى كُلِّ شَيْءٍ قَدِيرٌ ( 39 ) إِنَّ الَّذِينَ يُلْحِدُونَ فِي آياتِنا لا يَخْفَوْنَ عَلَيْنا أَ فَمَنْ يُلْقى فِي النَّارِ خَيْرٌ أَمْ مَنْ يَأْتِي آمِناً يَوْمَ الْقِيامَةِ اعْمَلُوا ما شِئْتُمْ إِنَّهُ بِما تَعْمَلُونَ بَصِيرٌ ( 40 )\r\nإِنَّ الَّذِينَ كَفَرُوا بِالذِّكْرِ لَمَّا جاءَهُمْ وَ إِنَّهُ لَكِتابٌ عَزِيزٌ ( 41 ) لا يَأْتِيهِ الْباطِلُ مِنْ بَيْنِ يَدَيْهِ وَ لا مِنْ خَلْفِهِ تَنْزِيلٌ مِنْ حَكِيمٍ حَمِيدٍ ( 42 )\r\n\r\nترجمهء آيات :\r\nاگر وسوسه‌اى از شيطان بر تو وارد شود ، به خدا پناه ببر كه او است شنوا و دانا .\r\n37 - از نشانه‌هاى عظمتش شب و روز و ماه و خورشيد است ، براى ماه و خورشيد سجده نكنيد ، در پيشگاه خداوندى سجده كنيد كه آنان را آفريده است ، اگر شما ميخواهيد آفريدگار خود را بپرستيد .\r\n38 - اگر سركشى كنند آنان كه نزد پروردگارت هستند شب و روز او را\r\n\r\n","description":"","footnote":"","page_name":" 62 ","page_number":64},
  {"content":"\r\n\r\nتسبيح نمايند ، و هيچگاه خسته نخواهند شد .\r\n39 - يكى از آيات خداوند آنست كه زمين را افسرده مىبينى ، ولى آن گاه كه آب بر آن نازل كرديم به حركت در آمده رشد كند ، همان خدايى كه زمين مرده را زنده مىكند ، زنده كنندهء مردگان است ، و او بر هر كارى توانايى دارد .\r\n40 - كسانى كه در آيات ما راه باطل را پيش گيرند بر ما پوشيده نيستند آيا كسى كه در آتش مىافتد بهتر است يا كسى كه روز قيامت با امن و امان خواهد آمد ، هر چه ميخواهيد انجام دهيد ، خدا نسبت به كارهاى شما بصيرت دارد 41 - آنان كه پس از آمدن قرآن به آن كافر شدند - عذاب خواهند شد - و قرآن كتابى است با ارزش .\r\n42 - در قرآن به هيچ وجه باطل راه ندارد و از سوى پروردگارى حكيم و ستوده فرود آمده است .\r\n\r\nلغات آيات :\r\nنزغ بمعنى تحريك بسوى فساد است ، گفته مىشود نزغ ينزغ و فلان ينزغ فلانا يعنى او را تحريك نموده بسوى فساد ميكشاند ، و در آيهء 40 - يلحدون بمعنى آنست كه از حقّ بسوى باطل توجّه پيدا كرده است و لحد يلحد نيز به همين معنى است ، و در آيهء 41 « كفروا بالذكر » منظور از ذكر قرآن دلائل و احكام شرعيه يادآورى مىشود .\r\n\r\nاعراب آيات :\r\n إِمَّا يَنْزَغَنَّكَ  ، اما مركّب است از ان شرطيه و ماء زائده كه به منظور تأكيد آمده است ، و بخاطر همين تأكيد شباهت به قسم پيدا كرده است ، و لذا\r\n\r\n","description":"","footnote":"","page_name":" 63 ","page_number":65},
  {"content":"\r\n\r\nنون تأكيد داخل فعلش شده است .\r\n « إِنَّ الَّذِينَ كَفَرُوا بِالذِّكْرِ »  ان از حروف مشبّهة للفعل است كه خبرى براى دو آيه نيامده است ، و تقدير آن چنين است « انّ الذّين كفروا مبتدا و خبرش معذّبون است ، كه خبرش حذف شده است ، و نيز جايز است ،  « أُولئِكَ يُنادَوْنَ مِنْ مَكانٍ بَعِيدٍ »  را خبرش بگيريم .\r\n\r\nمعنى آيات :\r\nسپس خداوند به پيامبرش دستور داده است ، كه هر گاه شيطان ناراحتش مىكند و طاقتش سر ميآيد به خدا پناه برد و ميگويد :\r\n ( وَ إِمَّا يَنْزَغَنَّكَ مِنَ الشَّيْطانِ نَزْغٌ )  يعنى : هر گاه شيطان ، ميخواهد وسوسه‌اى در دلت ايجاد كند .\r\n ( فَاسْتَعِذْ بِاللَّهِ )  از شرّش به خدا پناه ببر تا در امان باشى « 1 » .\r\n ( إِنَّهُ هُوَ السَّمِيعُ الْعَلِيمُ )  اين آيه در آخر سورهء اعراف تفسير شده است .\r\n ( وَ مِنْ آياتِهِ )  سپس خداوند دلائل توحيد را ياد آورى نموده ميفرمايد جز برهانهايى كه بر يكتايى خداوند دلالت دارد ، و از ادلّه‌اى كه صفات خدايى را بيان مىكند ، و خالق را از مخلوقات كاملا جدا ميسازد .\r\n ( اللَّيْلُ وَ النَّهارُ )  رفت و آمد شب و روز است كه چگونه در شب خورشيد\r\n\r\n\r\n","description":"","footnote":"\r\n( 1 ) خصال صدوق ج 2 ص 610 ضمن حديث اربعمأة از حضرت على عليه السّلام روايت شده است كه : ( هر گاه شيطان نسبت بشما وسوسه ايجاد كرد به خدا پناه برده ( يعنى بگويد :\r\nاعوذ باللَّه من الشّيطان الرّجيم )\r\nو سپس بگويد\r\n( آمنت باللَّه مخلصاً له الدّين )\r\n.\r\n","page_name":" 64 ","page_number":66},
  {"content":"\r\n\r\nاشعّهء طلايى خود را از بساط زمين جمع مىكند ، و در روز دوباره اشعه حيات بخش خود را روى كرهء خاكى ميگستراند ، و با برنامه‌اى ثابت و تدبير و نظامى مستمر رفت و آمد ميكنند .\r\n ( وَ الشَّمْسُ وَ الْقَمَرُ )  خورشيد و ماه هر كدام با نورى مخصوص به خود ، و تدبيراتى كه در آنان شده است ، و رفت و آمدى كه در فلك دارند .\r\n ( لا تَسْجُدُوا لِلشَّمْسِ وَ لا لِلْقَمَرِ )  ماه و خورشيد هر چند كه داراى فوائد بسيارى هستند ، ولى حقّ نداريد براى آنها سجده كنيد ، زيرا اينان خود مخلوقى هستند چون شما و آفريدگار نيستند .\r\n ( وَ اسْجُدُوا لِلَّهِ الَّذِي خَلَقَهُنَّ )  براى خدايى سجده كنيد كه آنان را آفريده و ايجاد فرموده است ، و اينكه گفته شده است « خلقهن » به دو جهت .\r\n1 - آنكه ضمير غير ذوى العقول را مؤنّث ميآورند ، مىگويى « هذا كبا شك فسقها » و اگر هم خواسته باشى ضمير را جمع مؤنّث ميآورى و مىگويى :\r\n« فسقهنّ » .\r\n2 - آنكه ضمير بمعنى آيات برگردد ، زيرا گفته است : « و من آياته هذه الاشياء و اسجدوا اللَّه الّذي خلقهنّ .\r\n ( إِنْ كُنْتُمْ إِيَّاهُ تَعْبُدُونَ )  اگر منظورتان از عبادت خدا است ، بنا بر اين براى خدا سجده كنيد نه براى چيزهاى ديگر .  ( فَإِنِ اسْتَكْبَرُوا )  اگر از پرستش خداوند سرباز زدند .\r\n ( فَالَّذِينَ عِنْدَ رَبِّكَ يُسَبِّحُونَ لَهُ بِاللَّيْلِ وَ النَّهارِ وَ هُمْ لا يَسْأَمُونَ )  يعنى فرشتگان شب و روز خداوند را عبادت ميكنند و خسته هم نميشوند ، و در\r\n\r\n","description":"","footnote":"","page_name":" 65 ","page_number":67},
  {"content":"\r\n\r\nعبادت هم سست نخواهند شد ، اين آيه در سورهء اعراف تفسير شده است .\r\nاز ابن عبّاس و قتاده و ابن مسيب روايت شده است كه جاى سجده در اين آيه  « وَ هُمْ لا يَسْأَمُونَ »  است .\r\nو از ابن مسعود و حسن نقل شده است كه جاى سجده  « إِنْ كُنْتُمْ إِيَّاهُ تَعْبُدُونَ »  است ، و اين قول مختار ابى عمرو بن العلا است و از ائمّه ما ( ع ) هم همين نقل شده است « 1 » .\r\n ( وَ مِنْ آياتِهِ أَنَّكَ تَرَى الْأَرْضَ خاشِعَةً )  يعنى : جزء دليلهايى كه بر ربوبيت پروردگار متعال دلالت دارد آنست كه زمين را پژمرده بينى .\r\nاز قتاده و سدى نقل شده است كه حالت زمين افسرده و پست است و بعضى هم گفته‌اند : يعنى : زمين مرده و خشك و بىگياه است .\r\nازهرى گويد : هنگامى كه زمين خشك شود و باران نبارد به آن خاشعه گويند .\r\n ( فَإِذا أَنْزَلْنا عَلَيْهَا الْماءَ اهْتَزَّتْ وَ رَبَتْ )  يعنى پس از آمدن باران زمين بجنب و جوش آيد و گياهانش برويد و پيش از روئيدن گياهان باد كند و بلند شود .\r\nاز كلبى نقل شده كه گفته شده است با روئيدن گياهان به حركت در آيد و با رشد گياهان زمين باد كند .\r\n\r\n\r\n","description":"","footnote":"\r\n( 1 ) نور الثّقلين جلد 4 صفحهء 551 بنقل از جوامع الجامع : « موضع سجده به نظر شافعى « تعبدون » است و از ائمّه ما ( ع ) هم همين نقل شده است ، اما از نظر ابى حنيفه موضع سجده « يسأمون » است .\r\n","page_name":" 66 ","page_number":68},
  {"content":"\r\n\r\n ( إِنَّ الَّذِي أَحْياها لَمُحْيِ الْمَوْتى )  يعنى : كسى كه بوسيلهء فرستادن باران زمين مرده را زنده مىكند ، در آخرت نيز همين طور مردگان را زنده خواهد نمود .\r\n ( إِنَّهُ عَلى كُلِّ شَيْءٍ قَدِيرٌ )  و تواناى بر هر كار است .\r\n ( إِنَّ الَّذِينَ يُلْحِدُونَ فِي آياتِنا لا يَخْفَوْنَ عَلَيْنا )  يعنى : كسانى كه از ايمان بآيات ما سرباز ميزنند ، از نظر ما پنهان نخواهند شد ، و از خودشان و گفتار و كردار ايشان آگاهيم ، و اين يك نوع تهديد به عذاب است .\r\nاز قتاده و ابن زيد و سدى نقل شده است كه در اين باره گويند : معنى الحاد در آيات خدا همان كف زدنها و صوت زدنهايى است كه بهنگام قرائت قرآن انجام ميدادند .\r\nاز مجاهد نقل شده است كه الحاد در آيات عبارتست از جابجا كردن آيات ، و گذاشتن آن در جايى كه مربوط به آن نيست .\r\nاز ابن عبّاس روايت شده است بعضى از مفسّرين گفته‌اند كه منظور از آيات اينجا دليلهايى است بر توحيد ، و الحاد در اين ادلّه عبارت است از انحراف از آن و ترك استدلال با آن .\r\nسپس خداى بزرگ بعنوان استفهام انكارى و سرزنش نمودن آنان در كارهاى زشتشان و به منظور تهديدشان ميفرمايد :\r\n ( أَ فَمَنْ يُلْقى فِي النَّارِ خَيْرٌ أَمْ مَنْ يَأْتِي آمِناً يَوْمَ الْقِيامَةِ ؟ )  آيا اين مردم سركش كه در آتش مىافتند بهترند يا آن كسانى كه روز قيامت در حالى كه مؤمن هستند از عذاب الهى در امان ميباشند ، و اين استفهام استفهام تقرير است به اين معنى كه هرگز اين افراد مساوى نيستند .\r\n\r\n","description":"","footnote":"","page_name":" 67 ","page_number":69},
  {"content":"\r\n\r\nبعضى گفته‌اند منظور از كسى كه در آتش مىافتد ابو جهل است و كسى كه روز قيامت در امان خواهد آمد رسول خدا صلّى اللَّه عليه و آله است « 1 » .\r\nاز مقاتل روايت شده است كه گفته‌اند شخصى كه روز قيامت ، در امان خواهد آمد عمّار ياسر است .\r\nعكرمه گويد : بهتر آنست كه بگوئيم : آيه عموميت دارد و منظور از آن مؤمنين - و كافران است .\r\n ( اعْمَلُوا ما شِئْتُمْ )  لفظ اين عبارت ، امر است ولى معنايش تهديد به عذاب است يعنى : اينك كه دانستيد اين دو نفر با يكديگر مساوى نيستند هر يك از شماها از دو امر هر كدام را كه ميخواهد برگزيند ، و معلوم است كه انسان عاقل در آتش افتادن را اختيار نخواهد نمود ، و هنگامى كه در آتش رفتن را انتخاب ننمود قهرا بايد به آيات الهى ايمان آورده در برابر قرآن سرسختى نشان ندهد .\r\n ( إِنَّهُ بِما تَعْمَلُونَ بَصِيرٌ )  يعنى : خدا نسبت باعمال شما بينا است ، و از آن آگاه بوده چيزى بر او پوشيده نخواهد بود .\r\nسپس خداوند در حالى كه آنان را سرزنش ميفرمايد خبر ميدهد كه :\r\n ( إِنَّ الَّذِينَ كَفَرُوا بِالذِّكْرِ لَمَّا جاءَهُمْ )  كسانى كه پس از نزول قرآن نسبت\r\n\r\n\r\n","description":"","footnote":"\r\n( 1 ) شواهد التنزيل حسكانى جلد 2 صفحهء 129 : ( از مجاهد از عبد اللَّه بن عبّاس روايت شده است كه آيهء :  « أَ فَمَنْ يُلْقى فِي النَّارِ خَيْرٌ »  منظور از آن وليد بن مغيره است و منظور از آيهء  « أَمْ مَنْ يَأْتِي آمِناً يَوْمَ الْقِيامَةِ »  يعنى از عذاب و خشم الهى در امان است ، و اين شخص على بن ابى طالب مىباشد و جملهء  اعْمَلُوا ما شِئْتُمْ  وعدهء عذاب است براى دشمنان على ( ع )\r\n","page_name":" 68 ","page_number":70},
  {"content":"\r\n\r\nبه آن كفر ورزيدند « بمكافات خود خواهند رسيد » .\r\nدر اينجا خبران نيامده است و تقديرش چنين است « انّ الذّين كفروا بالذّكر يجازون بكفرهم » ابى عمرو بن علا گفته است خبران در آيهء 44  « أُولئِكَ يُنادَوْنَ مِنْ مَكانٍ بَعِيدٍ »  است ، و بعضى هم گفته‌اند :\r\n ( وَ إِنَّهُ لَكِتابٌ عَزِيزٌ )  در موضع خبر است ، و تقديرش چنين است :\r\n( الكتاب الذى جاءهم عزيز ) يعنى اين قرآن كه براى آنان آمده است بى مانند است ، و هاء ضمير در انّه بقرآنى كه ذكر است باز ميگردد ، و معنى اينطور مىشود اين ذكر كتابى است بىمانند كه هيچكس نميتواند مانندش بياورد .\r\nو بعضى هم گفته‌اند : قرآن عزيز است چون خداوند عزتش بخشيده و او را از تغيير و تبديل و تحريف حفظ فرموده است .\r\nو ابن عبّاس گفته است : عزيز است يعنى : در پيشگاه خداوند عظيم است و محترم .\r\n ( لا يَأْتِيهِ الْباطِلُ مِنْ بَيْنِ يَدَيْهِ وَ لا مِنْ خَلْفِهِ )  گفته‌اند كه دربارهء راه نداشتن باطل در قرآن پنج نظر است :\r\n1 - باطل شيطان است و معنايش اينست كه شيطان نميتواند از آن حقّى بكاهد يا باطلى بر آن بيفزايد ، و اين نظر از قتاده و سدى نقل شده است 2 - از ابن عبّاس و كلبى و مقاتل است كه يعنى : كتابهايى كه قبل از قرآن بوده‌اند قرآن را باطل نميسازند ، و نيز بعد از آن هم كتابى نخواهد آمد كه قرآن را باطل سازد و آن را نسخ كند .\r\n3 - از حضرت باقر و حضرت صادق ( ع ) است : به اين معنى كه خبرهايى قرآن از گذشته داده است در آن باطل نبوده ، و نيز خبرهايى كه از آينده\r\n\r\n","description":"","footnote":"","page_name":" 69 ","page_number":71},
  {"content":"\r\n\r\nميدهد حقّ است ، و باطل در آن راه نخواهد داشت ، بلكه تمام اخبار قرآن موافق واقع مىباشد .\r\n4 - از حسن است يعنى : نه از اوّل نزول قرآن باطل در آن راه دارد و نه در آخر نزول آن .\r\n5 - به هيچ وجه در قرآن باطل راه ندارد ، بنا بر اين در الفاظش تناقض نيست ، در اخبارش دروغ نيست ، كسى نميتواند با قرآن معارضه كند ، و بر آن زياد نخواهد شد ، و تغيير و تبديل در آن راه نداشته خداوند آن را حفظ فرموده تا روز قيامت براى مكلّفين حجّت است ، و مؤيّد اين معنى آيهء  « إِنَّا نَحْنُ نَزَّلْنَا الذِّكْرَ وَ إِنَّا لَهُ لَحافِظُونَ »  است « 1 » .\r\n ( تَنْزِيلٌ مِنْ حَكِيمٍ حَمِيدٍ )  يعنى قرآن از طرف كسى نازل شده است كه عالم بوجوه حكمت بوده شايستهء حمد و ثناى بندگان مىباشد زيرا نعمتهاى بسيار به آنان داده است ، كه قرآن يكى از بزرگترين نعمتهاى پروردگار براى بندگان است ، بنا بر اين خداوند شايستهء حمد و ثناى و سپاسگزارى است .\r\n\r\n\r\n","description":"","footnote":"\r\n( 1 ) نور الثّقلين جلد 4 صفحهء 553 از حضرت باقر ( ع ) روايت شده است كه  ( . . . لا يَأْتِيهِ الْباطِلُ . . .  يعنى : نه از طرف تورات نه از ناحيهء انجيل و نه از زبور باطلى در قرآن راه نيافته ،  وَ لا مِنْ خَلْفِهِ  يعنى : پس از قرآن هم كتابى نخواهد آمد كه آن را باطل كند )\r\n","page_name":" 70 ","page_number":72},
  {"content":"\r\n\r\nسورهء حم سجده - آيات 43 - 45\r\n\r\n[ سوره فصلت ( 41 ) : آيات 43 تا 45 
  ]\r\nما يُقالُ لَكَ إِلاَّ ما قَدْ قِيلَ لِلرُّسُلِ مِنْ قَبْلِكَ إِنَّ رَبَّكَ لَذُو مَغْفِرَةٍ وَ ذُو عِقابٍ أَلِيمٍ ( 43 ) وَ لَوْ جَعَلْناهُ قُرْآناً أَعْجَمِيًّا لَقالُوا لَوْ لا فُصِّلَتْ آياتُهُ ءَ أَعْجَمِيٌّ وَ عَرَبِيٌّ قُلْ هُوَ لِلَّذِينَ آمَنُوا هُدىً وَ شِفاءٌ وَ الَّذِينَ لا يُؤْمِنُونَ فِي آذانِهِمْ وَقْرٌ وَ هُوَ عَلَيْهِمْ عَمًى أُولئِكَ يُنادَوْنَ مِنْ مَكانٍ بَعِيدٍ ( 44 ) وَ لَقَدْ آتَيْنا مُوسَى الْكِتابَ فَاخْتُلِفَ فِيهِ وَ لَوْ لا كَلِمَةٌ سَبَقَتْ مِنْ رَبِّكَ لَقُضِيَ بَيْنَهُمْ وَ إِنَّهُمْ لَفِي شَكٍّ مِنْهُ مُرِيبٍ ( 45 )\r\n\r\nترجمهء آيات :\r\nبه تو گفته نخواهد شد مگر آنچه كه به رسولان پيش از تو گفته شده است ، پروردگار تو براستى صاحب آمرزش بوده ، داراى عقوبتى دردناك مىباشد .\r\n44 - اگر قرآن را به زبان عجمى « غير عربى » ميفرستاديم ميگفتند : چرا آياتش « به زبان عرب بيان نشده است ، آيا قرآن به زبان عجمى است با اينكه « پيامبر » عربى است ؟ بگو قرآن براى مؤمنين هدايتگر و شفا بخش است ، و كسانى كه ايمان نياورده‌اند گوشهايشان سنگين است ، و نسبت به قرآن كور هستند ، اين افراد گويا كه از جايى دور صدا زده ميشوند « كه نميشوند » .\r\n\r\n","description":"","footnote":"","page_name":" 71 ","page_number":73},
  {"content":"\r\n\r\n45 - بموسى كتاب « تورات » را داديم ، پس در آن اختلاف ايجاد شد ، و اگر نبود گفتارى كه قبلا بيان شده است « كه امّت محمّد عذاب نميشوند » عذابشان انجام گرفته بود ، اينان نسبت به آنچه كه گفتيم در شكّى سخت ميباشند .\r\n\r\nقرائت :\r\nاهل كوفه غير از حفص أ أعجمى با دو همزه خوانده‌اند ، و هشام از ابن عامر نقل كرده است كه اعجمى با يك همزه خوانده مىشود ، و بقيّهء قراء با يك همزه ممدوده خوانده‌اند .\r\n\r\nدليل قرائت :\r\nابو على ميگويد : اعجمى كسى است كه فصاحت ندارد چه از عرب باشد چه از عجم ، زياد با اينكه عرب بود بخاطر آفتى كه در زبانش بود به او اعجم گفتند ، و به نماز ظهر عجماء گويند براى اينكه قرائت در آن آهسته است و آشكار نميشود ، و جمع اعجم عجم است همانگونه كه شاعر عرب ابو زيد در شعر خود آورده است :\r\n ( يقول الخنا و ابغض العجم ناطقا * الى ربّنا صوت الحمار الأجد ( ع ) \r\nيعنى : فحش ميدهد و منفورترين نطقهاى عجما از نظر پروردگار صداى الاغ دماغ بريده است . عرب كسى را كه سخنش مفهوم نشود از هر صنفى كه باشد اعجم مينامد ، و از اين باب است شعر ابن اخزر كه گفته است :\r\n ( سلّوم لو اصبحت وسط الاعجم * بالروم او بالتّرك او بالدّيلم ) \r\nيعنى : اى سلّوم اگر در ميان مردمى عجمى قرار گيرى در روم ، يا\r\n\r\n","description":"","footnote":"","page_name":" 72 ","page_number":74},
  {"content":"\r\n\r\nتركستان ، يا ميان مردم ديلم .\r\nدر اين شعر گفته است اگر در ميان اعجم بودى و نگفته است در ميان عجمها بودى ، زيرا تمام كسانى كه كه سخنش مفهوم نباشد اعجم دانسته است مثل آنكه گفته است اگر در ميان مردمى اعجم بودى .\r\nعجم بر خلاف عرب است و عجمى خلاف عربى است و منسوب به عجم است ، و اينكه در آيه اعجمى در مقابل عربى آورده شده است نه آنكه عجمى در مقابل عربى ، علّتش آنست كه اعجمى در اينكه گفتارش مفهوم نميگردد از نظر عرب مانند عجم است ، بنا بر اين از اين جهت كه عرب بىفصاحت با عجم در نامفهوم بودن گفتار برابرند در اين آيه اعجمى با عربى در برابر هم آمده است كه ميفرمايد : « اعجمى و عربى » .\r\nياء در اعجمى ياء نسبت است كه منسوب به شخص اعجمى است ، كه سخنش مفهوم نيست و اين شخص هر چند ممكن است عرب باشد ولى در معنى مانند عجمى است .\r\nو جايز است بمرد گفته شود اعجمى و منظور از آن همان اعجم باشد بدون ياء نسبت همانگونه كه گفته مىشود احمر و احمرى و داور و داورى ، و اين آيه  « لَوْ نَزَّلْناهُ عَلى بَعْضِ الْأَعْجَمِينَ »  از مواردى است كه اعجم در آن جمع بسته شده است با ياء نسبت مانند آنكه گويند : ( النميرون ) اگر اينطور نبود جمع بستن آن با واو و نون جايز نبود ، در احمر اگر صفت باشد احمرون نميتوانى بگويى ، ولى اعجمون جايز است براى همان جهتى كه گفتيم ، امّا اعاجم شايسته است كه جمع مكسّر اعجمى باشد همانگونه كه مسامعه جمع مكسّر مسمعى است .\r\n\r\n","description":"","footnote":"","page_name":" 73 ","page_number":75},
  {"content":"\r\n\r\nو اين وصف « اعجم » مانند اسماء استعمال شده است و از اين قبيل است شعر شاعر كه ميگويد : « حزق يمانيه لا عجم طمطم » يعنى : شتران يمنى مربوط به شخص اعجم است كه سخنش مفهوم نميباشد ، بنا بر اين لغت اعاجم از باب اجارع ، و اباطح است كه جمع اجرع و ابطح مىباشد .\r\nاما آيهء شريفه « اعجمى و عربى » يعنى : قرآنى كه نازل شده عجمى و كسى كه بر او نازل شده است خودش عربى است ؟ ! و اعجمى و عربى هر دو مرفوعند بنا بر اينكه خبر باشند براى مبتداى محذوف ( كه تقديرش چنين باشد « هذا لمنزل اعجمى و المنزل عليه عربى ؟ » ) .\r\nو اين آيه معنايش اينست كه : اگر قرآن را بر شخصى اعجمى « كه سخنش نامفهوم است » نازل ميكرديم و او قرآن را بر آنان ميخواند به او ايمان نميآوردند .\r\n\r\nمعنى آيات :\r\n ( ما يُقالُ لَكَ إِلَّا ما قَدْ قِيلَ لِلرُّسُلِ مِنْ قَبْلِكَ )  اينجا خداوند پيامبرش را تسليت داده ميفرمايد : اى پيامبر من اندوه به خود راه مده زيرا اين كافران از لحاظ تكذيب و انكار پيامبريت چيزى به تو نميگويند مگر آنچه كه به پيامبران قبل از تو گفته شده است ، اين معنى از قتاده و سدى و جبائى نقل شده است .\r\nبعضى گفته‌اند : يعنى خداوند به تو چيزى نگويد مگر آنچه را كه پيامبران قبل از تو گفته است ، و آن عبارتست از دعوت بسوى حقّ از نظر عبادت خدا و لزوم اطاعتش ، بنا بر اين قرآن با كتب آسمانى پيش از خود موافق است .\r\nبعضى هم گفته‌اند كه معنى اين آيه عبارتست از آيهء بعدى :\r\n ( إِنَّ رَبَّكَ لَذُو مَغْفِرَةٍ وَ ذُو عِقابٍ أَلِيمٍ )  يعنى : خداوند به مؤمنان\r\n\r\n","description":"","footnote":"","page_name":" 74 ","page_number":76},
  {"content":"\r\n\r\nبشارت و بكافران وعدهء عذاب ميدهد .\r\n ( وَ لَوْ جَعَلْناهُ قُرْآناً أَعْجَمِيًّا )  يعنى : اگر اين كتابى را كه بر مردم ميخوانى به غير از زبان عرب به زبان ديگرى قرار ميداديم .\r\n ( لَقالُوا لَوْ لا فُصِّلَتْ آياتُهُ )  ميگفتند : چرا اين قرآن به زبان عرب بيان نشده است تا آن را درك كنيم .\r\n ( أَعْجَمِيٌّ وَ عَرَبِيٌّ )  يعنى : و نيز ميگفتند : كتابى به زبان عجمى ، و پيامبرى عربى ؟ ! و اين استفهام از نوع استفهام انكارى است ، و معنايش آنست كه آنان ميگفتند : كسى كه قرآن بر او نازل شده عربى است ولى كتابى كه بر او نازل گشته عجمى است ، و چون اين قسمت سخت مورد تكذيبشان قرار ميگرفت خداوند بيان فرمود كه قرآن را به زبان آنان فرستاده ، و پيامبر را نيز از عشيرهء آنان انتخاب فرموده است ، تا حجّتى رساتر بر آنان ، داشته جاى بهانه‌گيرى براى آنان باقى نماند .\r\n ( قُلْ هُوَ لِلَّذِينَ آمَنُوا هُدىً وَ شِفاءٌ )  يعنى : اى محمّد بگو اين قرآن براى شما هدايت است از گمراهى ، و شفاء از دردها و گفته شده است شفاء يعنى قرآن شفا بخش دلها از هر نوع شك و ترديد است ، و در قرآن يقين بعنوان شفا و شك بعنوان بيمارى معرّفى شده است ، همانگونه كه آيهء  « فِي قُلُوبِهِمْ مَرَضٌ . . . »  بدان اشاره دارد .\r\n ( وَ الَّذِينَ لا يُؤْمِنُونَ فِي آذانِهِمْ وَقْرٌ )  يعنى آنها كه ايمان ندارند در گوششان سنگينى و ناشنوايى است ، كه نميتوانند آيات قرآن را بشنوند ، و از آنجا كه شنيدن قرآن بر آنان سخت است از آيات آن نيز سودى نخواهند برد\r\n\r\n","description":"","footnote":"","page_name":" 75 ","page_number":77},
  {"content":"\r\n\r\nو لذا مثل آنست كه از شنيدن قرآن كر هستند .\r\n ( وَ هُوَ عَلَيْهِمْ عَمًى )  يعنى : دلهايشان از شنيدن قرآن كور شده است .\r\nاز سدى روايت شده است هنگامى كه كافران گمراه گشتند و از فهم قرآن ناتوان بودند مثل اين مىباشد كه كور هستند .\r\n ( أُولئِكَ يُنادَوْنَ مِنْ مَكانٍ بَعِيدٍ )  يعنى : همانگونه كه افرادى را كه از دور صدا ميزنند نميشنوند و نميفهمند اينان نيز نداى قرآن را نميشوند و درك نميكنند ، و بدان جهت اين مثال آورده شده است كه ميزان دور بودن افهام آنان و شدّت رويگردانى ايشان روشن شود .\r\nو از مجاهد نقل شده است يعنى : اين اندازه قرآن از دلهايشان فاصله دارد .\r\nو از ضحّاك روايت شده است كه روز قيامت كافران را با قبيح‌ترين نامهاى آنان صدا ميزنند .\r\n ( وَ لَقَدْ آتَيْنا مُوسَى الْكِتابَ فَاخْتُلِفَ فِيهِ )  يعنى : براى موسى تورات را فرستاديم ولى در آن اختلاف نمودند كه قومى بدان ايمان آورده و قومى تكذيبش كردند ، اين آيه نوعى تسليت و دلدارى است نسبت به پيامبر اسلام ( ص ) كه از سرپيچى و انكار قومش بسيار ناراحت نشود .\r\n ( وَ لَوْ لا كَلِمَةٌ سَبَقَتْ مِنْ رَبِّكَ )  اگر نبود كه از طرف پروردگارت سخنى رفته است كه عذاب قومت بتأخير خواهد افتاد ، زيرا تا تو در ميان آنان هستى خداوند قومت را عذاب نخواهد فرمود .\r\n ( لَقُضِيَ بَيْنَهُمْ )  حالا زود گرفتار عذاب شده بودند ، و زود ريشه كن\r\n\r\n","description":"","footnote":"","page_name":" 76 ","page_number":78},
  {"content":"\r\n\r\nميشدند .\r\nو بعضى گفته‌اند معنايش آنست كه اگر نبود حكمى از طرف پروردگارت كه بايد عذاب اينان تا پايان مدّتشان تأخير افتد ، پيش از آمدن اجلشان كار آنان ساخته ميشد تا طرفداران حق از اهل باطل جدا شوند .\r\n ( وَ إِنَّهُمْ لَفِي شَكٍّ مِنْهُ مُرِيبٍ )  يعنى : قومت نسبت به آنچه كه گفتيم در شكى پر ترديد هستند .\r\n\r\n","description":"","footnote":"","page_name":" 77 ","page_number":79},
  {"content":"\r\n\r\nسورهء حم سجده - آيات 46 - 50\r\n\r\n[ سوره فصلت ( 41 ) : آيات 46 تا 50 
  ]\r\nمَنْ عَمِلَ صالِحاً فَلِنَفْسِهِ وَ مَنْ أَساءَ فَعَلَيْها وَ ما رَبُّكَ بِظَلاَّمٍ لِلْعَبِيدِ ( 46 ) إِلَيْهِ يُرَدُّ عِلْمُ السَّاعَةِ وَ ما تَخْرُجُ مِنْ ثَمَراتٍ مِنْ أَكْمامِها وَ ما تَحْمِلُ مِنْ أُنْثى وَ لا تَضَعُ إِلاَّ بِعِلْمِهِ وَ يَوْمَ يُنادِيهِمْ أَيْنَ شُرَكائِي قالُوا آذَنَّاكَ ما مِنَّا مِنْ شَهِيدٍ ( 47 ) وَ ضَلَّ عَنْهُمْ ما كانُوا يَدْعُونَ مِنْ قَبْلُ وَ ظَنُّوا ما لَهُمْ مِنْ مَحِيصٍ ( 48 ) لا يَسْأَمُ الْإِنْسانُ مِنْ دُعاءِ الْخَيْرِ وَ إِنْ مَسَّهُ الشَّرُّ فَيَؤُسٌ قَنُوطٌ ( 49 ) وَ لَئِنْ أَذَقْناهُ رَحْمَةً مِنَّا مِنْ بَعْدِ ضَرَّاءَ مَسَّتْهُ لَيَقُولَنَّ هذا لِي وَ ما أَظُنُّ السَّاعَةَ قائِمَةً وَ لَئِنْ رُجِعْتُ إِلى رَبِّي إِنَّ لِي عِنْدَهُ لَلْحُسْنى فَلَنُنَبِّئَنَّ الَّذِينَ كَفَرُوا بِما عَمِلُوا وَ لَنُذِيقَنَّهُمْ مِنْ عَذابٍ غَلِيظٍ ( 50 )\r\n\r\nترجمهء آيات :\r\nهر كس كار خوبى انجام دهد بسود خود كرده است ، و هر كس كار بد كند بزيان خود كرده ، پروردگارت به بندگان ستم نمينمايد .\r\n47 - علم ساعت تنها در اختيار خدا است ، و نيز علم هر چه ميوه كه از غلافش در ميآيد و هيچ مادّه‌اى آبستن نميگردد ، و نوزاد نمينهد مگر به دانش الهى ، و روزى كه بر آنان ندا شود كه شريكان من كجايند ؟ گويند : به تو اعلان كرديم كه شاهدى نداريم .\r\n48 - و آن خدايان را كه در دنيا ميپرستيدند گم كردند ، و فهميدند كه ديگر راه فرارى نخواهند داشت .\r\n\r\n","description":"","footnote":"","page_name":" 78 ","page_number":80},
  {"content":"\r\n\r\n49 - انسان از دعاى خير - يا ثروت خواهى خسته نميشود - و هر گاه شرّى به او رسد نااميد و بدبين خواهد گشت .\r\n50 - و چنانچه پس از آن سختى كه ديده است از سوى خود به او رحمتى بچشانيم حتما خواهد گفت : من شايستهء اين رحمت بودم و گمان نميكنم قيامتى بر پا شود ، و اگر قيامتى بود ، و بسوى پروردگارم باز گشتم در پيشگاهش از نيكى بهره‌مند هستم ، به زودى بكافران خبر خواهيم داد كه چه كرده‌اند و عذابى سخت به آنان خواهيم چشانيد .\r\n\r\nقرائت :\r\nاهل مدينه و شام و حفص « من ثمرات » را به صورت جمع خوانده‌اند ، و بقيّه « من ثمرة » به صورت مفرد قرائت كرده‌اند .\r\n\r\nدليل قرائت :\r\nابو على گويد : من ثمره اگر مفرد آورده شود دلالت بر كثرت نمايد ، و به وسيلهء آن از جمع آوردن بىنياز ميشويم و قسمت « ما تحمل من انثى » مفرد بودن ثمره را تأييد مىكند .\r\nو دليل كسانى كه ثمرات بطريق جمع خوانده‌اند آنست كه از نظر معنى جمع درست است ، و معنى اقتضاى جمع دارد .\r\n\r\nلغات آيات :\r\nاكمام جمع كم و كم جمع كمه است ، و اين از ابن خالويه نقل شده است ، و از ابى عبيده است كه اكمام جمع كمه است و آن عبارت است از شاخه‌هاى نخل خرما ، و « تكمم الرّجل فى ثوبه » يعنى : آن مرد خود را بلباسش پيچيد .\r\n\r\n","description":"","footnote":"","page_name":" 79 ","page_number":81},
  {"content":"\r\n\r\nايذان بمعنى : اعلان است .\r\n\r\nمعنى آيات :\r\n ( مَنْ عَمِلَ صالِحاً فَلِنَفْسِهِ )  آن گاه خداوند استدلال فرمود كه هر كس ، عبادتى انجام دهد براى خودش نموده ، زيرا ثواب اين عملش به خودش خواهد رسيد ، و خاصيّتش براى او خواهد بود نه ديگرى .\r\n ( وَ ما رَبُّكَ بِظَلَّامٍ لِلْعَبِيدِ )  « 1 » و آوردن صيغهء مبالغهء ظلّام براى آن است كه خداوند ميخواهد كاملا نسبت ستمگرى به بندگان را از خود دور كند ، و با اينكه خداوند سر سوزنى نسبت به كسى ستم نميكند اينجا صيغهء مبالغه را به دو جهت به كار برده است .\r\n1 - كسى كه نيازى به ستم كردن ندارد ، و ميداند ستمگرى زشت است اگر اندكى هم ستم كند درباره‌اش ميتوان گفت : كه او « ظلّام » يعنى بسيار ستم كننده است .\r\n2 - اين آيه در پاسخ كسى است كه خيال مىكند خداوند به بندگان ظلم مىكند و بعضى از افراد را بجاى ديگرى بمكافات گناه مىرساند ، و ثواب افراد را به ديگرى ميدهد .\r\n ( إِلَيْهِ يُرَدُّ عِلْمُ السَّاعَةِ )  آن گاه خداوند اشاره مينمايد كه از وقت قيامت\r\n\r\n\r\n","description":"","footnote":"\r\n( 1 ) تفسير برهان ج 4 ص 113 : ( از ابراهيم بن ابى محمود روايت شده كه از حضرت رضا ( ع ) پرسيدم آيا خداوند بندگانش را بر معصيت مجبور مىكند ؟\r\nفرمودند : نه خير بلكه آنان را مختار ميگذارد و مهلتشان ميدهد كه توبه كنند گفتم آيا خداوند بندگانش را بر عملى تكليف مىكند كه طاقت آن را نداشته باشند ؟\r\nفرمودند : خداوند چگونه چنين كارى مىكند با اينكه خودش ميفرمايد  « وَ ما رَبُّكَ بِظَلَّامٍ لِلْعَبِيدِ )  .\r\n","page_name":" 80 ","page_number":82},
  {"content":"\r\n\r\nآگاه است ، و ميداند در چه زمانى مطيعان بپاداش اعمال خود و عاصيان به سزاى گناهان خويش خواهند رسيد .\r\n ( وَ ما تَخْرُجُ مِنْ ثَمَراتٍ مِنْ أَكْمامِها )  آگاه است كه چه ميوه و دانه‌اى از غلاف و پوسته‌اش بيرون ميآيد .\r\n ( وَ ما تَحْمِلُ مِنْ أُنْثى وَ لا تَضَعُ إِلَّا بِعِلْمِهِ )  يعنى : هيچ مادّه‌اى آبستن بجنين مذكّر يا مؤنث نخواهد شد ، و نيز هيچ آبستنى نخواهد زائيد مگر در آن وقتى كه خداوند ميداند ، بنا بر اين خداوند بزرگ اندازه ميوه و حبوبات ، و كيفيّت و اجزاء و مزه و بوى همه را به خوبى ميداند و از شكم آبستنها و چگونگى انتقال آنها از حالى به حال ديگر تا آن گاه كه به صورت بشرى كامل در آيند آگاه است .\r\n ( وَ يَوْمَ يُنادِيهِمْ أَيْنَ شُرَكائِي ؟ )  يعنى روزى كه خداوند بر سر مشركين بانگ زند كه آن شريكان كه براى من ميپنداشتيد كجا هستند ؟\r\n ( قالُوا آذَنَّاكَ ما مِنَّا مِنْ شَهِيدٍ )  يعنى : ميگويند : به تو اطلاع داديم كه ما شاهدى نداريم كه تو شريك داشته باشى و آن روز انكار ميكنند كه براى خدا شريكى بشناسند .\r\n ( وَ ضَلَّ عَنْهُمْ ما كانُوا يَدْعُونَ مِنْ قَبْلُ )  يعنى : و هر نوع اميد كه از بتان خود داشتند از دست دادند .\r\n ( وَ ظَنُّوا ما لَهُمْ مِنْ مَحِيصٍ )  يعنى : يقين كردند كه راه فرار و پناهگاهى ندارند .\r\nاينجا ظنّ داخل شده است بر ماى نفى جنس همانگونه كه بر لام ابتداء وارد مىشود و اين هر دو صدارت طلب هستند - بنا بر اين مانع از عمل\r\n\r\n","description":"","footnote":"","page_name":" 81 ","page_number":83},
  {"content":"\r\n\r\nظنّ خواهند شد - معنى آنست كه اينان از عذاب الهى نجاتى ندارند ، و گاهى بوسيلهء ظنّ تعبير از يقين مىشود البته آنجايى كه طريق يقين خبر باشد نه مشاهده ، آن گاه خداوند از راه و روش آنان در دنيا خبر داده ميفرمايد :\r\n ( لا يَسْأَمُ الْإِنْسانُ مِنْ دُعاءِ الْخَيْرِ )  كلبى گويد : اينجا منظور از انسان كافر است يعنى : كافر از مال طلبى خسته نميشود ، و مرتّب از پروردگار خود مال و بىنيازى و عافيت و فرزند مسئلت مىكند .\r\n ( وَ إِنْ مَسَّهُ الشَّرُّ فَيَؤُسٌ قَنُوطٌ )  يعنى اگر بلاء و سختى و تنگدستى ، دامنگير انسان شد از نيكى و ثروت سخت نااميد شده از رحمت خدا نيز قطع اميد مىكند ، و بعضى گفته‌اند « يؤوس » يعنى : از اجابت دعا نااميد شده « قنوط » يعنى : نسبت به پروردگارش بدگمان است .\r\n ( وَ لَئِنْ أَذَقْناهُ رَحْمَةً مِنَّا )  يعنى : اگر ثروت و عافيت و بىنيازى به او داديم .\r\n ( مِنْ بَعْدِ ضَرَّاءَ مَسَّتْهُ لَيَقُولَنَّ هذا لِي )  يعنى : پس از سختى كه مشمول رحمت ما شد گويد : اين خير كه به من رسيده است در اثر اعمال خودم و استحقاق آن را داشته‌ام ، و از مجاهد نقل شده كه گفته است ، اينها همه از صفات كافر است ، و بعضى هم گفته‌اند معنايش آنست كه گويد : اين خيرات هميشه از آن من است .\r\n ( وَ ما أَظُنُّ السَّاعَةَ قائِمَةً )  يعنى : من گمان نميكنم كه ساعت قيامت آن گونه كه مسلمانان گويند بر پا شود .\r\n ( وَ لَئِنْ رُجِعْتُ إِلى رَبِّي إِنَّ لِي عِنْدَهُ لَلْحُسْنى )  يعنى كافر گويد : من\r\n\r\n","description":"","footnote":"","page_name":" 82 ","page_number":84},
  {"content":"\r\n\r\nيقين به برانگيختن پس از مرگ ندارم ، اگر پس از مرگ برانگيخته شدم و به سوى پروردگارم بازگشتم ، نزد پروردگارم حالتى نيكو خواهم داشت كه عبارت است از بهشت ، و همانگونه كه در دنيا به من عطا ميفرمود در آخرت نيز به من خواهد داد .\r\nآن گاه پروردگار كسانى را كه داراى چنين صفتى هستند تهديد نموده ميفرمايد :\r\n ( فَلَنُنَبِّئَنَّ الَّذِينَ كَفَرُوا بِما عَمِلُوا )  از ابن عبّاس نقل شده است يعنى :\r\nكافران را روز قيامت بر اعمال زشتشان آگاه خواهيم نمود .\r\n ( وَ لَنُذِيقَنَّهُمْ مِنْ عَذابٍ غَلِيظٍ )  و به آنان عذابى سخت و پى در پى خواهيم چشانيد .\r\n\r\n","description":"","footnote":"","page_name":" 83 ","page_number":85},
  {"content":"\r\n\r\nسورهء حم سجده - آيات 51 - 54\r\n\r\n[ سوره فصلت ( 41 ) : آيات 51 تا 54 
  ]\r\nوَ إِذا أَنْعَمْنا عَلَى الْإِنْسانِ أَعْرَضَ وَ نَأى بِجانِبِهِ وَ إِذا مَسَّهُ الشَّرُّ فَذُو دُعاءٍ عَرِيضٍ ( 51 ) قُلْ أَ رَأَيْتُمْ إِنْ كانَ مِنْ عِنْدِ اللَّهِ ثُمَّ كَفَرْتُمْ بِهِ مَنْ أَضَلُّ مِمَّنْ هُوَ فِي شِقاقٍ بَعِيدٍ ( 52 ) سَنُرِيهِمْ آياتِنا فِي الْآفاقِ وَ فِي أَنْفُسِهِمْ حَتَّى يَتَبَيَّنَ لَهُمْ أَنَّهُ الْحَقُّ أَ وَ لَمْ يَكْفِ بِرَبِّكَ أَنَّهُ عَلى كُلِّ شَيْءٍ شَهِيدٌ ( 53 ) أَلا إِنَّهُمْ فِي مِرْيَةٍ مِنْ لِقاءِ رَبِّهِمْ أَلا إِنَّهُ بِكُلِّ شَيْءٍ مُحِيطٌ ( 54 )\r\n\r\nترجمهء آيات :\r\nو هر گاه بر انسان انعام كنيم رويگردان شود و بجانبش دور گردد ، و هر گاه كه بدى به او برسد دعاى طولانى كند .\r\n52 - بگو : آيا اگر اين قرآن از جانب خدا باشد و شما نسبت به آن كافر شويد ، چه كسى گمراه‌تر است از كسى كه در مخالفت با حق بسر برده با حق فاصله گرفته است .\r\n53 - به زودى آيات خود را در آفاق جهان و در وجودشان به آنان خواهيم نمود تا براى آنان روشن شود كه او بر حق است ، آيا براى پروردگارت همين\r\n\r\n","description":"","footnote":"","page_name":" 84 ","page_number":86},
  {"content":"\r\n\r\nبس نيست كه او بر هر چيزى گواه است .\r\n54 - آگاه باش كه آنان در ملاقات پروردگارشان به شك اندرند بدانكه خداوند بر هر چيزى احاطه دارد .\r\n\r\nمعنى آيات :\r\nآن گاه خداوند بزرگ از نادانى و ناسپاسى انسان نسبت به ارزش و اهميت نعمتهايى كه به او داده است سخن بميان آورده ميفرمايد :\r\n ( وَ إِذا أَنْعَمْنا عَلَى الْإِنْسانِ أَعْرَضَ وَ نَأى بِجانِبِهِ )  يعنى : هر گاه به انسان نعمت داديم از سپاسگزارى رويگردان شده ، و از روى تكبّر و خود خواهى از اعتراف به نعمتهاى الهى دورى مىكند .\r\nو هر كس ناء خوانده است آن را مقلوب از ناى گرفته است همانگونه كه در شعر شاعر عرب آمده است :\r\n ( اقول و قد نائت بها غربة النوى * نوى خيتعور لا تشطّ ديارك ) \r\n ( وَ إِذا مَسَّهُ الشَّرُّ فَذُو دُعاءٍ عَرِيضٍ )  يعنى : هر گاه بدى از فقر و مرض به انسان برسد بسيار دعا مىكند .\r\nاز سدى نقل شده است اينكه گفته است : فذو دعاء عريض و نگفته است فذو دعاء طويل ، زيرا دعاى عريض در مبالغه بهتر است ، زيرا عرض دلالت بر طول دارد ، ولى طول دلالت بر عرض ندارد ، زيرا گاهى ممكن است چيزى طويل باشد كه عرض نداشته باشد ، ولى بر عكس ممكن نيست چيزى عريض باشد ولى طول نداشته باشد ، زيرا عرض عبارتست از انبساط در خلاف جهت طول ، و طول عبارتست از امتداد در هر جهتى كه باشد .\r\nو اين آيه دلالت دارد بر بطلان مذهب اهل جبر كه ميگويند :\r\n\r\n","description":"","footnote":"","page_name":" 85 ","page_number":87},
  {"content":"\r\n\r\nخداوند بر كافران نعتى ندارد ، زيرا خداوند خبر داده است كه بكافر هم نعمت عطا ميفرمايد ، ولى كافر از شكر نعمت الهى رويگردان مىشود ، و منظور از اين آيه آنست كه كافر با تضرّع و زارى و دعا از پروردگار خود مى خواهد كه بلا و ناراحتى را از او دور سازد ، ولى هنگامى كه در آسايش قرار گرفت دست از دعا بر ميدارد .\r\n ( قُلْ أَ رَأَيْتُمْ إِنْ كانَ مِنْ عِنْدِ اللَّهِ ثُمَّ كَفَرْتُمْ بِهِ ؟ )  اى محمّد بگو اگر قرآن از طرف خدا بود ، و بعضى هم گفته‌اند يعنى : اگر اين نعمت بخشىها از طرف خدا بود ، ولى شما نسبت به آن كفر ورزيديد ، و انكارش كرديد .\r\n ( مَنْ أَضَلُّ مِمَّنْ هُوَ فِي شِقاقٍ بَعِيدٍ )  يعنى : كيست گمراه‌تر از كسى كه بر خلاف حق بوده ، از حق دور است ، و اين كس شما هستيد ، و شقاق و و مشاقه عبارتست از شكاف دشمنى يعنى هيچكس از شما گمراه‌تر نيست .\r\n ( سَنُرِيهِمْ آياتِنا فِي الْآفاقِ وَ فِي أَنْفُسِهِمْ )  در معنى اين آيه با پنج قول اختلاف شده است :\r\n1 - معنى آنست كه به زودى حجتها و نشانه‌هاى خود را بر توحيد در آفاق جهان و اقطار آسمانها و زمين از خورشيد و ماه و ستارگان و گياهان و درختان ، و درياها ، و كوه‌ها ، و لطائف صنعت و بدايع حكمت آفرينش وجود خودشان ، به آنان نشان خواهيم داد .\r\n ( حَتَّى يَتَبَيَّنَ لَهُمْ أَنَّهُ الْحَقُّ )  يعنى تا براى آنان ظاهر شود كه خداوند حق است ، بنقل از عطاء و ابن زيد .\r\n2 - از سدى و حسن و مجاهد نقل شده است يعنى : به زودى آيات و دلائل خود را بر صدق محمّد ( ص ) و صحت نبوّت حضرتش در آفاق به\r\n\r\n","description":"","footnote":"","page_name":" 86 ","page_number":88},
  {"content":"\r\n\r\nآنان نشان خواهيم داد ، و در آفاق جهان با فتوحاتى كه براى آن حضرت و مسلمانان خواهد شد ، و در وجود خودشان كه عبارت باشد از فتح مكه آيات الهى را به آنان خواهيم نمود .\r\nو بعضى هم گفته‌اند منظور از اين آيه عبارتست از ظهور حضرت محمّد ( ص ) بر آفاق جهان و بر مكّه تا بدانند قرآنى را كه حضرت آورده است حق است و از طرف پروردگار بوده است ، زيرا بدين وسيله خواهند فهميد حضرت محمّد كه تك و تنها و بىيار و ياور بود از طرف خداوند تأييد ميگرديد .\r\n3 - از قتاده است كه منظور از آيات آفاقى جرياناتى است كه خداوند در ملتهاى پيشين بوجود آورده است ، و آيات انفس عبارتست از جريان جنگ بدر .\r\n4 - يعنى : به زودى آيات خود را در آفاق به آنان خواهيم نمود تا بصدق گفتار حضرت كه از حوادث به آنان اطلاع ميداد پى ببرند ( و فى انفسهم ) يعنى : شق القمر كه در مكه اتفاق افتاد تا بدانند كه خبرهاى حضرت حق بوده از جانب پروردگار بزرگ است .\r\n5 - از زجاج نقل شده است كه يعنى : به زودى آثار گذشتگان از ملتها را كه پيامبران را تكذيب مىكردند و آثار آفرينش الهى را در تمامى بلاد به آنان نشان خواهيم داد ، و نيز در وجود خودشان به آنان نشان خواهيم داد كه چگونه نطفه بودند ، سپس به صورت علقه و مضغه و استخوان در آمدند و آن گاه گوشت بر استخوانها روئيده شد ، و سپس به آنان عقل و تشخيص داده شد ، و همهء اينها دلالت دارد بر اينكه فاعل اين اعمال خدايى است بىمانند .\r\n\r\n","description":"","footnote":"","page_name":" 87 ","page_number":89},
  {"content":"\r\n\r\n ( أَ وَ لَمْ يَكْفِ بِرَبِّكَ أَنَّهُ عَلى كُلِّ شَيْءٍ شَهِيدٌ )  محل قوله « بربك » رفع است ، و معنى چنين است « او لم يكف ربك » و نيز  « أَنَّهُ عَلى كُلِّ شَيْءٍ شَهِيدٌ »  هم در موضع رفع است بنا بر بدليت ، و اگر آن را بر لفظ بربك حمل كنيم در موضع جر است ، و مفعول آن محذوف است و تقديرش چنين است : « او لم يكف شهادة ربك على كل شيء » .\r\nو معنى كفايت آنست كه خداوند براى مردم دليلهايى بر توحيد و تصحيح نبوّت پيامبرانش بيان فرموده است .\r\nمقاتل ميگويند : يعنى آيا همين بس نيست پروردگارت شاهد است كه قرآن از طرف خدا است ، و بعضى هم گفته‌اند معنايش آنست كه آيا همين براى پروردگارت بس نيست كه بر هر چيزى شاهد است و عالم بر هر چيز است و هيچ چيز بر او پنهان نيست .\r\n ( أَلا إِنَّهُمْ فِي مِرْيَةٍ مِنْ لِقاءِ رَبِّهِمْ )  الا كلمهء آگاهى و تأكيد است يعنى كافران در مورد رويارويى با ثواب و عقاب پروردگار سخت در شك ميباشند و شك دارند كه پروردگار آنان را بمكافات عملشان خواهد رسانيد ، و در اين مورد به آنان نسبت سفاهت داده مىشود كه گمان كرده‌اند خداوند آنان را عبث خواهد گذاشت .\r\n ( أَلا إِنَّهُ بِكُلِّ شَيْءٍ مُحِيطٌ )  يعنى : دانش پروردگار بر هر چيزى احاطه يافته است و چيزى بر او پنهان نخواهد ماند .\r\n\r\n","description":"","footnote":"","page_name":" 88 ","page_number":90},
  {"content":"\r\n\r\n\r\nسورهء حمعسق ( شورى ) :\r\n42 آيات 1 - 5 اين سوره كه بنام سورهء شورى ناميده مىشود از حسن نقل شده است كه اين سوره مكى است جز آيهء  « وَ الَّذِينَ اسْتَجابُوا  و  الَّذِينَ إِذا أَصابَهُمُ  تا  لا يُحِبُّ الظَّالِمِينَ »  و از ابن عباس و قتاده نيز نقل شده است كه اين سورهء مكى است بجز چهار آيه از آن كه در مدينه نازل شده است و آن اين آيات است :  « قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى »  ابن عباس گويد : هنگامى كه اين آيه نازل شد ، مردى گفت : به خدا كه اين آيه را خداوند نازل نكرده است ، بدنبال اين سخن بود كه خداوند اين آيه را نازل كرد :  « أَمْ يَقُولُونَ افْتَرى عَلَى اللَّهِ كَذِباً »  يعنى : ميگويند : بر خدا افتراء بسته است ، سپس آن مرد توبه كرده پشيمان شد آن گاه اين آيه نازل شد  « وَ هُوَ الَّذِي يَقْبَلُ التَّوْبَةَ عَنْ عِبادِهِ »  تا  لَهُمْ عَذابٌ شَدِيدٌ  يعنى : « خداوند است كه توبهء بندگانش را مىپذيرد » .\r\n\r\n","description":"","footnote":"","page_name":" 89 ","page_number":91},
  {"content":"\r\n\r\n\r\nتعداد آيات :\r\nاين سوره داراى پنجاه و سه آيه است از نظر كوفى و از نظر بقيه پنجاه آيه مىباشد\r\n\r\nفضيلت سوره\r\n( ابى بن كعب از پيامبر خدا ( ص ) روايت كرده است هر كس سورهء حمعسق را بخواند از كسانى است كه فرشتگان بر او درود ميفرستند ، و برايش آمرزش و رحمت ميخواهند « 1 » .\r\n( سيف بن عميره از حضرت صادق روايت مىكند كه فرمودند : هر كس حم عسق را بخواند خداوند او را روز قيامت بر خواهد انگيخت در حالى كه صورتش مانند ماه شب چهارده ميدرخشد تا اينكه در پيشگاه پروردگار مىايستد ، خداوند ميفرمايد : بنده‌ام سورهء حم عسق را بسيار خواندى و ندانستى چقدر ثواب دارد ، ولى اگر ميدانستى اين سوره چه ثوابى دارد از خواندنش خسته نميشدى ولى به زودى تو را پاداش نيك خواهم داد ، او را بهشت بفرستيد ، كه او در بهشت كاخى از ياقوت سرخ دارد كه در و پنجره‌ها و پلّه‌هايش نيز از ياقوت سرخ است ، از داخل اين كاخ بيرونش و از بيرونش اندرونش ديده مىشود ، و در اين كاخ براى او دو حور العين و هزار كنيز و هزار غلام از آن ولدان مخلدون كه در قرآن توصيف شده است مىباشد ) « 2 » .\r\nخداوند سورهء قبلى را با ياد قرآن ختم فرمود ، و اينك هم اين سوره را با ياد قرآن شروع كرده ميفرمايد :\r\n\r\n\r\n","description":"","footnote":"\r\n( 1 ) نور الثقلين جلد 4 صفحهء 556 .\r\n( 2 ) نور الثقلين جلد 4 صفحهء 556 بنقل از ثواب الاعمال با مختصر فرقى .\r\n","page_name":" 90 ","page_number":92},
  {"content":"\r\n\r\nسورهء شورى - 42 آيات 1 - 5\r\n\r\n[ سوره الشورى ( 42 ) : آيات 1 تا 5 
  ]\r\nبِسْمِ اللَّهِ الرَّحْمنِ الرَّحِيمِ\r\nحم ( 1 ) عسق ( 2 ) كَذلِكَ يُوحِي إِلَيْكَ وَ إِلَى الَّذِينَ مِنْ قَبْلِكَ اللَّهُ الْعَزِيزُ الْحَكِيمُ ( 3 ) لَهُ ما فِي السَّماواتِ وَ ما فِي الْأَرْضِ وَ هُوَ الْعَلِيُّ الْعَظِيمُ ( 4 )\r\nتَكادُ السَّماواتُ يَتَفَطَّرْنَ مِنْ فَوْقِهِنَّ وَ الْمَلائِكَةُ يُسَبِّحُونَ بِحَمْدِ رَبِّهِمْ وَ يَسْتَغْفِرُونَ لِمَنْ فِي الْأَرْضِ أَلا إِنَّ اللَّهَ هُوَ الْغَفُورُ الرَّحِيمُ ( 5 )\r\n\r\nترجمهء آيات :\r\nبنام خداوند رحمان و رحيم 1 - حم 2 - عسق .\r\n3 - خداوند عزيز و حكيم بدين ترتيب بر تو و بر كسانى كه پيش از تو بوده‌اند وحى ميفرستد .\r\n4 - آنچه در آسمانها و آنچه در زمين است از آن او بوده او است والاى با عظمت .\r\n5 - آسمانها نزديك است از بالا شكافته شوند ، و فرشتگان بتسبيح و حمد پروردگارشان مشغولند ، و براى كسانى كه در زمين هستند آمرزش ميخواهند آگاه باشيد كه خداوند آمرزنده و مهربان است .\r\n\r\n","description":"","footnote":"","page_name":" 91 ","page_number":93},
  {"content":"\r\n\r\n\r\nقرائت آيات :\r\nابن كثير يوحى اليك بفتح حاء خوانده و بقيه يوحى بكسر حاء قرائت نموده‌اند ، و در قرائتهاى شاذ و نادر بروايت اعمش از ابن مسعود رسيده است كه حم سق بدون عين قرائت كرده است .\r\n\r\nدليل قرائت :\r\nابو على گويد : هر كس يوحى را بفتح حاء خوانده فعل را مبنى للمفعول به خوانده و اين داراى دو احتمال است :\r\n1 - معنى اين باشد كه اين سوره بر تو وحى شده است همانگونه كه قبلا به كسانى پيش از تو وحى شده ، و خيال كرده‌اند كه اين سوره بر پيامبران پيشين وحى شده است .\r\n2 - اينكه جار و مجرور قائم مقام فاعل باشد ، و نيز جايز است كه « اللَّه العزيز الحكيم » تبيين فاعل باشد مانند  « يُسَبِّحُ لَهُ فِيها »  كه سپس ميگويد :\r\n« رجال » مثل آنكه گفته شده است چه كسى تسبيح مىكند ؟ در پاسخ گفته شده است « رجال » .\r\nو كسى كه يوحى اليك را بكسر حاء خوانده كه فعلش مبنى للفاعل باشد اسم اللَّه را با فعل آن رفع داده است .\r\nو امّا اختلاف قرائت قرّاء در يتفطّرن و ينفطرن و علت آن در سورهء مريم گذشت .\r\nو ابن جنّى گويد : قرائت ابن مسعود « حم سق » بدون عين مؤيد اينست كه رمزهاى ابتداى سوره‌هاى قرآن تنها يك نوع فاصله ميان سوره‌ها است ، و اگر اين رمزها جزء اسماء خدا بود جايز نبود چيزى از آن تحريف شود ، بلكه عينا\r\n\r\n","description":"","footnote":"","page_name":" 92 ","page_number":94},
  {"content":"\r\n\r\nنقل ميشد ، و ابن عباس هم حم عسق را بدون عين قرائت ميكرد ، و ميگفت :\r\nسين هر فرقه‌اى مىباشد ، و قاف هر جماعتى مىباشد .\r\n\r\nمعنى آيات :\r\n  ( حم )   قبلا تفسيرش گذشت .\r\n ( عسق )  بعضى گفته‌اند علت فضيلت اين سوره از ميان سوره‌هاى ديگرى كه حم دارد آنست كه در اين سوره عسق است ، زيرا ديگر سوره‌ها در اوّل آن از قرآن صريحا ياد شده است ، ولى در اين سوره عسق آمده است كه هر چند صريحا دلالت بر قرآن ندارد ولى بدلالت تضمنى بر آن دلالت دارد ، و همين است معنى قول قتاده كه ميگويد : عسق اسمى است از اسماء قرآن .\r\nبعضى گفته‌اند از آنجا كه تنها اين سوره قسمتى از معانى آن به پيامبران قبلى وحى شده است به همين جهت چنين نامگذارى شده است .\r\nعطاء ميگويد : حروف    « حم عسق »    حروفى است جدا جدا كه هر كدام اشاره بيكى از حوادث آينده دارد ، مثلا حاء اشاره بحرب و ميم اشاره به تحويل ملك و عين اشاره به عدوى است كه شكست خواهد خورد ، سين اشاره به استئصال و گرفتارى مردم به سالهاى قحطى است مانند سالهايى كه حضرت يوسف پيش بينى كرد ، قاف اشاره بقدرت الهى است در پادشاهان زمين ، و اقوال ديگرى در اين مورد كه در اوّل سورهء بقره ياد آورى شده است « 1 » .\r\n\r\n\r\n","description":"","footnote":"\r\n( 1 ) نور الثقلين جلد 4 صفحهء 556 بنقل از معانى الأخبار از حضرت صادق ( ع ) ضمن حديث طويلى روايت مىكند كه فرمودند : « و اما    حم عسق    معنايش\r\nحكيم مثيب عالم سميع قادر قوى\r\nاست » .\r\n","page_name":" 93 ","page_number":95},
  {"content":"\r\n\r\n ( كَذلِكَ يُوحِي إِلَيْكَ وَ إِلَى الَّذِينَ مِنْ قَبْلِكَ )  يعنى : همانند وحى گذشته اخبار غيب و حوادثى كه بعدا خواهد شد پيش از وقوع بر تو وحى خواهد شد و نيز بر پيامبران پيش از تو وحى ميگرديد .\r\nاز عطاء از ابن عباس نقل شده است هيچ پيامبرى نيست كه بر او كتاب نازل شده باشد مگر آنكه معانى اين سوره نيز بزبانهاى خودشان بر آنان نازل شده است .\r\nو بعضى گفته‌اند يعنى : مانند اين وحى كه در اين سوره مىآيد خداوند بر تو وحى خواهد فرستاد ، زيرا چيزى كه ديده نشود و حاضر نباشد بخاطر نزديك بودن وقتش ميتوان بوسيلهء هذا بدان اشاره نمود ، و اگر وقتش دور باشد بوسيلهء ذلك بدان اشاره ميگردد ، و معنى تشبيه در كذلك بدان جهت است كه بعضى از قرآن از نظر حكمت و خوبى مانند قسمت ديگرى مىماند كه متضمن حجّتها و مواعظ و فوائد است .\r\n ( اللَّهُ الْعَزِيزُ الْحَكِيمُ )  يعنى خداوندى كه شايستهء عبادتست ، نيرومندى كه شكست ناپذير بوده كارهايش محكم است .\r\n ( لَهُ ما فِي السَّماواتِ وَ ما فِي الْأَرْضِ وَ هُوَ الْعَلِيُّ الْعَظِيمُ )  آنچه در آسمانها و زمين است از آن او است ، كه از هر نيرومند برتر و والاتر است .\r\n ( تَكادُ السَّماواتُ يَتَفَطَّرْنَ مِنْ فَوْقِهِنَّ )  ابن عباس و حسن گويند : يعنى :\r\nاز هيبت اين گفتار مشركين كه ميگويند خدا فرزند دارد نزديك است هر يك از آسمانها از بالاى آن آسمان ديگر كه پائين او است شكافته شود ، از ضحاك و قتاده و زجاج نقل شده است يعنى : نزديك است آسمانها از عظمت و جلال الهى قطعه قطعه شوند ، يا از عظمت ساكنان بالاى آسمانها .\r\n\r\n","description":"","footnote":"","page_name":" 94 ","page_number":96},
  {"content":"\r\n\r\nبعضى گفته‌اند  مِنْ فَوْقِهِنَّ  يعنى : از بالاى زمينها ، و اين بطريق تمثيل است ، و معنى آنست كه اگر آسمانها براى چيزى ميشكافتند بخاطر اين موضوع شكافته ميشدند .\r\n ( وَ الْمَلائِكَةُ يُسَبِّحُونَ بِحَمْدِ رَبِّهِمْ وَ يَسْتَغْفِرُونَ لِمَنْ فِي الْأَرْضِ )  يعنى فرشتگان خداوند را از صفاتى كه شايستهء او نيست منزه دانسته ، شأن او را از انجام كارهايى كه سزاوار عظمتش نيست بالا ميدانند .\r\nاز حضرت امام جعفر صادق ( ع ) روايت شده است كه « فرشتگان و آنان كه اطراف عرش الهى هستند تسبيح و سپاس پروردگار انجام ميدهند و براى مؤمنين از ساكنان زمين آمرزش ميخواهند » .\r\n ( أَلا إِنَّ اللَّهَ هُوَ الْغَفُورُ الرَّحِيمُ )  آگاه باشيد كه خداوند بخشنده و مهربان است .\r\n\r\n","description":"","footnote":"","page_name":" 95 ","page_number":97},
  {"content":"\r\n\r\nسورهء شورى - آيات 6 - 10\r\n\r\n[ سوره الشورى ( 42 ) : آيات 6 تا 10 
  ]\r\nوَ الَّذِينَ اتَّخَذُوا مِنْ دُونِهِ أَوْلِياءَ اللَّهُ حَفِيظٌ عَلَيْهِمْ وَ ما أَنْتَ عَلَيْهِمْ بِوَكِيلٍ ( 6 ) وَ كَذلِكَ أَوْحَيْنا إِلَيْكَ قُرْآناً عَرَبِيًّا لِتُنْذِرَ أُمَّ الْقُرى وَ مَنْ حَوْلَها وَ تُنْذِرَ يَوْمَ الْجَمْعِ لا رَيْبَ فِيهِ فَرِيقٌ فِي الْجَنَّةِ وَ فَرِيقٌ فِي السَّعِيرِ ( 7 ) وَ لَوْ شاءَ اللَّهُ لَجَعَلَهُمْ أُمَّةً واحِدَةً وَ لكِنْ يُدْخِلُ مَنْ يَشاءُ فِي رَحْمَتِهِ وَ الظَّالِمُونَ ما لَهُمْ مِنْ وَلِيٍّ وَ لا نَصِيرٍ ( 8 ) أَمِ اتَّخَذُوا مِنْ دُونِهِ أَوْلِياءَ فَاللَّهُ هُوَ الْوَلِيُّ وَ هُوَ يُحْيِ الْمَوْتى وَ هُوَ عَلى كُلِّ شَيْءٍ قَدِيرٌ ( 9 ) وَ مَا اخْتَلَفْتُمْ فِيهِ مِنْ شَيْءٍ فَحُكْمُهُ إِلَى اللَّهِ ذلِكُمُ اللَّهُ رَبِّي عَلَيْهِ تَوَكَّلْتُ وَ إِلَيْهِ أُنِيبُ ( 10 )\r\n\r\nترجمهء آيات :\r\n6 - آنان كه غير از خدا كسانى را دوست گيرند خداوند مراقب آنان است و تو بر آنان تسلطى ندارى .\r\n7 - و همين طور قرآنى عربى بر تو نازل كرديم تا مردم مكّه و اطراف آن را بيم دهى ، و آنان را از روز قيامت بترسانى روزى كه در آن شكّى نيست ، و گروهى در جهنم خواهند بود .\r\n8 - اگر خداوند ميخواست آنان را امّت واحدى قرار ميداد ، و لكن خداوند\r\n\r\n","description":"","footnote":"","page_name":" 96 ","page_number":98},
  {"content":"\r\n\r\nهر كس را كه بخواهد در رحمت خود وارد خواهد نمود ، و ستمگران هيچنوع دوست و ياورى ندارند .\r\n9 - كافران غير از خدا ديگران را دوست خود گرفته‌اند ، در حالى كه تنها خدا سرپرست است ، و اوست كه مردگان را زنده كرده و او بر هر كارى توانا است .\r\n10 - دربارهء هر چيز كه اختلاف نموديد حكمش به خدا مربوط است ، اينست خدا پروردگار من كه بر او توكل نموده بسوى او انابه مىنمايم .\r\n\r\nمعنى آيات :\r\n ( وَ الَّذِينَ اتَّخَذُوا مِنْ دُونِهِ أَوْلِياءَ )  آن گاه خداوند از حال كافران خبر داده كه پس از ترساندن آنان به ايشان مهلت داده ميفرمايد : كفّار مكّه غير از او براى خود سرپرستانى گرفتند .\r\n ( اللَّهُ حَفِيظٌ عَلَيْهِمْ )  يعنى : خداوند براى آنان اعمالشان را حفظ خواهد فرمود و هيچ عملى از نظرش پنهان نخواهد ماند تا روزى آنان را بسزاى اعمالشان برساند .\r\n ( وَ ما أَنْتَ عَلَيْهِمْ بِوَكِيلٍ )  يعنى اى محمد : تو بر آنان تسلطّ ندارى و نميتوانى آنان را جبرا وارد دايرهء ايمان كنى ، بعضى گفته‌اند : يعنى تو بر حفظ اعمال آنان گماشته نشده‌اى ، تنها تو بعنوان بيم دهنده و دعوت كنندهء آنان بسوى خدا در ميانشان بر انگيخته شده‌اى و براى آنان راه رستگارى را بيان ميكنى ، يعنى : از اينكه ترا تكذيب ميكنند ناراحت نشو ، و اين آيه نوعى تسليت نسبت به پيامبر ( ص ) است .\r\n ( وَ كَذلِكَ أَوْحَيْنا إِلَيْكَ قُرْآناً عَرَبِيًّا )  يعنى : همانگونه كه پيش از تو براى\r\n\r\n","description":"","footnote":"","page_name":" 97 ","page_number":99},
  {"content":"\r\n\r\nپيامبران پيشين كتابهايى را به زبان ملتشان ميفرستاديم ، همچنين قرآنى به زبان عرب بر تو وحى نموديم تا مردم عرب زبان مطالب آن را درك كنند .\r\n ( لِتُنْذِرَ أُمَّ الْقُرى وَ مَنْ حَوْلَها )  يعنى تا اهالى مكّه و اطراف آن را از ساير مردم و شهرهاى ديگر زمين بيم دهى « 1 » .\r\n ( وَ تُنْذِرَ يَوْمَ الْجَمْعِ )  يعنى : آنان را از روز اجتماع كه روز قيامت است و خداوند در آن روز اولين و آخرين و اهل آسمانها و زمينها را گرد آورد ، بنا بر اين يوم الجمع مفعول دوّم تنذر است و ظرف نميباشد .\r\n ( لا رَيْبَ فِيهِ )  روزى كه در آن شك نيست ، آن گاه خداوند مردم روز قيامت را دو دسته تقسيم كرده ميفرمايد :\r\n ( فَرِيقٌ فِي الْجَنَّةِ وَ فَرِيقٌ فِي السَّعِيرِ )  يعنى : دسته‌اى از آنان بوسيلهء اطاعتشان در بهشت هستند و دسته‌اى از آنان بخاطر معصيتشان در جهنّم هستند « 2 » .\r\n\r\n\r\n","description":"","footnote":"\r\n( 1 ) پيامبر اسلام نبى امىّ ناميده شده است بعضى امى را منسوب به ام ميگيرند و ميگويند : پيامبر نه سواد خواندن داشته است نه قدرت نوشتن و حال آنكه اين معنى از نظر روايات به عكس است و امّى بمعنى مكّى آمده است :\r\nتفسير نور الثقلين جلد 4 صفحهء 558 : « از حضرت باقر ( ع ) روايت شده است شخصى از حضرت پرسيد چرا پيامبر ( ص ) امّى ناميده شده است ؟ فرمودند :\r\nمنسوب به مكه ، آنجا كه خداوند ميفرمايد :  لِتُنْذِرَ أُمَّ الْقُرى وَ مَنْ حَوْلَها  ام القرى مكه است ، و بحضرتش بخاطر همين امى گفته‌اند .\r\n( 2 ) از امام حسين ( ع ) روايت شده است از حضرتش پرسيدند : منظور از  « يَوْمَ نَدْعُوا كُلَّ أُناسٍ بِإِمامِهِمْ »  كيست ؟ فرمود : امامى كه مردم را بسوى هدايت فرا\r\n","page_name":" 98 ","page_number":100},
  {"content":"\r\n\r\n ( وَ لَوْ شاءَ اللَّهُ لَجَعَلَهُمْ أُمَّةً واحِدَةً )  يعنى : اگر خداوند بخواهد آنان را بر دين اسلام وادار سازد كه در پذيرفتن اسلام مجبور شوند اين كار را خواهد فرمود ، ولى از آنجا كه اين عمل موجب ابطال تكليف خواهد شد ، و تكليف تنها در صورت اختيار ثابت مىشود خداوند اين كار را انجام نداده است ، و اين معنى از جبائى نقل شده است .\r\nو بعضى گفته‌اند يعنى : اگر خداوند ميخواست ميان مردم در منزلت تساوى برقرار ميكرد ، و همگى را بهشتى مىآفريد ، و لكن خداوند عاليترين درجه را كه استحقاق ثواب است براى آنان مقرّر فرموده است .\r\n ( وَ لكِنْ يُدْخِلُ مَنْ يَشاءُ فِي رَحْمَتِهِ )  من يشاء يعنى هر كس را از مؤمنين كه بخواهد در رحمت خود وارد مىكند « 1 » .\r\n ( وَ الظَّالِمُونَ ما لَهُمْ مِنْ وَلِيٍّ وَ لا نَصِيرٍ )  يعنى : ستمگران نه دوستى دارند كه آنان را دوست دارند ، و نه ياورى دارند كه مانع از عذاب آنان شود .\r\n ( أَمِ اتَّخَذُوا مِنْ دُونِهِ أَوْلِياءَ )  يعنى : كافران به غير از خدا از ميان بتان و اصنام سرپرستانى گرفته‌اند و آنان را دوست ميدارند .\r\n ( فَاللَّهُ هُوَ الْوَلِيُّ )  يعنى : ولى كسى كه براستى استحقاق ولايت دارد تنها خدا است نه ديگران ، زيرا خداوند است كه سود و زيان مردم در دست او مىباشد .\r\n\r\n\r\n","description":"","footnote":"\r\n( خوانده اجابتش كنند و امامى كه بسوى گمراهى دعوت كند و مردم دعوتش را بپذيرند ، آن دسته در بهشت ، و اين دسته در جهنّم ، و اين همان گفتار خداوند است كه ميفرمايد :  « فَرِيقٌ فِي الْجَنَّةِ وَ فَرِيقٌ فِي السَّعِيرِ »  نور الثقلين جلد 4 صفحهء 558 .\r\n( 1 ) تفسير برهان جلد 4 صفحهء 117 : ( حضرت صادق فرمودند : كه منظور از رحمت در اين آيه ولايت على بن ابى طالب ( ع ) است )\r\n","page_name":" 99 ","page_number":101},
  {"content":"\r\n\r\n ( وَ هُوَ يُحْيِ الْمَوْتى )  و خدا مردگان را به منظور پاداش و مكافات اعمالشان بر خواهد انگيخت .\r\n ( وَ هُوَ عَلى كُلِّ شَيْءٍ قَدِيرٌ )  و خداوند بر هر عملى از زنده كردن مردگان و ميراندن زندگان توانا است .\r\n ( وَ مَا اخْتَلَفْتُمْ فِيهِ مِنْ شَيْءٍ فَحُكْمُهُ إِلَى اللَّهِ )  يعنى آنچه را كه از امور دينى و دنيايى درباره‌اش اختلاف داريد حكم آن مربوط به خدا است ، زيرا خداوند است كه ميان افرادى كه بر حق هستند و افرادى كه بر باطل هستند فرق ميگذارد ، و براى حقداران حكم بپاداش نيك داده ، افراد باطل را محكوم به مكافات و سرزنش اعمالشان ميسازد .\r\nو بعضى گفته‌اند : يعنى : بيان نيكو مربوط به خداوند است كه دليلهاى لازم را ارائه ميفرمايد ، و بعضى هم گفته‌اند يعنى : حكم در موارد نزاع و روز قيامت مربوط به خداوند است كه هر كسى را به ميزان استحقاقش پاداش ميدهد .\r\n ( ذلِكُمُ اللَّهُ رَبِّي عَلَيْهِ تَوَكَّلْتُ وَ إِلَيْهِ أُنِيبُ )  يعنى : اينست خدايى كه پروردگار من است كه در موارد اختلاف حكم مىكند ، در كارهاى مهم خود بر او اعتماد ميكنم ، و در هر كارى به او مراجعه مىنمايم .\r\n\r\n","description":"","footnote":"","page_name":" 100 ","page_number":102},
  {"content":"\r\n\r\nسورهء شورى - آيات 11 - 15\r\n\r\n[ سوره الشورى ( 42 ) : آيات 11 تا 15 
  ]\r\nفاطِرُ السَّماواتِ وَ الْأَرْضِ جَعَلَ لَكُمْ مِنْ أَنْفُسِكُمْ أَزْواجاً وَ مِنَ الْأَنْعامِ أَزْواجاً يَذْرَؤُكُمْ فِيهِ لَيْسَ كَمِثْلِهِ شَيْءٌ وَ هُوَ السَّمِيعُ الْبَصِيرُ ( 11 ) لَهُ مَقالِيدُ السَّماواتِ وَ الْأَرْضِ يَبْسُطُ الرِّزْقَ لِمَنْ يَشاءُ وَ يَقْدِرُ إِنَّهُ بِكُلِّ شَيْءٍ عَلِيمٌ ( 12 ) شَرَعَ لَكُمْ مِنَ الدِّينِ ما وَصَّى بِهِ نُوحاً وَ الَّذِي أَوْحَيْنا إِلَيْكَ وَ ما وَصَّيْنا بِهِ إِبْراهِيمَ وَ مُوسى وَ عِيسى أَنْ أَقِيمُوا الدِّينَ وَ لا تَتَفَرَّقُوا فِيهِ كَبُرَ عَلَى الْمُشْرِكِينَ ما تَدْعُوهُمْ إِلَيْهِ اللَّهُ يَجْتَبِي إِلَيْهِ مَنْ يَشاءُ وَ يَهْدِي إِلَيْهِ مَنْ يُنِيبُ ( 13 ) وَ ما تَفَرَّقُوا إِلاَّ مِنْ بَعْدِ ما جاءَهُمُ الْعِلْمُ بَغْياً بَيْنَهُمْ وَ لَوْ لا كَلِمَةٌ سَبَقَتْ مِنْ رَبِّكَ إِلى أَجَلٍ مُسَمًّى لَقُضِيَ بَيْنَهُمْ وَ إِنَّ الَّذِينَ أُورِثُوا الْكِتابَ مِنْ بَعْدِهِمْ لَفِي شَكٍّ مِنْهُ مُرِيبٍ ( 14 ) فَلِذلِكَ فَادْعُ وَ اسْتَقِمْ كَما أُمِرْتَ وَ لا تَتَّبِعْ أَهْواءَهُمْ وَ قُلْ آمَنْتُ بِما أَنْزَلَ اللَّهُ مِنْ كِتابٍ وَ أُمِرْتُ لِأَعْدِلَ بَيْنَكُمُ اللَّهُ رَبُّنا وَ رَبُّكُمْ لَنا أَعْمالُنا وَ لَكُمْ أَعْمالُكُمْ لا حُجَّةَ بَيْنَنا وَ بَيْنَكُمُ اللَّهُ يَجْمَعُ بَيْنَنا وَ إِلَيْهِ الْمَصِيرُ ( 15 )\r\n\r\n","description":"","footnote":"","page_name":" 101 ","page_number":103},
  {"content":"\r\n\r\n\r\nترجمهء آيات :\r\n11 - آفريدگار آسمانها و زمين است ، براى شما از جنس خويش جفتهايى قرار داد ، و نيز از چهار پايان هم جفتهايى آفريده است ، و شما در اين شرائط مىآفريند ، چيزى مانندش نبوده ، شنوا و بينا است .\r\n12 - كليدهاى آسمانها و زمين از آن او است ، براى هر كس كه بخواهد روزى را گسترش ميدهد ، و براى هر كس كه بخواهد روزيش را تنگ ميسازد ، او بر هر چيزى دانا است .\r\n13 - آنچه را كه از دستورات دين بنوح و ابراهيم و موسى و عيسى سفارش كرديم براى تو نيز وحى نموده تشريع كرديم كه دين را به پا داريد ، و در آن تفرقه نيفكنيد ، ولى آنچه كه مشركين را بسويش دعوت ميكنى بر آنان سخت گران مىآيد ، خداوند هر كس را كه بخواهد بسوى خود برميگزيند ، و هر كس بسوى دين خدا گرايش كند خداوند او را بسوى خود هدايت خواهد فرمود .\r\n14 - و متفرق نشدند مگر پس از آنكه آگاهى يافتند ، و تفرقهء آنان به خاطر حسادت و دشمنى است كه در ميانشان هست ، اگر نبود كه از طرف پروردگارت تا مدت تعيين شده‌اى سخن رفته است ، كار آنان را يكسره مى ساخت ، و آنان كه بعد از ايشان كتاب را به ارث برده‌اند دربارهء آن بشكى سخت اندرند .\r\n15 - اى پيامبر من بدين جهت مردم را بسوى دين فراخوان ، و همان گونه كه امر شده‌اى استقامت بخرج ده ، و از خواسته‌هاى آنان پيروى مكن ، و بگو : بهر كتابى كه خدا نازل كرده است ايمان دارم ، و دستور دارم كه ميان شما عدالت كنم ، خداوند پروردگار ما و پروردگار شما است ، اعمال ما مربوط به\r\n\r\n","description":"","footnote":"","page_name":" 102 ","page_number":104},
  {"content":"\r\n\r\nخودمان است ، و اعمال شما هم مال خودتان است ، و ميان ما و شما نزاعى نيست خداوند روز قيامت ما را با هم جمع خواهد فرمود و همگى بسوى او رهسپار هستيم .\r\n\r\nلغات آيات :\r\nذرأ - عبارتست از اظهار مخلوقات و ايجاد آنان ، گفته مىشود : « ملح ذرائى » يعنى نمكى بسيار سفيد كه سفيديش آشكار است ، و گفته مىشود « انمى اللَّه ذراك و ذروك » يعنى : خداوند نسلت را رشد دهد ، و اين معنى را ازهرى نقل كرده است .\r\nشرع - بمعنى بين و اظهر است « شرع اللَّه الدين » يعنى خداوند دين را بيان كرد و ظاهر ساخت ، و مشرعه و شريعه از همين ماده است ، زيرا شريعه و مشرعه بقسمتى از نهرهاى آب گويند كه در آنجا آب معلوم و ظاهر است ، بنا بر اين شرعه و شريعت نيز به راه و روشى گويند كه ظاهر و مستقيم بوده و خداوند آن را بيان فرموده است .\r\n\r\nاعراب آيات :\r\n أَنْ أَقِيمُوا الدِّينَ  در آيهء 13 از نظر اعراب جايز است در محل رفع يا نصب يا جر باشد :\r\n1 - امّا رفع بتقدير مبتدايى كه هو باشد يعنى : « هو ان اقيموا الدين » 2 - امّا نصب به اين تقدير « شرع لكم ان اقيموا الدين » - كه تحويل مصدر و مفعول شرع باشد .\r\n3 - امّا جر بنا بر آنكه بدل از هاء به در  « وَصَّيْنا بِهِ »  باشد .\r\nو نيز جايز است كه  « أَنْ أَقِيمُوا الدِّينَ »  تفسير از  « ما وَصَّى بِهِ نُوحاً »  و  « الَّذِي أَوْحَيْنا إِلَيْكَ »  و  « ما وَصَّيْنا بِهِ إِبْراهِيمَ »  باشد ، و بنا بر اين معنى چنين باشد كه\r\n\r\n","description":"","footnote":"","page_name":" 103 ","page_number":105},
  {"content":"\r\n\r\nخداوند براى شما و پيشينيانتان تشريع فرموده است كه دين را به پا داشته و از تفرقه در دين بپرهيزيد .\r\n\r\nمعنى آيات :\r\n ( فاطِرُ السَّماواتِ وَ الْأَرْضِ )  يعنى خالق آسمانها و زمين كه ابتكار آفرينش از او است ، خداوند اين وصف را براى خود بيان كرد تا مشركين بدانند خدايى با اين اوصاف شايسته نيست كه بجز او كسى پرستش گردد .\r\n ( جَعَلَ لَكُمْ مِنْ أَنْفُسِكُمْ أَزْواجاً )  يعنى : از جنس خودتان براى شما انواع مختلفى از ذكور و اناث آفريديم كه با يكديگر آرامش يافته انس گيريد .\r\n ( وَ مِنَ الْأَنْعامِ أَزْواجاً )  يعنى و نيز از چهار پايان هم براى شما ذكور و اناث آفريديم تا بهره بردارى شما از آنان كامل گردد ، همانگونه كه در جاى ديگر ميفرمايد :  « ثَمانِيَةَ أَزْواجٍ مِنَ الضَّأْنِ اثْنَيْنِ . . . »  « 1 » .\r\n ( يَذْرَؤُكُمْ فِيهِ )  يعنى در اين شرائطى كه از لحاظ قرار دادن جفتها بيان شد شما را مىآفريند ، بنا بر اين هاء ضمير در فيه به « جعل » مصدر متصيد از جملهء  « جَعَلَ لَكُمْ »  بر ميگردد « 2 » .\r\nو بعضى گفته‌اند : « يذرأكم » يعنى : شما را در ازدواج مىآفريند تا بوسيلهء آن تكثير شويد زيرا كلام قبلى كه در مورد ذكر ازدواج است دلالت بر اين معنى\r\n\r\n\r\n","description":"","footnote":"\r\n( 1 ) سورهء انعام آيهء 143 ، يعنى : « خداوند از چهار پايان براى شما آفريد . . . هشت جفت : از گوسفند يك جفت از بز يك جفت . . . » .\r\n( 2 ) بنا بر اين فى در « فيه » بمعنى باء سببيت است « اى يذرأكم بجعل الأزواج او « يذرأكم بالازدواج » كه ازدواج مصدر متصيد از كلمهء « ازواجا » باشد .\r\n","page_name":" 104 ","page_number":106},
  {"content":"\r\n\r\nدارد ، و مانند اين آيه است قول ذى الرمهء شاعر در اين شعر :\r\n « و ميّة احسن الثقلين جيدا * و سالفة و احسنه قذالا » « 1 » \r\n. كه ضمير در احسنه به من ذكر برگشته يعنى : احسن من ذكر يعنى الثقلين « 2 » .\r\nزجاج و فراء گفته‌اند  « يَذْرَؤُكُمْ فِيهِ »  بمعنى : يذرأكم به است ، يعنى : با قرار دادن جفتهايى از جنس خودتان و چهار پايان نسل شما را تكثير مىكند ، و ازهرى شاعر در اين مورد شعرى دارد :\r\n « و ارغب فيها عن لقيط و اهله * و لكنّنى عن سنبس لست ارغب » \r\nكه فيها در اين شعر بمعنى باء سببيت آمده است « اى ارغبا بها عن لقيط »  ( لَيْسَ كَمِثْلِهِ شَيْءٌ )  يعنى مانند خدا چيزى نخواهد بود ، و كاف كمثله زايده است و خاصيتش تأكيد معنى نفى است ، همانگونه كه در شعر اوس بن حجر آمده است :\r\n « و قتلى كمثل جذوع النّخيل * يغشاهم سبل منهمر \r\nكه در اين شعر نيز كاف كمثل زائده است كه براى تأكيد آمده است .\r\nو شاعر ديگرى گفته است :\r\n « سعد بن زيد اذا ابصرت فضلهم * ما ان كمثلهم فى الناس من احد » \r\nكه در اين شعر نيز كاف كمثلهم زائده و براى نفى تأكيد آمده است .\r\n\r\n\r\n","description":"","footnote":"\r\n( 1 ) يعنى : معشوقهء من ميه از ميان جنّ و انس از جهت گردن و زيبايى بنا گوش و پشت گردن بهترين است .\r\n( 2 ) منظور آنست كه ضمير احسنه بثقلين بر نگشته است و گرنه احسنهم يا احسنهما گفته ميشد .\r\n","page_name":" 105 ","page_number":107},
  {"content":"\r\n\r\nو بعضى هم گفته‌اند : « كمثله » به اين معنى است كه اگر براى خداوند مثلى فرض شود ، براى آن مثل فرضى خدا مانندى وجود ندارد ، ولى از آنجا كه از نظر عقل ثابت شده است كه خداوند در صفاتش تك و بىمانند است ، و احدى در صفات شريك خداوند نيست ، اگر خداوند مثلى ميداشت او نيز ميبايست صفاتى بىمانند داشته باشد كه هيچكس در اين صفات با او شريك نباشد ، و اين همان خداى بىمانند است كه دليل قاطع بر يكتايى او دلالت نموده است .\r\nو بعضى گفته‌اند در اين آيه يك كلمهء مضاف حذف شده است ، و مثل بمعنى صفت است ، و تقدير چنين است « ليس كصاحب صفته شيء » يعنى : چيزى مانند صاحب صفت او نيست ، و صاحب صفتش او است ، يعنى : مانند او چيزى نيست ، ولى همان معنى اول بهتر است « 1 » .\r\n ( وَ هُوَ السَّمِيعُ الْبَصِيرُ )  پس از آنكه خداوند شبيه و نظير را براى خود بهر وجهى نفى كرد ، بيان فرمود با اينكه خداوند شريك و مانند ندارد شنوا و بينا هم هست ، يعنى : خداوند در عين حال كه بىمثل و مانند است تمامى شنيدنيها را ميشنود و تمامى ديدنيها را مىبيند .\r\n ( لَهُ مَقالِيدُ السَّماواتِ وَ الْأَرْضِ )  از مجاهد نقل شده است يعنى : كليد\r\n\r\n\r\n","description":"","footnote":"\r\n( 1 ) نور الثقلين جلد 4 صفحهء 561 ( حضرت رضا ( ع ) فرمودند : مردم در توحيد داراى سه مذهب هستند مذهب نفى ، مذهب تشبيه ، مذهب اثبات به غير تشبيه ، مذهب نفى جايز نيست ، مذهب تشبيه نيز جايز نيست ، زيرا چيزى به خدا شبيه نميباشد ، و راه راه سوم است اثبات بدون تشبيه )\r\n","page_name":" 106 ","page_number":108},
  {"content":"\r\n\r\nارزاق آسمانها و زمين و اسباب آنها از آن خدا است ، آسمان بفرمان او باران مىبارد ، زمين بفرمان او گياه ميروياند .\r\nو از سدى نقل شده است يعنى : خزائن و معادن آسمانها و زمين از آن خدا است .\r\n ( يَبْسُطُ الرِّزْقَ لِمَنْ يَشاءُ وَ يَقْدِرُ )  يعنى طبق مصالحى دربارهء بندگان ميداند نسبت به هر كس كه بخواهد روزى بيشترى ميدهد ، و نسبت بهر كس كه بخواهد روزى كمترى خواهد داد .\r\n ( إِنَّهُ بِكُلِّ شَيْءٍ عَلِيمٌ )  آرى خداوند كه بر هر چيز عالم است كم و بيش روزى را طبق مصالح افراد مقرّر ميفرمايد ، آن گاه بندگان خود را مورد خطاب قرار داده ميفرمايد :\r\n ( شَرَعَ لَكُمْ مِنَ الدِّينِ ما وَصَّى بِهِ نُوحاً )  يعنى آنچه را كه از دين و توحيد و بيزارى از شرك به حضرت نوح سفارش كرده براى شما هم بيان كرده توضيح داده است « 1 » .\r\n\r\n\r\n","description":"","footnote":"\r\n( 1 ) نور الثقلين جلد 4 صفحهء 562 حديث 32 بنقل از بصائر الدرجات : ( از حضرت رضا ( ع ) است كه حضرت على بن الحسين ( ع ) فرمودند : محمد ( ص ) امين خدا در روى زمين بود پس از آنكه قبض روح شد ما اهل بيت وارثان او بوديم ، و ما امينان الهى در زمينش ميباشيم و مائيم آن كسان كه خداوند دينش را براى ما بيان فرموده است ، و در كتابش ميفرمايد :\r\n« شرع لكم يا آل محمد من الدين ما وصى به نوحا »\r\nيعنى اى آل محمد خداوند آنچه از دين كه بنوح سفارش كرده است براى شما بيان داشته است\r\n« و الذى اوحينا اليك يا محمد »\r\nيعنى و آنچه را كه اى محمد بر تو وحى كرديم »  وَ ما وَصَّيْنا . . . »  آموختيم\r\n","page_name":" 107 ","page_number":109},
  {"content":"\r\n\r\n ( وَ الَّذِي أَوْحَيْنا إِلَيْكَ )  يعنى سفارشاتى كه بنوح شده است همان است كه بر تو اى محمد نازل كرده‌ايم .\r\n ( وَ ما وَصَّيْنا بِهِ إِبْراهِيمَ وَ مُوسى وَ عِيسى أَنْ أَقِيمُوا الدِّينَ ، وَ لا تَتَفَرَّقُوا فِيهِ )  يعنى آنچه را كه به پيامبران گذشته سفارش كرده‌ايم آنست كه دين را به پا داريد « 1 » و بر طبق آن عمل كنيد ، و عمل كردن به آن را ادامه دهيد ، و مردم را بسوى آن فرا خوانيد ، و دربارهء آن تفرقه نكنيد ، و اتحاد كنيد و بندگان خدا و برادر يكديگر باشيد .\r\n ( كَبُرَ عَلَى الْمُشْرِكِينَ ما تَدْعُوهُمْ إِلَيْهِ )  يعنى : بر مشركين گران مىآيد كه خدا را بيگانگى ميخوانيد و نسبت به او اخلاص مىورزيد ، و بتها را دور افكنده دين پدرانتان را ترك ميكنيد ، زيرا آنان ميگفتند : آيا خدايان بسيار را تبديل\r\n\r\n\r\n","description":"","footnote":"\r\n( و بما رسيد و بوديعت گرفتيم دانش پيامبران پيشين را و مائيم وارثان رسولان اولى العزم\r\n« ان اقيموا الدين - يا آل محمد - و لا تفرقوا فيه - و كونوا على جماعة - كبر على المشركين - من اشرك بولاية على ( ع ) - ما تدعوهم اليه - من ولاية على ( ع ) - انّ اللَّه - يا محمد - يهدى اليه من ينيب - من يجيبك الى ولاية على ( ع ) . . . ) .\r\n( 1 ) تفسير نور الثقلين جلد 4 صفحهء 567 از تفسير على بن ابراهيم قمى از حضرت صادق ( ع ) در تفسير اين آيه روايت شده است :  « أَنْ أَقِيمُوا الدِّينَ »  فرمودند :\r\nيعنى امام را به پا داريد ،  « وَ لا تَتَفَرَّقُوا فِيهِ »  كنايه است از امير المؤمنين سپس فرمودند :  « كَبُرَ عَلَى الْمُشْرِكِينَ ما تَدْعُوهُمْ إِلَيْهِ »  يعنى : جريان ولايت على بر مشركين گران خواهد آمد  « اللَّهُ يَجْتَبِي إِلَيْهِ مَنْ يَشاءُ »  يعنى : على ( ع ) را خداوند انتخاب مىكند و . . . )\r\n","page_name":" 108 ","page_number":110},
  {"content":"\r\n\r\nبيك خدا كرده‌اند ، يعنى : بر آنان بسيار گران مىآمد كه ما ترا برسالت بر انگيختيم تا آنان را دعوت كنى ، و ترا به وحى و نبوّت مخصوص ساختيم و بر آنان وحى نفرستاديم .\r\n ( اللَّهُ يَجْتَبِي إِلَيْهِ مَنْ يَشاءُ )  يعنى : آنان اختيارى ندارند ، زيرا اين خداوند است هر كس را كه بخواهد طبق علم خود از ميان بندگان براى تحمّل رسالت و بدوش كشيدن اين بار سنگين انتخاب ميفرمايد ، و لذا خداوند ترا انتخاب فرمود .\r\nو بعضى هم گفته‌اند يعنى : خداوند از ميان بندگانش براى دينش كسانى را كه ميخواهد بر ميگزيند .\r\n ( وَ يَهْدِي إِلَيْهِ مَنْ يُنِيبُ )  يعنى : خداوند كسانى را كه بسوى طاعتش روى مىآورند بدينش ارشاد مىكند ، و اين آيه مانند آن ايه است كه ميفرمايد :\r\n « وَ الَّذِينَ اهْتَدَوْا زادَهُمْ هُدىً »  « 1 » يعنى كسانى كه هدايت شوند خداوند بر هدايتشان خواهد افزود .\r\nو بعضى گفته‌اند : يعنى خداوند كسانى را كه با نيت پاك و اخلاص بسويش روى آرد به بهشت و پاداش آخرت هدايت خواهد فرمود .\r\n ( وَ ما تَفَرَّقُوا إِلَّا مِنْ بَعْدِ ما جاءَهُمُ الْعِلْمُ )  يعنى اين كافران نسبت به تو دچار اختلاف و تفرقه نشدند مگر پس از آنكه به صحت نبوّت تو علم پيدا كردند ، و پشت پا بعلم خود زدند .\r\n ( بَغْياً بَيْنَهُمْ )  يعنى : اين تفرقه را بخاطر ظلم و حسادت و دشمنى و حرص دنيا ميان خود افكندند ، و بعضى هم گفته‌اند : يعنى : از اطراف\r\n\r\n\r\n","description":"","footnote":"\r\n( 1 ) سورهء محمد 47 آيهء 17 .\r\n","page_name":" 109 ","page_number":111},
  {"content":"\r\n\r\nپيامبر اسلام حضرت محمد ( ص ) متفرّق نشدند مگر پس از آنكه پى بردند او بر حق است ، ولى از روى حسادت و از ترس آنكه رياستشان از بين رود تفرقه انداختند .\r\n ( وَ لَوْ لا كَلِمَةٌ سَبَقَتْ مِنْ رَبِّكَ إِلى أَجَلٍ مُسَمًّى لَقُضِيَ بَيْنَهُمْ )  يعنى : اگر وعدهء الهى نبود و اينكه خبر داده است آنان را تا وقت معينى باقى خواهد گذاشت ، و عذاب را از آنان هم اكنون تأخير خواهد انداخت ، ميان آنان حكم ميفرمود و فيصله ميداد ، و آن عذابى را كه استحقاقش داشتند به زودى بر آنان نازل ميفرمود .\r\nو بعضى گفته‌اند يعنى : اگر نبود وعدهء الهى در مورد تأخير عذاب آنان تا روز قيامت كه همان اجل نامبرده است حتما كار آنان را ميساخت و اهل باطل را هلاك كرده ، طرفداران حق را پاداش نيك ميداد .\r\n ( وَ إِنَّ الَّذِينَ أُورِثُوا الْكِتابَ مِنْ بَعْدِهِمْ لَفِي شَكٍّ مِنْهُ مُرِيبٍ )  يعنى :\r\nيهود و نصارى كه پس از قوم نوح و ابراهيم و موسى و عيسى و احبار كتاب را از آنان ارث بردند دربارهء قرآن و محمّد ( ص ) شكى دارند كه سخت بترديدشان افكنده است .\r\nو از سدى نقل شده است كه خداوند بدينوسيله بيان فرموده است كه احبار اهل كتاب با اينكه معرفت داشتند انكار حق نمودند ، و عوام آنان در كتابشان شك داشتند ، و دليل اين مطلب هم اين آيه است :  « الَّذِينَ آتَيْناهُمُ الْكِتابَ يَعْرِفُونَهُ »  يعنى اهل كتاب ، كتاب را به خوبى ميشناسند .\r\nو بعضى هم گفته‌اند يعنى : آنان كه قرآن را پس از اهل كتاب به ارث برده‌اند كه اعراب باشند دربارهء آن سخت به شك اندرند ، و چنانچه خوب\r\n\r\n","description":"","footnote":"","page_name":" 110 ","page_number":112},
  {"content":"\r\n\r\nدقّت كنند شك آنان تبديل بيقين خواهد شد و راهنمايى خواهند گرديد .\r\n ( فَلِذلِكَ فَادْعُ )  يعنى : بنا بر اين مردم را بسوى اين آئين فرا خوان ، از فراء و زجاج نقل شده است گفته مىشود براى فلانى دعوت نمودم ، و بسوى فلان كس دعوت كردم ، و ذلك اشاره به آن مطالبى است از توحيد كه به پيامبران سفارش گرديده است ، يعنى : بنا بر اين اى محمد ! مردم را بسوى دينى كه خداوند آن را تشريع فرموده است و آن را به پيامبران سفارش كرده فراخوان .\r\nو بعضى گفته‌اند : لام براى تعليل است يعنى : به علت شكى كه در آنان وجود دارد آنان را بسوى حق دعوت كن تا شك آنان را بر طرف سازى .\r\n ( وَ اسْتَقِمْ كَما أُمِرْتَ )  يعنى : در اجراى فرمان خدا استقامت كن ، و دست از آن بر ندار و بر طبق آن عمل كن ، بعضى هم گفته‌اند يعنى : در مورد تبليغ رسالت استقامت كن « 1 » .\r\n ( وَ لا تَتَّبِعْ أَهْواءَهُمْ )  يعنى : از خواسته‌هاى آنان پيروى مكن و دست از تبليغت بر مدار .\r\n ( وَ قُلْ آمَنْتُ بِما أَنْزَلَ اللَّهُ مِنْ كِتابٍ )  يعنى بگو به تمام كتابهايى كه پيش از من بر پيامبران نازل شده است ايمان آوردم « 2 » .\r\n\r\n\r\n","description":"","footnote":"\r\n( 1 ) نور الثقلين جلد 4 صفحهء 568 بنقل از على بن ابراهيم قمى از حضرت صادق ( ع ) است : ( . . . سپس خداوند بزرگ فرمودند :  « فَلِذلِكَ فَادْعُ وَ اسْتَقِمْ كَما أُمِرْتَ »  يعنى : مردم را بسوى ولايت امير المؤمنين صلوات اللَّه عليه دعوت نموده در اين راه استقامت كن )\r\n( 2 ) تفسير نور الثقلين جلد 4 صفحهء 568 بنقل از علل الشرائع : ( از حضرت صادق از پدرش امام باقر ( ع ) روايت شده است كه فرمودند : خداوند\r\n","page_name":" 111 ","page_number":113},
  {"content":"\r\n\r\n ( وَ أُمِرْتُ لِأَعْدِلَ بَيْنَكُمُ )  يعنى من مأمور شده‌ام تا ميان شما به عدالت رفتار كنم ، و در دين و دعوت بسوى حق ميانتان بمساوات رفتار نمايم ، و از كسى هم نميترسم .\r\nو بعضى هم گفته‌اند يعنى : من دستور دارم كه در تمام موارد ميان شما به عدالت رفتار كنم .\r\nو در حديث آمده است : « سه چيز نجات دهنده و سه چيز هلاك كننده است ، چيزهايى كه موجب نجات است اجراى عدالت در حالت خوشنودى و غضب ، و رعايت اقتصاد در حال فقر و بىنيازى ، و ترس از خدا در نهان و آشكار ، و آن سه چيز كه موجب هلاكت خواهد شد عبارتست از حرص و طمعى كه از آن اطاعت شود ، و هواى نفسى كه از او پيروى شود ، و عجب و خود پسندى انسان نسبت بخويشتن » « 1 » .\r\n ( اللَّهُ رَبُّنا وَ رَبُّكُمْ )  يعنى : به آنان نيز بگو كه خداوند تدبير كنندهء امور ما و شما است ، و هر نوع كه بخواهد در ما تصرف مىنمايد ، و بما و شما نعمت ميدهد و علت اين بيان آنست كه قبلا مشركين اعتراف كرده بودند كه خداوند خالق\r\n\r\n\r\n","description":"","footnote":"\r\n( هيچ كتابى و هيچ وحى را نازل نفرموده است مگر به زبان عربى ، ولى در گوش پيامبران به زبان قومشان قرار ميگرفت ، و در گوش پيامبر ما ( ص ) به زبان عربى مى افتاد ، و هر گاه حضرتش با امت خود سخن از وحى ميگفت با آنان به عربى ميفرمود ، ولى مردم هر كدام به زبان خودشان ميشنيدند ، و هيچكس با پيامبر ( ص ) به هيچ زبانى سخن نميگفت مگر آنكه حضرت سخن او را به زبان عربى مىشنيد ، و تمام اين زبانها را جبرئيل ( ع ) از طرف خداوند به احترام حضرت رسول ( ص ) ترجمه ميكرد )\r\n( 1 ) اثنى عشريه صفحهء 80 از رسول خدا ( ص ) و نيز نهج الفصاحه صفحهء 271 .\r\n","page_name":" 112 ","page_number":114},
  {"content":"\r\n\r\nآنان است .\r\n ( لَنا أَعْمالُنا وَ لَكُمْ أَعْمالُكُمْ )  يعنى پافشارى نمودن شما در كفر بما زيانى وارد نخواهد آورد ، زيرا پاداش اعمال ما را بما خواهند داد ، و پاداش اعمال شما را نيز بخودتان ميدهند ، و هيچكس با گناه ديگرى مواخذه نخواهد شد .\r\n ( لا حُجَّةَ بَيْنَنا وَ بَيْنَكُمُ )  يعنى : ما با شما دشمنى نداريم .\r\nاز مجاهد و ابن زيد روايت شده است كه يعنى : حق ظاهر شده و ديگر گفتگو و نزاع معنايى ندارد ، و اينكه از نزاع به حجت و استدلال كنايه آورده شده است ، براى آنست كه دو نفر كه با يكديگر بنزاع ميپردازند معمولا براى طرف خود دليل و برهان ميآورند ، البته اين آيه پيش از دستور جهاد است ، و چون حضرت مأمور بجهاد نبوده است ، و تنها مأموريت دعوت را داشته ، لذا بين او و كسانى كه دعوتش را نمىپذيرفته‌اند نزاعى نميشده است .\r\nبعضى هم گفته‌اند : يعنى ميان ما و شما بحثى نيست زيرا ستمگرى شما نسبت بما كاملا روشن است ، و صريحا با ما دشمنى داريد نه آنكه اشتباه كرده باشيد ، البته اين معنى نميرساند كه اقامه استدلال حرام است ، زيرا پذيرش دعوت براى كسى الزامى نخواهد شد مگر پس از استدلال كه حق و باطل معلوم شود ، ولى پس از آنكه طرف انسان راه ستمگرى و دشمنى را در پيش گرفت ديگر جايى براى استدلال و برهان ميان او و طرفداران حق باقى نخواهد ماند .\r\n ( اللَّهُ يَجْمَعُ بَيْنَنا وَ إِلَيْهِ الْمَصِيرُ )  يعنى : خداوند روز قيامت ما و شما را گرد هم خواهد آورد و ميان ما و شما به حق فيصله خواهد داد ، و اين نهايت تهديد است .\r\n\r\n","description":"","footnote":"","page_name":" 113 ","page_number":115},
  {"content":"\r\n\r\nسورهء شورى - آيات 16 - 20\r\n\r\n[ سوره الشورى ( 42 ) : آيات 16 تا 20 
  ]\r\nوَ الَّذِينَ يُحَاجُّونَ فِي اللَّهِ مِنْ بَعْدِ ما اسْتُجِيبَ لَهُ حُجَّتُهُمْ داحِضَةٌ عِنْدَ رَبِّهِمْ وَ عَلَيْهِمْ غَضَبٌ وَ لَهُمْ عَذابٌ شَدِيدٌ ( 16 ) اللَّهُ الَّذِي أَنْزَلَ الْكِتابَ بِالْحَقِّ وَ الْمِيزانَ وَ ما يُدْرِيكَ لَعَلَّ السَّاعَةَ قَرِيبٌ ( 17 ) يَسْتَعْجِلُ بِهَا الَّذِينَ لا يُؤْمِنُونَ بِها وَ الَّذِينَ آمَنُوا مُشْفِقُونَ مِنْها وَ يَعْلَمُونَ أَنَّهَا الْحَقُّ أَلا إِنَّ الَّذِينَ يُمارُونَ فِي السَّاعَةِ لَفِي ضَلالٍ بَعِيدٍ ( 18 ) اللَّهُ لَطِيفٌ بِعِبادِهِ يَرْزُقُ مَنْ يَشاءُ وَ هُوَ الْقَوِيُّ الْعَزِيزُ ( 19 ) مَنْ كانَ يُرِيدُ حَرْثَ الْآخِرَةِ نَزِدْ لَهُ فِي حَرْثِهِ وَ مَنْ كانَ يُرِيدُ حَرْثَ الدُّنْيا نُؤْتِهِ مِنْها وَ ما لَهُ فِي الْآخِرَةِ مِنْ نَصِيبٍ ( 20 )\r\n\r\nترجمهء آيات :\r\n16 - و كسانى كه دربارهء خدا - پس از آنكه او را اجابت كرده‌اند - گفتگو مىكند ، استدلالشان نزد پروردگارشان باطل است ، بر آنان خشمى نثار و عذابى سخت در پيش دارند .\r\n17 - خداوند است كه كتاب و ميزان را به حق در اختيارشان گذاشته ، چه ميدانى شايد ساعت قيامت نزديك باشد .\r\n18 - آنها كه به روز قيامت ايمان ندارند دربارهء آن عجله دارند ، امّا\r\n\r\n","description":"","footnote":"","page_name":" 114 ","page_number":116},
  {"content":"\r\n\r\nآنها كه به آن ايمان دارند از رسيدن آن وحشت دارند ، و ميدانند كه قيامت حق است ، آگاه باش كسانى كه دربارهء قيامت شك دارند در گمراهى سختى هستند 19 - خداوند نسبت به بندگانش لطف دارد ، هر كه را خواهد روزى دهد ، و همو توانا و پيروز است .\r\n20 - هر كس خواهان كسب آخرت باشد ، بر كسب او خواهيم افزود ، و هر كس در طلب دنيا باشد از دنيا به او خواهيم داد ، و ديگر بهره‌اى از آخرت ندارد .\r\n\r\nمعنى آيات :\r\nپس از آنكه استدلال ظاهر شد و نزاع تمام گرديد ، بدنبال آن از كسانى كه از باطل طرفدارى ميكنند ياد كرده ميفرمايد :\r\n ( وَ الَّذِينَ يُحَاجُّونَ فِي اللَّهِ )  يعنى آنان كه دربارهء دين خدا و يگانگى پروردگار با رسول خدا و مسلمانان گفتگو و بحث ميكنند - كه يهوديان و مسيحيان باشند - ميگويند : كتاب ما پيش از كتاب شما و پيامبر ما پيش از پيامبر شما است و ما از شما بهتر و سزاوارتر به حق ميباشيم .\r\nاز مجاهد و قتاده نقل شده است منظور آنان از اين گفتارشان اينست كه قرآن و رسالت حضرت محمد را نفى كنند .\r\n ( مِنْ بَعْدِ ما اسْتُجِيبَ لَهُ )  يعنى پس از آنكه مردم داخل اسلام شدند و بدعوت اسلام پاسخ مثبت دادند .\r\n ( حُجَّتُهُمْ داحِضَةٌ عِنْدَ رَبِّهِمْ )  اينان استدلالشان بيهوده و باطل است ، كه گمان ميكنند كه دينشان برتر از اسلام است ، زيرا آنچه آنان ميگويند نميتواند مانع صحت نبوت پيامبر ما باشد ، بدين ترتيب كه خداوند كتاب و\r\n\r\n","description":"","footnote":"","page_name":" 115 ","page_number":117},
  {"content":"\r\n\r\nشريعت پيامبرشان را نسخ فرموده باشد .\r\nاز جبائى نقل شده است معنى آيه اينست پس از آنكه دعاى پيامبر ( ص ) در مورد كفّار بدرجه اجابت رسيد و خدا آنان را بدست مؤمنين كشت ، و دعايش در مورد كفار مكه و مصر به استجابت رسيد و دچار قحطى شدند ، و دعاى حضرتش در مورد افراد مستضعف كه خدا آنان را از چنگال قريش نجات بخشيد ، و از اين قبيل دعاها كه نقل آنها به طول مىانجامد . . . پس از استجابت دعاهاى حضرت كفار در راه يارى مذهبشان با خدا به نزاع پرداختند .\r\nبعضى هم گفته‌اند منظور آنست كه پس از دعاهاى پيامبر در مورد اظهار معجزات و اجراى آنها حجت آنان باطل است .\r\nبعضى هم ميگويند : يعنى پس از آنكه آنان پيش از بعثت حضرت به او اقرار آورده‌اند اينك پس از رسالت انكارش ميكنند همانگونه كه در جاى ديگر آمده است :  « وَ كانُوا مِنْ قَبْلُ يَسْتَفْتِحُونَ عَلَى الَّذِينَ كَفَرُوا »  « 1 » « ولى انكارى كه پس از اقرار است و بيهوده است » .\r\nو اينكه خداوند شبههء آنان را حجت و برهان ناميده است چون آنان اين شبهه را اعتقاد مىپنداشته‌اند ، و نيز شباهت به برهان داشته است و لذا اسم برهان روى آن گذاشته است بدون آنكه داراى اوصاف برهان باشد .\r\n ( وَ عَلَيْهِمْ غَضَبٌ وَ لَهُمْ عَذابٌ شَدِيدٌ )  بخاطر كفرشان خشم خدا و عذاب دردناك و هميشگى الهى را بجان خود خريده‌اند .\r\n\r\n\r\n","description":"","footnote":"\r\n( 1 ) سورهء بقره 2 آيهء 89 يعنى : « پيش از آمدن پيامبر اسلام بوسيلهء آن بر كافران پيروزى ميجستند » .\r\n","page_name":" 116 ","page_number":118},
  {"content":"\r\n\r\n ( اللَّهُ الَّذِي أَنْزَلَ الْكِتابَ بِالْحَقِّ )  خداوندى كه كتاب قرآن را بر حق نازل فرموده است ، يعنى : آنچه از وقايع گذشته و آينده خبر داده است درست است .\r\nبعضى هم گفته‌اند بالحق يعنى امر و نهى و فرائض و احكام كه همگى حقوق الهى است در آن آمده است .\r\n ( وَ الْمِيزانَ )  يعنى خداوند عدالت را نيز نازل فرموده است ، و از ابن عباس و قتاده و مجاهد و مقاتل است كه ميزان عبارتست از عدل ، و از آن كنايه آمده است .\r\nو اينكه عدل را ميزان گفته‌اند ، چون ميزان وسيله‌اى است براى انصاف و برابرى حقوق در ميان مردم .\r\nو از جبائى نقل شده است كه منظور از اين ميزان همان ميزان معروف ( ترازو ) است كه خداوند آن را از آسمان در ميان مردم نازل فرموده است و به آنان ياد داده است كه چگونه بوسيلهء آن به حق رفتار كنند ، و چگونه با آن توزين نمايند .\r\nو از علقمه روايت شده است ميزان عبارتست از حضرت محمد ( ص ) كه ميان مردم بوسيلهء قرآن قضاوت مىكند « 1 » .\r\n\r\n\r\n","description":"","footnote":"\r\n( 1 ) براى سنجش هر چيزى ميزان مناسب لازم است ، اجسام با ميزانهاى جسمى ترازو و قپّان ، ميزان سنجش اعمال و افكار قوانين عادلانه و مجسمه‌هاى عدالت است ، ميزان قيامت هم طبق روايات عدل است و انبياء و اوصياء .\r\nنور الثقلين جلد 2 صفحهء 15 از حضرت صادق ( ع ) نقل مىكند : ( . . . پرسيدند آيا روز قيامت اعمال مردم وزن نميشود ؟ حضرت فرمودند : نه ، براى اينكه\r\n","page_name":" 117 ","page_number":119},
  {"content":"\r\n\r\nالبته ميزان چندين معنى دارد و بچيزهايى تشبيه شده است ، و پس از ياد آورى عدالت و ميزان بمناسبت از روز قيامت ياد كرده ميفرمايد :\r\n ( وَ ما يُدْرِيكَ لَعَلَّ السَّاعَةَ قَرِيبٌ )  يعنى : اى محمد تو و ديگران چه خبر داريد ؟ چه بسا فرا رسيدن ساعت قيامت نزديك باشد ، و اينكه خداوند ساعت قيامت و موعد فرا رسيدن آن را از بندگان پنهان نموده است براى آنست كه مردم هميشه آماده باشند ، و بسوى توبه مبادرت داشته باشند ، اگر خداوند ساعت قيامت را بمردم معرفى ميكرد مردم سرگرم گناه و معصيت ميشدند به اين اميد كه پيش از رسيدن ساعت قيامت توبه خواهند نمود « 1 » .\r\n\r\n\r\n","description":"","footnote":"\r\n( اعمال جسم نيست ، اعمال صفاتى هستند ، و كسى نياز به وزن كردن اشياء دارد كه از تعداد و سنگينى و سبكى آنها آگاه نباشد ، چيزى بر خدا پنهان نيست ، گفت : پس ميزان روز قيامت يعنى چه ؟ فرمودند : ميزان روز قيامت عدالت است ، گفت : پس اين آيه كه ميفرمايد :  فَمَنْ ثَقُلَتْ مَوازِينُهُ  يعنى چه ؟ فرمود : يعنى هر كس اعمال نيكش بچربد ؟ .\r\nدر روايت ديگرى ميزان قيامت انبياء و اوصياء ( ع ) معرفى شده‌اند :\r\nنور الثقلين جلد 3 صفحهء 430 ( هشام از حضرت صادق ( ع ) دربارهء آيهء  « وَ نَضَعُ الْمَوازِينَ الْقِسْطَ لِيَوْمِ الْقِيامَةِ . . . »  پرسش مىكند ؟ حضرت ميفرمايند ميزان قيامت عبارتست از پيامبران و اوصياء آنان ) .\r\nنور الثقلين جلد 4 صفحهء 568 در تفسير اين آيه از على بن ابراهيم قمى نقل مىكند : ( . . . ميزان امير المؤمنين صلوات اللَّه عليه است ) بنا بر اين پيامبران و اوص‌ياء ( ع ) هر كدام ميزان سنجش اعمال امت و پيروان خود هستند ، و شاهد اين معنى آيه  « يَوْمَ نَدْعُوا كُلَّ أُناسٍ بِإِمامِهِمْ »  و آيات ديگرى است .\r\n( 1 ) منظور از ساعت در اين آيه قيامت است ، ولى قيامت دو قيامت است يك\r\n","page_name":" 118 ","page_number":120},
  {"content":"\r\n\r\n ( يَسْتَعْجِلُ بِهَا الَّذِينَ لا يُؤْمِنُونَ بِها )  آنها كه به قيامت ايمان ندارند چون از حال و هول آن بىاطلاع هستند ، ترسى به خود راه نميدهند و اظهار ميدارند اين قيامت چه شد كه نيامد ؟ و اصولا رسيدن ساعتى را بنام قيامت بعيد و ناشدنى مىپندارند .\r\n ( وَ الَّذِينَ آمَنُوا مُشْفِقُونَ مِنْها )  اما آنان كه بقيامت ايمان آورده‌اند هميشه در ترس و نگرانى هستند كه مبادا قيامت يكباره فرا رسد در حالى كه آمادگى نداشته باشند .\r\n ( وَ يَعْلَمُونَ أَنَّهَا الْحَقُّ )  و ميدانند كه براستى قيامت خواهد آمد ، و در آن هيچگونه تخلفى نخواهد بود .\r\n ( أَلا إِنَّ الَّذِينَ يُمارُونَ فِي السَّاعَةِ لَفِي ضَلالٍ بَعِيدٍ )  يعنى آنان كه در فرا رسيدن ساعت قيامت شك و ترديد دارند ، و به صورت منكران پيرامون آن بحث و جدال مىنمايند از راه حق بدور بوده در گمراهى بسر مىبرند ، زيرا اينان توجه نكرده‌اند تا دريابند كه همان خدايى كه در ابتداء آنان را آفريده است پس از مرگ نيز قدرت دارد آنان را دوباره برانگيزد .\r\n ( اللَّهُ لَطِيفٌ بِعِبادِهِ )  يعنى : خداوند نسبت به بندگانش مهربان و نيك رفتار و مدارا كننده است ، و اين معنى از ابن عباس و عكرمه و سدى نقل شده است .\r\nو بعضى هم گفته‌اند لطيف بمعنى آنست كه خداوند از امور پنهانى و\r\n\r\n\r\n","description":"","footnote":"\r\n( قيامت صغرى كه همان مرگ و فرموده‌اند :\r\n« من مات قامت قيامته »\r\nو قيامت ديگر قيامت كبرى است كه دادگاه عدل الهى است و مربوط به آخرت و پس از پايان عمر دنيا است ، و ساعت رسيدن اين دو قيامت هر دو از مردم پنهان داشته شده است ، و علت فوق براى هر دو مناسب است .\r\n","page_name":" 119 ","page_number":121},
  {"content":"\r\n\r\nغيبها آگاه است « 1 » .\r\nو در اينجا منظور از آن كسى است بطرزى كه درك آن دقت ميخواهد به بندگانش منافع مىرساند ، و اين منافع عبارتست از روزيهايى كه خداوند ميان\r\n\r\n\r\n","description":"","footnote":"\r\n( 1 ) لطيف در قرآن در موارد متعددى استعمال شده است ، و در هر جا از آن معنايى اراده شده ، آنجا كه از لطف خدا نسبت به بندگان سخن بميان آمده مانند آيهء فوق بمعنى مهر و محبت و نوازش است ، آنجا كه سخن از آفرينش است مانند  « أَ لا يَعْلَمُ مَنْ خَلَقَ وَ هُوَ اللَّطِيفُ الْخَبِيرُ »  بمعنى لطافت و دقت در امر آفرينش موجودات ظريف و لطيف است و در اين باره بروايت ذيل توجه فرمائيد كه در آن به آفرينش لطيف موجودات ذره بينى و ميكربها اشاره شده است :\r\nاصول كافى جلد اول كتاب التوحيد ص 161 : ( . . . فتح بن يزيد از حضرت ابو - الحسن « امام رضا ( ع ) » ضمن روايت مفصلى ميپرسد اينكه فرموديد لطيف است براى من تفسير كنيد همانگونه كه واحد را برايم تفسير كرديد زيرا من ميدانم كه لطافت پروردگار بر خلاف لطافت بندگانست زيرا خدا را با مخلوق نسبتى نميباشد ولى ميخواهم معنى لطيف را برايم تشريح فرمايى ؟ حضرت فرمودند : اى فتح اينكه دربارهء خدا گفتيم لطيف است ، بخاطر آفرينش لطيفى است كه انجام داده است و براى آنكه از اشياء بسيار لطيف آگاه است ، خدا توفيقت دهد و ثابت قدمت سازد مگر آثار صنعتش را در گياه لطيف و غير لطيف ، و از مخلوقات لطيف ، و از حيوانات كوچك و پشه‌ها و ريزتر از آن پشه‌هاى خاكى ، و از آن ريزتر تا حدى كه چشمها از ديدن آن ناتوان است و آن قدر ريزه است كه نر و ماده و پير و جوانش از همديگر شناخته نميگردد ، هنگامى كه كوچكى اين آفريده را با لطافتى كه در آن به كار رفته است مىبينيم ، و مىبينيم كه چگونه طريقهء جفت‌گيرى با جنس مخالف خود را ميداند ، و بلد است چطور\r\n","page_name":" 120 ","page_number":122},
  {"content":"\r\n\r\nبندگانش تقسيم فرموده ، و آفات را از آنان دور ساخته ، آنان را خوشنود ميسازد و بهره‌مندشان مىكند ، و با وسائلى آنان را مقتدر مىنمايد و از اين قبيل نيروها كه نميتوان به عمق آن پىبرد زيرا كه سخت پيچيده است ، آن گاه خداوند فرمودند :\r\n ( يَرْزُقُ مَنْ يَشاءُ )  يعنى : براى هر كس كه بخواهد روزيش را توسعه خواهد داد ، گفته مىشود فلانى مرزوق است در حالى كه موصوف به توسعهء روزى باشد .\r\nبعضى هم گفته‌اند يعنى : هر كس را كه بخواهد به آسانى و راحتى روزى ميدهد ، و هر كس را بخواهد به سختى و زحمت و مشقت روزى ميدهد ، بهر حال\r\n\r\n\r\n","description":"","footnote":"\r\n( از مرگ بگريزد ، و منافع خويش را گرد آورى كند ، و جانداران لطيفى كه در اعماق درياها و لابلاى پوست درختان و صحراها و بيابانهاى بىآب و علف ، و درك نمودن منطق يكديگر ، و آنچه كه بچه‌هاى آنان از پدر و مادرشان مىفهمند ، و اينكه خوراك بفرزندان خود ميرسانند ، و نيز رنگ آميزى اين جانداران لطيف ، سرخى و زردى ، سفيدى و قرمزى ، كه از بس آفرينش آنان ريز است چشمهاى ما ياراى تشخيص آنان را ندارد ، نه چشم ما آنها را مىبيند ، نه دست ما آنها را لمس مىكند ، آن وقت است كه درك مىكنيم آفريدگار اين آفريده لطيف است ، و در آفرينش آنچه يادآورى كرديم بدون دخالت خودش و به‌هيچ ابزار و وسيله‌اى در كمال دقت و لطافت آن را آفريده است ، و نيز درك مىكنيم كه هر سازنده‌اى صنعت خود را از ماده و اصلى ساخته است ، در حالى كه خداوند لطيف و با عظمت همه چيز را آفريده و ساخته است بىآنكه نياز به ماده و اصلى داشته باشد )\r\n","page_name":" 121 ","page_number":123},
  {"content":"\r\n\r\nتمام جانداران كه روزى خدا را ميخورند از آنهايند كه طبق مشيت الهى روزى داده شده‌اند .\r\n ( وَ هُوَ الْقَوِيُّ الْعَزِيزُ )  يعنى او نيرومندى است كه ناتوانى در او راه ندارد ، و پيروزى است شكست ناپذير .\r\n ( مَنْ كانَ يُرِيدُ حَرْثَ الْآخِرَةِ نَزِدْ لَهُ فِي حَرْثِهِ )  حرث در لغت بمعنى كسب است ، « و فلان يحرث لعياله و يحترث اى يكتسب » يعنى : هر كس ميخواهد با اعمالش آخرت را سود برد ، و براى آخرتش كار كند ، پاداش عملش را خواهيم داد ، و علاوه بر آن بر پاداش او نيز خواهيم افزود ، و يك برده به او ثواب خواهيم داد ، و بيشتر هم هر چه بخواهيم بر آن مىافزائيم .\r\n ( وَ مَنْ كانَ يُرِيدُ حَرْثَ الدُّنْيا نُؤْتِهِ مِنْها ، وَ ما لَهُ فِي الْآخِرَةِ مِنْ نَصِيبٍ )  ، يعنى : هر كس با عملش سود دنيا را بخواهد از آنچه خواسته است قسمتى را به او ميدهيم نه تمام خواسته‌هايش را ، بلكه بمقتضاى حكمت پاره‌اى از خواسته‌هايش را ميدهيم ، همانگونه كه خداوند در جاى ديگر در اين باره فرموده است :  « عَجَّلْنا لَهُ فِيها ما نَشاءُ لِمَنْ نُرِيدُ  ،  وَ ما لَهُ فِي الْآخِرَةِ مِنْ نَصِيبٍ »  يعنى : « براى دنيا طلبان بفوريت آن اندازه كه بخواهيم به آن كس كه اراده كنيم ميرسانيم ، ولى در آخرت ديگر بهره‌اى نخواهد داشت » .\r\nبعضى هم گفته‌اند يعنى هر كس منظورش از شركت در جهاد خدا باشد سهم غنيمت جنگى خود را در دنيا دارد ، و در آخرت هم به او پاداش خواهيم داد ، و هر كس مقصودش از جهاد بدست آوردن غنائم جنگى باشد ، از غنيمت بىبهره نخواهد شد و به سهم خود ميرسد ، ولى ديگر بهره‌اى از ثواب آخرت ندارد .\r\n\r\n","description":"","footnote":"","page_name":" 122 ","page_number":124},
  {"content":"\r\n\r\nاز پيامبر خدا ( ص ) روايت شده است كه فرمودند :\r\n« هر كس نيتش دنيا باشد خداوند كارش را بر هم زند ، و هميشه خود را فقير بيند ، و از دنيا هم جز آنچه كه برايش نوشته شده است به او نخواهد رسيد و هر كس هدفش آخرت باشد ، خداوند كارش را روبراه كند ، و روح بىنيازى به او داده ، دنيا به او رو خواهد آورد در حالى كه او به دنيا پشت كرده است » .\r\nو حسن گفته است معنى آيه اينست هر كس براى آخرت كار كند ، به دنيا و آخرت هر دو خواهد رسيد ، و هر كس براى دنيا كار كند بهره‌اى از پاداش آخرت ندارد ، زيرا هيچگاه مرتبهء اعلى تابع مرتبهء ادنى نخواهد شد .\r\n\r\n","description":"","footnote":"","page_name":" 123 ","page_number":125},
  {"content":"\r\n\r\nسورهء شورى - آيات 21 - 25\r\n\r\n[ سوره الشورى ( 42 ) : آيات 21 تا 25 
  ]\r\nأَمْ لَهُمْ شُرَكاءُ شَرَعُوا لَهُمْ مِنَ الدِّينِ ما لَمْ يَأْذَنْ بِهِ اللَّهُ وَ لَوْ لا كَلِمَةُ الْفَصْلِ لَقُضِيَ بَيْنَهُمْ وَ إِنَّ الظَّالِمِينَ لَهُمْ عَذابٌ أَلِيمٌ ( 21 ) تَرَى الظَّالِمِينَ مُشْفِقِينَ مِمَّا كَسَبُوا وَ هُوَ واقِعٌ بِهِمْ وَ الَّذِينَ آمَنُوا وَ عَمِلُوا الصَّالِحاتِ فِي رَوْضاتِ الْجَنَّاتِ لَهُمْ ما يَشاؤُنَ عِنْدَ رَبِّهِمْ ذلِكَ هُوَ الْفَضْلُ الْكَبِيرُ ( 22 ) ذلِكَ الَّذِي يُبَشِّرُ اللَّهُ عِبادَهُ الَّذِينَ آمَنُوا وَ عَمِلُوا الصَّالِحاتِ قُلْ لا أَسْئَلُكُمْ عَلَيْهِ أَجْراً إِلاَّ الْمَوَدَّةَ فِي الْقُرْبى وَ مَنْ يَقْتَرِفْ حَسَنَةً نَزِدْ لَهُ فِيها حُسْناً إِنَّ اللَّهَ غَفُورٌ شَكُورٌ ( 23 ) أَمْ يَقُولُونَ افْتَرى عَلَى اللَّهِ كَذِباً فَإِنْ يَشَإِ اللَّهُ يَخْتِمْ عَلى قَلْبِكَ وَ يَمْحُ اللَّهُ الْباطِلَ وَ يُحِقُّ الْحَقَّ بِكَلِماتِهِ إِنَّهُ عَلِيمٌ بِذاتِ الصُّدُورِ ( 24 ) وَ هُوَ الَّذِي يَقْبَلُ التَّوْبَةَ عَنْ عِبادِهِ وَ يَعْفُوا عَنِ السَّيِّئاتِ وَ يَعْلَمُ ما تَفْعَلُونَ ( 25 )\r\n\r\nترجمهء آيات :\r\n21 - يا آنكه شريكانى دارند كه بدون اجازهء خدا براى آنان دين سازى ميكنند ؟ اگر قرارى در بين نبود ميان آنان قضاوت ميشد ، كه ستمگران عذابى دردناك دارند .\r\n\r\n","description":"","footnote":"","page_name":" 124 ","page_number":126},
  {"content":"\r\n\r\n22 - مىبينى كه ستمگران از كارهايى كه انجام داده‌اند سخت ميترسند ، ولى بترسند يا نترسند نتيجهء اعمالشان دامنگيرشان خواهد شد ، امّا آنان كه ايمان آورده اعمال نيك انجام داده‌اند ، در چمنزارهاى بهشت بوده ، آنچه كه بخواهند در پيشگاه پروردگار براى آنان آماده است ، و اينست بخشش بزرگ خداوندى .\r\n23 - اينست آن بشارتى كه خداوند به بندگان با ايمانش كه عمل شايسته انجام داده‌اند ميدهد ، بگو : من در مقابل رسالتم بجز دوست داشتن نزديكانم از شما چيزى درخواست نميكنم ، هر كس عمل نيكى انجام دهد ، بر نيكى او نيكى افزائيم ، خداوند آمرزنده و حق شناس است .\r\n24 - يا آنكه گويند : به خدا نسبت دروغ بسته ، اگر خدا بخواهد بر قلبت مهر خواهد زد ، و باطل را نابود كرده ، و با كلمات خود حق را استوار ميسازد ، خداوند از راز دلها آگاه است .\r\n25 - خداوند كسى است كه از بندگانش توبه را مىپذيرد ، و گناهان آنان را مىبخشد ، و از اعمال شما آگاه است .\r\n\r\nقرائت آيات :\r\nابو عمرو ، حمزه ، كسايى ، خلف از قراء يبشر اللَّه را در آيهء 23 بفتح ياء و سكون باء و ضم شين « يبشر » خوانده‌اند ، ولى بقيهء قراء « يبشّر » بضمّ ياء و فتح باء و كسر شين مشدده خوانده‌اند .\r\nو در آخر آيهء 25 اهل كوفه غير از ابى بكر « و يعلم ما تفعلون » با تاء خطاب خوانده‌اند ، ولى بقيهء قراء « ما يفعلون » با ياء خوانده‌اند .\r\n\r\n","description":"","footnote":"","page_name":" 125 ","page_number":127},
  {"content":"\r\n\r\n\r\nاعراب آيات :\r\nجملهء  « ذلِكَ الَّذِي يُبَشِّرُ اللَّهُ عِبادَهُ »  تقديرش يبشر اللَّه به عباده بوده اول باء و سپس هاء از آن حذف شده است .\r\nو نيز جايز است الّذي در اين جمله حكم ماء مصدريه داشته باشد كه معنى چنين خواهد شد : اينست بشير خداوند نسبت به بندگانش .\r\nو جملهء  وَ يَمْحُ اللَّهُ الْباطِلَ  معطوف بريختم نيست ، زيرا محو باطل واجب است و مشروط به شرطى نيست .\r\n\r\nمعنى آيات :\r\nپس از آنكه خداوند خبر داد كه هر كس باعمال خود هدفش دنيا باشد از پاداش آخرت بهره‌اى ندارد ، فرمود :\r\n ( أَمْ لَهُمْ شُرَكاءُ )  يعنى : بلكه اين كافران در كارهايى كه انجام ميدهند شريكانى دارند .\r\n ( شَرَعُوا لَهُمْ مِنَ الدِّينِ ما لَمْ يَأْذَنْ بِهِ اللَّهُ )  يعنى : شريكان جرمشان براى آنان دينى غير از دين اسلام ساختند ، بىآنكه فرمانى از طرف خدا صادر شده باشد ، يا اجازه‌اى براى اين كار داشته باشند .\r\n وَ لَوْ لا كَلِمَةُ الْفَصْلِ لَقُضِيَ بَيْنَهُمْ )  اگر نبود كه خداوند قرار بر تأخير عذاب اين امت تا روز قيامت گذاشته است ، آنان كه ترا تكذيب ميكنند زودتر در دنيا بحسابشان ميرسيديم .\r\n ( وَ إِنَّ الظَّالِمِينَ لَهُمْ عَذابٌ أَلِيمٌ )  آن ستمگران كه ترا تكذيب ميكنند در آخرت عذابى دردناك در پيش خواهند داشت .\r\n ( تَرَى الظَّالِمِينَ مُشْفِقِينَ مِمَّا كَسَبُوا وَ هُوَ واقِعٌ بِهِمْ )  ستمگران را خواهى\r\n\r\n","description":"","footnote":"","page_name":" 126 ","page_number":128},
  {"content":"\r\n\r\nديد از گناهانى كه انجام داده‌اند و عقابى كه استحقاق آن را دارند سخت بيمناك ميباشند ، در حالى كه ترس از اين عقاب براى آنان سودى نخواهد داشت زيرا بترسند يا نترسند عذاب دامنگيرشان خواهد شد .\r\n ( وَ الَّذِينَ آمَنُوا وَ عَمِلُوا الصَّالِحاتِ فِي رَوْضاتِ الْجَنَّاتِ )  روضه عبارتست از زمين چمنزار كه گياهان خوبى دارد ، و جنت هم زمينى است كه داراى درختان بسيار باشد .\r\n ( لَهُمْ ما يَشاؤُنَ عِنْدَ رَبِّهِمْ )  يعنى : روز قيامت كه در آن اختيار امر و نهى را كسى غير از پروردگارشان ندارد هر چه بخواهند و هر چه ميل داشته باشند به آنان خواهند داد ، در اين آيه  « عِنْدَ رَبِّهِمْ »  دلالت بر قرب مسافت ندارد زيرا دورى و نزديكى جزء صفات اجسام است .\r\nبعضى هم گفته‌اند  « عِنْدَ رَبِّهِمْ »  يعنى در حكومت پروردگارشان هر چه بخواهند به آنان دست خواهند يافت .\r\n ( ذلِكَ هُوَ الْفَضْلُ الْكَبِيرُ )  يعنى اين پاداش ابدى فضل عظيمى است از جانب پروردگار « و بدون اينكه بندگان استحقاق آن را داشته باشند خداوند به آنان تفضّل فرموده است » زيرا در مقابل اعمالى اندك در مدتى كوتاه بنعمتى هميشگى و زوال ناپذير دست يافته‌اند ، سپس ميفرمايد :\r\n ( ذلِكَ الَّذِي يُبَشِّرُ اللَّهُ عِبادَهُ الَّذِينَ آمَنُوا وَ عَمِلُوا الصَّالِحاتِ )  يعنى :\r\nاين فضل بزرگ است كه خداوند بوسيلهء آن به بندگان با ايمان خود بشارت ميدهد تا در دنيا براى رسيدن به آن دقيقه شمارى كنند ، و با بىصبرى در انتظار آن باشند .\r\nهر كس شين « يبشر » را مشدد خوانده است منظورش مبالغه در بشارتهاى\r\n\r\n","description":"","footnote":"","page_name":" 127 ","page_number":129},
  {"content":"\r\n\r\nفراوان بوده ، و هر كس آن را مخفّف خوانده منظورش آن بوده است كه دلالت كند بر بشارت بزرگ و كوچك ، سپس خداوند ميفرمايد :\r\n\r\nتفسير آيه مودت :\r\n ( قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى )  يعنى : اى محمد ، بگو :\r\nدر برابر رسالتى كه انجام داده‌ام از شما پاداشى درخواست ندارم مگر دوست داشتن نزديكانم .\r\nدر معنى اين آيه اختلاف شده و سه گفتار هست :\r\n1 - حسن و جبائى و ابى مسلم گفته‌اند قربى در اين آيه بمعنى تقرّب جستن بدرگاه الهى است ، و مودّت فى القربى يعنى دوست داشتن طاعت و تقوى در راه تقرب بدرگاه الهى ، يعنى : من در برابر تبليغ دين و تعليم شريعت از شما اجرى جز دوستى و محبّت نسبت به اعمال صالحى كه شما را بدرگاه الهى مقرب سازد نميخواهم .\r\n2 - ابن عباس و قتاده و مجاهد و جماعتى گفته‌اند يعنى : مرا بخاطر قرابتى كه با شما دارم دوست بداريد و بخاطر خويشاوندى مرا حفظ كنيد ، گفته چون تمامى قريش با رسول خدا ( ص ) نسبت خويشاوندى داشتند و لذا طرف خطاب آيه تنها مردم قريش خواهند بود ، و معنى چنين خواهد شد اگر مرا بخاطر نبوّت و پيامبرى دوست نميداريد بخاطر خويشاوندى و قرابتى كه بين من و شما است دوست داشته باشيد .\r\n3 - از على بن الحسين ( ع ) و سعيد بن جبير و عمرو بن شعيب و حضرت باقر و حضرت صادق ( ع ) و جماعتى نقل شده كه معنى آيه اينست من از شما در برابر رسالتم جز دوست داشتن نزديكانم و اهل بيتم مزدى نميخواهم هر\r\n\r\n","description":"","footnote":"","page_name":" 128 ","page_number":130},
  {"content":"\r\n\r\nاحترامى كه ميخواهيد به من بگذاريد به آنان بگذاريد .\r\n( سيد ابو الحمد مهدى بن نزار حسينى ميگويد : حسن بن على بن زياد سرى گويد : يحيى بن عبد الحميد حمانى ( جمانى ) گفته است حسين اشتر گفت قيس از اعمش از سعيد بن جبير از ابن عباس روايت مىكند هنگامى كه آيهء  « قُلْ لا أَسْئَلُكُمْ عَلَيْهِ أَجْراً »  نازل شد گفتند : يا رسول اللَّه اين كسانى كه خداوند بما فرمان داده است آنان را دوست بداريم چه كسانى هستند ؟ حضرت فرمود :\r\nعلى و فاطمه و فرزندان آنان هستند ) « 1 » .\r\nو نيز سيد ابو الحمد ميگويد حاكم ابو القاسم با همان سند در كتاب « شواهد التنزيل لقواعد التفضيل » روايتى مرفوعه از ابى امامهء باهلى نقل مىكند كه رسول خدا ( ص ) فرمودند : خداوند بزرگ پيامبران را از درختان گوناگونى آفريد ولى من و على از يك درخت آفريده شده‌ايم ، من ريشهء اين درخت هستم و على شاخه‌هاى اين درخت و فاطمه گل اين درخت و حسن و حسين ميوهء آن ميباشند ، و شيعيان ما برگهاى اين درخت ميباشند ، هر كس بشاخه‌اى از شاخه‌هاى اين درخت آويخت نجات يافت ، و هر كس از آن جدا شد به هلاكت خواهد رسيد ، اگر بنده‌اى ميان صفا و مروه سه هزار سال خدا را عبادت كند تا به صورت . . . در آيد و محبت ما را نداشته باشد خداوند او را برو در آتش افكند ، آن گاه اين آيه را تلاوت فرمودند :  « قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى )  « 2 » .\r\n« و زاذ ان » از على ( ع ) روايت مىكند كه فرمودند در سورهء « آل حم » دربارهء ما آيه‌اى هست كه طبق آن هيچكس محبت ما را حفظ نميكند مگر آنكه مؤمن\r\n\r\n\r\n","description":"","footnote":"\r\n( 1 ) شواهد التنزيل حسكانى جلد 2 صفحهء 131 .\r\n( 2 ) شواهد التنزيل جلد 2 صفحهء 141 .\r\n","page_name":" 129 ","page_number":131},
  {"content":"\r\n\r\nباشد ، و سپس اين آيه را خواندند » « 1 » .\r\nو به همين روايت اشاره كرده است كميت شاعر كه ميگويد :\r\n « وجدنا لكم فى آل حم آية * تأوّلها منا تقى و معرب » \r\nيعنى : « در سورهء شورى آيه‌اى بسود شما يافتيم كه همگى ما چه تقيه كنندگان و چه ديگران آن را دربارهء شما معنى كرده‌اند » .\r\nو بنا بر هر سه قول گذشته ، دربارهء استثناى  « إِلَّا الْمَوَدَّةَ »  دو قول گفته شده است .\r\n1 - اين استثناء منقطع است ، زيرا مودت اهل بيت بوسيلهء اسلام واجب شده است ، بنا بر اين پاداش رسالت نيست .\r\n2 - اينكه استثناء متصل است ، و معنى آنست كه من از شما در مقابل رسالتم مزدى درخواست نميكنم مگر مودت اهل بيتم ، كه همين مودت را مزد خودم قرار داده و بدان رضايت دارم ، مثل آنكه تو از ديگرى درخواستى ميكنى ، آن شخص ميخواهد بشما نيكى كند ، به او مىگويى : تو اگر ميخواهى نسبت به من نيكى كنى ، نيازم را بر طرف كن .\r\nبنا بر اين جايز است معنى آيه اينطور باشد كه من براى رسالتم چيزى از شما درخواست نميكنم مگر دوست داشتن اهل بيتم ، كه اين نيز سودش بخودتان باز ميگردد ، پس مثل آنست كه من از شما مزدى درخواست ننموده‌ام همانگونه كه بيان آن در تفسير آيهء  « ما سَأَلْتُكُمْ مِنْ أَجْرٍ فَهُوَ لَكُمْ »  « 2 » آمده است .\r\n\r\n\r\n","description":"","footnote":"\r\n( 1 ) فضائل الخمسة جلد 1 صفحهء 262 و كنز العمال جلد 1 صفحهء 218 و صواعق المحرقه صفحهء 101 و تاريخ اصفهان جلد 2 صفحهء 165 و شواهد التنزيل جلد 2 صفحهء 142 .\r\n( 2 ) سورهء سبأ آيهء 47 .\r\n","page_name":" 130 ","page_number":132},
  {"content":"\r\n\r\nابو حمزهء ثمالى در تفسير خود روايت كرده ميگويد : عثمان بن عمير از سعيد بن جبير از عبد اللَّه بن عباس روايت مىكند هنگامى كه رسول خدا ( ص ) وارد مدينه شد ، و اساس اسلام را استوار فرمود ، انصار گفتند : خدمت رسول خدا ( ص ) برويم و به او بگوئيم اگر لازم داشته باشى اينست اموال ما در اختيار تو است هر فرمانى دربارهء آن بدهى هيچ مانع و اشكالى در بين نيست ، انصار خدمت حضرت رفتند و اين اظهار را نمودند ، و بدنبال آن اين آيه نازل شد  « قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى »  حضرت آيه را بر آنان خواند و فرمود : پس از من نزديكان مرا دوست داشته باشيد ، انصار از خدمت حضرت بيرون رفتند در حالى كه تسليم فرمان او بودند « 1 » .\r\nمنافقين گفتند : اين آيه از قرآن نبود آن را در همان مجلس جعل كرد و منظورش آنست كه پس از خودش ما را زير دست نزديكانش قرار دهد ، و لذا اين آيه نازل شد :  « أَمْ يَقُولُونَ افْتَرى عَلَى اللَّهِ كَذِباً ؟ »  حضرت بسراغ آنان فرستاد و آيه را بر آنان تلاوت فرمود ، انصار بگريه افتادند و اين جريان بر آنان سخت گران آمد .\r\nلذا خداوند بدنبال آن آيه  « وَ هُوَ الَّذِي يَقْبَلُ التَّوْبَةَ عَنْ عِبادِهِ »  را نازل فرمود ، حضرت باز بسراغ انصار فرستاده به آنان بشارت داد كه خداوند دعاى مؤمنان را اجابت مىكند  « وَ يَسْتَجِيبُ الَّذِينَ آمَنُوا »  و مؤمنان همان افراد بودند كه : تسليم گفتار حضرتش شدند ، آن گاه خداوند فرمود :\r\n ( وَ مَنْ يَقْتَرِفْ حَسَنَةً نَزِدْ لَهُ فِيها حُسْناً )  يعنى : هر كس عبادتى انجام دهد در عبادتش نيكى افزائيم ، بدين ترتيب كه به عبادتش پاداش - فوق العاده - عطا ميكنيم .\r\n\r\n\r\n","description":"","footnote":"\r\n( 1 ) از نظر روايات شيعه و سنى اتفاق دارند كه اين آيه دربارهء اهل\r\n","page_name":" 131 ","page_number":133},
  {"content":"\r\n\r\n\r\n\r\n","description":"","footnote":"\r\n( دنبالهء پاورقى صفحهء ما قبل ) بيت ( ع ) نازل شده و طبق اين آيه مودت آنان را واجب و دشمنى با آنان را حرام ميدانند اينك توجه شما را بمدارك اهل سنت در تفسير اين آيه و لزوم دوست داشتن اهل بيت ( ع ) جلب ميكنيم .\r\nصحيح بخارى جزء 6 در تفسير اين آيه ، صحيح مسلم جزء 5 در تفسير اين آيه ، صحيح ترمذى جلد 2 صفحهء 308 حليه الاولياء جلد 3 صفحهء 201 ، كفاية الطالب باب 11 صفحهء 90 ، مسند الصحابه جزء 10 صفحهء 71 ، معجم الكبير جلد 1 صفحهء 125 و جلد 3 صفحهء 152 ، فضائل ابن حنبل حديث 263 ، غاية المرام باب 5 صفحهء 306 ، مناقب ابن مغازلى حديث 355 ، مجمع الزوائد جلد 9 صفحهء 168 ، تفسير كشاف جلد 2 صفحهء 339 ، ذخائر العقبى صفحهء 25 ، صواعق صفحهء 101 ، ابن عساكر شمارهء 181 ، تاريخ دمشق جلد 37 صفحهء 43 ، لسان الميزان جلد 4 صفحهء 434 ، تاريخ اصبهان جلد 2 صفحهء 165 ، كنز العمال جلد 1 صفحهء 208 ، فرائد السمطين باب 26 از سمط ثانى حديث 425 ، مقاتل الطالبين صفحهء 50 تفسير فرات صفحهء 70 ، تيسير المطالب صفحهء 120 ، انساب الاشراف جلد 2 صفحهء 79 ، تفسير طبرى جلد 25 صفحهء 25 ، اسد الغابة جلد 5 صفحهء 367 ، تاريخ بغداد جلد 2 صفحهء 146 ، الدر المنثور در ذيل آيه ، مجمع الزوائد جلد 9 صفحهء 172 ، كنوز الحقايق صفحهء 5 ، ذخائر العقبى ، صفحهء 18 ، نور الأبصار صفحهء 103 .\r\n","page_name":" 132 ","page_number":134},
  {"content":"\r\n\r\n« ابو حمزهء ثمالى از سدى نقل كرده منظور از « اقتراف حسنه » در اين آيه دوست داشتن آل محمد ( ص ) است . » « و از طريق صحيح از حسن بن على ( ع ) روايت شده كه براى مردم خطبه خواند و ضمن خطبهء خود فرمود : من از آن خاندان هستم كه خداوند مودّت و دوستى آنان را بر هر مسلمانى واجب كرده ميفرمايد :  « قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى ، وَ مَنْ يَقْتَرِفْ حَسَنَةً نَزِدْ لَهُ فِيها حُسْناً »  بجا آوردن حسنه عبارتست از محبت ما اهل بيت » « 1 » .\r\n« اسماعيل بن عبد الخالق از حضرت صادق ( ع ) روايت مىكند كه فرمودند اين آيه دربارهء ما اهل بيت و اصحاب كساء نازل شده است » « 2 » .\r\n ( إِنَّ اللَّهَ غَفُورٌ شَكُورٌ )  يعنى : خداوند بخشندهء گناهان و شكر گزار نسبت به عبادتها است ، و با بندگانش آن گونه رفتار مىكند كه كسى در مقام سپاسگزارى ديگرى باشد ، مثل اينكه از عبادت بندگان به او نفعى رسيده باشد كه سپاسگزارى مىكند .\r\n ( أَمْ يَقُولُونَ افْتَرى عَلَى اللَّهِ كَذِباً )  يعنى : بلكه مگويند : محمد به خدا افتراء بسته است كه از طرف خدا ادعاى رسالت مىكند « 3 » .\r\n\r\n\r\n","description":"","footnote":"\r\n( 1 ) تفسير برهان جلد 4 صفحهء 124 حديث 11 . اين خطبه را حضرت پس از شهادت پدرش امير المؤمنين ( ع ) براى مردم ايراد فرموده‌اند ، و نيز در تفاسير اهل سنّت اقتراف حسنه محبت اهل بيت معرفى شده است بتفسير كشاف و الدر المنثور رجوع كنيد .\r\n( 2 ) تفسير برهان جلد 4 صفحهء 121 بنقل از كلينى و حميرى ( ره )\r\n( 3 ) بلكه ميگويند اينكه محمد محبت اهل بيتش را بر ما واجب كرده از طرف خدا نبوده و خودش ساخته است و آن را به خدا نسبت داده ، و شاهد اين معنى روايتى است كه مصنف قبلا از ابو حمزهء ثمالى نقل كردند .\r\n","page_name":" 133 ","page_number":135},
  {"content":"\r\n\r\n ( فَإِنْ يَشَإِ اللَّهُ يَخْتِمْ عَلى قَلْبِكَ )  يعنى : اگر تو چنان بودى كه با خودت قرار ميگذاشتى چيزى را دروغى به خدا نسبت دهى خداوند مهر بر دلت مىنهاد ، و قرآن را از يادت ميبرد ، آن گاه ديگر نميتوانستى به خدا نسبت دروغ بدهى ، و اين گفتار عينا به آن آيه مىماند كه  « لَئِنْ أَشْرَكْتَ لَيَحْبَطَنَّ عَمَلُكَ »  .\r\nاز مجاهد و مقاتل و قتاده نقل شده است گفته‌اند : معنايش آنست كه خدا بخواهد قلبت را با صبر و ثبات در برابر اذيت و آزار آنان مستحكم ميسازد تا گفتار آنان بر تو گران نيايد كه تو را ساحر و دروغپرداز ميگويند ، و طبق اين معنى ديگر به اضمار و حذف نيازى نميباشد .\r\nسپس خداوند بزرگ خبر داده است كه گفته‌هاى آنان باطل شده از بين خواهد رفت :  ( وَ يَمْحُ اللَّهُ الْباطِلَ )  يعنى : خداوند با اقامهء دلائل بر بطلان باطل آن را از بين برده بر طرف ميسازد ، و اينكه و او از « يمح » در قرآنها حذف شده است ، همانگونه كه در  « سَنَدْعُ الزَّبانِيَةَ »  حذف شده بخاطر التقاء ساكنين بوده است ، نه آنكه عطف بر « يختم » باشد ، زيرا « يمح » مرفوع است بدليل جمله‌اى كه بر آن عطف شده و آن عبارتست از :\r\n ( وَ يُحِقُّ الْحَقَّ بِكَلِماتِهِ )  يعنى خداوند با گفتار معجز آساى خويش - همين قرآن - كه بر پيامبرش نازل ميفرمايد حق را روشن و ثابت ميسازد .\r\n ( إِنَّهُ عَلِيمٌ بِذاتِ الصُّدُورِ )  يعنى خدا از مكنونات دلها با خبر است .\r\n ( وَ هُوَ الَّذِي يَقْبَلُ التَّوْبَةَ عَنْ عِبادِهِ )  يعنى هر چند گناهان بندگان بزرگ باشد خداوند گناهان آنان را مىبخشد ، مثل اينكه گفته است كسانى كه نسبت افتراء به حضرت محمد ( ص ) داده‌اند و سپس توبه كرده‌اند هر چند گناهشان بزرگ است ولى خداوند توبهء آنان را خواهد پذيرفت .\r\n\r\n","description":"","footnote":"","page_name":" 134 ","page_number":136},
  {"content":"\r\n\r\n ( وَ يَعْفُوا عَنِ السَّيِّئاتِ وَ يَعْلَمُ ما تَفْعَلُونَ )  يعنى : خداوند گناهان را عفو مىكند ، و از تمامى افعال بندگان از خير و شر آگاه است و آنان را بپاداش اعمالشان خواهد رسانيد .\r\n\r\n","description":"","footnote":"","page_name":" 135 ","page_number":137},
  {"content":"\r\n\r\nسورهء شورى - آيات 26 - 30\r\n\r\n[ سوره الشورى ( 42 ) : آيات 26 تا 30 
  ]\r\nوَ يَسْتَجِيبُ الَّذِينَ آمَنُوا وَ عَمِلُوا الصَّالِحاتِ وَ يَزِيدُهُمْ مِنْ فَضْلِهِ وَ الْكافِرُونَ لَهُمْ عَذابٌ شَدِيدٌ ( 26 ) وَ لَوْ بَسَطَ اللَّهُ الرِّزْقَ لِعِبادِهِ لَبَغَوْا فِي الْأَرْضِ وَ لكِنْ يُنَزِّلُ بِقَدَرٍ ما يَشاءُ إِنَّهُ بِعِبادِهِ خَبِيرٌ بَصِيرٌ ( 27 ) وَ هُوَ الَّذِي يُنَزِّلُ الْغَيْثَ مِنْ بَعْدِ ما قَنَطُوا وَ يَنْشُرُ رَحْمَتَهُ وَ هُوَ الْوَلِيُّ الْحَمِيدُ ( 28 ) وَ مِنْ آياتِهِ خَلْقُ السَّماواتِ وَ الْأَرْضِ وَ ما بَثَّ فِيهِما مِنْ دابَّةٍ وَ هُوَ عَلى جَمْعِهِمْ إِذا يَشاءُ قَدِيرٌ ( 29 ) وَ ما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ وَ يَعْفُوا عَنْ كَثِيرٍ ( 30 )\r\n\r\nترجمهء آيات :\r\n26 - خداوند دعاى مؤمنين را كه اعمال نيك انجام داده‌اند اجابت ميفرمايد ، و پاداش اضافى هم به آنان خواهد داد ، اما كافران عذابى سخت در پيش دارند .\r\n27 - اگر خداوند روزى را بر بندگانش گسترش ميداد در روى زمين ستم ميكردند ، ولى خداوند آن طور كه ميخواهد روزى را به اندازه فرو ميفرستد ، خداوند نسبت به بندگان خود آگاه و بينا است .\r\n28 - خداوند است كه پس از نوميدى بر مردم باران فرو ميفرستد ، و\r\n\r\n","description":"","footnote":"","page_name":" 136 ","page_number":138},
  {"content":"\r\n\r\nرحمت خويش را گسترش ميدهد ، و او است سرپرست و نيكو .\r\n29 - از جمله آيات پروردگار آفرينش آسمانها و زمين و جنبدنگانى است كه در آن پراكنده ساخته ، و هر وقت بخواهد بر گرد آورى آنها قدرت دارد .\r\n30 - هر مصيبتى كه بشما رسد نتيجهء اعمالتان است ، و خداوند بسيارى از گناهان شما را خواهد بخشيد .\r\n\r\nقرائت آيات :\r\nاهل مدينه و ابن عامر آيه 30 را خوانده‌اند : « و ما اصابكم من مصيبة بما كسبت ايديكم » بدون فاء ، ولى بقيه قراء آن را با فاء « فبما كسبت » خوانده‌اند .\r\n\r\nدليل قرائت :\r\nابو على گويد : سخن در اين مورد چنين است كه كلمهء اصاب در « و ما اصابكم » دو احتمال دارد :\r\n1 - جايز است كه صله ماء موصول باشد .\r\n2 - و نيز ممكن است شرط باشد براى ماء شرطيه ، و در موضع جزم باشد .\r\nبنا بر اين هر كس ماء را شرطيه بگيرد بنا بقول سيبويه جايز نيست فاء را حذف كند ابو الحسن بعضى از آيات را تأويل نموده است كه فاء در جواب شرط حذف شده است .\r\nو بعضى از بغداديان گفته‌اند حذف فاء از جواب شرط جايز است ، و براى گفتار خود به اين آيه استدلال نموده‌اند :  « وَ إِنْ أَطَعْتُمُوهُمْ إِنَّكُمْ لَمُشْرِكُونَ »  كه فاء در جواب شرط حذف شده است .\r\nولى اگر ماء را موصوله بگيريم اثبات و حذف فاء هر دو جايز است و هر كدام\r\n\r\n","description":"","footnote":"","page_name":" 137 ","page_number":139},
  {"content":"\r\n\r\nاز دو تركيب يك معنى ميدهد كه با معنى ديگر فرق دارد ، اما اگر فاء ثابت ماند دليل است بر آنكه امر دوم بوسيلهء امر اول ثابت شده است ، و اگر فاء آورده نشود ممكن است امر دوم بوسيلهء امر اول ثابت شده باشد و ممكن است امر دوم بوسيلهء چيز ديگرى ثابت شده باشد .\r\n\r\nمعنى آيات :\r\nپس از آنكه در آيات قبلى سخن از عذاب گنهكاران رفت ، اينك در پى آن خداوند سخن از مژده براى اهل طاعت بميان ميآورد :\r\n ( وَ يَسْتَجِيبُ الَّذِينَ آمَنُوا وَ عَمِلُوا الصَّالِحاتِ )  يعنى مؤمنان آنچه را از خدا بخواهند به آنان خواهد داد .\r\nاز معاذ بن جبل نقل شده است يعنى خداوند دعاى برخى از مؤمنين را دربارهء برخى ديگر به اجابت مىرساند .\r\nو بعضى گفته‌اند : يعنى خداوند عبادتهاى آنان را قبول كرده ، و از فضل خود بر ميزان ثواب طاعاتشان كه استحقاق آن را دارند مىافزايد .\r\nو بعضى گفته‌اند : در مورد شفاعت مؤمنان نسبت به برادرانشان است كه خداوند شفاعت آنان را خواهد پذيرفت .\r\n ( وَ يَزِيدُهُمْ مِنْ فَضْلِهِ )  از ابن عباس روايت شده يعنى : پس از آنكه شفاعت آنان را در مورد برادرانشان پذيرفت علاوه بر اين شفاعتشان را حتى دربارهء برادران برادرانشان نيز مىپذيرد .\r\nاز حضرت امام جعفر صادق ( ع ) روايت شده است كه رسول خدا ( ص ) در بارهء آيهء  « وَ يَزِيدُهُمْ مِنْ فَضْلِهِ »  فرموده‌اند : يعنى خداوند علاوه بر پاداش ، به آنان حق شفاعت در مورد كسانى كه مستوجب آتش شده‌اند از آن افراد كه\r\n\r\n","description":"","footnote":"","page_name":" 138 ","page_number":140},
  {"content":"\r\n\r\nدر دنيا به مؤمنين نيكى كرده‌اند ميدهد .\r\n ( وَ الْكافِرُونَ لَهُمْ عَذابٌ شَدِيدٌ )  معنى اين قسمت نيز روشن است .\r\nپس از آنكه خداوند بيان فرمود كه از فضل خويش نسبت بمؤمنين زيادى عطا مىكند ، خبر داد كه زيادى در ارزاق دنيا بر طبق مصالح بندگان است و فرمود :\r\n ( وَ لَوْ بَسَطَ اللَّهُ الرِّزْقَ لِعِبادِهِ لَبَغَوْا فِي الْأَرْضِ )  يعنى اگر خداوند روزى را بر بندگان آن طور كه ميخواهند گسترش ميداد نعمت خدا را سبك ميشمردند ، و به چشم و هم چشمى ميپرداختند ، و بر يكديگر برترى ميجستند ، و در روى زمين ستم روا ميداشتند ، و براى پيروزى بر يكديگر ميكوشيدند ، و بدينوسيله از طاعت الهى بيرون ميرفتند .\r\nابن عباس گويد :  « لَبَغَوْا فِي الْأَرْضِ »  ستمى كه در روى زمين ميكردند اين بود كه پس از رسيدن بموقعيتى خواستار موقعيتى فراتر ميشدند ، و پس از دسترسى بيك مركب سوارى مركب ديگرى ميخواستند ، و پس از بافتن پوشاكها ديگرى ميخواستند .\r\n ( وَ لكِنْ يُنَزِّلُ بِقَدَرٍ ما يَشاءُ )  از قتاده نقل شده است يعنى و لكن خداوند روزى را به ميزان مصلحت آنان هر اندازه كه بخواهد با توجه بحالشان فرو مىفرستد ، يعنى : روزى كسانى را كه مصلحتشان در وسعت روزى است وسعت ميدهد ، و روزى كسانى را كه صلاحشان در تنگى روزى است تنگ ميسازد ، و اين معنى را تأييد مىكند حديثى كه انس از پيامبر خدا ( ص ) از جبرئيل از خداوند روايت شده است كه :\r\n( بعضى از بندگان من طورى هستند كه چيزى جز بيمارى بصلاحشان\r\n\r\n","description":"","footnote":"","page_name":" 139 ","page_number":141},
  {"content":"\r\n\r\nنيست بطورى كه اگر آنان را سلامت دهم فاسد خواهند شد و برخى از بندگان من هستند كه چيزى جز صحت بصلاحشان نيست كه اگر بيمارشان كنم ، بيمارى آنان را بفساد خواهد كشانيد ، و برخى از بندگان هستند كه جز بىنيازى چيزى بصلاحشان نيست كه اگر فقيرشان سازم ، فقر آنان را تباه ميسازد ، و برخى از بندگانم جز فقر چيزى بصلاحشان نيست كه اگر آنان را بىنياز سازم بىنيازى فاسدشان سازد ، و اينست كه من با آگاهى از وضع دلهاى بندگانم امور آنان را تدبير ميكنم . . . ) « 1 » حديث طولانى بود كه ما به مقدار مورد نياز خود از آن گرفتيم .\r\nاگر بگويند : ما بسيارى از كسانى را كه داراى وسعت روزى هستند مىبينيم كه در روى زمين ستمگرى ميكنند ؟ .\r\nخواهيم گفت : پس از آنكه اجمالا دانستيم كه خداوند امور بندگان را طبق مصالح آنان تدبير ميفرمايد ، چه بسا اين افراد كسانى بوده‌اند كه چه روزى بسيار داشته باشند چه كم ، بحالشان فرق نميكند ، و چه بسا اگر روزى آنان را وسعت نميداد حالشان در ستمگرى از اين بدتر ميشد ، و لذا روزى\r\n\r\n\r\n","description":"","footnote":"\r\n( 1 ) يكى از مصاديق اين موضوع را ميتوان بيمارى امام زين العابدين ( ع ) در واقعهء كربلاء نام برد ، كه اگر حضرت بيمار نميشد بميدان ميرفت و كشته ميشد ، يا آنكه عاقبت يزيد دستور ميداد او را بكشند ، و اين بيمارى موجب شد كه خدا بعد از امام حسين ( ع ) تا مدتى كه خدا خواسته است محفوظ بماند ( مترجم )\r\n","page_name":" 140 ","page_number":142},
  {"content":"\r\n\r\nآنان را توسعه داده است « 1 » .\r\nبهر حال خداوند از جزئيات حال بندگانش بهتر آگاه مىباشد :\r\n ( إِنَّهُ بِعِبادِهِ خَبِيرٌ بَصِيرٌ )  يعنى : خداوند از حالات بندگان آگاه بوده ، نسبت به مصالح و مفاسد آنان بينش كافى دارد ، آن گاه خداوند به نظر خوبى كه نسبت به بندگانش دارد اشاره كرده ميفرمايد :\r\n\r\n\r\n","description":"","footnote":"\r\n( 1 ) ظاهرا منظور از عباد در اين آيه برخى از بندگان مؤمن است ، نه تمامى بندگان بنا بر اين معنى ، آيه چنين خواهد شد اگر خداوند روزى برخى از بندگان مؤمنش را كه خودش ميداند فقر برايش بهتر است توسعه دهد چون ظرفيت ندارد طغيان مىكند و موجب فساد و ستمگرى مىشود و در اثر ندادن حقوق واجبه و رعايت نكردن حال فقرا به خود و جامعه ستم مىنمايد ، مانند جريان ثعلبه كه مرد فقير و بسيار مؤمنى بود و هميشه پشت سر پيامبر به نماز مىايستاد چندين بار از حضرت خواست كه برايش دعا كند ثروتمند شود حضرت ميفرمود بصلاحش نيست اصرار كرد حضرت دعا فرمود ثروتمند شد در نتيجه طغيان كرد و از دادن زكات سر باز زد ، و نه تنها ديگر به نماز حاضر نميشد ، بلكه كارش به انكار زكات و هلاكت رسيد .\r\nو گرنه در مورد بندگان كافر كه خداوند به آنان ثروت داده و موجب ظلم و فساد هم هستند ، و قرآن دربارهء آنان ميفرمايد :  « إِنَّما نُمْلِي لَهُمْ لِيَزْدادُوا إِثْماً »  به آنان مهلت ميدهيم تا بر گناهشان افزوده شود .\r\nو نيز در مورد برخى از بندگان مؤمن مانند حضرت سليمان ( ع ) و ديگران هم مىبينيم كه خداوند ثروت داده در عين حال كه ستم نكرده‌اند ، بنا بر اين آيه مخصوص به بعضى از مؤمنين است كه خداوند ميداند ظرفيت ندارند و ثروت صلاحشان نيست ، و مؤيد ما روايت نبوى است ( مترجم )\r\n","page_name":" 141 ","page_number":143},
  {"content":"\r\n\r\n ( وَ هُوَ الَّذِي يُنَزِّلُ الْغَيْثَ مِنْ بَعْدِ ما قَنَطُوا )  يعنى : پس از آنكه مردم از فرود آمدن باران نااميد شدند خداوند باران برايشان فرو مىفرستد ، غيث به باران سودمند گويند كه بوقت ببارد ، اما مطر گاهى سودمند است ، و گاهى زيانبخش چه در وقت ببارد يا بى وقت .\r\nو علت اينكه خداوند پس از نوميدى باران ميفرستد ، براى آنكه موجب شكر گزارى بيشتر و تعظيم او و آگاهى بر اهميت احسان حضرتش گردد .\r\n ( وَ يَنْشُرُ رَحْمَتَهُ )  يعنى بوسيلهء فرستادن باران و روئيدن گياهان و درختان خداوند نعمتهاى خود را در همه جا منتشر ميسازد .\r\n ( وَ هُوَ الْوَلِيُّ الْحَمِيدُ )  يعنى او است صاحب اختيار و سرپرست بندگان كه امور و مصالح آنان را تقدير و تدبير ميفرمايد ، و او است خدايى كه در تمامى كارهايش شايستهء ستايش است زيرا جز احسان و نعمت بخشى كارى ندارد .\r\n ( وَ مِنْ آياتِهِ خَلْقُ السَّماواتِ وَ الْأَرْضِ )  خلقت آسمانها و زمين نشانهء بزرگ خدا شناسى است ، زيرا در آفرينش اينها قدرتى عظيم به كار رفته و با آن همه شگفتيها و انواع و اقسام گوناگون موجودات كه در آنها وجود دارد بجز خداى قادر كسى ياراى آفرينش آن را ندارد .\r\n ( وَ ما بَثَّ فِيهِما مِنْ دابَّةٍ )  و نيز اينهمه موجودات زنده كه در آسمانها و زمين پراكنده نموده است نشانه‌اى است از او ، دابه از نظر لغت بجنبنده گويند ، بنا بر اين تمامى حيوانات را شامل ميگردد .\r\n ( وَ هُوَ عَلى جَمْعِهِمْ إِذا يَشاءُ قَدِيرٌ )  و هر گاه خداوند بخواهد اين موجودات زنده را پس از ميراندنشان ميتواند در صحراى محشر گرد آورد ، و اين عمل براى او سخت نيست .\r\n\r\n","description":"","footnote":"","page_name":" 142 ","page_number":144},
  {"content":"\r\n\r\n ( وَ ما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ )  يعنى اى انسانها هر مصيبتى كه بر اقتصاد شما يا بر جانهاى شما وارد مىآيد در اثر گناهانى است كه انجام ميدهيد ، البته خداوند بسيارى از گناهان شما را مىبخشد ، و شما را بخاطر آنها مجازات نميفرمايد .\r\nحسن گفته است : آيه مخصوص است به حدودى كه بعنوان مجازات انسانها استحقاق آن را پيدا ميكنند .\r\nقتاده گفته است : اين آيه اعم از هر مصيبتى است .\r\nاز على ( ع ) روايت شده است كه رسول خدا ( ص ) فرمودند : بهترين آيه‌اى كه در كتاب خدا نازل شده همين آيه است ، يا على : هيچ خراش چوبى ، و هيچ زمين خوردنى نيست مگر آنكه بواسطهء گناهى است كه انسان انجام داده ، و هر گناهى را كه خداوند در دنيا عفو كند ، بزرگترين از آنست كه در آخرت هم انسان را بخاطر آن مجازات فرمايد ، و گناهانى را كه در دنيا مكافات فرموده عادل‌تر از آنست كه در آخرت انسان را دوباره بخاطر آن بمجازات برساند .\r\nاهل تحقيق گفته‌اند : اين آيه گرچه بلفظ عام وارد شده « هر مصيبتى » ولى عموميت ندارد - كه بتوان گفت تمام مصيبتهاى بخاطر گناه است - زيرا مصيبتهاى اطفال و ديوانگان كه تكليفى ندارند ، و نيز مصيبتهاى مؤمنين و اولياء خدا كه گناهى ندارند از اين كل مستثنى خواهند بود ، و نيز پيامبران و امامان هر چند معصوم هستند ولى با مصيبتهايى كه مىبينند آزمايش شده و با صبر بر اين مصائب ترفيع درجه يافته بثوابهاى عظيمى نائل ميگردند .\r\n\r\n","description":"","footnote":"","page_name":" 143 ","page_number":145},
  {"content":"\r\n\r\n\r\nنظم آيات :\r\nوجه ارتباط اين آيه با آيات قبلى آنست كه خداوند در آيات قبلى نعمتهاى بزرگ خود را نسبت به بندگان بيان فرمود ، و اينك ميفرمايد كه خداوند هيچ مصيبتى بر سرتان نمىآورد مگر بخاطر گناهانى كه از شما سر مىزند .\r\n\r\n","description":"","footnote":"","page_name":" 144 ","page_number":146},
  {"content":"\r\n\r\nسورهء شورى - آيات 31 - 35\r\n\r\n[ سوره الشورى ( 42 ) : آيات 31 تا 35 
  ]\r\nوَ ما أَنْتُمْ بِمُعْجِزِينَ فِي الْأَرْضِ وَ ما لَكُمْ مِنْ دُونِ اللَّهِ مِنْ وَلِيٍّ وَ لا نَصِيرٍ ( 31 ) وَ مِنْ آياتِهِ الْجَوارِ فِي الْبَحْرِ كَالْأَعْلامِ ( 32 ) إِنْ يَشَأْ يُسْكِنِ الرِّيحَ فَيَظْلَلْنَ رَواكِدَ عَلى ظَهْرِهِ إِنَّ فِي ذلِكَ لَآياتٍ لِكُلِّ صَبَّارٍ شَكُورٍ ( 33 ) أَوْ يُوبِقْهُنَّ بِما كَسَبُوا وَ يَعْفُ عَنْ كَثِيرٍ ( 34 ) وَ يَعْلَمَ الَّذِينَ يُجادِلُونَ فِي آياتِنا ما لَهُمْ مِنْ مَحِيصٍ ( 35 )\r\n\r\nترجمهء آيات :\r\n31 - در روى زمين راه فرارى نداريد ، و غير از خدا سرپرست و ياورى هم نداريد .\r\n32 - و از جمله نشانه‌هاى خداوند كشتيهاى كوهپيكرى است كه در دريا رفت و آمد دارند .\r\n33 - اگر خدا بخواهد باد را آرام سازد تا كشتيها روى آبهاى دريا راكد و بىحركت مانند ، و در اين نشانه‌ها براى صبر پيشگان و سپاسگزاران عبرتهاى فراوان است .\r\n34 - يا آنكه آنان را بسبب گناهانشان عذاب كرده ، و بسيارى از آنان را عفو كند .\r\n\r\n","description":"","footnote":"","page_name":" 145 ","page_number":147},
  {"content":"\r\n\r\n35 - تا آنان كه آيات ما را انكار ميكنند بدانند كه راه فرارى ندارند .\r\n\r\nقرائت آيات :\r\nاهل كوفه و ابن عامر « جوار » را هنگام وصل و وقف بدون ياء قرائت كرده‌اند ، ولى بقيه جوار را جوارى با اثبات ياء در وصل خوانده‌اند ، و ابن كثير و يعقوب در وقف نيز با ياء خوانده‌اند .\r\nو اهل مدينه و ابن عامر « و يعلم الذين يجادلون » را برفع خوانده‌اند ، و بقيه « و يعلم » را بنصب خوانده‌اند .\r\n\r\nدليل قرائت :\r\nابو على گويد : قياس در جواز همان جوارى با اثبات ياء است ، كسانى كه ياء را حذف كرده‌اند ، گرچه حذف يا در اين موارد خلاف قياس است ولى آن قدر در كلام عرب زياد شده است كه به صورت يك قياس مستمر در آمده است .\r\nو هر كس « يعلم » را برفع خوانده است آن را جملهء مستأنفه گرفته ، زيرا بعد از جزاء شرط آمده است و جاى استيناف است ، و اگر هم بخواهى ميتوانى آن را برفع بخوانى بنا بر اينكه خبر مبتداى محذوف باشد .\r\nو كسانى كه آن را بنصب خوانده‌اند به اين دليل است كه قبل از آن شرط و جزاء وجود دارد ، و هيچكدام اين دو تركيب واجب نيست ، در شرط مىگويى :\r\n« ان تأتنى و تعطينى اكرمك » بنصب تعطينى كه تقدير چنين است « ان يكن اتيان منك و اعطاء اكرمك » و نصب بعد از شرط هنگامى كه با فاء چيزى را بر آن شرط عطف كنيم بهتر است از نصب بوسيلهء فاء بعد از جزاء شرط ، و اما قول شاعر عرب كه گفته است :\r\n\r\n","description":"","footnote":"","page_name":" 146 ","page_number":148},
  {"content":"\r\n\r\n « و من لا يقدم رجله مطمئنة * فيثبتها فى مستوى الأرض يزلق » \r\nاينجا نصب بدان جهت نيكو است كه جمله شرطيه منفى است .\r\nو اما عطف بر شرط مثل : « ان تأتنى و تكرمنى فاكرمك » بنا بر مختار سيبويه نصب در عطف بر جزاء شرط است ، بنا بر اين سيبويه اختيار مىكند : « و يعلم الذين يجادلون » در صورتى كه آن را استيناف نگيرى كه از ما قبلش بريده شود ، و مرفوع گردد ، و گمان مىكند كه معطوف بر جزاء شرط شباهت دارد بقول شاعر :\r\n « . . . و الحق بالحجاز فاستريحا » « 1 » \r\nو سپس سيبويه گفته است : لكن اگر كسى در عطف بر جزاء شرط نصب دهد بهتر است از اين مورد ، زيرا فعلى واقع نميسازد مگر آنكه از ديگرى فعلى واقع شود ، پس بمنزلهء غير واجب است .\r\nسيبويه نقل مىكند كه بعضى از قراء در آيهء :  « يُحاسِبْكُمْ بِهِ اللَّهُ فَيَغْفِرُ لِمَنْ يَشاءُ »  « 2 » بنصب فيغفر خوانده‌اند .\r\nو نيز شعرى از اعشى را شاهد آورده است در مورد نصب معطوف بر جزاء بوسيلهء فاء « 3 » .\r\n\r\n\r\n","description":"","footnote":"\r\n( 1 ) اول شعر چنين است :\r\n « سأترك ناقتى لبنى تميم . . . » \r\nكه گويندهء آن مغيره بن حنين است ، كه شاهد در فأستريحا است كه آن را بنصب خوانده‌ايم با اينكه خبر است ، و بعد از فاء أن ناصبه در تقدير گرفته‌ايم ، ولى « لاستريحا » نيز خوانده شده است كه بنا بر آن ديگر شاهد مثال نخواهد بود و تقدير أن ناصبه بعد از لام طبيعى است ، رجوع شود به جلد اول الكتاب سيبويه صفحهء 495 پاورقى عين الذهب ( كاظمى )\r\n( 2 ) سورهء بقره آيه 284 .\r\n( 3 ) الكتاب سيبويه جلد 1 صفحهء 524 عبارت سيبويه اينست : « قال\r\n","page_name":" 147 ","page_number":149},
  {"content":"\r\n\r\n « و من يغترف عن اهله لم يزل يرى * مصارع مظلوم مجرا و مسحبا \r\n و تدفن منه الصالحات و ان يسئ * يكن ما أساء النار فى رأس كبكبا « 1 » \r\n. و اين شعر دليل است براى كسانى كه و يعلم را بنصب خوانده‌اند .\r\n\r\nلغات آيات :\r\nالأعلام - بمعنى كوه‌ها و جمع علم است خنساء شاعر گفته است :\r\n « و ان صخرا لتأتم الهداة به * كانّه علم فى راسه نار » \r\nفيظللن - يعنى ادامه ميدهند و ثابت مىمانند ، گفته مىشود : « ظل يفعل كذا » در صورتى كه آن كار را شبانه روز انجام دهد .\r\nرواكد - « جمع راكد » بمعنى چيزهاى ثابت است .\r\nيوبقهن - ايباق بمعنى به هلاكت رساندن و تلف كردن است ، و بق الرجل يبق و وبق يوبق يعنى : هلاك شد .\r\nمحيص - بازگشت گاه و پناگاه .\r\n\r\n\r\n","description":"","footnote":"\r\n( الأعشى فيما جاز من النصب . . . « و لفظ » عطف بوسيله فاء از عبارت مصنّف اشتباه است چون بحث سيبويه در مورد عطف بر جزاء بوسيلهء فاء و واو هر دو است بنا بر اين همانگونه كه مرحوم شعرانى توهم فرموده‌اند گمان نكنيد كه « و تدفن » در شعر اعشى بايد « فتدفن » ميبود تا غرض ما تأمين شود ( كاظمى )\r\n( 1 ) مقصود شاعر از اين شعر اين است كه هر كس از اهلش دور افتد مظلوم خواهد گشت ، و همه جا با شكست مواجه مىشود ، اگر اعمال نيك انجام دهد كارش را دفن كنند ، و اگر عمل زشتى انجام دهد بديش شهرهء آفاق گردد آن گونه كه آتش بر روى كوه بلند ، در اين شعر شاهد در « و تدفن » است كه بوسيلهء واو بر جزاء عطف شده و منصوب خوانده شده است .\r\n","page_name":" 148 ","page_number":150},
  {"content":"\r\n\r\n\r\nمعنى آيات :\r\n ( وَ ما أَنْتُمْ بِمُعْجِزِينَ فِي الْأَرْضِ )  يعنى : اى مشركين ! شما هر جا كه باشيد نميتوانيد مرا عاجز سازيد ، و راه فرارى در روى زمين نداريد ، و در اين آيه خداوند بندگان خود را بپرستش خويش فرا ميخواند ، و آنان را تشويق مىكند كه فرمانش را اطاعت كنند ، و از انجام محرمات بپرهيزند .\r\n ( وَ ما لَكُمْ مِنْ دُونِ اللَّهِ مِنْ وَلِيٍّ وَ لا نَصِيرٍ )  شما كسى را در برابر خداوند نداريد كه بتواند عذاب او را از شما دفع كند ، و شما را بر ضد او يارى دهد .\r\n ( وَ مِنْ آياتِهِ الْجَوارِ فِي الْبَحْرِ كَالْأَعْلامِ )  يكى از دلائل خداوند كه نشانهء قدرتهاى اختصاصى پروردگار است اين كشتيهايى است كه بسان كوه‌هايى بر افراشته در دريا حركت ميكنند .\r\n ( إِنْ يَشَأْ يُسْكِنِ الرِّيحَ فَيَظْلَلْنَ رَواكِدَ عَلى ظَهْرِهِ )  يعنى : اگر خداوند بخواهد باد را از حركت مىاندازد ، و در نتيجه كشتيها روى آب دريا راكد ميمانند و از جاى خود حركت نمىنمايند ، زيرا آب دريا خود به خود حركتى ندارد ، و اگر باد نيايد كشتيها ( ى بادى ) در دريا بىحركت خواهند ماند ، و خداوند بزرگ باد را سبب حركت كشتيها در دريا قرار داده است ، و وزش باد را در جهتى قرار داده است كه كشتى ميخواهد به آن سو حركت كند .\r\n ( إِنَّ فِي ذلِكَ لَآياتٍ لِكُلِّ صَبَّارٍ شَكُورٍ )  اينها همه نشانه‌هايى است روشن براى تمام كسانى كه در اجراى فرمان خدا صبر ميكنند ، و بر نعمتش شكر نمايند ، و بعضى گفته‌اند يعنى : صبر كنندگان بر سوارى كشتى ، و شكر گزاران بر حركت آن و رسيدن بساحل .\r\n ( أَوْ يُوبِقْهُنَّ بِما كَسَبُوا )  يعنى : اگر خداوند بخواهد باد را ساكن كند ، يا\r\n\r\n","description":"","footnote":"","page_name":" 149 ","page_number":151},
  {"content":"\r\n\r\nآنكه جريان باد را شدت دهد تا كشتيها را با سرنشينانش بجرم گناهانشان در دريا غرق كند .\r\n ( وَ يَعْفُ عَنْ كَثِيرٍ )  يعنى : و بسيارى از سرنشينان كشتيها را مىبخشد ، و آنان را غرق نميكند ، و آنان بخاطر گناهانشان در دنيا عذابشان نميكند .\r\n ( وَ يَعْلَمَ الَّذِينَ يُجادِلُونَ فِي آياتِنا )  يعنى : آنان كه در مورد ابطال ما و دفع آن مجادله و گفتگو ميكنند :\r\n ( ما لَهُمْ مِنْ مَحِيصٍ )  اينان پناهگاهى ندارند كه به آنجا باز گردند و پناهنده شوند ، و اين معنى از سدى نقل شده است .\r\n\r\n","description":"","footnote":"","page_name":" 150 ","page_number":152},
  {"content":"\r\n\r\nسورهء شورى - آيات 36 - 40\r\n\r\n[ سوره الشورى ( 42 ) : آيات 36 تا 40 
  ]\r\nفَما أُوتِيتُمْ مِنْ شَيْءٍ فَمَتاعُ الْحَياةِ الدُّنْيا وَ ما عِنْدَ اللَّهِ خَيْرٌ وَ أَبْقى لِلَّذِينَ آمَنُوا وَ عَلى رَبِّهِمْ يَتَوَكَّلُونَ ( 36 ) وَ الَّذِينَ يَجْتَنِبُونَ كَبائِرَ الْإِثْمِ وَ الْفَواحِشَ وَ إِذا ما غَضِبُوا هُمْ يَغْفِرُونَ ( 37 ) وَ الَّذِينَ اسْتَجابُوا لِرَبِّهِمْ وَ أَقامُوا الصَّلاةَ وَ أَمْرُهُمْ شُورى بَيْنَهُمْ وَ مِمَّا رَزَقْناهُمْ يُنْفِقُونَ ( 38 ) وَ الَّذِينَ إِذا أَصابَهُمُ الْبَغْيُ هُمْ يَنْتَصِرُونَ ( 39 ) وَ جَزاءُ سَيِّئَةٍ سَيِّئَةٌ مِثْلُها فَمَنْ عَفا وَ أَصْلَحَ فَأَجْرُهُ عَلَى اللَّهِ إِنَّهُ لا يُحِبُّ الظَّالِمِينَ ( 40 )\r\n\r\nترجمهء آيات :\r\n36 - آنچه بشما داده شده است بهره‌هايى است مربوط بزندگى دنيا ، امّا آنچه نزد خدا است بهتر و ماندنىتر است ، و آن مخصوص مؤمنينى است كه با داشتن ايمان بر خداى خود اعتماد و توكل مىنمايند .\r\n37 - كسانى كه از گناهان كبيره و كارهاى زشت دورى ميكنند ، و هر گاه خشم كنند ببخشند .\r\n38 - و آنان كه پروردگارشان را اجابت كرده ، نماز بر پا ميدارند ، و كارشان را در ميان خود بمشورت گذارند ، و از هر چه به ايشان روزى داده‌ايم\r\n\r\n","description":"","footnote":"","page_name":" 151 ","page_number":153},
  {"content":"\r\n\r\nانفاق كنند .\r\n39 - آنان كه چون ستم بديشان رسد در فكر انتقام بر آيند .\r\n40 - سزاى هر ستمى ستمى است مانند آن ، و هر كس ببخشد و اصلاح كند پاداش او با خداوند است ، كه خداوند ستمكاران را دوست ندارد .\r\n\r\nقرائت آيات :\r\nاهل كوفه بجز عاصم در اينجا و در سورهء نجم « كبائر الاثم » را در آيهء 37 « كبير الأثم » بصيغهء مفرد خوانده‌اند ، ولى بقيهء قراء « كبائر الأثم » بصيغهء جمع خوانده‌اند .\r\n\r\nدليل قرائت :\r\nدليل قرائت جمع اين آيه است :  « إِنْ تَجْتَنِبُوا كَبائِرَ ما تُنْهَوْنَ عَنْهُ »  « 1 » و كسانى كه مفرد خوانده‌اند جايز است كه از آن ارادهء جمع كرده باشند مانند اين آيه :  « وَ إِنْ تَعُدُّوا نِعْمَةَ اللَّهِ لا تُحْصُوها »  « 2 » و در حديث هم لفظ مفرد آمده است كه منظور از آن جمع است : « منعت العراق درهمها و قفيزها » .\r\n\r\nاعراب آيات :\r\n « وَ إِذا ما غَضِبُوا هُمْ يَغْفِرُونَ »  جايز است ضمير هم در اين آيه تأكيد باشد از ضمير در غضبوا ، و يغفرون جواب اذا است ، و نيز جايز است هم مبتداء باشد و يغفرون خبر آن .\r\nو همچنين هم در  « هُمْ يَنْتَصِرُونَ »  تأكيد است براى ضمير اصابهم ، و اگر\r\n\r\n\r\n","description":"","footnote":"\r\n( 1 ) سورهء نساء 4 - آيهء 31 .\r\n( 2 ) سورهء ابراهيم 14 - آيهء 34 .\r\n","page_name":" 152 ","page_number":154},
  {"content":"\r\n\r\nهم خواستى « هم » را وصف ضمير مزبور بگير ، و نيز ممكن است هم را مبتدا فرض كنى .\r\nو بر طبق قول سيبويه بايد هم فاعل فعل مقدرى باشد كه  « هُمْ يَنْتَصِرُونَ »  بر آن دلالت دارد .\r\n\r\nمعنى آيات :\r\nآن گاه خداوند اين مردمى كه توصيفشان گذشت مورد خطاب قرار داده ميفرمايد :\r\n ( فَما أُوتِيتُمْ مِنْ شَيْءٍ فَمَتاعُ الْحَياةِ الدُّنْيا )  يعنى : آن اموالى كه بشما داده شده است بهره‌هايى از كالاى زندگى دنيا كه از آن چند روزى بهره بردارى ميكنيد و سپس خواهيد مرد ، و ثروت بعد از شما بر جا خواهد ماند ، يا آنكه پيش از مرگتان از بين خواهد رفت .\r\n ( وَ ما عِنْدَ اللَّهِ خَيْرٌ وَ أَبْقى )  و آنچه از ثواب و نعمتها و پاداشهايى كه خداوند به منظور پاداش مطيعان براى آنان مهيا ساخته است از اين بهره‌هاى اندك زودگذر بهتر و باقىتر است .\r\n ( لِلَّذِينَ آمَنُوا وَ عَلى رَبِّهِمْ يَتَوَكَّلُونَ )  براى آنان كه به يگانگى خدا و آنچه كه تصديق آن واجب است ايمان آورده ، و كارهاى خود را به خدا واگذارده‌اند و ميدانند كه جريان امورشان از جانب خداوند بوده و بتدبير نيكوى او انجام ميگيرد ، و بدرگاه او زارى و دعا كرده ، به پيشگاهش انابه ميكنند .\r\n ( وَ الَّذِينَ يَجْتَنِبُونَ كَبائِرَ الْإِثْمِ وَ الْفَواحِشَ )  جايز است كه محل الذين جرّ باشد كه عطف شده باشد بر  « لِلَّذِينَ آمَنُوا »  بنا بر اين معنى اينطور خواهد شد : « و ما عند اللَّه خير و ابقى للمؤمنين المتوكّلين على ربهم المجتنبين كبائر الأثم و الفواحش » يعنى : آنچه نزد خدا است بهتر و باقىتر است براى مؤمنين\r\n\r\n","description":"","footnote":"","page_name":" 153 ","page_number":155},
  {"content":"\r\n\r\nكه بر پروردگارشان توكل نموده از گناهان كبيره و فحشاء دورى مىنمايند .\r\nو نيز جايز است محلش مرفوع باشد بنا بر ابتدائيت كه خبرش محذوف است بنا بر اين تركيب معنى چنين مىشود « آنان كه از گناهان كبيره و فحشاء دورى ميجويند و هر گاه غضب كنند طرف خود را عفو مىنمايند » .\r\n ( وَ إِذا ما غَضِبُوا هُمْ يَغْفِرُونَ )  يعنى : هر گاه در اثر ستمى كه به آنان رسيده است خشمناك شوند ، طرف خود را مىبخشند ، فواحش جمع فاحشه است كه عبارت باشد از زشتترين عمل ، و مغفرت در آيه مربوط به ستمهايى است كه نسبت به آنان مىشود ، كه اگر آن را عفو كنند كارى است پسنديده و شايستهء ستايش ، امّا آن قسمت كه مربوط بحقوق الهى و حدود واجبه است اما حق عفو كردن آن قسمت را ندارد ، و نميتواند افراد مرتد و مانند آن را عفو كند « 1 » ، و سپس خداوند بر صفات آنان افزوده ميفرمايد :\r\n ( وَ الَّذِينَ اسْتَجابُوا لِرَبِّهِمْ )  يعنى : نسبت به دعوت پروردگارشان كه آنان را به امور دين دعوت كرده است پاسخ مثبت داده‌اند .\r\n ( وَ أَقامُوا الصَّلاةَ )  يعنى : نماز را در اوقات خود مرتب با شرائطش ميخوانند .\r\n ( وَ أَمْرُهُمْ شُورى بَيْنَهُمْ )  گفته مىشود : اين موضوع ميان ايشان بشورى\r\n\r\n\r\n","description":"","footnote":"\r\n( 1 ) تفسير نور الثقلين جلد 4 صفحهء 582 در تفسير اين آيه از امام باقر ( ع ) روايت شده است : « هر كس خشم خود را فرو نشاند در حالى كه قدرت به كار بردن آن را دارد خداوند روز قيامت قلب او را سرشار از امنيت و ايمان مىكند ، و فرمودند : هر كس بهنگام هوس و ترس و خشم خود را حفظ كند خداوند بدنش را بر آتش دوزخ حرام مىكند » .\r\n","page_name":" 154 ","page_number":156},
  {"content":"\r\n\r\nگذاشته شده است ، هنگامى كه پيرامون آن با يكديگر بمشورت پردازند ، شورى بر وزن « فعلى » از مشاوره است ، و آن عبارتست از گفتگو پيرامون موضوعى تا حق ظاهر گردد ، مؤمنين هيچگاه در كارهاى خود تكروى نميكنند ، و با ديگران هم مشورت ميكنند .\r\nبعضى گفته‌اند : منظور اين آيه انصار است كه پيش از اسلام و پيش از ورود حضرت رسول ( ص ) بمدينه دور يكديگر جمع شدند و مشورت كردند ، و سپس بر طبق آن عمل نمودند ، و خداوند در اين آيه آنان را مدح فرمود .\r\nاز ضحاك نقل شده است كه اين شورى عبارتست از مشورت انصار هنگامى كه شنيدند پيامبر اسلام ( ص ) ظهور كرده و نقباء بر او وارد شده‌اند ، در خانهء ابى ايوب جمع شدند كه بحضرتش ايمان آورده او را يارى نمايند .\r\nو اين آيه دلالت دارد بر ثواب مشورت در امور و اهميت آن ، از پيامبر خدا ( ص ) روايت شده است كه فرمودند :\r\n« هيچگاه شخصى با ديگرى مشورت نمىكند مگر آنكه به راه نيك راهنمايى ميگردد . »  ( وَ مِمَّا رَزَقْناهُمْ يُنْفِقُونَ )  و از روزى خويشتن در راه فرمانبرى خداوند و راه خير انفاق ميكنند .\r\n ( وَ الَّذِينَ إِذا أَصابَهُمُ الْبَغْيُ هُمْ يَنْتَصِرُونَ )  از سدى نقل شده يعنى :\r\nمومنين بر كسانى كه به آنان ستم كرده‌اند بىآنكه ستمگرى كنند پيروزى ميجويند از ابى مسلم نقل شده است يعنى : برخى به يارى ديگرى ميشتابند ، بنا بر اين ينتصرون بمعنى يتناصرون است همانگونه كه يختصمون بمعنى يتخاصمون آمده است .\r\n\r\n","description":"","footnote":"","page_name":" 155 ","page_number":157},
  {"content":"\r\n\r\nاز عطاء نقل شده است منظور اين آيه مؤمنينى است كه كفار آنان را از مكّه بيرون كردند ، و نسبت به آنان ستم نمودند ، و سپس خداوند در روى زمين به آنان قدرت بخشيد تا آنكه بر كفارى كه به آنان ستم كرده بودند پيروز گشته انتقام خويش گرفتند .\r\nاز ابن زيد است كه خداوند مؤمنين را به دو دسته تقسيم فرموده است يك دسته كسانى كه آنان را كه به ايشان ستم كرده‌اند مىبخشند و آنان همان افرادى هستند كه پيش از اين آيه وصفشان گذشت  « وَ إِذا ما غَضِبُوا هُمْ يَغْفِرُونَ »  و دستهء ديگرى كه از ستم كنندگان انتقام ميگيرند ، و آنان كسانى هستند كه در اين آيه از آنان ياد شده است ، هر كس انتقام گيرد و حق خويشتن باز ستاند البته در صورتى كه از حدود الهى پا فرا ننهد خداى را اطاعت كرده است ، و هر كس كه خداى را اطاعت كند پسنديده است .\r\nآن گاه خداوند حدود انتقام گيرى را بيان كرده ميفرمايد :\r\n ( وَ جَزاءُ سَيِّئَةٍ سَيِّئَةٌ مِثْلُها )  از ابن نجيح و سدى و مجاهد است كه اين پاداش عبارتست از پاسخگويى دشنام هر گاه كسى به انسان گفت : خداوند ذليلت كند ، بايد در پاسخ او بگويد : خداوند ترا ذليل كند بىآنكه زياده روى كرده باشد .\r\nاز مقاتل نقل شده است كه منظور انتقام گرفتن در زخمهايى است كه بر انسان وارد مىشود ، يا خونى كه انسان طلبكار مىشود .\r\nو اينكه دومى هم در اين آيه « سيّئه » ناميده شده است بخاطر تقابل با اولى است . همانگونه كه در جاى ديگر قرآن آمده است  « فَمَنِ اعْتَدى عَلَيْكُمْ فَاعْتَدُوا عَلَيْهِ »  يعنى : هر كس نسبت بشما تجاوز كرد نسبت به او همانند تجاوزى كه\r\n\r\n","description":"","footnote":"","page_name":" 156 ","page_number":158},
  {"content":"\r\n\r\nانجام داده است تجاوز كنيد « 1 » .\r\nسپس خداوند مسئلهء عفو را پيش كشيده ميفرمايد :\r\n ( فَمَنْ عَفا وَ أَصْلَحَ فَأَجْرُهُ عَلَى اللَّهِ )  يعنى : هر كس عفو كند كسى را كه ميتواند از او انتقام بگيرد و ميان خود و خداى خويشتن را اصلاح نمود پاداش او را خداوند خواهد داد .\r\n ( إِنَّهُ لا يُحِبُّ الظَّالِمِينَ )  آن گاه خداوند بيان ميفرمايد : اينكه مظلوم را وادار به عفو ظالم كرده است نه بدان جهت است كه خداوند ستمگر را دوست دارد ، بلكه بدان جهت كه با اين برنامه ميخواهد پاداشى بسيار عظيم را بر مظلوم عرضه فرمايد ، و براى آنست كه خداوند نيكى و عفو را دوست دارد .\r\nو بعضى هم گفته‌اند :  « إِنَّهُ لا يُحِبُّ الظَّالِمِينَ »  يعنى : خداوند در هنگام انتقام ، انتقام گيرنده‌اى را كه ظالم باشد ، و از حق خودش تجاوز كند يا هر ستمگر ديگرى را دوست ندارد .\r\nو بعضى ديگر گفته‌اند : آيهء اولى  « . . . هُمْ يَنْتَصِرُونَ »  عموميت دارد در وجوب همكارى مسلمانان با يكديگر براى پيروزى بر ستمگران بحقوقشان ، ولى اين آيه مخصوص است به كسى كه ميخواهد در مورد حق شخصى خودش نسبت به كسى كه به او ستم كرده است از او انتقام بگيرد يا او را عفو كند .\r\nاز پيامبر خدا ( ص ) روايت شده است كه فرمودند :\r\n« روز قيامت كه مىشود منادى نداء مىكند : هر كس پاداشش با خدا است وارد بهشت گردد ، ميگويند : چه كسى اجرش با خدا است ؟ ميگويند : آنان كه مردم را عفو ميكرده‌اند ، ايندسته بدون حساب وارد بهشت ميشوند » .\r\n\r\n\r\n","description":"","footnote":"\r\n( 1 ) تفسير كشاف جلد 4 صفحهء 229 هر دو فعل هم اولى و هم دومى كه مكافات آنست سيّئه ميباشند ، زيرا كسى كه بر او وارد مىشود از آن بدش ميآيد ، بدليل اين آيه :  « وَ إِنْ تُصِبْهُمْ سَيِّئَةٌ يَقُولُوا هذِهِ مِنْ عِنْدِكَ »  يعنى اگر چيزى كه آن را بد ميدانند به آنان برسد . . .\r\n","page_name":" 157 ","page_number":159},
  {"content":"\r\n\r\nسورهء شورى - آيات 41 - 45\r\n\r\n[ سوره الشورى ( 42 ) : آيات 41 تا 45 
  ]\r\nوَ لَمَنِ انْتَصَرَ بَعْدَ ظُلْمِهِ فَأُولئِكَ ما عَلَيْهِمْ مِنْ سَبِيلٍ ( 41 ) إِنَّمَا السَّبِيلُ عَلَى الَّذِينَ يَظْلِمُونَ النَّاسَ وَ يَبْغُونَ فِي الْأَرْضِ بِغَيْرِ الْحَقِّ أُولئِكَ لَهُمْ عَذابٌ أَلِيمٌ ( 42 ) وَ لَمَنْ صَبَرَ وَ غَفَرَ إِنَّ ذلِكَ لَمِنْ عَزْمِ الْأُمُورِ ( 43 ) وَ مَنْ يُضْلِلِ اللَّهُ فَما لَهُ مِنْ وَلِيٍّ مِنْ بَعْدِهِ وَ تَرَى الظَّالِمِينَ لَمَّا رَأَوُا الْعَذابَ يَقُولُونَ هَلْ إِلى مَرَدٍّ مِنْ سَبِيلٍ ( 44 ) وَ تَراهُمْ يُعْرَضُونَ عَلَيْها خاشِعِينَ مِنَ الذُّلِّ يَنْظُرُونَ مِنْ طَرْفٍ خَفِيٍّ وَ قالَ الَّذِينَ آمَنُوا إِنَّ الْخاسِرِينَ الَّذِينَ خَسِرُوا أَنْفُسَهُمْ وَ أَهْلِيهِمْ يَوْمَ الْقِيامَةِ أَلا إِنَّ الظَّالِمِينَ فِي عَذابٍ مُقِيمٍ ( 45 )\r\n\r\nترجمهء آيات :\r\n41 - آنان كه پس از ستم ديدن در فكر انتقام گرفتن بر آيند بر اين افراد ايرادى نيست .\r\n42 - ايراد بر آن كسان است كه بمردم ستم ميكنند ، و بناحق در زمين تجاوز مىنمايند ، اين افراد عذابى دردناك در پيش خواهند داشت .\r\n43 - و هر كس صبر كند و درگذرد اين عمل از كارهاى مهم است .\r\n\r\n","description":"","footnote":"","page_name":" 158 ","page_number":160},
  {"content":"\r\n\r\n44 - و آنكه را خدا گمراه ساخت ، بعد از خدا سرپرستى نخواهد يافت ، و خواهى ديد كه ستمگران همين كه روز قيامت عذاب الهى را ببينند ميگويند : آيا راهى براى بازگشت هست ؟ .\r\n45 - و آنان را مىبينى هنگامى كه نزديك جهنمشان برند از ذلت بفروتنى افتاده ، با گوشهء چشم نگاهى مخفيانه بجهنم اندازند ، و مؤمنين گويند :\r\nبراستى كه زيانكاران اينانند كه در روز قيامت خودشان و خاندانشان را تباه ساخته‌اند ، آگاه باشيد كه ستمگران در عذابى هميشگى بسر خواهند برد .\r\n\r\nاعراب آيات :\r\nجملهء  « إِنَّ ذلِكَ لَمِنْ عَزْمِ الْأُمُورِ »  جواب قسمى است كه قوله :  « وَ لَمَنْ صَبَرَ وَ غَفَرَ »  بر آن دلالت دارد ، همانگونه خداوند سبحان فرموده است  « لَئِنْ أُخْرِجُوا لا يَخْرُجُونَ مَعَهُمْ »  .\r\nو نيز گفته شده است كه جملهء :  « إِنَّ ذلِكَ لَمِنْ عَزْمِ الْأُمُورِ »  جمله‌اى است در موضع خبر مبتدايى است كه عبارتست از :  « لَمَنْ صَبَرَ وَ غَفَرَ »  ، و تقديرش چنين است : « ان ذلك منه لمن عزم الأمور » و براى اجتناب از طول سخن حذف اين مقدرات نيكو است .\r\nو جملهء « خاشعين » بنا بر حاليت از ضمير در « يعرضون » منصوب است .\r\nو جملهء « يعرضون » در موضع نصب است بنا بر اينكه حال باشد از ضمير در « تراهم » .\r\n\r\nمعنى آيات :\r\nآن گاه خداوند از انتقام گيرنده ياد كرده ميفرمايد :\r\n\r\n","description":"","footnote":"","page_name":" 159 ","page_number":161},
  {"content":"\r\n\r\n ( وَ لَمَنِ انْتَصَرَ بَعْدَ ظُلْمِهِ فَأُولئِكَ ما عَلَيْهِمْ مِنْ سَبِيلٍ )  يعنى : كسى كه به خاطر حق خود دست به انتقام‌جويى زند و نسبت به ستم كننده‌اش بىعدالتى نكند گناهى ندارد « 1 » و اينكه ظلم را بمظلوم نسبت داده  « بَعْدَ ظُلْمِهِ »  يعنى بعد از آنكه مظلوم واقع شده است ، و نسبت به او تجاوز گرديده است ، مظلوم حق خود را ميگيرد ، بنا بر اين انتقام گيرندگان گناهى و مجازات يا سرزنشى ندارند ، و از اين قبيل است كه مصدر بمفعول اضافه شده باشد اين جمله است : « من دعاء الخير » .\r\n\r\n\r\n","description":"","footnote":"\r\n( 1 ) در آيات قرآن و روايات بسيارى عفو و بخشودن ظالمى كه نسبت به انسان ستم كرده است جزء صفات بسيار حميده معرفى شده است ، ولى بايد دانست كه اين معنى كليت ندارد ، و تنها در موردى است كه انسان تشخيص دهد بخشودن ستمگر بصلاح است ، مانند آنكه طرف از روى نادانى ستم كرده و پشيمان شده است كه اگر او را به بخشد بهتر از آنست كه از او انتقام بگيرد ، و عفو و گذشت او اثرش بيشتر است از انتقام ، اما اگر چنين نباشد و عفو و گذشت ظالم را بيشتر در ستمگريش جرى مىكند ، اينجا اگر كسى انتقام بگيرد بهتر است ، اين قسمت از آيه نظر بمورد دوّم دارد ، اينك توجه شما را بتفسير جالبى كه از امام زين العابدين ( ع ) در مورد اين آيه رسيده است جلب ميكنيم .\r\nتفسير نور الثقلين جلد 4 صفحهء 585 بنقل از رساله الحقوق امام زين العابدين ( ع ) كه فرمودند : « اما حق آن كس كه نسبت به تو بدى كرده است آنست كه او را ببخشى ، ولى اگر دانستى كه بخشيدن زيان دارد از او انتقام ميگيرى ، خداوند بزرگ ميفرمايد :  « وَ لَمَنِ انْتَصَرَ بَعْدَ ظُلْمِهِ فَأُولئِكَ ما عَلَيْهِمْ مِنْ سَبِيلٍ » \r\n","page_name":" 160 ","page_number":162},
  {"content":"\r\n\r\n ( إِنَّمَا السَّبِيلُ عَلَى الَّذِينَ يَظْلِمُونَ النَّاسَ )  يعنى : گناه و عذاب مربوط به كسانى است كه ابتداء و بنا حق نسبت بمردم ستم ميكنند .\r\n ( وَ يَبْغُونَ فِي الْأَرْضِ بِغَيْرِ الْحَقِّ أُولئِكَ لَهُمْ عَذابٌ أَلِيمٌ )  اليم يعنى درد آور .\r\n ( وَ لَمَنْ صَبَرَ وَ غَفَرَ إِنَّ ذلِكَ لَمِنْ عَزْمِ الْأُمُورِ )  يعنى : كسى كه در راه خدا تحمل مشقت كند و طرف خود را ببخشد و انتقام نگيرد اين صبر و گذشت از امورى ثابت است كه خداوند بدان فرمان داده و آن را نسخ نفرموده است .\r\nو بعضى گفته‌اند :  « عَزْمِ الْأُمُورِ »  عبارت است از گرفتن عالىترين امر در مورد رسيدن به ثواب و پاداش الهى .\r\n ( وَ مَنْ يُضْلِلِ اللَّهُ فَما لَهُ مِنْ وَلِيٍّ مِنْ بَعْدِهِ )  يعنى : هر كس خداوند او را از رحمت خود و بهشتش دور سازد ، بجز از خدا ياورى نخواهد داشت ، و بعضى گفته‌اند : يعنى هر كس را خداوند بسزاى انكار و عنادش عذاب كند ، پشتيبانى نخواهد داشت كه در كارش دخالت كند و عذاب الهى را از او دفع نمايد .\r\n ( وَ تَرَى الظَّالِمِينَ لَمَّا رَأَوُا الْعَذابَ )  يعنى : اى محمد ! خواهى ديد\r\n\r\n\r\n","description":"","footnote":"\r\n( در تفسير برهان جلد 4 صفحهء 129 روايتى در تأويل اين آيه وارد شده است كه حضرت باقر ( ع ) آيه را چنين ميخواندند :\r\n« و ترى الظالمين آل محمد حقّهم لما رأوا العذاب » ( و على هو العذاب )\r\nيعنى : هنگامى كه ستم كنندگان نسبت بحقوق آل محمد ( ع ) روز قيامت على ( ع ) را كه براى آنان موجب عذاب است مىبينند ميگويند آيا راهى براى بازگشت هست ؟ آرى على ( ع ) عذاب آنان است زيرا كه او قسيم نار و جنت است » .\r\n","page_name":" 161 ","page_number":163},
  {"content":"\r\n\r\nستمگران هنگامى كه عذاب الهى را مشاهده نمودند .\r\n ( يَقُولُونَ هَلْ إِلى مَرَدٍّ مِنْ سَبِيلٍ ؟ )  ميگويند : آيا راه بازگشتى به دنيا هست و آرزوى بازگشت به دنيا دارند .\r\n ( وَ تَراهُمْ يُعْرَضُونَ عَلَيْها )  و آنان را مىبينى كه پيش از ورود به جهنم آنان را بر جهنم عرضه ميدارند .\r\n ( خاشِعِينَ مِنَ الذُّلِّ يَنْظُرُونَ مِنْ طَرْفٍ خَفِيٍّ )  آنان را مىبينى كه در حال عرضه شدن بر آتش آرام و فروتن بوده ، از ذلتى كه دارند زير چشمى با ترس و لرز و دزدكى به جهنم مىنگرند ، و اين معنى از حسن و قتاده نقل شده است .\r\nو ابن عباس و مجاهد گويند : « طرف خفى » يعنى : زير چشمى با ذلت نگرند .\r\nو بعضى ديگر گفته‌اند : با چشمى نيمه باز به دوزخ نگرند « 1 » .\r\n ( وَ قالَ الَّذِينَ آمَنُوا إِنَّ الْخاسِرِينَ الَّذِينَ خَسِرُوا أَنْفُسَهُمْ وَ أَهْلِيهِمْ يَوْمَ الْقِيامَةِ )  يعنى : هنگامى كه روز قيامت مؤمنين مشاهده نمودند چه عذاب دردناكى بر ستمگران نازل مىشود ، و آنان را از حور العين و نعمتهاى بهشتى بهره‌اى نخواهد بود گويند براستى كه زيانكار اين گروهند كه خويشتن را تباه ساختند و از استفاده از نعمتهاى بهشتى محروم شدند ، و زن و فرزند و خويشاوندان را نيز از دست دادند و از آنان هم فايده‌اى نمىبينند .\r\n ( أَلا إِنَّ الظَّالِمِينَ فِي عَذابٍ مُقِيمٍ )  خداوند ميفرمايد : به هوش باشيد كه ستمگران در عذابى دائمى و زوال ناپذير خواهند بود .\r\n\r\n\r\n","description":"","footnote":"\r\n( 1 ) در نسخهء خطى اضافه دارد كه بخاطر ترس از جهنم با چشمى نيمه باز بدان نگرند .\r\n","page_name":" 162 ","page_number":164},
  {"content":"\r\n\r\nسورهء شورى - آيات 46 - 50\r\n\r\n[ سوره الشورى ( 42 ) : آيات 46 تا 50 
  ]\r\nوَ ما كانَ لَهُمْ مِنْ أَوْلِياءَ يَنْصُرُونَهُمْ مِنْ دُونِ اللَّهِ وَ مَنْ يُضْلِلِ اللَّهُ فَما لَهُ مِنْ سَبِيلٍ ( 46 ) اسْتَجِيبُوا لِرَبِّكُمْ مِنْ قَبْلِ أَنْ يَأْتِيَ يَوْمٌ لا مَرَدَّ لَهُ مِنَ اللَّهِ ما لَكُمْ مِنْ مَلْجَإٍ يَوْمَئِذٍ وَ ما لَكُمْ مِنْ نَكِيرٍ ( 47 ) فَإِنْ أَعْرَضُوا فَما أَرْسَلْناكَ عَلَيْهِمْ حَفِيظاً إِنْ عَلَيْكَ إِلاَّ الْبَلاغُ وَ إِنَّا إِذا أَذَقْنَا الْإِنْسانَ مِنَّا رَحْمَةً فَرِحَ بِها وَ إِنْ تُصِبْهُمْ سَيِّئَةٌ بِما قَدَّمَتْ أَيْدِيهِمْ فَإِنَّ الْإِنْسانَ كَفُورٌ ( 48 ) لِلَّهِ مُلْكُ السَّماواتِ وَ الْأَرْضِ يَخْلُقُ ما يَشاءُ يَهَبُ لِمَنْ يَشاءُ إِناثاً وَ يَهَبُ لِمَنْ يَشاءُ الذُّكُورَ ( 49 ) أَوْ يُزَوِّجُهُمْ ذُكْراناً وَ إِناثاً وَ يَجْعَلُ مَنْ يَشاءُ عَقِيماً إِنَّهُ عَلِيمٌ قَدِيرٌ ( 50 )\r\n\r\nترجمهء آيات :\r\n46 - اينان بجز خدا ياورانى ندارند كه آنان را يارى دهند ، و هر كس را كه خداوند گمراه ساخت راه بجايى نخواهند برد .\r\n47 - پيش از آنكه روزى فرا رسد كه از سوى خدا بازگشتى ندارد پروردگار خود را اجابت كنيد ، زيرا كه در اين روز پناهگاهى نداشته قدرت انكار نداريد .\r\n48 - اگر رويگردان شدند ، ما تو را نگهبان آنان نساخته‌ايم ، جز\r\n\r\n","description":"","footnote":"","page_name":" 163 ","page_number":165},
  {"content":"\r\n\r\nابلاغ چيزى بعهدهء تو نيست ، هر گاه از سوى خود رحمتى به انسان بچشانيم بدان سبب شادمان گردد ، و هر گاه بسزاى كارهايى كه از پيش نموده‌اند مصيبتى بدانها روى آرد ، انسان سخت ناسپاس است .\r\n49 - سلطنت آسمانها و زمين از آن خدا است ، آنچه بخواهد مىآفريند بهر كس خواسته باشد دختر ميدهد ، و هر كه را خواسته باشد پسر ميدهد .\r\n50 - يا نر و ماده را به يكديگر جفت سازد ، و هر كس را كه بخواهد عقيم مى سازد ، او دانا و توانا است .\r\n\r\nمعنى آيات :\r\nآن گاه خداوند از ستمگرانى كه يادشان كرده خبر ميدهد و ميفرمايد :\r\n ( وَ ما كانَ لَهُمْ مِنْ أَوْلِياءَ يَنْصُرُونَهُمْ مِنْ دُونِ اللَّهِ )  يعنى : اين كافران كه در ميان معبودان خود و نه در ميان كسانى كه در نافرمانى خدا از آنان اطاعت نموده‌اند ياورانى ندارند ، كه در برابر خدا و عذابهايش آنان را يارى دهند ، و عذاب خدا را از آنان دور سازند .\r\n ( وَ مَنْ يُضْلِلِ اللَّهُ فَما لَهُ مِنْ سَبِيلٍ )  هر كه را خدا گمراه ساخت بسوى بهشت راهى نخواهد داشت .\r\n ( اسْتَجِيبُوا لِرَبِّكُمْ )  يعنى : دعوت پيامبر خدا ( ص ) را كه شما را بسوى پروردگارتان فرا ميخواند اجابت كنيد ، پيامبر شما را تشويق مىكند و دعوت مىكند كه راه اطاعت را در پيش گيريد ، و تسليم فرمان الهى باشيد .\r\n ( مِنْ قَبْلِ أَنْ يَأْتِيَ يَوْمٌ لا مَرَدَّ لَهُ مِنَ اللَّهِ )  يعنى : پيش از آنكه روزى فرا رسد كه ديگر پس از آن بازگشت به دنيا نيست .\r\nجبائى گفته : پيش از آنكه روزى فرا رسد كه احدى قدرت رد نمودن و دفع\r\n\r\n","description":"","footnote":"","page_name":" 164 ","page_number":166},
  {"content":"\r\n\r\nكردن آن را ندارد ، و آن روز قيامت است .\r\nاز ابى مسلم است كه يعنى : پيش از آنكه روزى فرا رسد كه نه رد خواهد شد و نه از وقتش عقب مىافتد و آن روز مرگ است .\r\n ( ما لَكُمْ مِنْ مَلْجَإٍ يَوْمَئِذٍ )  يعنى : روزى كه پناهگاهى كه شما را از عذاب خدا حفظ كند نداريد .\r\n ( وَ ما لَكُمْ مِنْ نَكِيرٍ )  يعنى : در آن روز نميتوانيد انكار كنيد ، و عذاب الهى را تغيير دهيد ، و بعضى گفته‌اند يعنى : در آن روز ياورى انكار كننده نداريد كه بتواند عذابى را كه بر شما وارد مىشود انكار كند ، سپس به پيامبرش ميفرمايد :\r\n ( فَإِنْ أَعْرَضُوا فَما أَرْسَلْناكَ عَلَيْهِمْ حَفِيظاً )  يعنى : اى پيامبر ! اگر كافران از آنچه كه بسوى آن دعوتشان ميكنى رويگرداندند ما تو را مأمور نگهبانى آنان نساخته‌ايم كه از راه دين بيرون نرويد ، همانگونه كه چوپان گوسفندان خود را نگهبانى مىكند ، تا پراكنده نشوند ، از روگردان شدن آنان اندوه به خود راه نده .\r\n ( إِنْ عَلَيْكَ إِلَّا الْبَلاغُ )  يعنى : تو وظيفه‌اى جز اين ندارى كه مفاهيم اسلامى را به آنان ابلاغ كنى ، و راه سعادت را به آنان نشان دهى .\r\n ( وَ إِنَّا إِذا أَذَقْنَا الْإِنْسانَ مِنَّا رَحْمَةً فَرِحَ بِها )  يعنى : هر گاه كه ما نعمتى به انسان ميرسانيم انسان را بغرور و فساد ميكشاند ، زيرا منظور از شادى در اينجا نوعى فساد و انكار است ، زيرا در اين آيه نوعى مذمت و بدگويى از انسان شده است .\r\nو بعضى هم گفته‌اند : منظور از رحمت در اينجا عافيت و صحّت است .\r\n ( وَ إِنْ تُصِبْهُمْ سَيِّئَةٌ بِما قَدَّمَتْ أَيْدِيهِمْ )  يعنى : اگر قحطى يا فقر و مرض\r\n\r\n","description":"","footnote":"","page_name":" 165 ","page_number":167},
  {"content":"\r\n\r\nيا بلاى ديگرى كه آنان را ناراحت مىكند به آنان برسد .\r\n ( فَإِنَّ الْإِنْسانَ كَفُورٌ )  مصيبتها را به حساب مىآورد امّا نعمتها را انكار مى نمايد ، سپس خداوند بيان ميفرمايد كه تمام نعمتها از جانب پروردگار است .\r\n ( لِلَّهِ مُلْكُ السَّماواتِ وَ الْأَرْضِ )  يعنى : حق تصرف در آسمانها و زمين و ما بين آنها و تدبير امور آنها بر طبق حكمت از آن خداوند است .\r\n ( يَخْلُقُ ما يَشاءُ )  آنچه از انواع و اقسام موجودات كه بخواهد مىآفريند .\r\n ( يَهَبُ لِمَنْ يَشاءُ إِناثاً )  بهر كس از بندگانش كه بخواهد دختر ميدهد ، و ديگر پسر نميزايد .\r\n ( وَ يَهَبُ لِمَنْ يَشاءُ الذُّكُورَ )  و بهر كس كه بخواهد پسر ميدهد ، و ديگر دختر نميزايد .\r\n ( أَوْ يُزَوِّجُهُمْ ذُكْراناً وَ إِناثاً )  يعنى : يا آنكه به آنان هم فرزندان پسر ميدهد ، هم فرزندان دختر ، عرب ميگويد : « زوجت ابلى » يعنى : شتران كوچك و بزرگم را گرد هم آوردم « 1 » .\r\n\r\n\r\n","description":"","footnote":"\r\n( 1 ) تفسير نور الثقلين جلد 4 صفحهء 586 ، ( در روايت ابى الجارود از حضرت باقر ( ع ) روايت شده است در تفسير آيهء فوق  يَهَبُ لِمَنْ يَشاءُ إِناثاً  فرموده‌اند يعنى به آنان دخترانى ميدهد كه با آنان پسر نميدهد ،  وَ يَهَبُ لِمَنْ يَشاءُ الذُّكُورَ  يعنى به آنان پسرانى ميدهد كه با آنان دختر نيست ،  أَوْ يُزَوِّجُهُمْ ذُكْراناً وَ إِناثاً  يعنى : بهر كس هم كه بخواهد پسر و دختر را با هم ميدهد يعنى بيكنفر هم پسر و هم دختر ميدهد ) .\r\nدر روايت ديگرى حضرت رضا ( ع ) از اين آيه يك استفادهء فقهى فرموده‌اند علل الشرائع جلد 2 صفحهء 524 چاپ نجف باب 302 ( از محمد بن\r\n","page_name":" 166 ","page_number":168},
  {"content":"\r\n\r\nمجاهد گويد : معنى آيه آنست كه زن گاهى پسر و گاهى دختر دوباره پسر و باز هم دختر بزايد .\r\nاز ابن زيد است كه يعنى : دو قلو پسر و دخترى با هم بزايد ، يا آنكه دو پسر با هم يا دو دختر با هم بزايد .\r\nو از محمد بن حنفيه است كه يعنى : در يك شكم پسر و دختر هر دو جمع شود .\r\n ( وَ يَجْعَلُ مَنْ يَشاءُ عَقِيماً )  و هر كس را از زنان و مردان كه بخواهد « عقيم » قرار ميدهد كه داراى فرزند نشوند .\r\n ( إِنَّهُ عَلِيمٌ قَدِيرٌ )  كه او نسبت بمخلوقاتش دانا و در آفرينش آنها نيز توانا است .\r\n\r\n\r\n","description":"","footnote":"\r\n( سنان است كه حضرت رضا ( ع ) جزء پاسخهايى كه بمسائل او داده است نوشته‌اند : علت آنكه مال پسر براى پدر بدون اجازه‌اش حلال است اينست كه پسر به پدر بخشيده شده است و دليل آن اين آيه است :  « يَهَبُ لِمَنْ يَشاءُ إِناثاً . . . »  علاوه بر اينكه مسئوليت نفقهء پسر چه كوچك باشد چه بزرگ با پدر است ، و نيز منسوب به پدر است و او را براى پدر فرا ميخوانند بدليل قوله عزّ و جلّ  « ادْعُوهُمْ لِآبائِهِمْ هُوَ أَقْسَطُ عِنْدَ اللَّهِ »  و بدليل فرمودهء پيامبر خدا ( ص ) كه ميفرمايد :\r\n« انت و مالك لابيك »\r\nولى مادر اينطور نيست ، نميتواند از مال فرزند بدون اجازهء پدرش چيزى بر دارد براى اينكه پدر مسئوليت مخارج پسر را به عهده دارد ، ولى هيچگاه مخارج فرزند بر مادر واجب نميگردد )\r\n","page_name":" 167 ","page_number":169},
  {"content":"\r\n\r\nسورهء شورى - آيات 51 - 53\r\n\r\n[ سوره الشورى ( 42 ) : آيات 51 تا 53 
  ]\r\nوَ ما كانَ لِبَشَرٍ أَنْ يُكَلِّمَهُ اللَّهُ إِلاَّ وَحْياً أَوْ مِنْ وَراءِ حِجابٍ أَوْ يُرْسِلَ رَسُولاً فَيُوحِيَ بِإِذْنِهِ ما يَشاءُ إِنَّهُ عَلِيٌّ حَكِيمٌ ( 51 ) وَ كَذلِكَ أَوْحَيْنا إِلَيْكَ رُوحاً مِنْ أَمْرِنا ما كُنْتَ تَدْرِي مَا الْكِتابُ وَ لا الْإِيمانُ وَ لكِنْ جَعَلْناهُ نُوراً نَهْدِي بِهِ مَنْ نَشاءُ مِنْ عِبادِنا وَ إِنَّكَ لَتَهْدِي إِلى صِراطٍ مُسْتَقِيمٍ ( 52 ) صِراطِ اللَّهِ الَّذِي لَهُ ما فِي السَّماواتِ وَ ما فِي الْأَرْضِ أَلا إِلَى اللَّهِ تَصِيرُ الْأُمُورُ ( 53 )\r\n\r\nترجمهء آيات :\r\n51 - هيچ انسانى را نرسد كه خداوند با او سخن گويد ، مگر آنكه بوسيلهء وحى ، يا از پس پرده‌اى ، يا آنكه رسولى فرستد كه طبق فرمان خدا براى مردم آنچه را كه ميخواهد وحى آورد ، كه خداوند و الا و فرزانه است .\r\n52 - و اين چنين بسوى تو روحى را از امر خود وحى فرستاديم ، تو قبلا نميدانستى كتاب چيست و ايمان كدام است ؟ ولى ما قرآن را نورى قرار داديم كه هر كس از بندگان خود را بخواهيم بوسيلهء آن هدايت ميكنيم ، و تو مردم را براهى راست هدايت ميكنى .\r\n\r\n","description":"","footnote":"","page_name":" 168 ","page_number":170},
  {"content":"\r\n\r\n53 - خداوندى كه آنچه در آسمانها و زمين است مال او است ، آگاه باشيد كه بازگشت هر كارى بسوى خداست .\r\n\r\nقرائت آيات :\r\nنافع « او يرسل » برفع و « فيوحى » به سكون ياء خوانده ، بقيّهء قرّاء « او يرسل و فيوحى » بنصب هر دو خوانده‌اند .\r\n\r\nدليل قرائت :\r\nابو على گويد : هر كس « او يرسل » را نصب دهد خالى از اين دو وجه نيست :\r\n1 - يا اينكه عطف شده است بر جملهء « ان يكلمه اللَّه » .\r\n2 - يا عطف شده است بر غير اين جمله .\r\nاما وجه اوّل كه جايز نيست زيرا تقديرش اينطور مىشود : « ما كان لبشران يكلمه اللَّه ، او ان يرسل رسولا اليه » يعنى : هيچ بشرى شايسته نيست كه خدا با او سخن بگويد ، يا آنكه پيامبرى بسوى او بفرستد .\r\nو بنا بر اين وجه « او يرسل رسولا » از دو حال خالى نيست : يا آنكه منظور آنست كه او يرسله رسولا يعنى : خدا او را بعنوان پيامبرى بفرستد ، يا آنكه منظور آنست كه او يرسل اليه رسولا يعنى : خدا پيامبرى را بسوى او بفرستد و اين دو تقدير هر دو فاسد است ، زيرا ميبينيم كه بسيارى از افراد بشر به عنوان پيامبرى فرستاده شده‌اند ، و بسوى بسيارى از انسانها نيز پيامبرانى فرستاده شده است .\r\nحال كه معناى جمله از اين دو صورت بيرون نبود ، و هر دو معنا هم\r\n\r\n","description":"","footnote":"","page_name":" 169 ","page_number":171},
  {"content":"\r\n\r\nغلط بود ، معلوم شد كه وجه اوّل درست نيست ، و جمله بر چيز ديگرى عطف شده است .\r\nبنا بر اين ، تقدير صحيح كه معنا بر طبق آن درست است همان تقدير خليل است كه گفته : يرسل را حمل ميكنيم بر ان يوحى كه وحيا بر آن دلالت مىكند ، پس تقدير چنين خواهد بود : « ما كان لبشر ان يكلمه اللَّه الا ان يوحى وحيا او يرسل رسولا فيوحى » .\r\nو در جملهء « الا وحيا » دو تركيب جايز است :\r\n1 - آنكه استثناء منقطع باشد .\r\n2 - آنكه حال باشد .\r\nاگر آن را استثناء منقطع گرفتى در كلام چيزى كه متعلّق من باشد نداريم زيرا ما قبل حرف استثناء نميتواند در ما بعد آن عمل كند ، زيرا حرف استثناء در معنى حرف نفى است ، بدليل آنكه هر گاه بگوئيم : قام القوم الا زيدا بمعنى قام القوم لا زيدا خواهد بود ، و همانگونه كه ما قبل حرف نفى در ما بعدش نميتواند عمل كند .\r\nهمچنين در صورتى كه حرف استثناء بمعنى نفى باشد اگر ما قبلش كلام تا مىبود نميتواند در ما بعدش عمل كند ، و نيز جايز نيست ما بعد الّا در ما قبلش عمل كند مثل « ما انا الخبز الا آكل » همانگونه كه ما بعد حرف نفى نميتواند در ما قبلش عمل كند .\r\nبنا بر اين « او من وراء حجاب » بما قبل الّا متصل نميشود ، و نيز از جهت ديگرى هم ممتنع است كه اين جار و مجرور متصل بما قبل الّا باشد ، و آن جهت عبارتست از اينكه « من وراء حجاب » صلهء وحى است كه به معنى\r\n\r\n","description":"","footnote":"","page_name":" 170 ","page_number":172},
  {"content":"\r\n\r\n« ان يوحى » مىباشد ، وقتى چنين شد نميتوان حرف جر را متعلّق گرفت به « او يرسل » زيرا ميان صله و موصول با چيزى فاصله شده است كه اجنبى است ، زيرا معطوف بر صله داخل در جمله است ، هر گاه انسان چيزى را عطف كند بر چيزى كه داخل در صله نيست ، بوسيلهء اجنبى ميان صله و موصول و موصول فاصله انداخته است ؟\r\nبنا بر همين اشكال نميتوانيم جار را نيز عطف بر « يكلمه » از جملهء « ما كان لبشر ان يكلمه اللَّه » بگيريم ، ولى بهر حال بايستى جار و مجرور به چيزى تعلّق و اتصال پيدا كند ، حال كه در لفظ چيزى كه صلاحيت متعلق شدن را داشته باشد وجود ندارد ، فعلى « يكلم » پيش از جار تقدير ميگيريم ، و اين جار و مجرور را متعلّق ميگيريم به اين فعل كه در معنى مراد است ، و يكلمه موجود در لفظ بر آن دلالت مينمايد ، و بسيار مىشود كه چيزهايى از صله و متعلّق حذف مىشود بخاطر آنكه در لفظ بر آن دلالت شده است ، و در اين مورد جار و مجرور ما عطف شده‌اند بر فعلى كه در تقدير صلهء آن موصوله مىباشد كه يوحى است ، و تقدير چنين خواهد بود : « ما كان لبشران يكلمه اللَّه الا ان يوحى اليه او يكلمه من وراء حجاب » و در اين تقدير يكلم حذف شده است ، زيرا در جمله و لو خارج از صله چيزى « يكلمه » وجود داشته است كه بر آن دلالت كند ، و وجود همين قرينه مجوز و محسن حذف متعلّق است .\r\nو از اين قبيل است كه ميبينيم ما قبل حرف استفهام نيز مانند ما قبل صله است ، در اينكه ما بعد حرف استفهام در ما قبلش عمل نميكند .\r\nو در قرآن آمده است  « آلْآنَ وَ قَدْ عَصَيْتَ قَبْلُ »  « 1 » و تقديرش چنين\r\n\r\n\r\n","description":"","footnote":"\r\n( 1 ) يونس 10 - آيهء 91 .\r\n","page_name":" 171 ","page_number":173},
  {"content":"\r\n\r\nاست : « الآن آمنت و قد عصيت قبل » كه در اين گونه موارد چون فعل در عبارت آمده است تقدير گرفته مىشود .\r\nدر مورد بحث جايز نيست كه « او من وراء حجاب » بر فعل خارج از صله عطف گردد ، زيرا در اين صورت ميان صله و موصول بوسيلهء اجنبى فاصله خواهد شد ، همانگونه كه در آيهء :  « إِلَّا أَنْ يَكُونَ مَيْتَةً أَوْ دَماً مَسْفُوحاً أَوْ لَحْمَ خِنزِيرٍ فَإِنَّهُ رِجْسٌ »  « 1 » فاصله شده و سپس فرموده است :  « أَوْ فِسْقاً أُهِلَّ لِغَيْرِ اللَّهِ بِهِ »  كه بوسيله او عطف شده است بر چيزى كه در صله است در حالى كه بين صله و موصول جملهء  « فَإِنَّهُ رِجْسٌ »  فاصله گرديده است زيرا فاصله در اين اين آيه با فاصلهء آنجا فرق دارد - چون  « فَإِنَّهُ رِجْسٌ »  جملهء معترضه‌اى است كه در حكم تأكيد و توضيح صله است ، و بمنزلهء صفت است زيرا كه صفت بيان كننده و تخصيص دهنده مىباشد .\r\nو نظير اين آيه است در فاصله شدن بين متعلّق و متعلّق آيهء شريفهء  « وَ الَّذِينَ كَسَبُوا السَّيِّئاتِ جَزاءُ سَيِّئَةٍ بِمِثْلِها ، وَ تَرْهَقُهُمْ ذِلَّةٌ »  « 2 » كه  جَزاءُ سَيِّئَةٍ بِمِثْلِها  فاصله شده است در حالى كه  « وَ تَرْهَقُهُمْ ذِلَّةٌ »  با وجود اين فاصله بر كسبوا عطف شده است ، و مجوّز اين عطف با وجود فاصله آنست كه  « جَزاءُ سَيِّئَةٍ بِمِثْلِها »  از صله بيگانه نبوده بلكه مؤكد صله مىباشد .\r\nامّا كسى كه رفع داده و « او يرسل رسولا » گفته است يرسل را حال دانسته زيرا جار و مجرور در « من وراء حجاب » متعلّق است بمحذوف ، و در ظرف ذكرى از ذا الحال آمده است ، بنا بر اين جملهء : « الا وحيا » طبق اين تقدير مصدرى\r\n\r\n\r\n","description":"","footnote":"\r\n( 1 ) انعام 6 - آيهء 145 .\r\n( 2 ) سورهء يونس 10 - آيهء 27 .\r\n","page_name":" 172 ","page_number":174},
  {"content":"\r\n\r\nاست كه بجاى حال واقع شده است مانند آنكه بگويى : « جئت ركضا و اتيت عدوا » حرف جر من و مجرورش در موضع حال است مانند جمله  « وَ مِنَ الصَّالِحِينَ »  بعد از  « وَ يُكَلِّمُ النَّاسَ فِي الْمَهْدِ وَ كَهْلًا »  و معنى « او من وراء حجاب » بنا بر قول كسى كه كلام را استثناء منقطع يا حال گرفته است چنين خواهد شد : « يكلمهم غير مجاهر بكلامه » يعنى : سخن خداوند شنيده مىشود و خداوند طورى سخن ميگويد كه ديده نميشود آن گونه كه ساير سخن گويان ديده ميشوند ، و حجاب در من وراء حجاب » به اين معنى كه حجابى باشد تا محلّى را كه از محلّى جدا نمايد نيست ، زيرا اين معنى دلالت بر محدوديت محجوب مىكند .\r\nو هر كس يرسل را رفع دهد در محل نصب است بنا بر حاليت ، و به اين معنى است كه اين سخن او است نسبت به آنان ، همانگونه كه گويند :\r\n« تحيتك الضرب و عقابك السيف » .\r\n\r\nمعنى آيات :\r\nآن گاه خداوند از بزرگترين نعمتها كه نبوّت است ياد كرده ميفرمايد :\r\n ( وَ ما كانَ لِبَشَرٍ أَنْ يُكَلِّمَهُ اللَّهُ )  يعنى هيچ بشرى را نرسد كه خداوند با او هم سخن شود .\r\n ( إِلَّا وَحْياً )  مگر آنكه بر او وحى فرستد ، آن سان كه بر سينهء داود پيامبر وحى فرستاد و زبور را نوشت .\r\n ( أَوْ مِنْ وَراءِ حِجابٍ )  يا آنكه با پوششى با او سخن گويد آن سان كه با موسى ( ع ) سخن گفت .\r\n ( أَوْ يُرْسِلَ رَسُولًا )  مجاهد گويد : يا رسولى ميفرستد كه جبرئيل باشد ، و بسوى حضرت محمد فرستاده شده است .\r\n\r\n","description":"","footnote":"","page_name":" 173 ","page_number":175},
  {"content":"\r\n\r\nو بعضى گفته‌اند يعنى : هيچ بشرى را نرسد كه خداوند با او تكلّم كند مگر آن گونه كه با بندگانش تكلم مىكند از فرمان بطاعت و نهى از معصيتش و هشدار دادن آنان بر اين امر با خطور در خاطره يا خواب ديدن و مانند آن كه به صورت وحى است ، و اين را وحى ناميده است براى آنكه وحى در لغت بجاى اشاره و ياد آورى چيزى است بدون آنكه با لفظ نسبت به آن تصريح گردد ، يا از پشت پرده و آن عبارتست از آنكه اين سخنان را از تمامى بندگانش پنهان كند مگر افرادى كه ميخواهد با آنان سخن بگويد ، مانند تكلم خداوند با حضرت موسى ( ع ) كه از همه پنهان بود و تنها حضرت موسى ( ع ) مىشنيد ، ولى در مرتبه دوّم خداوند سخنان خود را از تمامى مردم پنهان ساخت مگر از موسى ( ع ) و آن هفتاد نفرى كه با او بودند .\r\nو نيز گفته مىشود كه خداوند آن محلّى را كه سخنان خود را در آن آفريده است بر آنان پنهان كرده است ، بطورى كه نميدانستند از كجا اين سخنان را مىشنوند ، زيرا سخن عرضى است كه جز در يك جسم در خارج نميتواند قوام يابد .\r\nالبته نميتوان گفت : كه خداوند از  « مِنْ وَراءِ حِجابٍ »  اراده فرموده است كه خداوند در پس پرده‌اى قرار ميگرفته و از پشت آن پرده با بندگانش سخن ميگفته است ، زيرا حجاب و پرده جز در مورد اجسام محدود معنى ندارد ، و منظور از  « أَوْ يُرْسِلَ رَسُولًا »  .\r\n ( فَيُوحِيَ بِإِذْنِهِ ما يَشاءُ )  آنست كه فرشتگان خود را با كتابها و سخنانش بسوى پيامبران ميفرستد تا از طرف حضرتش آنها را به بندگانش برسانند و اين نيز نوعى كلام است كه خداوند بوسيلهء آن با بندگانش تكلم ميفرمايد\r\n\r\n","description":"","footnote":"","page_name":" 174 ","page_number":176},
  {"content":"\r\n\r\nو بدون آنكه مستقيما با آنان سخنانى بگويد آنان را امر و نهى مىكند ، و اين معنى براى وحى بر خلاف آن معنى اوّلى است كه براى آيه بيان شده است ، زيرا معنى اوّلى آگاهى خاطره بود و در آن گفتار صراحتى نيست اين معنى از على و جبائى بود .\r\nزجاج ميگويد : معنى اين آيه اينست كه سخن خدا براى بشر يا بوسيله الهام است ، كه مطالبى را به آنان الهام ميفرمايد ، يا بوسيله اداى كلماتى است از پس پرده ، همانگونه كه با حضرت موسى ( ع ) تكلم فرمود ، يا بوسيله رسالت فرشته‌اى است كه بسوى آنان مىآيد ، و به شخصى كه مأموريت و رسالت برايش دارد بفرمان خدا آنچه را كه خدا خواسته است بر او وحى مىكند .\r\n ( إِنَّهُ عَلِيٌّ حَكِيمٌ )  كه او بزرگتر از آنست كه با چشم سر ديده شود ، و در تمامى كارهايشان حكيم است .\r\n ( وَ كَذلِكَ أَوْحَيْنا إِلَيْكَ رُوحاً مِنْ أَمْرِنا )  يعنى : همانگونه كه به پيامبران پيش از تو وحى نموديم ، بر تو نيز وحى كرديم ، و بفرمان خود قرآن را كه روح بخش و حياتبخش است بر تو وحى نموديم ، و اين معنى از قتاده و جبائى و ديگران نقل شده است .\r\nسدى گويد : منظور از  « رُوحاً مِنْ أَمْرِنا »  روح القدس است .\r\nو از حضرت باقر و حضرت صادق ( ع ) روايت شده است كه ( منظور از اين روح فرشته‌اى است كه از جبرئيل و ميكائيل بزرگتر است كه همراه رسول خدا ( ص ) بوده است ، و پس از رسول خدا ( ص ) اين فرشته به آسمان بالا نرفته ، و همراه ما نيز هست « 1 » .\r\n\r\n\r\n","description":"","footnote":"\r\n( 1 ) اصول كافى مترجم مصطفوى جلد 2 صفحهء 18 حديث 2 .\r\n","page_name":" 175 ","page_number":177},
  {"content":"\r\n\r\n ( ما كُنْتَ تَدْرِي مَا الْكِتابُ وَ لَا الْإِيمانُ )  يعنى : اى محمّد پيش از وحى نميدانستى كتاب چيست ؟ ايمان كدامست ، نه از شرايع و احكام دين خبر داشتى و نه از معالم ايمان .\r\nو بعضى گفته‌اند يعنى : پيش از آمدن وحى اهل ايمان را نميشناختى و نميدانستى چه كسى بكتاب و رسالت ايمان خواهد آورد و چه كسى ايمان نخواهد آورد ، و اين مورد از باب حذف مضاف است .\r\n ( وَ لكِنْ جَعَلْناهُ نُوراً )  يعنى : و لكن اين روح را كه قرآن است نورى قرار داديم ، زيرا در آن معالم دين وجود دارد ، و اين معنى از سدى نقل شده است .\r\nاز ابن عبّاس نقل شده است يعنى : ايمان را نورى قرار داده‌ايم ، زيرا ايمان راه نجات است .\r\n ( نَهْدِي بِهِ مَنْ نَشاءُ مِنْ عِبادِنا )  يعنى : هر كدام از بندگان خود را كه بخواهيم بوسيلهء قرآن بسوى بهشت هدايت ميكنيم .\r\n ( وَ إِنَّكَ لَتَهْدِي إِلى صِراطٍ مُسْتَقِيمٍ )  يعنى : تو مردم را ارشاد ميكنى و دعوت مىنمايى بسوى راهى كه به حق مىرساند ، و اين راه عبارتست از ايمان آن گاه اين راه را تفسير كرده ميفرمايد :\r\n ( صِراطِ اللَّهِ الَّذِي لَهُ ما فِي السَّماواتِ وَ ما فِي الْأَرْضِ )  راه خداوند كه مالك موجودات آسمانى و زمينى است كه هم آنان را آفريده و هم مالك آنان است .\r\n ( أَلا إِلَى اللَّهِ تَصِيرُ الْأُمُورُ )  يعنى : به هوش باشيد كه در روز قيامت كارها و تدبير امور بدست خداوند است ، و در آن روز كسى جز او مالك نيست .\r\n\r\n","description":"","footnote":"","page_name":" 176 ","page_number":178},
  {"content":"\r\n\r\n\r\nسورهء زخرف - 43\r\nاين سوره تمام آياتش در مكّه نازل شده است ، امّا از مقاتل نقل شده است كه يك آيه از اين سوره مكّى نيست و در بيت المقدّس نازل شده ، و آن آيه اينست  « وَ سْئَلْ مَنْ أَرْسَلْنا . . . »  .\r\n\r\nتعداد آيات اين سوره :\r\nبه نظر شامى اين سوره هشتاد و هشت آيه دارد ، به نظر بقيّه هشتاد و نه آيه .\r\nاختلاف سوره :\r\nدو آيه حم كوفى و آيهء 52  « هُوَ مَهِينٌ »  حجازى بصرى است .\r\n\r\nثواب قرائت اين سوره :\r\nابن ابى كعب از پيامبر خدا ( ص ) نقل مىكند كه فرمودند : هر كس سورهء\r\n\r\n","description":"","footnote":"","page_name":" 177 ","page_number":179},
  {"content":"\r\n\r\nزخرف را بخواند جزء كسانى خواهد بود كه روز قيامت به آنان گفته مىشود :\r\nاى بندگان من امروز باكى نداشته‌اند وهى به خود راه ندهيد ، و بدون حساب وارد بهشت شويد » .\r\nو از ابو بصير نقل شده است كه حضرت صادق ( ع ) فرمودند : « هر كس سورهء حم ، را بسيار بخواند خداوند بدن او را در قبر از آزار حشرات زمين و ساكنان قبور حفظ كند ، تا روز قيامت كه زير نظر لطف الهى و بفرمان خدا همين سوره او را وارد بهشت مىكند » « 1 » .\r\nمناسبت با سورهء قبلى :\r\nچون خداوند سورهء حمعسق را با يادى از قرآن و وحى ختم فرموده است ، اينك اين سوره را نيز با همان مطالب آغاز كرده و ميفرمايد :\r\n\r\n[ سوره الزخرف ( 43 ) : آيات 1 تا 5 
  ]\r\nبِسْمِ اللَّهِ الرَّحْمنِ الرَّحِيمِ\r\nحم ( 1 ) وَ الْكِتابِ الْمُبِينِ ( 2 ) إِنَّا جَعَلْناهُ قُرْآناً عَرَبِيًّا لَعَلَّكُمْ تَعْقِلُونَ ( 3 ) وَ إِنَّهُ فِي أُمِّ الْكِتابِ لَدَيْنا لَعَلِيٌّ حَكِيمٌ ( 4 )\r\nأَ فَنَضْرِبُ عَنْكُمُ الذِّكْرَ صَفْحاً أَنْ كُنْتُمْ قَوْماً مُسْرِفِينَ ( 5 )\r\n\r\n\r\n","description":"","footnote":"\r\n( 1 ) نور الثقلين جلد 4 صفحهء 591 به نقل از ثواب الاعمال .\r\n","page_name":" 178 ","page_number":180},
  {"content":"\r\n\r\n\r\nترجمهء آيات :\r\nبنام خداى رحمان و رحيم 1 - حم .\r\n2 - سوگند به اين كتاب روشن .\r\n3 - ما اين كتاب را قرآنى عربى قرار داديم تا آن را درك كنيد .\r\n4 - و اين قرآن در كتاب اصلى « مادر كتاب » از نظر ما بسيار و الا و فرزانه است 5 - آيا به علّت اينكه شما ملّتى اسراف كننده‌ايد گمان ميكنيد ما ديگر از شما رويگردان شده قرآن را بر شما نازل نميسازيم .\r\n\r\nقرائت آيات :\r\nاهل مدينه و كوفه بجز عاصم « ان كنتم مسرفين » بكسر همزه قرائت كرده اند ، و بقيّهء قراء « ان كنتم مسرفين » بفتح همزه خوانده‌اند .\r\n\r\nدليل قرائت :\r\nابو على گويد : هر كس « ان كنتم » بنصب همزه خوانده است معنى مىشود : « لأن كنتم » يعنى به اين علّت كه بوديد .\r\nاما صفحا نصبش از باب « صنع اللَّه » است ، زيرا جملهء : « أ فنضرب عنكم الذكر » دلالت دارد بر فعل نصفح عنكم كه قبل از صفحا حذف شده است .\r\nو از نظر معنى « صفحت عنه » در زبان عرب از او روگرداندم و به او پشت نمودم ، كه صفحهء گردن را بر گردانده است ، پس معنى آيه چنين خواهد شد آيا بخاطر آنكه شما قومى اسرافگر هستيد از شما روى ميگردانيم و عذاب و انتقام خود را بشما ياد آورى نمىنمائيم ؟ .\r\n\r\n","description":"","footnote":"","page_name":" 179 ","page_number":181},
  {"content":"\r\n\r\nو اين آيه شباهت دارد به آيهء ديگرى كه ميفرمايد :  « أَ يَحْسَبُ الْإِنْسانُ أَنْ يُتْرَكَ سُدىً »  .\r\nو امّا بنا بر قرائت « ان كنتم » بكسر همزه « ان » حرف شرط خواهد شد كه به دليل ما قبل از جوابش بىنياز شده‌ايم مانند مثال : « انت ظالم ان فعلت كذا » و مثل آن ميماند كه گفته باشيم : « ان كنتم مسرفين نضرب » .\r\n\r\nلغات آيات :\r\nأ فنضرب - گفته مىشود : « ضربت عنه و اضربت عنه » يعنى او را ترك كردم ، و نسبت به او خوددارى كردم .\r\nصفحا - گفته مىشود « صفح عنى بوجهه » يعنى از من روگرداند ، كثير شاعر گفته و در شعر خود از زنى ياد نموده است .\r\n « صفوحا فما تلقاك الا بخيلة * فمن ملّ منها ذلك الوصل ملّت » \r\nيعنى : « اين زن از عاشقان خود بسيار روگردان است ، و بسيار در وصل بخل ميورزد ، و هر كس از وصل او اظهار ملال و خستگى كند او نيز فورا اظهار خستگى مىكند » .\r\nيعنى : اين زن بسيار صورت بر ميگرداند ، و صفوح در ميان صفات خداوند بمعنى بسيار عفو كننده نسبت به گناهان است ، گويا از مجازات گناهكار با بزرگوارى خويش روگردان شده است ، گفته مىشود : « صفح عن ذنبه » هنگامى كه گناه او را عفو كند .\r\nمسرفين - اسراف بمعنى تجاوز نمودن از حد است در معصيت .\r\n\r\nمعنى آيات :\r\n  ( حم )   معنايش گذشت .\r\n\r\n","description":"","footnote":"","page_name":" 180 ","page_number":182},
  {"content":"\r\n\r\n ( وَ الْكِتابِ الْمُبِينِ )  يعنى : سوگند بقرآنى كه حلال و حرام را بيان مىكند و قوانين اسلام را كه مردم بدان نيازمند هستند تشريح مىنمايد .\r\n ( إِنَّا جَعَلْناهُ قُرْآناً عَرَبِيًّا )  سدى گفته است جعلناه يعنى : انزلناه ، ولى مجاهد گفته : يعنى قلناه ، و نظير آن « و يجعلون للَّه البنات » است كه يعنى :\r\nميگويند خدا دختران دارد ، عربيا يعنى : قرآن را به زبان عرب نازل كرديم و بطريقه عرب در الفاظ و مفاهيم آن را قرار داديم ، ولى با اين وصف هيچكدام از اعراب نميتوانند مانند آن بياورند ، و چيزى نزديك به آن بسازند ، زيرا در فصاحت و بلاغت در سطحى است عالى ، يا به اين علّت كه دانش آنان به اين پايه نمىرسد ، يا آنكه خداوند آنان را از آوردن نظير قرآن باز داشته است ، بنا بر اختلافى كه در اين مورد ميان علماء ما وجود دارد .\r\n ( لَعَلَّكُمْ تَعْقِلُونَ )  يعنى : تعقّل كنيد و درباره قرآن فكر كنيد تا بدانيد كسى كه قرآن به دستش ظاهر شده است درست ميگويد .\r\nو اين آيه دلالت دارد بر حدوث قرآن زيرا كلمه جعل آورده شده و مجعول عينا همان معناى محدث را دارد .\r\n ( وَ إِنَّهُ فِي أُمِّ الْكِتابِ )  يعنى : قرآن در لوح محفوظ است ، بعضى گفته‌اند اينكه لوح محفوظ « امّ الكتاب » ناميده ، براى آنكه كتابهاى ديگر از روى آن گرفته مىشود .\r\nو از زجاج نقل شده است كه بدان جهت لوح محفوظ را ام الكتاب گفته‌اند كه اصل هر چيزى مادر آن است ، و قرآن از نظر خدا در لوح محفوظ ثابت است ، همانگونه كه فرموده است :   « بَلْ هُوَ قُرْآنٌ مَجِيدٌ فِي لَوْحٍ مَحْفُوظٍ »   « 1 » .\r\n\r\n\r\n","description":"","footnote":"\r\n( 1 ) سورهء بروج : 85 آيهء 22 .\r\n","page_name":" 181 ","page_number":183},
  {"content":"\r\n\r\nو لوح محفوظ كتابى است كه خداوند در آن تمامى حوادث را تا روز قيامت ثبت فرموده است ، چون صلاح فرشتگان خود را در اين ديده است كه در اين لوح نظر كنند ، و از اين لوح آگاه باشند تا از راه لطف اخبار آن را در دست رس مكلّفين بگذارند .\r\n ( لَدَيْنا )  ابن عبّاس گفته است يعنى : آنچه كه نزد ما است .\r\n ( لَعَلِيٌّ )  « 1 » يعنى : كتاب خدا از نظر بلاغت عالى است و آنچه بندگان بدان نيازمند هستند در آن آمده است .\r\nبعضى هم گفته‌اند يعنى : قرآن با ويژگيهايى كه از نظر اعجاز و ناسخ بودن كتابهاى قبلى ، و وجوب ادامهء عمل به آن و فايده‌هايى كه در آن هست بر هر كتابى برترى دارد .\r\nو بعضى هم گفته‌اند : على يعنى عظيم الشأن و رفيع الدرجه است و فرشتگان و مؤمنين او را تعظيم ميكنند .\r\n\r\n\r\n","description":"","footnote":"\r\n( 1 ) تفسير برهان جلد 4 صفحهء 135 : ( از حضرت صادق ( ع ) روايت شده است شخصى از حضرت پرسيد كه منظور از  « إِنَّهُ فِي أُمِّ الْكِتابِ لَدَيْنا لَعَلِيٌّ حَكِيمٌ »  چيست ؟ فرمودند : منظور از آن امير المؤمنين عليه السلام است ) .\r\nسوره حمد ، فاتحه در قرآن بنام ام الكتاب موسوم است اينك بروايت ذيل توجّه فرمائيد :\r\nتفسير برهان جلد 4 صفحهء 134 : از حضرت صادق ( ع ) روايت شده دربارهء  « الصِّراطَ الْمُسْتَقِيمَ »  فرمودند : صراط مستقيم امير المؤمنين صلوات اللَّه و سلامه عليه و معرفت او است ، و دليل بر اينكه مراد از صراط مستقيم امير المؤمنين است اين آيه مىباشد :  « وَ إِنَّهُ فِي أُمِّ الْكِتابِ لَدَيْنا لَعَلِيٌّ حَكِيمٌ »  .\r\n","page_name":" 182 ","page_number":184},
  {"content":"\r\n\r\n ( حَكِيمٌ )  يعنى قرآن حكمت عاليه‌اى را ظاهر ميسازد ، و بعضى هم گفته‌اند حكيم دلالت دارد بر هر نوع حق و نيكى ، بنا بر اين قرآن مانند فردى حكيم و دانشمند است كه بجز به حق سخن نگويد ، و اينكه خداوند قرآن را با اين دو وصف توصيف فرموده است بر سبيل توسع است ، زيرا اين دو صفت از صفات زنده است .\r\nآن گاه خداوند كسانى را كه اعتنايى به قرآن ندارند و حكمتها و بيانات آن را انكار ميكنند مورد خطاب قرار داده ميفرمايد :\r\n ( أَ فَنَضْرِبُ عَنْكُمُ الذِّكْرَ صَفْحاً )  و در اينجا منظور از ذكره قرآن است ، يعنى آيا از شما روگردان شويم و وحى را از شما قطع كنيم و ديگر نه بشما امر كنيم و نه شما را از چيزى نهى كنيم ، و نه پيامبرى بسوى شما بفرستيم ؟ .\r\n ( أَنْ كُنْتُمْ قَوْماً مُسْرِفِينَ )  يعنى : بعلّت اينكه شما اسراف كرديد ، يعنى :\r\nآيا از فرستادن قرآن دست برداريم و شما را به خود واگذاريم ، و بشما وظايفتان را نياموزيم ، به اين علّت كه شما در كفر خود زياده روى كرده‌ايد ؟ اين استفهام استفهام انكارى است ، و معنايش آنست كه ما اين كار را نميكنيم .\r\nو اصل ضربت عنه الذكر اين بوده است كه سواره كه بر مركبى سوار است ، هر گاه بخواهد مركب خود را از رفتن بسوى جهتى باز دارد او را با عصا يا تازيانه اش مىزند تا او را بسوى جهت ديگرى باز گرداند ، بنا بر اين بجاى صرف و عدول ، ضرب گزارده شده .\r\nسدى گفته است ذكر بمعنى عذاب است ، يعنى ما ابدا شما را عذاب نخواهيم نمود .\r\n\r\n","description":"","footnote":"","page_name":" 183 ","page_number":185},
  {"content":"\r\n\r\nسورهء زخرف - آيات 6 - 10\r\n\r\n[ سوره الزخرف ( 43 ) : آيات 6 تا 10 
  ]\r\nوَ كَمْ أَرْسَلْنا مِنْ نَبِيٍّ فِي الْأَوَّلِينَ ( 6 ) وَ ما يَأْتِيهِمْ مِنْ نَبِيٍّ إِلاَّ كانُوا بِهِ يَسْتَهْزِؤُنَ ( 7 ) فَأَهْلَكْنا أَشَدَّ مِنْهُمْ بَطْشاً وَ مَضى مَثَلُ الْأَوَّلِينَ ( 8 ) وَ لَئِنْ سَأَلْتَهُمْ مَنْ خَلَقَ السَّماواتِ وَ الْأَرْضَ لَيَقُولُنَّ خَلَقَهُنَّ الْعَزِيزُ الْعَلِيمُ ( 9 ) الَّذِي جَعَلَ لَكُمُ الْأَرْضَ مَهْداً وَ جَعَلَ لَكُمْ فِيها سُبُلاً لَعَلَّكُمْ تَهْتَدُونَ ( 10 )\r\n\r\nترجمهء آيات :\r\n6 - چه بسيار پيامبرانى را كه بسوى انسانهاى پيشين فرستاده‌ايم .\r\n7 - و هيچ پيامبرى بسوى آنان نميرفت مگر آنكه او را مسخره ميكردند .\r\n8 - ما نيز نيرومندتر از ايشان را به هلاكت رسانيديم ، و اوصاف پيشينيان بر باد رفت .\r\n9 - و اگر از آنان بپرسى چه كسى آسمانها و زمين را آفريده است ؟\r\nخواهند گفت آنها را خداوند نيرومند و دانا آفريده است .\r\n10 - همان خدايى كه زمين را گهوارهء شما قرار داد ، و در روى آن برايتان راههايى گذاشت تا بوسيلهء آن هدايت شويد .\r\n\r\n","description":"","footnote":"","page_name":" 184 ","page_number":186},
  {"content":"\r\n\r\n\r\nمعنى آيات :\r\nآن گاه خداوند پيامبرش را دلدارى داده ميفرمايد :\r\n ( وَ كَمْ أَرْسَلْنا مِنْ نَبِيٍّ فِي الْأَوَّلِينَ )  يعنى براى ملّتهاى گذشته پيامبرانى بسيار فرستاديم .\r\n ( وَ ما يَأْتِيهِمْ مِنْ نَبِيٍّ إِلَّا كانُوا بِهِ يَسْتَهْزِؤُنَ )  يعنى : ملّتهاى گذشته كه گفتيم نسبت به پيامبران كافر شدند ، و بعلّت جهل بسيار و نادانى كه داشتند پيامبران را مسخره ميكردند ، همانگونه كه قوم تو ترا مسخره ميكنند ، ولى ما در مقابل استهزاء آنان نسبت به پيامبران از آنان رو گردان نشديم ، بلكه حجتهاى بيشتر و پيامبران ديگرى بسوى آنان فرستاديم .\r\n ( فَأَهْلَكْنا أَشَدَّ مِنْهُمْ بَطْشاً )  و ما از اين ملّتها با انواع عذاب كسانى را به هلاكت رسانديم كه از مشركين قوم تو بسيار نيرومندتر و قوىتر بودند پس اين مشركين نبايد بقدرت و مكنت خود مغرور گردند .\r\n ( وَ مَضى مَثَلُ الْأَوَّلِينَ )  يعنى : در آنچه بر تو نازل كرده‌ايم گذشت كه حالت كفّار پيشين در تكذيب به حال اين كافران شباهت دارد ، و چون آنان بخاطر تكذيب پيامبرانشان به هلاكت رسيدند عاقبت حال اينان نيز مانند آنان هلاكت است .\r\n ( وَ لَئِنْ سَأَلْتَهُمْ مَنْ خَلَقَ السَّماواتِ وَ الْأَرْضَ )  يعنى اگر اى محمد از قومت بپرسى چه كسى آسمانها و زمين را آفريده است ؟ .\r\n ( لَيَقُولُنَّ خَلَقَهُنَّ الْعَزِيزُ الْعَلِيمُ )  پاسخى نخواهند داشت مگر آنكه بگويند : آسمانها و زمين را خداى نيرومند و توانا و شكست ناپذير آفريده است ، خدايى كه از مصالح بندگانش آگاه است ، و او خداى توانا است ، زيرا\r\n\r\n","description":"","footnote":"","page_name":" 185 ","page_number":187},
  {"content":"\r\n\r\nنميتوانند آفرينش آسمانها و زمين را به بتها نسبت دهند ، و اين نوعى اخبار از نهايت درجهء نادانى مشركين است ، زيرا كه اعتراف ميكنند كه خداوند خالق آسمانها و زمين است ، و در عين حال با وجود اين خدا چيزهاى ديگرى را ميپرستند ، و منكر قدرت خدا در مورد زنده كردن مردگان ميشوند ، آن گاه خداوند خويشتن را چنين توصيف ميفرمايد :\r\n ( الَّذِي جَعَلَ لَكُمُ الْأَرْضَ مَهْداً )  و بعضى مهدا را مهادا خوانده‌اند و بحث آن در سورهء « طه » گذشت .\r\n وَ ( جَعَلَ لَكُمْ فِيها سُبُلًا )  و در زمين براى شما راههايى قرار داده است تا بوسيلهء آن در سفرهاى خود به مقصد خود هدايت شويد .\r\nو بعضى گفته‌اند يعنى : خداوند در روى زمين براى شما راههايى قرار داده است تا در دين بسوى حق هدايت گرديد ، زيرا در اثر دقّت و مطالعه در راههاى مختلف انسان ميتواند به راه حق پى ببرد .\r\n\r\n","description":"","footnote":"","page_name":" 186 ","page_number":188},
  {"content":"\r\n\r\nسورهء زخرف - آيات 11 - 15\r\n\r\n[ سوره الزخرف ( 43 ) : آيات 11 تا 15 
  ]\r\nوَ الَّذِي نَزَّلَ مِنَ السَّماءِ ماءً بِقَدَرٍ فَأَنْشَرْنا بِهِ بَلْدَةً مَيْتاً كَذلِكَ تُخْرَجُونَ ( 11 ) وَ الَّذِي خَلَقَ الْأَزْواجَ كُلَّها وَ جَعَلَ لَكُمْ مِنَ الْفُلْكِ وَ الْأَنْعامِ ما تَرْكَبُونَ ( 12 ) لِتَسْتَوُوا عَلى ظُهُورِهِ ثُمَّ تَذْكُرُوا نِعْمَةَ رَبِّكُمْ إِذَا اسْتَوَيْتُمْ عَلَيْهِ وَ تَقُولُوا سُبْحانَ الَّذِي سَخَّرَ لَنا هذا وَ ما كُنَّا لَهُ مُقْرِنِينَ ( 13 ) وَ إِنَّا إِلى رَبِّنا لَمُنْقَلِبُونَ ( 14 ) وَ جَعَلُوا لَهُ مِنْ عِبادِهِ جُزْءاً إِنَّ الْإِنْسانَ لَكَفُورٌ مُبِينٌ ( 15 )\r\n\r\nترجمهء آيات :\r\n11 - همان خدايى كه از آسمان باندازهء معيّنى آب فرو فرستاد ، و بوسيلهء آن سرزمينهاى مرده را زنده ساختيم ، اين چنين هم شما بيرون خواهيد آمد .\r\n12 - خدايى كه تمامى جفتها را آفريد ، و براى شما كشتيها و چهار پايانى قرار داد كه بر آنها سوار ميشويد .\r\n13 - تا بر پشت آنها سوار شويد و آن گاه كه سوار شديد نعمت پروردگار خويش را به ياد آوريد ، و بگوئيد : منزّه است آن خدايى كه اين مركب را مسخّر\r\n\r\n","description":"","footnote":"","page_name":" 187 ","page_number":189},
  {"content":"\r\n\r\nما فرمود ، در حالى كه ما قدرت آن را نداشتيم .\r\n14 - و ما بسوى پروردگار خويش باز گشت خواهيم نمود .\r\n15 - و پاره‌اى از بندگان خدا را جز او قرار دادند حقا كه انسان آشكارا كفران بسيار مىكند .\r\n\r\nلغات آيات :\r\nانشرنا - گفته مىشود « انشر اللَّه الخلق فانشروا » يعنى : خداوند بندگانش را زنده ساخت و زنده شدند ، اعشى شاعر گويد :\r\n « لو اسندت ميتا الى نحرها * عاش و لم ينقل الى قابر \r\n حتى يقول الناس مما رأوا * يا عجبا للميت الناشر » \r\nيعنى : « اگر مرده‌اى را بگلوى او تكيه دهند ، زنده مىشود و ديگر او را به طرف قبركن نمىبرند كه دفنش كنند ، و مردم كه اين را ديده‌اند ميگويند :\r\nچه شگفتى است مرده‌اى كه زنده شده است » « 1 » .\r\nمقرنين - اقران بمعنى اطاقه يعنى طاقت آوردن است ، گفته مىشود اقرنت لهذا البعير يعنى : طاقت اين شتر را داشتم ، يعنى حريفش شدم .\r\n\r\nمعنى آيات :\r\nآن گاه خداوند آنچه را كه قبلا بيان فرموده بود تأكيد نموده فرمود :\r\n ( وَ الَّذِي نَزَّلَ مِنَ السَّماءِ ماءً )  يعنى خدايى كه از آسمان باران فرستاده  ( بِقَدَرٍ )  يعنى به ميزان نياز بشر ، نه بيش از آن كه موجب فساد گردد و نه كمتر از آن كه زيانبخش باشد و سودى نرساند ، و اين آيه دلالت دارد\r\n\r\n\r\n","description":"","footnote":"\r\n( 1 ) شاهد بر سر اينست كه نشر در شعر اعشى بمعنى زندگى آمده است و اين\r\n","page_name":" 188 ","page_number":190},
  {"content":"\r\n\r\nكه باران از طرف خداوند مقتدر و مختار مىبارد كه كم و زياد آن را به مقتضاى حكمت خود اندازه‌گيرى فرموده است .\r\n ( فَأَنْشَرْنا بِهِ بَلْدَةً مَيْتاً )  يعنى : بوسيلهء اين باران سرزمينهاى مرده‌اى را كه از بىآبى خشك شده بودند با روياندن گياهان و درختان و بستانها و ميوه‌ها زنده ساختيم .\r\n ( كَذلِكَ تُخْرَجُونَ )  يعنى : همانگونه كه گياهان از زمين خشك روئيدند شما نيز در روز قيامت از قبرهايتان برانگيخته خواهيد شد .\r\n ( وَ الَّذِي خَلَقَ الْأَزْواجَ كُلَّها )  يعنى جفتهايى از حيوانات از نر و ماده ، و بعضى گفته‌اند يعنى : خداوند شكلهاى گوناگون را از حيوانات و جمادات آفريد ، از حيوان نر و ماده آفريد ، و تر و خشك و چيزهاى ديگر « 1 » .\r\n\r\n\r\n","description":"","footnote":"\r\n( 1 ) در اين آيه و آيات ديگرى مانند آيهء 49 از سورهء ذاريات  « وَ مِنْ كُلِّ شَيْءٍ خَلَقْنا زَوْجَيْنِ »  اشاره بزوجيت عناصر و اشياء عالم شده است گياهان نر و ماده دارند ، الكتريسته منفى و مثبت دارد و . . . تا چند قرن پيش بشر جز درباره انسان و حيوانات قائل بزوجيت نبود ، تا اينكه گياه شناس معروف سوئدى « لينه - 1707 - 1778 » پس از تحقيقات دامنه دارى در اواسط قرن هيجدهم ميلادى قانون زوجيت را در گياهان كشف كرد ، و گفت : در گياهان نيز جنس نر و ماده موجود است .\r\nاين موضوع در اروپا دستگاه مذهبى مسيحيت را بشدّت خشمگين ساخت بطورى كه چندين سال كتب لينه در اروپا جزء كتب ضلال بشمار ميرفت .\r\nامّا بنازم عظمت قرآن مجيد را كه در آن عصر كه از علم و دانش خبرى نبود قرنها پيش از كشفيات جديد با صراحت تمام قانون زوجيت را در\r\n","page_name":" 189 ","page_number":191},
  {"content":"\r\n\r\nو از حسن نقل شده است كه منظور از زوجها در اين آيه تابستان و زمستان و شب و روز و ماه و خورشيد ، و آسمان و زمين ، و بهشت و دوزخ است .\r\n ( وَ جَعَلَ لَكُمْ مِنَ الْفُلْكِ وَ الْأَنْعامِ )  يعنى خداوند براى شما كشتى و چهار پايان مقرر فرمود ، سعيد بن جبير گفته است منظور از انعام شتر و گاو است ، و بعضى هم گفته‌اند منظور تنها شتر است .\r\n ( ما تَرْكَبُونَ )  يعنى : در دريا و خشكى بر آنها سوار شويد .\r\n ( لِتَسْتَوُوا عَلى ظُهُورِهِ )  سپس خداوند بيان فرمودند كه غرض از آفرينش اينها كه ياد شد آنست كه بر پشتشان سوار شويد ، و ضمير در ظهوره بر ميگردد به ما  ( ثُمَّ تَذْكُرُوا نِعْمَةَ رَبِّكُمْ إِذَا اسْتَوَيْتُمْ عَلَيْهِ )  تا نعمت پروردگار خويش را به ياد آوريد و بر اين نعمت كه مسخر بودن مركب است شكر كنيد .\r\n ( وَ تَقُولُوا سُبْحانَ الَّذِي سَخَّرَ لَنا هذا )  در حالى كه اعتراف به نعمتش داريد ، و او را از شباهت داشتن بمخلوق منزه ميدانيد بگوئيد : منزه است خداوندى كه اين مركب را مسخر فرمان ما ساخته است كه ميتوانيم سوارش شويم .\r\n ( وَ ما كُنَّا لَهُ مُقْرِنِينَ )  در حالى كه ما حريف او نبوديم ، و نمىتوانستيم هماورد او باشيم .\r\n ( وَ إِنَّا إِلى رَبِّنا لَمُنْقَلِبُونَ )  يعنى و نيز بگوئيد كه ما در پايان عمرمان با مركب تابوت بسوى پروردگارمان بازگشت خواهيم نمود ، قتاده گويد : خداوند\r\n\r\n\r\n","description":"","footnote":"\r\n( تمامى اشياء از حيوان و گياه و جماد ثابت دانسته است ، تا جايى كه ميبينيم امروزه پس از گذشت قرنها دانشمندان ميگويند هيچكدام از عناصر طبيعى در طبيعت بنحو منفرد يافت نميشود .\r\n","page_name":" 190 ","page_number":192},
  {"content":"\r\n\r\nدر اين آيه به بندگانش تعليم فرموده است كه بهنگام سوار شدن بر مركب چه بگويند .\r\nاز ابن عمر روايت شده است كه رسول خدا ( ص ) هر گاه ميخواست بر شترش سوار شود و براى مسافرتى بيرون رود ، سه بار تكبير ميگفت و ميفرمود :\r\n  « سُبْحانَ الَّذِي سَخَّرَ لَنا هذا وَ ما كُنَّا لَهُ مُقْرِنِينَ ، وَ إِنَّا إِلى رَبِّنا لَمُنْقَلِبُونَ   ، اللّهم انا نسألك فى سفرنا هذا البر و التقوى ، و العمل بما ترضى ، الهم هون علينا سفرنا ، و اطو عنّا بعده ، الهم انت الصاحب فى السفر و الخليفة فى الاهل و المال ، الهم انى اعوذ بك من و عشاء السفر ، و كآبة المنقلب ، و سوء المنظر فى الاهل و المال » .\r\nيعنى : « منزه است آن كس كه اين مركب را براى ما رام فرمود ، در حالى كه ما حريف او نميشديم ، ما بسوى پروردگار خود بازگشت خواهيم نمود ، پروردگارا در اين سفر خود از تو درخواست نيكى و تقوى داريم ، و اينكه آن گونه كه تو راضى هستى عمل كنيم ، خداوندا سفر ما را بر ما آسان گردان ، و دورى آن را بر ما آسان كن ، خداوندا تو در سفر همراه منى ، و پس از من جانشينم در ميان اهل و عيال و اموالم ميباشى ، پروردگارا از سختى و ناهموارى راه ، و از بازگشتى محزونانه به تو پناه ميبرم ، و نيز از نگاه بد به اهل و مالم به تو پناه مىآورم » .\r\nو هر گاه كه از سفر باز ميگشت ميفرمود :\r\n« آئبون ، تائبون لربنا حامدون »\r\n، يعنى بازگشتيم در حالى كه از درگاه خدا آمرزش خواسته حمد او را بجاى مىآوريم ، اين روايت را مسلم در صحيح خود وارد كرده است .\r\n\r\n","description":"","footnote":"","page_name":" 191 ","page_number":193},
  {"content":"\r\n\r\nعياشى به اسناد خود از حضرت صادق ( ع ) نقل مىكند كه فرمودند :\r\n« ياد آورى نعمت الهى بدين طريق است كه بگويى\r\nالحمد للَّه الذى هدانا للاسلام و علمنا القرآن و من علينا بمحمد صلى اللَّه عليه و آله و سلم\r\n« 1 » .\r\nو سپس بعد از اين بگويى :\r\n « سُبْحانَ الَّذِي سَخَّرَ لَنا هذا . . . » \r\n« 2 » سپس خداوند به ياد آورى از كفارى كه قبلا ذكر شده پرداخته ميفرمايد  ( وَ جَعَلُوا لَهُ مِنْ عِبادِهِ جُزْءاً )  يعنى حكم كردند كه بعضى از بندگان خدا كه فرشتگان باشند فرزندان خدا هستند ، و اينجا جعل بمعنى حكم است ، و اينست معنى قول ابن عباس و مجاهد و حسن كه گفته‌اند : آنان گمان ميكردند كه فرشتگان دختران خدا هستند .\r\nزجاج ميگويد : بعضى از اهل لغت شعرى سرورده‌اند و دلالت دارد بر اينكه كه جزء بمعنى اناث آمده است و آن شعر اينست :\r\n « ان اجزأت حرّة يوما فلا عجب * قد تجزئ الحرّة المذكار احيانا « 3 » \r\n\r\n\r\n","description":"","footnote":"\r\n( 1 ) يعنى سپاس خداى را كه ما را بسوى اسلام هدايت فرمود ، و بما قرآن را تعليم فرمود ، و بوسيلهء حضرت محمد ( ص ) بر ما منّت گذاشت .\r\n( 2 ) وسائل الشيعه جلد 8 صفحهء 284 با مختصر فرقى در صدر روايت .\r\n( 3 ) يعنى : اگر زنى حره روزى دختر بزايد تعجب ندارد ، زيرا چه بسيار مىشود كه زن حره زنانى پسرزا را ميزايند .\r\nزمخشرى در تفسير كشاف گفته است : يكى از بدعتهاى تفسير نويسان آنست كه جزء را بمعنى اناث تفسير ميكنند ، و ادعاى اينكه جزء در زبان عرب اسم براى دختر باشد جز يك دروغ كه به عرب بسته شده است چيز\r\n","page_name":" 192 ","page_number":194},
  {"content":"\r\n\r\nو بعضى هم گفته‌اند معنى آيه اينست كه از ثروت بندگان براى خدا بهره‌اى پنداشته‌اند ، كه از نوع آيه  « وَ جَعَلُوا لِلَّهِ مِمَّا ذَرَأَ مِنَ الْحَرْثِ وَ الْأَنْعامِ نَصِيباً »  كه در آن مضاف حذف شده است - كه  مِنْ عِبادِهِ  يعنى من اموال عباده - .\r\n ( إِنَّ الْإِنْسانَ لَكَفُورٌ مُبِينٌ )  يعنى : انسان منكر نعمتهاى خداوند ظاهر كنندهء كفران خويشتن است كه كفر خود را پنهان نميسازد .\r\n\r\n\r\n","description":"","footnote":"\r\n( ديگرى نيست ، و يك نوع قرار داد بسيار جديد است ، كه حتى اين جعل آنان را قانع نساخته تا اينكه « اجزأت المرأة » را نيز از آن مشتق كرده‌اند ( شعرانى )\r\n","page_name":" 193 ","page_number":195},
  {"content":"\r\n\r\nسورهء زخرف - آيات 16 - 20\r\n\r\n[ سوره الزخرف ( 43 ) : آيات 16 تا 20 
  ]\r\nأَمِ اتَّخَذَ مِمَّا يَخْلُقُ بَناتٍ وَ أَصْفاكُمْ بِالْبَنِينَ ( 16 ) وَ إِذا بُشِّرَ أَحَدُهُمْ بِما ضَرَبَ لِلرَّحْمنِ مَثَلاً ظَلَّ وَجْهُهُ مُسْوَدًّا وَ هُوَ كَظِيمٌ ( 17 ) أَ وَ مَنْ يُنَشَّؤُا فِي الْحِلْيَةِ وَ هُوَ فِي الْخِصامِ غَيْرُ مُبِينٍ ( 18 ) وَ جَعَلُوا الْمَلائِكَةَ الَّذِينَ هُمْ عِبادُ الرَّحْمنِ إِناثاً أَ شَهِدُوا خَلْقَهُمْ سَتُكْتَبُ شَهادَتُهُمْ وَ يُسْئَلُونَ ( 19 ) وَ قالُوا لَوْ شاءَ الرَّحْمنُ ما عَبَدْناهُمْ ما لَهُمْ بِذلِكَ مِنْ عِلْمٍ إِنْ هُمْ إِلاَّ يَخْرُصُونَ ( 20 )\r\n\r\nترجمهء آيات :\r\n16 - آيا خداوند از ميان مخلوقات براى خود دخترانى گرفته است ، و بشما پسران داده است ؟ .\r\n17 - و هر گاه كسى از آنان را بشارت به دختر دهند كه براى خدا مثال ميزنند صورتش سياه گشته اندوهگين و خشمناك ميگردد .\r\n18 - آيا آنچه را كه در زر و زيور رشد مىكند ، و در مبارزه نمايان نميگردد ، سهم خدا ساختند ؟ .\r\n\r\n","description":"","footnote":"","page_name":" 194 ","page_number":196},
  {"content":"\r\n\r\n19 - اينان فرشتگان را كه بندگان خدا هستند دختران قرار مى دهند ؟ آيا اينان بهنگام آفرينش فرشتگان حاضر بوده‌اند ؟ گواهى ايشان را خواهند نوشت و به زودى در اين مورد بازجويى خواهند شد .\r\n20 - و گفتند اگر خدا ميخواست ما بتها را پرستش نميكرديم ، ولى اينان در اين قسمت دانشى ندارند و جز خيالبافى چيزى نميدانند .\r\n\r\nقرائت آيات :\r\nاهل كوفه بجز ابى بكر « ينشّا » بضم ياء و فتح نون و تشديد شين خوانده‌اند ولى بقيهء قراء « ينشأ » بفتح ياء و سكون نون و تخفيف شين خوانده‌اند .\r\nاهل كوفه و ابو عمرو « عباد الرحمن » خوانده‌اند ، ولى بقيه « عند الرحمن » خوانده‌اند .\r\nاهل مدينه « أ أشهدو » خوانده‌اند بر وزن « افعلوا » بضم همزه و سكون شين در حالى كه قبل از اين همزه يك همزه استفهام مفتوح وجود دارد ، و همزهء دوم بدون آوردن الفى بين آن دو مخفف ميخوانند ، ولى بعضى بين آن دو الفى داخل ميكنند ، اما بقيه قراء « اشهدوا » بفتح الف و شين خوانده‌اند .\r\n\r\nدليل قرائت :\r\nابو على گويد گفته مىشود : « نشأت الصحابة و نشأ الغلام » و پس از آنكه اين فعل را با همزه نقل داديم متعدى بمفعول ميگردد ، مانند  « يُنْشِئُ السَّحابَ الثِّقالَ »  و مثل  « ثُمَّ أَنْشَأْناهُ خَلْقاً آخَرَ »  .\r\nو كسى كه ينشّأ خوانده است مثل فرّح و افرح و عزّم و اعزم ، و محل\r\n\r\n","description":"","footnote":"","page_name":" 195 ","page_number":197},
  {"content":"\r\n\r\nمن در « من ينشأ » منصوب است بر تقدير « اتخذوا له من ينشأ فى الحليه » كه بعنوان سرزنش نسبت به آنان گفته شده است كه چنين تهمت زده‌اند » همانگونه كه در جاى ديگر فرموده است :  « أَمْ لَهُ الْبَناتُ وَ لَكُمُ الْبَنُونَ ؟ »  .\r\nدليل كسى كه « عباد الرحمن » خوانده است آيه  « بَلْ عِبادٌ مُكْرَمُونَ »  است و دليل كسى كه « عند الرحمن » خوانده است ، آيه  « وَ مَنْ عِنْدَهُ لا يَسْتَكْبِرُونَ عَنْ عِبادَتِهِ وَ لا يَسْتَحْسِرُونَ »  است و نيز اين آيه :  « إِنَّ الَّذِينَ عِنْدَ رَبِّكَ لا يَسْتَكْبِرُونَ »  علاوه بر اينكه اين قرائت دلالت دارد بر عظمت مقام فرشتگان و تقرب آنان به پيشگاه الهى ( كه از « عند » فهميده مىشود ) همانگونه كه در جاى ديگر فرموده است :  « وَ لَا الْمَلائِكَةُ الْمُقَرَّبُونَ »  البته اين قرب نزديكى با مسافت نيست .\r\nو شهدت ، دو قسم استعمال ميگردد :\r\n1 - شهود بمعنى حضور است .\r\n2 - بمعنى علم .\r\nقسم اوّل كه بمعنى حضور است متعدى مىشود به مفعول به و دليلش اين نصف بيت است :\r\n « و يوم شهدناه سليما و عامرا » \r\nتقديرش چنين است شهدنا فيه سليما و از اين قبيل است قول اين شاعر كه ميگويد :\r\n « شهدنا فما تلقى لنا من كتيبة * يد الدهر الا جبرئيل امامها » \r\nكه در اين شعر مفعول شهد حذف شده است كه تقدير در آن « شهدنا المعركه بوده كه اگر در اين قسم متعدى بهمزه شود دو مفعول خواهد گرفت مىگويى « شهد زيد المعركه ، و اشهدته اياها » و از اين قبيل است  « ما أَشْهَدْتُهُمْ خَلْقَ السَّماواتِ وَ الْأَرْضِ »  ولى شهدت كه بمعنى علمت است بر دو قسم استعمال خواهد شد :\r\n\r\n","description":"","footnote":"","page_name":" 196 ","page_number":198},
  {"content":"\r\n\r\n1 - آنكه قسم و سوگند باشد .\r\n2 - آنكه بمعنى غير قسم باشد .\r\nاستعمال شهد بمعنى سوگند همانگونه است كه علم اللَّه و يعلم اللَّه را در سوگند استعمال ميكنند مىگويى : « علم اللَّه لأفعلنّ » كه عينا مانند قسم با آن رفتار مىشود و سيبويه در اين مورد شعرى انشا كرده است :\r\n « و لقد علمت لتأتين منيتى * ان المنايا لا تطيش سهامها » \r\nيعنى : « من به خوبى ميدانستم كه مرگم فرا ميرسد ، براستى كه تيرهاى مرگ به خطا نخواهد رفت و نقل نموده است كه زفر اين عقيده را داشته است كه اگر بگويد : « اشهد باللَّه » اين جمله سوگند است ، ولى اگر بگويد « اشهد » و باللَّه نگويد آن را قسم نميداند .\r\nمحمد شيبانى گفته است « اشهد » بتنهايى بىآنكه باللَّه دنبالش بيايد مانند اشهد است كه متصل به « باللَّه » باشد و آن هم قسم است ، و براى ادعاى خود استدلال كرده است به اين آيه :   « قالُوا نَشْهَدُ إِنَّكَ لَرَسُولُ اللَّهِ   . . .    وَ اللَّهُ يَشْهَدُ إِنَّ الْمُنافِقِينَ لَكاذِبُونَ اتَّخَذُوا أَيْمانَهُمْ جُنَّةً »    كه در اين آيه   « قالُوا نَشْهَدُ »   را سوگند دانسته است با اينكه همراه « با اللَّه » نبوده است .\r\nاما « شهدت » كه منظور از آن « علمت » است ، و منظور از آن « حضرت » نيست نوعى مخصوص از علم است ، زيرا هر شهادت و گواه بودنى علم است ولى اينطور نيست كه هر علمى هم شهادت باشد ، دليل بر اينكه شهادت نوعى مخصوص از علم است اينكه اگر كسى در مقام شهادت در پيشگاه قاضى بگويد : « اعلم ان لزيد على عمرو عشرة » يعنى : « من ميدانم كه زيد ده تومان از عمر و طلب دارد » قاضى با اين شهادت حكم صادر نميكند مگر آن گاه كه\r\n\r\n","description":"","footnote":"","page_name":" 197 ","page_number":199},
  {"content":"\r\n\r\nگواه بگويد : « اشهد ان . . . » بنا بر اين شهادت مثل يقين است در اينكه نوع مخصوصى است از علم ، و هر علمى يقين نيست ، گرچه هر يقينى علم است ، بنا بر اينكه هنگامى كه گواه در پيشگاه قاضى ميگويد : « اى حاكم من گواهى مىدهم كه مطلب چنين است » با اين معنى است كه من اين مطلب را طورى به آن علم دارم كه گويا در نظرم حاضر و مجسم است ، و كاملا از آن آگاه هستم و هيچ شك و ترديدى در آن نداشته برايم روشن است ، و تمامى معلومات به اين حد نيست ، و لذا است كه پاره‌اى از معلومات احتياج به توقف و استدلال دارد و اما جملهء « اشهدوا خلقهم » اين شهادت از شهادت بمعنى حضور است مثل اينكه بخاطر آن سرزنش ميشوند كه چيزى گفتند كه حضور نداشتند در حالى كه آن چيز از مطالبى است كه مىبايست با مشاهده و حضور به آن علم پيدا ميكردند ، و هر كس بگويد : « اشهدوا خلقهم » به اين معنى است كه آيا بهنگام آفرينش خود حضور داشتند ؟ و چون فعل متعدى به دو مفعول است هنگامى كه مجهول شد يك مفعول خود را از دست ميدهد ، و فعل متعدّى بيك مفعول ميگردد ، و اين قرائت را اين آيه تقويت مىكند  « ما أَشْهَدْتُهُمْ خَلْقَ السَّماواتِ وَ الْأَرْضِ »  .\r\nو اما اين جمله :  « إِنِّي أُشْهِدُ اللَّهَ » وَ « اشْهَدُوا أَنِّي بَرِيءٌ »  كه مفعول اول از آن حذف شده است « 1 » همانگونه كه در اين مثال حذف شده : « ضربنى و ضربت » و اين مثال منقول است از « شهد بكذا » الا اينكه از ان و ان حرف جر معمولا حذف مىشود .\r\n\r\n\r\n","description":"","footnote":"\r\n( 1 ) بهتر آنست كه بگويد : مفعول فعل اول كه عبارتست از  « أُشْهِدُ اللَّهَ »  زيرا جملهء  « أَنِّي بَرِيءٌ »  به هيچ تقديرى مفعول اول نيست .\r\n","page_name":" 198 ","page_number":200},
  {"content":"\r\n\r\n\r\nمعنى آيات :\r\nآن گاه خداوند گفتار آنان را انكار نموده ميفرمايد :\r\n ( أَمِ )  و اين ام براى استفهام انكارى و سرزنش آمده است كه بمعنى بل است .\r\n ( اتَّخَذَ مِمَّا يَخْلُقُ بَناتٍ ؟ )  يعنى آيا پروردگارتان براى خويش دخترانى گرفته است ؟ .\r\n ( وَ أَصْفاكُمْ بِالْبَنِينَ ؟ )  و پسران را مخصوص شما ساخته است ؟ ، و اين آيه مانند آيهء ديگرى است كه ميفرمايد :  « أَ فَأَصْفاكُمْ رَبُّكُمْ بِالْبَنِينَ ؟ »  « 1 » سپس دوباره با استدلال عليه آنان پرداخته ميفرمايد :\r\n ( وَ إِذا بُشِّرَ أَحَدُهُمْ بِما ضَرَبَ لِلرَّحْمنِ مَثَلًا )  يعنى : هر گاه بيكى از آنان بشارت دهند بدخترى كه آن را شبيه خداوند قرار داده‌اند ، زيرا فرزند هر چيزى شبه او و جنس او است ، پس يعنى هر گاه بيك نفر از آنان بشارت دهند كه دخترى برايش متولد شده است .\r\n ( ظَلَّ وَجْهُهُ مُسْوَدًّا وَ هُوَ كَظِيمٌ )  از اندوه اين خبر صورتش سياه ميشد در حالى كه سخت غمگين و خشمناك بود ، سپس خداوند آنان را بخاطر اين افتراء آنان را مورد نكوهش قرار داده ميفرمايد :\r\n ( أَ وَ مَنْ يُنَشَّؤُا فِي الْحِلْيَةِ وَ هُوَ فِي الْخِصامِ غَيْرُ مُبِينٍ ؟ )  يعنى آيا كسى را كه در زر و زيور زنانه رشد مىكند ، يعنى دختران را براى خدا قرار ميدهند ، در حالى كه زنان قدرت گفتگو و بحث را ندارند ؟ .\r\n\r\n\r\n","description":"","footnote":"\r\n( 1 ) سورهء اسراء : 17 آيهء 40 دنباله آيه  « . . . وَ اتَّخَذَ مِنَ الْمَلائِكَةِ إِناثاً »  يعنى : « آيا خداوند پسران را ويژه شما ساخته و از فرشتگان براى خود دختر گرفته است ؟ » .\r\n","page_name":" 199 ","page_number":201},
  {"content":"\r\n\r\nاز ابن زيد است كه يعنى : آيا بتهايى را كه در زر و زيور رشد ميكنند ، و نميتوانند دليلى براى خود بيان كنند ميپرستيد ؟ زيرا بت پرستان بتهاى خود را با زر و زيور مىآراستند .\r\nو اينكه گفته است  « هُوَ فِي الْخِصامِ »  با اينكه ضمير به دختر بر ميگردد و نفرموده است : « هى فى الخصام » براى اينكه ضمير هو را بلفظ من برگردانده است  ( وَ جَعَلُوا الْمَلائِكَةَ الَّذِينَ هُمْ عِبادُ الرَّحْمنِ إِناثاً )  فرشتگان را كه بندگان خدايند از جنس اناث پنداشتند زيرا گمان ميكردند كه دختران خدايند .\r\n ( أَ شَهِدُوا خَلْقَهُمْ ؟ )  اين قسمت رد بر پندار غلط آنان است ، يعنى :\r\nآيا آنان بهنگام آفرينش فرشتگان حاضر بودند كه دانستند دختر هستند ، و اين آيه مثل آيهء مشابهى است كه در آن ميفرمايد :  « أَمْ خَلَقْنَا الْمَلائِكَةَ إِناثاً وَ هُمْ شاهِدُونَ »  « 1 » .\r\n ( سَتُكْتَبُ شَهادَتُهُمْ وَ يُسْئَلُونَ )  به زودى شهادتشان نوشته خواهد شد در روز قيامت پيرامون آن باز پرسى خواهند شد « 2 » .\r\n ( وَ قالُوا لَوْ شاءَ الرَّحْمنُ ما عَبَدْناهُمْ )  و نيز گفتند : اگر خدا ميخواست ما بتها را عبادت نكنيم ، ما نميتوانستيم بتان را بپرستيم بنا بر اين با خواست خدا بتان را ميپرستيم .\r\n\r\n\r\n","description":"","footnote":"\r\n( 1 ) سورهء صافات : 37 آيهء 150 .\r\n( 2 ) تفسير برهان جلد 4 صفحهء 137 : ( از حضرت صادق ( ع ) روايت شده است كه رسول خدا ( ص ) به ابو بكر و عمر و على عليه السلام امر فرمود بسوى غار اصحاب كهف و رقيم بروند ، آن گاه ابو بكر وضوء بگيرد و مودب بايستد و دو ركعت نماز بخواند و سه بار آنان را صدا زند ، اگر جوابش دادند\r\n","page_name":" 200 ","page_number":202},
  {"content":"\r\n\r\n ( ما لَهُمْ بِذلِكَ مِنْ عِلْمٍ )  اينان به صحت آنچه ميگويند علم ندارند ، و اين اشاره است بر بطلان گفتارشان زيرا گفتار آنان از روى دليل و دانش صادر نشده است .\r\n ( إِنْ هُمْ إِلَّا يَخْرُصُونَ )  يعنى : اينان دروغگويانى بيش نيستند .\r\nابو حامد گويد خداوند آنان را تكذيب ميفرمايد بدان جهت كه اولا انكار توحيد ميكنند ، علاوه بر آن نسبت فرزند به خدا ميدهند ، و با نسبت كفر به مشيت الهى ظلمى بزرگ نموده‌اند .\r\n\r\n\r\n","description":"","footnote":"\r\n( كه بسيار خوب ، و گرنه همين حرف را عمر بزند ، اگر پاسخ به او دادند كه خوب ، و گرنه همين سخن را على بگويد ، رفتند و همين كار را كه حضرت دستور داده بود انجام دادند ، اصحاب كهف نه أبا بكر را جواب دادند نه عمر را ، آن گاه على ( ع ) به پا خواست و همان كار را كرد ، به او پاسخ دادند و سه بار گفتند : لبّيك لبّيك ، حضرت به آنان فرمود چه شد كه به اولى و دوّمى پاسخ نداديد ؟ ولى سومى را پاسخ گفتيد ؟ گفتند : خداوند بما دستور داده است كه جز به پيامبران يا وصى آنان پاسخ ندهيم ، سپس بسوى حضرت رسول ( ص ) بازگشتند ، حضرت از آنان پرسيد چه كردند ؟ جريان را به حضرت گفتند : حضرت صحيفه‌اى قرمز بيرون آوردند و به آنان فرمودند :\r\nشهادت خود را با خط خود در اين برگه پيرامون آنچه ديده‌ايد و شنيده ايد بنويسيد ، اينجا بود كه اين آيه نازل شد : ستكتب شهادتهم و يسئلون يوم القيمة .\r\n","page_name":" 201 ","page_number":203},
  {"content":"\r\n\r\nسورهء زخرف - آيات 21 - 25\r\n\r\n[ سوره الزخرف ( 43 ) : آيات 21 تا 25 
  ]\r\nأَمْ آتَيْناهُمْ كِتاباً مِنْ قَبْلِهِ فَهُمْ بِهِ مُسْتَمْسِكُونَ ( 21 ) بَلْ قالُوا إِنَّا وَجَدْنا آباءَنا عَلى أُمَّةٍ وَ إِنَّا عَلى آثارِهِمْ مُهْتَدُونَ ( 22 ) وَ كَذلِكَ ما أَرْسَلْنا مِنْ قَبْلِكَ فِي قَرْيَةٍ مِنْ نَذِيرٍ إِلاَّ قالَ مُتْرَفُوها إِنَّا وَجَدْنا آباءَنا عَلى أُمَّةٍ وَ إِنَّا عَلى آثارِهِمْ مُقْتَدُونَ ( 23 ) قالَ أَ وَ لَوْ جِئْتُكُمْ بِأَهْدى مِمَّا وَجَدْتُمْ عَلَيْهِ آباءَكُمْ قالُوا إِنَّا بِما أُرْسِلْتُمْ بِهِ كافِرُونَ ( 24 ) فَانْتَقَمْنا مِنْهُمْ فَانْظُرْ كَيْفَ كانَ عاقِبَةُ الْمُكَذِّبِينَ ( 25 )\r\n\r\nترجمهء آيات :\r\n21 - در اين باره پيش از اين بر آنان كتابى نازل نموده‌ايم كه به آن چنگ زنند .\r\n22 - بلكه گفتند : ما پدران خود را بر آئينى يافتيم ، و به دنبال آنان رهسپاريم .\r\n23 - بدين ترتيب پيش از تو هيچ بيم دهنده‌اى را به هيچ ديارى نفرستاديم ، مگر آنكه ثروتمندانش ميگفتند : ما پدران خويش را بر راه و روشى يافته‌ايم ، ما نيز از روش آنان پيروى ميكنيم .\r\n\r\n","description":"","footnote":"","page_name":" 202 ","page_number":204},
  {"content":"\r\n\r\n24 - گفت هر چند من آئينى بهتر از آنچه كه پدران خود را بر آن ديده‌ايد برايتان بياورم ؟ گفتند : ما نسبت به آنچه كه شما را براى رسالت آن فرستاده‌اند كافر هستيم .\r\n25 - سپس از آنان انتقام گرفتيم ، ببين عاقبت تكذيب كنندگان چگونه خواهد بود ؟ .\r\n\r\nقرائت آيات :\r\nابن عامر و حفص خوانده‌اند : « قال : اولو » اما بقيّه : « قل اولو » .\r\nابو جعفر « جئناكم » و بقيّه « جئتكم » خوانده‌اند .\r\n\r\nدليل قرائت :\r\nابو على گويد : هر كس « قال » خوانده است يعنى : « قال لهم النذير او لو جئتكم » و هر كس « قل » خوانده است معنى حكايت از چيزى است كه بر نذير وحى شده است مثل آنكه بگويد : « اوحينا اليه فقلنا له قل لهم : اولو جئتكم باهدى من ذلك » .\r\n\r\nمعنى آيات :\r\nپس از آنكه خداوند از دروغپردازى كسانى كه پرستش بتان را به مشيت خدا نسبت دادند ، و براى خدا دخترانى از فرشتگان پنداشتند ياد كرده فرمود :\r\n ( أَمْ آتَيْناهُمْ كِتاباً )  و اين استفهام استفهام تقريرى است كه ميخواهد از آنان نسبت بگناهانشان اقرار بگيرد ، و تقديرش اينست : « أ هذا الذى ذكروه شىء تخرصوه و افتعلوه ام آتيناهم كتابا » يعنى : « آيا اينكه ميگويند چيزى\r\n\r\n","description":"","footnote":"","page_name":" 203 ","page_number":205},
  {"content":"\r\n\r\nاست كه دروغپردازى كرده‌اند و ساخته‌اند يا آنكه واقعا به آنان كتابى داده‌ايم ؟ » .\r\n ( مِنْ قَبْلِهِ فَهُمْ بِهِ مُسْتَمْسِكُونَ )  يعنى به آن كتاب چنگ زده‌اند ؟ حال نميتوانند ادعاء كنند كه خداوند در اين باره كتابى نازل ساخته است ، معلوم مىشود كه سخن جزء دروغپردازيهاى آنان بوده است .\r\nو حرف « ام » در آيه دلالت مىكند بر حذف حرف استفهامى كه معادل او بوده است .\r\nسپس خداوند اعلان ميدهد كه اينان در گمراهى خود از پدرانشان پيروى نموده‌اند و ميفرمايد : اينطور نيست بلكه .\r\n ( بَلْ قالُوا : إِنَّا وَجَدْنا آباءَنا عَلى أُمَّةٍ )  يعنى گويند : ما پدران خود را بر آئين و راه روشى يافتيم ، و اين معنى از ابن عباس و مجاهد و قتاده و سدى نقل شده است .\r\nو از جبائى نقل شده است كه يعنى : « على جماعة » يعنى : آنان را متحد و متفق يافتيم و همگى بر اين راه و روش كنونى ما بودند .\r\n ( وَ إِنَّا عَلى آثارِهِمْ مُهْتَدُونَ )  يعنى : ما از راه راستى كه آنان داشته اند پيروى ميكنيم ، و سپس ميفرمايد :\r\n ( وَ كَذلِكَ )  يعنى اى محمد همانگونه كه اينان گفتند ، و كفر خود را به پيروى از پدرانشان حواله دادند .\r\n ( ما أَرْسَلْنا مِنْ قَبْلِكَ فِي قَرْيَةٍ مِنْ نَذِيرٍ إِلَّا قالَ مُتْرَفُوها : إِنَّا وَجَدْنا آباءَنا عَلى أُمَّةٍ وَ إِنَّا عَلى آثارِهِمْ مُقْتَدُونَ )  يعنى : هيچ رسول و بيم دهنده‌اى را پيش از تو نفرستاديم مگر آنكه ثروتمندانشان كه از نعمت ما برخوردار\r\n\r\n","description":"","footnote":"","page_name":" 204 ","page_number":206},
  {"content":"\r\n\r\nبودند خوشگذرانى را بر استدلال ترجيح ميدادند ، و اينان كه از طبقه رؤساء بودند ميگفتند ما پدران خود را بر اين راه و روش يافتيم ، و از آنان پيروى مى كنيم ، و با آنان مخالفت نمىنمائيم ، و همگى روش خود را تقليد از پدران معرفى ميكردند ، بدون آنكه بدليل و برهانى تمسك كنند ، و اين منطق منطقى است بسيار غلط ، زيرا لازمه اين منطق آنست كه در يك چيز و در ضد آن هر دو باشد ، چون هر دسته‌اى از مردم از پدران خود پيروى ميكنند ، و هر كدام معتقدند كه ديگرى راهش باطل است ، و بدون شك اين منطق غلط است ، بنا بر اين ناگزيرند كه به استدلال و حجتهاى عقلى يا سمعى بازگشت كنند سپس خطاب به پيامبر نذير ميفرمايد :\r\n ( قالَ : أَ وَ لَوْ جِئْتُكُمْ بِأَهْدى مِمَّا وَجَدْتُمْ عَلَيْهِ آباءَكُمْ )  يعنى : اى محمد ، به آنان بگو حتى اگر راه و روشى بهتر از آئين پدرانتان براى شما بياورم شما سخن مرا نخواهيد پذيرفت و ميخواهيد هم چنان به پيروى از آئين غلط پدرانتان ادامه دهيد .\r\nدر اين بيان ظرافت و دقت بسيار زيادى در دعوت بسوى حق به كار رفته است ، و خلاصهء اين بيان اينست كه اگر فرض كنيم كه راه و روش پدرانتان حق و درست باشد ، و آنچه را كه من براى شما آورده‌ام بهتر و درست‌تر باشد لازم است كه از راه و روش من پيروى كنيد ، و سپس خبر داده است كه اينان از پذيرفتن آئين بهتر و درست‌ترش سرباز زده‌اند .\r\n ( قالُوا : إِنَّا بِما أُرْسِلْتُمْ بِهِ كافِرُونَ )  يعنى : گفتند : اى پيامبران ما رسالت شما را نخواهيم پذيرفت ، آن گاه خداوند اشاره به مجازاتشان كرده ميفرمايد  ( فَانْتَقَمْنا مِنْهُمْ )  يعنى : آنان را به انتقام كفران و ناسپاسيهايشان\r\n\r\n","description":"","footnote":"","page_name":" 205 ","page_number":207},
  {"content":"\r\n\r\nبه هلاكت رسانيديم ، و در عقوبتشان عجله نموديم .\r\n ( فَانْظُرْ كَيْفَ كانَ عاقِبَةُ الْمُكَذِّبِينَ )  بنگريد و عبرت گيريد كه عاقبت كار تكذيب كنندگان پيامبران چگونه است ؟\r\nو در اين آيه اشاره شده است كه سر انجام نيكو در انحصار طرفداران حق و تصديق كنندگان رسولان الهى است .\r\n\r\n","description":"","footnote":"","page_name":" 206 ","page_number":208},
  {"content":"\r\n\r\nسورهء زخرف - آيات 26 - 30\r\n\r\n[ سوره الزخرف ( 43 ) : آيات 26 تا 30 
  ]\r\nوَ إِذْ قالَ إِبْراهِيمُ لِأَبِيهِ وَ قَوْمِهِ إِنَّنِي بَراءٌ مِمَّا تَعْبُدُونَ ( 26 ) إِلاَّ الَّذِي فَطَرَنِي فَإِنَّهُ سَيَهْدِينِ ( 27 ) وَ جَعَلَها كَلِمَةً باقِيَةً فِي عَقِبِهِ لَعَلَّهُمْ يَرْجِعُونَ ( 28 ) بَلْ مَتَّعْتُ هؤُلاءِ وَ آباءَهُمْ حَتَّى جاءَهُمُ الْحَقُّ وَ رَسُولٌ مُبِينٌ ( 29 ) وَ لَمَّا جاءَهُمُ الْحَقُّ قالُوا هذا سِحْرٌ وَ إِنَّا بِهِ كافِرُونَ ( 30 )\r\n\r\nترجمهء آيات :\r\n26 - و هنگامى كه ابراهيم به پدرش و قومش گفت : من از آنچه شما ميپرستيد بيزارم .\r\n27 - مگر از پرستش خدايى كه مرا آفريده است كه براستى او همين زوديها مرا هدايت خواهد كرد .\r\n28 - و امامت را در نسل ابراهيم مقامى ثابت قرار داد ، تا بازگشت نمايند 29 - بلكه ( اينان را عذاب نكردم ) و خودشان و پدرانشان را از نعمتها برخوردار ساختم ، تا آنكه حق و پيامبرى روشنگر بسويشان آمد .\r\n30 - و هنگامى كه حق به ايشان روى آورد گفتند : اين سحرى است ، و ما نسبت به آن كافر هستيم .\r\n\r\n","description":"","footnote":"","page_name":" 207 ","page_number":209},
  {"content":"\r\n\r\n\r\nلغات آيات :\r\nعرب ميگويند : « انا براء منك ، و نحن براء منك » و مذكر و مؤنث و تثنيه و جمع در آن يكسان است ، و معنى آنست كه « من از تو بيزارى دارم » همانگونه كه گفته‌اند : « رجل عدل » و « قوم عدل » يعنى فردى يا كسانى كه عدالت دارند\r\n\r\nمعنى آيات :\r\n ( وَ إِذْ قالَ إِبْراهِيمُ لِأَبِيهِ وَ قَوْمِهِ )  يعنى هنگامى كه ابراهيم مردم را ديد كه بپرستش بتها و ستارگان ميپردازند به آنان گفت :\r\n ( إِنَّنِي بَراءٌ مِمَّا تَعْبُدُونَ )  من از آنچه ميپرستيد بيزار هستم ، و سپس آفريدگار خود را از جملهء معبودهاى آنان استثناء كرده گفت :\r\n ( إِلَّا الَّذِي فَطَرَنِي )  يعنى : به غير از خدايى مرا آفريده و ابتداء بوجود آورده است ، و تقديرش اينست : « الا من الذى فطرنى » .\r\nقتاده گويد : قوم ابراهيم ( ع ) ميگفتند : خداوند پروردگار ماست و در عين حال بتان را نيز ميپرستيدند .\r\n ( فَإِنَّهُ سَيَهْدِينِ )  كه خدايم با لطف خويش مرا بسوى راه بهشت هدايت خواهد فرمود ، بعضى گفته‌اند : يعنى : به زودى مرا با ادله‌اى كه برايم بيان مىكند بسوى حق هدايت ميفرمايد ، و در اين آيه بيان شده است كه ابراهيم چه اندازه به خداوند اعتماد داشته ، و نيز قوم خود را بدينوسيله دعوت ميكرده است كه از درگاه الهى درخواست هدايت كنند .\r\n ( وَ جَعَلَها كَلِمَةً باقِيَةً فِي عَقِبِهِ )  « 1 » يعنى كلمه توحيد را كه عبارت است\r\n\r\n\r\n","description":"","footnote":"\r\n( 1 ) معانى الاخبار صدوق چاپ تهران صفحهء 131 : ( . . . از ابى\r\n","page_name":" 208 ","page_number":210},
  {"content":"\r\n\r\nاز : « لا إله الا اللَّه » كلمه‌اى جاودان در نسل ابراهيم قرار داد ، كه هميشه در نسل او باقى ماند ، و هم چنان در نسل او كسانى كه قائل به توحيد باشند وجود داشته باشد ، و اين معنى از قتاده و مجاهد و سدى است .\r\nبعضى گفته‌اند اين كلمه باقيه‌اى كه ابراهيم آن را گفته است عبارتست از بيزارى از شرك ، كه پس از او در نسلش باقى مانده است .\r\nاز حضرت صادق ( ع ) است كه اين كلمهء باقيه امامت است كه در نسل او باقى مانده است .\r\n\r\n\r\n","description":"","footnote":"\r\n( بصير روايت شده است كه از حضرت صادق ( ع ) دربارهء اين آيه پرسيدم  « وَ جَعَلَها كَلِمَةً باقِيَةً فِي عَقِبِهِ »  ؟ فرمودند : اين كلمه باقيه امامت است كه خداوند آن را در نسل حسين ( ع ) قرار داده است ، و تا روز قيامت امامت در نسل او باقى خواهد ماند ) .\r\nو نيز در تفسير برهان جلد 4 صفحهء 138 حديث 4 ( هشام بن سالم به حضرت ( ع ) ميگويد : آيا حسن افضل است يا حسين ؟ ميفرمايند : حسن افضل از حسين است ، گفتم : پس به چه دليل امامت بعد از حسين ( ع ) در نسل او قرار گرفت ، ولى در نسل حسن ( ع ) قرار نگرفت ؟ فرمودند : خداوند بزرگ دوست داشت كه سنتى از موسى و هارون را در حسن و حسين عليهما السلام جارى فرمايد ، موسى و هارون در نبوّت شريك بودند همانگونه كه حسن و حسين ( ع ) هر دو امام بودند ، و خداوند نبوّت را در نسل هارون قرار داده است نه در نسل موسى ، با اينكه موسى از هارون افضل بوده است .\r\nگفتم : آيا در يك عصر دو امام ممكن است باشد ؟\r\nفرمودند : نه اين نميشود مگر آنكه يكى از آن دو امام ساكت بوده\r\n","page_name":" 209 ","page_number":211},
  {"content":"\r\n\r\nو در مورد بازماندگانش « عقبه » اختلاف شده است كه چه كسانى هستند از ابن عباس « 1 » و مجاهد روايت شده است كه نسل او و فرزندانش هستند .\r\nو حسن گفته است منظور از « عقبه » فرزندان او مىباشد تا روز قيامت .\r\nو از سدى نقل شده است كه « عقبه » آل محمد ( ص ) هستند .\r\n ( لَعَلَّهُمْ يَرْجِعُونَ )  « 2 » يعنى : تا آنان توبه كنند ، و از بت پرستى خود باز گردند و بپدرشان ابراهيم ( ع ) در اقرار به يگانگى اقتداء كنند ، همانگونه\r\n\r\n\r\n","description":"","footnote":"\r\n( از ديگرى پيروى نمايد ، و آن ديگرى ناطق و پيشواى آن يكى باشد ، اما اينكه در يك عصر دو امام و هر دو ناطق باشند نميشود ، گفتم : آيا بعد از حسن و حسين ممكن است امامت به دو برادر برسد ؟ فرمودند : نه خير امامت در نسل حسين جارى است همانگونه كه خداوند فرموده است  « وَ جَعَلَها كَلِمَةً باقِيَةً فِي عَقِبِهِ » . . . )  .\r\nتفسير صافى جلد 2 صفحهء 526 بنقل از احتجاج از پيامبر خدا ( ص ) روايت مىكند كه در خطبهء غدير فرمودند : ( اى مردم قرآن بشما معرفى مىكند كه پس از او امامان از نسل اويند من نيز بشما معرفى كردم كه امامان از منند و من از آنان هستم ، آنجا كه خداوند بزرگ ميفرمايد :  « وَ جَعَلَها كَلِمَةً باقِيَةً فِي عَقِبِهِ »  و بشما گفتم ما دام كه از قرآن و عترت پيروى كنيد گمراه نخواهيد شد ؟ .\r\n( 1 ) تفسير ابن عباس طبع ازهريهء مصر چاپ اول صفحهء 305 : « فى عقبه » فى نسله نسل ابراهيم\r\n( 2 ) تفسير قمى جلد 2 صفحهء 283 در توضيح آيهء فوق ميگويد : يعنى :\r\n« ائمه به دنيا بر ميگردنند » كه طبق اين معنى اين قسمت از آيه اشاره به دوران رجعت دارد .\r\n","page_name":" 210 ","page_number":212},
  {"content":"\r\n\r\nكه كافران به پدرانشان اقتداء نموده‌اند ، اين معنى از فراء و حسن نقل شده است .\r\nو بعضى گفته‌اند : يعنى تا آنان از راه و روشى كه دارند بسوى پرستش خداى بزرگ بازگشت كنند ، آن گاه خداوند از نعمتهايى كه بقريش داده ياد كرده ميفرمايد :\r\n ( بَلْ مَتَّعْتُ هؤُلاءِ وَ آباءَهُمْ )  يعنى : مشركين را با ثروتهايى كه به آنان دادم ، و نعمتهاى فراوان بهره‌مند ساختم ، و در مكافات كفرشان عجله ننمودم  ( حَتَّى جاءَهُمُ الْحَقُّ )  سدى گفته است حق در اينجا بمعنى قرآن است و بعضى گفته‌اند منظور از آن آياتى است كه دلالت بر راست بودن دعوت پيامبر مىكند .\r\n ( وَ رَسُولٌ مُبِينٌ )  يعنى : پيامبرى روشنگر كه حق را بيان مىكند و آن پيامبر حضرت محمد صلى اللَّه عليه و آله است .\r\n ( وَ لَمَّا جاءَهُمُ الْحَقُّ )  يعنى : پس از آنكه قرآن برايشان آمد .\r\n ( قالُوا هذا سِحْرٌ )  گفتند : اين جادو است ، و نوعى نيرنگ مخفى و باطل را به صورت حق جلوه دادن .\r\n ( وَ إِنَّا بِهِ كافِرُونَ )  و چون اين كتاب از سوى خدا است ما نسبت به آن كفر ميورزيم .\r\n\r\nنظم آيات :\r\nوجه ارتباط داستان حضرت ابراهيم ( ع ) با آيات قبلى اين بود پس از آنكه خداوند تقليدهاى كوركورانه را مذمت كرد ، و پيروى از حق و دليل\r\n\r\n","description":"","footnote":"","page_name":" 211 ","page_number":213},
  {"content":"\r\n\r\nرا واجب شمرد ، بدنبال آن از حضرت ابراهيم ( ع ) ياد كرد كه از دليل و برهان پيروى نموده است .\r\nبعضى گفته‌اند پس از آنكه خداوند از تقليد مذمت فرمود ، و يادآورى كرد كه كفار جز تقليد راهى در پيش نگرفتند ، اشاره مىكند كه تقليد ابراهيم براى آنان زيرا آنان از فرزندان ابراهيم هستند ، و ادعا ميكنند كه بطريقهء او هستند ، و متصل شده است جملهء  « بَلْ مَتَّعْتُ هؤُلاءِ وَ آباءَهُمْ »  به آنچه كه قبلا اشاره شد از يادآورى اعراض آنان از دليل و برهان ، و اعتماد بر تقليد ، و لذا خداوند بيان ميفرمايد كه اينان بدست خود گرفتار شده اند ، و هيچ بهانه‌اى ندارند ، زيرا به آنان مهلت داده شد و نعمتهايى به آنان داديم ، و سپس قرآن براى آنان آمد و پند نپذيرفتند .\r\n\r\n","description":"","footnote":"","page_name":" 212 ","page_number":214},
  {"content":"\r\n\r\nسورهء زخرف - آيات 31 - 35\r\n\r\n[ سوره الزخرف ( 43 ) : آيات 31 تا 35 
  ]\r\nوَ قالُوا لَوْ لا نُزِّلَ هذَا الْقُرْآنُ عَلى رَجُلٍ مِنَ الْقَرْيَتَيْنِ عَظِيمٍ ( 31 ) أَ هُمْ يَقْسِمُونَ رَحْمَتَ رَبِّكَ نَحْنُ قَسَمْنا بَيْنَهُمْ مَعِيشَتَهُمْ فِي الْحَياةِ الدُّنْيا وَ رَفَعْنا بَعْضَهُمْ فَوْقَ بَعْضٍ دَرَجاتٍ لِيَتَّخِذَ بَعْضُهُمْ بَعْضاً سُخْرِيًّا وَ رَحْمَتُ رَبِّكَ خَيْرٌ مِمَّا يَجْمَعُونَ ( 32 ) وَ لَوْ لا أَنْ يَكُونَ النَّاسُ أُمَّةً واحِدَةً لَجَعَلْنا لِمَنْ يَكْفُرُ بِالرَّحْمنِ لِبُيُوتِهِمْ سُقُفاً مِنْ فِضَّةٍ وَ مَعارِجَ عَلَيْها يَظْهَرُونَ ( 33 ) وَ لِبُيُوتِهِمْ أَبْواباً وَ سُرُراً عَلَيْها يَتَّكِؤُنَ ( 34 ) وَ زُخْرُفاً وَ إِنْ كُلُّ ذلِكَ لَمَّا مَتاعُ الْحَياةِ الدُّنْيا وَ الْآخِرَةُ عِنْدَ رَبِّكَ لِلْمُتَّقِينَ ( 35 )\r\n\r\nترجمهء آيات :\r\n31 - چرا اين قرآن بر مردى عظيم از اين دو قريه نازل نگشت ؟ .\r\n32 - مگر آنان رحمت پروردگارت را تقسيم ميكنند ؟ اين ما هستيم كه در زندگى دنيا معيشت آنان را ميانشان تقسيم كرديم ، و عده‌اى را درجاتى بالاتر از برخى بالا برديم تا جمعى ديگران را به كار گيرند ، ولى رحمت پروردگارت از اموالى كه اينان جمع ميكنند بهتر است .\r\n33 - اگر ترس آن نبود كه مردم همگى بكفر گرايند ، آنان كه كافر بخدايند\r\n\r\n","description":"","footnote":"","page_name":" 213 ","page_number":215},
  {"content":"\r\n\r\nسقفهاى خانه‌هايشان را از نقره قرار ميداديم ، كه با پله‌هايى از نقره روى بام خود روند .\r\n34 - و نيز براى خانه‌هايشان درهايى ( از نقره ) و تختهايى كه بر آن تكيه كنند قرار ميداديم .\r\n35 - و طلا قرار ميداديم ، و همهء اينها وسائل زندگى دنيا است ، اما زندگى سراى ديگر نزد پروردگارت از آن افراد با تقوى است .\r\n\r\nقرائت آيات :\r\nابن كثير و ابو عمرو و ابو جعفر « سقفا » بفتح سين ، و بقيه « سقفا » بضم سين و قاف خوانده‌اند .\r\nو عاصم و حمزه « و ان كل ذلك لمّا » بتشديد ميم و بقيه « لما » بتخفيف ميم خوانده‌اند .\r\n\r\nدليل قرائت :\r\nابو على گويد : سقف جمع سقف است مثل رهن و رهن ، و گاهى مخفّف مىشود و گفته مىشود رهن ، و فعل در جميع لغات مخفف ميگردد ، و سقف مفرد است ولى دلالت بر جمع مىكند ، زيرا با جملهء لبيوتهم مىفهميم هر خانه‌اى داراى سقف است .\r\nو هر كس « لما » را تشديد بدهد « ان » از نظرش بمنزلهء ماء نافيه است بنا بر اين معنى چنين مىشود : « ما كل ذلك الا متاع الحياة الدنيا » و لما بمعنى الا خواهد شد ، سيبويه نقل مىكند : « نشدتك اللَّه لما فعلت » و آن را حمل بر الا كرده است ، و اين دلالت دارد بر فساد قول كسى كه گفته است\r\n\r\n","description":"","footnote":"","page_name":" 214 ","page_number":216},
  {"content":"\r\n\r\nكه  « وَ إِنْ كُلٌّ لَمَّا جَمِيعٌ لَدَيْنا مُحْضَرُونَ »  به اين معنى است « لمن هو جميع لدينا حاضرون » و گمان كرده‌اند كه ان حرف نفى است به اين معنى : « و ما ذلك الا متاع الحياة الدنيا » .\r\nو هر كس « لما » را بتخفيف خوانده است ان در « ان كل » را مخفّفه از مثقّله ميداند ، و لام در آن لامى كه به منظور فرق بين نفى و ايجاب وارد مىشود ، مانند آنكه مىگويى : « هبلتك امك ان قتلت لفارسا » .\r\nو هر كس به اين ان عمل نصب داده بگويد : « ان زيدا لمنطلق » از اين لام بىنياز خواهد شد ، زيرا ان نافيه در ما بعد خود هيچگاه اسمى را نصب نميدهد ، و اشتباه نميشود ، و « ما » در آن زائد است ، و معنى مىشود : « ان كل ذلك لمتاع الحياة الدنيا » .\r\n\r\nلغات آيات :\r\nمعارج - بمعنى پله است كه واحد آن معرج است ، و عروج به معنى صعود و بالا رفتن است .\r\nو ظهر عليه - هنگامى گويند كه از چيزى بالا روند نابغهء جعدى گويد :\r\n « بلغنا السماء مجدنا و جدودنا * و انا لزجو فوق ذلك مظهرا » « 1 » \r\n. سرر - جمع سرير است كه گاهى هم اسرّه جمع بسته مىشود .\r\nزخرف - عبارتست از كمال حسن چيزى ، و روى همين حساب است كه\r\n\r\n\r\n","description":"","footnote":"\r\n( 1 ) يعنى : « بهره و عظمت خويش را به آسمان رسانديم ، و اميدوار هستيم كه باز هم از اين بالاتر رويم » جدود جمع جد است بمعنى حظ و بهره ، و مجدنا و جدودنا يا منصوبند بنا بر آنكه مفعول باشند براى بلغنا يا آنكه مرفوعند كه بدل باشند از ضمير در بلغنا .\r\n","page_name":" 215 ","page_number":217},
  {"content":"\r\n\r\nطلا را زخرف گفته‌اند ، و گفته مىشود : زخرفه در صورتى كه چيزى را نيكو سازند و زينت بخشند ، و به همين مناسبت است كه به نقاشيها و تصويرها نيز زخرف گفته‌اند .\r\nو در حديث است كه پيامبر خدا ( ص ) وارد خانهء كعبه نشد تا آنكه دستور داد و نقش‌ها و تصويرهاى آن را برچيدند .\r\n\r\nمعنى آيات :\r\n ( وَ قالُوا )  يعنى : اين كافران گفتند :\r\n ( لَوْ لا نُزِّلَ هذَا الْقُرْآنُ عَلى رَجُلٍ مِنَ الْقَرْيَتَيْنِ عَظِيمٍ )  منظور كفّار از اين دو قريه مكه و طائف است ، و تقدير آيه چنين است : « على رجل من القريتين اى من احدى القريتين » كه مضاف حذف شده است ، و منظورشان از اين مردان بزرگ از اين دو قريه وليد بن مغيره از مكه و ابا مسعود عروة بن مسعود ثقفى از طائف مىباشد ، بنقل قتاده ، ولى مجاهد ميگويد : منظور عتبة بن ابى ربيعه است از مكه ، و ابن عبد يا ليل است از طائف ، و ابن عباس گفته است : منظور وليد بن مغيره است از مكه ، و حبيب بن عمر ثقفى از طائف .\r\nو علت اينكه كفّار اين حرف را زدند اين بود كه اين دو مرد از ثروتمندان بزرگ قومشان بودند ، و خيال ميكردند كسى كه داراى عظمت مادى و ثروت و قدرت باشد سزاوارتر است ، به نبوّت و رسالت ، و لذا خداوند بزرگ در پاسخ اين پندار غلط كافران فرمود :\r\n ( أَ هُمْ يَقْسِمُونَ رَحْمَتَ رَبِّكَ )  يعنى : آيا اين كافران ميخواهند رحمت پروردگارت را كه نبوّت است ميان مردم تقسيم كنند ؟ و بيان مىكند تنها خداوند است كه نبوّت را ميان افراد قسمت مىكند ، و بقول مقاتل يعنى : آيا كليدهاى\r\n\r\n","description":"","footnote":"","page_name":" 216 ","page_number":218},
  {"content":"\r\n\r\nرسالت و نبوّت دست آنان است كه هر جا بخواهند نبوّت را قرار دهند ؟ سپس ميفرمايد :\r\n ( نَحْنُ قَسَمْنا بَيْنَهُمْ مَعِيشَتَهُمْ فِي الْحَياةِ الدُّنْيا )  يعنى : روزى آنان را ما بر طبق مصالح بندگان خود ميان آنان تقسيم كرده‌ايم ، و كسى حق اظهار نظر در اين باره ندارد ، و همانگونه كه در روزى برخى را بر ديگرى برترى داده ايم ، همچنين هر كس را كه خواسته‌ايم براى رسالت برگزيده‌ايم .\r\n ( وَ رَفَعْنا بَعْضَهُمْ فَوْقَ بَعْضٍ دَرَجاتٍ )  يعنى : اين ما هستيم كه بعضى را فقير و برخى را بىنياز ميسازيم ، و لذا مىبينى كه برخى از افراد بىسر و زبان داراى ثروت بسيارى هستند ، بر عكس بر برخى از افراد سر و زبان‌دار هستند كه در فقر و فلاكت بسر مىبرند ، و اين قسمت را كه نسبت به امر رسالت و نبوّت بسيار كوچكتر است به بندگان خود نسپرده‌ايم ، بلكه آن را طبق حكمت و مصلحت انجام ميدهيم ، چگونه مىشود اختيار نبوّت را با عظمت و اهميتى كه دارد بدست بندگان ميدهيم .\r\n ( لِيَتَّخِذَ بَعْضُهُمْ بَعْضاً سُخْرِيًّا )  يعنى : علت اختلاف طبقات مردم در روزى كه برخى كمتر و برخى بيشتر دارند علاوه بر مصالح بسيارى كه دارد اينست كه برخى ديگران را براى تأمين نيازمنديهاى اجتماع به كار گيرند ، و آنان را استخدام كنند ، و از كار يكديگر بهرمند گردند ، و از اين راه امور عالم تنظيم خواهد يافت .\r\nو از قتاده و ضحاك نقل شده است كه يعنى : تا بعضى ديگران را بردهء خويش ساخته مالك آنان گردند .\r\n ( وَ رَحْمَتُ رَبِّكَ خَيْرٌ مِمَّا يَجْمَعُونَ )  يعنى رحمت پروردگارت و نعمتش\r\n\r\n","description":"","footnote":"","page_name":" 217 ","page_number":219},
  {"content":"\r\n\r\nاز ثواب و بهشت از آنچه كه از اين دنياى پست اينان جمع ميكنند بهتر است از ابن عباس نقل شده است : يعنى : نبوت براى تو بهتر است از ثروتى كه كافران در دنيا جمع ميكنند « 1 » .\r\nسپس خداوند خبر ميدهد كه دنيا از نظر او پست و بىارزش بوده و ميفرمايد  ( وَ لَوْ لا أَنْ يَكُونَ النَّاسُ أُمَّةً واحِدَةً )  از ابن عباس « 2 » و حسن و قتاده و سدى نقل شده است يعنى : اگر نبود كه مردم همگى بر كفر اجتماع مينمودند ، و همگى در كفر پيرو دين واحدى ميگشتند ، زيرا كه همه علاقه به دنيا دارند و بر دنيا حريص ميباشند . . .\r\nو از ابن زيد است كه يعنى : اگر نبود كه مردم همگى اجتماع بر دنيا مى كردند و از دين رو گردان ميشدند .\r\n ( لَجَعَلْنا لِمَنْ يَكْفُرُ بِالرَّحْمنِ لِبُيُوتِهِمْ سُقُفاً مِنْ فِضَّةٍ )  « لبيوتهم » بدل است از  « لِمَنْ يَكْفُرُ »  و معنى اينست : « و جعلنا لبيوت من يكفر بالرحمن سقفا من فضة » بنا بر اين وقتى سقف منزلشان از نقره ميبود ديوار منزلشان هم از نقره ميشد .\r\nبعضى گفته‌اند لام دوم بمعنى « على » است مثل آنكه گفته باشد : « لجعلنا لمن يكفر بالرحمن على بيوتهم سقفا من فضة » .\r\nو مجاهد گفته است : آنچه كه از آسمان باشد به آن « سقف » بفتح گفته مىشود ، و از قسم اول است اين آيه :  « وَ جَعَلْنَا السَّماءَ سَقْفاً مَحْفُوظاً »  « 3 » .\r\n\r\n\r\n","description":"","footnote":"\r\n( 1 ) تفسير ابن عباس صفحهء 305 .\r\n( 2 ) تفسير ابن عباس صفحهء 305 .\r\n( 3 ) سورهء انبياء : آيهء 32 .\r\n","page_name":" 218 ","page_number":220},
  {"content":"\r\n\r\n ( وَ مَعارِجَ عَلَيْها يَظْهَرُونَ )  يعنى : براى اين سقف پله‌ها و نردبانهايى از نقره قرار ميداديم كه بوسيلهء آن بالاى بام روند .\r\n ( وَ لِبُيُوتِهِمْ أَبْواباً وَ سُرُراً عَلَيْها يَتَّكِؤُنَ )  يعنى : براى منزل كافران درهايى از نقره و تختهايى از نقره قرار ميداديم كه بر آن تكيه نمايند .\r\n ( وَ زُخْرُفاً )  يعنى : طلا ، از ابن عباس و ضحاك و قتاده است كه زخرفا منصوب است بوسيلهء فعلى مقدر يعنى : « و جعلنا لهم مع ذلك ذهبا » .\r\nحسن گفته است زخرفا بمعنى نقش و نگار است .\r\nو ابن زيد گفته است زخرف فرش و اثاثيه خانه را گويند .\r\nمعنى آيه چنين است كه چون دنيا از نظر خداوند بسيار پست و بى ارزش است بكافران تمام خواسته‌هايشان را ميداديم ، ولى اين كار را نكرده است براى آنكه داراى مفاسدى بود « 1 » .\r\n\r\n\r\n","description":"","footnote":"\r\n( 1 ) اصول كافى جلد 3 صفحهء 361 حديث 10 : ( حضرت صادق ( ع ) فرمودند : فرزندان آدم هر كدام كه مؤمن بودند فقير بودند ، و هر كدام كافر بودند ثروتمند بودند تا آنكه ابراهيم ( ع ) آمد و گفت :  « رَبَّنا لا تَجْعَلْنا فِتْنَةً لِلَّذِينَ كَفَرُوا  - 60 - 5 » از آن پس خداوند در ميان مؤمنين ثروتمندان و مستمندان قرار داد ، و نيز در ميان كافران ثروتمندان و مستمندانى قرار داد ) .\r\nتفسير قمى جلد 2 صفحهء 284 : در تفسير اين آيه حضرت صادق ( ع ) فرمودند : ( . . . اگر خداوند اين كار را ميكرد هيچكس ايمان نمىآورد ، و لكن در ميان مؤمنين ثروتمندانى و در ميان كافران فقرايى ، و ميان مؤمنين فقرايى و ميان كافران ثروتمندانى قرار داد ، و سپس آنان را بوسيلهء امر و نهى و صبر و رضا امتحان فرمود )\r\n","page_name":" 219 ","page_number":221},
  {"content":"\r\n\r\nآن گاه خداوند خبر ميدهد كه تمام اين نعمتها در دنيا مورد بهره بردارى است :\r\n ( وَ إِنْ كُلُّ ذلِكَ لَمَّا مَتاعُ الْحَياةِ الدُّنْيا )  كه بيانش گذشت .\r\n ( وَ الْآخِرَةُ عِنْدَ رَبِّكَ لِلْمُتَّقِينَ )  يعنى : بهشت جاودان سراى آخرت در بارگاه الهى مخصوص افراد با تقوى است .\r\nحسن گويد : به خدا كه دنيا بيشتر اهل خود را فريب داده است با اينكه خداوند اين كار را نكرده است ، و اگر اين عمل را انجام ميداد چه ميشد ؟\r\nاين آيات دلالت بر لطف الهى دارد ، و مىرساند كه خداوند هيچ نوع مفسده‌اى انجام نميدهد ، و كارى نميكند كه موجب كافر شدن مردم شود ، بنا بر اين خدايى كه كارى انجام نميدهد كه موجب گمراهى و كفر مردم شود بطريق اولى خودش فاعل كفر و عصيان نخواهد بود « 1 » .\r\n\r\n\r\n","description":"","footnote":"\r\n( 1 ) اين قسمت مذهب اهل جبر را رد مىكند كه خداوند را فاعل كفر و عصيان و افعال بندگان ميدانند ، و از اين آيات استفادهء جالبى در اين بحث شده است .\r\n","page_name":" 220 ","page_number":222},
  {"content":"\r\n\r\nسورهء زخرف - آيات 36 - 40\r\n\r\n[ سوره الزخرف ( 43 ) : آيات 36 تا 40 
  ]\r\nوَ مَنْ يَعْشُ عَنْ ذِكْرِ الرَّحْمنِ نُقَيِّضْ لَهُ شَيْطاناً فَهُوَ لَهُ قَرِينٌ ( 36 ) وَ إِنَّهُمْ لَيَصُدُّونَهُمْ عَنِ السَّبِيلِ وَ يَحْسَبُونَ أَنَّهُمْ مُهْتَدُونَ ( 37 ) حَتَّى إِذا جاءَنا قالَ يا لَيْتَ بَيْنِي وَ بَيْنَكَ بُعْدَ الْمَشْرِقَيْنِ فَبِئْسَ الْقَرِينُ ( 38 ) وَ لَنْ يَنْفَعَكُمُ الْيَوْمَ إِذْ ظَلَمْتُمْ أَنَّكُمْ فِي الْعَذابِ مُشْتَرِكُونَ ( 39 ) أَ فَأَنْتَ تُسْمِعُ الصُّمَّ أَوْ تَهْدِي الْعُمْيَ وَ مَنْ كانَ فِي ضَلالٍ مُبِينٍ ( 40 )\r\n\r\nترجمهء آيات :\r\n36 - هر كس خدا را از ياد برد شيطانى بر او گماريم كه هميشه قرين او باشد .\r\n37 - شيطانهايى كه قرينشان گشته‌اند هميشه آنان را از راه حق باز ميدارند ، و خيال ميكنند كه راه حق را يافته‌اند .\r\n38 - و چون در قيامت پيش ما آيد بشيطان خود گويد : اى كاش ميان و تو باندازهء شرق و غرب فاصله بود كه بد رفيقى بودى .\r\n39 - اما امروز به هيچ وجه پشيمانى به حال شما سود ندارد ، زيرا بر خود ستم كرديد ، و اينك در عذاب شريك يكديگر هستيد .\r\n40 - آيا تو ميتوانى در گوش كران سخنى فروكنى ، يا آنكه كور دلان و آنان را كه در گمراهى آشكارى هستند هدايت نمايى ؟ .\r\n\r\n","description":"","footnote":"","page_name":" 221 ","page_number":223},
  {"content":"\r\n\r\n\r\nقرائت آيات :\r\nنقيض - عاصم در روايت حماد و يعقوب « يقيض » با ياء خوانده ، و بقيّه « نقيض » با نون قرائت كرده‌اند .\r\nجاءنا - اهل عراق غير از ابى بكر « حتى اذا جاءنا » با صيغهء مفرد خوانده‌اند ، ولى بقيّه « جاءانا » با صيغهء تثنيه خوانده‌اند .\r\n\r\nدليل قرائت :\r\nهر كس « يقيض » با ياء خوانده است ضمير آن را به « الرحمن » بر ميگرداند و هر كس نقيض با نون خوانده است معنى همان است ، ولى در اين قرائت خداوند سبحان با نون تعظيم از خود خبر داده است .\r\nو هر كس « جاءانا » با صيغه تثنيه خوانده است منظور از آن كافر و شيطانى است كه رفيقش بوده است ، و هر كس « جاءنا » مفرد خوانده است منظور از آمدن همان كافر است ، زيرا در دنيا با صيغهء مفرد مورد خطاب قرار گرفته است ، و با ارسال رسول بسويش بر او حجت اقامه شده است ، و اكتفاء شده است به صيغهء مفرد و تثنيه آورده نشده است همانگونه كه در جاى ديگر ميفرمايد :\r\n « لَيُنْبَذَنَّ فِي الْحُطَمَةِ  « 1 » » كه منظور آنست كه خودش و مالش در آتش خواهند افتاد « 2 » .\r\n\r\n\r\n","description":"","footnote":"\r\n( 1 ) سورهء همزه آيهء 4 .\r\n( 2 ) مثال مناسب نيست زيرا مال او را به آتش مىافكند نه آنكه مال با او بجهنّم برود ، بدليل آنكه خود مؤلف محترم هم در تفسير اين آيه در صفحهء 538 جلد 10 اشاره به اين معنى نفرموده‌اند .\r\n","page_name":" 222 ","page_number":224},
  {"content":"\r\n\r\n\r\nلغات آيات :\r\nيعش - عشو در اصل بمعنى نگاه كردن با چشم ضعيف است ، گفته مىشود عشى يعشوا عشوا و عشّوا هنگامى كه چشمش ضعيف گردد ، و نور خود را از دست دهد ، گويا كه روى چشمش پرده‌اى افتاده است ، اعشى گويد :\r\n « متى تأته تعشو الى ضوء ناره * تجد خير نار عندها خير موقد » \r\nو هنگامى كه چشم كسى از بين رود گفته مىشود عشى يعشى عشاؤ الرجل اعشى .\r\nو در قرائت نادرى خوانده شده است « و من يعش » بفتح شين كه معنايش « يعم » است يعنى : « هر كس كور شود » .\r\nو گفته مىشود « عشى الى النار » هنگامى كه كسى بسوى آتش رود ، و آهنگ آن نمايد ، و « عشى عنها » گفته مىشود در موردى كه انسان از چيزى روگردان شده آهنگ چيز ديگرى كند ، مثل اينكه گويند : « مال اليه » و « مال عنه » .\r\nنقيض - تقييض عبارتست از آمادگى و گسيل يافتن ، ازهرى گويد :\r\n« قيض اللَّه فلانا : جاء به » يعنى آورد او را .\r\n\r\nمعنى آيات :\r\nپس از آنكه ياد متّقين گذشت بدنبال آن از وعده‌هاى عذاب براى كسانى كه صفاتى ضدّ متّقين دارند ياد كرده ميفرمايد :\r\n ( وَ مَنْ يَعْشُ عَنْ ذِكْرِ الرَّحْمنِ )  قتاده و سدى گفته‌اند يعنى : كسى كه از ياد خدا روگردان شود .\r\nابن عباس و ابن زيد گفته‌اند : « و من يعم عنه » يعنى كسى كه از ديدن ذكر خدا « قرآن » كور شود « 1 » .\r\n\r\n\r\n","description":"","footnote":"\r\n( 1 ) اين نسبت به ابن عبّاس طبق نسخهء تفسير ما اشتباه\r\n","page_name":" 223 ","page_number":225},
  {"content":"\r\n\r\nجبائى گويد : اينكه خداوند كافران را بكوران تشبيه فرموده است بخاطر آنست كه حق را نمىبينند .\r\nذكر عبارت است از قرآن ، بعضى هم گفته‌اند ذكر آيات و نشانه‌ها و ادلّه است .\r\n ( نُقَيِّضْ لَهُ شَيْطاناً فَهُوَ لَهُ قَرِينٌ )  يعنى : ميان او و شيطانى كه گمراهش مىكند مانع نميشود تا آن شيطان بجاى ياد خدا قرين او گشته او را بسوى گمراهى بكشاند ، اين معنى از حسن و ابو مسلم نقل شده است « 1 » .\r\n\r\n\r\n","description":"","footnote":"\r\n( است زيرا ابن عباس در تفسير خود صفحهء 305 « يعش » را به معناى يعرض يعنى روگردان شدن گرفته است ، و چون قرائتهاى ديگرى بوده است سپس ميگويد : « و يقال : يمل ان قرائت بالخفض و يقال : يعم ان قرأت بالنصب » و معنى يمل و يعم را در صورت قرائت جرّ و نصب « يعش » با يقال ذكر مىكند ، در صورتى كه قبلا مختار خود را كه همان اعراض بود بيان نموده است ، و مختار او با تفسير اهل بيت موافق است .\r\n( 1 ) تفسير نور الثقلين جلد 4 صفحهء 603 :\r\n( فى كتاب الخصال فيما علم امير المؤمنين اصحابه من الأربعمائة باب ، مما يصلح للمسلم فى دينه و دنياه : من تصدى بالاثم اعشى عن ذكر اللَّه تعالى ، من ترك الاخذ عن امر اللَّه بطاعته قيض له شيطان فهو له قرين ) .\r\nعلى ( ع ) در اين فرمايش آيه مورد بحث ما را تفسير فرموده‌اند ، و طبق تفسير حضرت كيفر طبيعى و نتيجهء قهرى گناه سياه شدن دل و روگردانى از ياد خدا و قرآن و معنويت است ، قهرا بدنبال روگردانى از تشكيلات الهى انسان در دام شياطين جنى و انسى خواهد افتاد ، و اين شياطين\r\n","page_name":" 224 ","page_number":226},
  {"content":"\r\n\r\nحسن گويد : تسلّط شيطان نوعى خوارى و ذلت است كه به عنوان مكافات روگرداندن از خدا دامنگيرش مىشود ، البته بعد از آنكه خداوند دانست كه اين شخص ديگر رستگار نميشود .\r\nقتاده گفته است : يعنى : در آخرت شيطانى همراه انسان مىافتد و با او هست تا آنكه او را وارد جهنّم مىكند ، همانگونه كه با مؤمن فرشته‌اى هست و از او جدا نميشود تا آنكه او را وارد بهشت ميسازد .\r\nبعضى گفته‌اند منظور از آن شياطين انس است مانند علماى سوء و رؤساى گمراه كه آنان را از راه خدا باز ميدارند ، و اينان هم از آنان پيروى ميكنند .\r\n ( وَ إِنَّهُمْ لَيَصُدُّونَهُمْ عَنِ السَّبِيلِ )  يعنى : شياطين كافران را از راه حق و راه بهشت باز ميدارند ، اينجا ضمير جمع بشياطين برگردانده است ، چون قبلا هر چند كه شيطانا را بلفظ مفرد آورده است ولى سياق عبارت در آنجا هم جمع بوده است .\r\n ( وَ يَحْسَبُونَ أَنَّهُمْ مُهْتَدُونَ )  يعنى : كفّار فكر ميكنند كه رهبرانشان راه يافته‌اند و لذا از آنان پيروى ميكنند .\r\n ( حَتَّى إِذا جاءَنا )  كسانى كه « جاء انا » به صورت تثنيه خوانده‌اند به اين معنى است ، تا در روز قيامت كه به حساب بندگان خواهيم رسيد آن كافر و شيطانى كه او را گمراه ساخته است به پيشگاه ما آيند ، و بنا بر قرائت « جاءنا » به صورت مفرد معنى چنين خواهد شد : تا آن روز كه كافر نزد ما آيد و دانست كه استحقاق چه نوع عذابى را دارد .\r\n\r\n\r\n","description":"","footnote":"\r\n( قرين او خواهند بود تا او را وارد جهنّم سازند ، البته در عين حال كه تسلّط شياطين بر انسان نتيجهء عمل انسان است ، ولى چون تمامى آثار به قدرت الهى مترتب مىشود ، ميتوان گفت : خداوند شيطان را بر آنان مسلّط كرده است\r\n","page_name":" 225 ","page_number":227},
  {"content":"\r\n\r\n ( قالَ : يا لَيْتَ بَيْنِي وَ بَيْنَكَ بُعْدَ الْمَشْرِقَيْنِ )  يعنى : در آن هنگام كافر به آن قرينى كه گمراهش ساخته است ميگويد : اى كاش با تو رفيق نميشدم به اندازه شرق و غرب از تو دور بودم .\r\nمشرقين مشرق و مغرب است كه مشرق را بر مغرب غلبه داده آن را به « مشرقين » تثنيه بسته است ، همانگونه كه شاعر عرب گفته است :\r\n « اخذنا بآفاق السماء عليكم * لنا قمراها و النجوم الطوالع » « 1 » \r\nكه در شعر منظور از قمرين ماه و خورشيد است ، و بعضى هم گفته‌اند منظور شاعر از قمرين حضرت محمد صلّى اللَّه عليه و آله و حضرت ابراهيم عليه السلام بوده است ، بعضى هم گفته‌اند منظور از « مشرقين » مشرق زمستان و مشرق تابستان است ، همانگونه كه در  « رَبُّ الْمَشْرِقَيْنِ »  گفته‌اند « 2 » .\r\nو منظور آنست كه اى كاش در دنيا ميان من و تو اين اندازه فاصله بود كه تو را\r\n\r\n\r\n","description":"","footnote":"\r\n( 1 ) يعنى : آفاق آسمان را بر شما تنگ گرفته‌ايم ماه و خورشيد و ستارگان درخشانش از آن ماست ، البته در « مشرقين » چون مشرق افضل از مغرب است مشرق را غلبه داده‌اند ، در قمرين هم چون قمر مذكر سماعى است به لحاظ افضليت مذكر بر مؤنث قمر را غلبه داده‌اند .\r\n( 2 ) تعبير مشرقين و مشارق و مغارب در چند جاى قرآن آمده است ، در گذشته كه از نظر هيئت زمين را مسطح فرض ميكردند ، جز يك مشرق و يك مغرب براى خورشيد مشرق و مغرب ديگرى تصوّر نميكردند ، ولى پس از اثبات كرويت زمين ثابت شد كه خورشيد در هر آنى نسبت بنقطه‌اى از زمين طلوع مىكند و از نقطه ديگر غروب مىكند ، و لذا معنى مشارق و مغارب روشن شد ، و اتفاقا تصريحات جالبى در روايات وجود دارد كه در 14 قرن پيش امامان ( ع ) در اين باره فرموده‌اند رجوع به هيئت و اسلام\r\n","page_name":" 226 ","page_number":228},
  {"content":"\r\n\r\nنمىديدم و فريب نميخوردم .  ( فَبِئْسَ الْقَرِينُ )  يعنى : تو در دنيا براى من بد رفيقى بودى زيرا گمراهم ساختى ، و مرا گرفتار آتش جهنّم ساختى ، و امروز هم بد رفيقى هستى براى من زيرا طبق گفته ابن عبّاس هر كافرى را با شيطانش بيك زنجير مىبندند تا اندوه و عذابشان بيشتر گردد .\r\nو خداوند در آن روز بكافران ميفرمايد :\r\n ( وَ لَنْ يَنْفَعَكُمُ الْيَوْمَ إِذْ ظَلَمْتُمْ أَنَّكُمْ فِي الْعَذابِ مُشْتَرِكُونَ )  يعنى : چون ستم كرده‌ايد اشتراك در عذاب موجب تخفيف عذابتان نخواهد شد ، زيرا هر كدام از كافران و شياطين بهرهء كاملى از عذاب دارند .\r\nو بعضى گفته‌اند يعنى : از اينكه مىبينيد ديگران هم با آنان در عذاب شريك هستند ، تسلّى نخواهند يافت ، زيرا گاهى انسان كه ميبيند ديگرى هم در عذابش با او شريك است مقدارى دردش سبك مىشود .\r\nآن گاه خداوند خطاب به پيامبرش ميفرمايد :\r\n ( أَ فَأَنْتَ تُسْمِعُ الصُّمَّ ، أَوْ تَهْدِي الْعُمْيَ ؟ )  اينجا خداوند كافران را در اينكه هر چه ميشنوند و مىبينند بحالشان اثر نمىكند به كران و كوران تشبيه فرموده است .\r\n ( وَ مَنْ كانَ فِي ضَلالٍ مُبِينٍ ؟ )  يعنى : اينها كه در گمراهى آشكارى هستند سخنان تو بگوششان نميرود ، يعنى : از اينكه نميتوانى آنان را وادار به هدايت كنى خيلى ناراحت نشو .\r\n\r\n\r\n","description":"","footnote":"\r\n( صفحه 165 كه مرحوم شهرستانى شش دليل صريح از قرآن و روايات اهل بيت بر كرويت زمين از كتب معتبر حديث شيعه نقل مىكند ، و تفصيل اين بحث را در سورهء معارج ذيل آيهء 40  « بِرَبِّ الْمَشارِقِ وَ الْمَغارِبِ »  مراجعه فرمائيد .\r\n","page_name":" 227 ","page_number":229},
  {"content":"\r\n\r\nسورهء زخرف - آيات 41 - 45\r\n\r\n[ سوره الزخرف ( 43 ) : آيات 41 تا 45 
  ]\r\nفَإِمَّا نَذْهَبَنَّ بِكَ فَإِنَّا مِنْهُمْ مُنْتَقِمُونَ ( 41 ) أَوْ نُرِيَنَّكَ الَّذِي وَعَدْناهُمْ فَإِنَّا عَلَيْهِمْ مُقْتَدِرُونَ ( 42 ) فَاسْتَمْسِكْ بِالَّذِي أُوحِيَ إِلَيْكَ إِنَّكَ عَلى صِراطٍ مُسْتَقِيمٍ ( 43 ) وَ إِنَّهُ لَذِكْرٌ لَكَ وَ لِقَوْمِكَ وَ سَوْفَ تُسْئَلُونَ ( 44 ) وَ سْئَلْ مَنْ أَرْسَلْنا مِنْ قَبْلِكَ مِنْ رُسُلِنا أَ جَعَلْنا مِنْ دُونِ الرَّحْمنِ آلِهَةً يُعْبَدُونَ ( 45 )\r\n\r\nترجمهء آيات :\r\n41 - يا ترا ميبريم و پس از تو از آنان انتقام ميگيريم .\r\n42 - يا آنكه ترا زنده ميگذاريم - و آن عذابى را كه به آنان وعده داده‌ايم به تو نشان ميدهيم ، زيرا كه ما بر آنان قدرت داريم .\r\n43 - به آنچه كه بر تو وحى مىشود چنگ بزن كه تو بر راهى راست هستى .\r\n44 - آنچه بر تو وحى ميگردد - قرآن هشدارى است براى تو و قومت ، و به زودى در اين باره باز خواست ميشويد .\r\n45 - از - طرفداران - پيامبرانى كه پيش از تو فرستاده‌ايم بپرس : آيا ما غير از خداى رحمان خدايانى قرار داده‌ايم كه ستايش شوند ؟ .\r\n\r\n","description":"","footnote":"","page_name":" 228 ","page_number":230},
  {"content":"\r\n\r\n\r\nاعراب آيات :\r\nپس از آنكه در جمله  « فَإِمَّا نَذْهَبَنَّ »  ما بعد از حرف شرط « ان » در آمد جمله از لحاظ تأكيد و اعلان طلب تصديق شباهت به قسم پيدا كرد ، و به همين علت نون تأكيد وارد كلام شد زيرا نون در جواب قسم لازم مىآيد نه در جزاء كه شباهت به آن دارد .\r\n\r\nمعنى آيات :\r\nآن گاه خداوند پيامبرش را مورد خطاب قرار داده ميفرمايد :\r\n ( فَإِمَّا نَذْهَبَنَّ بِكَ فَإِنَّا مِنْهُمْ مُنْتَقِمُونَ )  يعنى : اگر ما تو را بميرانيم پس از تو حتما از امتت انتقام خواهيم گرفت .\r\n ( أَوْ نُرِيَنَّكَ الَّذِي وَعَدْناهُمْ )  يا آنكه زنده‌ات ميگذاريم و عذابهايى را كه به آنان وعده داده‌ايم در زندگيت به تو نشان ميدهيم .\r\n ( فَإِنَّا عَلَيْهِمْ مُقْتَدِرُونَ )  يعنى : ما قدرت انتقام گرفتن از آنان را داريم ، و چه در زمان زندگيت و چه پس از وفات تو ميتوانيم آنان را عذاب كنيم .\r\nحسن و قتاده گويند : خداوند بپيامبر احترام گذاشته است كه اين عذاب را مشاهده نكند ، و در امتش چيزى نبيند مگر آنكه موجب روشنى چشمش باشد .\r\nالبته بعد از حضرتش عذابى سخت پيش آمد ، روايت شده است كه به حضرتش نشان داده شد كه امّتش پس از او چه خواهند كرد ، و از آن وقت هميشه گرفته و غمگين بود ، و تا هنگامى كه چشم از اين جهان بست كسى او را خندان نديد .\r\n( جابر بن عبد اللَّه انصارى روايت مىكند و ميگويد : من در حجّة الوداع در منى از همه برسول خدا ( ص ) نزديكتر بودم كه فرمود : نبينم كه پس از من بكفر\r\n\r\n","description":"","footnote":"","page_name":" 229 ","page_number":231},
  {"content":"\r\n\r\nباز گشته گروهى گردن گروه ديگر را ميزنيد ، به خدا سوگند كه اگر اين كار را بكنيد مرا در صف لشگرى كه با آن مىجنگيد خواهيد يافت ، سپس به پشت سر نگاه كرده فرمودند : يا آنكه على را خواهيد يافت ، يا على را - و اين قسمت را سه مرتبه تكرار فرمود .\r\nآن گاه ديديم كه جبرئيل بحضرتش اشارتى كرده بدنبال آن اين آيه نازل شد :\r\n« فاما نذهبن بك فانا منهم منتقمون بعلى بن ابى طالب ( ع )\r\n« 1 » .\r\nيعنى : « اگر تو را ببريم ولى بوسيلهء على بن ابى طالب ( ع ) از آنان انتقام خواهيم كشيد » .\r\nبعضى گفته‌اند : پيامبر خدا ( ص ) انتقام از مشركين را ديد ، و اين انتقام عبارت بود از آن مكافاتى كه مشركين در جنگ بدر ديدند ، پس از آنكه پيامبر را از مكّه بيرون كردند ، پيامبر ( ص ) در اين جنگ عده بسيارى از آنان را كشت و جمعى را به اسارت گرفت با اينكه تعداد مسلمين اندك بود و نيرويى ناچيز داشتند ، و بر عكس مشركين جمعيت بسيار و قدرت و شوكت فراوان داشتند .\r\nآن گاه خداوند بحضرتش دستور ميدهد كه آنچه از قرآن بر او وحى شده است بدان تمسّك كند :\r\n\r\n\r\n","description":"","footnote":"\r\n( 1 ) تفسير برهان جلد 4 صفحهء 144 بنقل از مناقب بن مغازلى و امالى شيخ ، و در روايت امالى دنبالهء حديث آمده است : « . . . سپس نازل شد آنچه را كه از امر على بن ابى طالب بر تو وحى نموده‌ايم بگير كه تو بر راه مستقيم هستى ، و على نشانه‌اى است براى ساعت موعود تو و قومت ، و به زودى مردم دربارهء محبّت على بن ابى طالب ( ع ) باز پرسى خواهند شد » .\r\n","page_name":" 230 ","page_number":232},
  {"content":"\r\n\r\n ( فَاسْتَمْسِكْ بِالَّذِي أُوحِيَ إِلَيْكَ )  يعنى : آنچه كه از قرآن بر تو وحى شده است محكم بگير ، كه آن را آن گونه كه شايسته است بخوانى ، و از دستورات آن پيروى كرده ، از آنچه نهى نموده است خويشتن باز دارى .\r\n ( إِنَّكَ عَلى صِراطٍ مُسْتَقِيمٍ )  يعنى تو بر دين حق و درست هستى كه همان دين اسلام است .\r\n ( وَ إِنَّهُ لَذِكْرٌ لَكَ وَ لِقَوْمِكَ )  يعنى : قرآنى كه بر تو وحى شده است براى تو و قومت قريش مايهء شرافت است ، از ابن عباس و سدى نقل شده است .\r\nبعضى هم گفته‌اند منظور از قومك تمام عرب است ، زيرا قرآن به زبان عرب نازل شده است ، البته در اين شرافت سلسله مراتب هست كه قريش از ديگران سهم بيشترى از شرافت خواهند داشت ، و نيز بنى هاشم از ميان قريش سهم بيشترى دارند .\r\n ( وَ سَوْفَ تُسْئَلُونَ )  يعنى : به زودى دربارهء سپاسگزارى نعمت شرافتى كه خداوند بشما ارزانى داشته است بازپرسى خواهيد شد ، و اين معنى از كلبى و زجاج و ديگران نقل شده است .\r\nو بعضى ديگر گفته‌اند : يعنى به زودى دربارهء قرآن و وظيفه‌اى كه در حق آن داريد مورد باز پرسى قرار ميگيريد « 1 » .\r\n\r\n\r\n","description":"","footnote":"\r\n( 1 ) تفسير القمى ج 2 ص 286 ( عبد الرحمن بن كثير از حضرت صادق ( ع ) دربارهء اين آيه ميپرسد ؟ حضرت ميفرمايند : ذكر قرآن است ما هم قوم قرآن هستيم ، و از ما است كه پرسش خواهيد شد ) .\r\nو نيز تفسير نور الثقلين ج 4 ص 605 از بصائر الدرجات از حضرت باقر ( ع ) نقل كرده است كه درباره اين آيه فرموده‌اند : ( ذكر رسول خدا\r\n","page_name":" 231 ","page_number":233},
  {"content":"\r\n\r\n ( وَ سْئَلْ مَنْ أَرْسَلْنا مِنْ قَبْلِكَ مِنْ رُسُلِنا )  يعنى از مؤمنين اهل كتاب كه پيامبرانى را براى آنان فرستاده‌ايم بپرس كه آيا پيامبران جز پيام توحيد چيز ديگرى براى آنان آورده‌اند ؟ و اين معنى گفتار بيشتر مفسّرين قرآن است ، و تقدير چنين است : « سل امما من ارسلنا او اتباع من ارسلنا » كه مضاف حذف و مضاف اليه بجاى آن قرار گرفته است .\r\n\r\n\r\n","description":"","footnote":"\r\n( صلّى اللَّه عليه و آله است و اهل بيتش اهل الذكر هستند و از آنان پرسيده خواهد شد ) .\r\nدر تفسير القمى ج 2 ص 284 ضمن روايتى از حضرت باقر ( ع ) اين آيه چنين تفسير شده است :\r\nابى الربيع گويد در سالى هشام بن عبد الملك به حج رفته بود در خدمت حضرت باقر به حج رفتم و همراه هشام نافع بن ازرق غلام عمر بن خطاب بود ، نافع نگاهى به حضرت باقر ( ع ) كرد و ديد در ركن خانهء كعبه مردم بسيارى اطرافش جمع شده‌اند ، بهشام گفت : يا امير المؤمنين اين شخص كه مردم اطرافش ازدحام ميكنند چه كسى است ؟\r\nهشام گفت : اين شخص پيامبر اهل كوفه است ، او محمد بن على بن - الحسين بن على بن ابى طالب ( ع ) مىباشد .\r\nنافع گفت : الآن بسراغش خواهم رفت و از او پرسشهايى ميكنم كه پاسخ آن را كسى جز پيامبر يا وصى پيامبر يا پسر پيامبر نتواند گفت .\r\nهشام گفت : بسراغش برو و از او چيزهايى بپرس شايد در ميان مردم رسوايش كنى .\r\nنافع آمد پشت بمردم كرده رو به حضرت باقر ( ع ) نمود و گفت : يا محمد بن على من تورات و انجيل و زبور و فرقان را همگى خوانده‌ام و از حلال و\r\n","page_name":" 232 ","page_number":234},
  {"content":"\r\n\r\n\r\n\r\n","description":"","footnote":"\r\nپاورقى از صفحه قبل حرام آنها آگاه هستم ، آمده كه از تو مسائلى را بپرسم كه پاسخ آن را كسى جز پيامبر يا وصى پيامبر با پسر پيامبر نخواهد داد .\r\nحضرت سر خود را به طرف او بلند كرده فرمود : مسائلت را بپرس .\r\nنافع گفت : به من بگو به بينم ميان عيسى و محمّد ( ص ) چند سال فاصله بوده است ؟\r\nفرمود : نظر خودم را برايت بگويم ، يا نظر خودت را ؟\r\nگفت : هر دو نظر را برايم بگو .\r\nفرمود : امّا به نظر من ميان آن دو پانصد سال فاصله بوده است ، و امّا به نظر تو ميان آنان ششصد سال فاصله است .\r\nگفت : بگو به بينم دربارهء اين آيه :  « وَ سْئَلْ مَنْ أَرْسَلْنا مِنْ قَبْلِكَ مِنْ رُسُلِنا أَ جَعَلْنا مِنْ دُونِ الرَّحْمنِ آلِهَةً يُعْبَدُونَ »  محمّد از كدام پيامبر پرسيده است با اينكه ميان او و عيسى پانصد سال فاصله بوده است ؟\r\nراوى گويد : حضرت باقر ( ع ) در پاسخ او اين آيه را تلاوت فرمودند :\r\n  « سُبْحانَ الَّذِي أَسْرى بِعَبْدِهِ لَيْلًا مِنَ الْمَسْجِدِ الْحَرامِ إِلَى الْمَسْجِدِ الْأَقْصَى الَّذِي بارَكْنا حَوْلَهُ لِنُرِيَهُ مِنْ آياتِنا »   از جمله آياتى كه خداوند بهنگام بردن حضرت محمد به بيت المقدّس نشان داد اين بود كه خداوند پيامبران اوّلين و آخرين را جمع كرد سپس به جبرئيل دستور داد كه اذان و اقامه بگويد ، و در اذانش\r\nحىّ على خير العمل\r\nنيز گفت آن گاه محمّد ( ص ) جلو افتاد و همگى پشت سرش نماز خواندند .\r\nاينجا بود كه خداوند بر او نازل فرمود :  « وَ سْئَلْ مَنْ أَرْسَلْنا مِنْ قَبْلِكَ مِنْ رُسُلِنا أَ جَعَلْنا مِنْ دُونِ الرَّحْمنِ آلِهَةً يُعْبَدُونَ . . . ؟ » \r\n","page_name":" 233 ","page_number":235},
  {"content":"\r\n\r\nو بعضى هم گفته‌اند : منظور آنست كه از اهل تورات و اهل انجيل بپرس هر چند كافرند ، زيرا در اثر توراتى كه در اين مورد ميان آنان وجود دارد گفتار تو ثابت خواهد شد .\r\nو در اين آيه هر چند كه مورد خطاب حضرت محمد ( ص ) است ، ولى منظور از آن امّت اسلام است يعنى : شما مسلمانان از اينان كه ياد آورى كرديم بپرسيد :\r\n ( أَ جَعَلْنا مِنْ دُونِ الرَّحْمنِ آلِهَةً يُعْبَدُونَ ؟ )  يعنى : آيا در گذشته ما به غير از خدا معبودى قرار داديم كه مردم او را پرستش كنند ؟ اگر از آنان بپرسى خواهند گفت كه ما چنين دستورى به آنان نداده‌ايم ، و آنان را به پرستش چنين خدايى وادار نساخته‌ايم .\r\nو از زهرى و سعيد بن جبير و ابن زيد نقل شده است يعنى از پيامبران به پرس و منظور از پيامبران ، پيامبرانى است كه در شب معراج حضرتش اطراف حضرت جمع شدند كه نود پيامبر بودند ، و از جمله آنان حضرت موسى و حضرت عيسى ( ع ) بود ، و اينكه حضرت از آنان پرسيده بود تا دستور پرسش آمد چون حضرت بارادهء خداوند از آنان اعلم بود « 1 » .\r\n\r\n\r\n","description":"","footnote":"\r\n( 1 ) و اين معنى استفاده مىشود از قسمتى از احتجاج امير المؤمنين ( ع ) كه در تفسير نور الثقلين ج 4 ص 607 در ذيل اين آيهء شريفه قسمتى از آن نقل شده است .\r\nپيامبر خدا ( ص ) به آنان فرمود : چه شهادتى ميدهيد و در دوران خودتان چه كسى را ميپرستيد ؟\r\nپيامبران در جواب گفتند : « ما شهادت ميدهيم كه جز خداى يكتا خدايى نيست ، و شريك نداشته ، و تو رسول خدا هستى ، و بر اين منوال از ما عهد و پيمان گرفته شده است .\r\n","page_name":" 234 ","page_number":236},
  {"content":"\r\n\r\n\r\n\r\n","description":"","footnote":"\r\nدنباله پاورقى قبلى نافع گفت : يا بن رسول اللَّه يا ابا جعفر راست گفتى ، شما اوصياء رسول خدا و جانشينان او هستيد ، و در توراة و انجيل و زبور و قرآن از شما ياد شده است ، و راستى شماها از ديگران شايسته‌تريد براى خلافت و حكومت بر مسلمين )\r\n","page_name":" 235 ","page_number":237},
  {"content":"\r\n\r\nسورهء زخرف - آيات 46 - 54\r\n\r\n[ سوره الزخرف ( 43 ) : آيات 46 تا 54 
  ]\r\nوَ لَقَدْ أَرْسَلْنا مُوسى بِآياتِنا إِلى فِرْعَوْنَ وَ مَلائِهِ فَقالَ إِنِّي رَسُولُ رَبِّ الْعالَمِينَ ( 46 ) فَلَمَّا جاءَهُمْ بِآياتِنا إِذا هُمْ مِنْها يَضْحَكُونَ ( 47 ) وَ ما نُرِيهِمْ مِنْ آيَةٍ إِلاَّ هِيَ أَكْبَرُ مِنْ أُخْتِها وَ أَخَذْناهُمْ بِالْعَذابِ لَعَلَّهُمْ يَرْجِعُونَ ( 48 ) وَ قالُوا يا أَيُّهَا السَّاحِرُ ادْعُ لَنا رَبَّكَ بِما عَهِدَ عِنْدَكَ إِنَّنا لَمُهْتَدُونَ ( 49 ) فَلَمَّا كَشَفْنا عَنْهُمُ الْعَذابَ إِذا هُمْ يَنْكُثُونَ ( 50 )\r\nوَ نادى فِرْعَوْنُ فِي قَوْمِهِ قالَ يا قَوْمِ أَ لَيْسَ لِي مُلْكُ مِصْرَ وَ هذِهِ الْأَنْهارُ تَجْرِي مِنْ تَحْتِي أَ فَلا تُبْصِرُونَ ( 51 ) أَمْ أَنَا خَيْرٌ مِنْ هذَا الَّذِي هُوَ مَهِينٌ وَ لا يَكادُ يُبِينُ ( 52 ) فَلَوْ لا أُلْقِيَ عَلَيْهِ أَسْوِرَةٌ مِنْ ذَهَبٍ أَوْ جاءَ مَعَهُ الْمَلائِكَةُ مُقْتَرِنِينَ ( 53 ) فَاسْتَخَفَّ قَوْمَهُ فَأَطاعُوهُ إِنَّهُمْ كانُوا قَوْماً فاسِقِينَ ( 54 )\r\n\r\nترجمهء آيات :\r\n46 - موسى را با آيات خود بسوى فرعون و ملّتش فرستاديم ، و موسى گفت : من فرستاده پروردگار جهانيان هستم .\r\n47 - همين كه موسى آيات ما را براى آنان آورد ، ناگهان موسى ديد به آيات الهى مىخندند .\r\n49 - و گفتند : اى ساحر براى ما در پيشگاه پروردگارت دعا كن بر طبق وعده‌اى كه به تو داده است ، ما حتما هدايت خواهيم شد .\r\n\r\n","description":"","footnote":"","page_name":" 236 ","page_number":238},
  {"content":"\r\n\r\n50 - امّا همين كه عذاب را از آنان برداشتيم ، دوباره پيمان شكنى آغاز نمودند .\r\n51 - فرعون ميان ملّت خود فرياد زد : اى مردم آيا كشور مصر از آن من نيست ، با اين جويهاى آب كه زير قدرت من در جريان است ؟ آيا اينها را نمىبينيد ؟ .\r\n52 - يا مرا بهتر از اين فرد ضعيف كه قدرت بيان هم ندارد ميشناسيد ؟\r\n53 - چه ميشد كه دست بندهايى از طلا برايش مىافتاد ، يا فرشتگان همراهش قرين با او مىآمدند ؟ .\r\n54 - فرعون ملّتش را به سبكسرى كشاند و آنان هم از او اطاعت كردند براستى كه اينان مردمى بودند كه از فرمان خدا سرپيچى ميكردند .\r\nتعداد اين آيات :\r\nاز نظر قراء حجاز و بصره ده آيه و از نظر ديگران نه آيه است .\r\n\r\nقرائت آيات :\r\nحفص و يعقوب و سهل « أسورة » و ديگران « أساورة » قرائت كرده‌اند .\r\n\r\nدليل قرائت :\r\nاسوره جمع سوار است مانند « سقاء و اسقيه » و « خوان و اخونه » ، و هر كس اساوره خوانده است آن را جمع اسوار گرفته ، بنا بر اين هاء در « اساوره » عوض از يائى است كه لازم بود در جمع اسوار بيايد همانگونه كه در جمع اعصار اعاصير آمده است .\r\nو نيز در اساوره جايز است كه آن را جمع اسوره بگيريم ، بنا بر اين مانند\r\n\r\n","description":"","footnote":"","page_name":" 237 ","page_number":239},
  {"content":"\r\n\r\nاسقيه و اساق خواهد بود ، منتها در اينجا هاء به آخر آن ملحق شده است ، همانگونه كه در قشعم و قشاعمه « 1 » اضافه شده است .\r\n\r\nمعنى آيات :\r\nسپس خداوند بزرگ از داستان حضرت موسى ( ع ) ياد كرده ميفرمايد :\r\n ( وَ لَقَدْ أَرْسَلْنا مُوسى بِآياتِنا )  يعنى : موسى را با معجزات و نشانه‌هاى ظاهرى فرستاديم .\r\n ( إِلى فِرْعَوْنَ وَ مَلَائِهِ )  يعنى : اشراف قوم فرعون ، و اينكه ملأ فرعون ، و اشرافيان قومش در قرآن ذكر شده است ، با اينكه حضرت موسى براى همه فرستاده شده بود ، براى آنست كه ديگران پيرو اشرافيان بوده‌اند .\r\n ( فَقالَ : إِنِّي رَسُولُ رَبِّ الْعالَمِينَ )  آن گاه موسى به آنان گفت : خدا مرا بسوى شما فرستاده است .\r\n ( فَلَمَّا جاءَهُمْ بِآياتِنا )  يعنى : پس از آنكه موسى معجزات يد بيضا و عصاء را براى آنان ظاهر ساخت .\r\n ( إِذا هُمْ مِنْها يَضْحَكُونَ )  يعنى با استهزاء و سبك شمردن آيات الهى معجزات موسى را بباد مسخره و خنده گرفتند ، امّا نميدانستند كه ميبايست به جاى اين بىدقّتى و بىفكرى از اين آيات پند ميگرفتند .\r\n ( وَ ما نُرِيهِمْ مِنْ آيَةٍ إِلَّا هِيَ أَكْبَرُ مِنْ أُخْتِها )  يعنى : عذابهايى كه پى در پى بر سر اين قوم مىآمد مانند : طوفان ، ملخ ، شپش ، قورباغه ، خون ،\r\n\r\n\r\n","description":"","footnote":"\r\n( 1 ) قشعم مردان كهن سال را گويند ، و به عقابها و شيران و چيزهاى قوى هم گفته مىشود .\r\n","page_name":" 238 ","page_number":240},
  {"content":"\r\n\r\nطمس ، هر كدام از عذاب قبلى بزرگتر بود ، و اين عذابها همين عذابى است كه در آيه بعدى بدان اشاره شده است :\r\n ( وَ أَخَذْناهُمْ بِالْعَذابِ لَعَلَّهُمْ يَرْجِعُونَ )  يعنى : آنان را با اين عذابها گرفتار ساختيم ، و اين عذابها كه بوسيله آن گرفتار ميشدند براى آنان عذاب و براى حضرت موسى ( ع ) معجزه بود ، امّا شقاوت بر آنان غلبه يافته بود ، و به اين معجزات ايمان نمىآوردند .\r\n ( وَ قالُوا يا أَيُّهَا السَّاحِرُ )  و بقول كلبى و جبائى منظورشان از تعبير ساحر نسبت بموسى نوعى تعظيم و احترام بود ، نه آنكه خواسته باشند او را با اين لفظ سرزنش كنند ، و يا ايه الساحر را بمعنى يا ايه العالم مىگفتند ، زيرا علم سحر در آن دوران رايج بود و از نظر مردم اهميت بسيارى داشت .\r\nو از حسن نقل شده است كه اين جمله را بعنوان استهزاء بموسى مى گفتند .\r\nو بعضى ديگر گفته‌اند معنى اين جمله آنست اى كسى كه با سحرت بر ما غلبه يافته‌اى ، و در ميان عرب گفته مىشود « خاصمته فخصمته ، و حاججته فحججته » و به همين منوال گويند : ساحرته ( فسحرته ) و منظورشان اينكه موسى با ساحران فرعون بوسيلهء سحر مبارزه كرد و با سحر خود بر آنان پيروز گشت .\r\n ( ادْعُ لَنا رَبَّكَ بِما عَهِدَ عِنْدَكَ )  يعنى : تو كه گمان ميكنى خدا با تو پيمان بسته است و تضمين كرده كه اگر ما ايمان به تو آريم عذاب را از ما بر خواهد داشت اينك براى ما از خدايت بخواه كه عذاب را بردارد .\r\n ( إِنَّنا لَمُهْتَدُونَ )  يعنى : اگر عذاب از ما برداشته شود ما بسوى حقى كه ما را بدان فرا ميخوانى باز گشت خواهيم نمود .\r\n\r\n","description":"","footnote":"","page_name":" 239 ","page_number":241},
  {"content":"\r\n\r\n ( فَلَمَّا كَشَفْنا عَنْهُمُ الْعَذابَ إِذا هُمْ يَنْكُثُونَ )  در اينجا چيزهايى در تقدير است ، « فدعا موسى و سأل ربه ان يكشف عنهم ذلك العذاب ، فكشف اللَّه عنهم ذلك ، فلما كشفنا . . . » يعنى : موسى دعا كرد و از خدايش خواست كه عذاب را از آنان برداشت ، و همين كه عذاب را از آنان برداشتيم به عهد شكنى پرداختند .\r\nاينجا خداوند ميخواهد به حضرت محمّد ( ص ) تسليت خاطر دهد ، با اين معنى كه اى محمّد بر آزار قومت صبر كن ، زيرا حالت تو با قومت مانند حالت موسى و قومش مىباشد ، بنا بر اين عاقبت همانگونه كه موسى پيروز شد تو نيز پيروز خواهى شد .\r\n ( وَ نادى فِرْعَوْنُ فِي قَوْمِهِ )  يعنى : همين كه فرعون ديد روز بروز كار موسى بالا ميگيرد بر مملكت خود ترسيد و نيرنگى به كار زده پس از آنكه مردم را گرد آورد ، در ميان آنان بسخنرانى پرداخت و گفت :\r\n ( قالَ : يا قَوْمِ أَ لَيْسَ لِي مُلْكُ مِصْرَ )  اى قوم آيا كشور پهناور مصر از آن من نيست ، كه بدلخواه خود در آن حكمرانى ميكنم ، و منظورش از بيان اين بود كه من در پادشاهى و ثروت قوى هستم .\r\n ( وَ هذِهِ الْأَنْهارُ تَجْرِي مِنْ تَحْتِي )  يعنى : و آيا رود نيل و ديگر رودهاى مصر نيست كه تحت نفوذ و با ارادهء من در كشورم جارى است ، و بعضى گفته‌اند كه اين رودخانه را از زير قصر خود عبور داده بود و در حال سخنرانى بر آنها مشرف بوده است كه چنين گفته .\r\n ( أَ فَلا تُبْصِرُونَ ؟ )  آيا اين ملك عظيم و اين قدرت شكوهمند مرا و ضعف و زبونى موسى را نمىبينيد ؟ .\r\n\r\n","description":"","footnote":"","page_name":" 240 ","page_number":242},
  {"content":"\r\n\r\n ( أَمْ أَنَا خَيْرٌ مِنْ هذَا الَّذِي هُوَ مَهِينٌ )  آيا من خوب هستم يا اين فرد ضعيف و حقير ؟ سيبويه و خليل گفته‌اند : أنا بوسيلهء ام بر  أَ فَلا تُبْصِرُونَ  عطف شده است ، زيرا معنى ام انا خير همان معنى تبصرون است ، مثل اينكه گفته شده باشد : أ فلا تبصرون ؟ ام تبصرون ؟ زيرا اگر مردم بفرعون ميگفتند : تو بهتر هستى از نظر او داراى بينش بودند .\r\nو بعضى هم گفته‌اند « مهين » بمعنى فقيرى است كه در هر چيزى كه بدان محتاج است خود را ناتوان مىبيند ، و كسى ندارد كه بكارش برسد .\r\n ( وَ لا يَكادُ يُبِينُ )  يعنى : موسى آن قدر ناتوان است كه نميتواند درست حرف بزند ، و دليل فرعون اين بود كه در زبان موسى لكنتى بود .\r\nحسن گويد : ولى هنگامى كه خداوند موسى را مبعوث برسالت كرد لكنت زبانش را اصلاح كرد ، بدليل اينكه موسى از خدا درخواست مىكند :  « وَ احْلُلْ عُقْدَةً مِنْ لِسانِي »  يعنى : ( خدايا گره از زبانم بگشاى ) و پس از اين درخواست خداوند ميفرمايد :  « قَدْ أُوتِيتَ سُؤْلَكَ يا مُوسى »  يعنى اى موسى درخواستت داده شد بنا بر اين فرعون موسى را به لكنت زبانى كه قبلا داشته است سرزنش مىكند .\r\nو از جبائى نقل شده است كه موسى شيرين زبان بود ( و بجاى سين « ث » ميگفت ) خداوند اين عيب را از زبانش برداشت ولى مختصر سنگينى در زبانش باقى مانده بود .\r\n ( فَلَوْ لا أُلْقِيَ عَلَيْهِ أَسْوِرَةٌ مِنْ ذَهَبٍ )  يعنى اگر موسى در ادعاى نبوّتش راستگو است چه ميشد كه دستبندهايى از طلا ( از آسمان ) برايش مىآمد قوم موسى را رسم بر اين بود كه هر گاه كسى را به آقايى برميگزيدند طوقه‌هايى از\r\n\r\n","description":"","footnote":"","page_name":" 241 ","page_number":243},
  {"content":"\r\n\r\nطلا بدست و گردن او مىآويختند .\r\n ( أَوْ جاءَ مَعَهُ الْمَلائِكَةُ مُقْتَرِنِينَ )  يعنى اگر راست ميگويد چه ميشد كه فرشتگان پشت سرش مىآمدند تا او را در كار رسالتش يارى دهند ، و گواه صدق او باشند .\r\nبعضى هم گفته‌اند : يعنى : فرشتگان با همكارى يكديگر بياريش ميآمدند .\r\n ( فَاسْتَخَفَّ قَوْمَهُ )  يعنى : فرعون عقول قوم خويش را سبك ساخت .\r\n ( فَأَطاعُوهُ )  و لذا از او اطاعت نمودند ، زيرا با مطالبى كه دليل نيست براى آنان استدلال ميكرد و ميگفت : آيا كشور مصر مال من نيست و . . . و اگر مردم عاقل بودند ميگفتند : مالكيت انسان دليل بر حقانيت او نيست ، و لازم نيست كه همراه پيامبران فرشتگانى بيايد ، زيرا تنها معجزه است كه دلالت بر صدق دعواى نبوّت پيامبران مىكند نه چيزهاى ديگر .\r\n ( إِنَّهُمْ كانُوا قَوْماً فاسِقِينَ )  يعنى : آنان از طاعت خدا بيرون هستند .\r\n\r\nنظم آيات :\r\nوجه ارتباط داستان حضرت موسى ( ع ) با آيات قبلى اين بود كه قبلا از حالات پيامبران و رسالتشان پرسش شده بود ، بدين مناسبت پس از آن بداستان حضرت موسى ( ع ) اشاره شد ، زيرا يهوديان و مسيحيان خود را بتورات و انجيل منسوب ميدانند .\r\nبعضى هم گفته‌اند چون قبلا از حضرت محمّد ( ص ) ياد شده است ، و اينكه قومش او را تكذيب ميكرده‌اند ، بدنبال آن خداوند داستان موسى ( ع ) و تكذيب قومش را بيان مىكند تا موجب تسليت خاطر پيامبر اسلام ( ص ) شود .\r\n\r\n","description":"","footnote":"","page_name":" 242 ","page_number":244},
  {"content":"\r\n\r\nسورهء زخرف - آيات 55 - 60\r\n\r\n[ سوره الزخرف ( 43 ) : آيات 55 تا 60 
  ]\r\nفَلَمَّا آسَفُونا انْتَقَمْنا مِنْهُمْ فَأَغْرَقْناهُمْ أَجْمَعِينَ ( 55 ) فَجَعَلْناهُمْ سَلَفاً وَ مَثَلاً لِلْآخِرِينَ ( 56 ) وَ لَمَّا ضُرِبَ ابْنُ مَرْيَمَ مَثَلاً إِذا قَوْمُكَ مِنْهُ يَصِدُّونَ ( 57 ) وَ قالُوا أَ آلِهَتُنا خَيْرٌ أَمْ هُوَ ما ضَرَبُوهُ لَكَ إِلاَّ جَدَلاً بَلْ هُمْ قَوْمٌ خَصِمُونَ ( 58 ) إِنْ هُوَ إِلاَّ عَبْدٌ أَنْعَمْنا عَلَيْهِ وَ جَعَلْناهُ مَثَلاً لِبَنِي إِسْرائِيلَ ( 59 )\r\nوَ لَوْ نَشاءُ لَجَعَلْنا مِنْكُمْ مَلائِكَةً فِي الْأَرْضِ يَخْلُفُونَ ( 60 )\r\n\r\nترجمهء آيات :\r\n55 - هنگامى كه ما را خشمناك ساختند از آنان انتقام گرفتيم ، و همهء آنان را دسته جمعى غرق نموديم .\r\n56 - و آنان را براى ديگران عبرت و مثل قرار داديم .\r\n57 - همين كه پسر مريم مثل زده شد ناگهان قومت فرياد اعتراض سر دادند .\r\n58 - و گفتند : آيا خدايان ما بهترند يا او ، و آنان اين مثال را براى تو نزدند مگر به منظور جدال و ستيزه ، آرى اينان مردمى سخت ستيزه جويند .\r\n59 - عيسى كسى جز يك بنده نبود كه ما به او نعمت داديم ، و او را نمونه‌اى براى بنى اسرائيل قرار داديم .\r\n60 - و اگر بخواهيم بجاى شما ( فرزندان آدم ) فرشتگانى را در روى زمين قرار ميدهيم .\r\n\r\n","description":"","footnote":"","page_name":" 243 ","page_number":245},
  {"content":"\r\n\r\n\r\nقرائت آيات :\r\nحمزه و كسايى سلفا بضم سين و لام خوانده‌اند ، و ديگران بفتح سين و لام خوانده‌اند . و اهل مدينه و ابن عامر و اعشى و برجمى و كسايى و خلف يصدّون بضم صاد و ديگران بكسر صاد خوانده‌اند .\r\n\r\nدليل قرائت :\r\nهر كس سلف بضم سين خوانده است مىشود آن را جمع سلف گرفت مثل اسد و اسد و وثن و وثن .\r\nو هر كس سلفا بفتح سين و لام خوانده است دليلش آنست كه فعلا گاهى در حروفى كه از آن ارادهء كثرت شده است آمده است ، و مانند اسمى از اسماء جمع است ، گفته‌اند خادم و خدم ، و طالب و طلب و حارس و حرس .\r\nو همچنين است ( مثلا ) واحدى است كه از آن ارادهء جمع شده است ، و روى همين حساب است كه مىبينيم مثلا عطف شده است بر سلفا كه ميفرمايد « فجعلناه سلفا و مثلا » .\r\nيصدّون بضم صاد و يصدّون بكسر هر دو بمعنى يضجون است .\r\nو از ابى عبيده نقل شده است كه گفته كسر بهتر است و گفته مىشود صد عن كذا و صله آورده مىشود به « عن » همانگونه كه شاعر گفته است :\r\n « صددت الكأس عنّا ام عمر * و كان الكأس مجراها اليمينا » « 1 » \r\nدر قرآن هم آمده است  « وَ صَدٌّ عَنْ سَبِيلِ اللَّهِ »  .\r\n\r\n\r\n","description":"","footnote":"\r\n( 1 ) يعنى اى ام عمرو تو بر خلاف عادت رفتار كردى و ما را از جام نوميد ساختى ، با اينكه در مجلس شرب معمولا كاسه از راست بجريان مىافتد .\r\n","page_name":" 244 ","page_number":246},
  {"content":"\r\n\r\nكسانى كه يصدون را بمعنى يعدلون گرفته‌اند معنى اينست : ناگهان ديدى كه قومت بخاطر مثالى كه زدى رويگردان شدند ، و ديگر يصدون به عن صله آورده نميشود . و هر كس كه بگويد يصدون بمعنى يضجون است من را متصل به يضج ميگيرد همانگونه كه مىگويى : يضج من كذا .\r\nو بعضى از مفسرين گفته‌اند يصدون بمعنى يضجون است ، و معنى چنين است : « پس از آنكه نازل شد كه شما و آنچه غير خدا را پرستيد هيزم جهنم خواهيد بود » زيرا كه آنها را خداى خود گرفته‌اند و مورد پرستش شده‌اند ، بنا بر اين عيسى هم در حكم معبودهاى آنان خواهد بود - كه او نيز به خيال ايشان در جهنم بسوزد - يعنى هنگامى كه پسر مريم مثال زده شد ناگهان قومت از آنچه كه گفته بودند خنديدند ، زيرا آنان پيش خود عيسى را با معبودهاى خود يكسان ميگرفتند ، و اين مثل را جز به منظور ستيزه جويى نميزدند ، زيرا آنان به خوبى ميدانستند كه منظور از هيزم جهنم همان خدايان مرده خودشان است .\r\n\r\nلغات آيات :\r\nآسفونا - گفته مىشود آسفه ياسف اسفا بمعنى اغضبه فغضب يعنى او را بخشم در آورد و بمعنى احزنه فحزن نيز ميايد ، و ميگويند اسف عبارتست از خشم كسى كه اندوهناك هم باشد ، ولى در اينجا بمعنى صرف غضب است .\r\nسلفا - سلف بمعنى چيز گذشته است كه پيش از هنگام آمدنش تقدّم يافته باشد ، و سلف در بيع هم از اين گونه است ، و سلف نقيض خلف است .\r\nجدلا - جدل عبارتست از برابر آوردن دليل در مقابل دليل و بعضى هم گفته‌اند : جدل عبارتست از نزاع سرسختانه ، و اصلش از جدل الحبل\r\n\r\n","description":"","footnote":"","page_name":" 245 ","page_number":247},
  {"content":"\r\n\r\nاست يعنى : تناب را پرتاب كرد بمعنى سخت تا به دادن آن ، و رجل مجدول الخلق يعنى مردى تند خوى ، و بعضى هم گفته‌اند اصل آن از جداله است ، بمعنى زمين ، به اين معنى كه گويا هر كسى ميخواهد طرف خود را زمين بزند .\r\n\r\nمعنى آيات :\r\nسپس خداوند از انتقامش نسبت بفرعون و قومش خبر داده ميفرمايد :\r\n ( فَلَمَّا آسَفُونا انْتَقَمْنا مِنْهُمْ )  يعنى همين كه ما را بخشم آوردند بطرفدارى دوستانمان از آنان انتقام گرفتيم ، از ابن عباس « 1 » و مجاهد آمده است كه آسفونا يعنى اغضبونا .\r\nو خشم خداوند بزرگ بر گناهكاران آنست كه اراده عقوبت آنان ميفرمايد همانگونه كه رضايتش نسبت به اطاعت عبارتست از ارادهء دادن پاداش نيكى كه بخاطر فرمانبردارى استحقاق آن را يافته‌اند .\r\nو بعضى هم گفته‌اند كه آسفونا بمعنى آسفو رسلنا است زيرا اسف به معنى اندوه در خدا راه ندارد « 2 » .\r\n ( فَأَغْرَقْناهُمْ أَجْمَعِينَ )  همه را غرق كرديم بطورى كه احدى از آنان نجات نيافت .\r\n\r\n\r\n","description":"","footnote":"\r\n( 1 ) تفسير ابن عباس ص 306 :  ( فَلَمَّا آسَفُونا )  اغضبوا نبيّنا موسى و مالوا الى غضبنا . يعنى همين كه پيامبر ما موسى را خشمناك ساختند ، و خود را در معرض خشم ما قرار دادند )\r\n( 2 ) التوحيد للصدوق ص 168 از حضرت صادق ( ع ) روايت\r\n","page_name":" 246 ","page_number":248},
  {"content":"\r\n\r\n ( فَجَعَلْناهُمْ سَلَفاً )  يعنى آنان را از پيش بجهنّم فرستاديم .\r\n ( وَ مَثَلًا لِلْآخِرِينَ )  يعنى : آنان را موجب عبرت و اندرز ديگران كه پس از آنان خواهند آمد قرار داديم ، زيرا آنان كه مىآيند هر گاه عصيان كنند حالشان مانند حال همان افراد است .\r\n ( وَ لَمَّا ضُرِبَ ابْنُ مَرْيَمَ مَثَلًا )  در منظور از اين قسمت به چند وجه اختلاف شده است :\r\n1 - بنا بقول ابن عباس و مقاتل يعنى : هنگامى كه پسر مريم در عذاب\r\n\r\n\r\n","description":"","footnote":"\r\n( شده است كه درباره اين آيه :  « فَلَمَّا آسَفُونا انْتَقَمْنا »  فرمودند :\r\nخداوند بزرگ همانند ما خشمناك نميگردد ، و لكن براى خود دوستانى آفريده است كه خشم ميكنند و راضى ميگردند ، و آنان مخلوق بوده تحت تدبير الهى قرار دارند ، و رضايت آنان را بمنزلهء رضايت خود ، و خشم آنان را بجاى خشم خود قرار داده است ، زيرا خداوند آنان را دعوت كنندگان و راهنمايان بسوى خود قرار داده است ، و به همين سبب است كه خشم آنان خشم خدا و رضايت آنان رضايت الهى است .\r\nاينطور نيست كه خشم بذات خدا برسد همانگونه كه در ذات مردم اثر ميگذارد ، بلكه هر چه كه نسبت رضا و غضب به خدا داده شده است همه‌اش به همان معنى است كه گفتيم ، و نيز خداوند فرموده است :\r\n« من اهان لى وليّا فقد بارزنى بالمحاربة ، و دعانى اليها »\r\nيعنى : « هر كس نسبت به يكى از دوستان من اهانت كند آشكارا بجنگ من آمده و مرا بستيز با خود فرا خوانده است » .\r\n","page_name":" 247 ","page_number":249},
  {"content":"\r\n\r\nتشبيه به خدايان شده است ، در آنچه كه آنان به خيال خود ميگفتند ، زيرا هنگامى كه اين آيه نازل شد  « إِنَّكُمْ وَ ما تَعْبُدُونَ مِنْ دُونِ اللَّهِ حَصَبُ جَهَنَّمَ »  يعنى : « شماها و آنچه را كه ميپرستيد هيزم جهنم خواهد بود » مشركين گفتند ما هم راضى هستيم كه خدايان ما همان وضعيتى را دارا باشند كه عيسى دارد .\r\n\r\n\r\n","description":"","footnote":"\r\n( و نيز فرموده است :  « مَنْ يُطِعِ الرَّسُولَ فَقَدْ أَطاعَ اللَّهَ  - نساء آيه 80 » يعنى : « هر كس فرستاده مرا اطاعت كند فرمان مرا برده است » .\r\nو نيز فرموده است :  « إِنَّ الَّذِينَ يُبايِعُونَكَ إِنَّما يُبايِعُونَ اللَّهَ  - فتح آيهء 10 » يعنى : « كسانى كه با تو بيعت كرده‌اند ، جز اين نيست كه با خدا بيعت نموده‌اند » .\r\nو تمام اينها و هر صفتى مانند آن كه به خدا نسبت داده مىشود همانطور است كه برايت گفتم . و چنين است رضا و غضب خدا و غير از اين دو صفت ، از صفات ديگر كه مانند آنها است ، اگر خشم و ناراحتى در آفريدگار جهان را داشت با اينكه اين صفات را نيز خداوند آفريده است ، انسان ميتوانست بگويد :\r\nآفريدگار هم روزى نابود شود ، زيرا اگر ناراحتى و خشم در او راه يافت متغيّر خواهد شد ، و اگر تغيير در او راه يافت از نابودى در امان نخواهد بود ، و اگر اينطور بود آفريدگار از آفريده شناخته نميشد و قادر از مقدور مشخص نميگرديد ، و خالق از مخلوق معلوم نميشد .\r\nخداوند از اين گفتار بسيار برتر و منزّه‌تر است ، او خالق اشياء است بىآنكه به آنان نيازى داشته باشد ، و چون اشياء را بدون نياز آفريده است حد و كيف در او محال است ، آنچه گفتيم انشاء اللَّه درك كن .\r\n","page_name":" 248 ","page_number":250},
  {"content":"\r\n\r\nكه در اين قسمت از آيه به آن اشاره شده است :\r\n ( إِذا قَوْمُكَ مِنْهُ يَصِدُّونَ )  يعنى : قوم تو فرياد ستيزه جويى بلند ميكنند و با تو به مجادله ميپردازند كه :\r\n ( وَ قالُوا أَ آلِهَتُنا خَيْرٌ أَمْ هُوَ ؟ )  يعنى خدايان ما بهتر از عيسى بن مريم نيستند ، اگر عيسى بجرم آنكه او را پرستيده‌اند در آتش افتاد بگذار خدايان ما هم با او بسوزند « 1 » .\r\n2 - يعنى : هنگامى كه خداوند حضرت مسيح را به آدم تشبيه فرمود آنجا كه ميگويد :  « إِنَّ مَثَلَ عِيسى عِنْدَ اللَّهِ كَمَثَلِ آدَمَ خَلَقَهُ مِنْ تُرابٍ »  « 2 » يعنى : همان كس كه توانست آدم را بدون پدر و مادر بيافريند ميتواند مسيح را هم بدون پدر بيافريند ، بدنبال اين تشبيه ، قومى از كفار قريش به حضرت رسول ( ص ) اعتراض كردند ، و سپس اين آيه نازل شد .\r\n3 - بقول قتاده : پس از آنكه پيامبر اسلام ( ص ) حضرت عيسى و مادرش را مدح كرد ، و اينكه عيسى نيز در جهت آفرينش مانند آدم است ، گفتند :\r\nهمانگونه كه مسيحيان عيسى را پرستيدند محمد هم ميخواهد ما او را بپرستيم .\r\n4 - وجه چهارم طبق روايات اهل بيت از على عليهم السلام افضل الصلوات كه فرموده است :\r\n« روزى خدمت رسول خدا ( ص ) آمدم ، حضرتش را در ميان گروهى از قريش ديدم ، حضرت به من نگاه كرد سپس فرمود : يا على تو در اين امت همانند\r\n\r\n\r\n","description":"","footnote":"\r\n( 1 ) تفسير ابن عباس ص 306 : ( . . . ان جاز له - عيسى - فى النار مع نصارى ، يجوز لنا فى النار مع آلهتنا )\r\n( 2 ) آل عمران - 59 .\r\n","page_name":" 249 ","page_number":251},
  {"content":"\r\n\r\nعيسى بن مريم هستى كه قومى او را دوست داشتند و در دوستيش زياده روى كردند ، و به هلاكت رسيدند ، و جمعى با او دشمن شدند ، و در دشمنى با او زياده روى نمودند و به هلاكت رسيدند ، و جمعى هم درباره‌اش ميانه‌رو بودند و نجات يافتند .\r\nسخن حضرت بر مردم قريش سخت گران آمد و خنديدند و گفتند : على را به پيامبران و رسولان تشبيه مىكند ؟ و لذا آن آيه نازل شد « 1 » .\r\n ( وَ قالُوا أَ آلِهَتُنا خَيْرٌ أَمْ هُوَ ؟ )  يعنى : خدايان ما بهترند يا مسيح ؟ اگر مسيح در آتش افتاد ما هم راضى هستيم كه خدايان ما نيز در آتش افتند و اين معنى از سدى و زيد نقل شده است .\r\nو از جبائى نقل شده است كه يعنى خدايان ما بهتر از مسيح ميباشند .\r\nجايى كه جايز است مسيح پرستش شود خدايان ما هم جايز است عبادت شوند و از قتاده نقل شده كه ضمير « هو » كنايه از حضرت محمد ( ص ) است ، يعنى : خدايان ما بهتر از محمد هستند ، محمد بما دستور ميدهد همانگونه كه مسيحيان عيسى را پرستش كردند ما هم او را بپرستيم و از او اطاعت كنيم و دست از خدايان خود برداريم .\r\nو على بن عيسى ميگويد : معنى سؤال آنان كه ميگويند ،  « أَ آلِهَتُنا خَيْرٌ أَمْ هُوَ ؟ »  آنست به چيزى آنان را ملزم ساخته‌اند كه بخيالشان الزام آور نيست\r\n\r\n\r\n","description":"","footnote":"\r\n( 1 ) لباب النقول سيوطى در شأن نزول آيه از ابن عباس نقل مىكند كه رسول خدا ( ص ) بقريش فرمودند : هر كس به غير از خدا كه مورد پرستش قرار گيرد در او خيرى نيست ، قريش گفتند : مگر عيسى به گمان تو پيامبر و بندهء خوب خدا نبود با اينكه مسيحيان او را پرستيدند ، بدنبال اين سخن بود كه اين آيه نازل شد  « وَ لَمَّا ضُرِبَ ابْنُ مَرْيَمَ »  .\r\n","page_name":" 250 ","page_number":252},
  {"content":"\r\n\r\nو توهم كرده است كه گويا آنان گفته‌اند : مثل ما در آنچه عبادت ميكنيم مانند مسيحيان است كه مسيح را ميپرستند ، كداميك از آنان خوب است آيا پرستش خدايان ما يا پرستش مسيح ؟ .\r\nبنا بر اينكه اگر در پاسخ آنان حضرت بفرمايد : پرستش مسيح بهتر است كه اقرار بجواز پرستش چيزى غير خدا نموده است ، و همچنين اگر در پاسخ آنان بگويد كه : پرستش بتان بهتر است ، و اگر بگويد : در پرستش مسيح خبرى نيست از قدر و منزلتى كه دارد كاسته مىشود . و جواب آنان از اين سخنان آنست كه اگر حضرت مسيح از نوعى احترام و موهبتهاى الهى برخوردار باشد موجب نميشود كه با عاليترين مراتب نعمت مورد احترام قرار گيرد .\r\n ( ما ضَرَبُوهُ لَكَ إِلَّا جَدَلًا )  يعنى اين مثل را براى تو نزدند مگر به جهت آنكه بوسيلهء آن با تو ستيزه كنند و با آن مثال حق تو را پايمال كنند ، و علت اينكه در اينجا تعبير بمجادله شده است آن است كه دو طرف كه با يكديگر مجادله مى كنند يكى بر حق و ديگرى بر باطل است ، بخلاف مناظره كنندگان ، زيرا مناظره گاهى بين افراد ذيحق قرار ميگيرد .\r\n ( بَلْ هُمْ قَوْمٌ خَصِمُونَ )  يعنى : اينان مردمى هستند ستيزه جو كه كارشان از بين بردن حق است بوسيله باطل ، آن گاه خداوند حضرت مسيح را توصيف كرده ميفرمايد :\r\n ( إِنْ هُوَ إِلَّا عَبْدٌ أَنْعَمْنا عَلَيْهِ )  يعنى : عيسى بن مريم كسى نيست جز يك بنده كه درباره‌اش موهبت نموديم و او را بدون پدر آفريديم و برسالتش بر انگيختيم .\r\n ( وَ جَعَلْناهُ مَثَلًا لِبَنِي إِسْرائِيلَ )  يعنى : و حضرت عيسى را معجزه‌اى\r\n\r\n","description":"","footnote":"","page_name":" 251 ","page_number":253},
  {"content":"\r\n\r\nبراى بنى اسرائيل قرار داديم ، و دليل خوبى است بر قدرت خداوند كه مىتواند بدون پدر فرزندى را بيافريند ، بنا بر اين مسيح براى آنان مثلى است كه هر چيز عجيبى را از صنعت الهى به آن تشبيه ميكنند ، سپس خداوند براى آنكه مردم را بقدرت خود متوجه كند و اينكه هيچ كارى را بدون مصلحت انجام نميدهد فرمود :\r\n ( وَ لَوْ نَشاءُ لَجَعَلْنا مِنْكُمْ مَلائِكَةً فِي الْأَرْضِ يَخْلُفُونَ )  يعنى اى فرزندان آدم ، اگر ميخواستيم بجاى شما فرشتگانى در روى زمين قرار ميداديم ، يعنى اگر ميخواستيم شما را هلاك ميكرديم و عوض شما فرشتگان را در روى زمين سكونت ميداديم تا زمين را آباد كنند و بعبادت پروردگار بپردازند .\r\nو مثل قوله منكم در اينكه من بمعنى بدليت آمده است اين شعر شاعر است كه ميگويد :\r\n « فليت لنا من ماء زمزم شربة * مبردة باتت على الطهيان » \r\nيعنى : اى كاش بجاى آب زمزم آبى سرد ميداشتيم كه روى كوه گذاشته شده و سرد ميشد .\r\nو بعضى گفته‌اند : معناى آيه اينست اگر ميخواستيم شما را فرشته قرار ميداديم ، روى اين معنى از باب تجريد است كه من بىمعنى است و معنايش را از دست داده است ، و در اين آيه اشاره شده است به اينكه خداوند قدرت دارد ساختمان بشر را تبديل به فرشته كند كه بجاى يكديگر قرار گيرند .\r\n\r\n","description":"","footnote":"","page_name":" 252 ","page_number":254},
  {"content":"\r\n\r\nسورهء زخرف - آيات 61 - 65\r\n\r\n[ سوره الزخرف ( 43 ) : آيات 61 تا 65 
  ]\r\nوَ إِنَّهُ لَعِلْمٌ لِلسَّاعَةِ فَلا تَمْتَرُنَّ بِها وَ اتَّبِعُونِ هذا صِراطٌ مُسْتَقِيمٌ ( 61 ) وَ لا يَصُدَّنَّكُمُ الشَّيْطانُ إِنَّهُ لَكُمْ عَدُوٌّ مُبِينٌ ( 62 ) وَ لَمَّا جاءَ عِيسى بِالْبَيِّناتِ قالَ قَدْ جِئْتُكُمْ بِالْحِكْمَةِ وَ لِأُبَيِّنَ لَكُمْ بَعْضَ الَّذِي تَخْتَلِفُونَ فِيهِ فَاتَّقُوا اللَّهَ وَ أَطِيعُونِ ( 63 ) إِنَّ اللَّهَ هُوَ رَبِّي وَ رَبُّكُمْ فَاعْبُدُوهُ هذا صِراطٌ مُسْتَقِيمٌ ( 64 ) فَاخْتَلَفَ الْأَحْزابُ مِنْ بَيْنِهِمْ فَوَيْلٌ لِلَّذِينَ ظَلَمُوا مِنْ عَذابِ يَوْمٍ أَلِيمٍ ( 65 )\r\n\r\nترجمهء آيات :\r\n61 - عيسى دانشى است براى ساعت قيامت ، دربارهء قيامت شك به خود راه ندهيد ، و از من پيروى كنيد كه اين راه من راه راستى است .\r\n62 - شيطان شما را از راه راست منحرف نكند ، كه براستى شيطان دشمن آشكار شما است .\r\n63 - و چون عيسى با بينات آمد ، گفت : من براى شما دانش و حكمت آورده‌ام تا پاره‌اى از مطالبى را كه درباره‌اش اختلاف داريد براى شما روشن كنم ، بنا بر اين از خدا بترسيد و از من اطاعت كنيد .\r\n64 - اللَّه پروردگار من و شما است او را پرستش كنيد كه اين راه راهى است مستقيم .\r\n65 - يهود و نصارى در ميان خود اختلاف كردند ، واى بر كسانى كه ستم كردند از عذاب دردناك آن روز . ( پنج آيه )\r\n\r\n","description":"","footnote":"","page_name":" 253 ","page_number":255},
  {"content":"\r\n\r\n\r\nقرائت آيات :\r\nدر قرائت شاذ و نادرى از ابن عباس « 1 » و قتاده و ضحاك نقل شده است كه « و انه لعلم » بفتح عين و لام خوانده‌اند كه بمعنى نشانه و علامت باشد .\r\n\r\nمعنى آيات :\r\nسپس خداوند سبحان به ياد عيسى ( ع ) بازگشت نموده ميفرمايد :\r\n ( وَ إِنَّهُ لَعِلْمٌ لِلسَّاعَةِ )  يعنى : نزول حضرت عيسى ( ع ) - در دوران رجعت - جزء نشانه‌هاى ساعت قيامت است كه بوسيلهء آن فهميده مىشود ساعت قيامت نزديك است .\r\n ( فَلا تَمْتَرُنَّ بِها )  يعنى : در ساعت قيامت شك نداشته باشيد و آن را تكذيب نكنيد و اين معنى از ابن عباس و قتاده و مجاهد و ضحاك و سدى نقل شده است .\r\nو ابن جريح ميگويد : ابو الزبير به من گفت كه از جابر بن عبد اللَّه شنيدم كه او گفت : از پيامبر خدا ( ص ) شنيدم كه ميفرمود :\r\n« عيسى بن مريم فرود مىآيد و امير شما بعيسى ( ع ) ميگويد : بيا بر ما نماز بخوان ، عيسى ( ع ) ميفرمايد : نه من جلو نمىافتم ، شما امت از ميان خودتان امير داريد و خداوند بر شما احترام گذاشته است » « 2 » .\r\nو در حديث ديگرى ميفرمايد :\r\n( چگونه هستيد هنگامى كه فرزند مريم در ميان شما نازل شود ، در حالى\r\n\r\n\r\n","description":"","footnote":"\r\n( 1 ) تفسير ابن عباس ص 306 : ( و يقال علامة لقيام الساعة ان قرأت بنصب العين و اللام )\r\n( 2 ) صحيح مسلم .\r\n","page_name":" 254 ","page_number":256},
  {"content":"\r\n\r\nكه از خودتان امام داريد ؟ ) .\r\nحسن گفته ، هاء در « انّه » به قرآن بر ميگردد ، يعنى قرآن دلالت مىكند بر قيام ساعت و بعثت از آن فهميده مىشود .\r\nو ابو مسلم گفته است : يعنى قرآن خود دليل بر نزديك شدن ساعت قيامت است ، زيرا قرآن آخرين كتاب آسمانى است كه بر آخرين پيامبر نازل گرديده است .\r\n ( وَ اتَّبِعُونِ هذا صِراطٌ مُسْتَقِيمٌ )  يعنى : در آنچه كه بشما دستور مىدهم از من اطاعت كنيد ، اين راه را كه من بر آن هستم راهى است روشن و استوار  ( وَ لا يَصُدَّنَّكُمُ الشَّيْطانُ )  يعنى : شيطان با وسوسه‌هايش شما را از دين خدا باز ندارد .\r\n ( إِنَّهُ لَكُمْ عَدُوٌّ مُبِينٌ )  يعنى : شيطان با شما عداوتى آشكار دارد شما را بسوى گمراهى فرا ميخواند ، و موجب هلاكت شما خواهد شد .\r\nسپس خداوند از حال عيسى ( ع ) خبر داد هنگامى كه خداوند او را به پيامبرى فرستاد فرمود :\r\n ( وَ لَمَّا جاءَ عِيسى بِالْبَيِّناتِ )  يعنى : هنگامى كه عيسى معجزات دالّ بر نبوت آورد .\r\nو از قتاده نقل شده است كه يعنى : هنگامى كه عيسى ( ع ) انجيل آورد .\r\n ( قالَ قَدْ جِئْتُكُمْ بِالْحِكْمَةِ )  از عطاء نقل شده است كه منظور از حكمت نبوّت است .\r\nو ديگران گفته‌اند منظور از آوردن حكمت يعنى : علم توحيد و عدل ، و شرايع دين را براى شما آورده‌ام .\r\n\r\n","description":"","footnote":"","page_name":" 255 ","page_number":257},
  {"content":"\r\n\r\n ( وَ لِأُبَيِّنَ لَكُمْ بَعْضَ الَّذِي تَخْتَلِفُونَ فِيهِ )  از ابى عبيده نقل شده است يعنى : تمام آن معانى را كه درباره‌اش اختلاف داريد براى شما بيان ميكنم ، همانگونه كه لبيد شاعر عرب گفته است :\r\n « او يخترم بعض النفوس حمامها » « 1 » \r\nكه بعض به معنى كل آمده يعنى : « يا آنكه مرگ تمامى جانها را هلاك سازد » .\r\nمانند شعر شاعر ديگرى از عرب بنام قطامى :\r\n « قد يدرك المتأنى بعض حاجته * و قد يكون من المستعجل الزلل » \r\nيعنى : « افراد با حوصله به تمام حاجتهاى خود ميرسند ، اما افراد عجول دچار لغزش ميشوند » « 2 » .\r\nاما صحيح آنست كه بعض بمعنى كل نيامده است ، و آنچه را كه حضرت عيسى ( ع ) در انجيل آورده است پاره‌اى از موارد اختلافى آنان بوده است و در غير انجيل چيزهايى را كه بدان نياز داشته‌اند بر ايشان بيان كرده است ، و شعر شاعر : « او يخترم بعض النفوس حمامها » منظور شاعر از اين بعض جان خودش بوده است . « 3 »\r\n\r\n\r\n","description":"","footnote":"\r\n( 1 ) شاهد در اين است كه بعض النفوس بمعنى تمام النفوس است همانگونه كه در آيه مورد بحث  بَعْضَ الَّذِي تَخْتَلِفُونَ فِيهِ  بمعنى كلّ الذى تختلفون است .\r\n( 2 ) شاهد در بعض حاجته است كه بمعنى كلّ حاجته آمده است .\r\n( 3 ) تفسير نور الثقلين ج 4 ص 611 بنقل از احتجاج طبرسى ضمن روايتى از حضرت صادق ( ع ) فرمود : مردم دربارهء پيامبران اولو العزم و مولى شما امير المؤمنين ( ع ) چه نظر دارند ؟\r\n","page_name":" 256 ","page_number":258},
  {"content":"\r\n\r\nبعضى هم گفته‌اند معنى آيه آنست كه تا بيان كنم براى شما آنچه را كه از نظر دينى در آن اختلاف داريد نه از نظر دنيايى .\r\n ( فَاتَّقُوا اللَّهَ )  يعنى : حدود الهى را رعايت كنيد ، از نافرمانيش بپرهيزيد و فرمانش را اطاعت كنيد .\r\n ( وَ أَطِيعُونِ )  و در آنچه كه من شما را بسوى آن فرا ميخوانم از من فرمان ببريد .\r\n ( إِنَّ اللَّهَ هُوَ رَبِّي وَ رَبُّكُمْ فَاعْبُدُوهُ )  خداوند پروردگار من و شما است . پرستش تنها شايسته او است بدون آنكه شريكى براى او قرار دهيد با خلوص نيت او را بپرستيد .\r\n ( هذا صِراطٌ مُسْتَقِيمٌ )  اينست راهى راست كه شما را بسوى بهشت ، و پاداشهاى الهى مىرساند .\r\n\r\n\r\n","description":"","footnote":"\r\n( ميگويد : گفتم آنان احدى را بر پيامبران اولو العزم برترى نمىدهند ، مىگويد :\r\nحضرت فرمودند : خداوند بموسى فرمود :  « وَ كَتَبْنا لَهُ فِي الْأَلْواحِ مِنْ كُلِّ شَيْءٍ مَوْعِظَةً  - اعراف - 145 » يعنى : « براى موسى در الواح تورات از هر چيزى موعظه‌اى نوشتيم » و نميفرمايد :\r\nكل شىء موعظة\r\nيعنى همه چيز موعظه را ، و به حضرت عيسى ميفرمايد :  « وَ لِأُبَيِّنَ لَكُمْ بَعْضَ الَّذِي تَخْتَلِفُونَ فِيهِ »  و نميفرمايد\r\nكل شىء\r\n. امّا درباره مولاى شما امير المؤمنين ( ع ) فرموده است :  « قُلْ كَفى بِاللَّهِ شَهِيداً بَيْنِي وَ بَيْنَكُمْ وَ مَنْ عِنْدَهُ عِلْمُ الْكِتابِ  - رعد - 43 » يعنى : « بگو براى گواه بودن ميان من و تو خدا و كسى كه علم كتاب نزد اوست كافى مىباشد » و نيز فرموده است :  « لا رَطْبٍ وَ لا يابِسٍ إِلَّا فِي كِتابٍ مُبِينٍ  - انعام - 59 » يعنى « هيچ تر و خشكى نيست مگر آنكه در كتابى آشكار آمده است » .\r\n","page_name":" 257 ","page_number":259},
  {"content":"\r\n\r\n ( فَاخْتَلَفَ الْأَحْزابُ مِنْ بَيْنِهِمْ )  يعنى : يهود و نصارى درباره حضرت عيسى اختلاف نمودند « 1 » .\r\n ( فَوَيْلٌ لِلَّذِينَ ظَلَمُوا مِنْ عَذابِ يَوْمٍ أَلِيمٍ )  تفسير اين آيه در سوره مريم گذشت « 2 » .\r\n\r\n\r\n","description":"","footnote":"\r\n( 1 ) تفسير ابن عبّاس ص 306 در تفسير اين آيه ميگويد ( مسيحيان دربارهء حضرت عيسى ( ع ) دسته دسته شده اختلاف نمودند :\r\n1 - نسطوريه گفتند : عيسى پسر خدا است .\r\n2 - ماريعقوبيه گفتند : عيسى خود خدا است .\r\n3 - ملكانيه گفتند : عيسى شريك خدا است .\r\n4 - مرقوسيه گفتند : عيسى سومين از سه خدا است ، ( اب و ابن و روح القدس )\r\n( 2 ) رجوع شود به جلد 6 همين تفسير ص 514 در تفسير آيهء 36 از سورهء مريم .\r\n","page_name":" 258 ","page_number":260},
  {"content":"\r\n\r\nسورهء زخرف - آيات 66 - 75\r\n\r\n[ سوره الزخرف ( 43 ) : آيات 66 تا 75 
  ]\r\nهَلْ يَنْظُرُونَ إِلاَّ السَّاعَةَ أَنْ تَأْتِيَهُمْ بَغْتَةً وَ هُمْ لا يَشْعُرُونَ ( 66 ) الْأَخِلاَّءُ يَوْمَئِذٍ بَعْضُهُمْ لِبَعْضٍ عَدُوٌّ إِلاَّ الْمُتَّقِينَ ( 67 ) يا عِبادِ لا خَوْفٌ عَلَيْكُمُ الْيَوْمَ وَ لا أَنْتُمْ تَحْزَنُونَ ( 68 ) الَّذِينَ آمَنُوا بِآياتِنا وَ كانُوا مُسْلِمِينَ ( 69 ) ادْخُلُوا الْجَنَّةَ أَنْتُمْ وَ أَزْواجُكُمْ تُحْبَرُونَ ( 70 )\r\nيُطافُ عَلَيْهِمْ بِصِحافٍ مِنْ ذَهَبٍ وَ أَكْوابٍ وَ فِيها ما تَشْتَهِيهِ الْأَنْفُسُ وَ تَلَذُّ الْأَعْيُنُ وَ أَنْتُمْ فِيها خالِدُونَ ( 71 ) وَ تِلْكَ الْجَنَّةُ الَّتِي أُورِثْتُمُوها بِما كُنْتُمْ تَعْمَلُونَ ( 72 ) لَكُمْ فِيها فاكِهَةٌ كَثِيرَةٌ مِنْها تَأْكُلُونَ ( 73 ) إِنَّ الْمُجْرِمِينَ فِي عَذابِ جَهَنَّمَ خالِدُونَ ( 74 ) لا يُفَتَّرُ عَنْهُمْ وَ هُمْ فِيهِ مُبْلِسُونَ ( 75 )\r\n\r\nترجمهء آيات :\r\n66 - آيا اينان ديگر جز اينست كه در انتظار آمدن ساعت قيامت هستند كه ناگهان بيايد و آنان بىآنكه بدانند غافل‌گير كند .\r\n67 - در آن روز - قيامت - دوستان همگى دشمنان يكديگرند جز افراد با تقوى .\r\n68 - اى بندگان من امروز بر شما ترسى نيست ، و به خود اندوهى راه نمى دهيد .\r\n69 - همان بندگانى كه به آيات ما ايمان آورده و تسليم بودند .\r\n\r\n","description":"","footnote":"","page_name":" 259 ","page_number":261},
  {"content":"\r\n\r\n70 - به همراه همسرانتان وارد بهشت شويد كه در آنجا شادمان خواهيد شد .\r\n71 - در بهشت كاسه‌ها و جامهاى طلايى براى آنان ميگردانند ، و در آنجا آنچه نفسها بخواهد و چشمها از آن لذت برد وجود دارد و شما در جاودان خواهيد بود .\r\n72 - اين همان بهشتى است كه بپاداش اعمالتان بشما داده‌اند 73 - اينجا ميوه‌هاى بسيار داريد كه از آن ميخوريد .\r\n74 - جنايتكاران در عذاب جهنم براى هميشه بسر خواهند برد .\r\n75 - عذابى كه تخفيف بردار نيست ، و جهنميان در آن نااميدند .\r\n( ده آيه )\r\n\r\nقرائت آيات :\r\nاهل مدينه و ابن عامر و حفص  « ما تَشْتَهِيهِ الْأَنْفُسُ »  را با هاء صله خوانده اند ، اما بقيهء قراء « تشتهى الانفس » بحذف هاء دوّم خوانده‌اند .\r\n\r\nدليل قرائت :\r\nابو على گفته است : حذف اين هاء از جمله صله در حسن مانند اثبات آن مىباشد ، جز اينكه حذف هاء از اين جهت بر اثبات آن ترجيح پيدا مىكند كه در قرآن بطور كلى اين قبيل موارد با حذف هاء آمده است مانند اين آيه :\r\n « أَ هذَا الَّذِي بَعَثَ اللَّهُ رَسُولًا  ؟ - فرقان - 41 » « 1 » و آيهء  « سَلامٌ عَلى عِبادِهِ الَّذِينَ اصْطَفى  - نمل - 59 » « 2 » .\r\n\r\n\r\n","description":"","footnote":"\r\n( 1 ) كه اصلش بعثه اللَّه بوده است .\r\n( 2 ) كه الذين اصطفاهم بوده است .\r\n","page_name":" 260 ","page_number":262},
  {"content":"\r\n\r\nو نيز از لحاظ قياس هم جانب حذف تقويت مىشود ، زيرا جمله طولانى شده است و هر گاه جملهء اسميه طولانى شود گاهى چيزى از آن را حذف مى كنند مانند آنكه از « اشهيباب » و « احميرار » حذف ميكنند « 1 » و همانگونه كه از « كينونه » حذف كرده‌اند .\r\nبنا بر اين همانگونه طبق قياس در اسماء طولانى چيزهايى جايز است حذف شود در صله نيز جايز است ضمير عائد بموصول به همين جهت حذف شود .\r\n\r\nلغات آيات :\r\nتحبرون - حبور عبارت است از شادمانى و سرورى كه آثارش در صورت ظاهر ميگردد ، وقتى دربارهء چيزى بگويند : ( حبّرته ) يعنى : آن را نيكو ساختم ، و حبار بمعنى اثر است .\r\nصحاف - صحاف جمع صحفه است و آن جامى است كه غذا در آن خورده مىشود .\r\nاكواب - و اكواب جمع كوب است ، و كوب ظرفى است مانند ابريق « آفتابه » ( آبريز ) كه گوشه و گردن ندارد ، و بعضى هم گفته‌اند كوب مانند جام شراب است ، اعشى در اين باره گفته است :\r\n « صريفيه « 2 » طيب طعمها * لها زبد بين كوب و دنّ » \r\nيعنى : « شرابى خوش طعم كه بين جام و خمره كف بر مىآورد » .\r\n\r\n\r\n","description":"","footnote":"\r\n( 1 ) كه مىشود : « اشهباب » و « احمرار » .\r\n( 2 ) صريفيه شرابى است از قريهء صريفون كه نزديكى عكبراء است يا شرابى است از قريهء صريفه در واسط ، آن طور كه گفته‌اند ، يا شرابى را گويند كه همان لحظه از خمره برداشته شده است مانند شير گرم در لحظه‌اى كه از پستان دوشيده مىشود .\r\n","page_name":" 261 ","page_number":263},
  {"content":"\r\n\r\n\r\nمعنى آيات :\r\n ( هَلْ يَنْظُرُونَ إِلَّا السَّاعَةَ أَنْ تَأْتِيَهُمْ بَغْتَةً )  خداوند سبحان بكفّار در حالى كه آنان را سرزنش مىكند ميفرمايد : آيا اينان جز اينست كه در انتظار فرا رسيدن ساعت قيامتند كه ناگهان فرا رسد و بىآنكه از وقت آمدن آن آگاه باشند آنان را در برگيرد ؟ .\r\n ( الْأَخِلَّاءُ يَوْمَئِذٍ بَعْضُهُمْ لِبَعْضٍ عَدُوٌّ )  يعنى : آنان كه دوستى و پيوندشان بر اساس امور مادى بوده است در روز قيامت دشمنان يكديگر خواهند بود ، و آنان كسانى هستند بر اساس كفر و نافرمانى خدا و مخالفت با پيامبر اسلام ( ص ) دوستى نموده‌اند ، زيرا هر كدام بخاطر اين دوستيها عذابهايى خواهند ديد .\r\nسپس دسته‌اى از دوستان را استثناء نموده كه تنها دوستيشان ، بر اساس تقوى و معنويت بوده است و ميفرمايد :\r\n ( إِلَّا الْمُتَّقِينَ )  يعنى : بجز آنها كه تقوى دارند ، همان افراد با ايمان و يكتا پرستى كه بخاطر ايمان و تقوى با يكديگر دوستى كردند ، كه اين نوع دوستى پايدار خواهد بود ، و نه تنها تبديل بدشمنى نخواهد شد ، بلكه روز قيامت هر چه بيشتر و محكم‌تر ميگردد .\r\n ( يا عِبادِ لا خَوْفٌ عَلَيْكُمُ الْيَوْمَ )  يعنى : بهنگام ترس به آنان گفته مىشود : اى بندگان خدا امروز از عذاب الهى ترسى به خود راه ندهيد .\r\n ( وَ لا أَنْتُمْ تَحْزَنُونَ )  و نيز نترسيد كه پاداشتان از بين برود ، سپس خداوند بندگان خود را از ديگران مشخص ساخته ميفرمايد :\r\n ( الَّذِينَ آمَنُوا بِآياتِنا )  يعنى : مؤمنين كسانى هستند كه پيامبران ، و\r\n\r\n","description":"","footnote":"","page_name":" 262 ","page_number":264},
  {"content":"\r\n\r\nمعجزات ما را تصديق نمودند ، و از آنان پيروى كردند .\r\n ( وَ كانُوا مُسْلِمِينَ )  و تسليم فرمان ما بودند ، و خاضع و منقاد بودند .\r\nو  « الَّذِينَ آمَنُوا »  در محل نصب است بنا بر بدليت از « عباد » يا آنكه صفت است براى آن ، سپس خداوند بزرگ بيان ميفرمايد كه در قيامت به اين بندگان با تقوى چه ميگويند ؟ .\r\n ( ادْخُلُوا الْجَنَّةَ أَنْتُمْ وَ أَزْواجُكُمْ )  يعنى : شما و همسران با ايمانى كه در دنيا داشتيد وارد بهشت شويد ، بعضى هم گفته‌اند يعنى : زنانشان از حور العين در بهشت .\r\n ( تُحْبَرُونَ )  يعنى : در حالتى كه شادمان و مورد احترام هستيد ، و تفسير اين كلمه در سوره روم گذشت « 1 » .\r\n ( يُطافُ عَلَيْهِمْ بِصِحافٍ مِنْ ذَهَبٍ وَ أَكْوابٍ )  يعنى : در بهشت براى آنان كاسه‌هاى غذا و جامهاى شراب ميچرخانند ، كوب به كوزه‌هاى بىدسته گويند ، بعضى هم گفته‌اند اكواب ظرفهايى را گويند كه دهانه آنها مستدير است ، و در اين آيه خداوند كاسه و جام را ذكر نموده است كه اشاره به غذاها و نوشابه‌هايى باشد كه بهشتيان ميخورند .\r\n ( وَ فِيها ما تَشْتَهِيهِ الْأَنْفُسُ )  يعنى : در بهشت آنچه انسان دلش بخواهد از انواع نعمتها ، نوشيدنيها ، خوراكيها ، پوشاكيها ، بوئيدنيها ، و\r\n\r\n\r\n","description":"","footnote":"\r\n( 1 ) رجوع شود به جلد 8 ص 298 عربى اين تفسير در ذيل تفسير آيهء 15 از سورهء روم كه كلمه يحبرون آنجا هم ذكر شده و بطور مفصل تفسير شده است ، و از موسيقى بهشتى و نوع و محتواى آن سخن بميان آمده است .\r\n","page_name":" 263 ","page_number":265},
  {"content":"\r\n\r\nچيزهاى ديگر .\r\n ( وَ تَلَذُّ الْأَعْيُنُ )  و آنچه كه چشم از ديدن آن لذّت برد ، اينجا چرا لذّت را به چشم انسان نسبت داده است با اينكه در حقيقت اين انسان است كه بوسيلهء چشم از ديدن چيزهاى خوب لذّت ميبرد ، و مناظر زيبا سببى است از اسباب لذّت ؟ براى اينكه نسبت دادن لذت به عضوى كه انسان به وسيله آن لذّت ميبرد بهتر است ، چون در اين عبارت هم مقصود بيان شده است هم رعايت اختصار گرديده است ، و خداوند ، در اين عبارت كوتاه :  « ما تَشْتَهِيهِ الْأَنْفُسُ وَ تَلَذُّ الْأَعْيُنُ »  آن قدر مطالب را بيان كرده است كه اگر تمام مردم جمع شوند كه نعمتهاى بهشتى را توصيف كنند نميتوانند چيزى اضافه بر معناى اين دو جمله بيان كنند .\r\n ( وَ أَنْتُمْ فِيها خالِدُونَ )  يعنى : شما در بهشت و انواع لذتهاى آن براى هميشه و ابديت بسر ميبريد .\r\n ( وَ تِلْكَ الْجَنَّةُ الَّتِي أُورِثْتُمُوها بِما كُنْتُمْ تَعْمَلُونَ )  يعنى : و اين بهشت پاداش اعمال شما است .\r\nابن عباس گويد : « كافر جهنم مؤمن را ارث ميبرد ، و مؤمن بهشت كافر را به ارث ميبرد » و اينجا نيز مانند آنجا است كه ميفرمايد :  « أُولئِكَ هُمُ الْوارِثُونَ  مؤمنون - 10 » « 1 » .\r\n\r\n\r\n","description":"","footnote":"\r\n( 1 ) جلد 7 از عربى اين تفسير آيهء فوق ميگويد : ( مؤمنين در روز قيامت وارث منازل بهشتى جهنميان خواهند شد ، زيرا از پيامبر اكرم ( ص ) روايت شده است كه هيچكدام از شما نيست مگر آنكه داراى دو منزل است منزلى در بهشت و منزلى در جهنم ، اگر مرد و داخل آتش شد بهشتيان منزل بهشتى او را وارث ميشوند\r\n","page_name":" 264 ","page_number":266},
  {"content":"\r\n\r\n ( لَكُمْ فِيها فاكِهَةٌ كَثِيرَةٌ مِنْها تَأْكُلُونَ )  براى بهشتيان خوراكها و نوشيدنيها و ميوه‌ها را ياد كرده و نيز اشاره فرموده است كه اين نعمتها در بهشت هميشگى است ، و اين منتهاى آرزوها است ، آن گاه خداوند از حالات اهل جهنم خبر داده ميفرمايد :\r\n  ( إِنَّ الْمُجْرِمِينَ فِي عَذابِ جَهَنَّمَ خالِدُونَ لا يُفَتَّرُ عَنْهُمْ )   يعنى :\r\nجنايتكاران براى هميشه در عذاب دردناك جهنّم بسر مىبرند ، عذابى تخفيف ناپذير .\r\n ( وَ هُمْ فِيهِ مُبْلِسُونَ )  كه در آن عذاب از هر خيرى نااميد هستند .\r\n\r\n","description":"","footnote":"","page_name":" 265 ","page_number":267},
  {"content":"\r\n\r\nسورهء زخرف - آيات 76 - 85\r\n\r\n[ سوره الزخرف ( 43 ) : آيات 76 تا 85 
  ]\r\nوَ ما ظَلَمْناهُمْ وَ لكِنْ كانُوا هُمُ الظَّالِمِينَ ( 76 ) وَ نادَوْا يا مالِكُ لِيَقْضِ عَلَيْنا رَبُّكَ قالَ إِنَّكُمْ ماكِثُونَ ( 77 ) لَقَدْ جِئْناكُمْ بِالْحَقِّ وَ لكِنَّ أَكْثَرَكُمْ لِلْحَقِّ كارِهُونَ ( 78 ) أَمْ أَبْرَمُوا أَمْراً فَإِنَّا مُبْرِمُونَ ( 79 ) أَمْ يَحْسَبُونَ أَنَّا لا نَسْمَعُ سِرَّهُمْ وَ نَجْواهُمْ بَلى وَ رُسُلُنا لَدَيْهِمْ يَكْتُبُونَ ( 80 )\r\nقُلْ إِنْ كانَ لِلرَّحْمنِ وَلَدٌ فَأَنَا أَوَّلُ الْعابِدِينَ ( 81 ) سُبْحانَ رَبِّ السَّماواتِ وَ الْأَرْضِ رَبِّ الْعَرْشِ عَمَّا يَصِفُونَ ( 82 ) فَذَرْهُمْ يَخُوضُوا وَ يَلْعَبُوا حَتَّى يُلاقُوا يَوْمَهُمُ الَّذِي يُوعَدُونَ ( 83 ) وَ هُوَ الَّذِي فِي السَّماءِ إِلهٌ وَ فِي الْأَرْضِ إِلهٌ وَ هُوَ الْحَكِيمُ الْعَلِيمُ ( 84 ) وَ تَبارَكَ الَّذِي لَهُ مُلْكُ السَّماواتِ وَ الْأَرْضِ وَ ما بَيْنَهُما وَ عِنْدَهُ عِلْمُ السَّاعَةِ وَ إِلَيْهِ تُرْجَعُونَ ( 85 )\r\n\r\nترجمهء آيات :\r\n76 - ما به آنان ستم نكرديم ، ولى آنان خود بودند كه بخويشتن ستم روا داشتند .\r\n77 - و از قعر جهنّم ندا در دادند كه اى مالك دوزخ از خدا بخواه كه ما را بكشد ، مالك گويد : شما در جهنّم خواهيد بود .\r\n78 - ما براى شما حق را آورديم ، ولى بيشتر شما نسبت به حق بىميل بوديد .\r\n\r\n","description":"","footnote":"","page_name":" 266 ","page_number":268},
  {"content":"\r\n\r\n79 - بلكه محكم مخالفت كردند ، اينك ما نيز سخت خواهيم گرفت .\r\n80 - يا آنكه خيال ميكنند ما سخنان سرى و بيخ گوشى آنان را نمى شنويم ، آرى مأمورين ما در كنارشان هستند و همه چيز را مينويسند .\r\n81 - بگو : اگر خداوند پسرى داشت من اولين پرستش كننده بودم .\r\n82 - منزّه است پروردگار آسمانها و زمين از آنچه كه توصيف ميكنند .\r\n83 - بگذارشان در باطل خود فرو روند ، و بازى كنند تا آن گاه كه به آن روز موعودشان برسند .\r\n84 - او است كه در آسمان خدا است ، و در زمين خدا است ، و فرزانه و دانا است .\r\n85 - بزرگ است كسى كه مالك آسمانها و زمين و ما بين آنها است ، و علم ساعت قيامت نزد اوست ، و بسوى او بازگشت خواهيد نمود .\r\n\r\nقرائت آيات :\r\nابن كثير و اهالى كوفه غير از عاصم و يحيى و روح از يعقوب آخر آيهء 85 « و اليه يرجعون » را با ياء خوانده‌اند ، امّا بقيّه با تاء « ترجعون » خوانده‌اند و در قرائت شاذ و نادر نقل شده است كه ابن مسعود و يحيى و اعمش در آيهء 77 « و نادوا يا مالك » را يا مال خوانده ، و اين قرائت از على ( ع ) نقل شده است .\r\nابى عبد الرّحمن يمانى « فأنا اوّل العبدين » بدون الف خوانده است امّا در مشهور عابدين قرائت شده است .\r\n\r\nدليل قرائت :\r\nابو على ميگويد : دليل بر قرائت « يرجعون » آنست كه پيش از اين جمله قبلى\r\n\r\n","description":"","footnote":"","page_name":" 267 ","page_number":269},
  {"content":"\r\n\r\nسياق عبارت غائب است « فذرهم يخوضوا و يلعبون » .\r\nو دليل « ترجعون » با تا آنست كه منظور از آن علاوه بر مغايبان مخاطبان هم هست ، و لذا جانب خطاب بر غيبت غلبه داده شده است و نيز ممكن است دليل قرائت با تاء اين باشد كه خداوند بپيامبرش ميفرمايد : اى پيامبر « قل لهم و اليه ترجعون » .\r\nامّا قرائت يا مال در آيهء 77 « يا مالك ليقض » دليلش مذهب مأنوس در ترخيم است ، همانگونه كه شاعر گفته است :\r\n « فأبلغ مالكا عنّى رسولا * و ما يغنى الرسول لديك مال » \r\nكه در مصرع دوّم يا مال ترخيم شدهء يا مالك است .\r\nابن جنّى گفته است در ترخيم اين آيه سرّى است ، و آن عبارت است از اينكه كفّار در اثر شدّت ناراحتى و عذابى كه گرفتار آن شده‌اند نيروى خود را از دست داده‌اند ، و لذا سخنشان كوتاه شده است ، بنا بر اين يا مالك كه يا مال شده است از باب اختصار است نه ترخيم .\r\nو جملهء « انا اول العابدين » از سنخ قول عرب است كه ميگويند : عبدت من الأمرا عبد عبدا اى انفت منه يعنى : من از او تنفّر پيدا كردم ، فرزدق شاعر عرب گويد :\r\n « اولئك قومى ان هجونى هجوتهم * و اعبد ان تهجى كليب بدارم » \r\n « و لكن نصفا ان سببت و سبّنى * بنو عبد شمس من قريش و هاشم » « 1 » \r\n\r\n\r\n","description":"","footnote":"\r\n( 1 ) يعنى : « دانيان قوم من هستند اگر مرا مذمت كنند مذمتشان كنم ، امّا من ناراحت ميشوم از اينكه قبيله كليب در ميان قبيلهء دارم مورد سرزنش قرار گيرد . . . « شاهد بر سر اعبد است كه بمعنى تنفّر و انزجار آمده است مانند آيه .\r\n","page_name":" 268 ","page_number":270},
  {"content":"\r\n\r\n\r\nاعراب آيات :\r\nقوله  « وَ هُوَ الَّذِي فِي السَّماءِ إِلهٌ »  إله مرفوع است بنا بر آنكه خبر مبتداى محذوف از صله باشد ، و تقديرش آنست كه و هو الذى هو فى السماء إله .\r\nو فى السماء متعلق است به إله ، و محل فى السماء منصوب است بوسيلهء آله گرچه متقدم است بر آن .\r\n وَ عِنْدَهُ عِلْمُ السَّاعَةِ  يعنى : علم وقوع الساعه ، بنا بر اين مصدر اضافه شده است به مفعول ، يعنى : « يعلم وقوع الساعه » .\r\n\r\nمعنى آيات :\r\nچون خداوند بيان فرمود كه مجرمين چه جناياتى مرتكب مىشوند ، سپس توضيح داد كه در اين باره نسبت به آنان ستمى روا نداشته است ، و فرمود :\r\n ( وَ ما ظَلَمْناهُمْ وَ لكِنْ كانُوا هُمُ الظَّالِمِينَ )  يعنى : ما به آنان ستم روا نداشته‌ايم و لكن خودشان با جناياتى كه نسبت به خويشتن كردند به خود ظلم كردند و خويشتن را مستوجب عذاب ساختند .\r\n ( وَ نادَوْا يا مالِكُ )  يعنى : مالك جهنّم را صدا زده ميگويند : اى مالك جهنّم ،  ( لِيَقْضِ عَلَيْنا رَبُّكَ )  بگو پروردگارت ما را بميراند تا خلاص گرديم ، و از اين عذاب راحت شويم .\r\n ( قالَ إِنَّكُمْ ماكِثُونَ )  يعنى : مالك جهنم در پاسخ آنان ميگويد : شما در جهنم هستيد ، و هميشه در عذاب خواهيد ماند .\r\n\r\n","description":"","footnote":"","page_name":" 269 ","page_number":271},
  {"content":"\r\n\r\nابن عباس « 1 » و سدى ميگويند : مالك جهنم اين پاسخ را پس از هزار سال به آنان ميدهند ، عبد اللَّه بن عمر ميگويد : مالك جهنّم اين جواب را پس از چهل سال به آنان ميدهد .\r\n ( لَقَدْ جِئْناكُمْ بِالْحَقِّ )  يعنى : رسولان ما راه و روش حق را نزد شما آوردند و اينكه خداوند فعل مجىء را به خودش نسبت داده است براى آنكه آمدن رسولان بفرمان او بوده است .\r\nو از جبائى نقل شده است كه اين جمله گفتار مالك جهنّم است و چون او نيز جزء فرشتگان است و فرشتگان هم از جنس رسولان هستند .\r\n ( وَ لكِنَّ أَكْثَرَكُمْ لِلْحَقِّ كارِهُونَ )  يعنى : ولى اى مردم شما چون با ناحق و باطل انس گرفته‌ايد نسبت به حق بىرغبت هستيد .\r\n ( أَمْ أَبْرَمُوا أَمْراً فَإِنَّا مُبْرِمُونَ )  آنان در مكر و حيله نسبت به محمد ( ص ) كارى محكم نمودند ، ما نيز در مجازات آنان كارى محكم انجام خواهيم داد .\r\n ( أَمْ يَحْسَبُونَ أَنَّا لا نَسْمَعُ سِرَّهُمْ وَ نَجْواهُمْ )  يعنى : اين كافران چنان پندارند كه ما اسرار پنهانى و سخنان محرمانه و بيخ گوشى آنان را نميشنويم .\r\nسر آن مطالبى است كه انسان در ضمير خود دارد و آن را به ديگرى اظهار نميدارد ، و نجوى سخنانى است كه افراد در پنهانى به ديگران ميگويند .\r\n ( بَلى وَ رُسُلُنا لَدَيْهِمْ يَكْتُبُونَ )  آرى ما سخنان آنان را مىشنويم و آن را درك ميكنيم و مأمورين ما هميشه همراه آنان بوده و آنچه را كه بگويند و انجام\r\n\r\n\r\n","description":"","footnote":"\r\n( 1 ) تفسير ابن عباس ص 307 در اين تفسير است « فيجيهم مالك بعد اربعين سنه » يعنى : مالك پس از چهل سال به آنان جواب ميدهد .\r\n","page_name":" 270 ","page_number":272},
  {"content":"\r\n\r\nدهند مينويسند ، و سبب نزول اين آيه در تفسير اهل بيت ( ع ) ياد شده است « 1 » .\r\n ( قُلْ إِنْ كانَ لِلرَّحْمنِ وَلَدٌ فَأَنَا أَوَّلُ الْعابِدِينَ )  در معنى اين آيه اختلاف شده و پنج قول وجود دارد :\r\n1 - از مجاهد يعنى : اگر خداوند بقول شما و بخيالتان پسرى دارد ، من كه اوّلين پرستش كنندهء خداى يكتا هستم ، و هر كس خداى يكتا را بپرستد ديگر براى خدا پسرى نخواهد پذيرفت ، يعنى : اگر شما چنين خيال كنيد من اوّلين فرد يكتا پرست بوده و منكر گفتار شما هستم .\r\n2 - نظر ابن عباس « 2 » و قتاده و ابن زيد آنست كه ان بمعنى ماء نافيه\r\n\r\n\r\n","description":"","footnote":"\r\n( 1 ) نور الثقلين ج 4 ص 615 بنقل از روضهء كافى ( از ابى بصير از حضرت صادق ( ع ) روايت شده است كه فرمودند : آيه :  « ما يَكُونُ مِنْ نَجْوى ثَلاثَةٍ إِلَّا هُوَ رابِعُهُمْ وَ لا خَمْسَةٍ إِلَّا هُوَ سادِسُهُمْ . . . - »  دربارهء عمر و ابو بكر و عثمان و ابى عبيدهء جراح و عبد الرحمن بن عوف و سالم مولى حذيفه و مغيرة بن شعبه نازل شده است ، هنگامى كه ميان خود نامه‌اى نوشتند ، و با يكديگر عهد و پيمان بستند كه اگر محمد رفت خلافت و نبوّت هر دو را نگذاريم در ميان بنى هاشم باشد . بدنبال اين توطئه آن آيه نازل شد .\r\nراوى گويد : گفتم : آيهء  « أَمْ أَبْرَمُوا أَمْراً فَإِنَّا مُبْرِمُونَ . . . »  چطور ؟\r\nفرمودند : بله اين دو آيه هم آن روز دربارهء آنان نازل شد )\r\n( 2 ) تفسير ابن عباس ص 307 : ( ان كان ) ما كان  ( لِلرَّحْمنِ وَلَدٌ فَأَنَا أَوَّلُ الْعابِدِينَ )  اول المقربين بأن ليس للَّه و لد و لا شريك .\r\n","page_name":" 271 ","page_number":273},
  {"content":"\r\n\r\nاست كه معنى چنين خواهد شد : « ما كان للرحمن ولد » يعنى : خداوند فرزندى ندارد و من اولين پرستش كنندهء او و اقرار كننده به اين حقيقت هستم 3 - از جبائى و ديگران كه يعنى : اگر خداوند فرزندى ميداشت من اوّلين كسى بودم كه از پرستش او رويگردان ميشدم ، زيرا هر كس فرزندى دارد چيزى جز يك جسم حادث نخواهد بود ، و هر كس كه چنين باشد استحقاق پرستش ندارد ، زيرا چنين فردى قدرت عطاى آن نعمتها را ندارد كه بوسيلهء آن مستوجب پرستش باشد .\r\n4 - از سفيان بن عيينه است كه حضرت ميفرمايد : همانگونه كه من اوّلين فردى نيستم كه خداوند را پرستش نموده‌ام ، همچنين خداوند هم فرزند ندارد ، و اين به آن مىماند كه شما مىگويى اگر من نويسنده باشم حسابدان هم هستم ، و منظورت اين است كه من نويسنده نيستم پس حسابدان هم نيستم 5 - از سدى و ابى مسلم ، يعنى : اگر خدا فرزندى ميداشت من اوّلين كسى بودم كه او را ميپرستيدم كه او داراى فرزندى است ، ولى خدا فرزندى ندارد .\r\nو اين مثل آنست كه انسان بگويد : اگر حكمت ايجاب ميكرد غير از خدا كسى را پرستش كنم او را ميپرستيدم ، و اگر دليلى وجود داشت كه دلالت كند بر اينكه خداوند فرزندى ندارد ، من نيز مىگفتم فرزند دارد ، ولى چنين دليلى وجود ندارد ، بنا بر اين آيه دلالت مىكند خدا فرزندى ندارد و اين خيال باطل است : زيرا در آيه امر محالى بر امر محال ديگرى تعليق شده است .\r\nآن گاه خداوند خويشتن را از اين پيرايه منزّه دانسته ميفرمايد :\r\n ( سُبْحانَ رَبِّ السَّماواتِ وَ الْأَرْضِ ، رَبِّ الْعَرْشِ عَمَّا يَصِفُونَ )  يعنى : مالك\r\n\r\n","description":"","footnote":"","page_name":" 272 ","page_number":274},
  {"content":"\r\n\r\nآسمانها و زمين و آفريدگار آنها و آفريدگار عرش و مدبر آن منزّه است از اين وصف كه برايش ميكنند كه براى خود فرزند گرفته است ، زيرا كسى كه قدرت آفرينش اينهمه آسمانها و زمين و عرش و غيره را دارد بداشتن فرزند نيازى نخواهد داشت ، سپس خداوند بعنوان تهديد كفّار به پيامبرش ( ص ) خطاب كرده ميفرمايد :\r\n ( فَذَرْهُمْ يَخُوضُوا وَ يَلْعَبُوا حَتَّى يُلاقُوا يَوْمَهُمُ الَّذِي يُوعَدُونَ )  يعنى :\r\nبگذار در باطل خود هر چه بيشتر فرو روند ، و در اين چند روزهء دنيا بازى كنند ، تا با روزى برابر شوند كه در آن روز به آنان وعدهء عذاب داده شده است ، و آن روز قيامت است .\r\n ( وَ هُوَ الَّذِي فِي السَّماءِ إِلهٌ وَ فِي الْأَرْضِ إِلهٌ )  يعنى : و او است خدايى كه هم در آسمان شايستگى پرستش را دارد ، و هم در زمين سزاوار پرستش است ، و اينكه خدايى او در آسمان و زمين جداگانه تكرار شده است يكى از دو علّت را دارد :\r\n1 - بخاطر تاكيد تا معنى در روحيه بيشتر جاگير شود .\r\n2 - زيرا معنى چنين است خداوند در آسمان خدا است كه بر فرشتگان عبادتش واجب است ، و در زمين هم خدا است و بر انس و جن پرستش او واجب است .\r\n ( وَ هُوَ الْحَكِيمُ الْعَلِيمُ )  و او در تمامى كارهايش فرزانه است ، و از مصالح تمامى بندگانش آگاهى كامل دارد .\r\n ( وَ تَبارَكَ الَّذِي لَهُ مُلْكُ السَّماواتِ وَ الْأَرْضِ وَ ما بَيْنَهُما )  يعنى : بركات او هميشگى است ، و همه نوع بركت و سعادتى از سوى او است ، و بزرگتر از\r\n\r\n","description":"","footnote":"","page_name":" 273 ","page_number":275},
  {"content":"\r\n\r\nآنست كه داراى فرزند يا مثل و مانندى باشد كه بتواند مانند او در آسمانها و زمين و ما بين آنها بدون مانع و منازع تصرّف نمايد .\r\n ( وَ عِنْدَهُ عِلْمُ السَّاعَةِ )  يعنى : او از ساعت قيامت آگاه است ، زيرا وقت قيامت را بطور دقيق و معيّن جز او كسى نميداند .\r\n ( وَ إِلَيْهِ تُرْجَعُونَ )  يعنى : روز قيامت همگى بسوى او باز ميگرديد و هر كس را به ميزان عملش پاداش ميدهد .\r\n\r\n","description":"","footnote":"","page_name":" 274 ","page_number":276},
  {"content":"\r\n\r\nسورهء زخرف - آيات 86 - 89\r\n\r\n[ سوره الزخرف ( 43 ) : آيات 86 تا 89 
  ]\r\nوَ لا يَمْلِكُ الَّذِينَ يَدْعُونَ مِنْ دُونِهِ الشَّفاعَةَ إِلاَّ مَنْ شَهِدَ بِالْحَقِّ وَ هُمْ يَعْلَمُونَ ( 86 ) وَ لَئِنْ سَأَلْتَهُمْ مَنْ خَلَقَهُمْ لَيَقُولُنَّ اللَّهُ فَأَنَّى يُؤْفَكُونَ ( 87 ) وَ قِيلِهِ يا رَبِّ إِنَّ هؤُلاءِ قَوْمٌ لا يُؤْمِنُونَ ( 88 ) فَاصْفَحْ عَنْهُمْ وَ قُلْ سَلامٌ فَسَوْفَ يَعْلَمُونَ ( 89 )\r\n\r\nترجمهء آيات :\r\n86 - آنان كه كافران غير از خدا آنان را خدا ميدانند مالك شفاعت نيستند مگر آنان كه گواه بر حق ميباشند ، و آنان خوب ميدانند .\r\n87 - اگر از آنان بپرسى چه كسى آنان را آفريده است ؟ گويند : اللَّه ، پس چرا بپرستش غير خدا ميپردازند .\r\n88 - و گفتار حضرت كه فرمود : پروردگارا اينان قومى ناباورند .\r\n89 - از آنان روى بگردان و با آنان مدارا كن كه به زودى خواهند دانست .\r\n\r\nقرائت آيات :\r\nعاصم و حمزه ، و قيله بجرّ خوانده‌اند ، و بقيه بنصب ، و در قرائت شاذ و نادر اعرج و مجاهد و قيله برفع خوانده‌اند ، و اهل مدينه و شام فسوف تعلمون بتاء و بقيه بياء يعلمون قرائت نموده‌اند .\r\n\r\n","description":"","footnote":"","page_name":" 275 ","page_number":277},
  {"content":"\r\n\r\n\r\nدليل قرائت :\r\nابو على ميگويد وجه جر در و قيله آنست كه آن را معطوف ميگيريم بر  وَ عِنْدَهُ عِلْمُ السَّاعَةِ  و علم قيله يعنى : يعلم الساعه و من يصدق بها و يعلم قيله و معنى يعلم قيله يعنى : ميداند كه دعاء خوب است مثل قوله  ادْعُونِي أَسْتَجِبْ لَكُمْ  ، و  ادْعُوا رَبَّكُمْ تَضَرُّعاً وَ خُفْيَةً  .\r\nو امّا كسى كه قيله را نصب داده است آن را حمل نموده است بر محل و عنده علم الساعه ، زيرا الساعه مفعول بها است و ظرف نيست ، بنا بر اين مصدر اضافه شده است به مفعول به ، و از اين قبيل است شعر شاعر :\r\n « قد كنت داينت بها حسانا * مخافة الافلاس و الليانا « 1 » \r\n « يحسن بيع الاصل و القيانا » . \r\nهمانگونه كه قيان و الليان حمل شده‌اند بر مضاف اليه مصدر كه مفعول به است همچنين در اين آيه و عنده علم الساعه چون بمعنى يعلم الساعه است قيله بر آن حمل شده است .\r\nو نيز جايز است كه آن را حمل كنيم بر اينكه در اصل يقول قيله بوده است كه يقول در آن حذف شده است ، و منصوب بودن مصدر دلالت بر فعل محذوف مىكند ، و بر همين منوال است قول كعب شاعر :\r\n « يسعى الوشاة جنابيها و قيلهم * انّك يا ابن ابى سلمى لمقتول » « 2 » \r\n\r\n\r\n","description":"","footnote":"\r\n( 1 ) داينت بمعنى اقرضت است و ضمير در بها به قنيه بر ميگردد و قنيه مالى است كه كسب ميكنند ، و الليان عبارتست از تأخير در پرداخت قرض ، و الاصل مال اصيل است در مقابل قيان و قينه كه عبد و امه را گويند ، يعنى خوب ميتواند انواع مال خود را از اصل و فرع بفروشد تا دين خود را اداء نمايد .\r\n( 2 ) توضيحات مربوط به اين شعر در ج 1 عربى اين تفسير ص 132 گذشت .\r\n","page_name":" 276 ","page_number":278},
  {"content":"\r\n\r\nوجه سوّم اينكه عطف شود بر قوله : « يحسبون انا لا نسمع سر هم و نجواهم و قيله » .\r\nو هر كس و قيله را برفع خوانده است دو وجه دارد :\r\n1 - آنكه خبر آن محذوف و تقدير چنين باشد « و قيله قيل يا رب » .\r\n2 - آنكه خبر آن را و قيله يا ربّ مسموع و متقبّل بگيريم كه در تقدير است .\r\nبنا بر اين يا رب محلّا بوسيله قيله كه در لفظ مذكور است منصوب مىباشد ، و بنا بر قول ديگر بوسيلهء قيله مقدر منصوب است و از متعلّقات آن مىباشد ، و اين تركيب از آن جهت كه ممنوع است حذف قسمتى از موصول و باقى ماندن بقيّه‌اش معنى ندارد ، زيرا حذف قول شايع است بطورى كه بمنزلهء مذكور محسوب ميگردد .\r\nو ممكن قيلهم در شعر كعب بنا بر اين دو وجه مرفوع خوانده شود .\r\nابن جنّى ميگويد : قيله معطوف است بر علم اى علم قيله كه بعدا مضاف حذف شده ، و مصدرى كه قيل باشد مضاف است به هايى كه در معنى مفعول است ، و تقدير اينست : « و عنده علم ان يقال يا رب ان هؤلاء قوم لا يؤمنون » .\r\nو هر كس فسوف تعلمون با تاء خوانده است ، وجهش آنست كه بنا بر تقدير قل لهم فسوف تعلمون مىباشد .\r\nو وجه ياء آنست كه حمل شود بر غيبت كه سياق عبارات قبلى است كه فاصفح عنهم و قل سلام باشد ، و تقديرش اينست : « و قل امرنا و امركم سلام اى متاركة .\r\n\r\nمعنى آيات :\r\nآن گاه خداوند ياد آورى مىكند كه معبودان آنان نميتوانند از آنان شفاعت كنند و ميفرمايد :\r\n\r\n","description":"","footnote":"","page_name":" 277 ","page_number":279},
  {"content":"\r\n\r\n ( وَ لا يَمْلِكُ الَّذِينَ يَدْعُونَ مِنْ دُونِهِ الشَّفاعَةَ )  يعنى : آن معبودهايى كه كفّار آنان را در برابر پروردگار بزرگ ، خداى خود گرفته‌اند ، و آنان را ميپرستند ، يعنى بتان و ديگر معبودهايشان قدرت ندارند كفّار و پرستش كنندگان خود را شفاعت كنند ، و بنا بر اين توهم كفّار كه از اين معبودهاى غير حقيقى حاجت ميخواهند ، و آمرزش ميطلبند ، و ميخواهند كه عذاب را از آنان بر دارند توهمى است باطل .\r\n ( إِلَّا مَنْ شَهِدَ بِالْحَقِّ )  مگر آنان كه گواهان بر حق هستند كه عبارتند از عيسى بن مريم و عزيز و فرشتگان ، خداوند اينان را از ميان معبودان باطل استثناء فرموده است ، زيرا اين افراد در پيشگاه خداوند منزلت شفاعت دارند ، و اين معنى را قتاده گفته است .\r\nبعضى هم گفته‌اند يعنى : هيچكدام از فرشتگان و ديگران اختيار شفاعت ندارند ، مگر آنان كه شهادت به يگانگى خدا ميدهند ، زيرا نضر بن حارث و عدّه‌اى از قريش گفتند : اگر آنچه كه محمد ميگويد راست است ما با فرشتگان دوست خواهيم شد ، و آنان براى ما بهتر از هر كس شفاعت خواهند نمود .\r\nو بدنبال اين گفتار آيهء فوق نازل شد ، بنا بر اين معنى آيه اينست كه فرشتگان باذن خدا تنها براى مؤمنين شفاعت مىكنند .\r\n ( وَ هُمْ يَعْلَمُونَ )  « 1 » يعنى : آنچه را كه با زبانها بدان شهادت ميدهند با قلبشان آن را ميدانند ، و اين آيه دلالت دارد بر اينكه حقيقت ايمان عبارتست از اعتقاد قلبى و معرفت ، زيرا خداوند با شهادت علم به آن را شرط فرموده\r\n\r\n\r\n","description":"","footnote":"\r\n( 1 ) نور الثقلين ج 4 ص 618 بنقل از من لا يحضر :\r\n( حضرت صادق ( ع ) فرمودند : قضات بر چهار دسته‌اند : سه دسته\r\n","page_name":" 278 ","page_number":280},
  {"content":"\r\n\r\nاست ، و آن عبارتست از چيزى كه موجب آرامش دل نسبت به آن اعتقاد گردد بطورى كه هر گاه در اعتقاد او تشكيك كند شك در عقيده‌اش راه نيابد ، و هر گاه بخواهند عقيده‌اش را تكان دهند .\r\n ( وَ لَئِنْ سَأَلْتَهُمْ مَنْ خَلَقَهُمْ لَيَقُولُنَّ اللَّهُ )  يعنى : اى محمّد اگر از آنان بپرسى چه كسى آنان را از عدم بوجود آورده است خواهند گفت : خدا زيرا به بداهت ميدانند كه بتانشان آنان را نيافريده است .\r\n ( فَأَنَّى يُؤْفَكُونَ ؟ )  يعنى : پس چگونه از پرستش غير خدا روى ميكنند ؟\r\n ( وَ قِيلِهِ يا رَبِّ إِنَّ هؤُلاءِ قَوْمٌ لا يُؤْمِنُونَ ؟ )  قتاده گويد : اين سخن پيامبر شما است كه از قوم خود بدرگاه خدا شكايت ميبرد ، و تخلّفشان را از ايمان انكار مىكند .\r\nو نيز قتاده گفته است كه عبد اللَّه قرائت كرده است « و قال الرسول يا رب ان هؤلاء قوم لا يؤمنون « بنا بر اين پس هاء در « قيله » به پيامبر ( ص ) بر ميگردد  ( فَاصْفَحْ عَنْهُمْ )  يعنى : اى محمد صورتت را از آنان بگردان ، همانگونه كه گفته است : « و اعرض عن الجاهلين » .\r\n\r\n\r\n","description":"","footnote":"\r\n( آنان در آتش ، و يك دسته در بهشت هستند 1 - مردى كه بناحق قضاوت كند ، با اينكه ميداند قضاوتش باطل است ، در آتش است 2 - مردى كه بناحق قضاوت مىكند ، با اينكه نميداند قضاوتش ناحق است او نيز جهنّمى است . 3 - مردى كه به حق قضاوت كند در حالى كه نميداند قضاوتش حق است او نيز جهنّمى است . 4 - مردى كه قضاوت بر حق كند ، و بداند كه قضاوتش بر حق است اين شخص بهشتى است )\r\n","page_name":" 279 ","page_number":281},
  {"content":"\r\n\r\n ( وَ قُلْ سَلامٌ )  « 1 » يعنى : مدارا و متاركه ، و بعضى هم گفته‌اند كه اين سلام سلام دورى و كناره گيرى است نه سلام تحيت و احترام مثل آنجا كه ميفرمايد :  « سَلامٌ عَلَيْكُمْ لا نَبْتَغِي الْجاهِلِينَ »  .\r\nو از قتاده نقل شده است كه يعنى : به آنان سلام كن تا از شرّشان سالم بمانى ، و اين آيه با آيهء جهاد منسوخ شده است .\r\nاز حسن نقل شده يعنى : از نادانى آنان چشم پوشى كن ، و بديهايشان را با بدى پاسخ مده ، كه خداوند پيامبرش را به بردبارى امر فرموده است ، بنا بر اين منسوخ نيست ، آن گاه خداوند آنان را تهديد كرده ميفرمايد :\r\n ( فَسَوْفَ يَعْلَمُونَ )  يعنى : به زودى در روز قيامت هنگامى كه ديدند چه عذابهايى بر آنان وارد مىشود خواهند دانست .\r\n\r\n\r\n","description":"","footnote":"\r\n( 1 ) نور الثقلين ج 4 ص 618 ( حضرت صادق ( ع ) ميفرمايد . . . و سپس خداوند نازل فرمود كه اى پيامبر : فضيلت وصيت « على ( ع ) » را بيان كن .\r\nپيامبر گفت مردم عرب مردمى ستمگرند ، كه نه در ميان آنان كتابى بود ، و نه پيامبرى در ميان ايشان برانگيخته شده بود ، و ارزش رسالتهاى پيامبران و شرافت آن را درك نمىكردند .\r\nاگر من به اين مردم بخواهم از فضل خانواده‌ام سخن بگويم بسخن من ايمان نخواهند آورد ؟\r\nخداوند در پاسخ پيامبر ( ص ) فرمود : غصه آن را نخور  « وَ قُلْ سَلامٌ فَسَوْفَ يَعْلَمُونَ »  و بگو : « سلام به زودى خواهند دانست » .\r\nپيامبر خدا ( ص ) پس از اين دستور فضائل وصيتش را بيان كرد ، و بدنبال آن در دلهاى آنان نفاق افتاد )\r\n","page_name":" 280 ","page_number":282},
  {"content":"\r\n\r\n\r\nسورهء دخان ( مكّى )\r\n\r\nتعداد آيات آن :\r\nبنا بر قرائت اهل كوفه پنجاه و نه آيه ، بنا بر قرائت اهل بصره پنجاه و هفت آيه ، بنا بر قرائت ديگر قراء پنجاه و شش آيه است .\r\n\r\nاختلاف آيات :\r\nدر آيات اين سوره چهار جاى آن مورد اختلاف است :\r\n1 - حم از نظر اهالى كوفه .\r\n2 - و ان هؤلاء يقولون از نظر كوفى .\r\n3 - شجرة الزّقوم از نظر عراقى ، شامى و مدنى اوّل .\r\n\r\n","description":"","footnote":"","page_name":" 281 ","page_number":283},
  {"content":"\r\n\r\n4 - فى البطون از نظر عراقى ، مكّى و مدنى اخير .\r\n\r\nفضيلت سوره :\r\n1 - ابى بن كعب از پيامبر خدا ( ص ) روايت مىكند كه فرمودند :\r\n( هر كس شب جمعهء سورهء دخان را بخواند آمرزيده خواهد شد ) .\r\n2 - ابو هريره از پيامبر خدا ( ص ) روايت مىكند كه فرمودند :\r\n( هر كس شبانه سورهء دخان را بخواند ، صبح مىكند در حالى كه هفتاد هزار فرشته برايش استغفار مىكنند ) .\r\n3 - و نيز ابو هريره از حضرت رسول ( ص ) روايت كرده است كه فرمود :\r\n( هر كس سورهء دخان را شب جمعه بخواند وارد صبح خواهد شد در حالى كه آمرزيده شده است ) .\r\n4 - ابو امامه از پيامبر خدا ( ص ) روايت مىكند كه فرمودند :\r\n( هر كس سورهء دخان را شب و روز جمعه بخواند خداوند در بهشت خانه‌اى برايش بنا خواهد نمود ) .\r\n5 - ابو حمزهء ثمالى از حضرت باقر ( ع ) روايت مىكند كه فرمود :\r\n( هر كس سورهء دخان را در نمازهاى فريضه و نافلهء خود بخواند خداوند او را روز قيامت جزء امان يافتگان مبعوث خواهد فرمود ، و او را زير سايهء عرش خود جا داده ، حسابى آسان از او مىكند ، و نامهء عملش را بدست راستش ميدهد ) « 1 » .\r\n\r\n\r\n","description":"","footnote":"\r\n( 1 ) نور الثّقلين ج 4 ص 619 بنقل از ثواب الاعمال با فرق اينكه بجاى هر كس . . . بخواند « هر كس هميشه بخواند » آمده است .\r\n","page_name":" 282 ","page_number":284},
  {"content":"\r\n\r\nارتباط سوره با سورهء قبلى :\r\nخداوند سورهء زخرف را به وعده‌هاى عذاب و تهديدهايى ختم كرد و اينك اين سوره را نيز با وعده‌هاى عذاب و هشدارهايى ، شروع كرده ميفرمايد :\r\n\r\n","description":"","footnote":"","page_name":" 283 ","page_number":285},
  {"content":"\r\n\r\n\r\n[ سوره الدخان ( 44 ) : آيات 1 تا 11 
  ]\r\nبِسْمِ اللَّهِ الرَّحْمنِ الرَّحِيمِ\r\nحم ( 1 ) وَ الْكِتابِ الْمُبِينِ ( 2 ) إِنَّا أَنْزَلْناهُ فِي لَيْلَةٍ مُبارَكَةٍ إِنَّا كُنَّا مُنْذِرِينَ ( 3 ) فِيها يُفْرَقُ كُلُّ أَمْرٍ حَكِيمٍ ( 4 )\r\nأَمْراً مِنْ عِنْدِنا إِنَّا كُنَّا مُرْسِلِينَ ( 5 ) رَحْمَةً مِنْ رَبِّكَ إِنَّهُ هُوَ السَّمِيعُ الْعَلِيمُ ( 6 ) رَبِّ السَّماواتِ وَ الْأَرْضِ وَ ما بَيْنَهُما إِنْ كُنْتُمْ مُوقِنِينَ ( 7 ) لا إِلهَ إِلاَّ هُوَ يُحْيِي وَ يُمِيتُ رَبُّكُمْ وَ رَبُّ آبائِكُمُ الْأَوَّلِينَ ( 8 ) بَلْ هُمْ فِي شَكٍّ يَلْعَبُونَ ( 9 )\r\nفَارْتَقِبْ يَوْمَ تَأْتِي السَّماءُ بِدُخانٍ مُبِينٍ ( 10 ) يَغْشَى النَّاسَ هذا عَذابٌ أَلِيمٌ ( 11 )\r\n\r\nترجمهء آيات :\r\nبنام خداى رحمان و رحيم 1 - حاء ، ميم .\r\n2 - سوگند به كتاب روشن .\r\n3 - ما قرآن را در شبى مبارك نازل كرديم ، ما شما را ميترسانيم .\r\n4 - در اين شب هر كار محكمى تعيين خواهد شد .\r\n5 - و اين با امرى است از سوى ما ، و ما رسول ميفرستيم .\r\n6 - رحمتى است از جانب پروردگارت ، كه او است شنوا و دانا .\r\n7 - پروردگار آسمانها و زمين و آنچه ميان آنها است ، اگر يقين داريد .\r\n8 - خدايى جز او نيست ، زنده ميسازد و ميميراند ، پروردگار شما و پروردگار پدران پيشين شما است .\r\n9 - بلكه آنان در شكّند و بازى ميكنند .\r\n\r\n","description":"","footnote":"","page_name":" 284 ","page_number":286},
  {"content":"\r\n\r\n10 - اى محمّد ! در روزى كه آسمان دودى آشكار آورد دقّت كن .\r\n11 - دودى كه همگان را فرا گيرد ، اينست عذابى دردناك .\r\n( يازده آيه به نظر كوفى ، ده آيه به نظر ديگران )\r\n\r\nقرائت آيات :\r\nاهل كوفه « رب السماوات » را بجر خوانده‌اند و ديگران برفع .\r\nدليل قرائت :\r\nرفع « ربّ » بنا بر يكى از دو تركيب است .\r\n1 - يا آنكه خبر باشد براى مبتداى محذوف يعنى : « هو ربّ السّماوات » 2 - يا آنكه « رب السماوات » مبتداء باشد و خبرش جمله‌اى كه در آن دوباره از اين ربّ ياد مىشود كه « لا إله الا هو » باشد .\r\nمؤيّد تركيب دوّم اين آيه است :  « رَبُّ الْمَشْرِقِ وَ الْمَغْرِبِ ، لا إِلهَ إِلَّا هُوَ »  « 1 » و هر كس « ربّ » بجرّ خوانده آن را بدل از « ربّك » در آيهء قبل گرفته است .\r\nابو الحسن گفته است : رفع بهتر است ، و برفع خوانده مىشود .\r\n\r\nاعراب آيات :\r\n « إِنَّا كُنَّا مُنْذِرِينَ »  جواب قسم است ، نه  « إِنَّا أَنْزَلْناهُ »  « 2 » زيرا انسان\r\n\r\n\r\n","description":"","footnote":"\r\n( 1 ) - سورهء مزمّل : 73 آيهء 9 : قبل از آيه :   وَ اذْكُرِ اسْمَ رَبِّكَ وَ تَبَتَّلْ إِلَيْهِ تَبْتِيلًا ، رَبُّ الْمَشْرِقِ . . . »   اين آيه نيز بجرّ خوانده شده است بنا بر آنكه بدل باشد از « ربّك » در  « اسْمُ رَبِّكَ »  .\r\n( 2 ) - در بخش معنى آيات  « إِنَّا أَنْزَلْناهُ »  را جواب قسم گرفته است ( مترجم )\r\n","page_name":" 285 ","page_number":287},
  {"content":"\r\n\r\nبوسيلهء چيزى بر خودش قسم نميخورد ، زيرا قسم عبارتست از تأكيد خبرى به وسيلهء خبر ديگر ، بنا بر اين  « إِنَّا أَنْزَلْناهُ فِي لَيْلَةٍ مُبارَكَةٍ »  جملهء معترضه‌اى است بين قسم و جواب قسم .\r\n « أَمْراً مِنْ عِنْدِنا »  نصب امرا بيكى از دو جهت است :\r\n1 - آنكه بنا بر حاليت منصوب باشد و تقديرش اينست : « انّا انزلناه آمرين امرا » همانگونه كه گفته مىشود : « جاء فلان مشيا و ركضا اى ماشيا و راكضا » و بنا بر اين تركيب امرا مصدرى است كه بجاى حال گذاشته شده است اين تركيب مختار اخفش است .\r\nو نيز جايز است آن را بتقدير « ذا امر » بگيريم كه مضاف آن حذف شده است ، همانطور كه گفته است و لكن البرّ بمعنى « ذا البر » .\r\n2 - آنكه بنا بر مصدريت منصوب باشد ، زيرا  « فِيها يُفْرَقُ »  به معنى « فيها يؤثر » است كه يفرق بر يؤمر دلالت مىكند .\r\n« رحمة » منصوب است بنا بر آنكه مفعول له باشد يعنى : « انزلناه للرحمة » اخفش گفته است « رحمة » منصوب است بنا بر آنكه حال باشد يعنى : « راحمين رحمة » .\r\n\r\nمعنى آيات :\r\n  ( حم )   بيانش گذشت .\r\n ( وَ الْكِتابِ الْمُبِينِ )  خداوند به قرآن سوگند ياد مىكند كه دلالت دارد بر صحّت نبوّت پيامبر ما ( ص ) و در آن احكام و حلال و حرام دين بيان شده است  ( إِنَّا أَنْزَلْناهُ فِي لَيْلَةٍ مُبارَكَةٍ )  كه جواب قسم است يعنى ما قرآن را در شبى مبارك نازل ساختيم ، و منظور از شب مبارك شب قدر است ، كه ابن\r\n\r\n","description":"","footnote":"","page_name":" 286 ","page_number":288},
  {"content":"\r\n\r\nعبّاس « 1 » و قتاده و ابن زيد چنين تفسير نموده‌اند ، و نيز به همين سبك از حضرت باقر و حضرت صادق ( ع ) روايت شده است .\r\nاز عكرمه نقل شده است كه شب قدر شب نيمهء شعبان است . « 2 » امّا قول اوّل صحيح است زيرا   « إِنَّا أَنْزَلْناهُ فِي لَيْلَةِ الْقَدْرِ »   و  « شَهْرُ رَمَضانَ الَّذِي أُنْزِلَ فِيهِ الْقُرْآنُ »  دلالت مىكند - كه شب قدر از ماه رمضان خارج نيست -\r\n\r\n\r\n","description":"","footnote":"\r\n( 1 ) - تفسير ابن عبّاس ص 308 :  « إِنَّا أَنْزَلْناهُ فِي لَيْلَةٍ مُبارَكَةٍ  « فيها الرّحمة و المغفرة و البركة و هى ليلة القدر .\r\n( 2 ) از اسحاق بن عمار روايت شد ميگويد از حضرت شنيدم كه در پاسخ كسانى كه ميگفتند : آيا ارزاق مردم در شب نيمهء شعبان تقسيم مىشود ؟\r\nفرمودند : ( نه به خدا قسم تقسيم ارزاق بندگان جز در شب نوزدهم و بيست و يكم و بيست و سوّم ماه رمضان در شب ديگرى نخواهد بود ، در شب نوزدهم دو دسته جمع مىشود ، و در شب بيست و يكم هر امر محكمى مجزّا مىشود و در شب بيست و سوّم خداوند آنچه را كه از اين امور خواسته است امضاء مىكند و اين شب همان شب قدرى است كه خداوند دربارهء آن فرموده است : « بهتر از هزار ماه است » .\r\nراوى گويد : گفتم : پس معنى اجتماع دو دسته چيست ؟ فرمود :\r\nيعنى خداوند در اين شب ميخواهد جلو اندازد تا عقب اندازد و اراده و قضايش را جمع مىكند .\r\nراوى گويد : گفتم : پس اينكه فرموديد در شب بيست و سوّم آنها را امضا مىكند يعنى چه ؟ فرمودند : خداوند امور را در شب بيست و يكم روشن ميسازد\r\n","page_name":" 287 ","page_number":289},
  {"content":"\r\n\r\nدر كيفيت نزول قرآن اختلاف شده است :\r\n1 - آنكه تمام قرآن يكباره در شب قدر به آسمان دنيا نازل شده و سپس ، تكّه تكّه بر پيامبر ( ص ) نازل شده است .\r\n2 - آنكه هر سال از قرآن باندازهء احتياج همان سال در اين شب نازل ميشد ، و سپس جبرئيل آن را در وقت لزوم كم‌كم بر حضرت نازل ميكرد .\r\n3 - بعضى هم گفته‌اند : ابتداى شروع به انزال قرآن شب قدر بوده است ( بقول شعبى ) .\r\n4 - از ابن عبّاس نقل شده است كه خداوند در يك شب كه شب قدر باشد قرآن را براى جبرئيل بيان فرمود ، و جبرئيل آن را شنيده و حفظ كرده ، و آن را به آسمان دنيا آورده ، و تحويل نويسندگان اين آسمان داده ، و سپس در طول بيست و سه سال ، و بعضى گفته‌اند : بيست سال بر حضرت محمّد ( ص ) نازل شده است « 1 » .\r\nو علّت اينكه خداوند اين شب را  « لَيْلَةٍ مُبارَكَةٍ »  ناميده است براى آنكه خداوند نعمتهاى خود را از اين سال به آن سال در اين شب بر بندگانش تقسيم ميفرمايد ، و لذا بركات اين شب ادامه دارد .\r\nو بركت رشد خوبى است ، و ضدّ آن شوم است كه عبارت است از رشد شرّ بنا بر اين شبى كه در آن قرآن نازل شده است شبى است مبارك و به علّت عظمتى كه خدا بآنشب داده و دعاء در آن مستجاب مىشود خير و نيكى در اين شب رشد دارد\r\n\r\n\r\n","description":"","footnote":"\r\n( بدون امضاء ولى هنوز در آن امور بداء دارد وقتى شب بيست و سوّم رسيد آن را امضاء مىكند « يعنى ثابت ميسازد » و ديگر اين امور حتمى شده كه در آن بداء هم راه ندارد\r\n( 1 ) - تفسير ابن عبّاس صفحهء 308 گفته است : و سپس در طول بيست و سه بر محمّد ( ص ) نازل شده است و نيز تفسير علىّ بن ابراهيم قمّى همه نزول قرآن را در طول بيست و سه سال گفته .\r\n","page_name":" 288 ","page_number":290},
  {"content":"\r\n\r\n ( إِنَّا كُنَّا مُنْذِرِينَ )  يعنى : ما با عذابهايى كه براى گناهكاران فرستاديم مردم را ميترسانيم ، انذار عبارتست از اعلام موارد خوف بمردم تا خويشتن - دارى كنند ، و نشان دادن موارد امن تا انتخاب كنند و خداوند بندگانش را از طريق عقل و نقل بطور كامل انذار فرموده است .\r\n ( فِيها يُفْرَقُ كُلُّ أَمْرٍ حَكِيمٍ )  « 1 » ابن عبّاس و حسن و قتاده گفته‌اند :\r\nيعنى : در شب قدر هر كار محكمى كه ديگر كم و زياد ندارد بيان شده تفصيل داده مىشود ، كه عبارت است از تعيين اجل‌ها و تقسيم روزيها و كارهاى ديگر تا شب قدر سال آينده .\r\nو از سعيد بن جبير از ابن عبّاس نقل شده است كه تو ميبينى كه شخصى در بازارها راه ميرود در حالى كه نامش جزء مرده‌ها ثبت شده است .\r\nعكرمه گويد : اين شب عبارتست از شب نيمهء شعبان كه در آن شب كار سال قطعى ميگردد ، و زنده‌ها از مرده‌ها مشخّص مىگردند ، و حاجيان نوشته ميشوند ، بطورى كه نه يك نفر به آنان اضافه مىشود ، و نه يك نفر از آنان كم خواهد شد .\r\n ( أَمْراً مِنْ عِنْدِنا )  يعنى : ما دستور ميدهيم كه آن را از لوح محفوظ بيان كنند .\r\n ( إِنَّا كُنَّا مُرْسِلِينَ )  همانگونه كه قبلا رسولانى فرستاديم محمّد را نيز به\r\n\r\n\r\n","description":"","footnote":"\r\n( 1 ) علل الشّرائع ج 2 ص 420 ( از حضرت صادق ( ع ) روايت شده است كه فرمودند : هر كس در شبى كه هر كارى محكم مىشود نامش جز حجاج نوشته نشود در آن سال حج نخواهد رفت ، و آن شب عبارتست از شب بيست و سوّم ماه رمضان زيرا در اين شب اسامى دسته‌هاى حجاج نوشته مىشود ، و در اين شب روزيها و اجلها و هر حادثه‌اى از اين سال تا آن سال اتّفاق افتد ثبت خواهد شد )\r\n","page_name":" 289 ","page_number":291},
  {"content":"\r\n\r\nسوى بندگانمان فرستاديم .\r\n ( رَحْمَةً مِنْ رَبِّكَ )  از ابن عبّاس نقل شده يعنى : از راه محبّت نسبت به بندگانمان و نعمت بر آنان است كه پيامبران را بسوى آنان فرستاديم « 1 »  ( إِنَّهُ هُوَ السَّمِيعُ الْعَلِيمُ )  يعنى : خدا دعاى بندگانش را ميشنود ، و نسبت به مصالح آنان آگاه است .\r\n ( رَبِّ السَّماواتِ وَ الْأَرْضِ وَ ما بَيْنَهُما إِنْ كُنْتُمْ مُوقِنِينَ )  يعنى آفريدگار و مدبّر آسمانها و زمين و مخلوقات ما بين آنها است اگر به اين مطلب ، ايمان داريد كه :  ( لا إِلهَ إِلَّا هُوَ )  خدايى سزاوار پرستش جز او نيست .\r\n ( يُحْيِي وَ يُمِيتُ )  يعنى بندگان را پس از مردن زنده مىكند ، و دوباره پس از زنده كردن آنان را مىميراند .\r\n ( رَبُّكُمْ وَ رَبُّ آبائِكُمُ الْأَوَّلِينَ )  يعنى : پروردگار شما است كه شما و پدرانتان را كه پيش از شما بوده‌اند آفريده و تدبير نموده است .\r\nآن گاه خداوند بوضعيت اعتقادى كفّار اشاره كرده ميفرمايد : اين كفّار نسبت به آنچه كه گفته‌ايم اعتقاد ندارند .\r\n ( بَلْ هُمْ فِي شَكٍّ يَلْعَبُونَ )  يعنى : بلكه آنان در مورد آنچه كه براى تو خبر داده‌ايم شك دارند و با اين وصف نسبت به تو و قرآنى كه بر آنان خوانده مىشود مسخره ميكنند ، و اين معنى از جبائى نقل شده است .\r\nبعضى هم گفته‌اند يعنى : بازى ميكنند و سرگرم دنيا ميشوند ، و به وضع خود رسيدگى ميكنند .\r\n\r\n\r\n","description":"","footnote":"\r\n( 1 ) تفسير ابن عبّاس ص 308\r\n","page_name":" 290 ","page_number":292},
  {"content":"\r\n\r\nسپس خداوند به پيامبرش خطاب كرده ميفرمايد :\r\n ( فَارْتَقِبْ يَوْمَ تَأْتِي السَّماءُ بِدُخانٍ مُبِينٍ )  يعنى : اى رسول ما منتظر باش روزى را كه آسمان دودى آشكار ميآورد .\r\nبنقل ابن مسعود و ضحّاك اين آيه در مورد دعاى پيامبر اكرم ( ص ) است پس از آنكه قومش او را تكذيب نمودند ، نسبت به آنان دعا كرده فرمود :\r\n« خداوند آنان را گرفتار سالهايى قحطى همچون سالهاى يوسف ساز » بدنبال اين دعا در زمين خشكسالى شد ، و قريش گرفتار قحطى و گرسنگى شدند ، و مردم در اثر گرسنگى جلوى چشمانشان تار شده بود و آسمان را دود آلود مىديدند ، و به خوردن گوشت حيوانات مردار و استخوانها افتادند و خدمت پيامبر آمدند و گفتند :\r\nاى محمد ! تو آمده‌اى و مردم را به صلهء رحم دستور ميدهى ، قومت هلاك شدند ، از خدا بخواه كه خشكسالى بر طرف شود و گشايشى در كارشان پيش آيد .\r\nحضرت نيز دعا كرد و بلاء بر طرف شد ، مردم دوباره بكفر و ناسپاسى گرائيدند .\r\nو ابن عبّاس و ابن عمر و حسن و جبائى گفته‌اند : دخان و دود نشانه‌اى است از نشانه‌هاى قيامت كه وارد گوشهاى كفّار و منافقين ميگردد ، و هنوز اين نشانه نيامده است ، و پيش از بر پا شدن قيامت خواهد آمد ، و وارد گوشهاى آنان خواهد شد ، بطورى كه سرهاى آنان مانند گوشت سرخ شده ميگردد ، و مؤمن در اثر اين دود مبتلا بدردى چون زكام خواهد شد و زمين همه‌اش مانند اطاقى در بسته ميماند كه در آن آتش افروخته شده باشد ، و\r\n\r\n","description":"","footnote":"","page_name":" 291 ","page_number":293},
  {"content":"\r\n\r\nهيچنوع منفذى نداشته باشد ، و اين دود تا چهل روز هست .\r\n ( يَغْشَى النَّاسَ )  يعنى اين دود تمام مردم را فرا خواهد گرفت ، و بنا بر قول اوّل منظور از مردم اهالى مكّه است ، و آنان همان كسانى هستند كه ميگويند :\r\n ( هذا عَذابٌ أَلِيمٌ )  يعنى : اينست عذابى دردناك .\r\n\r\n","description":"","footnote":"","page_name":" 292 ","page_number":294},
  {"content":"\r\n\r\nسورهء دخان - آيات 12 - 21\r\n\r\n[ سوره الدخان ( 44 ) : آيات 12 تا 21 
  ]\r\nرَبَّنَا اكْشِفْ عَنَّا الْعَذابَ إِنَّا مُؤْمِنُونَ ( 12 ) أَنَّى لَهُمُ الذِّكْرى وَ قَدْ جاءَهُمْ رَسُولٌ مُبِينٌ ( 13 ) ثُمَّ تَوَلَّوْا عَنْهُ وَ قالُوا مُعَلَّمٌ مَجْنُونٌ ( 14 ) إِنَّا كاشِفُوا الْعَذابِ قَلِيلاً إِنَّكُمْ عائِدُونَ ( 15 ) يَوْمَ نَبْطِشُ الْبَطْشَةَ الْكُبْرى إِنَّا مُنْتَقِمُونَ ( 16 )\r\nوَ لَقَدْ فَتَنَّا قَبْلَهُمْ قَوْمَ فِرْعَوْنَ وَ جاءَهُمْ رَسُولٌ كَرِيمٌ ( 17 ) أَنْ أَدُّوا إِلَيَّ عِبادَ اللَّهِ إِنِّي لَكُمْ رَسُولٌ أَمِينٌ ( 18 ) وَ أَنْ لا تَعْلُوا عَلَى اللَّهِ إِنِّي آتِيكُمْ بِسُلْطانٍ مُبِينٍ ( 19 ) وَ إِنِّي عُذْتُ بِرَبِّي وَ رَبِّكُمْ أَنْ تَرْجُمُونِ ( 20 ) وَ إِنْ لَمْ تُؤْمِنُوا لِي فَاعْتَزِلُونِ ( 21 )\r\n\r\nترجمهء آيات :\r\n12 - پروردگارا : عذاب را از ما بر طرف كن كه ما ايمان آورديم .\r\n13 - كجا ياد آورى ميشوند ، با آنكه رسولى آشكارا سوى ايشان آمد .\r\n14 - و سپس از او رويگرداند ، و گفتند كه او ديوانه‌اى است تعليم يافته .\r\n15 - ما عذاب را براى مدّتى كوتاه از شما برميداريم ، ولى شما دوباره بكفرتان باز ميگرديد .\r\n16 - آن روز كه سخت شما را بگيريم ، ما انتقام خواهيم گرفت .\r\n\r\n","description":"","footnote":"","page_name":" 293 ","page_number":295},
  {"content":"\r\n\r\n17 - ما پيش از آنان قوم فرعون را دچار فتنهء امتحان كرديم ، و رسولى بزرگوار براى آنان آمد .\r\n18 - كه بندگان خدا را به من بسپاريد ، من فرستاده‌اى امين هستم براى شما .\r\n19 - و بر خدا برترى خواهى نكنيد كه من برهانى روشن ، برايتان آورده‌ام .\r\n20 - و من از اينكه سنگسارم كنيد به پروردگارم و پروردگار شما پناه ميبرم 21 - و اگر مرا تصديق نميكنيد پس با من كار نداشته باشيد .\r\n\r\nاعراب آيات :\r\n يَوْمَ نَبْطِشُ  - منصوب است به  « إِنَّا كاشِفُوا الْعَذابِ قَلِيلًا »  و نيز جايز است كه منصوب شود بضميرى كه « منتقمون » به آن دلالت دارد ، و نميتوان آن را منصوب به « منتقمون » گرفت ، زيرا ما بعد انّ در ما قبلش عمل نميكند .\r\n\r\nمعنى آيات :\r\nآن گاه خداوند بزرگ پس از آنكه خبر داد كه دود بمنزلهء عذابى براى مردم همگان را فرا ميگيرد ، و آنان گفته‌اند يا ميگويند : اين دود عذابى است دردناك سپس دوباره از قول آنان بيان فرمود كه :\r\n ( رَبَّنَا اكْشِفْ عَنَّا الْعَذابَ إِنَّا مُؤْمِنُونَ )  يعنى : خداوند اما به محمّد ( ص ) و قرآن ايمان آورده‌ايم ، عذاب را از ما بر طرف فرما ، خداوند در پاسخ آنان ميفرمايد :\r\n ( أَنَّى لَهُمُ الذِّكْرى )  يعنى : اينان چگونه ياد آورى ميشوند ، و پند ميگيرند .\r\n\r\n","description":"","footnote":"","page_name":" 294 ","page_number":296},
  {"content":"\r\n\r\n ( وَ قَدْ جاءَهُمْ رَسُولٌ مُبِينٌ )  « 1 » با اينكه براى آنان پيامبرى كه راستگوييش آشكار بود آمد .\r\n ( ثُمَّ تَوَلَّوْا عَنْهُ )  ولى آنان از اين پيامبر روگردان شدند ، و سخنش را نپذيرفتند .\r\n ( وَ قالُوا مُعَلَّمٌ مَجْنُونٌ )  يعنى : او تعليم داده شده است ، و بشرى كه با ادّعاى نبوت ديوانه است او را تعليم ميدهد « 2 » سپس ميفرمايد :\r\n ( إِنَّا كاشِفُوا الْعَذابِ قَلِيلًا إِنَّكُمْ عائِدُونَ )  يعنى : ما عذاب گرسنگى و دود را اندك مدتى از شما بر ميداريم ، و از مقاتل نقل شده است كه منظور از اين مدّت تا جنگ بدر بوده است - ولى باز شما بكفر و تكذيب خود باز ميگرديد .\r\nزيرا پس از آنكه خداوند بوسيلهء دعاى پيامبر و خواندن نماز استسقاء عذاب قحطى و خشكسالى را از آنان بر طرف ساخت ، دوباره بتكذيب پيامبر پرداختند ، و اين معنى بنا بر قول كسى است كه گفته است دود در زمان حضرت بوده است .\r\nامّا بنا بر قول كسى كه ميگويد : اين دخان از علائم قيامت است معنايش آنست كه شما دوباره گرفتار عذابى سخت‌تر خواهى شد ، و آن عذاب عبارتست از عذاب جهنّم ، و قليل مدّت ما بين ايندو عذاب است « 3 » .\r\n ( يَوْمَ نَبْطِشُ الْبَطْشَةَ الْكُبْرى )  بنا بر قول اوّل يعنى : براى آنان عذاب\r\n\r\n\r\n","description":"","footnote":"\r\n( 1 ) تفسير ابن عبّاس ص 308 ( مبين يعنى : براى آنان بزبانى بيان كند كه آن را ميدانند ) . تفسير علىّ بن ابراهيم قمّى ج 2 ص 291 ( مبين يعنى :\r\nپيامبرى كه بر ايشان ظاهر شده است .\r\n( 2 ) تفسير قمّى ج 2 ص 291 : ( اين سخن را هنگامى گفتند كه وحى بر پيامبر خدا ( ص ) نازل شده به حالت غشوه فرو ميرفتند )\r\n( 3 ) تفسير قمّى ج 2 ص 291 :\r\n","page_name":" 295 ","page_number":297},
  {"content":"\r\n\r\nسخت جنگ بدر را ياد آورى كن .\r\nميگويند : پس از آنكه خداوند عذاب قحطى و گرسنگى را از ميان‌شان برداشت دوباره بتكذيب پرداختند ، و لذا خداوند در جنگ بدر از آنان انتقام كشيد .\r\nو بنا بر قول ديگر اين عذاب بزرگ عبارتست از عذاب قيامت .\r\nو بطش عبارتست از سخت گرفتن ، كه كنايه از دردناك بودن آن عذاب است .\r\n ( إِنَّا مُنْتَقِمُونَ )  يعنى در آن روزگار از آنان انتقام خواهيم گرفت ، سپس ميفرمايد :\r\n ( لَقَدْ فَتَنَّا قَبْلَهُمْ قَوْمَ فِرْعَوْنَ )  و خداوند سوگند مىخورد كه پيش از كفّار قوم پيامبر ( ص ) ملّت فرعون را امتحان نموديم ، و براى آنان تكليف سخت قرار داديم ، زيرا فتنه عبارتست از سختى عبادت و اصل لغت فتنه بمعنى دميدن آتش است در طلا تا آن را از غش خالص سازند .\r\nبعضى هم گفته‌اند فتنه عبارتست از امتحانى كه خداوند انجام ميدهد تا افراد را طبق اعمالى كه از آنان ظاهر مىشود مجازات دهد ، نه آنكه بر طبق علم خود بىآنكه عملى از آنان سر زده باشد مجازات كند .\r\n ( وَ جاءَهُمْ رَسُولٌ كَرِيمٌ )  يعنى : براى قوم فرعون پيامبرى كه داراى اخلاق و رفتارى عالى بود آمد كه از بديهاى مردم ميگذشت ، و مردم را به نيكى و رشد دعوت ميفرمود ، بعضى هم گفته‌اند يعنى پيامبرى كه در پيشگاه خداوند\r\n\r\n\r\n","description":"","footnote":"\r\n( اگر منظور از  « يَوْمَ تَأْتِي السَّماءُ بِدُخانٍ مُبِينٍ »  در قيامت باشد به دنبالش نميفرمود  « إِنَّكُمْ عائِدُونَ »  زيرا پس از آخرت و قيامت حالتى نيست كه به آن باز گردند )\r\n","page_name":" 296 ","page_number":298},
  {"content":"\r\n\r\nبزرگوار است ، و بوسيلهء اطاعت از او شايستهء احترام و بزرگداشت مىباشد .\r\nبعضى هم گفته‌اند : يعنى پيامبرى كه در ميان قومش بنى اسرائيل محترم و شريف بوده است .\r\n ( أَنْ أَدُّوا إِلَيَّ عِبادَ اللَّهِ )  اين قسمت جزء گفتار موسى است كه بفرعون گفته است ، يعنى : اى فرعونيان : بنى اسرائيل را از عذاب و بردگى آزاد سازيد زيرا خداوند آنان را آزاد آفريده است مثل آيهء ديگر كه ميفرمايد :  « فَأَرْسِلْ مَعِيَ بَنِي إِسْرائِيلَ »  بنا بر اين عباد اللَّه مفعول ادّوا است .\r\nفرّاء گفته است يعنى : اى بندگان خدا آنچه را كه خداوند بشما دستور داده است نسبت به من اداء كنيد « 1 » .\r\n ( إِنِّي لَكُمْ رَسُولٌ أَمِينٌ )  يعنى : من نسبت به آنچه كه شما را بدان دعوت ميكنم امين هستم .\r\n ( وَ أَنْ لا تَعْلُوا عَلَى اللَّهِ )  حسن گفته است يعنى : با ترك طاعت خداوند نسبت به او تكبّر نكنيد .\r\nبعضى گفته‌اند يعنى : با ستم نمودن نسبت به اولياء خدا بر آنان ستم روا مداريد .\r\nو از ابن عباس « 2 » و قتاده نقل شده است يعنى : با كفران نعمتهاى الهى و نسبت دروغ به او دادن بر او ستم روا مداريد .\r\n ( إِنِّي آتِيكُمْ بِسُلْطانٍ مُبِينٍ )  يعنى : من براى شما برهانى روشن كه\r\n\r\n\r\n","description":"","footnote":"\r\n( 1 ) تفسير قمّى ج 2 ص 291 يعنى : « دستورات خدا را كه عبارتست از نماز ، زكات ، روزه ، حج و سنن و احكام انجام دهيد » .\r\n( 2 ) تفسير ابن عبّاس ص 308 .\r\n","page_name":" 297 ","page_number":299},
  {"content":"\r\n\r\nحقّ با آن ظاهر خواهد شد آورده‌ام .\r\nو بعضى گفته‌اند يعنى من معجزهء آشكارى براى شما آورده‌ام كه صحّت نبوّتم را ظاهر ميسازد ، و راستگويى مرا ثابت مينمايد ، پس از آنكه حضرت اين سخن را گفت او را تهديد به كشتن و سنگسار كردن نمودند و لذا در جواب آنان فرمود :\r\n ( وَ إِنِّي عُذْتُ بِرَبِّي وَ رَبِّكُمْ أَنْ تَرْجُمُونِ )  قتاده گفته است يعنى : من به خداوندى كه مالك من و شما است از اينكه سنگسارم كنيد پناهنده ميشوم .\r\nو از ابن عبّاس و ابى صالح نقل شده است اين « رجم » و سنگسار شدنى كه حضرت موسى از آن به خدا پناه برده است دشنام است ، مثل آنكه ميگفتند موسى جادوگر و دروغگو است و از اين قبيل سخنان . . .\r\n ( وَ إِنْ لَمْ تُؤْمِنُوا لِي فَاعْتَزِلُونِ )  يعنى : اگر تصديقم نميكنيد مرا به حال خود گذاريد ، نه طرفدارم باشيد ، نه بر زيانم . .\r\nو از ابن عبّاس نقل شده است يعنى : دست از آزارم بكشيد « 1 » .\r\n\r\n\r\n","description":"","footnote":"\r\n( 1 ) تفسير ابن عبّاس ص 308 در اين نسخه از تفسير ابن عبّاس كه نزد ما است ابن عبّاس « فاعتزلون » را چنين معنى كرده است : ( مرا به حال خود واگذاريد نه بسود من و نه بزيانم باشيد )\r\n","page_name":" 298 ","page_number":300},
  {"content":"\r\n\r\nسورهء دخان - آيات 22 - 29\r\n\r\n[ سوره الدخان ( 44 ) : آيات 22 تا 29 
  ]\r\nفَدَعا رَبَّهُ أَنَّ هؤُلاءِ قَوْمٌ مُجْرِمُونَ ( 22 ) فَأَسْرِ بِعِبادِي لَيْلاً إِنَّكُمْ مُتَّبَعُونَ ( 23 ) وَ اتْرُكِ الْبَحْرَ رَهْواً إِنَّهُمْ جُنْدٌ مُغْرَقُونَ ( 24 ) كَمْ تَرَكُوا مِنْ جَنَّاتٍ وَ عُيُونٍ ( 25 ) وَ زُرُوعٍ وَ مَقامٍ كَرِيمٍ ( 26 )\r\nوَ نَعْمَةٍ كانُوا فِيها فاكِهِينَ ( 27 ) كَذلِكَ وَ أَوْرَثْناها قَوْماً آخَرِينَ ( 28 ) فَما بَكَتْ عَلَيْهِمُ السَّماءُ وَ الْأَرْضُ وَ ما كانُوا مُنْظَرِينَ ( 29 )\r\n\r\nترجمهء آيات :\r\n22 - بدرگاه پروردگارش دعا كرد كه اينان ملّتى جنايتكارند .\r\n23 - بندگان مرا شبانه به راه انداز كه شما را تعقيب خواهند نمود .\r\n24 - به آرامى از دريا عبور كن كه آنان لشگرى هستند غرق شده .\r\n25 - چه بسيار باغها و چشمه سارها كه از خود بر جاى نهادند ؟\r\n26 - و چه مزرعه‌ها و جايگاههاى خوبى ؟\r\n27 - و چه نعمتى كه در آن غوطه‌ور بودند ؟\r\n28 - بدين ترتيب آنها را بملّت ديگرى ارث داديم .\r\n29 - نه آسمانى بر آنان گريست ، نه زمين ، و مهلتشان نداديم .\r\n\r\n","description":"","footnote":"","page_name":" 299 ","page_number":301},
  {"content":"\r\n\r\n\r\nلغات آيات :\r\nالرّهو - عبارتست از آسان و آرام ، گفته مىشود « عيش راه » يعنى :\r\nزندگى آرام و ساده شاعر عرب گفته :\r\n « يمشين رهوا أ فلا الاعجاز خاذله * و لا الصّدور على الاعجاز تتّكل » « 1 » \r\n. يعنى : « اين زنان آرام و ساده راه ميروند ، بطورى كه نه قسمتهاى پشت سرشان از ساير اعضاء بدن جا مىماند ، و نه سينه‌هايشان عقب ميرود كه بر پشتشان تكيه كند » .\r\nبعضى گفته‌اند : رهو عبارتست از زمينى نرم كه نه شنزار است ، و نه سنگلاخ .\r\nابن اعرابى گفته است : رهو از پرندگان و اسبان آنها را گويند كه تند و تيز هستند .\r\nازهرى گفته است : ميگويند : « جاءت الخيل رهوا » يعنى : اسبان در حال مسابقه آمدند ، شاعر عرب گفته است :\r\n « طيرا رأت بازيا نضخ الدّماء به * و امّه خرجت رهوا الى عيد » « 2 » \r\nيعنى : « پرنده‌اى كه بازى شكارى را آلوده به خون ديد ، و مادرش بسرعت رفت كه باز گردد » .\r\n\r\nاعراب آيات :\r\nرهوا - منصوب است بنا بر آنكه حال باشد از « البحر » بنا بر اين حال\r\n\r\n\r\n","description":"","footnote":"\r\n( 1 ) كه در اين شعر شاهد بر سر « رهوا » است كه بمعنى آرام و ساده راه رفتن ، آمده است .\r\n( 2 ) و در اين شاهد بر سر رهوا است كه بمعنى بسرعت رفتن آمده است .\r\n","page_name":" 300 ","page_number":302},
  {"content":"\r\n\r\nبعد از فراغ از فعل است ، مثل آنكه ميگويند : « قطعت الثّوب قباء » يعنى « آن لباس را قباء بريدم » و اين دلالت مىكند بر اينكه دريا پيش از آنكه آن را ترك كنند ، و بعد از تركش آرام بوده است .\r\nو كم در جملهء « كم تركوا » در موضع نصب است بنا بر اين كه صفت باشد براى موصوفى محذوف كه مفعول تركوا است ، و تقديرش چنين است : « شيئا كثيرا تركوا » .\r\nكذلك خبر مبتدايى است محذوف يعنى : « الا مر كذلك » .\r\n\r\nمعنى آيات :\r\nسپس خداوند ياد آور شده است كه در پايان كار موسى دعا كرد و گفت :\r\n ( فَدَعا رَبَّهُ أَنَّ هؤُلاءِ قَوْمٌ مُجْرِمُونَ )  بنقل كلبى و مقاتل يعنى : پس از آنكه حضرت موسى از قومش نااميد شد كه به او ايمان بياورند گفت : اينان قومى گنهكار و مشركند و به من ايمان نمىآورند . مثل آنكه گفته است خداوندا آن عذابى را كه با كفرشان استحقاق آن را دارند زودتر بفرست ، عذابى كه بوسيلهء آن موجب عبرت براى آيندگان شوند ، البته موسى ( ع ) نسبت بقوم فرعون نفرين نكرد مگر پس از آنكه به او در اين مورد اجازه داده شد .\r\n ( فَأَسْرِ بِعِبادِي لَيْلًا )  فاء در موقعيّت جواب قرار گرفته است ، و تقدير اينست : « فاجيب بان قيل له اسر بعبادى » و علّت اينكه خداوند دستور داد كه شبانه بيرون بروند براى آن بود كه اگر روز حركت ميكردند فرعون آنان را بر ميگردانيد ، و به موسى خبر داده بود كه به زودى فرعون با لشگريانش آنان را تعقيب خواهد كرد .\r\n  ( إِنَّكُمْ مُتَّبَعُونَ وَ اتْرُكِ الْبَحْرَ رَهْواً )   بقول ابن عبّاس و مجاهد يعنى :\r\n\r\n","description":"","footnote":"","page_name":" 301 ","page_number":303},
  {"content":"\r\n\r\nهنگامى كه از دريا عبور كردى دريا را پس از خود ساكن و آرام پشت سربگذار زيرا موسى با عصاى خود به دريا زده بود و دريا بامر خدا براى بنى اسرائيل شكافته شده بود ، خداوند هم به او دستور ميدهد كه دريا را به همان حال خود پشت سر خود رها كند تا فرعون و لشگريانش نيز وارد دريا شوند و غرق شوند .\r\nو از ابى مسلم نقل شده است كه رهوا يعنى دريا را هم چنان باز و شكافته باقى بگذار تا فرعون بطمع افتد و وارد شود .\r\nقتاده گويد : پس از آنكه موسى از دريا عبور كرد خواست دوباره با عصا بر آبها بزند تا دريا به حالت اوّل باز گردد تا مبادا فرعون و لشگرش از همين راه دريايى بتعقيب آنان بيايند ، ولى از خداوند به او گفته شد كه دريا را هم چنان به حال خود كه راهى خشك در آن بود باقى بگذار .\r\n ( إِنَّهُمْ جُنْدٌ مُغْرَقُونَ )  كه خداوند ميخواهد اين لشگر را غرق كند آن گاه خداوند از حال فرعونيان خبر ميدهد كه پس از هلاكت چه وضعى داشتند .\r\n  ( كَمْ تَرَكُوا مِنْ جَنَّاتٍ وَ عُيُونٍ وَ زُرُوعٍ وَ مَقامٍ كَرِيمٍ )   يعنى : فرعونيان پس از خود چه باغهاى زيبا و چشمه‌هاى جارى و كشتزارهاى فراوان و مجالس و منازل اعيانى پشت سر گذاشتند ؟\r\nاز مجاهد نقل شده كه مقام كريم عبارت بود از منظره‌هاى زيبا و مجالس پادشاهان .\r\nاز ابن عبّاس نقل شده است كه مقام كريم منبرهاى وعّاظ و خطبا بوده است .\r\nاز على بن عيسى نقل شده كه مقام كريم موقعيّتى لذّت بخش را گويند همانگونه كه مردان با گذشت جايزه‌ها ميدهند .\r\n\r\n","description":"","footnote":"","page_name":" 302 ","page_number":304},
  {"content":"\r\n\r\n ( وَ نَعْمَةٍ كانُوا فِيها فاكِهِينَ )  يعنى : نعمتها و زندگى وسيعى كه با آن متنعّم بودند همانگونه كه استفاده كنندهء از ميوه‌هاى گوناگون از انواع ميوه‌ها استفاده مىنمايد .\r\n ( كَذلِكَ )  كلبى گفته است كذلك يعنى : با هر كس كه نافرمانى مىكند اين چنين رفتار خواهم نمود .\r\n ( وَ أَوْرَثْناها قَوْماً آخَرِينَ )  به ارث دادن نعمت آنست كه پس از اوّلى ، به دوّمى برسد ، بدون آنكه دوّمى زحمتى كشيده باشد ، همانگونه كه ميراث به همين شكل باهلش ميرسد ، و چون ثروت و نعمت قوم فرعون پس از هلاكتشان به ديگران رسيد مثل آنست كه از طرف خدا به آنان ارث داده شده است ، و منظور از « قوم آخرين » بنى اسرائيل است ، زيرا بنى اسرائيل پس از هلاكت فرعون دوباره بمصر بازگشتند .\r\n ( فَما بَكَتْ عَلَيْهِمُ السَّماءُ وَ الْأَرْضُ )  در معناى اين آيه بر چند وجه اختلاف شده است :\r\n1 - از حسن است آنكه اهل آسمان و اهل زمين بر آنان نگريستند ، زيرا اينان مورد خشم پروردگار متعال بودند ، بنا بر اين مثل « تضع الحرب اوزارها » مىشود كه بمعنى تضع الحرب است و مثل شعر شاعر عرب حيطئه كه ميگويد :\r\n « و شرّ المنايا ميّت وسط اهله * كهلك الفتى قد اسلم الحيّ حاضره « 1 » \r\nيعنى : « بدترين مرگها مردن مرده‌اى است كه در ميان اهلش بميرد\r\n\r\n\r\n","description":"","footnote":"\r\n( 1 ) شاهد بر سر ميّت است كه بمعنى ميتته ميّت مىباشد كه ميتته حذف شده است .\r\n","page_name":" 303 ","page_number":305},
  {"content":"\r\n\r\nمانند هلاك شدن جوانى كه تسليم كند در حالى كه جمعيتش اطرافش باشند » كه تقديرش اينطور بوده است : « و شرّ المنايا ميتته ميّت » .\r\nو ذو الرّمهء شاعر ميگويد :\r\n « لهم مجلس صهب السبال اذلّة * سواسيه احرارها و عبيدها \r\nيعنى : « روميان ذليل مجلسى دارند كه در آن بردگان و آزادگان برابرند » كه تقديرش اينطور است : « لهم اهل مجلس » .\r\n2 - خداوند خواسته است در كوچك كردن قوم فرعون سخت مبالغه كند ، زيرا عرب هر گاه بخواهد از عظمت مصيبت زده سخن بگويد ، ميگويد :\r\nآسمان و زمين در مرگ او گريستند ، و يا ماه و خورشيد در مرگش تاريك شدند .\r\nجرير شاعر در مرثيهء عمر بن عبد العزيز ميگويد :\r\n « الشّمس طالعة ليست بكاسفه * تبكى عليك نجوم اللّيل و القمر \r\nيعنى : « خورشيد سر از افق بيرون آورده است امّا در عين حال ، ستارگان شب هم چنان پيدا است ، زيرا كه بخاطر عظمت اين مصيبت خورشيد نور خود را از دست داده است » .\r\nنابغه شاعر ديگر عرب ميگويد :\r\n « تبدوا كواكبه و الشّمس طالعة * لا النّور نور و لا الأظلام اظلام » \r\nيعنى : « با اينكه خورشيد طلوع كرده است ستارگان آسمان پيدا است نه ديگر نور نور است ، و نه ظلمت ظلمت است » .\r\n3 - كنايه از اين است كه اينان در زمين عمل صالحى نداشتند كه به آسمان بالا برده شود ، زيرا از ابن عبّاس روايت شده كه از او درباره اين آيه پرسيده گفتند : آيا آسمان و زمين بر كسى ميگريند ؟ در پاسخ گفت : آرى جايگاه\r\n\r\n","description":"","footnote":"","page_name":" 304 ","page_number":306},
  {"content":"\r\n\r\nنمازش در زمين ، و قسمتى از آسمان كه عملش از آنجا بالا ميرود بر او ميگريند « 1 » انس از پيامبر خدا ( ص ) روايت مىكند كه فرمودند :\r\n« هيچ مؤمنى نيست مگر آنكه يك در بالا رفتن عملش و يك در براى پائين آمدن روزيش در آسمان وجود دارد ، و هر گاه مرد بر او گريه ميكنند » .\r\nبنا بر اين معنى گريستن اين مواضع آنست كه با نبودن مؤمن اين مواضع از او خالى خواهد ماند ، همانگونه كه مزاحم عقيلى گويد :\r\n ( بكت دراهم من اجلهم فهلّلت * دموعى فاىّ الجازعين الوم \r\n أ مستعبرا يبكى من الهون و البلى * ام آخرا يبكى شجوه و يهيم ) « 2 » \r\nيعنى : ( خانهء آنان بخاطر آنان بگريه افتاد ، و اشك چشمانم سرازير شد ، كداميك از دو زارى كننده را سرزنش كنم ، آيا آن كس را كه از خارى ، و مصيبت‌هاى هاى گريه مىكند ، يا آن كس را كه از غم و اندوهش ميگريد و واله و سرگردان است ؟ ) .\r\n\r\n\r\n","description":"","footnote":"\r\n( 1 ) تفسير ابن عبّاس ص 308 در تفسير اين آيه ميگويد : « نه در آسمان و نه محلّ نماز آنان در روى زمين بر آنان نگريست ، زيرا مؤمن هر گاه بميرد باب آسمان كه عملش از آنجا بالا ميرفته و روزيش پائين ميآمده ، و جايگاه نماز او در زمينى كه روى آن نماز ميخوانده است بر او گريه ميكنند و اين مواضع بر فرعون و قومش نگريستند ، زيرا در آسمان درى نداشتند كه عمل صالحشان از آنجا بالا رود ، و جايگاهى براى نماز در روى زمين هم نداشتند .\r\n( 2 ) شاهد در اين شعر در جملهء « بكت دراهم » است كه گريه در اينجا بمعنى خالى ماندن خانه از ساكنانش گرفته شده است .\r\n","page_name":" 305 ","page_number":307},
  {"content":"\r\n\r\nسدى گفته است : « هنگامى كه حسين بن على بن ابى طالب ( ع ) كشته شد آسمان بر او گريست ، و گريه‌اش به اين بود كه افق آن سرخ رنگ بود » .\r\nزرارة بن اعين از حضرت صادق ( ع ) روايت مىكند كه فرمودند : « آسمان چهل روز بر يحيى بن زكريا و حسين بن على عليها السّلام گريست ، و بر هيچكس جز اين دو نفر نگريست .\r\nگفتم : گريهء آسمان بچه طريق بود ؟\r\nفرمودند : هنگامى كه طلوع ميكرد سرخ بود ، و بهنگام غروب هم سرخ بود » .\r\n ( وَ ما كانُوا مُنْظَرِينَ )  يعنى : در عقوبتشان شتاب شده و مهلت داده نشدند .\r\n\r\n","description":"","footnote":"","page_name":" 306 ","page_number":308},
  {"content":"\r\n\r\nسورهء دخان - آيات 30 - 40\r\n\r\n[ سوره الدخان ( 44 ) : آيات 30 تا 40 
  ]\r\nوَ لَقَدْ نَجَّيْنا بَنِي إِسْرائِيلَ مِنَ الْعَذابِ الْمُهِينِ ( 30 ) مِنْ فِرْعَوْنَ إِنَّهُ كانَ عالِياً مِنَ الْمُسْرِفِينَ ( 31 ) وَ لَقَدِ اخْتَرْناهُمْ عَلى عِلْمٍ عَلَى الْعالَمِينَ ( 32 ) وَ آتَيْناهُمْ مِنَ الْآياتِ ما فِيهِ بَلؤُا مُبِينٌ ( 33 ) إِنَّ هؤُلاءِ لَيَقُولُونَ ( 34 )\r\nإِنْ هِيَ إِلاَّ مَوْتَتُنَا الْأُولى وَ ما نَحْنُ بِمُنْشَرِينَ ( 35 ) فَأْتُوا بِآبائِنا إِنْ كُنْتُمْ صادِقِينَ ( 36 ) أَ هُمْ خَيْرٌ أَمْ قَوْمُ تُبَّعٍ وَ الَّذِينَ مِنْ قَبْلِهِمْ أَهْلَكْناهُمْ إِنَّهُمْ كانُوا مُجْرِمِينَ ( 37 ) وَ ما خَلَقْنَا السَّماواتِ وَ الْأَرْضَ وَ ما بَيْنَهُما لاعِبِينَ ( 38 ) ما خَلَقْناهُما إِلاَّ بِالْحَقِّ وَ لكِنَّ أَكْثَرَهُمْ لا يَعْلَمُونَ ( 39 )\r\nإِنَّ يَوْمَ الْفَصْلِ مِيقاتُهُمْ أَجْمَعِينَ ( 40 )\r\n\r\nترجمهء آيات :\r\n30 - بنى اسرائيل را از عذابى سخت نجات داديم .\r\n31 - آنان را از دست فرعون كه از سركشان تبهكار بود نجات داديم .\r\n32 - ما آنان را از روى دانشى از جهانيان انتخاب نموديم .\r\n33 - و از معجزات چيزهايى به آنان داديم كه موجب امتحانى آشكار بود 34 - اينان ميگويند .\r\n35 - جز همين مرگ اوّل ما چيزى در كار نيست و ديگر ما زنده نخواهيم شد .\r\n36 - اگر راست مىگوييد پدران ما را بياوريد .\r\n\r\n","description":"","footnote":"","page_name":" 307 ","page_number":309},
  {"content":"\r\n\r\n37 - آيا آنان بهترند يا قوم تبّع ، و كسانى كه پيش از آنان بودند ؟\r\nآنان را هلاك ساختيم ، زيرا مردمى گنهكار بودند .\r\n38 - آسمانها و زمين و آنچه ميان آنها است بيهوده نيافريده‌ايم .\r\n39 - اينها را جز بر حقّ نيافريده‌ايم ، ولى بيشتر آنان نميدانند .\r\n40 - روز قيامت وعده‌گاه آنان همگى است .\r\n( يازده آيه است )\r\n\r\nاعراب آيات :\r\n مِنْ فِرْعَوْنَ  - يعنى : « من عذاب فرعون » كه مضاف از جملهء حذف شده است ، و نيز جايز است « من فرعون » حال باشد از « عذاب مهين » - يعنى : عذابى مهين كه از طرف فرعون بود ، بنا بر اين تركيب از جمله مضاف حذف نشده است .\r\n أَ هُمْ خَيْرٌ أَمْ قَوْمُ تُبَّعٍ وَ الَّذِينَ مِنْ قَبْلِهِمْ  - جايز است الذّين من قبلهم مبتداء باشد ، و اهلكناهم خبر آن باشد ، و نيز جايز است كه منصوب باشد به فعلى در تقدير كه اهلكناهم بر آن دلالت دارد ، و نيز جايز است مرفوع باشد بنا بر آنكه عطف شده باشد بر قوم تبع ، و بنا بر اين تركيب بايد بر « قبلهم » وقف نمود ، و اهلكناهم در تقدير « اهلكناهم » است كه بمعنى : « و المهلكون من قبلهم » مىباشد .\r\n\r\nمعنى آيات :\r\nسپس خداوند سوگند ياد كرده ميفرمايد :\r\n ( وَ لَقَدْ نَجَّيْنا بَنِي إِسْرائِيلَ )  يعنى : كسانى را كه بموسى ايمان آورده بودند نجات داديم .\r\n\r\n","description":"","footnote":"","page_name":" 308 ","page_number":310},
  {"content":"\r\n\r\n ( مِنَ الْعَذابِ الْمُهِينِ )  از عذابهايى سخت كه فرزندان آنان را ميكشتند و زنان آنان را به كار ميگرفتند ، و كارهاى سخت و طاقت فرسا به آنان ميدادند .\r\n ( مِنْ فِرْعَوْنَ إِنَّهُ كانَ عالِياً مِنَ الْمُسْرِفِينَ )  يعنى : فرعون متكبّر برترى طلب و از متجاوزين بود كه در طغيان و سركشى كارش از حدّ گذشته بود .\r\nاينكه خداوند فرعون را به كلمهء « عاليا » توصيف نموده است ، با اينكه عالى ممكن است مدح باشد چون بعدا آن را مقيّد به اسراف كرده است مدح نميشود ، زيرا خداوند فرموده است فرعون در زياده روى و اسرافگرى عالى بوده است ، و كلمهء عالى اگر در صفات خوب باشد موجب مدح و اگر همراه صفات بد باشد موجب مذمت خواهد شد .\r\n ( وَ لَقَدِ اخْتَرْناهُمْ )  يعنى : موسى و قومش بنى اسرائيل را انتخاب كرديم و آنان را بوسيلهء تورات و پيامبرانى كه از ميانشان برانگيختيم برترى بخشيديم .\r\n ( عَلى عِلْمٍ )  « 1 » يعنى : و اين برترى كه به آنان داديم و اينكه آنان را بدين منظور برگزيديم از روى بينش و آگاهى قبلى بود كه آنان را شايستهء\r\n\r\n\r\n","description":"","footnote":"\r\n( 1 ) عيون اخبار الرّضا ( ع ) ج 1 ص 210 از حضرت امام حسن عسگرى عليه السّلام از پدرش از جدّش از حضرت رضا ( ع ) نقل مىكند : كه او نيز از پدرانش از حضرت على عليهم السّلام روايت كرده است كه :\r\n( رسول خدا « ص » ) فرمودند : خداوند ما آل محمّد را انتخاب فرموده است ، و نيز پيامبران و فرشتگان مقرب را برگزيده ، و انتخاب نفرموده است مگر با علم به اينكه كارى نخواهند كرد از زير ولايتش خارج شوند و بر خلاف عصمت باشد ، و موجب آن شود كه استحقاق عذاب و نقمتش را پيدا كنند . . . )\r\n","page_name":" 309 ","page_number":311},
  {"content":"\r\n\r\nاين نعمتها مىديديم .\r\n ( عَلَى الْعالَمِينَ )  قتاده و حسن و مجاهد گويند : آنان را ، بر جهانيان عصر خودشان برترى بخشيديم « 1 » و دليل بر آن فرمودهء الهى است دربارهء پيامبر ما ( ص ) :  « كُنْتُمْ خَيْرَ أُمَّةٍ أُخْرِجَتْ لِلنَّاسِ »  « 2 » .\r\nبعضى هم گفته‌اند معنى آيه اينست كه آنان را بر تمام جهانيان برترى داديم در اين جهت كه اختصاص به آنان داشت و پيامبران بسيارى از آنان مبعوث گرديد .\r\n ( وَ آتَيْناهُمْ مِنَ الْآياتِ )  يعنى : و معجزات بسيارى مانند شكافتن دريا ، و سايه‌بان شدن ابر ، و فرود آمدن خوراكيهاى من و سلوى به آنان عطا كرديم .\r\n ( ما فِيهِ بَلؤُا مُبِينٌ )  بقول حسن يعنى : معجزاتى كه در آن نعمتهايى آشكار بود .\r\nو از ابن زيد نقل شده است يعنى : معجزاتى فرستاديم كه در آن شدّت و آزمايش بود مانند عصا و يد بيضاء زيرا بلاء هم سختى دارد ، هم آسايش .\r\nبنا بر اين معجزات پيامبران براى خودشان و قومشان نعمت است ، و براى كفّار كه آنان را تكذيب ميكنند شدّت و سختى است .\r\nآن گاه خداوند از كفّار قوم پيامبر ما كه قبلا در اوّل سوره از آنان ياد شده بود خبر ميدهد و ميفرمايد :\r\n\r\n\r\n","description":"","footnote":"\r\n( 1 ) تفسير ابن عبّاس ص 309 نيز همين معنى را گفته است .\r\n( 2 ) سورهء آل عمران : 3 آيهء 110 .\r\n","page_name":" 310 ","page_number":312},
  {"content":"\r\n\r\n  ( إِنَّ هؤُلاءِ لَيَقُولُونَ إِنْ هِيَ إِلَّا مَوْتَتُنَا الْأُولى )   يعنى : جز همين يك بار كه در دنيا مىميريم چيز ديگرى در كار نيست ، و ديگر پس از اين مردن زنده نخواهيم شد .\r\n ( وَ ما نَحْنُ بِمُنْشَرِينَ )  و ديگر ، بازگشت و برانگيختن در كار نيست .\r\n ( فَأْتُوا بِآبائِنا إِنْ كُنْتُمْ صادِقِينَ )  يعنى : اگر راست مىگوييد كه خداوند ميتواند مرده‌ها را زنده كند پدران ما را كه قبلا مرده‌اند زنده كنيد .\r\nبعضى گفته‌اند كه اين سخن از ابو جهل بن هشام است كه به پيامبر ميگويد : اگر راست مىگويى قصىّ ابن كلاب جدّت را زنده كن ، او مردى راستگو است تا وضعيّت پس از مرگ را از او بپرسيم .\r\nو اين سخن را ابو جهل به دو جهت از روى نادانى گفته است :\r\n1 - زنده كردن مردگان به منظور پاداش دادن است نه به جهت تكليف ، و دنيا جاى پاداش نيست ، و محلّ تكليف است ، بنا بر اين مثل اين مىماند كه گفته باشد اگر راست مىگويى كه مردگان براى پاداش دوباره زنده خواهند شد ، پس آنان را براى تكليف به دنيا باز گردان .\r\n2 - زنده كردن مردگان در دنيا بخاطر مصالحى انجام ميگيرد ، و با پيشنهاد مردم نيست ، زيرا گاهى ممكن است پيشنهاد مردم موجب مفاسدى باشد .\r\nو چون مشركين راه برهان را رها كرده ، و راه شبهه و نادانى در پيش گرفتند ، خداوند هم به منظور اندرز دادن آنان تهديدشان نموده فرمود :\r\n ( أَ هُمْ خَيْرٌ أَمْ قَوْمُ تُبَّعٍ )  يعنى : آيا مشركين قريش داراى نعمت بيشترى بودند و مال و ثروت بيشترى داشتند ، و از نظر قدرت و نيرو مهمتر بودند يا\r\n\r\n","description":"","footnote":"","page_name":" 311 ","page_number":313},
  {"content":"\r\n\r\nقوم تبع حميرى كه با لشگر خود راه افتادند تا آمدند و حيره را گرفته سمرقند را ويران ساخته آن را از نو ساختند ، و رئيس آنان وقتى نامه مينگاشت در اوّل آن مينوشت بنام آنكه مالك خشكى و دريا و خورشيد و بادها است ، و اين معنى از قتاده نقل شده است .\r\nو اينكه نام اين شخص را « تبع » ناميده‌اند ، براى آنست كه ، مردم بسيارى پيروش بودند ، و بعضى گفته‌اند علّت آنكه او را تبع ناميده‌اند ، آن است كه او « تبعى » بوده است از تبعهايى كه پادشاه يمن بوده‌اند ، و بنا بر اين گفتار تبع لقبى است مانند « خاقان » كه لقب پادشاه ترك است ، و « قيصر » كه لقب پادشاهان روم است ، و نام اين تبع « اسعد ابو كرب » بوده است .\r\nسهل بن سعد از پيامبر اكرم ( ص ) روايت مىكند كه فرمودند : تبع را نفرين نكنيد ، زيرا تبع اسلام آورده است .\r\nو كعب ميگويد : تبع مردى صالح بوده است ، خداوند او را مذمت نكرده است ، بلكه خداوند قوم حضرت را مذمّت كرده است .\r\nوليد بن صبيح از حضرت صادق ( ع ) روايت مىكند كه فرمودند : تبع به دو قبيلهء اوس و خزرج گفت اينجا سكونت كنيد تا پيامبر آخر الزّمان ظهور كند و اگر من او را درك كنم به او ايمان خواهم آورد ، و در خدمت او خواهم بود .\r\n ( وَ الَّذِينَ مِنْ قَبْلِهِمْ )  يعنى كسانى كه قبل از قوم تبع بوده‌اند مانند قوم نوح و عاد و ثمود .\r\n ( أَهْلَكْناهُمْ )  يعنى ما آنان را هلاك كرديم ، اينان كه از آنان مهمتر نيستند ، ما آن اقوام را بخاطر كفرشان هلاك ساختيم ، اينان هم مانند آنان هستند ، بلكه آنان از نظر قدرت و جمعيّت مهمتر و بيشتر بودند ، بنا\r\n\r\n","description":"","footnote":"","page_name":" 312 ","page_number":314},
  {"content":"\r\n\r\nبر اين هلاك نمودن اينان آسانتر است .\r\n ( إِنَّهُمْ كانُوا مُجْرِمِينَ )  آن اقوام گناهكار بودند كه هلاك شدند ، پس اينان هم بترسند از اينكه مانند آنان بسرشان آيد .\r\n ( وَ ما خَلَقْنَا السَّماواتِ وَ الْأَرْضَ وَ ما بَيْنَهُما لاعِبِينَ )  يعنى : ما اين آسمان و زمين را بدون حكمت نيافريده‌ايم ، بلكه آفرينش آنها داراى خاصيّت ، و حكمتى است ، و آن عبارتست از آنكه مكلّفين را از آن بهره‌مند سازيم و آنان را در معرض ثواب قرار دهيم ، و نيز بوسيلهء آسمان و زمين ساير حيوانات را به انواع و اقسام لذّتها بهره‌مند سازيم .\r\n ( ما خَلَقْناهُما إِلَّا بِالْحَقِّ )  يعنى آسمان و زمين جز از روى دانشى كه موجب خلقت آنها بود نيافريديم ، زيرا علم جز براستى و حقيقت دعوت نميكند بعضى گفته‌اند يعنى : آسمان و زمين را نيافريديم مگر براى حقّ يعنى امتحان نمودن بوسيلهء امر و نهى و تميز دادن بين نيكو كار و بد كار بدليل اين آيه كه ميفرمايد :  « لِيَجْزِيَ الَّذِينَ أَساؤُا بِما عَمِلُوا وَ يَجْزِيَ الَّذِينَ أَحْسَنُوا »  يعنى : تا آنان كه اعمال زشتى انجام داده‌اند بپاداش خود برسند و آنان كه كارهاى نيك انجام داده‌اند نيز بپاداش عمل نيك خود برسند .\r\nبعضى هم گفته‌اند يعنى : ما آنها را جز بر حقّ كه مستوجب حمد و ثنا است نيافريديم ، و ما آنها را بر باطل نيافريديم كه مستوجب مذمت باشد .\r\n ( وَ لكِنَّ أَكْثَرَهُمْ لا يَعْلَمُونَ )  يعنى : و لكن بيشتر مردم صحّت آنچه را كه ما گفته‌ايم نميدانند ، زيرا در گفتار ما و استدلالهايى كه بر صحّت آن اقامه شده است دقّت نميكنند .\r\n ( إِنَّ يَوْمَ الْفَصْلِ مِيقاتُهُمْ أَجْمَعِينَ )  « 1 » يعنى روزى كه ميان اهل حق\r\n\r\n\r\n","description":"","footnote":"\r\n( 1 ) تفسير نور الثّقلين ج 4 ص 629 ج 39 از اصول كافى : ( زيد\r\n","page_name":" 313 ","page_number":315},
  {"content":"\r\n\r\nو اهل باطل جدايى مىافتد .\r\nبعضى گفته‌اند يعنى : روز دادگرى وعده‌گاه قوم فرعون و قوم تبع و اقوام پيش از آنان و مشركين قريش است .\r\n\r\n\r\n","description":"","footnote":"\r\n( شحّام گويد : شب جمعه در راه بوديم كه حضرت صادق ( ع ) به من فرمود : قرآن بخوان كه امشب شب جمعه است ، من اين آيه را خواندم :\r\n « إِنَّ يَوْمَ الْفَصْلِ . . . »  حضرت صادق ( ع ) فرمودند :\r\n« به خدا سوگند آن بندگان كه استثناء شده‌اند ما هستيم ، و مائيم كه مؤمنان را بىنياز ميسازيم » .\r\n","page_name":" 314 ","page_number":316},
  {"content":"\r\n\r\nسورهء دخان - آيات 41 - 50\r\n\r\n[ سوره الدخان ( 44 ) : آيات 41 تا 50 
  ]\r\nيَوْمَ لا يُغْنِي مَوْلًى عَنْ مَوْلًى شَيْئاً وَ لا هُمْ يُنْصَرُونَ ( 41 ) إِلاَّ مَنْ رَحِمَ اللَّهُ إِنَّهُ هُوَ الْعَزِيزُ الرَّحِيمُ ( 42 ) إِنَّ شَجَرَةَ الزَّقُّومِ ( 43 ) طَعامُ الْأَثِيمِ ( 44 ) كَالْمُهْلِ يَغْلِي فِي الْبُطُونِ ( 45 )\r\nكَغَلْيِ الْحَمِيمِ ( 46 ) خُذُوهُ فَاعْتِلُوهُ إِلى سَواءِ الْجَحِيمِ ( 47 ) ثُمَّ صُبُّوا فَوْقَ رَأْسِهِ مِنْ عَذابِ الْحَمِيمِ ( 48 ) ذُقْ إِنَّكَ أَنْتَ الْعَزِيزُ الْكَرِيمُ ( 49 ) إِنَّ هذا ما كُنْتُمْ بِهِ تَمْتَرُونَ ( 50 )\r\n\r\nترجمهء آيات :\r\n41 - روزى كه هيچ دوستى دوست خود را بىنياز نخواهد ساخت ، و هيچكس يارى نخواهد شد .\r\n42 - مگر كسانى كه خداوند به آنان رحم كند ، كه او عزيز و رحيم است .\r\n43 - كه براستى درخت زقّوم .\r\n44 - خوراك افراد بسيار گنهكار است .\r\n45 - كه همانند فلزّ گداخته در دلها ميجوشد .\r\n46 - آن گونه كه آب داغ ميجوشد .\r\n47 - او را بگيريد و در وسط آتش جهنّم افكنيد .\r\n48 - و سپس از آب فوق العاده جوشان روى سرش ريزيد .\r\n\r\n","description":"","footnote":"","page_name":" 315 ","page_number":317},
  {"content":"\r\n\r\n49 - عذاب را بچش كه تو عزيز و حكيم هستى .\r\n50 - اين همان جهنّمى است كه در آن شك داشتيد .\r\n( ده آيه است )\r\n\r\nقرائت آيات :\r\nيغلى - اهل مكّه و حفص و رويس يغلى با ياء خوانده‌اند ، و ديگران تغلى با تاء قرائت كرده‌اند .\r\nفاعتلوه - اهل كوفه و ابو جعفر و ابو عمرو فاعتلوه بكسر تاء و بقيّه بضمّ تاء خوانده‌اند .\r\nانّك - كسايى بتنهايى ذق انّك بفتح همزهء و بقيّه بكسر آن قرائت نموده‌اند .\r\n\r\nدليل قرائت :\r\nهر كس تغلى با تاء خوانده است ضمير را به شجره برگردانده است كه گويا درخت ميجوشد ، و هر كس يغلى با ياء خوانده است ضمير آن را به طعام برگردانده است كه در لفظ مذكّر است هر چند در معنى طعام همان شجره است و يَعتِل و يَعتُل مانند يعكف و يعكف و يفسق و يفسق است در اينكه دو لغت ميباشند و فاعتلوه يعنى او را با زور و جبر بكشيد .\r\nو هر كس انّك بكسر قرائت كرده معنى آيه اينست : « بچش كه تو به خيال خودت عزيز و حكيم هستى » و هر كس انّك بفتح خوانده است يعنى چون عزيز و حكيم هستى بچش .\r\n\r\nمعنى آيات :\r\nپس از آنكه خداوند يادآورى كردند كه روز قيامت وعده‌گاه بندگان\r\n\r\n","description":"","footnote":"","page_name":" 316 ","page_number":318},
  {"content":"\r\n\r\nاست ، و آنان را در آن روز محشور ميگرداند ، در مقام بيان و توضيح اين روز بر آمده ميفرمايد :\r\n ( يَوْمَ لا يُغْنِي مَوْلًى عَنْ مَوْلًى شَيْئاً )  مولى عبارتست از دوستى ، كه معمولا به يارى دوستش مىشتابد ، و در اين قسم پسر عمو ، و ياور و هم سوگند انسان و ديگران كه داراى چنين صفتى هستند وارد ميشوند .\r\nيعنى : اين روز روزى است كه هيچ دوستى دوست خود را بىنياز نخواهد ساخت ، و نميتواند عذاب خدا را از او دور سازد .\r\n ( وَ لا هُمْ يُنْصَرُونَ )  و هيچكس يارى نخواهد شد ، و اين قسمت از آيه با آنچه كه بيشتر مسلمين در مورد شفاعت قائل هستند منافاتى ندارد ، زيرا شفاعت كه بوسيلهء پيامبر خدا ( ص ) و ائمّهء اطهار ( ع ) و مؤمنين انجام ميگيرد با اجازهء خدا است ، بنا بر اين معنى آيه اينطور خواهد شد هيچكس حق ندارند كه عذاب الهى را از آنان دور سازد ، و آنان را يارى كند بدون آنكه از خدا اجازه داشته باشد .\r\nو اين قسمت را كه ما به آن اشاره كرديم در آيهء بعدى بعنوان استثناء كسانى را مورد رحمت دانسته ميفرمايد :\r\n ( إِلَّا مَنْ رَحِمَ اللَّهُ )  « 1 » يعنى غير از كسانى از مؤمنين كه خداوند به آنان رحم فرموده است ، كه اين گونه افراد يا از اوّل عذابشان ساقط مىشود\r\n\r\n\r\n","description":"","footnote":"\r\n( 1 ) بروايتى كه در پاورقى  « إِنَّ يَوْمَ الْفَصْلِ »  آورده‌ايم رجوع كنيد ، طبق اين روايت  « إِلَّا مَنْ رَحِمَ اللَّهُ »  استثناء از  « لا يُغْنِي مَوْلًى »  است يعنى :\r\nكسى قدرت بىنياز كردن ندارد مگر آنها كه خدا حق شفاعت به ايشان داده باشد .\r\n","page_name":" 317 ","page_number":319},
  {"content":"\r\n\r\nيا آنكه خداوند اجازه ميدهد تا افرادى كه داراى درجه و منزلتى هستند در باره آنان شفاعت كنند ، و بدينوسيله عذاب آنان ساقط گردد .\r\n ( إِنَّهُ هُوَ الْعَزِيزُ الرَّحِيمُ )  يعنى : خداوند در انتقام گرفتن از دشمنانش عزيز ) پيروز و نسبت به مؤمنين ( رحيم ) مهربان است .\r\nسپس خداوند فرق بين اين دو دسته را بيان كرده ميفرمايد :\r\n ( إِنَّ شَجَرَةَ الزَّقُّومِ )  تفسير آن در سورهء صافّات گذشت « 1 » .\r\n ( طَعامُ الْأَثِيمِ )  اثيم يعنى : شخص گناهكار ، و اينجا منظور از آن ابو جهل است ، و روايت شده است براى ابو جهل خرما و كره آوردند آنها را با هم خورد و گفت : اين همان زقّومى است كه محمّد ما را از آن ميترساند ، و ما اينك دهان خود را از آن پر ميكنيم ، سپس خداوند فرمود :\r\n ( كَالْمُهْلِ )  كه عبارتست از مس گداخته يا سرب گداخته يا طلا و نقرهء گداخته .\r\nو بعضى هم گفته‌اند مهل عبارتست از كثافات رسوب كردهء روغن گداخته .\r\n  ( يَغْلِي فِي الْبُطُونِ كَغَلْيِ الْحَمِيمِ )   يعنى : هنگامى كه زقّوم ، وارد شكمهاى اهل جهنّم شد مانند آب جوش كه با شدّت حرارت داده شده باشد در شكمشان ميجوشد .\r\nابو على گويد : نميشود اين طور معنى كنيم كه مهل در شكمها ميجوشد زيرا مهل بعنوان تشبيه در ذوب شدن آن آمده است ، بنا بر اين مهل در شكم نمىجوشد بلكه آن خوراك زقّوم مانند مهل « مس گداخته » و مانند آب جوش در شكم ميجوشد .\r\n\r\n\r\n","description":"","footnote":"\r\n( 1 ) رجوع شود به جلد 8 عربى ص 445 تفسير آيهء 62 سورهء صافّات .\r\n","page_name":" 318 ","page_number":320},
  {"content":"\r\n\r\n ( خُذُوهُ )  يعنى به مأمورين جهنّم گفته مىشود اين گناهكار را بگيريد .\r\n ( فَاعْتِلُوهُ )  يعنى او را هل دهيد ، و با زور و جبر به طرف جهنّم گسيل دهيد ، و از اين قبيل است گفته شاعر عرب .\r\n ( فيا ضيعة الفتيان اذ يعتلونه * ببطن الرّى مثل الفنيق المسدّم ) « 1 » \r\nيعنى : ( واى بر آن جوان از دست رفته‌اى كه او را همچون شترهاى بد روى خاك كشان كشان مىبرند ) .\r\nو از مجاهد نقل كرده‌اند كه « فاعتلوه » يعنى او را روى خاك انداخته كشان كشان ببريد طورى كه صورتش به خاك ماليده شود .\r\n ( إِلى سَواءِ الْجَحِيمِ )  از قتاده است يعنى : او را بوسط جهنّم ببريد و اينكه وسط چيزى را « سواء » گويند بعلّت آنست كه فاصله وسط با اطراف آن ، مساوى است ، و سواء بمعنى عدل است .\r\n ( ثُمَّ صُبُّوا فَوْقَ رَأْسِهِ )  مقاتل گويد : خزانه دار جهنّم آبى جوشان از روى سر آنان عبور ميدهد كه در اثر آن مغز سرشان ميجوشد .\r\n ( مِنْ عَذابِ الْحَمِيمِ )  حميم آبى است كه در منتها درجهء حرارت است و خازن جهنّم به آن گنهكار ميگويد :\r\n ( ذُقْ إِنَّكَ أَنْتَ الْعَزِيزُ الْكَرِيمُ )  يعنى : اين عذاب را بچش كه تو با عزّت و بزرگوار هستى ! زيرا اين جهنّمى در دنيا ميگفته است من عزيزترين فرد اين وادى و بزرگوارترين آنان هستم ، همين فرشتهء عذاب به او ميگويد :\r\nاى كسانى كه خودت را عزيز و بزرگوار من پنداشتى اينك عذاب الهى را\r\n\r\n\r\n","description":"","footnote":"\r\n( 1 ) شاهد در اين شعر بر سر جملهء « يعتلونه » است كه بمعنى به زور بردن و روى خاك كشيدن آمده است .\r\n","page_name":" 319 ","page_number":321},
  {"content":"\r\n\r\nبچش ! بعضى هم گفته‌اند اين جمله در معناى نقيض است و مثل آنست كه به او گفته باشند ، اى ذليل و پست بچش ! ولى بعنوان مسخره و استخفاف به اين طريق گفته شده است .\r\nبعضى هم گفته‌اند يعنى : تو در ميان قومت عزيز و بزرگوار بودى ولى اين عزّت و بزرگوارى بدردت نخورد « 1 » .\r\n ( إِنَّ هذا ما كُنْتُمْ بِهِ تَمْتَرُونَ )  يعنى : سپس به آنان گفته مىشود كه :\r\nاين عذاب همان است كه در دنيا نسبت به آن شك داشتيد .\r\n\r\n\r\n","description":"","footnote":"\r\n( 1 ) نور الثّقلين ج 4 ص 630 بنقل از جوامع الجامع روايت شده است كه : ( ابو جهل برسول خدا ( ص ) ميگفت : ميان اين دو كوه از من عزيزتر ، و بزرگوارتر وجود ندارد )\r\n","page_name":" 320 ","page_number":322},
  {"content":"\r\n\r\nسورهء دخان - آيات 51 - 59\r\n\r\n[ سوره الدخان ( 44 ) : آيات 51 تا 59 
  ]\r\nإِنَّ الْمُتَّقِينَ فِي مَقامٍ أَمِينٍ ( 51 ) فِي جَنَّاتٍ وَ عُيُونٍ ( 52 ) يَلْبَسُونَ مِنْ سُندُسٍ وَ إِسْتَبْرَقٍ مُتَقابِلِينَ ( 53 ) كَذلِكَ وَ زَوَّجْناهُمْ بِحُورٍ عِينٍ ( 54 ) يَدْعُونَ فِيها بِكُلِّ فاكِهَةٍ آمِنِينَ ( 55 )\r\nلا يَذُوقُونَ فِيهَا الْمَوْتَ إِلاَّ الْمَوْتَةَ الْأُولى وَ وَقاهُمْ عَذابَ الْجَحِيمِ ( 56 ) فَضْلاً مِنْ رَبِّكَ ذلِكَ هُوَ الْفَوْزُ الْعَظِيمُ ( 57 ) فَإِنَّما يَسَّرْناهُ بِلِسانِكَ لَعَلَّهُمْ يَتَذَكَّرُونَ ( 58 ) فَارْتَقِبْ إِنَّهُمْ مُرْتَقِبُونَ ( 59 )\r\n\r\nترجمهء آيات :\r\n51 - تقوى پيشگان در جايگاهى امن و امان بسر مىبرند .\r\n52 - در بهشتها و چشمه سارها .\r\n53 - از لباسهاى حرير و ديبا ميپوشند ، و روبروى يكديگر قرار مىگيرند .\r\n54 - اين چنين است حال آنان و آنان را با حور العين تزويج ميدهيم 55 - هر نوع ميوه‌اى بخواهند در كمال آرامش - حاضر است - .\r\n56 - و جز همان مرگ اوّل مرگى نخواهند چشيد ، و آنان را از عذاب جهنّم باز ميدارد .\r\n57 - فضلى است از طرف پروردگارت و اينست رستگارى بزرگ .\r\n58 - قرآن را بر زبانت آسان ساختيم تا قومت يادآور شوند .\r\n\r\n","description":"","footnote":"","page_name":" 321 ","page_number":323},
  {"content":"\r\n\r\n59 - و در انتظار باش كه آنان هم در انتظارند .\r\n( نه آيه )\r\n\r\nقرائت آيات :\r\nمقام - اهل مدينه و ابن عامر فى مقام بضمّ ميم ، و بقيّه به فتح آن قرائت نموده‌اند .\r\nدليل قرائت :\r\nكسى كه ميم را فتحه داده است منظورش از آن مجلس و محلّ حضور افراد است ، همانگونه كه در جاى ديگر فرموده است :  « فِي مَقْعَدِ صِدْقٍ »  و مخصوصا اينكه مقام در اينجا موصوف شده است به امن تقويت مىكند كه منظور از آن مكان است .\r\nو هر كس بضمّ خوانده است احتمال هست منظور از آن مكان باشد از اقام ، كه بنا بر اين احتمال معنى دو قرائت يكى خواهد شد ، و نيز جايز است كه مقام را مصدر بگيريم ، و مضاف را محذوف بدانيم كه تقدير اينطور باشد « فى موضع اقامة » .\r\n\r\nلغات آيات :\r\nسندس - حرير است .\r\nاستبرق - عبارتست از ديباى ضخيم ، زجاج گفته است اينكه به آن استبرق گفته‌اند بخاطر شدّت براقيت آن است .\r\nحور - جمع حوراء است از حور كه عبارتست از سفيدى شديد ، و حوريان بهشتى داراى صورتهايى سفيد و درخشان هستند .\r\nابو عبيده گويد : حوراء به كسى گويند كه سفيدى چشمش بسيار سفيد و\r\n\r\n","description":"","footnote":"","page_name":" 322 ","page_number":324},
  {"content":"\r\n\r\nسياهى آن بسيار سياه باشد .\r\nعين - جمع عيناء كسى را گويند كه داراى چشمانى درشت باشد .\r\n\r\nاعراب آيات :\r\nكذلك - جار و مجرور است و در موضع رفع است بنا بر آنكه خبر مبتداء باشد ، و تقدير چنين است : « الا مر كذلك » .\r\nمتقابلين منصوب است بنا بر اينكه حال باشد از يلبسون .\r\nيلبسون جايز است كه خبر بعد از خبر باشد ، و جايز است كه حال باشد از ظرفى كه عبارتست از فى مقام ، زيرا تقدير چنين است متّقين در مقامى قرار دارند ، و مفعول يلبسون محذوف است ، و تقديرش چنين است « يلبسون ثيابا من سندس » .\r\nو آمنين حال است از يدعون .\r\n الْمَوْتَةَ الْأُولى  منصوب است بنا بر استثناء .\r\nزجاج گويد : يعنى « سوى الموتة الّتى ذاقوها فى الدّنيا » مثل آنجا كه ميفرمايد :  « وَ لا تَنْكِحُوا ما نَكَحَ آباؤُكُمْ مِنَ النِّساءِ إِلَّا ما قَدْ سَلَفَ »  كه به معنى « سوى ما قد سلف » است .\r\nبه نظر من سوى هميشه ظرف است ، الّا هم حرف است ، روى اينحساب چگونه ميتوان گفت : الا بمعنى سوى است ؟ پس بهتر آنست كه بگوئيم الّا در اينجا با ما بعدش صفت است يا بدل بمعنى غير و تقديرش اينست : « لا يذوقون فيها الموت غير الموتة الاولى » و بايد مستثنى منه موت باشد نه موتهء اولى زيرا موتهء اولى منقضى شده است ، پس ممكن نيست از موتى كه در بهشت آن را نمىچشند استثناء شود ، زيرا داخل در آن نيست كه از آن استثناء شود .\r\n\r\n","description":"","footnote":"","page_name":" 323 ","page_number":325},
  {"content":"\r\n\r\n فَضْلًا مِنْ رَبِّكَ  مفعول له است ، و تقديرش چنين است : « فعل اللَّه ذلك بهم فضلا منهم و تفضّلا منه » و نيز جايز است كه منصوب باشد .\r\nبفعل مقدّرى و تقديرش اينطور باشد : « و اعطاهم فضلا » و جايز است نيز فضلا مصدر مؤكّد ما قبلش باشد ، زيرا آنچه كه قبلا آمده است تفضّل الهى است ، مانند گفتار امرء القيس شاعر عرب كه ميگويد : « و رضت فذلّت صعبة اىّ اذلال » « 1 » در صورتى كه شعر را بمعنى « اذللته اىّ اذلال » بگيريم ، در اين صورت اى اذلال مصدر مؤكّد است براى رضت و با بودن رضت از جملهء اذللت بينياز شده‌ايم .\r\n\r\nمعنى آيات :\r\nسپس خداوند بدنبال وعده‌هاى عذاب كه براى مشركين داده است وعده‌هاى رحمت را براى مؤمنين يادآورى كرده ميفرمايد :\r\n ( إِنَّ الْمُتَّقِينَ )  يعنى كسانى كه از نافرمانى خدا اجتناب ميكنند ، و نافرمانى خدا را زشت ميدانند ، و هميشه فرمان خداوند را بجا ميآورند .\r\n ( فِي مَقامٍ أَمِينٍ )  يعنى : در جايگاهى هستند كه در آنجا امنيت دارند و از حوادث تغيير و مرگ در امان هستند .\r\nو قتاده گفته است در آنجا از شرّ شيطان و اندوهها در امان هستند .\r\n\r\n\r\n","description":"","footnote":"\r\n( 1 ) شاهد بر سراى اذلال است كه مصدر مؤكّد است براى رضت كه به معنى اذللته آمده است ، ولى در ظاهر مصدر مؤكّد كه ذلّت باشد ، بنا بر اين نميتواند شاهد مثال مورد ما باشد .\r\n","page_name":" 324 ","page_number":326},
  {"content":"\r\n\r\n ( فِي جَنَّاتٍ وَ عُيُونٍ )  يعنى در بستانهايى هستند كه چشمه سارهايى در آن جريان دارد .\r\n ( يَلْبَسُونَ مِنْ سُندُسٍ وَ إِسْتَبْرَقٍ )  خطاب به عرب است ، و لذا به آنان چيزهايى را وعده ميدهد كه در نظرشان بسيار مهمّ است ، و همگى آرزوى آن را دارند .\r\nو بعضى هم گفته‌اند سندس لباس است ، و استبرق فرش مىباشد .\r\n ( مُتَقابِلِينَ )  يعنى : در مجالس روبروى يكديگرند ، نه آنكه پشت به هم كنند .\r\nبعضى هم گفته‌اند يعنى : با دوستى و محبّت نسبت به يكديگر ، روى ميآورند ، نه آنكه از روى كينه و دشمنى پشت به يكديگر كنند .\r\n ( كَذلِكَ )  يعنى : اين چنين است حالت اهل بهشت .\r\n ( وَ زَوَّجْناهُمْ بِحُورٍ عِينٍ )  اخفش گفته است : منظور از آن همان ازدواج معروف است كه گفته مىشود : « زوّجته بامرأة » يعنى : زنى براى او به زوجيّت گرفتم .\r\nولى ديگرى ميگويد : در بهشت ازدواج به اين معنى نيست ، بلكه به اين معنى كه آنان را با حور العين قرين و همنشين ساختيم .\r\n ( يَدْعُونَ فِيها بِكُلِّ فاكِهَةٍ آمِنِينَ )  يعنى : هر نوع ميوه‌اى كه بخواهند بىآنكه ترس از بين رفتن يا تمام شدن يا مضرّ بودن آن را داشته باشند از آن درخواست ميكنند .\r\nبعضى هم گفته‌اند : يعنى در حالى كه از هر نوع گزندى مانند ترش كردن ، يا بيمار شدن ، و درد كشيدن در امان هستند .\r\n ( لا يَذُوقُونَ فِيهَا الْمَوْتَ )  اينجا مرگ را به غذايى تشبيه كرده است كه\r\n\r\n","description":"","footnote":"","page_name":" 325 ","page_number":327},
  {"content":"\r\n\r\nچشيده مىشود و در ذائقهء انسان بد طعم جلوه مىكند ، و سپس نفى كرده است كه اين معنى در بهشت باشد .\r\nو اينكه تنها به متّقين اين بشارت را داده است كه در آخرت مرگ را نخواهند چشيد با اينكه منحصر به آنان نيست و تمام مردم در آخرت ، مرگ نخواهند داشت ؟\r\nعلّتش آنست كه اين خبر به صورت مژده‌اى است براى متّقين كه يك زندگى سعادتمندانه‌اى در بهشت خواهند داشت .\r\nولى آنها كه از نظر شكنجه در حالتى بدتر از مرگ بسر مىبرند ، چنين صفتى بر آنان اطلاق نخواهد شد زيرا آنان هر لحظه با آن عذابهايى كه ميكشند در حال چشيدن طعم ناگوار مرگ هستند .\r\n ( إِلَّا الْمَوْتَةَ الْأُولى )  بعضى گفته‌اند يعنى : بعد از مرگ اوّل ، ديگر مرگى نخواهند ديد .\r\nبعضى گفته‌اند يعنى : لكن مرگ اوّل را كه چشيده‌اند .\r\nبعضى هم گفته‌اند : يعنى : بجز مرگ اوّل مرگى نخواهند داشت و ما نظر خودمان را در اين باره گفتيم .\r\n ( وَ وَقاهُمْ عَذابَ الْجَحِيمِ )  يعنى : عذاب جهنّم را از آنان دور ساخته است .\r\nمعتزليان كه فرقه‌اى از اهل سنّت هستند با اين آيه استدلال ميكنند بر اينكه فاسق ملّى هيچگاه از آتش بيرون نخواهند آمد ، زيرا اگر آنان هم جايز باشد كه از آتش در آيند پس آنان نيز مانند متّقين از آتش جهنّم ، دور شده‌اند .\r\nجواب اين اشكال آنست كه ممكن است اين آيه مخصوص كسانى باشد\r\n\r\n","description":"","footnote":"","page_name":" 326 ","page_number":328},
  {"content":"\r\n\r\nكه اصلا استحقاق وارد شدن به جهنّم را ندارند ، و اصلا وارد جهنّم نميشوند « 1 » يا اينكه آيه مخصوص آنها است كه استحقاق جهنّم را داشته‌اند ولى از باب تفضّل عفو شده‌اند ، و اصلا داخل جهنّم نشده‌اند ، و نيز جايز است كه بگوئيم منظور از  « وَ وَقاهُمْ عَذابَ الْجَحِيمِ »  يعنى : آنان را از اينكه هميشه در جهنّم بمانند حفظ كرده است ، يا منظور آن باشد از اينكه آنان را بسبك كفّار عذاب كند حفظ نموده است .\r\n ( فَضْلًا مِنْ رَبِّكَ )  يعنى : خداوند اين نعمتها را از راه تفضّل و زياده بخشى به آنان عطا فرموده است ، زيرا خداوند آنان را آفريده ، و بر آنان نعمت فرموده ، و عقل را بر آنان مسلّط ساخته ، و آنان را مكلّف ساخته است و براى آنان آياتى كه دلالت بر وحدانيتش و نيكى عبادتها دارد بيان فرموده است و بدينوسيله استحقاق نعمتهاى عظيم يافته‌اند ، زيرا سبب استحقاق نعمتها عبارتست از تكليف و اطاعت و اين نعمت بخششى از طرف پروردگار فضل است .\r\n ( ذلِكَ هُوَ الْفَوْزُ الْعَظِيمُ )  يعنى : اين معنى دست يافتن بخواستهء بزرگى است .\r\n ( فَإِنَّما يَسَّرْناهُ بِلِسانِكَ )  يعنى : قرآن را بر زبانت آسان نموديم ، بنا\r\n\r\n\r\n","description":"","footnote":"\r\n( 1 ) به نظر مترجم جواب اين اشكال آنست كه اثبات شىء نفى ما عدا نميكند « وقيهم عذاب الحميم » يعنى خداوند متّقين را از عذاب جهنّم حفظ مىكند منافات ندارد كه بعضى گناهكاران هم پس از مدّتى از عذاب آتش نجات يابند ، و نيز طبق صريح آيهء شريفهء  ( وَ إِنْ مِنْكُمْ إِلَّا وارِدُها )  همگى وارد جهنم خواهند شد و سپس كسانى نجات خواهند يافت  ( ثُمَّ نُنَجِّي الَّذِينَ . . . )  بنا بر اين جواب مرحوم طبرسى خالى از اشكال نيست .\r\n","page_name":" 327 ","page_number":329},
  {"content":"\r\n\r\nبر اين هاء در  « يَسَّرْناهُ »  كنايه از چيزى است كه ياد نشده است ، يعنى خواندن قرآن را بر زبانت آسان ساختيم .\r\nبعضى گفته‌اند يعنى : قرآن را عربى قرار داديم ، تا بر تو و بر قومت فهميدنش آسان باشد .\r\n ( لَعَلَّهُمْ يَتَذَكَّرُونَ )  يعنى : تا آنان بامر و نهى و وعده و وعيدى كه در آنست توجّه كرده ، در آن تفكّر نمايند .\r\n ( فَارْتَقِبْ إِنَّهُمْ مُرْتَقِبُونَ )  يعنى : اگر رويگردان شدند ، و نپذيرفتند در انتظار آنچه كه به تو وعده داده‌ايم باش ، و آنان هم در انتظار هستند ، زيرا آنان در حكم منتظر ميباشند ، چون نيكوكار در انتظار عاقبت كارهاى نيك خود و بدكار در انتظار عاقبت كارهاى زشت خويشتن است .\r\nو بعضى گفته‌اند يعنى : منتظر باش كه عذاب الهى بر آنان وارد شود زيرا آنان منتظرند كه مصيبتهايى بر تو وارد شود .\r\nو بعضى گفته‌اند : منتظر باش كه بر آنان پيروز گردى ، كه آنان به خيال باطل خود در انتظار پيروز گشتن بر تو هستند .\r\n\r\n","description":"","footnote":"","page_name":" 328 ","page_number":330},
  {"content":"\r\n\r\n\r\nسورهء جاثيه\r\nاين سوره بنام « سورهء شريعت » نيز موسوم است ، زيرا در آن ، آمده است :  « ثُمَّ جَعَلْناكَ عَلى شَرِيعَةٍ مِنَ الْأَمْرِ »  « 1 » .\r\nو اين سوره در مكّه نازل شده است ، قتاده گفته است بجز يك آيه از اين سوره كه در مدينه نازل شده است ، و اين آيه عبارتست از :  « قُلْ لِلَّذِينَ آمَنُوا يَغْفِرُوا . . . »  « 2 » .\r\n\r\nتعداد آيات :\r\nدر نظر كوفيان تعداد آيات اين سوره سى و هفت ، و از نظر ديگران سى و شش آيه مىباشد .\r\n\r\nاختلاف آيات :\r\nمورد اختلاف آيه حم است كه از نظر كوفيان يك آيه به حساب آمده است .\r\n\r\n\r\n","description":"","footnote":"\r\n( 1 ) جاثيه 45 آيهء 18 .\r\n( 2 ) جاثيه 45 آيهء 14 .\r\n","page_name":" 329 ","page_number":331},
  {"content":"\r\n\r\n\r\nفضيلت سوره :\r\nابى بن كعب از حضرت رسول ( ص ) نقل مىكند كه فرمودند : « هر كس سورهء حم جاثيه را بخواند خداوند در روز حساب قيامت عورت او را خواهد پوشانيد و ترس او را فرو مىنشاند » .\r\nو نيز ابو بصير از حضرت صادق ( ع ) روايت مىكند كه فرمودند : « هر كس سورهء جاثيه را بخواند پاداشش آنست كه اصلا آتش جهنّم را نبيند ، و ناله و غرّش جهنّم را نخواهد شنيد ، و با محمّد ( ص ) است » .\r\n\r\nارتباط سوره بما قبل :\r\nپس از آنكه خداوند سورهء دخان را با ياد قرآن بپايان برد اين سوره را نيز با ياد قرآن شروع كرده فرمود :\r\n\r\n","description":"","footnote":"","page_name":" 330 ","page_number":332},
  {"content":"\r\n\r\nسورهء جاثيه - آيات 1 - 5\r\n\r\n[ سوره الجاثية ( 45 ) : آيات 1 تا 5 
  ]\r\nبِسْمِ اللَّهِ الرَّحْمنِ الرَّحِيمِ\r\nحم ( 1 ) تَنْزِيلُ الْكِتابِ مِنَ اللَّهِ الْعَزِيزِ الْحَكِيمِ ( 2 ) إِنَّ فِي السَّماواتِ وَ الْأَرْضِ لَآياتٍ لِلْمُؤْمِنِينَ ( 3 ) وَ فِي خَلْقِكُمْ وَ ما يَبُثُّ مِنْ دابَّةٍ آياتٌ لِقَوْمٍ يُوقِنُونَ ( 4 )\r\nوَ اخْتِلافِ اللَّيْلِ وَ النَّهارِ وَ ما أَنْزَلَ اللَّهُ مِنَ السَّماءِ مِنْ رِزْقٍ فَأَحْيا بِهِ الْأَرْضَ بَعْدَ مَوْتِها وَ تَصْرِيفِ الرِّياحِ آياتٌ لِقَوْمٍ يَعْقِلُونَ ( 5 )\r\n\r\nترجمهء آيات :\r\nبنام خداى رحمان و رحيم 1 - حم .\r\n2 - اين قرآن از جانب پروردگار پيروز و دانا فرود آمده است .\r\n3 - در آسمانها و زمين براى مؤمنين نشانه‌هايى وجود دارد .\r\n4 - و در آفرينش شما و آنچه كه از جنبندگان گسترش ميابد نشانهايى براى باور كنندگان وجود دارد .\r\n5 - و نيز در رفت و آمد شب و روز و بارانى كه خداوند از آسمان ميفرستد\r\n\r\n","description":"","footnote":"","page_name":" 331 ","page_number":333},
  {"content":"\r\n\r\nو بوسيلهء آن زمين را پس از آنكه مرده است زنده ميسازد ، و در گردش بادها نشانه‌هايى است براى مردم دانا .\r\n( پنج آيه )\r\n\r\nقرائت آيات :\r\nحمزه و كسايى و يعقوب كلمهء « آيات » را در هر دو مورد بنصب خوانده‌اند و بقيّه اين كلمه را در هر دو مورد برفع قرائت نموده‌اند .\r\n\r\nدليل قرائت :\r\nابو على گويد : « و فى خلقكم و ما يبث من دابة آيات » در كلمهء آيات به دو وجه رفع جايز است .\r\n1 - آنكه « و فى خلقكم » عطف شده است بر محلّ انّ و آنچه در آن عمل نموده است ، زيرا كه انّ بنا بر ابتدائيت مرفوع است ، بنا بر اين ممكن است مرفوع باشد بنا بر آنكه عطف بر محلّ انّ شده باشد .\r\n2 - و نيز ممكن است « و فى خلقكم » جملهء مستأنفه باشد ، و رويهم رفته اين جمله عطف بر جملهء ديگرى شده باشد ، بنا بر اين آيات به وسيلهء ظرف مرفوع است ، و اينست دليل كسى كه آيات را در هر دو مورد مرفوع ميخواند ابو الحسن گويد : ( من دابة آيات برفع قرائت عامّه است ، و اين قرائت بهتر است ، و ما نيز برفع ميخوانيم ، زيرا آيات دوّم كلام ديگرى است ، مثل انّ فى الدّار زيد او فى البيت عمر و زيرا تو تمام كلام را بر كلام قبلى ، عطف كرده‌اى ، و نيز گفته است كه آيات بنصب نيز قرائت شده است و اين قرائت نيز موافق قواعد عربيّت است ) .\r\nامّا « و اختلاف الليل و النهار . . . آيات » اگر كلام را بظاهرش رها\r\n\r\n","description":"","footnote":"","page_name":" 332 ","page_number":334},
  {"content":"\r\n\r\nكنى عطف شده است به دو عامل ، يكى از آن دو عامل حرف جرّى است كه در « و فى خلقكم ، و ما يبث من دابة » وجود دارد ، و عامل ديگر « انّ » است اگر آيات را منصوب بخوانيم ، و اگر آيات را مرفوع بخوانيم عاملى كه بر آن عطف شده است يا ابتدائيت است يا ظرف .\r\nو دليل كسى كه آيات را بنصب خوانده آنست كه آيات را عطف بر محلّ انّ ننموده است ، همانگونه كه در رفع آيات در هر دو موضوع آن را بر محلّ انّ عطف ميكنند ، يا آنكه آن را از ما قبل بريده استيناف ميگيرند ، بلكه بنا بر نصب آيات آن را بر لفظ انّ عطف كرده‌اند نه بر محلّش ، و لذا كلمهء آيات در هر دو موضع منصوب است بنا بر آنكه انّ در آيه « ان فى السماوات و الارض لآيات للمؤمنين » منصوب مىباشد .\r\nاگر اشكال شود لازمهء اين قرائت است كه در « و اختلاف اليل و النهار آيات » معمولى را بر دو عامل عطف كنيد ، و سيبويه و بيشتر نحويّين اين عمل را جايز نميدانند .\r\nگفته خواهد شد : جايز است در « و اختلاف الليل » فى تقدير گرفته شود هر چند كه در لفظ محذوف است ، و علّت اين تقدير آنست كه قبلا در « ان فى السماوات » و در « فى خلقكم » لفظ فى ذكر شده است ، چون در جملات قبلى حرف جرّ مذكور است ، اينجا هم مذكور فرض شده است ، هر چند كه محذوف مىباشد ، همانگونه كه سيبويه در شعر شاعر مقدّر گرفته است :\r\n « ا كلّ امرء تحسبين امرءا * و نار تأجّج باللّيل نارا ؟ » \r\nيعنى : آيا هر كسى را كسى ميدانى ، و هر آتشى را كه شب بر افروخت آتش ؟ » .\r\nكه در جملهء « و نار تأجج » كلمهء كلّ در حكم مذكور است ، و چون قبلا\r\n\r\n","description":"","footnote":"","page_name":" 333 ","page_number":335},
  {"content":"\r\n\r\nذكر شده است اينجا از ذكر مجدّد آن بىنياز شده‌ايم .\r\nو از جمله مطالبى كه قرائت فوق را تأكيد مىكند آنست كه از « ابىّ » نقل شده است كه او كلمهء آيات را در هر سه موضع « لآيات » با حرف لام خوانده است ، زيرا دخول لامها دلالت دارد بر اينكه جمله عطف بر انّ است و هر گاه جمله عطف بر انّ باشد نصب « آيات » نيكو است ، و در هر يك از اين موارد مثل آن است كه لفظ انّ در آن ذكر شده است ، زيرا حرف « لام » بر اين معنى دلالت مىكند ، چون اين لام تنها بر خبر انّ يا بر اسمش وارد مىشود ، و از مواردى كه ميتوان آن را طبق آنچه كه گفتيم تأويل نمود گفتار فرزدق است كه در اين شعر آمده است :\r\n « و باشر راعيها الصّلا بلبانه * و كفّيه حرّ النّار ما يتحرّف » \r\nكه در اين شعر اگر جملهء « و كفيّه . . . » حمل بر ظاهر شود عطف شده است بر دو عامل كه روى فعل عمل كرده‌اند ، و باء اگر فرض شود كه در لفظ آمده است « و بكفيّه » چون قبلا در « بلبانه » ذكر شده است ، در حكم حرف جرّى است كه در لفظ ثابت است ، و هر گاه چنين باشد عطف بر عامل واحد خواهد بود كه آن فعل است نه حرف جرّ ، و نيز اين شعر هم همين طور است .\r\n « اوصيت من برّه قلبا حرّا * بالكلب خيرا و الحماة شرّا » \r\nكه اينجا هم اگر حرف جرّ را در حكم مذكور بگيريم بدلالت حرف جرّ متقدم عطف بر دو عامل نخواهد شد ، همانگونه كه  « وَ اخْتِلافِ اللَّيْلِ وَ النَّهارِ لَآياتٍ »  عطف بر دو عامل نبود .\r\nو گاهى ممكن است آيهء « و اختلاف الليل و النهار » از عطف بر دو عامل بيرون رود امّا از راه ديگر ، بدين طريق كه و اختلاف الليل و النهار عطف باشد بر « فى » كه قبلا گذشته است ، و آيات را تكرار آيات گذشته بگيرى و\r\n\r\n","description":"","footnote":"","page_name":" 334 ","page_number":336},
  {"content":"\r\n\r\nعلّت تكرار آن فاصله شدن و طولانى بودن جمله باشد ، همانگونه بعضى از اساتيد ما در آيهء ديگر  « أَ لَمْ يَعْلَمُوا أَنَّهُ مَنْ يُحادِدِ اللَّهَ وَ رَسُولَهُ فَأَنَّ لَهُ نارَ جَهَنَّمَ »  « 1 » گفته‌اند كه انّ دوّم همان انّ اوّل است كه تكرار شده است .\r\nو مثل « ما جاء » در آيهء  « فَلَمَّا جاءَهُمْ ما عَرَفُوا كَفَرُوا بِهِ »  كه اين ما جاء تكرار شده « ما جاء » در آيهء  « وَ لَمَّا جاءَهُمْ كِتابٌ مِنْ عِنْدِ اللَّهِ »  « 2 » است كه به علّت تأخير و فاصله تكرار شده است . و اين سبك در كلام عرب بسيار رواج است .\r\n\r\nمعنى آيات :\r\n  ( حم )   آنچه كه در اين باره گفته شده است بيان كرديم ، و بهترين قول اين بود كه اين جمله اسم است براى اين سوره ، علىّ بن عيسى گويد :\r\nعلّت اينكه اين سوره را « حم » نام گذارى كرده‌اند آنست كه خداوند ميخواهد بفرمايد : اين قرآن كه سراسر اعجاز است ، همه‌اش از حروف معجم « ح - م - و . . . » تركيب يافته است .\r\nزيرا سوره را بدان جهت به اين اسم ناميده‌اند كه بر سوره و اوصافش دلالت كند ، و از جمله اوصاف سوره معجزه بودن آن است ، و اين سوره تفصيل داده شده ، و هر سوره‌اى از سورهء ديگر مشخّص گرديده است ، و اين سوره هدايت و نور است ، مثل آنكه گفته شده است « حم » اسم اين سوره است كه بر آن دلالت خواهد نمود .\r\n ( تَنْزِيلُ الْكِتابِ مِنَ اللَّهِ )  خداوند در چند سورهء قرآن نازل كردن قرآن را به خود نسبت داده است ، تا در اوّل اين سوره‌ها عظمت شأن ، و جلالت قدر خود را با اضافه نمودن تنزيل قرآن بخويشتن بيان نمايد ، و اين عمل تكرار يك چيز نيست ، همانگونه كه مىبينيم شخص دعا كننده ميگويد :\r\n\r\n\r\n","description":"","footnote":"\r\n( 1 ) سورهء توبه 9 آيهء 63\r\n( 2 ) سورهء بقره 2 آيه 89 .\r\n","page_name":" 335 ","page_number":337},
  {"content":"\r\n\r\n« اللّهم اغفر لى ، اللّهم ارحمنى ، اللّهم عافنى ، اللّهم وسّع على فى رزقى » و پشت سر هم جملاتى ميآورد كه از آن فهميده مىشود در هر جمله‌اى ميخواهد ضمن دعا پروردگار را بعظمت ياد كند ، و جمله  « مِنَ اللَّهِ »  مىرساند كه ابتداء اين نعمتها از طرف خداوند است .\r\n ( الْعَزِيزِ الْحَكِيمِ )  يعنى خداى نيرومندى كه مغلوب نشده عالم است و كارهايش طبق حكمت است .\r\n ( إِنَّ فِي السَّماواتِ وَ الْأَرْضِ لَآياتٍ لِلْمُؤْمِنِينَ )  در آسمانها و زمين نشانه هايى است براى آن دسته از مردمى كه به خدا و پيامبرانش ايمان آورده‌اند ، زيرا اينان از نشانه‌ها و آيات الهى كه دلالت دارد بر اينكه زمين و آسمان مدبّر و سازنده‌اى قادر و عالم دارد ، بهره‌مند ميشوند .\r\n ( وَ فِي خَلْقِكُمْ وَ ما يَبُثُّ مِنْ دابَّةٍ آياتٌ )  يعنى در آفرينش شما با آن همه صنايع بديع و شگفتيها كه در خلقت شما به كار رفته است ، و حالاتى كه از ابتداى آفرينشتان از شكم مادرانتان تا پايان اجلتان بر شما پى در پى عارض مىشود و در آفرينش حيواناتى كه با انواع گوناگون و منافع و مقاصد مطلوب از آنان ، در روى زمين پراكنده شده است ، همه و همه نشانه‌هاى است روشن و آشكار بر وجود صانعى قادر و توانا و حكيم .\r\n ( لِقَوْمٍ يُوقِنُونَ )  يعنى اينها همه آيات و نشانه‌هايى است براى آنكه در جستجوى علم اليقين هستند ، و ميخواهند بوسيلهء تدبّر و تفكّر بوجود خدا علمى توأم با يقين پيدا كنند .\r\n ( وَ اخْتِلافِ اللَّيْلِ وَ النَّهارِ )  يعنى : در رفت و آمد روز و شب كه هميشه يك نواخت ميروند و باز ميآيند نشانه‌هايى است براى افراد با ايمان .\r\nو بعضى گفته‌اند يعنى : در اختلاف حال روز و شب از كوتاهى و بلندى\r\n\r\n","description":"","footnote":"","page_name":" 336 ","page_number":338},
  {"content":"\r\n\r\nنشانه‌هايى است .\r\nو بعضى گفته‌اند يعنى : اختلاف شب و روز از نظر آنكه يكى روشن و ديگرى تاريك است .\r\n ( وَ ما أَنْزَلَ اللَّهُ مِنَ السَّماءِ مِنْ رِزْقٍ )  و منظور از اين رزق آسمانى باران است كه بوسيلهء آن گياهان ميرويد كه روزى بندگان است و علّت اينكه خداوند باران را رزق ناميده است آنست كه باران سبب روزى است « 1 » .\r\n ( فَأَحْيا بِهِ الْأَرْضَ بَعْدَ مَوْتِها )  يعنى : بوسيلهء اين باران زمين را پس از آنكه خشك و مرده بود زنده كرد .\r\n ( وَ تَصْرِيفِ الرِّياحِ )  حسن گويد : يعنى : در گرداندن بادها كه گاهى از جنوب ميوزد ، گاهى از شمال ، گاهى صبا و گاهى دبور است .\r\nو قتاده گويد : يعنى : گاهى بادها باد رحمت‌اند گاهى باد عذاب  ( آياتٌ لِقَوْمٍ يَعْقِلُونَ )  دانايان اين دليلها را درك ميكنند ، و در آن تدبّر نموده ، ميدانند كه اين اشياء داراى مدبّرى حكيم هستند كه قادر و عالم و زنده و بىنياز و قديم بوده ، چيزى شباهت به او ندارد .\r\n\r\n\r\n","description":"","footnote":"\r\n( 1 ) و اين را تسميهء سبب باسم مسبّب نامند .\r\n","page_name":" 337 ","page_number":339},
  {"content":"\r\n\r\nسورهء جاثيه - آيات 6 - 10\r\n\r\n[ سوره الجاثية ( 45 ) : آيات 6 تا 10 
  ]\r\nتِلْكَ آياتُ اللَّهِ نَتْلُوها عَلَيْكَ بِالْحَقِّ فَبِأَيِّ حَدِيثٍ بَعْدَ اللَّهِ وَ آياتِهِ يُؤْمِنُونَ ( 6 ) وَيْلٌ لِكُلِّ أَفَّاكٍ أَثِيمٍ ( 7 ) يَسْمَعُ آياتِ اللَّهِ تُتْلى عَلَيْهِ ثُمَّ يُصِرُّ مُسْتَكْبِراً كَأَنْ لَمْ يَسْمَعْها فَبَشِّرْهُ بِعَذابٍ أَلِيمٍ ( 8 ) وَ إِذا عَلِمَ مِنْ آياتِنا شَيْئاً اتَّخَذَها هُزُواً أُولئِكَ لَهُمْ عَذابٌ مُهِينٌ ( 9 ) مِنْ وَرائِهِمْ جَهَنَّمُ وَ لا يُغْنِي عَنْهُمْ ما كَسَبُوا شَيْئاً وَ لا مَا اتَّخَذُوا مِنْ دُونِ اللَّهِ أَوْلِياءَ وَ لَهُمْ عَذابٌ عَظِيمٌ ( 10 )\r\n\r\nترجمهء آيات :\r\n6 - اينست آيات الهى كه آنها را براى تو بحقّ ميخوانيم پس از سخن خدا و آيات او بچه گفتارى ايمان خواهيد آورد .\r\n7 - واى بر هر دروغپرداز گناهكارى .\r\n8 - آن كس كه آيات الهى را كه بر او خوانده مىشود ميشنود ، و آن گاه بر انكار آن اصرار ميورزد گويا كه اصلا اين آيات الهى را نشنيده است ، چنين فردى را بعذابى دردناك بشارت ده .\r\n9 - كسى كه هر گاه چيزى از آيات ما را فهميد آن را به سخره گيرد ، براى اين گونه افراد عذابى دردناك و خوار كننده در پيش است .\r\n10 - جهنّمى پشت سر دارند ، و ثروتى كه بدست آورده‌اند به درد\r\n\r\n","description":"","footnote":"","page_name":" 338 ","page_number":340},
  {"content":"\r\n\r\nآنان نميخورد ، و نيز آنها كه به غير از خدا سرپرست گرفته‌اند بدردشان نميخورد و عذابى سخت در انتظار آنان است .\r\n( پنج آيه است )\r\n\r\nقرائت آيات :\r\nاهل كوفه به غير از حفص و اعشى و ابن عامر و يعقوب « تؤمنون » با تاء خوانده‌اند ، و بقيّه « يؤمنون » يا ياء خوانده‌اند .\r\n\r\nدليل قرائت :\r\nابو على گويد : دليل كسى كه « يؤمنون » با ياء خوانده است آنست كه قبل از آن فعل غايب وجود داشته است كه عبارت باشد از : « لقوم يؤمنون » و هر كس « تؤمنون » با تاء بخواند تقديرش آنست كه « قل لهم فبأى حديث بعد ذلك تؤمنون » .\r\n\r\nمعنى آيات :\r\nپس از آنكه خداوند از دليلها ياد كرد بدنبال آن وعده‌هاى عذاب را براى آنها كه از آيات الهى رويگردان ميشوند و در آن فكر نميكنند بيان نموده فرمود :\r\n ( تِلْكَ آياتُ اللَّهِ )  يعنى : آنچه از ادلّه كه خداوند براى بندگان مكلّفش آورده است بيان نموديم .\r\n ( نَتْلُوها عَلَيْكَ )  يعنى : اى محمّد ! اين آيات را براى تو ميخوانيم تا تو نيز آن را براى ايشان بخوانى .\r\n ( بِالْحَقِّ )  يعنى اين آيات را بحقّ برايت ميخوانيم نه به باطل .\r\nتلاوت عبارتست از آوردن دوّم پشت سر اوّل بهنگام قرائت و آن حقّى\r\n\r\n","description":"","footnote":"","page_name":" 339 ","page_number":341},
  {"content":"\r\n\r\nكه با آن آيات را ميخوانند عبارتست از مدلول آن آيات با انواع و اقسام آن .\r\n ( فَبِأَيِّ حَدِيثٍ بَعْدَ اللَّهِ وَ آياتِهِ يُؤْمِنُونَ  ؟ يعنى : اين كافران اگر آنچه را كه بر تو خوانده‌ايم تصديق نكنند ، پس از گفتار الهى كه قرآن و آيات آن مىباشد چه سخنى را تصديق خواهند نمود ؟ و از چه كلامى بهره خواهند برد ؟\r\nو اين آيه اشاره به اين دارد كه دشمن چاره‌اى ندارد ، و فرق بين حديثى كه قرآن است و بين آيات آنست كه حديث عبارتست از داستانهايى كه حقّ را از باطل جدا ميسازد ، و آيات عبارتند از دليلهايى كه بين صحيح و فاسد فاصله ميدهند .\r\n ( وَيْلٌ لِكُلِّ أَفَّاكٍ أَثِيمٍ )  افّاك بر وزن فعّال است از افك كه عبارتست از كذب و دروغ ، افّاك به كسى گويند كه بسيار دروغ ميگويد يا آنكه دروغ بزرگى ميگويد ، هر چند كه اين دروغ ضمن يك خبر باشد مانند دروغ « مسيلمهء كذّاب » كه در ادّعاى نبوّت دروغ گفت .\r\nو اثيم صاحب اثم را گويند كه فرد گناهكار باشد كه با گناهش استحقاق عقاب پيدا كند .\r\nو ويل كلمهء وعيد است كه بكفّار گفته مىشود ، و بعضى گفته‌اند ، ويل عبارتست از وادى جوشانى از صديد « چرك و خون » جهنّميان .\r\nآن گاه خداوند  أَفَّاكٍ أَثِيمٍ  را چنين توصيف ميفرمايد :\r\n ( يَسْمَعُ آياتِ اللَّهِ تُتْلى عَلَيْهِ )  يعنى : قرآن را كه در آن دليلها وجود دارد برايش ميخوانند و آن را ميشنود .\r\n ( ثُمَّ يُصِرُّ مُسْتَكْبِراً )  يعنى : بر سر باطل و كفر خود ايستادگى مىكند ، و حاضر نيست در برابر حقّ سر تعظيم فرود آورد .\r\n\r\n","description":"","footnote":"","page_name":" 340 ","page_number":342},
  {"content":"\r\n\r\n ( كَأَنْ لَمْ يَسْمَعْها )  آن چنان كه گويى اصلا حق را نشنيده است و حق را نپذيرفته ، براى آن اهمّيتى نمىبيند .\r\n ( فَبَشِّرْهُ بِعَذابٍ أَلِيمٍ )  يعنى آنان را بعذابى دردناك بشارت ده .\r\n ( وَ إِذا عَلِمَ مِنْ آياتِنا شَيْئاً اتَّخَذَها هُزُواً )  يعنى : هر گاه اين افّاك اثيم از دليلها و حجّتهاى ما چيزى را فرا گرفت آن را مسخره مىكند تا بمردم عامى چنان بنمايد كه اينها حقيقتى ندارند ، همانگونه كه ابو جهل بهنگام شنيدن آيهء   « إِنَّ شَجَرَةَ الزَّقُّومِ طَعامُ الْأَثِيمِ »   انجام داده يا همانگونه كه نضر بن حارث احاديث ايرانيان را در برابر قرآن مياورد .\r\n ( أُولئِكَ لَهُمْ عَذابٌ مُهِينٌ )  يعنى اينان گرفتار عذابى خوار كننده ، و دردناك دارند .\r\n ( مِنْ وَرائِهِمْ جَهَنَّمُ )  يعنى پشت سر عزّت دنيا و مال و عزّتشان جهنّمى در پيش دارند ، به اين معنى كه جهنّمى در پيش و جلوى روى خود دارند مانند اين آيه :  « كانَ وَراءَهُمْ مَلِكٌ »  « 1 » و وراء اسمى كه هم بر پشت سر و هم بر پيش رو هر دو اطلاق مىشود ، بنا بر اين هر چيز كه از تو پنهان است به آن چيز « وراء » گويند ، چه آنكه پشت سر و گذشته باشد ، و چه آنكه آينده و پيش رو باشد .\r\n ( وَ لا يُغْنِي عَنْهُمْ ما كَسَبُوا شَيْئاً )  يعنى آنچه را كه از مال و اولاد بدست آورده‌اند آنان را از عذاب الهى باز نميدارد .\r\n ( وَ لا مَا اتَّخَذُوا مِنْ دُونِ اللَّهِ أَوْلِياءَ )  و نيز آنهايى كه به غير از خدا سر پرست خود گرفته‌اند تا در پيشگاه خدا از آنان شفاعت كنند بدادشان نخواهند\r\n\r\n\r\n","description":"","footnote":"\r\n( 1 ) سورهء كهف 18 آيهء 79 . و مانند  « مِنْ وَرائِهِمْ بَرْزَخٌ »  در سورهء - ابراهيم 14 آيهء 16 .\r\n","page_name":" 341 ","page_number":343},
  {"content":"\r\n\r\nرسيد .\r\n ( وَ لَهُمْ )  يعنى با اين وصف  ( عَذابٌ عَظِيمٌ )  عذابى بزرگ در پيش دارند .\r\n\r\n","description":"","footnote":"","page_name":" 342 ","page_number":344},
  {"content":"\r\n\r\nسورهء جاثيه - آيات 11 - 15\r\n\r\n[ سوره الجاثية ( 45 ) : آيات 11 تا 15 
  ]\r\nهذا هُدىً وَ الَّذِينَ كَفَرُوا بِآياتِ رَبِّهِمْ لَهُمْ عَذابٌ مِنْ رِجْزٍ أَلِيمٌ ( 11 ) اللَّهُ الَّذِي سَخَّرَ لَكُمُ الْبَحْرَ لِتَجْرِيَ الْفُلْكُ فِيهِ بِأَمْرِهِ وَ لِتَبْتَغُوا مِنْ فَضْلِهِ وَ لَعَلَّكُمْ تَشْكُرُونَ ( 12 ) وَ سَخَّرَ لَكُمْ ما فِي السَّماواتِ وَ ما فِي الْأَرْضِ جَمِيعاً مِنْهُ إِنَّ فِي ذلِكَ لَآياتٍ لِقَوْمٍ يَتَفَكَّرُونَ ( 13 ) قُلْ لِلَّذِينَ آمَنُوا يَغْفِرُوا لِلَّذِينَ لا يَرْجُونَ أَيَّامَ اللَّهِ لِيَجْزِيَ قَوْماً بِما كانُوا يَكْسِبُونَ ( 14 ) مَنْ عَمِلَ صالِحاً فَلِنَفْسِهِ وَ مَنْ أَساءَ فَعَلَيْها ثُمَّ إِلى رَبِّكُمْ تُرْجَعُونَ ( 15 )\r\n\r\nترجمهء آيات :\r\n11 - اين قرآن هدايت است ، و كسانى كه بآيات پروردگارشان كافر شده‌اند عذابى دردناك در پيش دارند .\r\n12 - خدايى كه براى شما دريا را مسخّر ساخت تا بفرمان او كشتى را در آن جارى سازيد ، و تا از فضل او بهره بردارى كرده سپاس او را بجاى آوريد 13 - و آنچه در آسمانها و زمين است همگى از جانب خدا براى شما مسخّر شده است ، و در اينها براى مردم متفكّر نشانه‌هايى است .\r\n\r\n","description":"","footnote":"","page_name":" 343 ","page_number":345},
  {"content":"\r\n\r\n14 - بايمان آوردگان بگو آنان را كه اميدى به روزهاى خدا ندارند عفو كنند ، تا خداوند ، مردمى را در برابر عملشان مجازات نمايد .\r\n15 - هر كس عمل نيك انجام دهد براى خود انجام داده است ، و هر كس كار زشت كند بزيان خويش نموده است ، و سپس بسوى پروردگار خود بازگشت داده مىشود .\r\n( پنج آيه است )\r\n\r\nقرائت آيات :\r\nمن رجز اليم - ابن كثير و حفص « من رجز اليم » برفع اليم خواندند امّا بقيّه « اليم » بجرّ خوانده‌اند .\r\nليجزى - ابو جعفر « ليجز » بضمّ ياء و فتح زاء خوانده ، و ابن عامر و حمزه و كسايى و خلف « لنجزى » با نون و كسر زاء و نصب آن خوانده‌اند و بقيّه « ليجزى » بفتح ياء و كسر زاء خوانده‌اند .\r\n\r\nدليل قرائت :\r\nابو على گويد : « رجز » عذاب است هر كس آن را جرّد دهد تقدير چنين است : « عذابهم من عذاب اليم » يعنى : « عذاب آنان از نوع عذاب اليم است » و هر كس رجز را رفع دهد به اين معنى خواهد بود « عذاب اليم ، من عذاب » يعنى : « عذابى دردناك از عذابى » و در اين باره دو قول است :\r\n1 - اينكه صفت گاهى بخاطر تأكيد ميآيد ، همانگونه كه حال نيز به همين طريق گاهى براى تأكيد ميآيد . مثل  « نَفْخَةٌ واحِدَةٌ »  « 1 » و  « مَناةَ الثَّالِثَةَ الْأُخْرى »  « 2 » و گفتهء عرب كه ميگويد : « امس الدّابر » شاعر گفته است :\r\n\r\n\r\n","description":"","footnote":"\r\n( 1 ) سورهء الحاقة 69 آيهء 13\r\n( 2 ) سورهء النّجم 53 - آيهء 20\r\n","page_name":" 344 ","page_number":346},
  {"content":"\r\n\r\n « و ابى الّذي ترك الملوك و جمعهم * بفعال هامدة كامس الدّابر » \r\n2 - قول دوّم آنكه رجز بمعنى رجس و نجاست است ، بنا بر آنكه به لحاظ مقاربت و معنى نجاست كه در آن وجود دارد بدل از آن باشد ، مثل اين آيه :   « وَ يُسْقى مِنْ ماءٍ صَدِيدٍ يَتَجَرَّعُهُ وَ لا يَكادُ يُسِيغُهُ »   « 1 » مثل اينكه اين طور است « لهم عذاب من تجرّع رجس او شرب رجس » يعنى اينان عذابى دارند كه عبارتست از جرعه جرعه نوشيدن نجاست ، بنا بر اين من براى تبيين عذاب است كه اين عذاب از چه نوع مىباشد ؟\r\nو هر كس « ليجزى » با ياء خوانده است دليلش آنست كه قبلا در « لا يرجون ايام اللَّه » نام اللَّه ياد شده است ، و اللَّه بقرينهء ما سبق فاعل يجزى خواهد بود .\r\nو هر كس « لنجزى » با نون خوانده است ، نون در اينجا بمعنى ياء است ، هر چند كه يا از نظر لفظ بيشتر قابل تطبيق است .\r\nو هر كس « ليجزى قوما » خوانده است ، ابو عمرو گويد : اين قرائت نيكو و روشن است ، و ميگويد كسايى گفته است : معنايش چنين است : « ليجزى الجزاء قوما » .\r\n« الجامع البصير » گويد : معنايى اينست « ليجزى الخير قوما » و خير بدلالتى كه كلام بر او دارد تقدير گرفته شده است ، و تقدير اينطور نيست :\r\n« ليجزى الجزاء قوما » زيرا مصدر نميتواند بجاى فاعل بنشيند با اينكه مفعول صحيحى داشته باشيم ، بنا بر اين « خير » تقدير گرفته مىشود ، همانگونه كه :\r\n« الشّمس » در آيهء  « حَتَّى تَوارَتْ بِالْحِجابِ »  « 2 » تقدير گرفته شده است زيرا\r\n\r\n\r\n","description":"","footnote":"\r\n( 1 ) سورهء ابراهيم 14 آيهء 17\r\n( 2 ) سورهء ص 38 آيهء 32 .\r\n","page_name":" 345 ","page_number":347},
  {"content":"\r\n\r\n « إِذْ عُرِضَ عَلَيْهِ بِالْعَشِيِّ »  دلالت دارد بر اينكه فاعل توارى ، شمس است .\r\n\r\nمعنى آيات :\r\n ( هذا هُدىً )  سپس خداوند ميفرمايد : اين قرآن كه برايت ميخوانيم و اين گفتار كه برايت بيان ميكنيم هدايت كننده و دليل روشنى است كه در امور دين و دنيا ميان حقّ و باطل فرق ميگذارد .\r\n ( وَ الَّذِينَ كَفَرُوا بِآياتِ رَبِّهِمْ )  آنان كه منكر آيات پروردگار خود شدند .\r\n ( لَهُمْ عَذابٌ مِنْ رِجْزٍ أَلِيمٌ )  معناى اين قسمت گذشت « 1 » .\r\nآن گاه خداوند بندگان خود را بنحوهء دلالت بر توحيدش آگاه ساخته ميفرمايد :\r\n ( اللَّهُ الَّذِي سَخَّرَ لَكُمُ الْبَحْرَ لِتَجْرِيَ الْفُلْكُ فِيهِ بِأَمْرِهِ )  خداوندى كه براى شما دريا را طورى مسخّر ساخت تا بفرمان كشتيها بجريان افتد .\r\n ( وَ لِتَبْتَغُوا مِنْ فَضْلِهِ )  يعنى : تا در سفرهاى دريايى خود با سوار شدن بر كشتى در جستجوى سودهاى بازرگانى باشيد .\r\n ( وَ لَعَلَّكُمْ تَشْكُرُونَ )  و تا اين نعمت را براى او سپاسگزارى كنيد .\r\n ( وَ سَخَّرَ لَكُمْ ما فِي السَّماواتِ وَ ما فِي الْأَرْضِ )  يعنى : اى بندگان خداوند آنچه را كه در آسمانها است از خورشيد و ماه و ستارگان و باران و برف و يخ و آنچه در زمين است از چهار پايان و درختان و گياهان و ميوه‌ها و جويبارها براى شما مسخّر ساخته است . و معنى تسخير اينها براى ما آنست كه خداوند ، اين موجودات را همگى براى ما آفريده است تا از آنها بهره بردارى نمائيم پس اينها از آن جهت كه مورد استفادهء مايند در تسخير ما هستند و بهر شكلى كه\r\n\r\n\r\n","description":"","footnote":"\r\n( 1 ) در فصل قبلى قرائت آيات معنى اين قسمت گذشت .\r\n","page_name":" 346 ","page_number":348},
  {"content":"\r\n\r\nبخواهيم از آنها بهره بردارى ميكنيم .\r\n ( جَمِيعاً مِنْهُ )  ابن عبّاس گويد : يعنى : تمام اينها رحمتى است از طرف پروردگار براى شما .\r\nزجاج گويد : يعنى اينها همه زياده بخشى « تفضّل » و احسان پروردگار است .\r\nو نيز از ابن عبّاس و عبد اللَّه بن عمرو جحدرى روايت شده است كه اين جمله را « جميعا منّة » با تنوين و نصب قرائت كرده‌اند ، بنا بر اين از باب « تبسّمت وميض البرق » مثل گفته است « منّ عليهم منّة » .\r\nو از سلمه روايت شده است كه او هم « منّه » برفع قرائت كرده است بنا بر اين قرائت خبر مبتداى محذوف است يعنى : « ذلك منّه » يا « هو منّه » يا به معنى « سخّر لكم ذلك منّه » مىباشد .\r\n ( إِنَّ فِي ذلِكَ لَآياتٍ )  يعنى در اينها نشانه‌ها و دليلهايى است .\r\n ( لِقَوْمٍ يَتَفَكَّرُونَ )  اين آيات براى تفكّر كنندگان است .\r\nو سپس خداوند پيامبرش را مورد خطاب قرار داده ميفرمايد :\r\n ( قُلْ لِلَّذِينَ آمَنُوا يَغْفِرُوا )  از علىّ بن عيسى نقل شده است كه اين جمله جواب امر محذوف است كه كلام بر آن دلالت دارد ، و تقديرش چنين است : « قل لهم اغفروا يغفروا » بعدا به اين صورت در آمده و از فعل امر بىنياز شده است .\r\nو از فرّاء نقل شده است تقدير اين جمله چنين است : « قل للّذين آمنوا اغفروا » و لكن آن را شبيه شرط جزاء دانسته است مثل  « قُلْ لِعِبادِيَ - الَّذِينَ آمَنُوا يُقِيمُوا الصَّلاةَ »  « 1 »\r\n\r\n\r\n","description":"","footnote":"\r\n( 1 ) سورهء ابراهيم 14 آيهء 31 .\r\n","page_name":" 347 ","page_number":349},
  {"content":"\r\n\r\nبعضى هم گفته‌اند تقدير چنين است : « يا هؤلاء اغفروا يغفروا » - منادى حذف شده است ، مانند « الا يا اسجدوا اللَّه » و مانند قول شاعر :\r\n « الا يا اسلمى ذات الدّماليج و العقد » . \r\n ( لِلَّذِينَ لا يَرْجُونَ أَيَّامَ اللَّهِ )  يعنى : هنگامى كه شما را مورد آزار قرار ميدهند از عذاب الهى نميترسند ، و نيز اميدى به پاداش و ثواب خداوند ندارند كه دست از شما بدارند .\r\nو قبلا ذيل آيهء  « وَ ذَكِّرْهُمْ بِأَيَّامِ اللَّهِ »  تفسير ايّام اللَّه گذشت و يغفروا در اينجا به اين معنى است كه مجازات اذيّت و آزارهايشان را بگذاريد تا خداوند آنان را بسزاى اعمالشان برساند .\r\n ( لِيَجْزِيَ قَوْماً بِما كانُوا يَكْسِبُونَ )  بيان اين جزاء در آيهء بعد است كه ميفرمايد :\r\n ( مَنْ عَمِلَ صالِحاً )  يعنى : كسى كه عبادتى و كار نيكى يا خيرى انجام دهد .\r\n ( فَلِنَفْسِهِ )  نتيجه‌اش به خودش باز ميگردد .\r\n ( وَ مَنْ أَساءَ فَعَلَيْها )  يعنى : وزر و و بال بديش بدوش خودش است .\r\n ( ثُمَّ إِلى رَبِّكُمْ تُرْجَعُونَ )  سپس در روز قيامت آنجا كه احدى مالك سود و زيان و امر و نهى نيست بسوى پروردگارتان باز ميگرديد ، و هر كس را طبق عملش پاداش ميدهد .\r\n\r\n","description":"","footnote":"","page_name":" 348 ","page_number":350},
  {"content":"\r\n\r\nسورهء جاثيه - آيات 16 - 20\r\n\r\n[ سوره الجاثية ( 45 ) : آيات 16 تا 20 
  ]\r\nوَ لَقَدْ آتَيْنا بَنِي إِسْرائِيلَ الْكِتابَ وَ الْحُكْمَ وَ النُّبُوَّةَ وَ رَزَقْناهُمْ مِنَ الطَّيِّباتِ وَ فَضَّلْناهُمْ عَلَى الْعالَمِينَ ( 16 ) وَ آتَيْناهُمْ بَيِّناتٍ مِنَ الْأَمْرِ فَمَا اخْتَلَفُوا إِلاَّ مِنْ بَعْدِ ما جاءَهُمُ الْعِلْمُ بَغْياً بَيْنَهُمْ إِنَّ رَبَّكَ يَقْضِي بَيْنَهُمْ يَوْمَ الْقِيامَةِ فِيما كانُوا فِيهِ يَخْتَلِفُونَ ( 17 ) ثُمَّ جَعَلْناكَ عَلى شَرِيعَةٍ مِنَ الْأَمْرِ فَاتَّبِعْها وَ لا تَتَّبِعْ أَهْواءَ الَّذِينَ لا يَعْلَمُونَ ( 18 ) إِنَّهُمْ لَنْ يُغْنُوا عَنْكَ مِنَ اللَّهِ شَيْئاً وَ إِنَّ الظَّالِمِينَ بَعْضُهُمْ أَوْلِياءُ بَعْضٍ وَ اللَّهُ وَلِيُّ الْمُتَّقِينَ ( 19 ) هذا بَصائِرُ لِلنَّاسِ وَ هُدىً وَ رَحْمَةٌ لِقَوْمٍ يُوقِنُونَ ( 20 )\r\n\r\nترجمهء آيات :\r\n16 - ما به بنى اسرائيل كتاب و حكومت و نبوّت داديم ، و چيزهايى خوب به آنان روزى نموديم ، و آنان را بر جهانيان برترى داديم .\r\n17 - و به آنان بينايى از امر رسالت « حضرت محمّد » داديم و اختلاف ننمودند مگر پس از آنكه دانش براى ايشان آمد و از راه ستمگرى بين خود اختلاف نمودند ، پروردگارت در روز قيامت پيرامون آنچه كه درباره‌اش ، اختلاف نموده‌اند ، قضاوت خواهد فرمود .\r\n18 - ترا بر شريعتى از امر رسالت گماشتيم از آن پيروى كن ، و از\r\n\r\n","description":"","footnote":"","page_name":" 349 ","page_number":351},
  {"content":"\r\n\r\nخواسته‌هاى اين مردم نادان پيروى ننما .\r\n19 - آنان ترا از خدا هيچگاه بىنياز نخواهند نمود ، و ستمگران برخى ياور ديگران هستند ، و خداوند ياور پرهيزكاران است .\r\n20 - اينها بينش دهنده‌هايى است براى مردم ، و هدايت ، و رحمتى است براى مردم با ايمان .\r\n( پنج آيه است )\r\n\r\nمعنى آيات :\r\nپس از آنكه از نعمتها ياد شد و بيان شد كه اين امّت چگونه اين نعمتها را با كفران و طغيان پاسخ گفتند ؟ بدنبال آن بيان مىكند كه بنى اسرائيل نيز در مقابل نعمتهاى الهى كفران نمودند ، و ميفرمايد :\r\n ( وَ لَقَدْ آتَيْنا بَنِي إِسْرائِيلَ الْكِتابَ )  يعنى به بنى اسرائيل ، تورات داديم .\r\n ( وَ الْحُكْمَ )  يعنى : علم دين ، و بعضى گفته‌اند حكم عبارتست ، از فيصله بين دو خصم ، و بين حق و باطل .\r\n ( وَ النُّبُوَّةَ )  يعنى : در ميان آنان نبوّت قرار داديم بطورى كه روايت شده است كه از بنى اسرائيل هزار پيامبر بود .\r\n ( وَ رَزَقْناهُمْ مِنَ الطَّيِّباتِ )  يعنى : به آنان انواع نعمتها داديم .\r\n ( وَ فَضَّلْناهُمْ عَلَى الْعالَمِينَ )  يعنى آنان را بر جهانيان عصر خود برترى بخشيديم ، و بعضى گفته‌اند آنان را بر ديگر امتها بدين سبب برترى داديم كه پيامبران بسيارى از آنان بوده است ، گرچه امّت محمّد ( ص ) از نظر اطاعت كنندگان و داشتن علماى بيشترى بر آنان برترى دارند ، همانگونه كه گفته مىشود : فلانى در علم نحو افضل است ، و فلانى در علم فقه برترى دارد\r\n\r\n","description":"","footnote":"","page_name":" 350 ","page_number":352},
  {"content":"\r\n\r\nبنا بر اين امّت محمّد ( ص ) از نظر عظمت مقام پيامبرش نسبت بديگر پيامبران و بيشتر بودن نيكان برگزيده از اهل بيت و امّتش ، خيرات آن بر ديگر امّتها برترى دارد ، و برترى امّت محمّد ( ص ) بخاطر برترى محمد و آلش مىباشد .\r\n ( وَ آتَيْناهُمْ بَيِّناتٍ مِنَ الْأَمْرِ )  يعنى : دلائل و برهانهاى آشكارى در مورد رسالت حضرت محمّد ( ص ) براى آنان آورديم ، و جريان او را بر ايشان روشن نموديم ، و بعضى گفته‌اند : منظور از « امر » در اين آيه احكام تورات است .\r\n ( فَمَا اخْتَلَفُوا إِلَّا مِنْ بَعْدِ ما جاءَهُمُ الْعِلْمُ )  يعنى اختلاف ننمودند مگر پس از آنكه خداوند كتابهايى را بر پيامبرانشان نازل فرمود ، و آنان را ، از محتويات اين كتابها آگاه ساخت .\r\n ( بَغْياً بَيْنَهُمْ )  يعنى بخاطر رياست طلبى ، و زير بار حقّ نرفتن ، و نيز گفته‌اند يعنى : بخاطر ستمگرى بر حضرت محمّد ( ص ) در انكار آنچه كه در كتابشان در مورد نبوّت و صفات حضرت محمّد ( ص ) آمده است .\r\n ( إِنَّ رَبَّكَ يَقْضِي بَيْنَهُمْ يَوْمَ الْقِيامَةِ فِيما كانُوا فِيهِ يَخْتَلِفُونَ )  كه معنايش روشن است و در بخش ترجمه گذشت .\r\n ( ثُمَّ جَعَلْناكَ عَلى شَرِيعَةٍ مِنَ الْأَمْرِ )  يعنى اى محمّد ! سپس تو را بر سر دين و برنامه و روشى مخصوص قرار داديم ، يعنى : پس از موسى ، و قومش براى تو روشى ويژه مقرّر داشتيم ، و « شريعت » عبارتست از جادّه‌اى كه هر كس در آن قدم گذارد او را بهدف مىرساند ، همانگونه كه « شريعه » عبارت است از راهى بسوى آب .\r\nبنا بر اين « شريعت » علامتى است كه بنشانهء راه نصب شده است ، كه عبارتست از امر و نهى كه انسان را به بهشت مىرساند ، همانگونه كه « شريعه »\r\n\r\n","description":"","footnote":"","page_name":" 351 ","page_number":353},
  {"content":"\r\n\r\nانسان را به بهشت مىرساند .\r\n ( فَاتَّبِعْها )  يعنى : طبق اين شريعت عمل كن .\r\n ( وَ لا تَتَّبِعْ أَهْواءَ الَّذِينَ لا يَعْلَمُونَ )  و از خواسته‌هاى كسانى كه از حق خبر ندارند و ميان حقّ و باطل فرق نميگذارند پيروى نكن ، يعنى از اين اهل كتاب كه تورات را بخاطر پيروى از هواى نفس خود و حبّ رياست ، و پيروى از عوام النّاس تغيير داده‌اند پيروى مكن ، و نيز از مشركين كه در پرستش بتان از هواى نفس خود اطاعت كرده‌اند پيروى نكن .\r\n ( إِنَّهُمْ لَنْ يُغْنُوا عَنْكَ مِنَ اللَّهِ شَيْئاً )  يعنى : اگر از هواى نفس اينان پيروى كنى ، نميتوانند عذاب الهى را از تو دور كنند .\r\n ( وَ إِنَّ الظَّالِمِينَ بَعْضُهُمْ أَوْلِياءُ بَعْضٍ )  يعنى : كفّار همگى در دشمنى با تو اتّفاق دارند و برخى از آنان در دشمنى با تو ياور ديگران هستند .\r\n ( وَ اللَّهُ وَلِيُّ الْمُتَّقِينَ )  يعنى خداوند يار و ياور تقوى پيشگان است بنا بر اين از اينكه كفّار پشتيبان يكديگر و در دشمنى با تو همكارى دارند اندوه به خود راه مده ، زيرا خداوند سرانجام تو را بر آنان پيروز ساخته از شرّ آنان حفظت خواهد فرمود .\r\n ( هذا بَصائِرُ لِلنَّاسِ )  يعنى : اين قرآنى كه بر تو نازل ساخته‌ايم معارف دينى است ، و در آن موعظه‌ها و عبرتهايى است براى مردم كه بوسيلهء آن امور دينى خود را با بصيرت درك ميكنند .\r\n ( وَ هُدىً )  يعنى : و دليلهاى روشنى است .\r\n ( وَ رَحْمَةٌ )  يعنى : نعمتى است از سوى خدا .\r\n ( لِقَوْمٍ يُوقِنُونَ )  و اين هدايت و رحمت ويژهء آنها است كه به ثواب ، و عقاب الهى ايمان دارند ، زيرا اينان هستند كه مىتوانند از هدايت و رحمت الهى بهره‌مند شوند .\r\n\r\n","description":"","footnote":"","page_name":" 352 ","page_number":354},
  {"content":"\r\n\r\nسورهء جاثيه - آيات 21 - 25\r\n\r\n[ سوره الجاثية ( 45 ) : آيات 21 تا 25 
  ]\r\nأَمْ حَسِبَ الَّذِينَ اجْتَرَحُوا السَّيِّئاتِ أَنْ نَجْعَلَهُمْ كَالَّذِينَ آمَنُوا وَ عَمِلُوا الصَّالِحاتِ سَواءً مَحْياهُمْ وَ مَماتُهُمْ ساءَ ما يَحْكُمُونَ ( 21 ) وَ خَلَقَ اللَّهُ السَّماواتِ وَ الْأَرْضَ بِالْحَقِّ وَ لِتُجْزى كُلُّ نَفْسٍ بِما كَسَبَتْ وَ هُمْ لا يُظْلَمُونَ ( 22 ) أَ فَرَأَيْتَ مَنِ اتَّخَذَ إِلهَهُ هَواهُ وَ أَضَلَّهُ اللَّهُ عَلى عِلْمٍ وَ خَتَمَ عَلى سَمْعِهِ وَ قَلْبِهِ وَ جَعَلَ عَلى بَصَرِهِ غِشاوَةً فَمَنْ يَهْدِيهِ مِنْ بَعْدِ اللَّهِ أَ فَلا تَذَكَّرُونَ ( 23 ) وَ قالُوا ما هِيَ إِلاَّ حَياتُنَا الدُّنْيا نَمُوتُ وَ نَحْيا وَ ما يُهْلِكُنا إِلاَّ الدَّهْرُ وَ ما لَهُمْ بِذلِكَ مِنْ عِلْمٍ إِنْ هُمْ إِلاَّ يَظُنُّونَ ( 24 ) وَ إِذا تُتْلى عَلَيْهِمْ آياتُنا بَيِّناتٍ ما كانَ حُجَّتَهُمْ إِلاَّ أَنْ قالُوا ائْتُوا بِآبائِنا إِنْ كُنْتُمْ صادِقِينَ ( 25 )\r\n\r\nترجمهء آيات :\r\n21 - آيا آنها كه مرتكب گناهان شده‌اند گمان ميكنند كه ايشان را مانند آنان كه ايمان آورده و اعمال شايسته انجام ميدهند قرار مىدهيم زندگى و مرگشان يكسان است ؟ چه بد قضاوت ميكنند ؟ ! 22 - خداوند آسمانها و زمين را بحقّ آفريد ، و بايد هر فردى مطابق كرده‌هايش مجازات بيند ، در حالى كه به آنها ستم نخواهد شد .\r\n\r\n","description":"","footnote":"","page_name":" 353 ","page_number":355},
  {"content":"\r\n\r\n23 - آيا ديده‌اى آن كس را كه هواى خود را خداى خود گرفته ، و خداوند گمراهش ساخته است با علم و دانش ، و بر گوش و دلش مهر زده ، جلوى چشمش پرده كشيده است ؟ چنين فردى را پس از خدا چه كسى هدايت خواهد كرد ، چرا متذكّر نميشويد ؟ .\r\n24 - و گفتند : جز همين زندگى دنياى ما چيز ديگرى در كار نيست ، مىميريم و زنده ميشويم و كسى جز روزگار ما را نمىميراند ، و از اين جريان خبر ندارند ، تنها خيالبافى ميكنند .\r\n25 - و هر گاه آيات روشن ما را بر آنان ميخوانند ، دليلى ندارند مگر آنكه ميگويند : اگر راست مىگوييد آيات ما را بياوريد .\r\n( پنج آيه است )\r\n\r\nقرائت آيات :\r\nاهل كوفه غير از ابى بكر و روح و زيد « سواء » بنصب خوانده‌اند ، ولى بقيّه آن را برفع خوانده‌اند .\r\nاهل كوفه غير از عاصم « غشوة » بفتح غين بدون الف خوانده‌اند ، و بقيّه غشاوة با الف خوانده‌اند .\r\n\r\nدليل قرائت :\r\nابو على گويد : در آيه نصب سواء بنا بر آنكه بر ما قبلش جارى شود مثل « مررت برجل ضارب ابوه و بزيد خارجا اخوه » كار خوبى نيست ، براى آنكه سواء نه اسم فاعل است و نه شباهت به آن دارد مانند حسن و شديد و نظير آن بلكه سواء مصدر است و لذا شايسته نيست كه بر ما قبلش جارى شود آن گونه كه اسم فاعل و صفت مشبّهه بر ما قبل جارى ميگردد ، بدليل آنكه مصدر از نظر\r\n\r\n","description":"","footnote":"","page_name":" 354 ","page_number":356},
  {"content":"\r\n\r\nمعنى و عمل با فاعل و صفه مشبّهه كه عمل فعل ميكنند فرق دارد .\r\nو هر كس بگويد : « مررت برجل خير منه ابوه ، و سرج خزّ صفته و برجل مأه ابله » جايز دانسته است كه سواء نيز بر ما قبلش جارى شود ، همانگونه كه ضرب اوّل بر ما قبل جارى شده است ، امّا نصب سواء سه وجه احتمال دارد :\r\n1 - آنكه محيا و ممات را بدل از ضمير منصوب در نجعلهم بگيريم كه تقدير مىشود « ان نجعل محياهم و مماتهم سواء » كه سواء نصب داده مىشود بنا بر اينكه مفعول دوّم نجعل باشد . و بنا بر اين قول نصب سواء نيكو است ، براى اينكه اسم ظاهرى را رفع نداده است .\r\n2 - و نيز جايز است محياهم و مماتهم را دو ظرف زمان بگيريم و سواء را باز مفعول دوّم نجعل بگيريم .\r\n3 - و نيز جايز است كه در اين دو ظرف يكى از دو چيز عمل كند ، يكى سواء كه در آن معنى فعليت است كه بمعنى « يستوون فى المحيا و الممات » است ، ديگرى ممكن است فعل را عامل در آنها بگيريم .\r\nمعلوم نيست كوفيين كه سواء را نصب داده‌اند آيا « ممات » را نيز بنصب خوانده‌اند يا نه ؟ اگر ممات را نصب نداده باشند نصب در سواء بنا بر غير اين وجه است ، و نصب بر غير اين وجه يا بنا بر حاليت است ، يا بنا بر آنست كه سواء مفعول دوّم ، نجعل است ، و بهر كدام از اين دو وجه كه عمل كنى به سواء عمل فعل داده‌اى ، و بوسيلهء آن اسم ظاهر را رفع داده‌اى .\r\nاگر سواء را حال قرار دهى ممكن است آن را حال از ضمير در نجعلهم - بگيرى و مفعول دوّم نجعلهم را « كالذين آمنوا » بگيرى ، هر گاه « كالذين آمنوا » را مفعول گرفتن ممكن است سواء بنا بر حاليت منصوب باشد ، و آن را حال بگيريم براى ضميرى كه در « كالذين آمنوا » است چون بمعنى فعل است بنا بر اين\r\n\r\n","description":"","footnote":"","page_name":" 355 ","page_number":357},
  {"content":"\r\n\r\nذو الحال ضمير مرفوع است در « كالذين آمنوا » و اين ضمير باز ميگردد به ضمير منصوب در نجعلهم ، و نصب سواء بنا بر حاليت از اين دو وجه است .\r\nو نيز جايز است « كالذين آمنوا » را مفعول دوّم نگيريم ، بلكه مفعول دوّم را « سواء محياهم و مماتهم » بگيريم ، و بنا بر اين تركيب جمله در محلّ نصب است كه مفعول دوّم براى نجعل باشد .\r\nو نيز جايز است بنا بر قول كسى كه ميگويد : « مررت برجل مائة ابله » و به مائة عمل فعل داده است سواء را بنا بر اين وجه نصب دهيم ، و بوسيلهء آن محيا را رفع دهيم ، همانطور كه جايز است بوسيلهء سواء محيا را رفع دهيم در صورتى كه جمله را در موضع حال بگيريم ، و حال در جملهء « سواء محياهم ، و مماتهم » از جعل است ، و نيز مىشود حال باشد از ضميرى كه در « كالذين آمنوا » است كه بمعنى فعل است .\r\nو دربارهء ضميرى كه در « محياهم و مماتهم » وجود دارد دو قول گفته شده است :\r\n1 - آنكه اين ضمير به كفّار بر ميگردد نه به مؤمنين ، بنا بر اين قول سواء مرفوع است بنا بر اينكه خبر باشد براى مبتداى مقدّم كه تقديرش اينست « محياهم و مماتهم سواء » يعنى : محياهم محيا سوء ، و مماتهم مماة سوء ، و بنا بر اين تركيب ديگر نصب سواء درست نيست ، زيرا خبرى است مثبت به اينكه زندگى و مرگ آنان در بدى و دورى از رحمت خدا يكسان است .\r\n2 - ضمير در « محياهم و مماتهم » به مسلمان و كافر هر دو بر ميگردد - هنگامى كه چنين باشد جايز است سواء منصوب شود بنا بر آنكه مفعول دوّم نجعل باشد ، البتّه بنا بقول كسى كه جايز دانسته است سواء در اسم ظاهر عمل كند زيرا شامل هر دو دسته مسلمان و كافر مىشود ، و در وجه اوّل اينطور نيست زيرا\r\n\r\n","description":"","footnote":"","page_name":" 356 ","page_number":358},
  {"content":"\r\n\r\nدر اين صورت ضمير به كفّار بر ميگردد نه بمؤمنين ، و اشتباه به مؤمنين نخواهد شد ، و در اين وجه جايز نيست آن را نصب دهيم ، و به غير از رفع اعراب ديگرى نخواهد داشت ، و بنا بر وجه اوّل « كالذين آمنوا و عملوا الصالحات » در موضع مفعول ثانى است ، و « سواء محياهم » استيناف است ، و در موضع حال از « كالذين آمنوا » نيست ، زيرا شامل مؤمنان نميشود .\r\nو بحث در « غشوه و غشاوه » در سورهء بقره گذشت « 1 »\r\n\r\nلغات آيات :\r\nاجترحوا - اجتراع بمعنى بدست آوردن و تحصيل است ، گفته مىشود « جرح و اجترح » بمعنى « كسب و اكتسب » است ، و « فلان جارحة قومه » اى كاسبة قومه ، و اصل آن از « جراح » است ، زيرا گناه تأثيرى همانند جراحت دارد ، و مانند اجتراح است اقتراف كه مشتق است از « قرف القرحة » يعنى : پس از خشك شدن زخم و پوست بر آوردن آن .\r\n( السّيئات - سيّئه عبارتست از كارى زشت كه صاحبش با استحقاق مذمت نسبت به آن بد مىشود ، و حسنه آنست كه صاحبش باستحقاق مدح نسبت به آن خوشحال مىشود .\r\nعلى بن عيسى گويد : كار زشت آنست كه اگر كسى قادر بر آن باشد شايسته نباشد كه آن را انجام دهد ، و كار نيكو كارى است كه هر كس توانايى آن را داشته باشد شايسته باشد كه آن كار را انجام دهد ، و هر كارى كه انجام گيرد و هيچ جهتى از اين جهات در آن نباشد آن كار بيهوده و لغو است ، كه نه آن را ميتوان بحكمت نسبت داد ، و نه به سفاهت .\r\n\r\n\r\n","description":"","footnote":"\r\n( 1 ) رجوع شود بتفسير آيهء 7 از سورهء بقره .\r\n","page_name":" 357 ","page_number":359},
  {"content":"\r\n\r\n\r\nمعنى آيات :\r\nسپس خداوند بعنوان سرزنش بكافران ميفرمايد :\r\n ( أَمْ حَسِبَ الَّذِينَ اجْتَرَحُوا السَّيِّئاتِ أَنْ نَجْعَلَهُمْ كَالَّذِينَ آمَنُوا وَ عَمِلُوا الصَّالِحاتِ )  كه ام حسب بمعنى : « بل أحسب ؟ » است كه استفهام آن انكارى است ، و بعضى گفته‌اند : اين جمله بر معنى مضمرى عطف شده است كه تقديرش اينست : « هذا القرآن بصائر للنّاس مؤدّيه الى الجنّة افعلوا ذلك ، ام حسب الذّين اكتسبوا الشرك و المعاصى . . . » يعنى اين قرآن موجب بينش مردم است و آنان را به بهشت مىرساند ، آيا اين را ميدانند يا آنكه كسانى كه شريك براى خدا قرار داده‌اند و گناهانى ميكنند گمان دارند كه آنان را بجاى كسانى بگذاريم كه خدا و رسول را تصديق نموده ، و گفتار خدا ، و رسول را با اعمال خود تحقّق بخشيده‌اند ؟ .\r\n ( سَواءً مَحْياهُمْ وَ مَماتُهُمْ )  يعنى زندگى و مرگ مسلمانان ، و كافران يكسانست ؟ .\r\nيعنى آيا گمان ميكنند كه زندگى و مرگ كافران همچون زندگى و مرگ مؤمنين است ؟ .\r\n ( ساءَ ما يَحْكُمُونَ )  يعنى : بد قضاوتى دربارهء خداوند نمودند ، زيرا خداوند مؤمنين و كافران را يكسان نميداند ، و از نظر عقل هم باور كردنى نيست ، بلكه خداوند مؤمنين را در دنيا يارى ميدهد ، و آنان را بر مشركين پيروز خواهد ساخت ، و آنان را بر مسلمين مسلّط نخواهد ساخت و بهنگام مردن فرشتگان با مژدهء رحمت بر مؤمنين نازل ميشوند ، و بر كافران وارد شده بر سر و صورت آنان ميزنند .\r\n\r\n","description":"","footnote":"","page_name":" 358 ","page_number":360},
  {"content":"\r\n\r\nو بعضى گفته‌اند منظور از اين زندگى ، زندگى مؤمنان و كافران است بعد از قيامت ، و منظور از مرگشان هنگامى است كه فرشتگان براى قبض روح آنان مىآيند .\r\nاز مجاهد نقل شده است منظور آنست كه زندگى مؤمنين بر اساس ايمان و اطاعت پروردگار است ، مرگشان نيز بر اساس ايمان و اطاعت پروردگار است و زندگى مشركين بر اساس شرك و معصيت است ، مرگشان نيز بر همين اساس است ، بنا بر اين زندگى و مرگ اينان و آنان يكسان نخواهد بود .\r\nو بعضى هم گفته‌اند ضمير در مماتهم و محياهم بكفّار بر ميگردد و معنايش آنست كه آنان در حال زندگى و مرگ يكسان هستند ، زيرا كسى كه زنده است اگر اطاعت انجام ندهد مانند آنست كه مرده باشد ، سپس ميفرمايد :\r\n ( وَ خَلَقَ اللَّهُ السَّماواتِ وَ الْأَرْضَ بِالْحَقِّ )  يعنى : خداوند آسمانها و و زمين را بيهوده نيافريده است ، بلكه آنها را براى منفعت بندگانش آفريده است ، تا آنان را مكلّف سازد و در معرض ثواب جزيل قرار دهد .\r\n ( وَ لِتُجْزى كُلُّ نَفْسٍ بِما كَسَبَتْ )  يعنى : هر كس عبادت و اطاعتى انجام داده است ثواب خواهد ديد ، و هر كس معصيتى كند مكافاتى بايد ببيند .\r\n ( أَ فَرَأَيْتَ مَنِ اتَّخَذَ إِلهَهُ هَواهُ ؟ )  از ابن عبّاس و قتاده و حسن نقل شده است : اى محمّد ! آيا ديده‌اى كسى كه دين خود را خواسته‌اش قرار دهد ، و چيزى را نخواهد مگر آنكه انجام دهد ، زيرا ايمان به خدا ندارد و از او نميترسد ، و لذا پيرو هواى نفس خود بوده ، و تقوايى نيست كه مانع او شود .\r\nاز عكرمه و سعيد بن جبير روايت شده است كه معناى اين آيه اينست كه آيا ديده‌اى كسى را كه معبود خودش را بدلخواه خود تعيين كند ؟ ! و معبود\r\n\r\n","description":"","footnote":"","page_name":" 359 ","page_number":361},
  {"content":"\r\n\r\nخود را از روى دليل و برهان نگيرد ، هر گاه چيزى را شايستهء پرستش ديد و آن را دوست داشت بپرستش آن ميپردازد ، و بعضى از آنان سنگى را ميپرستند و هر گاه سنگ بهترى را مىديد آن را بدور افكنده سنگ تازه را ميپرستد .\r\nاز على بن عيسى نقل شده است يعنى : آيا ديده‌اى كسى كه تسليم هواى نفس خود باشد آن گونه كه تسليم خدا و معبود خود است ، و آنچه را كه هواى نفس از او بخواهد انجام ميدهد ، و منظور آن نيست كه هواى نفس ، خود را بپرستد و معتقد باشد ، كه هواى نفس شايستهء پرستش است ، زيرا كسى چنين اعتقادى نخواهد داشت .\r\nآن گاه خداوند پيامبر خود را از اينكه اين افراد ايمان بياورند نااميد ساخته ميفرمايد :\r\n ( وَ أَضَلَّهُ اللَّهُ عَلى عِلْمٍ )  يعنى : خداوند او را خوار نموده ، و براهى كه خود برگزيده است رهايش ساخته ، و بسزاى كفر و سركشى و تدبّر نكردن از روى علم و آگاهى بر استحقاق اين گمراهى او را به راه راست هدايت نفرموده است .\r\nو بعضى گفته‌اند : « اضله » اينكه خداوند او را گمراه ساخته است يعنى او را طبق علمى كه نسبت به او دانسته است گمراه يافته ، و معلومش بر طبق علمش ظاهر گشته است ، همانگونه كه مىگويى : « احمدت فلانا اى وجدته حميدا » و مانند قول عمرو بن معديكرب .\r\n« قاتلنا فما اجبناهم ، و سألناهم فما انجلناهم ، قاولناهم فما افحمناهم » كه بمعنى « ما وجدناهم كذلك » است « 1 » .\r\nو بعضى هم گفته‌اند آيه به اين معنى است كه او از راه خدا گمراه شده است ، همانگونه كه شاعر گفته است :\r\n « هبونى امرءا منكم اضلّ بعيره * له ذمّه انّ الذّمام كبير » \r\n\r\n\r\n","description":"","footnote":"\r\n( 1 ) بمعنى :\r\n ( قاتلناهم فما وجدناهم جبانا * ، سألناهم فما وجدناهم بخيلا ) \r\nاست\r\n","page_name":" 360 ","page_number":362},
  {"content":"\r\n\r\nكه در اين شعر « اضلّ بعيره » بمعنى آنست كه شترش گم شده است .\r\n ( وَ خَتَمَ عَلى سَمْعِهِ وَ قَلْبِهِ وَ جَعَلَ عَلى بَصَرِهِ غِشاوَةً )  اين آيه را ، در سورهء بقره تفسير نموده‌ايم « 1 » .\r\n ( فَمَنْ يَهْدِيهِ مِنْ بَعْدِ اللَّهِ )  يعنى : پس از هدايت الهى نسبت به او ، به اين معنى كه هر گاه كسى بوسيلهء هدايت الهى پس از ظهور و روشنى آن راه نيافت ، ديگر اميدى بهدايت يافتنش نيست .\r\n ( أَ فَلا تَذَكَّرُونَ )  يعنى : آيا با اين موعظه‌ها پند نميگيريد ؟ و اين توبيخ نشانهء آنست كه آنان در پند گرفتن كوتاه مىآمده‌اند ، يعنى : پند گيريد ، و بيدار شويد تا نسبت به خداوند معرفت داشته باشيد .\r\nو سپس خداوند بزرگ از وضع منكرين بر انگيختن پس از مرگ سخن به ميان آورده ميفرمايد :\r\n ( وَ قالُوا ما هِيَ إِلَّا حَياتُنَا الدُّنْيا )  يعنى : غير از اين زندگى كه در دنيا داريم ، زندگى ديگرى وجود ندارد ، و پس از مردن زنده شدن و حساب و كتابى در بين نيست .\r\n ( نَمُوتُ وَ نَحْيا )  و در معنى اين قسمت سه قول گفته شده است .\r\n1 - آنكه تقديرش « نحيا و نموت » است و مقدّم و مؤخر شده است .\r\n2 - يعنى : ما مىميريم و فرزندانمان زنده مىمانند .\r\n3 - يعنى بعضى از ماها مىميريم و بعضى زنده مىمانيم همانگونه كه در آيهء ديگر ميفرمايد :  « فَاقْتُلُوا أَنْفُسَكُمْ »  يعنى : بايد بعضى از شما بعضى ديگر را بكشد .\r\n ( وَ ما يُهْلِكُنا إِلَّا الدَّهْرُ )  يعنى كسى جز گذشت زمان و رفت و آمد شب و\r\n\r\n\r\n","description":"","footnote":"\r\n( 1 ) رجوع شود بتفسير آيهء 7 از سورهء بقره .\r\n","page_name":" 361 ","page_number":363},
  {"content":"\r\n\r\nروز و طول عمر ما را نمىكشد ، و منظورشان از اين سخن انكار صانع است .  ( وَ ما لَهُمْ بِذلِكَ مِنْ عِلْمٍ )  خداوند آنان را نادان ميداند ، يعنى :\r\nاينان كه مرگ خود را به روزگار نسبت ميدهند علّتش آنست كه نميدانند ، و اگر ميدانستند آن كس كه آنان را مىميراند خدا است ، و خداوند است كه ميتواند دوباره آنان را زنده كند ، هيچگاه مرگ خويشتن را به روزگار نسبت نميدادند  ( إِنْ هُمْ إِلَّا يَظُنُّونَ )  يعنى : اينان در آنچه كه ميگويند چيزى جز حدث و گمان ندارند ، در حالى كه جريان بر خلاف آنست ، و در حديث از پيامبر خدا ( ص ) روايت شده است كه فرموده‌اند :\r\n« به روزگار بد نگوئيد ، زيرا روزگار همان خداوند است » .\r\nو تأويل اين حديث چنين است كه مردم دوران جاهليّت حوادث - مهمّ و بلاهاى وارده را هميشه بدهر و روزگار نسبت ميدادند ، و ميگفتند روزگار چنين كرد ، و بروزگار دشنام ميدادند ، لذا حضرت رسول ( ص ) به آنان فرمود اين كارها را خدا انجام ميدهد به فاعل اين اعمال ناسزا نگوئيد .\r\nو بعضى گفته‌اند يعنى : خداوند مدبّر و گردانندهء روزگار است وجه اوّل بهتر است زيرا سخنان عرب پر است از اين قبيل نسبتها كه كارهاى خداوند را بدهر نسبت ميدهند ، اصمعى گويد : عربى باديه نشين شخصى را مذمّت نموده گفت : اين شخص از روزگار گناهش بيشتر است .\r\nو كثير گويد :\r\n « و كنت كذى رجلين ، رجل صحيحة * و رجل رمى فيها الزّمان فشلّت » \r\nكه در اين شعر كثير شكستن پاى خود را به روزگاران نسبت داده است و شاعر ديگر گويد :\r\n « فاستأثر الدّهر الغداة بهم * و الدّهر يرمينى و ما ارمى » \r\n « يا دهر قد اكثرت فجعتنا * بسراتنا و وقرت فى العظم » \r\n\r\n","description":"","footnote":"","page_name":" 362 ","page_number":364},
  {"content":"\r\n\r\nكه در اين شعر نيز شاعر مصيبتهاى خود را بدهر نسبت داده است .\r\nسپس خداوند ميفرمايد :\r\n ( وَ إِذا تُتْلى عَلَيْهِمْ آياتُنا بَيِّناتٍ )  يعنى : هر گاه برهانهاى ظاهر ما را برايشان بخوانى .\r\n ( ما كانَ حُجَّتَهُمْ إِلَّا أَنْ قالُوا ائْتُوا بِآبائِنا إِنْ كُنْتُمْ صادِقِينَ )  يعنى :\r\nدر برابر برهانهاى ما هيچ دليلى نداشتند مگر آنكه ميگفتند : اگر راست مىگوييد كه خداوند مردگان را دوباره زنده مىكند و آنان را در روز قيامت بر خواهد انگيخت پس پدران ما را بياوريد و آنان را زنده كنيد تا بدانيم كه خدا ميتواند ما را زنده كند ؟ ! و اينكه خداوند به آنان پاسخ مثبت نداد ، علّتش آن بود ، كه ميدانست اينان اين سخن را به منظور هدايت يافتن نميگويند بلكه ميخواهند پيشنهادى بكنند كه به خيال خود طرف را عاجز سازند .\r\n\r\n","description":"","footnote":"","page_name":" 363 ","page_number":365},
  {"content":"\r\n\r\nسورهء جاثيه - آيات 26 - 30\r\n\r\n[ سوره الجاثية ( 45 ) : آيات 26 تا 30 
  ]\r\nقُلِ اللَّهُ يُحْيِيكُمْ ثُمَّ يُمِيتُكُمْ ثُمَّ يَجْمَعُكُمْ إِلى يَوْمِ الْقِيامَةِ لا رَيْبَ فِيهِ وَ لكِنَّ أَكْثَرَ النَّاسِ لا يَعْلَمُونَ ( 26 ) وَ لِلَّهِ مُلْكُ السَّماواتِ وَ الْأَرْضِ وَ يَوْمَ تَقُومُ السَّاعَةُ يَوْمَئِذٍ يَخْسَرُ الْمُبْطِلُونَ ( 27 ) وَ تَرى كُلَّ أُمَّةٍ جاثِيَةً كُلُّ أُمَّةٍ تُدْعى إِلى كِتابِهَا الْيَوْمَ تُجْزَوْنَ ما كُنْتُمْ تَعْمَلُونَ ( 28 ) هذا كِتابُنا يَنْطِقُ عَلَيْكُمْ بِالْحَقِّ إِنَّا كُنَّا نَسْتَنْسِخُ ما كُنْتُمْ تَعْمَلُونَ ( 29 ) فَأَمَّا الَّذِينَ آمَنُوا وَ عَمِلُوا الصَّالِحاتِ فَيُدْخِلُهُمْ رَبُّهُمْ فِي رَحْمَتِهِ ذلِكَ هُوَ الْفَوْزُ الْمُبِينُ ( 30 )\r\n\r\nترجمهء آيات :\r\n26 - بگو : خداوند شما را زنده ميسازد و سپس شما را مىميراند ، و آن گاه در روز قيامت گردتان خواهد آورد ، روزى كه در آن شكّى نيست ، ولى بيشتر مردم نميدانند .\r\n27 - ملك آسمان‌ها و زمين از آن خدا است ، و در آن روز كه ساعت قيامت بر پا شود ، طرفداران باطل زيان بينند .\r\n28 - و خواهى ديد در آن روز هر ملّتى در حالى كه نيم خيز نشسته‌اند بسوى پروندهء اعمالشان فراخوانده ميشوند ، و هر كدام به مكافات عملتان -\r\n\r\n","description":"","footnote":"","page_name":" 364 ","page_number":366},
  {"content":"\r\n\r\nخواهيد رسيد .\r\n29 - اينست پروندهء ما بحقّ براى شما سخن ميگويد ، ما در دنيا اعمال شما را ثبت و ضبط مىنموديم .\r\n30 - امّا آنان كه ايمان آورده عمل نيكو انجام داده‌اند خداوند آنان را در رحمت خود داخل كرده ، اينست آن رستگارى آشكار .\r\n( پنج آيه است )\r\n\r\nقرائت آيات :\r\nيعقوب « كل امه تدعى الى كتابها » بفتح لام قرائت كرده است و بقيّه برفع خوانده‌اند .\r\n\r\nدليل قرائت :\r\nدليل نصب آنست كه بدل است از كلّ اوّل ، و در دوّمى روشنى ، و توضيحى است كه در اوّلى نيست ، زيرا در دوّمى سبب نيم خيز شدن بيان شده است ، و لذا جايز است كه دوّمى را بدل اوّلى بگيريم و « تدعى » در موضع نصب است بنا بر حاليت ، يا بنا بر آنكه مفعول دوّم باشد بنا بر تفصيل معنى ترى .\r\n\r\nمعنى آيات :\r\nسپس خداوند بزرگ در پاسخ سخن كفّار پيامبرش ( ص ) را مورد خطاب قرار داده ميفرمايد :\r\n ( قُلِ اللَّهُ يُحْيِيكُمْ )  يعنى : بگو اى محمّد خداوند در دنيا شما را زنده مىكند ، زيرا غير از او كسى قدرت ندارد كسى را زنده كند ، چون تنها خداوند است كه ذاتا قادر است .\r\n\r\n","description":"","footnote":"","page_name":" 365 ","page_number":367},
  {"content":"\r\n\r\n ( ثُمَّ يُمِيتُكُمْ )  و سپس بهنگام پايان يافتن اجلهايتان شما را مىميراند  ( ثُمَّ يَجْمَعُكُمْ إِلى يَوْمِ الْقِيامَةِ )  و آن گاه شما را برانگيخته دوباره زنده مىكند و در روز قيامت جمع مىكند .\r\n ( لا رَيْبَ فِيهِ )  روزى كه در آن شك نيست ، زيرا دليل و برهان براى اثبات آن آمده است ، و علّت اينكه استدلال شده است به زنده كردن در دنيا آنست كه هر كس يك وقت بتواند كسى را زنده كند ، در هر وقت ديگر هم ميتواند ، و هر كس از اين عمل وقتى با نبودن موانع عاجز باشد در هر وقت ديگر نيز عاجز خواهد بود .\r\n ( وَ لكِنَّ أَكْثَرَ النَّاسِ لا يَعْلَمُونَ )  ولى همهء مردم چون در اين باره دقت نميكنند اين معنى را درك نميكنند .\r\n ( وَ لِلَّهِ مُلْكُ السَّماواتِ وَ الْأَرْضِ )  خدا مالك آسمانها و زمين است و قدرت دارد كه مردگان را برانگيخته دوباره زنده كند .\r\n ( وَ يَوْمَ تَقُومُ السَّاعَةُ يَوْمَئِذٍ يَخْسَرُ الْمُبْطِلُونَ )  طرفداران باطل كه از حق و حقيقت رويگردان هستند ، و كارهاى باطل انجام ميدهند جانها ، و زندگى خود را در دنيا از دست داده ، روز قيامت زيانكارند ، و جز عذاب دائمى حاصلى از عمر خود نخواهند داشت .\r\n ( وَ تَرى كُلَّ أُمَّةٍ جاثِيَةً )  ابن عبّاس گويد : يعنى : روز قيامت هر امّتى را خواهيد ديد كه تكيه بر رانهاى خود زده و نشسته‌اند .\r\nو از مجاهد و ضحّاك و ابن زيد نقل شده است يعنى : به حالت نيم خيز آن گونه كه مدّعى در پيشگاه قاضى مىنشيند خواهند نشست .\r\nبعضى گفته‌اند كه اين گونه نشستن مخصوص كفّار است .\r\nو بعضى ديگر گفته‌اند كه اين حالت خصوصيتى ندارد ، و كفّار و مؤمنين\r\n\r\n","description":"","footnote":"","page_name":" 366 ","page_number":368},
  {"content":"\r\n\r\nهمگى با همين حال در انتظار حساب خواهند نشست .\r\n ( كُلُّ أُمَّةٍ تُدْعى إِلى كِتابِهَا )  يعنى : هر امّتى فراخوانده خواهد شد بسوى پروندهء اعمالش كه در دنيا براى او فراهم آمده است ، بعضى هم گفته‌اند هر امّتى بسوى كتابى كه بر پيامبرشان نازل شده است فراخوانده ميشوند ، تا از آنان جويا شوند كه با اين كتاب چگونه رفتار نموده‌اند ؟\r\n ( الْيَوْمَ تُجْزَوْنَ ما كُنْتُمْ تَعْمَلُونَ )  و به آنان گفته مىشود كه امروز به مكافات اعمالتان خواهيد رسيد .\r\n ( هذا كِتابُنا )  يعنى : اين پرونده‌اى كه فرشتگان كاتب اعمال شما برايتان تهيّه ديده‌اند .\r\n ( يَنْطِقُ عَلَيْكُمْ بِالْحَقِّ )  يعنى اين كتاب و اين پرونده بحقّ بر زبان شما گواهى خواهد داد ، يعنى : اين پرونده چنان توضيح داده است كه گويا زبان دارد ، و با شما سخن ميگويد .\r\n ( إِنَّا كُنَّا نَسْتَنْسِخُ ما كُنْتُمْ تَعْمَلُونَ )  يعنى : ما در دنيا دستور ميداديم حافظان اعمال شما تمامى كارهاى شما را بنويسند ، و استنساخ يعنى : فرمان به نوشتن نسخه مثل استكتاب كه بمعنى فرمان به نوشتن كتاب است .\r\nو بقول ابن عبّاس منظور از كتاب لوح محفوظ است كه آنچه از خير و شرّ در آن باشد بر آن گواهى خواهد داد « 1 » و بنا بر اين معنى نستنسخ - چنين خواهد شد كه حافظان اعمال از خازنان لوح محفوظ ميخواهند كه\r\n\r\n\r\n","description":"","footnote":"\r\n( 1 ) تفسير ابن عبّاس صفحهء 311  ( هذا كِتابُنا )  يعنى ديوان الحفظة كه منظور از آنان پروندهء اعمالى است كه انسان در دنيا انجام داده است .\r\n","page_name":" 367 ","page_number":369},
  {"content":"\r\n\r\nنسخه‌اى از آنچه كه دربارهء بندگان پيش خود تدوين شده دارند به آنان بدهند .\r\n ( فَأَمَّا الَّذِينَ آمَنُوا وَ عَمِلُوا الصَّالِحاتِ فَيُدْخِلُهُمْ رَبُّهُمْ فِي رَحْمَتِهِ )  منظور از رحمت بهشت و پاداش اخروى است .\r\n ( ذلِكَ هُوَ الْفَوْزُ الْمُبِينُ )  يعنى : اينست آن رستگارى آشكار .\r\n\r\n","description":"","footnote":"","page_name":" 368 ","page_number":370},
  {"content":"\r\n\r\nسورهء جاثيه - آيات 31 - 37\r\n\r\n[ سوره الجاثية ( 45 ) : آيات 31 تا 37 
  ]\r\nوَ أَمَّا الَّذِينَ كَفَرُوا أَ فَلَمْ تَكُنْ آياتِي تُتْلى عَلَيْكُمْ فَاسْتَكْبَرْتُمْ وَ كُنْتُمْ قَوْماً مُجْرِمِينَ ( 31 ) وَ إِذا قِيلَ إِنَّ وَعْدَ اللَّهِ حَقٌّ وَ السَّاعَةُ لا رَيْبَ فِيها قُلْتُمْ ما نَدْرِي مَا السَّاعَةُ إِنْ نَظُنُّ إِلاَّ ظَنًّا وَ ما نَحْنُ بِمُسْتَيْقِنِينَ ( 32 ) وَ بَدا لَهُمْ سَيِّئاتُ ما عَمِلُوا وَ حاقَ بِهِمْ ما كانُوا بِهِ يَسْتَهْزِؤُنَ ( 33 ) وَ قِيلَ الْيَوْمَ نَنْساكُمْ كَما نَسِيتُمْ لِقاءَ يَوْمِكُمْ هذا وَ مَأْواكُمُ النَّارُ وَ ما لَكُمْ مِنْ ناصِرِينَ ( 34 ) ذلِكُمْ بِأَنَّكُمُ اتَّخَذْتُمْ آياتِ اللَّهِ هُزُواً وَ غَرَّتْكُمُ الْحَياةُ الدُّنْيا فَالْيَوْمَ لا يُخْرَجُونَ مِنْها وَ لا هُمْ يُسْتَعْتَبُونَ ( 35 )\r\nفَلِلَّهِ الْحَمْدُ رَبِّ السَّماواتِ وَ رَبِّ الْأَرْضِ رَبِّ الْعالَمِينَ ( 36 ) وَ لَهُ الْكِبْرِياءُ فِي السَّماواتِ وَ الْأَرْضِ وَ هُوَ الْعَزِيزُ الْحَكِيمُ ( 37 )\r\n\r\nترجمهء آيات :\r\n31 - اما آنان كه كافر شدند ، آيا نشانه‌هاى من براى شما خوانده نميشد ؟ امّا شما سركشى كرديد ، و مردمى گنهكار بوديد .\r\n32 - و هر گاه گفته شود وعدهء خدا حقّ است ، و در ساعت قيامت شكى نيست ، ميگويند چه ميدانيم ساعت قيامت چيست ؟ ما جز گمان چيزى نميدانيم\r\n\r\n","description":"","footnote":"","page_name":" 369 ","page_number":371},
  {"content":"\r\n\r\nو يقين نداريم .\r\n33 - و زشتى اعمالشان براى ايشان ظاهر گرديد و آنچه كه مسخره - اش ميكردند بر آنان قرار گرفت .\r\n34 - و گفته مىشود كه امروز شما را فراموش خواهيم نمود ، همانگونه كه شما رسيدن بچنين روزى را فراموش كرده بوديد ، و منزلتان جهنّم است و هيچ ياورى نخواهيد داشت .\r\n35 - بدان جهت كه آيات الهى را بباد مسخره گرفته‌ايد ، و زندگى دنيا شما را فريب داده ، امروز از جهنّم بيرون نخواهند شد ، و از آنان هم عذر خواهى نميشود .\r\n36 - سپاس خداى را كه پروردگار آسمانها و پروردگار زمين ، و پروردگار جهانيان است .\r\n37 - و در آسمانها و زمين عظمت ويژهء او است ، و او است پيروز و فرزانه\r\n( هفت آيه است )\r\n\r\nقرائت آيات :\r\nحمزه بتنهايى « و السّاعة » بنصب خوانده است ، ديگران به رفع خوانده‌اند .\r\n\r\nدليل قرائت :\r\nابو على گويد : رفع دو وجه دارد :\r\n1 - اينكه « و السّاعة » از ما قبلش بريده شده است ، و جمله‌اى بر جملهء قبلى عطف شده است .\r\n2 - اينكه حمل شود بر محلّ انّ و عاملى كه در آن عمل نموده است و\r\n\r\n","description":"","footnote":"","page_name":" 370 ","page_number":372},
  {"content":"\r\n\r\nمحلّ هر دو رفع است .\r\nو امّا نصب « و السّاعه » حمل مىشود و بر لفظ انّ و محلّ لا ريب فيها رفع است بنا بر آنكه در موضع خبر انّ است ، و گويى همان اسم انّ تكرار شده است مثل آنكه گفته شده است « و السّاعة حقّ » زيرا « لا ريب فيها » بمعنى حق است .\r\nابو الحسن گويد : رفع از نظر معنى بهتر است ، و هر گاه بعد از خبر انّ اسمى معطوف پيدا شود رفع آن در كلام عرب بيشتر است ، و مؤيّد اين تركيب است اين آيه :  « إِنَّ الْأَرْضَ لِلَّهِ يُورِثُها مَنْ يَشاءُ مِنْ عِبادِهِ وَ الْعاقِبَةُ لِلْمُتَّقِينَ »  كه « و العاقبة » برفع خوانده شده است ، بنا بر استيناف .\r\n\r\nمعنى آيات :\r\nآن گاه خداوند بدنبال وعده‌هاى بهشت به وعدهء عذاب پرداخته ميفرمايد :\r\n ( وَ أَمَّا الَّذِينَ كَفَرُوا أَ فَلَمْ تَكُنْ آياتِي تُتْلى عَلَيْكُمْ )  يعنى : به آنان گفته مىشود آيا برهانها و دليلهاى ما را از كتاب ما بر شما نخوانده‌اند .\r\n ( فَاسْتَكْبَرْتُمْ )  يعنى : از پذيرفتن آن تكبّر نموديد .\r\n ( وَ كُنْتُمْ قَوْماً مُجْرِمِينَ )  مجرمين بمعنى كافرين است همانگونه كه در جاى ديگر از قرآن آمده است :  « أَ فَنَجْعَلُ الْمُسْلِمِينَ كَالْمُجْرِمِينَ »  « 1 » وفاء در  « أَ فَلَمْ تَكُنْ »  دلالت بر جواب محذوف امّا .\r\n ( وَ إِذا قِيلَ إِنَّ وَعْدَ اللَّهِ حَقٌّ )  يعنى : آنچه را كه خداوند وعده فرموده است بناچار خواهد شد .\r\n ( وَ السَّاعَةُ لا رَيْبَ فِيها )  يعنى : و شكى در رسيدن ساعت قيامت نيست\r\n\r\n\r\n","description":"","footnote":"\r\n( 1 ) سورهء القلم 68 آيهء 35 .\r\n","page_name":" 371 ","page_number":373},
  {"content":"\r\n\r\n ( قُلْتُمْ ما نَدْرِي مَا السَّاعَةُ ؟ )  يعنى : شما كفّار منكر قيامت شده گفتيد :\r\nنميدانيم قيامت چيست ؟\r\n ( إِنْ نَظُنُّ إِلَّا ظَنًّا )  يعنى : ما تنها گمانى ميبريم و در آن شك داريم .\r\n ( وَ ما نَحْنُ بِمُسْتَيْقِنِينَ )  و يقين به آن نداريم .\r\n ( وَ بَدا لَهُمْ سَيِّئاتُ ما عَمِلُوا )  يعنى : پاداش گناهانى كه انجام دادند براى آنان ظاهر شد .\r\n ( وَ حاقَ بِهِمْ ما كانُوا بِهِ يَسْتَهْزِؤُنَ )  يعنى بسزاى مسخره كردنهاى خود رسيدند « 1 » .\r\n ( وَ قِيلَ الْيَوْمَ نَنْساكُمْ )  يعنى شما را در عذاب رها ميسازيم .\r\n ( كَما نَسِيتُمْ لِقاءَ يَوْمِكُمْ هذا )  از ابن عبّاس نقل شده يعنى همانگونه كه شما خود را براى امروز آماده نساختيد .\r\nو بعضى گفته‌اند : يعنى : همانگونه كه شما روز قيامت را بدست فرا - موشى سپرديد ، ما نيز شما را بدست فراموشى سپرده در عذاب ، باقى ميگذاريم .\r\n ( وَ مَأْواكُمُ النَّارُ )  يعنى : قرارگاه شما جهنّم است .\r\n ( وَ ما لَكُمْ مِنْ ناصِرِينَ )  يعنى : ياورانى نداريد كه عذاب الهى را از شما دور سازند .\r\n ( ذلِكُمْ )  يعنى اينكه ما بر سرتان آورديم .\r\n ( بِأَنَّكُمُ اتَّخَذْتُمْ آياتِ اللَّهِ هُزُواً )  يعنى : شما آيات الهى را بمسخره گرفتيد .\r\n ( وَ غَرَّتْكُمُ الْحَياةُ الدُّنْيا )  يعنى : دنيا شما را با زينتهاى خود فريب\r\n\r\n\r\n","description":"","footnote":"\r\n( 1 ) ممكن است به اين معنى باشد به آن جهنّم و عذابى كه آن را مسخره ميكردند رسيدند ( مترجم )\r\n","page_name":" 372 ","page_number":374},
  {"content":"\r\n\r\nداده شما نيز فريب خورديد .\r\n ( فَالْيَوْمَ لا يُخْرَجُونَ مِنْها )  يعنى : امروز از جهنّم بيرون نخواهند شد اهل كوفه غير از عاصم « يخرجون » بفتح خوانده‌اند ، همانگونه كه در  « يُرِيدُونَ أَنْ يَخْرُجُوا مِنَ النَّارِ وَ ما هُمْ بِخارِجِينَ »  كه بعضى يخرجوا را بفتح خوانده‌اند .\r\n ( وَ لا هُمْ يُسْتَعْتَبُونَ )  يعنى از آنان پوزش و معذرت طلب نخواهد شد . زيرا ديگر وقت تكليف سپرى شده است و توبه و عذر خواهى مربوط به عالم تكليف است .\r\nو بعضى هم گفته‌اند يعنى : از آنان پوزش پذيرفته نخواهد شد .\r\nسپس خداوند بزرگ عظمت خود را يادآور شده ميفرمايد :\r\n ( فَلِلَّهِ الْحَمْدُ رَبِّ السَّماواتِ وَ رَبِّ الْأَرْضِ رَبِّ الْعالَمِينَ )  يعنى سپاس تمام و كمال و ثنائى كه هيچ ثناى ديگر با آن برابرى نخواهد داشت ويژهء پروردگار بزرگى است كه آسمانها و زمين را آفريده تدبير آنان را فرموده ، و جهانيان را نيز آفريده است .\r\n ( وَ لَهُ الْكِبْرِياءُ )  يعنى : براى خداوند سلطنت پيروزمندانه و عظمت آشكار و بزرگى و رفعتى است شايان .\r\n ( فِي السَّماواتِ وَ الْأَرْضِ )  واحدى غير از او شايستهء سلطنت در آسمانها و زمين نيست و در حديث قدسى آمده است خداوند بزرگ ميفرمايد :\r\n« كبرياء رداء و عظمت لباس من است ، هر كس در اين دو خصلت با من نزاع كند او را در آتش جهنّم خواهم افكند » .\r\n ( وَ هُوَ الْعَزِيزُ الْحَكِيمُ )  در جلالت خود عزيز و پيروز است ، و در افعال خود\r\n\r\n","description":"","footnote":"","page_name":" 373 ","page_number":375},
  {"content":"\r\n\r\nحكيم و فرزانه است ، و برخى گفته‌اند : يعنى خداوند در انتقام‌گيرى ، از كافران پيروز است ، و در آنچه كه نسبت به مؤمنين و نيكان انجام ميدهد حكيم و دانا است .\r\n\r\n","description":"","footnote":"","page_name":" 374 ","page_number":376},
  {"content":"\r\n\r\n\r\nسورهء احقاف\r\nاين سوره بنا بگفتهء ابن عبّاس و قتاده در مكّه نازل شده است ، غير از يك آيه از آن ، كه : در مدينه نازل شده است ، و آن آيه اينست  « قُلْ أَ رَأَيْتُمْ إِنْ كانَ مِنْ عِنْدِ اللَّهِ . . . »  « 1 » كه دربارهء عبد اللَّه بن سلام است .\r\n\r\nتعداد آيات :\r\nدر قرائت كوفيّين تعداد آيات اين سوره سى و پنج آيه است ، و بنا به قرائت بقيّه سى و چهار آيه است .\r\nمورد اختلاف :\r\nحم از نظر كوفيون آيه است .\r\n\r\nفضيلت اين سوره :\r\nابى بن كعب از پيامبر خدا « ص » روايت مىكند كه فرمودند :\r\n« هر كس سورهء احقاف را بخواند بتعداد هر دانهء شنى كه در دنيا وجود دارد ده حسنه به او پاداش خواهند داد ، و از او ده سيّئه محو نموده\r\n\r\n\r\n","description":"","footnote":"\r\n( 1 ) آيهء 10 از اين سوره است .\r\n","page_name":" 375 ","page_number":377},
  {"content":"\r\n\r\nده درجه به او خواهند داد » .\r\nاز حضرت صادق ( ع ) روايت شده است كه فرمودند .\r\n« هر كس در هر شب يا هر جمعه سورهء احقاف بخواند خداوند در دنيا او را نترساند و از هوس و هراس روز قيامت امانش خواهد داد » .\r\n\r\nتوضيح دربارهء سوره :\r\nپس از آنكه خداوند سورهء قبلى را با يادى از توحيد ، و مذمت اهل شرك و وعده‌هاى عذاب نسبت به آنان ختم فرمود ، اين سوره را نيز اوّل با توحيد و سپس با وعده‌هاى عذاب نسبت به گناهكاران شروع كرده فرمود :\r\n\r\n","description":"","footnote":"","page_name":" 376 ","page_number":378},
  {"content":"\r\n\r\nسورهء احقاف - آيات 1 - 5\r\n\r\n[ سوره الأحقاف ( 46 ) : آيات 1 تا 5 
  ]\r\nبِسْمِ اللَّهِ الرَّحْمنِ الرَّحِيمِ\r\nحم ( 1 ) تَنْزِيلُ الْكِتابِ مِنَ اللَّهِ الْعَزِيزِ الْحَكِيمِ ( 2 ) ما خَلَقْنَا السَّماواتِ وَ الْأَرْضَ وَ ما بَيْنَهُما إِلاَّ بِالْحَقِّ وَ أَجَلٍ مُسَمًّى وَ الَّذِينَ كَفَرُوا عَمَّا أُنْذِرُوا مُعْرِضُونَ ( 3 ) قُلْ أَ رَأَيْتُمْ ما تَدْعُونَ مِنْ دُونِ اللَّهِ أَرُونِي ما ذا خَلَقُوا مِنَ الْأَرْضِ أَمْ لَهُمْ شِرْكٌ فِي السَّماواتِ ائْتُونِي بِكِتابٍ مِنْ قَبْلِ هذا أَوْ أَثارَةٍ مِنْ عِلْمٍ إِنْ كُنْتُمْ صادِقِينَ ( 4 )\r\nوَ مَنْ أَضَلُّ مِمَّنْ يَدْعُوا مِنْ دُونِ اللَّهِ مَنْ لا يَسْتَجِيبُ لَهُ إِلى يَوْمِ الْقِيامَةِ وَ هُمْ عَنْ دُعائِهِمْ غافِلُونَ ( 5 )\r\n\r\nترجمهء آيات :\r\nبنام خداوند رحمان و رحيم 1 - حم .\r\n2 - اين قرآن از جانب خداوند پيروز فرزانه نازل شده است .\r\n3 - آسمانها و زمين و موجودات آنها را جز بر حقّ و با مدّتى تعيين شده نيافريده‌ايم ، و آنها كه كافر شده‌اند به چيزهايى كه با آن پند داده شده‌اند\r\n\r\n","description":"","footnote":"","page_name":" 377 ","page_number":379},
  {"content":"\r\n\r\nاز اندرز گرفتن رويگردانند .\r\n4 - آيا اين معبودهايى را كه بجز خدا ميپرستيد ، ميتوانيد به من نشان بدهيد كه از زمين چه چيز را آفريده‌اند ؟ يا آنكه در آفرينش آسمانها شركتى داشته‌اند ؟ اگر راست مىگوييد اگر پيش از قرآن كتابى يا علمى و اثرى در اين باره هست براى من بياوريد ؟ .\r\n5 - و چه كسى گمراه‌تر است از آن كس كه به غير از خدا چيزى را ميپرستد آن بتها كه تا روز قيامت هم به پرستش كنندهء خود پاسخى نخواهند داد و اصلا متوجّه نيستند كه كسى از آنان درخواستى دارد يا نه .\r\n( پنج آيه است )\r\n\r\nقرائت آيات :\r\nحضرت على ( ع ) و ابو عبد الرّحمن سلمى\r\n« او أثرة »\r\nبه سكون ث بدون الف قرائت نموده‌اند ، و در قرائت ابن عبّاس اختلاف است و عكرمه و قتاده « او اثرة » بفتح همزه و ث خوانده‌اند ، و قرائت مشهور بين قرّاء « او اثارة » با الف است .\r\n\r\nدليل قرائت :\r\nابن جنى گفته است : اثرة و آثارة عبارتست از باقيماندهء چيزى و آن چيزى است كه باقى بماند ، همانگونه كه ميگويند « اثر الحديث يأثره اثر او أثرة » يعنى : حديث را بر جاى گذاشت ، و نيز گويند : « هل عندك من هذا اثرة و آثارة اى اثر ؟ » يعنى آيا در اين باره چيزى كه مانده باشد دارى ؟ و از اين باب است « سيف مأثور » يعنى بر اين شمشير اثر صنعت و طرز كار صنعت گر وجود دارد .\r\n\r\n","description":"","footnote":"","page_name":" 378 ","page_number":380},
  {"content":"\r\n\r\nو امّا « اثرة » با ثاء ساكن از معنى در اين تركيب رساتر است ، زيرا « اثرة » وزن « فعلة » است كه دلالت بر وحدت از اين اصل دارد ، و مثل آن ميماند كه گفته باشد اگر راست مىگوييد : در اين باره براى من حتّى يك خبر هم كه شده بياوريد ، يا يك نقل شاذ و نادرى بياوريد .\r\nيعنى : من در استدلال شما حتّى بر يك خبر ناچيز هم اكتفاء ميكنم .\r\n\r\nمعنى آيات :\r\n   ( حم تَنْزِيلُ الْكِتابِ مِنَ اللَّهِ الْعَزِيزِ الْحَكِيمِ )    تفسير اين قسمت قبلا « 1 » گذشت .\r\n ( ما خَلَقْنَا السَّماواتِ وَ الْأَرْضَ وَ ما بَيْنَهُما إِلَّا بِالْحَقِّ )  يعنى : آسمانها و زمين را بيهوده و باطل نيافريده‌ايم ، بلكه اينها را براى آن آفريده‌ايم كه ساكنان آن را با پذيرفتن امر و نهى بعبادت واداريم ، و آنان را در معرض ثواب و انواع نعمتها قرار داده در آخرت آنان را بسزاى اعمالشان برسانيم .\r\n ( وَ أَجَلٍ مُسَمًّى )  و اين مدّت ناميده عبارتست از روز قيامت زيرا اين روز مدّتى است كه نزد پروردگار عالم تعيين شده است ، ولى از نظر بندگان پنهان است ، و هر گاه جهان به اين روز پايان يافت همه چيز تمام شده قيامت بر پا خواهد شد ، بعضى گفته‌اند يعنى اين اجل براى فرشتگان و در لوح محفوظ تعيين شده است .\r\n ( وَ الَّذِينَ كَفَرُوا عَمَّا أُنْذِرُوا مُعْرِضُونَ )  يعنى كافران كه از روز قيامت و كيفر اعمال خود ترسانده شده‌اند از تفكّر در اين باره رويگردانند .\r\n( قل ) به اينها كه به خدا كافر شده‌اند بگو :\r\n ( أَ رَأَيْتُمْ ما تَدْعُونَ مِنْ دُونِ اللَّهِ )  آيا آنها كه به غير از خدا از اين بتان\r\n\r\n\r\n","description":"","footnote":"\r\n( 1 ) رجوع شود باوّل سورهء جاثيه و اوّل سورهء فصّلت و اوّل سورهء غافر .\r\n","page_name":" 379 ","page_number":381},
  {"content":"\r\n\r\nميپرستيد .\r\n ( أَرُونِي ما ذا خَلَقُوا مِنَ الْأَرْضِ ؟ )  از زمين چه چيز آفريده‌اند تا با اين آفرينش شايستهء پرستش و سپاسگزارى شوند ؟\r\n ( أَمْ لَهُمْ شِرْكٌ فِي السَّماواتِ )  يعنى آيا در آفرينش آسمانها شركتى داشته‌اند ؟ تقدير آيه چنين خواهد شد : « ام لهم شرك و نصيب فى خلق السّماوات » سپس ميفرمايد به آنان بگو :\r\n ( ائْتُونِي بِكِتابٍ مِنْ قَبْلِ هذا )  يعنى اگر قبل از اين قرآن خداوند كتابى نازل فرموده است كه دلالت داشته باشد ، بر صحّت گفتارتان آن را بياوريد .\r\n ( أَوْ أَثارَةٍ مِنْ عِلْمٍ )  يعنى : آيا اثرى از كتابهاى پيشينيان در دست داريد كه از آن فهميده شود كه اين بتها شريكان خدا هستند ؟\r\n ( إِنْ كُنْتُمْ صادِقِينَ )  مجاهد گويد : يعنى اگر در گفتار خود راستگو هستيد .\r\nعكرمه و مقاتل گفته‌اند :  « أَوْ أَثارَةٍ مِنْ عِلْمٍ »  يعنى : خبرى از پيامبران .\r\nاز ابن عبّاس نقل شده « اثارة » بمعنى خط است يعنى آيا كتابى كه نوشته شده باشد داريد ؟\r\nاز قتاده نقل شده است يعنى : آيا علم ويژه‌اى كه مخصوص شما داده شده باشد در اين باره داريد ؟\r\nيعنى : يكى از اين سه دليل را بياوريد : 1 - دليل عقل 2 - كتاب 3 - خبر شايع و متواتر ، و اينك كه نميتوانند هيچكدام از اين سه دليل ، را بياورند بنا بر اين بطلان ادّعاى آنان روشن مىشود .\r\n ( وَ مَنْ أَضَلُّ مِمَّنْ يَدْعُوا مِنْ دُونِ اللَّهِ مَنْ لا يَسْتَجِيبُ لَهُ إِلى يَوْمِ الْقِيامَةِ ) \r\n\r\n","description":"","footnote":"","page_name":" 380 ","page_number":382},
  {"content":"\r\n\r\nيعنى : چه كسى از راه راست گمراه‌تر است از كسى كه غير از خدا چيزهايى را ميخواند ، كه اگر تا روز قيامت از او درخواست كند به او پاسخى نداده بفريادش نخواهد رسيد ، و مراد آنست كه هيچگاه به او پاسخ نخواهد داد .\r\n ( وَ هُمْ عَنْ دُعائِهِمْ غافِلُونَ )  يعنى : آن بتها كه بت پرستان ميخوانند آنها اصلا دعاى آنان را نشنيده از آن آگاه نيستند ، و علّت اينكه ضمير و او و نون در « غافلون » براى بتان آورده است ، آنست كه چون فعل غفلت را كه مربوط بعقلاء است به آنها نسبت داده است ، مثل آيهء :  « رَأَيْتُهُمْ ، لِي ساجِدِينَ »  كه ضمير ياء و نون در ساجدين براى ماه و خورشيد و ستارگان آورده است ، چون سجده كار عقلاء است .\r\n\r\n","description":"","footnote":"","page_name":" 381 ","page_number":383},
  {"content":"\r\n\r\nسورهء احقاف - آيات 6 - 10\r\n\r\n[ سوره الأحقاف ( 46 ) : آيات 6 تا 10 
  ]\r\nوَ إِذا حُشِرَ النَّاسُ كانُوا لَهُمْ أَعْداءً وَ كانُوا بِعِبادَتِهِمْ كافِرِينَ ( 6 ) وَ إِذا تُتْلى عَلَيْهِمْ آياتُنا بَيِّناتٍ قالَ الَّذِينَ كَفَرُوا لِلْحَقِّ لَمَّا جاءَهُمْ هذا سِحْرٌ مُبِينٌ ( 7 ) أَمْ يَقُولُونَ افْتَراهُ قُلْ إِنِ افْتَرَيْتُهُ فَلا تَمْلِكُونَ لِي مِنَ اللَّهِ شَيْئاً هُوَ أَعْلَمُ بِما تُفِيضُونَ فِيهِ كَفى بِهِ شَهِيداً بَيْنِي وَ بَيْنَكُمْ وَ هُوَ الْغَفُورُ الرَّحِيمُ ( 8 ) قُلْ ما كُنْتُ بِدْعاً مِنَ الرُّسُلِ وَ ما أَدْرِي ما يُفْعَلُ بِي وَ لا بِكُمْ إِنْ أَتَّبِعُ إِلاَّ ما يُوحى إِلَيَّ وَ ما أَنَا إِلاَّ نَذِيرٌ مُبِينٌ ( 9 ) قُلْ أَ رَأَيْتُمْ إِنْ كانَ مِنْ عِنْدِ اللَّهِ وَ كَفَرْتُمْ بِهِ وَ شَهِدَ شاهِدٌ مِنْ بَنِي إِسْرائِيلَ عَلى مِثْلِهِ فَآمَنَ وَ اسْتَكْبَرْتُمْ إِنَّ اللَّهَ لا يَهْدِي الْقَوْمَ الظَّالِمِينَ ( 10 )\r\n\r\nترجمهء آيات :\r\n6 - آن روز كه مردم محشور خواهند شد بتان دشمنان آنان خواهند بود ، و بپرستش آنان كافر ميشوند .\r\n7 - و هر گاه آيات روشن ما بر آنان خوانده مىشود ، آنان كه بهنگام آمدن حقّ نسبت به آن كافر شدند گفتند : اين سحرى است آشكار .\r\n8 - يا آنكه ميگويند : قرآن را بدروغى به خدا نسبت ميدهد بگو : اگر من قرآن را بدروغ به خدا نسبت مىدهم ، شما نميتوانيد عذاب الهى را از من دور كنيد ، خدا داناتر است نسبت به آنچه شما مىگوييد ، خداوند كافى است كه\r\n\r\n","description":"","footnote":"","page_name":" 382 ","page_number":384},
  {"content":"\r\n\r\nگواه باشد ميان من و شما ، و او است آمرزنده و مهربان .\r\n9 - بگو من اوّلين رسول الهى نيستم ، و نميدانم بر سر من و شما چه خواهد آمد ؟ من جز آنچه كه وحى مىشود از چيزى پيروى نميكنم ، و من جز بيم دهنده‌اى آشكار نيستم .\r\n10 - بگو آيا اگر قرآن از سوى خدا باشد در حالى كه شما به آن كافر شده‌ايد و گواهى از بنى اسرائيل بر مثل آن شهادت داده باشد و به آن ايمان ، آورده باشد ، و شما تكبّر ورزيد چه خواهد شد ؟ خدا مردم ستمگر را هدايت نخواهد فرمود .\r\n( پنج آيه است )\r\n\r\nلغات آيات :\r\nآياتنا - آيه عبارتست از چيزى كه انسان را به مطلبى شگفت آور راهنمايى كند ، شاعر گفته است :\r\n « بآية تقدمون الخيل ذورا * كأنّ على سنابكها مداما » \r\nتفيضون - گفته مىشود : « افاض القوم فى الحديث » هنگامى كه در گفتارى غور كنند ، و اصل افاضه بمعنى دفع است ، و « افاضوا من عرفات » يعنى : از عرفات به راه افتادند ، و حديث مفاض و مستفاض و مستفيض يعنى حديث جارى و شايع .\r\nبدعا - بدع و بديع بيك معنى است و هو بدع من قوم يعنى اوّلين فرد از آن قوم ، عدى بن زيد شاعر عرب گويد :\r\n « فلا انا بدع من حوادث تعترى * رجالا عرت من بعد بؤس و اسعد » \r\nكه شاهد در بدع است كه در اين شعر بمعنى اوّلين آمده است .\r\n\r\n","description":"","footnote":"","page_name":" 383 ","page_number":385},
  {"content":"\r\n\r\n\r\nشأن نزول آيه :\r\nگفته شده است آيهء دهم دربارهء عبد اللَّه بن سلام نازل شده است ، و او است شاهد از بنى اسرائيل كه خدمت پيامبر اسلام ( ص ) آمده و اسلام آورده و گفته است : يا رسول اللَّه ! دربارهء من از يهوديان بپرس خواهند گفت : او از همهء ما داناتر است ، هر گاه چنين گفتند ، من به آنان خواهم گفت كه :\r\nتورات بر نبوّت تو دلالت مىكند ، و صفات تو در تورات به روشنى آمده است ، پس از آنكه حضرت از آنان پرسيد گفتند : عبد اللَّه از ما داناتر است ، ولى پس از آنكه عبد اللَّه بن سلام اظهار اسلام كرد او را تكذيب نمودند .\r\n\r\nمعنى آيات :\r\nسپس خداوند بزرگ ياد آورى مىكند كه هر گاه قيامت بر پا شد بتهايى كه آنها را ميپرستيدند دشمن آنان ميشوند ، و سپس فرمود :\r\n ( وَ إِذا حُشِرَ النَّاسُ كانُوا لَهُمْ أَعْداءً )  و به همين معنى است اين آيه :  « وَ يَكُونُونَ عَلَيْهِمْ ضِدًّا »  « 1 » .\r\n ( وَ كانُوا بِعِبادَتِهِمْ كافِرِينَ )  يعنى : اين بتها كه ميپرستيدندشان خداوند بزبانشان ميآورد و انكار ميكنند كه آنان را بعبادت خود دعوت كرده باشند ، و منكر عبادت كفّار ميشوند ، آن گاه خداوند به توصيف آنان پرداخته ميفرمايد :\r\n ( وَ إِذا تُتْلى عَلَيْهِمْ آياتُنا بَيِّناتٍ قالَ الَّذِينَ كَفَرُوا لِلْحَقِّ لَمَّا جاءَهُمْ )  يعنى : هنگامى كه قرآن و معجزاتى كه بدست پيامبر ( ص ) ظاهر شد براى آنان آمد .\r\n ( هذا سِحْرٌ مُبِينٌ )  گفتند : اين سحرى آشكار و نيرنگى لطيف ، و\r\n\r\n\r\n","description":"","footnote":"\r\n( 1 ) سورهء مريم 19 آيهء 82 .\r\n","page_name":" 384 ","page_number":386},
  {"content":"\r\n\r\nخدعه‌اى روشن است .\r\n ( أَمْ يَقُولُونَ افْتَراهُ قُلْ إِنِ افْتَرَيْتُهُ )  ميگويند قرآن را بدروغ به خدا نسبت ميدهد ؟ اى محمّد به آنان بگو اگر من قرآن را بدروغ به خدا نسبت مىدهم و قرآن را به گمان شما خودم ساخته‌ام .\r\n ( فَلا تَمْلِكُونَ لِي مِنَ اللَّهِ شَيْئاً )  يعنى : اگر آن طور كه شما خيال ميكنيد من ساحر و مفترى هستم ، اگر خدا بخواهد بخاطر افترايى كه بر او بسته‌ام مرا عذاب كند شماها نميتوانيد عذاب الهى را از من دور كنيد .\r\nمنظور آنست كه من چگونه بخاطر شماها به خدا افتراء مىبندم در حالى كه اگر به او افتراء بستم شما نخواهيد توانست عذاب او را از من دفع كنيد .\r\n ( هُوَ أَعْلَمُ بِما تُفِيضُونَ فِيهِ )  يعنى خداوند داناتر است نسبت به آنچه كه دربارهء قرآن مىگوييد ، و دروغهايى كه در آن غور ميكنيد و مىگوييد كه قرآن سحر است .\r\n ( كَفى بِهِ شَهِيداً بَيْنِي وَ بَيْنَكُمْ )  خداوند شاهد است بين من و شما كه قرآن از سوى او آمده است .\r\n ( وَ هُوَ الْغَفُورُ الرَّحِيمُ )  يعنى : خداوند بخشنده و مهربان است و لذا است كه عذاب شما را بتأخير مىاندازد .\r\nزجاج گويد : اين قسمت دلالت دارد بر اينكه پيامبر خدا ( ص ) آنان را دعوت بتوبه ميفرموده است ، يعنى هر كس كه يكى از گناهان كبيره را مرتكب شود مانند اينكه شما مرتكب شديد كه به خدا و من افتراء بسته‌ايد و سپس توبه كند خداوند نسبت به او بخشنده و مهربان است .\r\n ( قُلْ ما كُنْتُ بِدْعاً مِنَ الرُّسُلِ )  بقول ابن عبّاس و مجاهد و قتاده - يعنى : اى محمّد ! تو اوّلين پيامبرى نيستى كه مبعوث برسالت شده است\r\n\r\n","description":"","footnote":"","page_name":" 385 ","page_number":387},
  {"content":"\r\n\r\nو بدع ابتداى هر چيزى را گويند .\r\n ( وَ ما أَدْرِي ما يُفْعَلُ بِي وَ لا بِكُمْ )  يعنى : نميدانم آيا من مىميرم ، يا كشته ميشوم ، و اى تكذيب كنندگان نميدانم آيا شما از آسمان سنگ به سرتان خواهد باريد ، يا آنكه در زمين فرو خواهيد رفت يا آنچه بر سر امّتهاى تكذيب كننده مىآمده است بر سر شما نمىآيد .\r\nحسن و سدى گويند : حضرت ميداند كه خودش بهشت خواهد رفت و تكذيب كنندگانش جهنّم خواهند رفت .\r\nاز ابى مسلم نقل شده است يعنى : من به غير از رسالت ادّعايى ندارم و ادّعاى علم غيب هم نميكنم ، و ادّعا نميكنم كه ميدانم خدا چه بر سر من و شما ميآورد كه ما را ميكشد ، يا زنده ميگذارد ، و سودى بما مىرساند يا زيانى خواهد رسانيد ، تنها اين را ميدانم كه براى من وحى ميآيد .\r\nو ضحّاك گويد : يعنى : من نميدانم چه دستورى به من خواهند داد ، و نيز شما بچه چيز امر خواهيد شد .\r\nو بعضى گفته‌اند : من نميدانم آيا در مهلكه خواهم ماند يا از آن بيرون خواهم رفت ، و به من دستور خواهند داد كه از مكّه بيرون رفته به شهر و ديار ديگرى روى آرم ؟\r\nو نيز نميدانم آيا من مأمور خواهم شد كه با شما بجنگم ، يا از جنگ با شما خوددارى كنم ؟ و آيا عذاب بر شما نازل خواهد شد يا نه ؟\r\n ( إِنْ أَتَّبِعُ إِلَّا ما يُوحى إِلَيَّ )  يعنى : در مورد جنگ يا صلح با شما ، يا امر و نهى در مورد شما جز از فرمان وحى پيروى نخواهم كرد .\r\n ( وَ ما أَنَا إِلَّا نَذِيرٌ مُبِينٌ )  يعنى : من بيم دهنده‌اى آشكارم نسبت بشما  ( قُلْ أَ رَأَيْتُمْ )  يعنى : اى محمّد ! به آنان بگو به من خبر دهيد چه مىگوييد\r\n\r\n","description":"","footnote":"","page_name":" 386 ","page_number":388},
  {"content":"\r\n\r\n ( إِنْ كانَ مِنْ عِنْدِ اللَّهِ )  يعنى : اگر اين قرآن كه از طرف خدا نازل شده است ، و اين پيامبر فرستادهء او است .\r\n ( وَ كَفَرْتُمْ )  يعنى : اى مشركين به قرآن و رسالت محمّد صلّى اللَّه عليه و آله كافر شديد .\r\n ( وَ شَهِدَ شاهِدٌ مِنْ بَنِي إِسْرائِيلَ )  يعنى : عبد اللَّه بن سلام از بنى اسرائيل كه برسالت حضرت محمّد ( ص ) شهادت داد .\r\n ( عَلى مِثْلِهِ )  يعنى : شاهدى از بنى اسرائيل شهادت داد كه قرآن از طرف خدا است ، و از مسروق روايت شده است يعنى : گواهى از بنى اسرا - ئيل طبق تورات شهادت ميدهد .\r\nو بعضى هم گفته‌اند : موسى شهادت بر تورات ميدهد ، همانگونه كه پيامبر اسلام ( ص ) بر قرآن شهادت ميدهد ، زيرا سوره مكّى است و عبد اللَّه ابن سلام در مدينه اسلام آورده است .\r\n ( فَآمَنَ )  يعنى : شاهد ايمان آورد .\r\n ( وَ اسْتَكْبَرْتُمْ )  يعنى : در حالى كه شما در ايمان آوردن به او تكبّر ميورزيد و جواب شرط  « إِنْ كانَ مِنْ عِنْدِ اللَّهِ »  محذوف است و تقديرش چنين است :\r\n« الستم من الظّالمين ؟ » .\r\n« يعنى اگر براستى قرآن از جانب خدا است و گواهانى هم بر حقّانيت آن شهادت ميدهند آيا شما كه به آن كافر ميشويد جزء ستمكاران نيستيد ؟ » و دلالت مىكند بر اين تقدير :\r\n ( إِنَّ اللَّهَ لا يَهْدِي الْقَوْمَ الظَّالِمِينَ )  و بقول حسن جواب شرط چنين است « فمن اضلّ منكم » و بعضى هم گفته‌اند : جواب شرط چنين است :\r\n« أ فتؤمنون ؟ »\r\n\r\n","description":"","footnote":"","page_name":" 387 ","page_number":389},
  {"content":"\r\n\r\nسورهء احقاف - آيات 11 - 15\r\n\r\n[ سوره الأحقاف ( 46 ) : آيات 11 تا 15 
  ]\r\nوَ قالَ الَّذِينَ كَفَرُوا لِلَّذِينَ آمَنُوا لَوْ كانَ خَيْراً ما سَبَقُونا إِلَيْهِ وَ إِذْ لَمْ يَهْتَدُوا بِهِ فَسَيَقُولُونَ هذا إِفْكٌ قَدِيمٌ ( 11 ) وَ مِنْ قَبْلِهِ كِتابُ مُوسى إِماماً وَ رَحْمَةً وَ هذا كِتابٌ مُصَدِّقٌ لِساناً عَرَبِيًّا لِيُنْذِرَ الَّذِينَ ظَلَمُوا وَ بُشْرى لِلْمُحْسِنِينَ ( 12 ) إِنَّ الَّذِينَ قالُوا رَبُّنَا اللَّهُ ثُمَّ اسْتَقامُوا فَلا خَوْفٌ عَلَيْهِمْ وَ لا هُمْ يَحْزَنُونَ ( 13 ) أُولئِكَ أَصْحابُ الْجَنَّةِ خالِدِينَ فِيها جَزاءً بِما كانُوا يَعْمَلُونَ ( 14 ) وَ وَصَّيْنَا الْإِنْسانَ بِوالِدَيْهِ إِحْساناً حَمَلَتْهُ أُمُّهُ كُرْهاً وَ وَضَعَتْهُ كُرْهاً وَ حَمْلُهُ وَ فِصالُهُ ثَلاثُونَ شَهْراً حَتَّى إِذا بَلَغَ أَشُدَّهُ وَ بَلَغَ أَرْبَعِينَ سَنَةً قالَ رَبِّ أَوْزِعْنِي أَنْ أَشْكُرَ نِعْمَتَكَ الَّتِي أَنْعَمْتَ عَلَيَّ وَ عَلى والِدَيَّ وَ أَنْ أَعْمَلَ صالِحاً تَرْضاهُ وَ أَصْلِحْ لِي فِي ذُرِّيَّتِي إِنِّي تُبْتُ إِلَيْكَ وَ إِنِّي مِنَ الْمُسْلِمِينَ ( 15 )\r\n\r\nترجمهء آيات :\r\n11 - آنان كه كافر شده‌اند به آنان كه ايمان آورده‌اند ميگويند : اگر در ايمان آنان خيرى بود آنان بر ما سبقت نميگرفتند ، و اگر با قرآن هدايت نيافتند به زودى خواهند گفت : قرآن افترايى است كهنه .\r\n12 - و پيش از قرآن كتاب موسى تورات راهنما و رحمتى بود ، و اين\r\n\r\n","description":"","footnote":"","page_name":" 388 ","page_number":390},
  {"content":"\r\n\r\nكتابى است كه كتابهاى قبلى را تصديق مىكند ، به زبان عربى است تا ستمگران را بترساند ، و نيكوكاران را بشارت دهد .\r\n13 - آنان كه گفتند : پروردگار ما خدا است ، و بدنبال اين گفته استقامت كردند ، نه ترسى دارند و نه اندوه به خود راه ميدهند .\r\n14 - ياران بهشت بوده بپاداش اعمال نيكشان هميشه ، در آن خواهند بود .\r\n15 - به انسان سفارش كرديم كه نسبت به پدر و مادرش نيكى كند ، مادرش او را با ناراحتى در شكم خود حمل كرد ، و بناراحتى هم او را زائيد و بار دارى و شيرخوارگيش رويهم سى ماه است ، تا آن گاه كه بكمال خود در آيد و بسن چهل سالگى رسد ، گويد : پروردگارا به من توفيق بده نعمتى را كه بر من و پدر و مادرم ارزانى داشته‌اى سپاسگزارى كنم ، و عمل صالحى كه تو دوست دارى انجام دهم ، و نسل مرا صالح قرار بده ، من بسوى تو باز ميگردم و من از مسلمانان هستم .\r\n( پنج آيه است )\r\n\r\nقرائت آيات :\r\nاهل حجاز و ابن عامر و يعقوب « لتنذر » با تاء قرائت نموده‌اند ، امّا بقيّه آن را با ياء خوانده‌اند .\r\nاهل كوفه « احسانا » و بقيّه « حسنا » خوانده‌اند .\r\nو از على ( ع ) و ابى عبد الرّحمن سلمى روايت شده است كه\r\n« حسنا »\r\nقرائت كرده‌اند .\r\nو اهل حجاز و ابو عمر و كسانى « كرها » بفتح و بقيّه « كرها » به ضمّ كاف خوانده‌اند .\r\n\r\n","description":"","footnote":"","page_name":" 389 ","page_number":391},
  {"content":"\r\n\r\nو يعقوب و حسن و ابى رجاء و عاصم و جحدرى « و فصله » خوانده‌اند و بقيّه « و فصاله » قرائت نموده‌اند .\r\n\r\nدليل قرائت :\r\nابو على گويد : دليل كسانى كه « لتنذر » با تاء خوانده‌اند  « إِنَّما أَنْتَ مُنْذِرٌ »  و  « لِتُنْذِرَ بِهِ وَ ذِكْرى »  است ، و كسانى كه « لينذر » با ياء خوانده‌اند - دليل آنان هم  « لِيُنْذِرَ بَأْساً شَدِيداً »  است يا آنكه انذار را بكتاب نسبت ، دادند ، همانگونه كه بر رسول خدا ( ص ) نسبت داده‌اند .\r\nامّا باء در « بوالديه » جايز است متعلّق باشد به « وصيّنا » بدليل  « ذلِكُمْ وَصَّاكُمْ بِهِ »  و نيز جايز است كه متعلّق باشد به « بالاحسان » و دلالت بر اين تركيب دارد  « وَ قَدْ أَحْسَنَ بِي إِذْ أَخْرَجَنِي »  امّا در اين آيه نميشود آن را متعلّق گرفت به « بالاحسان » زيرا معمول متقدّم بر عامل خواهد شد ، بله ميتوان آن را متعلّق به مضمرى گرفت كه احسان آن را تفسير مىكند ، همانگونه در  « وَ كانُوا فِيهِ مِنَ الزَّاهِدِينَ »  مىشود فيه را متعلّق به مضمرى گرفت كه زاهدين در ظاهر آن را تفسير مىكند « 1 » و مثل « كان جزائى بالعصا ان اجلدا » بنا بقول كسى كه جار و مجرور را متعلّق بجزاء نگرفته است .\r\nو احسان بر خلاف اسائه است ، و حسن بر خلاف قبح است و هر كس « احسانا » خوانده است نصب آن بنا بر مصدر است ، زيرا معنى  « وَ وَصَّيْنَا الْإِنْسانَ بِوالِدَيْهِ حُسْناً »  « امرناه بالاحسان » است ، يعنى : به آنان دستور\r\n\r\n\r\n","description":"","footnote":"\r\n( 1 ) و تقدير چنين خواهد شد : « و كانوا زاهدين فيه من الزّاهدين » همانگونه كه در آيه نيز تقدير « و وصّينا الانسان الاحسان بوالديه احسانا » - ( مترجم )\r\n","page_name":" 390 ","page_number":392},
  {"content":"\r\n\r\nداديم كه نسبت به پدر و مادر خود احسان كنند نه بدى ، و جايز نيست نصب حسنا به « وصينا » باشد زيرا وصيّنا براى خودش دو مفعول گرفته است كه يكى از آنان منصوب است « الانسان » و ديگرى متعلّق است به باء جر .\r\nو هر كس « حسنا » خوانده باشد بمعنى « ليأت فى امرهما امر اذا حسن اى ليأت الحسن فى امرهما دون القبيح » يعنى : در مورد پدر و مادر نيكى كنند نه بدى ، و مؤيد آن قرائت حضرت على ( ع ) است كه « حسنا » خوانده‌اند زيرا طبق اين قرائت معنايش مىشود : « ليأت فى امرهما فعلا حسنا » .\r\nامّا « كره » بفتح مصدر است و « كره » بضمّ اسم است و چيز مكروه باشد ، قرآن ميفرمايد :  « كُتِبَ عَلَيْكُمُ الْقِتالُ وَ هُوَ كُرْهٌ لَكُمْ »  « 1 » و اين كره بضمّ است و نيز در جاى ديگر فرموده است :\r\n « أَنْ تَرِثُوا النِّساءَ كَرْهاً »  « 2 » بنا بر اين « كرها » در آيهء مورد بحث در موضع حال است ، و فتح در آن بهتر است ، و گفته شده است كه فتح كاف و رفع كاف دو لغت است .\r\nامّا فصل بمعنى فصال است ، و اكثر با الف خوانده شده است ، و مؤيد آن هم حديث است كه آمده است :\r\n« لا رضاع بعد الفصال »\r\nيعنى : پس از آنكه بچه را از شير گرفتند ديگر رضاع صحيح نيست .\r\n\r\nلغات آيات :\r\nقديم - قديم به چيزى گويند كه وجودش از قبل باشد ، و در عرف متكلّمين قديم موجودى است كه وجودش اوّلى ندارد .\r\n\r\n\r\n","description":"","footnote":"\r\n( 1 ) سورهء بقره - 2 آيهء 216 .\r\n( 2 ) سورهء نساء 4 آيه 19 .\r\n","page_name":" 391 ","page_number":393},
  {"content":"\r\n\r\nاوزعنى - ايزاع در اصل بمعنى منع است ، و اوزعنى بمعنى امنعنى است كه بمعنى انصراف از كارى دادن است بالطف ، و از اين باب است قول حسن كه ميگويد : « لا بدّ للنّاس من وزعة » يعنى : « مردم حاكمانى لازم دارند كه مانع از ارتكاب محرّمات شوند » و ابو مسلم گفته است : ايزاع عبارتست ، از رساندن چيزى بقلب .\r\n\r\nاعراب آيات :\r\nاما ما منصوب است بنا بر آنكه حال باشد از ضمير در ظرف به نظر سيبويه و يا آنكه حال باشد از  « كِتابُ مُوسى »  به نظر اخفش و به نظر كسى كه بوسيلهء ظرف رفع داده است .\r\nو نيز جايز است  « كِتابُ مُوسى »  را رفع دهيم بنا بر آنكه عطف شده باشد بر  « وَ شَهِدَ شاهِدٌ مِنْ بَنِي إِسْرائِيلَ »  اى « و شهد من قبل القرآن كتاب موسى » و سپس ظرف بين واو و معطوف به فاصله شده است .\r\nو رحمة معطوف است بر « اماما » .\r\nو  لِساناً عَرَبِيًّا  نيز منصوب است كه حال باشد از  « هذا كِتابٌ »  و نيز جايز است كه حال باشد از ضمير در مصدّق ، و تقديرش اين است : « هذا كتاب مصدّق ملفوظا به على لسان العرب » .\r\nو بشرى عطف است بر لينذر ، و مفعول له است .\r\nجزاء مصدرى است مؤكّد كه براى ما قبلش ، و تقديرش چنين است :\r\n« جوزوا جزاء » كه بعد از آوردن جزاء بىنياز شده‌ايم ، چون جملهء ما قبلش بر آن دلالت مىكند ، و نيز جايز است جزاء مفعول له باشد ، و كرها بنا بر حاليت منصوب باشد يعنى : « حملته كارهة » .\r\n\r\n","description":"","footnote":"","page_name":" 392 ","page_number":394},
  {"content":"\r\n\r\n\r\nمعنى آيات :\r\nآن گاه خداوند بزرگ از حال كفّار كه منكر وحدانيت او بوده‌اند خبر داده ميفرمايد :\r\n ( وَ قالَ الَّذِينَ كَفَرُوا لِلَّذِينَ آمَنُوا )  كافران بمؤمنان كه به خدا و رسول ايمان آورده‌اند گفتند :\r\n ( لَوْ كانَ خَيْراً ما سَبَقُونا إِلَيْهِ )  اگر اين عمل كه محمّد ما را بسوى آن دعوت مىكند كار خوبى بود ، و هم اكنون يا در آينده سودى ميداشت ، اينها كه به او ايمان آورده‌اند بر ما سبقت نميگرفتند ، زيرا ما از اينان شايستگى بيشترى - داشتيم .\r\nاختلاف شده است دربارهء اينكه چه كسى اين حرف را زده است ؟\r\n1 - اكثر مفسّرين گفته‌اند اين سخن از يهوديان است كه گفته‌اند : اگر دين محمّد ( ص ) خوب بود عبد اللَّه بن سلام در ايمان آوردن به او بر ما ، پيشى نميگرفت .\r\n2 - كلبى گويد : هنگامى كه اسلم ، و جهنيه ، و مزينه ، و غفّار از بنى عامر اسلام آوردند بنى عامر اين سخن را گفتند .\r\nو نظم كلام از نظر سياق ايجاب مىكند كه : « ما سبقتمونا اليه » آمده باشد ولى اين تحوّل از باب التفات از خطاب به غيبت است .\r\n ( وَ إِذْ لَمْ يَهْتَدُوا بِهِ فَسَيَقُولُونَ هذا إِفْكٌ قَدِيمٌ )  يعنى : اينان كه در قرآن تفكّر نكرده‌اند تا بوسيلهء انوار تابناك آن هدايت شوند ، به زودى خواهند گفت اين قرآن يك دروغ كهنه و قديمى است ، يعنى : جزء اساطير و افسانه‌هاى پيشينيان است .\r\n\r\n","description":"","footnote":"","page_name":" 393 ","page_number":395},
  {"content":"\r\n\r\n ( وَ مِنْ قَبْلِهِ كِتابُ مُوسى )  يعنى : پيش از قرآن كتاب موسى است كه تورات مىباشد .\r\n ( إِماماً )  پيشواى شما است كه بايد از آن پيروى كنيد .\r\n ( وَ رَحْمَةً )  و رحمتى است از جانب پروردگار براى مؤمنين كه پيش از قرآن آمده است ، و تقدير چنين است : « و تقدّمه كتاب موسى اماما » و در كلام چيزى حذف شده است كه معنى با آن تمام مىشود ، و تقدير آن چنين است « . . . فلم يهتدوا به » و بر اين مقدّر محذوف دلالت مىكند قسمتى از آيهء اوّل :  « وَ إِذْ لَمْ يَهْتَدُوا بِهِ »  زيرا مشركين بوسيلهء تورات هدايت نيافتند ، تا بت پرستى خود را ترك كنند ، و بوسيلهء آن صفات حضرت محمّد ( ص ) را بشناسند .\r\n ( وَ هذا كِتابٌ )  يعنى : اين قرآن .\r\n ( مُصَدِّقٌ )  تصديق كنندهء كتابهايى است كه قبل از آن وجود داشته است .\r\n ( لِساناً عَرَبِيًّا )  و اين قرآن به زبان عربى نازل شده است ، عربيا تنها كافى بود لسانا بخاطر تأكيد آورده شده است ، همانگونه كه مىگويى : جاءني زيد رجلا صالحا » كه رجلا را براى تأكيد ميآورى .\r\n( لتنذر الذين ظلموا ) يعنى : براى آنكه اى محمّد ستمگران را بترسانى و هر كس « لينذر » با ياء قرائت كند آن را به كتاب اسناد ميدهند .\r\n ( وَ بُشْرى لِلْمُحْسِنِينَ )  يعنى : و بشارتى است براى افراد با ايمان .\r\nو بعضى گفته‌اند : تقديرش چنين است : « و يبشر بشرى » بنا بر اين تقدير بشرى مصدرى است منصوب ، و نيز جايز است بشرى در محلّ رفع باشد بنا بر تقدير يك مبتدا : « و هو بشرى للمحسنين الموحّدين » .\r\n ( إِنَّ الَّذِينَ قالُوا رَبُّنَا اللَّهُ ثُمَّ اسْتَقامُوا )  تفسير اين آيه گذشت « 1 » .\r\n\r\n\r\n","description":"","footnote":"\r\n( 1 ) رجوع شود به تفسير آيهء 30 از سورهء فصّلت 41 .\r\n","page_name":" 394 ","page_number":396},
  {"content":"\r\n\r\n ( فَلا خَوْفٌ عَلَيْهِمْ )  يعنى : ترسى از لحاظ عذاب و عقاب ندارند .\r\n ( وَ لا هُمْ يَحْزَنُونَ )  و نيز آنان از وحشتهاى روز قيامت اندوه به خود راه نميدهند .\r\n ( أُولئِكَ أَصْحابُ الْجَنَّةِ )  كه هميشه در بهشت خواهند بود و در آن متنعم هستند .\r\n ( خالِدِينَ فِيها جَزاءً بِما كانُوا يَعْمَلُونَ )  و نعمت بهشت بپاداش اعمال نيك و عباداتى است كه در دنيا انجام داده‌اند .\r\n ( وَ وَصَّيْنَا الْإِنْسانَ بِوالِدَيْهِ حُسْناً )  تفسير اين آيه نيز گذشت « 1 » .\r\n ( حَمَلَتْهُ أُمُّهُ كُرْهاً )  از حسن و قتاده و مجاهد نقل شده است يعنى : با بىميلى و به سختى مادرش او را حمل نمود يا آنكه هنگامى كه بارداريش سنگين شد مادرش به سختى و ناراحتى او را حمل ميكرد .\r\n ( وَ وَضَعَتْهُ كُرْهاً )  بقول ابن عبّاس منظور از سختى وضع حمل است .\r\n ( وَ حَمْلُهُ وَ فِصالُهُ ثَلاثُونَ شَهْراً )  منظور آنست كه كمترين مدّت حمل و كمال دوران شيرخوارگى سى ماه است ، ابن عبّاس گويد : هر گاه زنى نه ماه آبستن باشد بيست و يك ماه دوران شيرخوارگى كودك است ، و هر گاه شش ماه آبستن باشد ، بيست و چهار ماه دوران شيرخوارگى كودك است .\r\n ( حَتَّى إِذا بَلَغَ أَشُدَّهُ )  بنقل ابن عبّاس و قتاده دوران كمال انسان سى و سه سال است .\r\nو بنقل شعبى منظور از آن رسيدن به حدّ بلوغ و جوانى است .\r\nو از حسن نقل شده است كه منظور از آن هنگامى است كه حجّت بر او تمام شود\r\n\r\n\r\n","description":"","footnote":"\r\n( 1 ) رجوع شود به تفسير آيهء 8 از سورهء عنكبوت 29 .\r\n","page_name":" 395 ","page_number":397},
  {"content":"\r\n\r\nو بعضى هم گفته‌اند منظور چهل سالگى است ، و اين همان دورانى است كه بر پيامبران وحى نازل مىشود ، و لذا بدان تفسير شده است .\r\n ( وَ بَلَغَ أَرْبَعِينَ سَنَةً )  بنا بر اين دوران كمال را رسيدن به چهل سالگى معرّفى كرده است ، و منظور آنست كه در اين سنين انسان بكمال رأى و عقل رسيد ، و در چهل سالگى به اين مقام خواهد رسيد .\r\n ( قالَ رَبِّ أَوْزِعْنِي )  يعنى : خدايا به من الهام كن .\r\n ( أَنْ أَشْكُرَ نِعْمَتَكَ الَّتِي أَنْعَمْتَ عَلَيَّ وَ عَلى والِدَيَّ ، وَ أَنْ أَعْمَلَ صالِحاً تَرْضاهُ )  تفسير اين آيه نيز در سورهء نمل گذشت « 1 » .\r\n ( وَ أَصْلِحْ لِي فِي ذُرِّيَّتِي )  از زجاج نقل شده است ، يعنى فرزندان مرا شايسته قرار بده ، و بعضى گفته‌اند اين جمله دعاء است براى فرزندانش كه نسبت به او نيكى كنند ، و فرمانش برند ، بدليل : جملهء  « أَصْلِحْ لِي »  و برخى گفته‌اند : اين قسمت دعاء است به منظور اصلاح آنان تا از خداوند اطاعت كنند ، و بعبادتش گرايند ، و اين معنى مناسبتر است ، زيرا اگر فرزندان حضرتش اطاعت خدا كنند به او هم نيكى كرده‌اند ، بدليل آنكه نام « ذرّية » اطلاق ميگردد بر كسانى كه بعد از او به دنيا ميآيند .\r\nو از سهل بن عبد اللَّه روايت شده است يعنى : خدايا فرزندان مرا براى من خلفى راستين و بندگانى درست براى خودت قرار بده .\r\n ( إِنِّي تُبْتُ إِلَيْكَ )  يعنى : من از گناهان و بديها بسوى تو باز ميگردم  ( وَ إِنِّي مِنَ الْمُسْلِمِينَ )  و از مسلمانان و فرمانبرداران تو هستم .\r\n\r\n\r\n","description":"","footnote":"\r\n( 1 ) رجوع شود به آيه 19 از سورهء نمل 27 .\r\n","page_name":" 396 ","page_number":398},
  {"content":"\r\n\r\nسورهء احقاف - آيات 16 - 20\r\n\r\n[ سوره الأحقاف ( 46 ) : آيات 16 تا 20 
  ]\r\nأُولئِكَ الَّذِينَ نَتَقَبَّلُ عَنْهُمْ أَحْسَنَ ما عَمِلُوا وَ نَتَجاوَزُ عَنْ سَيِّئاتِهِمْ فِي أَصْحابِ الْجَنَّةِ وَعْدَ الصِّدْقِ الَّذِي كانُوا يُوعَدُونَ ( 16 ) وَ الَّذِي قالَ لِوالِدَيْهِ أُفٍّ لَكُما أَ تَعِدانِنِي أَنْ أُخْرَجَ وَ قَدْ خَلَتِ الْقُرُونُ مِنْ قَبْلِي وَ هُما يَسْتَغِيثانِ اللَّهَ وَيْلَكَ آمِنْ إِنَّ وَعْدَ اللَّهِ حَقٌّ فَيَقُولُ ما هذا إِلاَّ أَساطِيرُ الْأَوَّلِينَ ( 17 ) أُولئِكَ الَّذِينَ حَقَّ عَلَيْهِمُ الْقَوْلُ فِي أُمَمٍ قَدْ خَلَتْ مِنْ قَبْلِهِمْ مِنَ الْجِنِّ وَ الْإِنْسِ إِنَّهُمْ كانُوا خاسِرِينَ ( 18 ) وَ لِكُلٍّ دَرَجاتٌ مِمَّا عَمِلُوا وَ لِيُوَفِّيَهُمْ أَعْمالَهُمْ وَ هُمْ لا يُظْلَمُونَ ( 19 ) وَ يَوْمَ يُعْرَضُ الَّذِينَ كَفَرُوا عَلَى النَّارِ أَذْهَبْتُمْ طَيِّباتِكُمْ فِي حَياتِكُمُ الدُّنْيا وَ اسْتَمْتَعْتُمْ بِها فَالْيَوْمَ تُجْزَوْنَ عَذابَ الْهُونِ بِما كُنْتُمْ تَسْتَكْبِرُونَ فِي الْأَرْضِ بِغَيْرِ الْحَقِّ وَ بِما كُنْتُمْ تَفْسُقُونَ ( 20 )\r\n\r\nترجمهء آيات :\r\n16 - آنان كسانى هستند كه اعمال نيكوى آنان را از ايشان ميپذيريم و از گناهانشان در ميگذريم در حالى كه جزء بهشتيان هستند ، همان وعدهء راستى كه در دنيا به آنان مىداديم .\r\n\r\n","description":"","footnote":"","page_name":" 397 ","page_number":399},
  {"content":"\r\n\r\n17 - و آن كس كه به پدر و مادرش گفت : اف بر شما آيا به من وعده ميدهيد كه بيرون شوم با اينكه پيش از من قرنها خالى شده است ، و پدر و مادرش به درگاه خدا استغاثه ميكنند و ميگويند واى بر تو ايمان بياور كه وعدهء الهى حقّ است ، ولى او ميگويد : اينها جز افسانه‌هاى پيشينيان چيزى نيست .\r\n18 - اينان كسانى هستند كه با امّتهاى پيش از آنان از جنّ و انس عذاب براى ايشان ثابت شده است ، آنان مردمى زيانكار بودند .\r\n19 - هر كس مطابق كرده‌اش درجه و پاداش خواهد داشت ، و خداوند پاداش عمل آنان را خواهد داد ، و نسبت به آنان ستم نخواهد شد 20 - و روزى كه كافران بر آتش جهنّم عرضه ميشوند ، به آنان گفته مىشود آيا در زندگى دنيا نعمتهاى خود را از بين برديد ، و از آن لذّتها برديد ، ولى امروز بخاطر آنكه در روى زمين بناحق تكبّر مىورزيده‌ايد و گناه ميكرده‌ايد به مكافات عذاب ذلّت بارى خواهيد رسيد .\r\n( پنج آيه )\r\n\r\nقرائت آيات :\r\nاهل كوفه غير از ابى بكر « نتقبّل و نتجاوز » را با نون ، و احسن را به نصب خوانده‌اند ، امّا بقيّه « يتقبّل و يتجاوز » بضمّ ياء و احسن برفع خوانده‌اند ابن كثير و ابو جعفر و يعقوب « آذهبتم » با يك همزهء ممدود خوانده‌اند و ابن عامر « أ اذهبتم » با دو همزه قرائت نموده‌اند .\r\nو بقيّه « اذهبتم » با يك همزهء مفتوح و بدون مد خوانده‌اند .\r\n\r\nدليل قرائت :\r\nكسى كه « يتقبل » خوانده است گرچه فعل مجهول است ولى فاعل آن\r\n\r\n","description":"","footnote":"","page_name":" 398 ","page_number":400},
  {"content":"\r\n\r\nمعلوم است كه خدا است ، همانگونه كه جاى ديگر آمده است :  « إِنَّما يَتَقَبَّلُ اللَّهُ مِنَ الْمُتَّقِينَ »  « 1 » بنا بر اين مجهول بودن آن مانند معلوم بودن آنست در اطّلاع نسبت به فاعل .\r\nو دليل كسى كه « نتقبّل » با نون خوانده است آن مىباشد كه قبلا  « وَ وَصَّيْنَا الْإِنْسانَ »  آمده است ، و هر دو تركيب خوب است .\r\nو در سورهء بنى اسرائيل اختلاف در « افّ » را بيان كرديم « 2 » .\r\nو علّت قرائت « اذهبتم ؟ » به صورت استفهام آنست كه نظير اين در قرآن بسيار آمده است مثل :  « أَ لَيْسَ هذا بِالْحَقِّ ؟ »  « 3 » و مثل  « أَ كَفَرْتُمْ بَعْدَ إِيمانِكُمْ »  « 4 » .\r\nو وجه خبر بودن « اذهبتم » آنست كه استفهام نيز به منظور اقرار گرفتن است ، و اقرار گرفتن نيز مانند خبر است ، و نيز روشن است كه تقرير با فاء جواب داده نميشود ، ولى جايى كه تقرير نباشد با فاء جواب آورده خواهد شد مثل آنكه اينان با اين عمل كه از انجام آن خبر داده مىشود ضمنا مورد سرزنش نيز قرار ميگيرند ، و در هر دو قرائت معنى آنست كه : « يقال لهم . . . » كه جملهء قول حذف شده است همانگونه كه در  « أَ كَفَرْتُمْ بَعْدَ إِيمانِكُمْ ؟ »  جملهء قول در آن حذف شده است .\r\n\r\nاعراب آيات :\r\n وَعْدَ الصِّدْقِ  در آيهء 16 منصوب است ، و تقديرش چنين است « وعدهم\r\n\r\n\r\n","description":"","footnote":"\r\n( 1 ) سورهء مائده آيهء 27 .\r\n( 2 ) سورهء اسراء 17 آيهء 23 .\r\n( 3 ) سورهء انعام 6 آيهء 30\r\n( 4 ) آل عمران 3 آيهء 106 .\r\n","page_name":" 399 ","page_number":401},
  {"content":"\r\n\r\nاللَّه ذلك وعدا » و اضافه وعد به صدق اضافهء غير حقيقى است زيرا كه صدق در تقدير نصب است بنا بر آنكه صفت وعد باشد .\r\nو  « الَّذِي كانُوا يُوعَدُونَ »  موصول است وصله در موضع نصب است بنا بر آنكه صفت باشد براى وعد .\r\nو  « أُفٍّ لَكُما »  مبتداء و خبر است ، و تقديرش چنين است : « هذا الكلمة التي تقال عند الامور المكروهة كائنة لكما » .\r\n« ويلك » منصوب است زيرا مفعول فعل محذوف است ، و تقديرش اين است : « الزمك اللَّه الويل » ، و بعضى گفته‌اند : تقديرش چنين است :\r\n« وى لك » كه مبتدا و خبر باشد ، همانگونه كه در  « أُفٍّ لَكُما »  گفتيم .\r\nو « ليوفيهم » معطوف است بر محذوف ، و تقديرش چنين است :\r\n« و اللَّه اعلم ليجزيهم بما عملوا و ليوفيهم اعمالهم » .\r\n\r\nمعنى آيات :\r\nسپس خداوند بزرگ خبر داده است كه اين انسان استحقاق چه چيزى دارد و فرموده است :\r\n ( أُولئِكَ )  يعنى آنان كه سخنان گذشته را ميگفتند .\r\n ( الَّذِينَ نَتَقَبَّلُ عَنْهُمْ أَحْسَنَ ما عَمِلُوا )  يعنى : بوسيلهء عبادتهايشان پاداش داده ميشوند ، بدين معنى كه اعمال نيكوى آنان را با پاداش دادن خواهيم پذيرفت ، و منظور از  ( أَحْسَنَ ما عَمِلُوا )  واجبات و مستحبّاتى است كه انسان با آن استحقاق ثواب پيدا مىكند ، زيرا عمل مباح نيز از قبيل عمل نيكو است ، ولى به صفت قبولى متّصف نميشود .\r\n ( وَ نَتَجاوَزُ عَنْ سَيِّئاتِهِمْ )  و از گناهانى كه انجام داده‌اند در ميگذريم .\r\n\r\n","description":"","footnote":"","page_name":" 400 ","page_number":402},
  {"content":"\r\n\r\n ( فِي أَصْحابِ الْجَنَّةِ )  يعنى : در زمرهء بهشتيان كه از گناهانشان در ميگذريم ، گناه آنان را نيز عفو ميكنيم ، بنا بر اين  « فِي أَصْحابِ الْجَنَّةِ »  در موضع نصب است بنا بر آنكه حال باشد .\r\n ( وَعْدَ الصِّدْقِ الَّذِي كانُوا يُوعَدُونَ )  يعنى : به آنان وعدهء راست داد ، و آن وعده‌اى است كه خداوند به اهل ايمان داده است كه اعمال نيكوكارانشان را قبول كرده ، گناهكارشان را عفو كند ، و هر گاه بخواهد به آنان تفضل كند عذاب را از آنان بر خواهد داشت ، يا آن گاه كه توبه كنند . . . ، و آن وعده‌اى كه به آنان ميدادند به زبان پيامبران وعده داده ميشد .\r\n ( وَ الَّذِي قالَ لِوالِدَيْهِ )  آن كس كه هر گاه پدر و مادرش او را به ايمان دعوت كنند به آنان گويد :\r\n ( أُفٍّ لَكُما )  اين جمله ، جملهء اظهار تنفر است ، و منظور از آن اظهار خشم و نفرت است ، و بمعنى : « بعدا لكما » يعنى : دور باشيد ، « يا شما را نبينم » و بعضى هم گفته‌اند : يعنى : كثافت ، بوگنددار ، همانگونه كه به هنگام استشمام نمودن بوى گند از آن اظهار تنفر و انزجار كنند .\r\n ( أَ تَعِدانِنِي أَنْ أُخْرَجَ )  آيا به من وعده ميدهيد كه از قبر بيرون آمده زنده شده بر انگيخته خواهم شد .\r\n ( وَ قَدْ خَلَتِ الْقُرُونُ مِنْ قَبْلِي )  با اينكه امتهاى پيش از من رفته‌اند و مرده‌اند ، ولى از قبر بيرون نيامدند ، و بزندگى بازنگشتند ، و بعضى گفته اند يعنى : قرنها بر اين مذهب گذشته است كه انكار بعث و زنده شدن مردگان ميشوند .\r\n ( وَ هُما يَسْتَغِيثانِ اللَّهَ )  يعنى : پدر و مادرش بدرگاه خداوند استغاثه\r\n\r\n","description":"","footnote":"","page_name":" 401 ","page_number":403},
  {"content":"\r\n\r\nميكنند ، و از خدا دستگيرى ميخواهند تا نسبت بفرزندشان لطف كند تا ايمان آورد ، و به فرزند خود ميگويند :\r\n ( وَيْلَكَ آمِنْ )  واى بر تو به روز قيامت و به آنچه كه محمّد ( ص ) ميگويد ايمان بياور .\r\n ( إِنَّ وَعْدَ اللَّهِ حَقٌّ )  كه وعدهء الهى در مورد برانگيختن مردگان ، و حشر و نشر و ثواب و عقاب .\r\n ( فَيَقُولُ : ما هذا إِلَّا أَساطِيرُ الْأَوَّلِينَ )  يعنى : اين قرآن و آنچه كه مرا بسوى آن فرا ميخوانيد جز افسانه‌هاى پيشينيان چيزى نيست ، و اينها هيچ حقيقتى ندارند .\r\nو از ابن عباس و ابى العاليه و سدى و مجاهد نقل شده است كه اين آيه دربارهء عبد الرحمن به ابى بكر نازل شده است كه پدر و مادرش او را وادار به اسلام كردند ، و بسيار بر او اصرار نمودند ، گفت : براى من عبد اللَّه بن جدعان و بزرگان قريش را زنده كنيد تا دربارهء آنچه كه مىگوييد از آنان بپرسم ؟ « 1 » .\r\nاز قتاده و حسن و زجاج نقل شده است كه آيه عموميت دارد و شامل هر كافرى كه با پدر و مادر خود بد رفتار است مىشود ، و ميگويند : بدليل آنكه بدنبال اين آيه ميگويد :\r\n ( أُولئِكَ الَّذِينَ حَقَّ عَلَيْهِمُ الْقَوْلُ فِي أُمَمٍ )  يعنى در زمرهء امتهايى شايستهء عذاب گرديده‌اند .\r\n ( قَدْ خَلَتْ مِنْ قَبْلِهِمْ مِنَ الْجِنِّ وَ الْإِنْسِ )  و پيش از آنان از جنيان\r\n\r\n\r\n","description":"","footnote":"\r\n( 1 ) تفسير ابن عبّاس صفحهء 312 .\r\n","page_name":" 402 ","page_number":404},
  {"content":"\r\n\r\nو انسانها گذشته و حال و عقائدشان همانند آنان بود .\r\nقتاده ميگويد : حسن گفته است جنيان مرگ و مير ندارند .\r\nولى اين آيه بر خلاف اين گفتار دلالت دارد :  « أُولئِكَ الَّذِينَ حَقَّ عَلَيْهِمُ الْقَوْلُ فِي أُمَمٍ . . . »  سپس خداوند از حال آنان خبر داده ميفرمايد :\r\n ( إِنَّهُمْ كانُوا خاسِرِينَ )  يعنى : اينان خويشتن را در زيان افكندند زيرا خود را با گناه و نافرمانى خدا به هلاكت رساندند .\r\n ( وَ لِكُلٍّ دَرَجاتٌ مِمَّا عَمِلُوا )  بگفته ابن زيد و ابى مسلم يعنى : هر كدام از اينها كه ياد شد از مؤمنين نيكوكار و كافران گناهكار طبق موقعيت و كار و كردارشان درجات و مراتبى دارند ، بنا بر اين درجات نيكان در بهشت است و درجات كافران دركات جهنّم است .\r\nو بگفتهء جبائى و على بن عيسى يعنى : هر فرد مطيعى داراى درجاتى است از ثواب و پاداش ، هر چند كه در ميزان و مقدار درجات برخى بر ديگرى برترى دارند .\r\n ( وَ لِيُوَفِّيَهُمْ أَعْمالَهُمْ )  يعنى : آنان را به ثواب اعمالشان خواهيم رساند و هر كس « يوفينهم » با ياء خوانده است به نظر او معنى اينست كه خداوند پاداش اعمالشان را خواهد داد .\r\n ( وَ هُمْ لا يُظْلَمُونَ )  يعنى : نسبت به آنان ستم نخواهد شد ، بدين ترتيب در موردى كه استحقاق عذاب ندارند عذاب شوند ، يا آنجا كه سزاوار ثوابند از آنان دريغ شود .\r\n ( وَ يَوْمَ يُعْرَضُ الَّذِينَ كَفَرُوا عَلَى النَّارِ )  يعنى : روز قيامت كه كافران وارد جهنّم خواهند شد ، همانگونه كه گويند : « عرض فلان على السوط » يعنى :\r\n\r\n","description":"","footnote":"","page_name":" 403 ","page_number":405},
  {"content":"\r\n\r\nفلانى را تازيانه زدند ، و بعضى هم گفته‌اند يعنى : پيش از آنكه آنان را وارد جهنم كنند ، آتش جهنم بر آنان عرضه شده است ، تا سختى و عذاب آن را به‌بينند .\r\n ( أَذْهَبْتُمْ طَيِّباتِكُمْ فِي حَياتِكُمُ الدُّنْيا )  يعنى : به آنان گفته مىشود كه نعمتها و لذتهاى دنيا را بر نعمتها و لذتهاى بهشتى ترجيح داديد .\r\n ( وَ اسْتَمْتَعْتُمْ بِها )  يعنى : در لذّات دنيا فرو رفته از آنها بهره‌مند شديد ، بعضى گفته‌اند : اين لذات كه از آن بهره برده‌اند رزقهاى نيكو است كه خداوند ميفرمايد : آن را در راه بر آوردن خواسته‌هاى نفسانى و لذت هاى زودگذر دنيا صرف نموديد ، و آن را در راه رضاى الهى صرف ننموديد .\r\nهمين كه خداوند بزرگ كفار را بخاطر بهره بردارى از روزى و لذتهاى دنيا مورد نكوهش قرار داد ، رسول خدا ( ص ) و امير المؤمنين ( ع ) زهد را پيشهء خود ساخته ، از ناز و نعمت پرهيز كردند .\r\nروايت شده است عمر بن الخطّاب گويد :\r\n« رسول خدا ( ص ) در منزل ام ابراهيم بود اجازه گرفتم و بر حضرتش وارد شدم ، حضرت روى قطعه‌اى از بوريا دراز كشيده بود و نيمى از بدن آن حضرت روى خاك بود ، و زير سرش بالشى قرار داشت كه از ليف خرما پر شده بود ، سلام كردم ، نشستم و گفتم : يا رسول اللَّه تو پيامبر خدا و برگزيدهء از ميان بندگان هستى ، كسرى و قيصر بر كرسيهاى زرنگار و فرشهاى حرير و ديبا تكيه ميكنند .\r\nرسول خدا ( ص ) فرمود : آنان مردمى هستند كه نعمتهايشان را در همين دنيا نقد تحويل گرفته‌اند ، و به زودى هم از آنان گرفته خواهد شد ، امّا\r\n\r\n","description":"","footnote":"","page_name":" 404 ","page_number":406},
  {"content":"\r\n\r\nناز و نعمت ما بآخرت افتاده است .\r\nحضرت على بن ابى طالب عليه السلام ضمن يكى از خطبه‌هاى خود ميفرمايد :\r\n« به خدا سوگند آن قدر اين جبه خود را وصله نمودم كه ديگر از وصله كننده آن خجالت كشيدم ، كسى به من گفت : چرا آن را بدور نمىافكنى ؟ در پاسخ گفتم : از من دور شو فردا كه صبح شد از مردم شب‌رو مدح خواهد شد » « 1 » .\r\nمحمد بن قيس از حضرت باقر ( ع ) روايت مىكند كه فرمودند :\r\n« به خدا سوگند كه على ( ع ) مانند بردگان غذا مىخورد ، و همانند آنان مىنشست ، و هميشه دو عدد پيراهن ميخريد و غلام خود را مخير ميساخت هر كدام بهتر است آن را او براى خود ببرد ، و خودش آن ديگرى را ميپوشيد و هر وقت آستين پيراهن از سر انگشتانش بلندتر بود آن را ميبريد ، و هر گاه قامت پيراهن بلند بود آن را پاره ميكرد ، و حضرتش پنج سال خلافت و حكومت مى كرد ، و در اين مدت نه آجرى براى خود روى آجر ديگر گذاشت ، و نه خشتى روى خشتى ، نه نقره‌اى بميراث گذاشت و نه طلايى ، بمردم نان گندم و گوشت ميداد ، و خودش به منزل باز ميگشت و نان جو و روغن زيتون و سركه مىخورد ، و هيچكدام دو امر بر او وارد نشد كه هر دو مورد رضايت پروردگار باشد مگر آنكه از آن دو عمل سختتر و طاقت فرساترش را انتخاب ميكرد ، و هزار بنده از زحمت بازوى خود آزاد كرد كه همه را بدست خود تربيت كرده بود ، و با عرق جبين خود خريدارى نموده بود ، و هيچكس بعد از او توانايى كار او را نداشت ، و شبانه روز هزار ركعت نماز ميخواند ، و از خاندانش\r\n\r\n\r\n","description":"","footnote":"\r\n( 1 ) نهج البلاغه چاپ فيض صفحهء 512 .\r\n","page_name":" 405 ","page_number":407},
  {"content":"\r\n\r\nشبيه‌ترين فرد به او على بن الحسين ( ع ) بود كه نيز كسى پس از او توانايى كارش را نداشت . » و در روايت مشهور است كه حضرت در بصره بعيادت علاء بن زياد رفت علاء گفت : يا امير المؤمنين من از برادرم عاصم بن زياد شكايت ميكنم كه عبايى پوشيده و دست از دنيا كشيده است ، حضرت على ( ع ) فرمود : او را پيش من بياوريد ، وقتى عاصم را آوردند حضرت فرمود : اى دشمنك جان خودت كثافت از سر و صورتت بالا رفته ، چرا به خانواده و فرزندانت رحم نميكنى ؟\r\nآيا تو خيال ميكنى خداوند نعمتهايش را بر تو حلال كرده ، و بدش ميآيد كه از آن استفاده كنى ، تو از اين كوچكترى در پيشگاه خدا .\r\nگفت : يا امير المؤمنين اين تو هستى كه خودت با لباس خشن و غذاى اندك زندگى ميكنى ؟ .\r\nفرمود : واى بر تو من مانند تو نيستم ، خداوند بر رهبران حق واجب فرموده است ، كه خود را با ضعفاى بندگانش برابر گيرند ، تا تنگدستى فقرا بر آنان سخت نگذرد .\r\n ( فَالْيَوْمَ تُجْزَوْنَ عَذابَ الْهُونِ )  يعنى : روز قيامت عذابى ذلّت بار و سخت بسزاى اعمالتان خواهيد ديد .\r\n ( بِما كُنْتُمْ تَسْتَكْبِرُونَ فِي الْأَرْضِ )  يعنى : با تكبّر نمودن در برابر حق و تكبّر نسبت به پيامبران و اولياء الهى است كه استحقاق عذاب پيدا ميكنند .\r\n ( بِغَيْرِ الْحَقِّ وَ بِما كُنْتُمْ تَفْسُقُونَ )  يعنى : با خارج شدن از طاعت خدا بسوى نافرمانيش فاسق شده‌ايد .\r\n\r\n","description":"","footnote":"","page_name":" 406 ","page_number":408},
  {"content":"\r\n\r\n\r\nفهرست ترجمهء تفسير مجمع البيان ج 22\r\nعنوان صفحه مقدّمهء مترجم 4 - 3 سورهء سجده :\r\nآيات 5 - 1 11 - 5 آيات 10 - 6 19 - 12 آيات 15 - 11 27 - 20 آيات 20 - 16 38 - 28 آيات 25 - 21 46 - 39 آيات 30 - 26 54 - 47 آيات 35 - 31 61 - 55 آيات 42 - 36 70 - 62 آيات 45 - 43 77 - 71 آيات 50 - 46 83 - 78 آيات 54 - 51 88 - 84 سورهء شورى :\r\nآيات 5 - 1 95 - 89 آيات 10 - 6 100 - 96 آيات 15 - 11 113 - 101 آيات 20 - 16 123 - 114 آيات 25 - 21 135 - 124 آيات 30 - 26 144 - 136\r\n\r\n","description":"","footnote":"","page_name":" 407 ","page_number":409},
  {"content":"\r\n\r\nعنوان صفحه آيات 35 - 31 150 - 145 آيات 40 - 36 157 - 151 آيات 45 - 41 162 - 158 آيات 50 - 46 167 - 163 آيات 53 - 51 176 - 168 سورهء زخرف :\r\nآيات 5 - 1 183 - 177 آيات 10 - 5 186 - 184 آيات 15 - 11 193 - 187 آيات 20 - 16 201 - 194 آيات 25 - 21 206 - 202 آيات 30 - 26 212 - 207 آيات 35 - 31 220 - 213 آيات 40 - 36 227 - 221 آيات 45 - 41 235 - 228 آيات 54 - 46 242 - 236 آيات 60 - 55 252 - 243 آيات 65 - 61 258 - 253 آيات 75 - 66 265 - 259 آيات 85 - 76 274 - 266 آيات 89 - 86 280 - 275\r\n\r\n\r\n","description":"","footnote":"","page_name":" 408 ","page_number":410}
  ]