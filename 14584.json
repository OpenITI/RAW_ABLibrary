[
  {"content":"\r\n . \r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n\r\nانيس الموحدين\r\nحكيم متاله علامه متبحر محقق\r\nمولى محمد مهدى نراقى ( ره )\r\nانتشارات الزهراء\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nانتشارات الزهراء\r\nنام كتاب : انيس الموحدين\r\nنام نويسنده : مولى محمد مهدى نراقى\r\nتصحيح : آية الله قاضى طباطبايى\r\nنوبت چاپ : دوم - پاييز 69\r\nتعداد : 4400 نسخه\r\nچاپخانه : سپهر\r\nقيمت : 1000\r\nناشر : انتشارات الزهراء\r\nآدرس : خيابان ناصر خسرو - كوچه حاج نايب - پاساژ خاتمى - طبقه سوم تلفن 397699\r\nدفتر مركزى : تهران - خيابان قرنى - خيابان اراك شرقى - شماره 16 طبقه پنجم تلفن 827283\r\nكليه حقوق براى ناشر محفوظ است\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n\r\nفهرست مندرجات\r\nموضوع صفحه مقدمه : شرح حال مولى محمد مهدى نراقى ( ره ) 13 مقدمه : شرح حال مختصر شهيد قاضى طباطبائى ( ره ) 33 پيشگفتار : توضيح مؤلف 41 باب اوّل در اثبات صانع - تعالى شانه - اثبات واجب الوجود و مبدأ هر فيض وجود 43 باب دوم در صفات بارى تعالى مقدمه : در كيفيت صفات بارى 63 فصل اوّل : در بيان صفات ثبوتيه 71 فصل دوم : در بيان صفات سلبيّه 83\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nباب سوم در بيان نبوت محمد صلى اللّه عليه و آله و سلّم فصل اوّل : در وجوب بعثت انبياء 91 فصل دوّم : در عصمت انبياء 97 فصل سوم : در طريق معرفت نبى 101 فصل چهارم : در اثبات نبوت حضرت خاتم النبيين 105 باب چهارم در بيان اختلافاتى كه در امامت شده است مقدمه 121 فصل اوّل : در اثبات احتياج به وجود امام ( ع ) . . . 127\r\nفصل دوم : در اينكه امامت از اصول دين است 137 فصل سوّم : در اينكه در امامت عصمت شرط است 139 فصل چهارم : در اثبات اينكه امام بايد افضل . . . 143\r\nفصل پنجم : در اثبات اينكه امام بايد منصوص باشد 145 فصل ششم : در اثبات اينكه جناب مستطاب امير المؤمنين وصى . . . 149\r\nفصل هفتم : در اثبات امامت ساير ائمه اثنى عشر 213 باب پنجم در بيان حقيقت معاد معاد 225\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nانيس الموحدين تأليف حكيم متألّه علامه متبحّر محقّق مولى محمد مهدى نراقى ( ره ) تصحيح و پاورقى از آية الله شهيد قاضى طباطبائى ( ره ) مقدمه استاد علامه حسن حسن زاده آملى\r\n\r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\nشرحى مختصر پيرامون زندگانى مؤلّف بقلم استاد علّامه حسن حسن زاده آملى\r\n\r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\n\r\n[ مقدمه 
  ]\r\nبسمه تعالى و له الحمد طود علم و تحقيق ، استاد الكل فى الكل ، علامه مولى مهدى يا محمد مهدى بن ابى ذرّ بن حاج محمد نراقى - قدس سرّه - يكى از نوابغ دهر و جامع كليه فنون علوم ، و در هر فن مرد يك فن ، و دائرة المعارفى ناطق ، و كتابخانه بزرگى حىّ و متحرك بود .\r\nبىشك آن جناب در تبحّر و تمهّر به جميع علوم عقلى و نقلى حتى در ادبيات و رياضيات عاليه در عداد طراز اول از اكابر علماى اسلام ، و در اتّصاف به فضائل اخلاقى و ملكات ملكوتى از نوادر روزگار است .\r\nحضرتش صاحب تصانيف فائقه و تأليفات لائقه در علوم گوناگون است . در كاشان و اصفهان و عتبات عاليه عراق در نزد اعاظمى چون ملا اسماعيل خواجوئى و ملا محمد جعفر بيدگلى و آقا محمد باقر وحيد بهبهانى و غيرهم كسب معارف كرده است و از كسانى است كه در ذكر فضائل تثنى اليهم الخناصر .\r\nدر آغاز چند كتاب از مصنفات آن جناب را كه ديده‌ايم خود را مهدى بن ابى ذر نراقى نام برده است ، ولى نجل جليل او مرحوم مولى احمد نراقى صاحب مستند الشيعة او را محمد مهدى نام برده است چنان كه در اول خزائن گويد : و بعد بقول المحتاج الى عفو ربّه الباقى احمد بن محمد مهدى النراقى .\r\nو همچنين در اول عوائد و سيف الامة و معراج السعادة و غيرها . لكن در ابتداى\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nمستند الشيعة چاپ سنگى كه همين يك چاپ شده است چنين آمده است : و بعد يقول المحتاج الى عفو ربّه الباقى احمد بن محمد بن مهدى بن ابى ذرّ النراقى ، كه به يقين ابن دوم از سهو قلم ناسخ است .\r\nعلامه محقق ملا مهدى نراقى را نراقى اول ، و خلف صالحش ملا احمد فاضل نراقى را نراقى ثانى گويند و از هر دو تعبير به نراقيان مىشود ، و مثل صاحب جواهر از مولى مهدى نراقى تعبير به فاضل نراقى مىكند .\r\nوقتى در محضر مبارك حضرت استاد علامه طباطبائى صاحب تفسير الميزان تشرف داشتم كه از نراقيان سخن بميان آمد ، فرمودند : نراقيان هر دو از علماى بزرگ اسلام و ناشناخته‌اند .\r\nملا احمد نراقى در مستند بسيار از والدش نقل آراء فقهى مىنمايد و بدان استناد مىجويد و اعتماد مىكند مثلا در آخر قبله آن گويد :\r\nلو اختلف المجتهدون فى القبلة فالمشهور عدم جواز ايتمام بعضهم بعضا مع توجه كل منهم الى ما اجتهده لاعتقاد كل بطلان صلاة الآخر ، و قيل بالصحة و اختاره والدى - ره - فى مد و هو الاصح لمنع اعتقاد كل بطلان صلاة الآخر بل يعتقد صحّتها له و ان اعتقد خطائه فى القبلة و هو غير مؤثر فى البطلان لعمومات جواز الاقتداء يمن يصحّ صلاته .\r\nكلمه « مد » در عبارت مستند اشارت به كتاب معتمد نراقى اول است .\r\nعمده تحصيلات فاضل نراقى يعنى ملا احمد در نزد پدرش ملّا مهدى نراقى بوده است و برخى از تأليفات ملا احمد به مضمون : « الولد سر أبيه » به اقتفاى پدرش ملّا مهدى نراقى است . مثلا پدر در فقه معتمد مىنويسد و پسر مستند ، پدر تجريد الاصول در علم اصول مىنويسد و پسر شرحى مبسوط بر آن در هفت مجلد مىنويسد ( الذّريعة ، صفحه 350 ، ج 130 ) ؛ پدر در علم اخلاق جامع السعادات به عربى مىنويسد و پسر معراج السعادة ترجمه آن به فارسى با بعضى از زيادات ، پدر ديوان اشعار به نام طائر قدسى دارد و پسر به نام طاقديس ، پدر مشكلات العلوم مىنويسد و پسر خزائن و آن را تابع « مشكلات » قرار داده است به بيانى كه در اول « خزائن » ذكر كرده است .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nاين دو كتاب مشكلات و خزائن هر يك چون كشكول علامه شيخ بهائى ، سفينه‌اى حامل مثقلات از مطالب متنوعه و امتعه ممتعه در هر باب‌اند . « مشكلات » امتن از « خزائن » و « خزائن » املح از آنست .\r\nاين جانب حسن حسن زاده آملى خزائن را يك دوره تصحيح نموده است و بر آن مقدمه و تعليقاتى نگاشته است كه در سنه هزار و سيصد و هشتاد هجرى قمرى يعنى بيست و سه سال پيش از اين در تهران به طبع رسيده است ، و در مشكلات نيز تا حدّى كار كرده است و زحمت كشيده است اميد است كه آن نيز با تصحيح كامل و تعليقاتى در حل مشكلات مطبوع گردد .\r\nكلمات بعضى از صاحبان تراجم و تذكره‌ها را به اجمال و اختصار در معرّفى آن جناب نقل مىنمائيم :\r\nصاحب روضات فرمايد ( ص 647 ) :\r\n« العالم البارع و الفاضل الجامع قدوة خيل اهل العلم بفهمه الاشراقى مولانا مهدى بن ابى ذرّ الكاشانى النراقى از اركان علماى متأخرين ما و از اعيان فضلاى متبحرين ما است ، در اكثر فنون علم و كمال صاحب تصنيف است ، در فقه و حكمت و اصول و اعداد و اشكال مسلّم بوده است . »\r\nآنگاه كتابهائى از مصنفات وى را برشمرد و بعد از آن گفت :\r\n« ولد اجلّ افضل امجد او مولى احمد نراقى نبذى از مراتب كمالاتش را در اجازه‌اى كه به بعضى از اعاظم معاصرينش نوشته است اشارت نموده است و آن اجازه به خط مباركش در نزد ما موجود است كه سلسلهء مشايخ اجازه روائى خود را با القاب حاكى از مقامات علمى و عملى آنان نام برده است كه مشايخ اجازهء روائى والد او نراقى اول نيز دانسته مىشود ، به اين صورت :\r\nفمنها ما أخبرنى به قراءة و سماعا و اجازة والدى و استادى و من اليه فى جميع العلوم العقلية و النقلية استنادى كشاف قواعد الاسلام و حلّال معاقد الأحكام ، ترجمان الحكماء و المتألّهين و لسان الفقهاء و المتكلمين الامام الهمام و البحر القمقام ، اليمّ الزاخر و السحاب الماطر ، الراقى فى نفائس الفنون الى أعلى المراقى مولانا محمد\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nمهدى بن ابى ذرّ النراقى مولدا ، و الكاشانى مسكنا ، و النجفى التجاء و مدفنا قدس الله سبحانه فسيح تربته و أسكنه بحبوحة جنّته عن مشايخه الفضلاء النبلاء العظماء :\r\nأوّلهم : العلامه ، الثانى : مولانا محمد باقر البهبهانى ، و ثانيهم :\r\nالمحدث الفاضل و الفقيه الكامل الشيخ يوسف بن احمد بن ابراهيم البحرانى ، و ثالثهم : النحرير المحقق و الفقيه الجامع المدقق محمد بن محمد زمان الكاشانى و رابعهم : الفقيه الورع الاوحدى الشيخ محمد مهدى بن الشيخ بهاء الدين الفتونى العاملى و خامسهم :\r\nاعجوبة الزمان العالم الربانى مولانا محمد اسماعيل بن محمد حسين المازندرانى و سادسهم : العالم المؤيد جامع المعقول و المنقول مولانا محمد مهدى الهرندى . »\r\nبعد از آن صاحب روضات گويد كه مراد از محمد اسماعيل مازندرانى مولانا اسماعيل خواجوئى است . و ديگر اين گفته است از كسانى كه در بعضى از مراتب معقول در محضر مولى مهدى نراقى قرائت كرده‌اند صاحب مطالع الانوار و تحفة الابرار و ديگر صاحب اشارات و منهاج است .\r\nمرحوم محمد معصوم شيرازى در طرائق الحقائق فرمايد :\r\n« العلامة النراقى مولانا محمد مهدى طاب ثراه از افاضل حكماى مجتهدين متأخرين است ، احوالات آن جناب و كتب مصنّفه حضرتش در رجال علماء مشروح است . »\r\nمرحوم حاج زين العابدين شيروانى در بستان السياحه گويد :\r\n« نراق بر وزن عراق قريه ايست قصبه مانند و محلّى است خاطر پسند از توابع كاشان در دامن كوه اتفاق افتاده ، سه طرفش فى الجمله گرفته و سمت مغربش به غايت گشاده است و مردمش شيعى مذهب و مولانا مهدى صاحب تصانيف مفيده از آنجا بوده است . »\r\nو مرحوم ملا حبيب الله كاشانى در لباب الالقاب فى القاب الاطياب فرمايد :\r\n« عارج به اعلى المراقى حاج ملا مهدى بن ابى ذر بن حاج محمد نراقى ، عالمى عيلوم و محققى مدقق و استاد الكل فى الكل و جامع\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nجميع علوم عقليه و ماهر حاذق در علوم شرعيه بود .\r\nكاشف اسرار دقائقى بود كه قبل از وى بر آنها اطلاع حاصل نكرده‌اند ، و مبيّن قواعد حقائقى بود كه جز وى آنها را پيش نياورده‌اند . اگر كسى او را بحر العلوم حقيقى بگويد مجاز نگفته است بلكه به حقيقت سخن گفته است . و اگر قائلى وى را علامه خواند استحقاق ملامت ندارد . بعضى از افاضل وى را خاتم الحكماء و المجتهدين لقب داده است و اين لقبى است كه در جاى خود قرار گرفته است .\r\nدر رياضيات و حكمت سى سال در اصفهان در محضر ملا اسماعيل خواجوئى تلمذ كرده است ، و در شرعيات مدتى مديد در نزد وحيد بهبهانى .\r\nحكايات مشقات آن جناب در تحصيل و تحمّل فقر و فاقه و صبر بر حوادث و نوائب روزگار و رياضتها و عبادات او مشهور است .\r\nبه خط فرزند وى مولى احمد نراقى خوانده‌ام كه عمده تحصيل پدرش ملّا محمد مهدى نراقى در اصفهان در نزد مشايخ بزرگ ملا اسماعيل خواجوئى و حاج شيخ محمد و مولانا مهدى هرندى و ميرزا نصر بوده است و قسمتى از حديث را در نزد شيخ اجل شيخ يوسف صاحب حدائق قرائت كرده است ، و صاحب حدائق و آقا محمد باقر بهبهانى از مشايخ اجازه و قرائت او هستند . »\r\nو سپس مصنفات وى را به خط فرزند يادشده‌اش فاضل نراقى نام برده است و بعد از آن گفت :\r\n« وفات او در سنه هزار دويست و نه هجرى بوده است و به خط فرزندش فاضل نراقى ديده‌ام كه فرمود كه عمر شريف آن جناب تقريبا شصت سال بوده است و تربت او در نجف اشرف است .\r\n( نقل به ترجمه ) »\r\nمرحوم مدرس تبريزى در ريحانه فرمايد :\r\n« حاج ملا مهدى يا محمد مهدى بن ابى ذر نراقى الولادة ، كاشانى المسكن ، نجفى المدفن ، از فحول فقهاى اماميه و متبحرين علماى اثنا عشريه مىباشد كه فقيه اصولى حكيم متكلم اعدادى اخلاقى ، جامع علوم عقليه و نقليه بوده ، و در كلمات بعضى از اجله به خاتم\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nالمجتهدين و لسان الفقهاء و المتكلمين و ترجمان الحكماء و المتالهين و نظائر اينها موصوف است . در حساب و هندسه و رياضى و هيأت و علوم ادبيه خصوصا معانى و بيان يد طولائى داشت . سى سال به ملا اسماعيل خواجوئى تلمذ نمود . بعد از فارغ التحصيلى به ايران مراجعت و در كاشان توقف نمود و به بركت وجود شريفش آن شهر دار العلم و دار التحصيل و مجمع علما شد و جمعى از اعلام آنجا ظهور يافتند . »\r\nفاضل نراقى ملا احمد در خزائن ( ص 243 ) فرمايد :\r\n« با والد ماجد علامه طود علم و تحقيق - رحمة الله عليه - در سنه هزار و دويست پنجاه از هجرت نبويه به زيارت عتبات عاليات تشرف يافتم و چون از مشهدين مشرف نجف و كربلا برگشتيم در مقابر قريش چند روزى مكث كرده‌ايم ، قاضى بغداد دو لغز كه از نتائج طبع او بود براى والدم فرستاد و حل آن دو را از او طلب كرد ، آنگاه هر دو لغز و جواب والدش را نقل كرده است . »\r\nتبصره : جناب علامه مولى مهدى نراقى را فرزندى همنام او است كه آن جناب نيز از اعاظم علماى اماميه بوده است ، صاحب لباب ياد شده گويد :\r\n« حاج ملا مهدى بن حاج ملا مهدى بن ابى ذر نراقى برادر فاضل نراقى ( ملا احمد ) ، به اسم پدرش ناميده شد زيرا كه بعد از وفاتش در سنه 1209 ه ق متولد شده است . آن جناب عيلوم مفضال و فقيه نبيه و مجتهد جواد بذال ، جامع شرائط فتوى و اجتهاد ، حاوى مراتب حسن اخلاق و سداد بود . اگر علم اصول نام برده شود او اصل اصيل است ، و اگر علم فقه ذكر شود او فقيه جليل است . او را مصنفاتى است از آن جمله : كتاب تنقيح الاصول در دو مجلد ، و شرح بر ارشاد علامه حلّى به نام مقاصد عليه . در سنه 1268 ه ق وفات نموده است ، و جنازه او از كاشان به قم انتقال داده شد و در قرب بقعه ابن بابويه مقبره او معروف است . وى از برادرش فاضل نراقى و از وحيد بهبهانى و از شيخ جعفر صاحب كشف الغطاء و از سيد جواد عاملى مجاز بوده است و صورت قسمتى از اجازه سيد جواد عاملى اين است :\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nو كان ممّن جدّ فى الطلب و بذل الجهد فى هذا المطلب و فاز بسعادتى العلم و العمل و حاز منهما الخط الأوفر العالم الفاضل و الفقيه الدقيق الكامل ذو الفطنة الوقادة و القريحة النقادة ، صاحب الصفات القدسية و الاخلاق الملكوتية جناب الأجلّ الاكرم الملا مهدى المكرم ابن اعلم العلماء و افضل الفضلاء وحيد زمانه و فريد اوانه الملا مهدى النراقى و فقه الله للعروج الى معارج العلماء و الوصول الى اقصى مدارج العرفاء . . . »\r\nو همچنين صاحب لباب مذكور جمعى از اولاد و احفاد علامه محقق نراقى را نام برد كه همه از اكابر دين و فائز به منقبتين علم و عمل و از مراجع بزرگ بوده‌اند .\r\nدر حاشيه روضات آمده است كه وفات علامه محقق مولى مهدى نراقى اول ، در شب هشتم شعبان هزار و دويست و نه هجرى قمرى بوده است - رضوان الله تعالى عليه - .\r\nدر حقيقت معرف هر كس آثار و آيات وجودى اوست كه هر اثر معرّف دارائى مؤثر خود است ، جناب مولى مهدى نراقى اول را بايد از تراث علمى او شناخت . متأسفانه اين عالم بزرگ اسلامى به مشكلات العلوم و جامع السعادات شناخته شده با اينكه همه مصنفاتش گرانقدر و ارزشمند و حاكى از عظمت و مجد تحقيقات علمى و فكرى او است . برخى از آنها بطبع رسيده است و اميد است كه از همت والاى دانشمندان دانش‌پرور ، آثار قلمى ديگر آن جناب نيز در معرض استفاده اهل علم قرار گيرند .\r\nآثار قلمى آن جناب :\r\n1 - معتمد الشيعة فى احكام الشريعة .\r\n2 - لوامع الاحكام فى فقه شريعة الاسلام .\r\nفاضل نراقى مرحوم ملا احمد در مستند الشيعة و عوائد الايام از اين دو تأليف پدرش بسيار نقل مىكند .\r\n3 - التحفة الرضوية فى المسائل الدينيّة .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\n4 - التجريد فى اصول الفقه ، در ايران چاپ شده است به نقل از ريحانه مدرس .\r\n5 - كتاب فارسى در اصول الدين به نام انيس الموحّدين كه كتاب حاضر است .\r\n6 - انيس التاجرين كه همان انيس التجار معروف است و چاپ شده است .\r\n7 - مشكلات العلوم كه چاپ شده است .\r\n8 - جامع السعادات ، كه مكرر چاپ شده است .\r\n9 - رساله‌اى در عبادات .\r\n10 - رساله‌اى در مناسك حج كه به نام انيس الحجّاج است .\r\n11 - رساله‌اى در علم حساب .\r\n12 - محرق القلوب در مصائب اهل بيت عليهم السلام . اين چند كتاب ياد شده را صاحب روضات نام برده است .\r\n13 - كتاب اللوامع : لوامع الاحكام فى فقه شريعة الاسلام .\r\n14 - انيس المجتهدين .\r\n15 - جامع الافكار در حكمت 16 - رساله فارسى در علم عقود انامل .\r\n17 - الشهاب الثاقب فى الرد على بعض معاصريه من العامّة . « شهاب ثاقب » در امامت است كه در ردّ رساله فاضل نجارى نوشته است .\r\n18 - معراج السماء فى الهيأة .\r\n19 - جامعة الاصول فى الاصول .\r\n20 - انيس الحكماء در معقول .\r\n21 - اللمعة ، مختصر « اللمعات العرشية فى الحكمة الإلهية » است . كه به نام اللمعة الالهيه است و بطبع رسيده است .\r\n22 - اللمعات العرشية فى الحكمة الإلهية ، كه « اللمعات العرشية فى حكمة الاشراق » است .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\n23 - المستقصى فى علم الهيأة .\r\n24 - المحصل فى علم الهيأة ايضا .\r\n25 - توضيح الاشكال ، تحرير اصول اقليدس .\r\n26 - شرح شفاء كه شرح الهيات « شفاء » است .\r\n27 - الكلمات الوجيزة ، كه مختصر اللمعة الإلهية است و با آن بچاپ رسيده است .\r\nاين چند كتاب نام برده را از لباب الالقاب مرحوم آخوند ملا حبيب الله كاشانى نقل كرده‌ايم كه آنها را با بعضى از مصنفات ياد شده از روضات را به خط خلف صالحش فاضل نراقى ملا احمد نقل كرده است .\r\nجامع الافكار همانست كه مرحوم مدرس در ريحانه به اسم « جامع الأفكار و ناقد الانظار فى اثبات الواجب و صفاته الثبوتية و السلبية » نام مىبرد ، و گفته است كه آن بزرگترين كتابى است كه در اين موضوع نگارش يافته است .\r\nراقم در حدود بيست و پنج سال پيش از اين ، نسخه‌اى از « تحرير اصول اقليدس » كه در حدود نصف اول آن بود در يكى از كتاب‌فروشيهاى تهران ديده است كه مكنت ابتياع آن را نداشت . اين تحرير به قلم نراقى بود ولى در خاطر ندارم كه آيا تحرير علامه محقق مرحوم مولى مهدى نراقى بود ، يا تحرير نجل جليل او مرحوم فاضل ملا احمد نراقى و لكن در صفحه شانزدهم مقدمه لمعه الهيه و كلمات وجيزه آمده است كه : كتاب توضيح الاشكال فى شرح تحرير اقليدس الصورى فى الهندسة و قد شرحه الى لمقاله السابعة بالفارسية يقرب من سنة عشر الف بيت .\r\n28 - المناسك المكيه فى مسائل الحج كه غير از انيس الحجاج است .\r\n29 - رسالة صلاة الجمعة .\r\n30 - رسالة فى الاجماع .\r\n31 - شرح تحرير أكر ثاوذوسيوس .\r\n32 - جامع المواعظ .\r\n33 - رسالة نخبة البيان فى علم المعانى و البيان .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nاين چند رساله را از مقدمه جامع السعادات چاپ نجف نقل كرده‌ايم . نخبة البيان رساله‌اى است در وجوه تشبيه و استعارات و محسنات بديعيه كه بطبع رسيده است . در مقدمه قرة العيون ( ص 43 ) و لمعه الهية ( ص 43 ) كه يك مقاله به قلم حفيد محترم علامه نراقى آقاى حسن نراقى در مقدمه دو كتاب ياد شده مكرر طبع شده است و نيز در مقدمه نخبة البيان بقلم مشار اليه يكى از مؤلفات علامه مولا مهدى نراقى اول به نام تحرير أكر ثاوذوسيوس آمده است ، و در مقدمه معراج السعادة چنان كه نقل كرده‌ايم شرح تحرير أكر ثاوذوسيوس آمده است .\r\nتحرير أكر ثاوذوسيوس معروف درسى كه در حوزه‌هاى علميه تدريس مىشود بقلم محقق خواجه نصير الدين طوسى است چنان كه اكثر كتب رياضى خواجه از تحرير اصول اقليدس تا تحرير مجسطى بطلميوس به صورت تحرير است ، « تحرير أكر ثاوذوسيوس » در ترتيب دروس رياضى حوزه‌ها در رتبه دوم قرار گرفته است يعنى پس از « تحرير اصول اقليدس » ، « تحرير أكر ثاوذوسيوس » خوانده مىشود . و اين جانب در حوزه علميه قم يك دوره كامل به تدريس آن توفيق يافت و نسخه‌هاى متعدد از آن تحصيل كرده است و نسخه‌اى از آن را با مقابله دقيق در اثناى تدريس بتصحيح كامل در تصرف دارد و يك دوره بر آن تعليقات و حواشى دارد .\r\nغرض اين كه « شرح تحرير أكر ثاوذوسيوس » غير از « تحرير أكر ثاوذوسيوس » است . معنى عبارت اول اين است كه تحرير خواجه را بر أكر ثاوذوسيوس شرح كرده است ، و معنى عبارت دوم اين است كه مثل تحرير اصول اقليدس آن را دوباره تحرير كرده است يعنى تحرير ديگرى غير از تحرير خواجه .\r\nممكن است كه هر دو كار را كرده باشد و يا اين كه تحرير او بمنزله شرح تحرير خواجه است ؟ ولى به قلم جناب ملا احمد فاضل نراقى تحرير أكر ثاوذوسيوس ضبط شده است و اين اصح و اضبط است كه هم خود آن جناب اهل فن بود و هم اين كه اهل البيت أدرى بما فيه ( ص 12 مقدمه قرة العيون ) .\r\n34 - قرة العيون كه بطبع رسيده است ، اين كتاب به عربى در حكمت متعاليه است .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n35 - حاشيه شرح مجسطى .\r\n36 - حواشى بر أكر ثاوذوسيوس .\r\n37 - ديوان اشعار .\r\nاين چند رساله را از مقدمه نخبة البيان و قرة العيون و اللمعة الإلهية كه به قلم حفيد كورش مرقوم شده است نقل كرده‌ايم .\r\nدر پيرامون عبارت « حاشيه شرح مجسطى » سخن پيش مىآيد كه مراد از شرح مجسطى « تحرير مجسطى » به قلم خواجه نصير الدين طوسى است و ظاهرا بايد همين باشد ، و يا حاشيه بر يكى از شروح مجسطى است ؟ چون شرح عبد العلى بيرجندى ، و شرح نظام الدين نيشابورى به عربى كه به صورت تعليقات بر آنست ، و شرح راصدين شاه جهان‌آباد به فارسى بر تحرير مجسطى ، و غيرها ؟\r\n\r\nزبان و خطّ عبرى\r\nارباب تراجم نوشته‌اند كه صاحب عنوان جناب نراقى اول در اصفهان زبان و خطّ عبرى را نيز فرا گرفت . گاهى در مشكلات العلوم بدان تفوه مىفرمايد .\r\nمثلا در صفحه دويست و دوم آن فرمايد :\r\n« روى انه فى غزوة من الغزوات الواقعة بين المسلمين و الكفار لمّا تقارب الفئتان و طلع امير المؤمنين - عليه السلام - و رآه بعض رؤساء جيش الكفار و كأنه كان من اليهود قال مخاطبا لقومه :\r\nبوزاسكفت قد جاءكم ، فقال امير المؤمنين - عليه السلام - لمّا سمعه : ويلك اعلاه العلم و اسفله الطعام .\r\nاقول : بوزاسكفت لغة سريانية يعنى البطين ، و لما كان له - عليه السلام - عظم بطن أراد اليهودى أن يعلمه قومه بذلك حتى يحتاطوا ، و مع ذلك يزرى بشأنه الأقدس ، و كان يظن انه - عليه السلام - لا يفهم هذه اللغة فلما سمعه و علم ان غرضه من ذلك الإزراء بشأنه ، فقال عليه السلام ردّا لتوهمه : ان عظم البطن ليس مما يذمّ به بل مما يمدح به لأن أعلاه هو الصدر محل العلم الذي هو قوّة الروح ، و اسفله هو المعدة محلّ الطعام الذي هو قوة الجسم و كل من القوتين كمال للانسان . »\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nاين دأب علماى پيشين ما بود كه زبانهاى بيگانه را ياد مىگرفتند چه زبان وسيله‌اى براى رسيدن به معارف و حكمى است كه بدان زبان نوشته‌اند .\r\nمرحوم سيد صالح خلخالى كه شاگرد ارشد حكيم الهى ميرزا ابو الحسن جلوه - قدس سرّه - بود و شرح حال او در المآثر و الآثار اعتماد السلطنه آمده است ( ص 186 ) در شرح مناقبت شيخ اكبر محيى الدين عربى گويد ( ص 67 چاپ سنگى ) :\r\n« كتاب طهارة الاعراق افلاطون الهى را ابو على مسكويه از زبان يونانى به عربى ترجمه نمود و سلطان الحكماء محمد بن حسن نصير الدين طوسى آن را از زبان تازى به پارسى در آورد و به اخلاق ناصرى موسوم كرد .\r\nاستاد ما مرحوم علامه حاج ميرزا ابو الحسن شعرانى زبان عبرى را در تهران در نزد عالم يهودى فرا گرفت و در زبان فرانسوى استاد بود و انگليسى نيز مىدانست ، از اين گونه شواهد از صدر اسلام تا كنون بسيار داريم . »\r\nابن اثير در اسد الغابة فى معرفة الصحابة در شرح حال زيد بن ثابت مىگويد :\r\n« و كان زيد يكتب لرسول الله ( ص ) الوحى و غيره ، و كانت ترد على رسول الله كتب بالسريانية فأمر زيدا فتعلّمها ( ص 278 ج 2 ) .\r\nيعنى : زيد كاتب رسول الله ( ص ) بود و وحى و غير وحى را مىنوشت ، و نامه‌هائى به سريانى براى رسول الله مىآمد ، رسول الله او را امر فرمود كه سريانى را ياد بگيرد . »\r\nبه وزان مؤلفات و مصنفات علامه نراقى اول ، بايد از چندين بعد در شخصيت اعلاى علمى و عملى آن جناب سخن به ميان آورد . عالمى ذو الفنون كه در فن رياضى پس از خواجه نصير الدين طوسى ، « أكر ثاوذوسيوس » و « اصول اقليدس » را دوباره تحرير كند ، و بر تحرير مجسطى خواجه بقلم محقق طوسى ، حواشى داشته باشد و چندين كتاب و رساله علوم رياضى تصنيف كرده باشد ، اهميّتى بسزا دارد .\r\nو در مقام كمال انسانى به حدّى باشد كه مثل سيد بحر العلوم با او چنان\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nخطاب آتى الذكر داشته باشد خيلى مقام است . مرحوم استاد ما علامه حاج سيد محمد حسين طباطبائى ، مرحوم سيد بحر العلوم و ابن فهد صاحب عدّة الداعى و سيد ابن طاوس صاحب اقبال را از كمّل مىدانست و مىفرمود اينها كامل بودند .\r\nعلامه نراقى يكى از تأليفاتش براى سيد مهدى طباطبائى بحر العلوم به نجف ارسال مىدارد و او را چنين خطاب مىكند :\r\n ألا قل لسكّان ذاك الحمى * هنيئا لكم فى الجنان الخلود \r\n أفيضوا علينا من الماء فيضا * فنحن عطاش و انتم ورود \r\nو مرحوم سيد بحر العلوم در جواب مىگويد :\r\n ألا قل لمولى يرى من بعيد * جمال الحبيب به عين الشهود \r\n لك الفضل من غائب شاهد * على شاهد غائب بالصدود \r\n فنحن على الماء نشكو الظلماء * و انتم على بعدكم بالورود \r\nعلامه نراقى گويد :\r\nاى رسول ما به ساكنان آن حمى يعنى حرم مرتضوى بگو : خلود در بهشت شما را گوارا باشد ، بر ما آبى افاضه كنيد كه ما تشنه و شما سيرابيد . در گفتارش ناظر به آيه پنجاهم سورهء أعراف است .\r\nسيد بحر العلوم در پاسخ گويد :\r\nاى رسول ما به آقائى كه از دور جمال دوست را به چشم شهود مىبيند .\r\nبگو : تو را كه غائب حاضرى ، بر اين حاضر غائب فضل و برترى است ؛ زيرا كه ما در كنار آب از تشنگى مىناليم و شما با اين كه دوريد وارد در آبيد .\r\nصدود اعراض نمودن و برگردانيدن است . مرحوم سيد ، علامه نراقى را بسبب حضور و توجه و مراقبت غائب شاهد مىخواند ؛ و خود را به سبب إعراض و عدم حضور ، شاهد غائب .\r\nراقم صلاح و صواب مىداند كه برخى از افادات جناب علامه محقق نراقى را كه نفع آن اهمّ و اعمّ است عنوان كند و بيانى به اختصار در پيرامون آن ذكر نمايد به رجاء اين كه نفوس مستعدّه را در اعتلاى به فهم خطاب محمّدى -\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nصلى اللّه عليه و آله - معدّى تام و ممدّى بكمال بوده باشد . و اللّه ولىّ التوفيق .\r\nالف - در بعضى از اشعارش به صورت ساقىنامه فرموده است :\r\n بيا ساقيا من بقربان تو * فداى تو و عهد و پيمان تو \r\n مئى ده كه افزايدم عقل و جان * فتد در دلم عكس روحانيان \r\n شنيدم ز قول حكيم مهين * فلاطون مه ملك يونان زمين \r\n كه مى بهجت‌افزا و انده‌فزاست * همه دردها را شفا و دواست \r\n نه زان مى كه شرع رسول انام * شمرده خبيث و نموده حرام \r\n از آن مى كه پروردگار غفور * نموده است نامش شراب طهور \r\n بيا ساقى اى مشفق چاره‌ساز * بده يك قدح زان مى غم‌گداز \r\nدر اين ابيات نظر به كريمه  وَ سَقاهُمْ رَبُّهُمْ شَراباً طَهُوراً  دارد ( سوره انسان آيه 22 ) . در تفسير آن كلامى معجز نظام از سلاله نبوت صادق آل محمد - صلوات الله عليهم اجمعين - مروى است كه مسحه‌اى از علم الهى و قبسى از نور مشكاة رسالت و نفحه‌اى از شميم رياض امامت است ، آن را امين الاسلام طبرسى در تفسير شريف مجمع البيان در بيان كريمه ياد شده بدين صورت روايت كرده است :\r\n« أى يطهّرهم عن كل شىء سوى اللّه إذ لا طاهر من تدنّس بشىء من الأكوان الّا اللّه ، رووه عن جعفر بن محمّد - عليه السلام - . »\r\nمن در امت خاتم از عرب و عجم ، كلامى بدين پايه كه از صادق آل محمد در غايت قصواى طهارت انسانى روايت شده است از هيچ عارفى نه ديده‌ام و نه شنيده‌ام .\r\n آن كس كه ز كوى آشنايى است * داند كه متاع ما كجايى است \r\nحديث به هيأت مفرد أعنى « روى » روايت نشده است بلكه به صيغت جمع يعنى « رووه » مروى است ، پس خيلى ريشه‌دار است كه جمعى آن را روايت كرده‌اند .\r\nدر اين كريمه رب ابرار ، ساقى ابرار است و در اين رب و اضافه آن به « هم » هم مطالبى است كه نهفته معنى نازك بسى است در خط يار .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n« طهور » صيغت مبالغت است ، طاهر پاك است و طهور پاك‌كننده . آب مضاف ممكن است كه طاهر باشد اما مسلما طهور نيست اما مطلق آن هم طاهر است و هم طهور . ابرار شرابى كه از دست ساقيشان مىنوشند علاوه بر اين كه پاك است پاك‌كننده هم هست .\r\nاين شراب ابرار را از چه چيز تطهير مىكند ؟ امام فرمود : از هر چه كه جز خدا است ، زيرا كه طاهر از دنس اكوان جز خدا نيست . دنس چرك است و اكوان موجودات و مراد از دنس نقص امكان است كه خداوند از نواقص ممكنات طاهر است زيرا كه صمد حق است . اين شراب انسان را از ما سوى الله شست و شو مىدهد . فتبصّر .\r\nب - در ابتداى جامع السعادات چند دليل بر تجرد نفس ناطقه آورده است ، نتيجه تمام ادله تجرد نفس ناطقه أعم از تجرد برزخى خيالى ، و تجرد عقلى ، و فوق تجرد عقلى آن ، اين است كه نفس بعد از مفارقت از اين نشأه باقى است يعنى انسان من حيث هو انسان فناپذير نيست .\r\nتقديم اين امر مهم اعنى اثبات تجرد نفس ، در كتب اخلاق مطلبى لازم و واجب است ، زيرا بحث از اخلاق كه دستور العمل تكامل نفس و تصاعد او بسوى سعادت ابدى او است مبتنى بر معرفت نفس است . حكيم الهى نامور اسلامى ابن مسكويه در طهارة الأعراق همين شيوه پسنديده را به كار برده است بلكه كتاب اخلاق مطلقا متفرع بر اين اصل است ، آن كتاب اخلاق ارسطو نيز جز اين نيست .\r\nنگارنده تا كنون بيش از هفتاد دليل عقلى در تجرد نفس ناطقه انسانى به اطلاق ، از اعاظم حكماى الهى تحصيل كرده است چنان كه ادلّه نقلى بسيار هم گرد آورده است و همه را در يك رساله تدوين نموده است كه اميد است تنظيم گردد و به محضر طالبان حقيقت تقديم شود .\r\nاهتمام ما بدين امر از اين جهت است كه هيچ موضوع علوم عقليه و در حكمت متعاليه به پايهء أهميت آن نمىرسد . و در حقيقت اين مطلب اجلّ مطالب عقلى و اساس دين‌دارى است و از قديم الدهر سلسلهء جليله حكماى الهى كه بمنزلهء\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nمدارك باطنه قوه عاقله انسان كبير شرع و دين‌اند در پيرامون آن بحث كرده‌اند و رساله‌هاى جداگانه نوشته‌اند و معرفت نفس را مرقاة معرفت ربّ شناخته‌اند ، و شناسايى آن را باب شناسايى كليه معارف دانستند و جميع ما فى الكون را مظاهر صفات نفس يافتند و در سرانجام معرفت نفس را عين معرفت رب . و بدين نظر تحقيق و تدقيق امر نفس فوق بحث در مجرد بودن آنست و همانست كه در حكمت متعاليه چون فتوحات مكيه و اسفار ( ص 54 ، ج 4 ) عنوان شده است كه :\r\n« من عرف النفس انها الجوهر العاقل المتوهم المتخيّل الحساس المتحرك الشام الذائق اللامس النامى ، أمكنه أن يرتقى الى معرفة ان لا مؤثر فى الوجود الا اللّه . »\r\nحكماى هند در كليله و دمنه به اشاره و رمز درباره نفس ناطقه بابى به نام باب حمامه مطوقه نوشته‌اند .\r\nارسطو رسالهء نفس دارد و بابا افضل كاشى كه از اجله علماى اسلام و از افاخم حكماء و عرفاء است آن را به پارسى ترجمه كرده است .\r\nابو نصر فارابى معلم ثانى رساله‌اى در حقيقت روح و اثبات تجرد او و بيان آنكه روح بدون ماده بدن جوهرى مستقل و قادر بر هرگونه ادراك و لذت در عالم ابديّت و جهان ما فوق طبيعت است .\r\nفيلسوف عرب ابو يوسف يعقوب بن اسحاق كندى در نفس رساله‌اى نوشته است .\r\nشيخ رئيس علاوه بر اين كه در نجات و اشارات و شفاء بطور تفصيل دربارهء نفس ناطقه مستوفى بحث كرده است چندين رسالهء مستقل در معرفت نفس و تجرد و بقاى آن نوشته است .\r\nحكيم فاضل ابو الحسن سعد بن هبة الدّين كمونه رساله‌اى در ابديّت نفس تصنيف كرده است .\r\nفخر رازى كتابى در تجرد و بقاى نفس به نام المطالب العاليه دارد كه شيخ بهائى در شرح حديث چهلم كتاب اربعين خود آن را نام مىبرد و مىستايد كه : قد تضمن كتاب المطالب العالية منها ما لا يوجد فى غيره .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nشيخ اكبر محيى الدين عربى ، فتوحات مكيه و فصوص الحكم را در معرفت نفس و اطوار و نشئات وجودى و شهودى آن نوشته است كه بايد گفت كلّ الصيد فى جوف الفراء .\r\nخواجه نصير الدين طوسى رساله‌اى به نام بقاء النفس بعد فناء الجسد تأليف كرده است .\r\nصدر المتالهين در قسم چهارم اسفار بطور مبسوط و مفصل و مستدلّ در نفس و بقا و شئون و معاد او بحث كرده است .\r\nشيخ فاضل رضى على بن يونس عاملى رساله‌اى در اين موضوع به نام الباب المفتوح الى ما قيل فى النفس و الروح نوشته است كه تمام آن در سماء و عالم بحار نقل شده است .\r\nآقا على مدرس زنوزى صاحب بدايع الحكم رساله‌اى در بيان ان النفس كل القوى نوشته است كه در حاشيه شرح هدايهء آخوند چاپ شده است .\r\nطنطاوى جوهرى صاحب تفسير كتابى در تجرد روح انسان و بقاى آن بعد از خرابى بدن به نام الارواح نوشته است .\r\nاز اين گونه كتب و رسائل كه از قديم تا اليوم در معرفت نفس و بقاى آن نوشته‌اند بسيار است . اين تأكيد و تشديد رجال الهى در اين باب براى اين است كه شبهات متوغلين در ماده را رفع كنند و عقول مردم را به سوى كمالشان كه لقاء الله است سوق دهند .\r\nمردم طبيعى مادّى ، موت را مساوق نابود شدن مىپندارند و گويند هر كس مرد بطلان صرف مىگردد و هر چه كرد پاداش و كيفر أخروى ندارد زيرا كسى باقى نيست تا ثواب يابد يا عذاب بيند و حال كه چنين است ارسال رسل و انزال كتب مفهومى ندارد و به انكار بقاى انسان اعراض از اصول و فروع دين مىكنند .\r\nاما بزرگان علوم و معارف آن همه ادله عقليه بر تجرد نفس ناطقه و بقاى آن بعد از ويرانى بدن اقامه كرده‌اند كه انسان به مردن بدن و متلاشى شدن آن معدوم نمىشود بلكه باقى و زنده است جز اين كه به يك معنى از سرايى به سراى ديگر\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nانتقال مىيابد و آنچه كرده است با خود مىبرد و هر كس بسوى عمل خود مىرود بلكه عين عمل خود است كه علم و عمل انسان سازند و در  « يَوْمَ تُبْلَى السَّرائِرُ »  باطنش عين ظاهر مىگردد .\r\n\r\nان العمل نفس الجزاء\r\nج - يكى از مسائل نفيس در معرفت نفس اين است كه عمل نفس جزاء است و علامه محقق نراقى - قدس سرّه - يكى از مباحث كتاب شريف جامع السعادة را اين مطلب مهم معنون به همين عنوان قرار داده است كه ان العمل نفس الجزاء .\r\nعلم و عمل عرض نيستند بلكه جوهر و انسان سازند . انسان به علم و عمل سازنده خود است و كارى مهمتر از اين سازندگى ندارد . علم سازنده روح و عمل سازنده بدن است ، و همواره در همه عوالم ، بدن آن عالم مرتبهء نازله نفس است . و بدنهاى دنيوى و أخروى در طول يكديگرند و تفاوت به نقص و كمال است .\r\nجزا نفس علم و عمل بودن است چه جزا در طول علم و عمل است و ملكات نفس موادّ صور برزخىاند . يعنى هر عمل صورتى دارد كه در عالم برزخ آن عمل بر آن صورت بر عاملش ظاهر مىشود كه صورت انسان در آخرت نتيجه و غايت فعل او در دنيا است . و هم‌نشينهاى او از زشت و زيبا همگى غايات افعال و صور اعمال و آثار و ملكات او است كه در صقع ذات او پديد مىآيند و بر او ظاهر مىشوند كه در نتيجه انسان در اين نشأه نوع و در تحت آن افراد ، و در نشأه آخرت جنس و در تحت آن انواع است . و از اين امر تعبير به تجسّم اعمال ، يا تعبير به تجسّد اعمال ، و يا تعبير به تجسّم أعراض ، و امثال اين گونه تعبيرات كرده‌اند و مقصود تحقق و تقرّر نتيجهء اعمال در صقع جوهر نفس است .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nبه همين قدر اكتفاء مىكنيم و سخن را بدين كريمه خاتمه مىدهيم :\r\n دَعْواهُمْ فِيها سُبْحانَكَ اللَّهُمَّ وَ تَحِيَّتُهُمْ فِيها سَلامٌ وَ آخِرُ دَعْواهُمْ أَنِ الْحَمْدُ لِلَّهِ رَبِّ الْعالَمِينَ . \r\nقم - حسن حسن زاده آملى سه شنبه يازدهم شعبان المعظم 1403 ه ق 4 / 3 / 1362 ه ش\r\n\r\n","description":"","footnote":"","page_name":" 31 ","page_number":31},
  {"content":"\r\n . \r\n","description":"","footnote":"","page_name":" 32 ","page_number":32},
  {"content":"\r\n\r\n\r\nشرح احوال شهيد آية اللّه قاضى طباطبائى\r\nبسم الله الرحمن الرحيم آيت الله قاضى طباطبائى بسال 1333 ه ق در شهر تبريز ، در خانوادهء فاضل و اهل علم و روحانى تولد يافت . آباء شهيد والاتبار از چند صد سال پيش روحانى و اهل فضل بوده ، بطورى كه حاج ميرزا اسد الله قاضى طباطبائى يكى از مدرسين صاحب رأى حوزهء علميّهء مدرسهء دينيّهء طالبيّه تبريز عمّ ايشان ؛ و پدر ايشان حاج ميرزا باقر از فضلاى تبريز ؛ و پسر عمّ شهيد قاضى طباطبائى ، فيلسوف بزرگوار جهان اسلام و عارف ربّانى علّامه سيد محمد حسين طباطبائى - رحمة الله عليه - است كه صاحب تفسير معروف الميزان و تأليفات گرانقدر ديگر مىباشد .\r\nشهيد قاضى طباطبائى در چنين خانواده‌اى و از چنين سلالهء فاضله‌اى چشم به جهان گشود . تحصيلات مقدماتى علوم دينيّه را در محضر گرم والد ماجدش فرا گرفته و سپس در مدرسهء طالبيه مشغول به تحصيل گرديد .\r\nدر سال 1357 ق مصادف با انقلاب تبريز به اتفاق والدش به اتهام مبارزه و مجاهده عليه دست‌نشاندگان اجانب به تهران تبعيد و پس از مدتى سكونت و مبارزه‌اى پيگير و بىامان در تهران و رى به تبريز بازگشت .\r\nدر سال - 1359 ق به حوزهء علميهء قم مشرف شد و مشغول تحصيل علوم اسلامى گرديد و از اساتيد و افاضل و مجتهدينى چون آيت الله گلپايگانى ، آيت الله حجّت كوه كمرى ، آيت الله صدر و آيت الله بروجردى و امام خمينى استفاضه و كسب علم نمود . دروس فقه و اصول را در نزد آيت الله العظمى\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nحجّت - اعلى الله مقامه - تلمّذ نمود . ايشان زمانى در قم درس مىخواند كه آن دوره ، آيات ثلثه : مرحوم سيد محمد خوانسارى ، مرحوم سيد محمّد حجت كوه كمرى و مرحوم آيت الله صدر ، اوضاع حوزه‌هاى علميه را در اختيار داشتند .\r\nآيت الله قاضى طباطبائى ضمن تحصيل در حوزه ، تدريس هم مىكردند و جزء افراد نادرى بودند كه به اصطلاح حوزه داراى مطالعات عرضى ، يعنى خارج از مطالعات آكادميك حوزه بودند ، و هم اهل مطالعات طولى يعنى دروس متداول در حوزه . ضمن تحصيل علوم فقه ، اصول ، تاريخ ، تفسير ، رجال ، فلسفه ، درايه ، منطق و حكمت ، صاحب تأليفات گوناگون علمى نيز بودند . حلاوت قلم شهيد قاضى در استعمال كلمات فارسى و تركى زبانزد همهء اهل علم بود . مثلا بزرگ عالم عالم تشيع ، مرحوم آيت الله كاشف الغطاء در وصاياى خود از ايشان خواهش كرده بودند كه كتاب فردوس الاعلى و جنة المأوى را تصحيح كرده و بر آنها تعليقات و مقدمه بنويسند .\r\nشهيد قاضى مضافا بر اينكه قلم پرقدرت و شيرينى داشتند ، در قوالب گوناگون ، سروده‌هاى لطيفى از جمله قصايد غرّاء و غزليات لطيف و رباعيات فلسفى و عرفانى به زبانهاى عربى و فارسى داشتند كه اكنون به جز چند رباعى و غزل ، مع الاسف اشعارى ديگر از ايشان سراغ نداريم ، گويا با صلاحديد آن مرحوم از بين رفته است .\r\nابياتى از يكى از غزليات ايشان چنين است :\r\n چهل سال پيش با خرد و هوش زيستم * آخر نيافتم به حقيقت كه كيستم \r\n عاقل ز هست گويد و عارف ز نيستى * من در ميان آب و گل هست و نيستم \r\n من صدر بزم انسم و مجلس‌نشين قدس * ليكن تو چون به بزم نشينى نيستم \r\n با صد خنده آمدم به كمالات ديگران * كاندر كمال خويش چو ديدم گريستم \r\nاگر چه بر تمامى آثار و نوشته‌هاى ايشان اطلاع كافى نيافتيم ، امّا نام شمارى از آنها را جهت آشنائى ذكر مىكنيم :\r\n1 - اللوامع الالهيّه فى مباحث الكلاميه ، تأليف علامه حلّى كه در باب علم كلام مىباشد و علامه قاضى تصحيح كرده و مقدمه‌اى بر آن نوشته‌اند .\r\n2 - انوار نعمانيه ، تأليف نعمت الله جزايرى ، متوفّى بسال 112 هجرى\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nكه در سال 1397 با مقدمه و ذكر ترجمهء حال مؤلف كتاب ، با حواشى ايشان در تبريز طبع گرديده است .\r\n3 - انيس الموحدين ، كتاب حاضر كه البته همانطور كه ذكر شد ، تعليقات مرحوم قاضى را به همراه ندارد و ان شاء الله در فرصت ديگرى بعنوان ضميمهء كتاب تقديم خواهد شد .\r\n4 - اربعين كه يكى از محقّقانه‌ترين آثارى است كه در پيرامون بررسى تاريخى اولين اربعين امام حسين ( ع ) به رشتهء تحرير درآمده است .\r\n5 - تعليق و حواشى بر كتاب جنة المأوى ، آيت الله العظمى شيخ محمد حسين كاشف الغطاء .\r\n6 - بحثى در پيرامون علم امام كه آيت الله قاضى مستقلا تأليف نموده‌اند و به ضميمهء علم امام ، علامه محمد حسين مظفر و كتاب بحثى كوتاه دربارهء علم امام كه تأليف پسر عمّشان علامه محمد حسين طباطبائى است منتشر كرده‌اند .\r\n7 - الابرار فى وظائف الاسمار كه از مرحوم كاشف الغطاء مىباشد و مرحوم قاضى به آن مقدمهء عربى نوشته‌اند .\r\n8 - خاندان عبد الوهاب كتابى است كه آيت الله قاضى در پيرامون ذكر تراجم حال شخصيت‌هاى علمى خاندان خويش ، كه تقريبا بيش از 500 سال اجداد آن حضرت مقامهاى شامخ علمى و عرفانى را ابراز نموده‌اند ، نوشته‌اند .\r\nلازم به تذكر است كه بيشتر آثار شهيد قاضى طباطبائى تا كنون به چاپ نرسيده و با توجه به اينكه علامهء قاضى با آن جامعيت و احراز مرتبهء اعلاى فقاهت و اجتهاد ، رسالهء علمى بيشترى منتشر ننموده‌اند ، علّت آن بنا به گفتهء خويش نظر به رويّهء بزرگان علماء و فقهاى اين خاندان است و وصيتشان بر اولاد و اعقاب خودشان مىباشد كه هر قدر بتوانند از فتوى و نشر رساله خوددارى كنند ، چنانچه رويّهء اغلب افراد بارز علمى خاندان جليلشان و در ميان آنها مرحوم آيت الله قاضى نيز بر اين بود .\r\n\r\nمبارزات شهيد قاضى طباطبائى\r\nترسيم ديگرى از شخصيت بزرگوار شهيد قاضى طباطبائى مبارزات سياسى آن مرحوم بود كه در تمام عمرشان از اين نوع جهاد آنى بازنايستاد . ايشان از آوان جوانى مكررا و متواترا در حبس‌هاى قليل و طويل المدت بسر مىبردند . از\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nسال 1341 كه مبارزات امام خمينى ، پير و مراد و استادشان كه هميشه خود را شاگرد آن حضرت مىخواند و امام را به عنون « شيخ ما » ياد مىكرد ، به صورت علنى شروع شد ايشان هم به تبعيّت از حضرت امام در تبريز و آذربايجان مبارزات خود را گسترش دادند .\r\nشهيد قاضى در سخنرانىهاى خود در همان سالهاى قيام 15 خرداد ، مردم را به تقليد از امام امت توصيه مىكردند و بحث ولايت فقيه را مطرح مىنمودند . رژيم شاه كه توان تحمل اين مبارزات را نداشت ، بالاخره اكيپى از ساواك تبريز را مأمور از بين بردن و يا حد اقل ايجاد وقفه و تعطيل فعاليت‌هاى وى نمود .\r\nايشان در سال 1342 همراه با موج دستگيرى علماى ايران ، دستگير و در زندان قزل‌قلعه محبوس شدند . مرحوم قاضى در اثر فشارها و ضربات جسمى دژخيمان سه ماه در بيمارستان مهر اجبارا بسترى و بعد از خروج از بيمارستان يك سال و نيم به نجف تبعيد شدند . لازم به يادآورى است كه قبلا مرحوم قاضى به جهت تحصيل علوم دينيّه به نجف اشرف عزيمت نموده بودند و در آنجا در حوزهء درسى آيات عظام چون مرحوم آيت الله حكيم ، مرحوم علامه كاشف الغطاء ، مرحوم آيت الله اردو بادى شركت مىكردند كه استاد فقه ايشان آيت الله حكيم بود ، ولى اين بار حضور ايشان در نجف به عنوان يك تبعيدى سياسى بود .\r\nبعد از اينكه يك سال و نيم از عمر گرانقدر آيت الله قاضى در نجف توأم با تحقيق و تفحّص سپرى شد ، دوباره به موطن خود تبريز بازگشتند و پس از چندى به علت ادامهء مبارزه دستگير و به زندان افتادند .\r\nشهيد قاضى كرارا بازداشت و تبعيد شدند بطورى كه پروندهء قطور چهار جلدى ايشان در ساواك تبريز ، گواه آنست . در سال 1345 طى سخنرانيهايشان علنا از امام نام برده و به تبيين اهداف و افكار حضرتشان پرداخته و اصل ولايت فقيه و حكومت اسلامى و جنايات اسرائيل را توضيح و تشريح مىكردند . به همين علت رژيم ايشان را شش ماه به بافت كرمان و سپس به زنجان تبعيد كرد و بعد از بازگشت از تبعيد به تبريز شديدا تحت كنترل ساواك بودند .\r\nدر پى يك چنين روشنگرهايى بود كه مردم مسلمان تبريز همچون ديگر مسلمانان شهرهاى ايران به قيام بر عليه طواغيت برخاستند . مرحوم قاضى نيز در روز 29 بهمن در انسجام بخشيدن به چهلم شهداى\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nقم ، در تبريز نقش بسزا و مؤثرى داشتند و ايشان اولين كسى بودند كه اعلاميه در ارتباط با پشتيبانى از قيام مردم مسلمان صادر كردند . در اين اعلاميه مردم را به برگزارى مراسم بزرگداشت و فاتحه‌خوانى شهداى تبريز و تداوم نهضت دعوت نمودند . در ادامهء اين قيام نقش شهيد قاضى در ارشاد و راهنمائى مردم در جهت تعطيل مغازه‌ها و بازار و شروع به اعتصابات و تظاهرات بسيار مؤثر بود . آن مرحوم در پيشاپيش صفوف مردم مسلمان تبريز در راه‌پيمائيها شركت مىجستند و تمامى اقدامات بازار و دكاكين و تظاهرات به دستور ايشان صورت مىگرفت . شهيد قاضى به كرّات در اثر شليك گاز اشك‌آور از سوى مأمورين شاه ، به بستر بيمارى افتادند .\r\nپس از پيروزى انقلاب اسلامى ، ايشان امامت جمعه شهر تبريز را به عهده گرفتند و ضمنا مسئوليت شهر از نظر امنيت ، ايجاد كميته‌ها و حفظ و حراست از دستاوردهاى انقلاب نيز با ايشان بود .\r\nهنوز چند ماهى از استقرار نظام جمهورى اسلامى نگذشته بود كه در آبان ماه 1359 بدست منافقين ، آنهايى كه حيات خويش را در گرو بشهادت رساندن عالمانى چون او مىديدند ، به ملأ اعلى پيوست . « 1 »\r\nسه روز عزاى عمومى اعلام شد و فرداى شهادتش مردم سوگوار تبريز جسد مطهر مرحوم قاضى را تشييع كردند و در همهمه‌اى كه شباهت به نالهء فرزندان پدر مرده مىداشت در مقبرهء والد ماجدش به خاك سپردند و به قول فؤاد كرمانى :\r\n بعد از وفات تربت ما از زمين مجوى * در سينه‌هاى مردم عارف مزار ماست \r\n[ ناشر 
  ] اسفند 1362\r\n\r\n\r\n","description":"","footnote":"\r\n( 1 ) . مطالب اصلى اين نوشتار ، از برنامه‌اى كه بمناسبت سالگرد شهيد بزرگوار در راديو تبريز تهيه شده بود ، اقتباس گرديده است .\r\n","page_name":" 37 ","page_number":37},
  {"content":"\r\n . \r\n","description":"","footnote":"","page_name":" 38 ","page_number":38},
  {"content":"\r\n\r\nبسم الله الرحمن الرحيم انيس موحّدين و جليس مجرّدين ، سپاس بىقياس و ستايش رفيع الاساس يگانه ايست - جلّ شأنه - كه ابداع ممكنات و اختراع مكوّنات و ايجاد عالم امر و خلق از جهت شناختن و معرفت اوست ؛ و قدرتش محض ظهور رحمت است بر جميع ممكنات على السّواء ؛ و تصرّفش در مجرّدات و ماديّات هويدا و پيدا ؛ و قناديل انوار و اطباق ازهار نثار منوار كثير الانوار ؛ كرّوبى الزّوار ؛ مجلّى خيل عقول و مصلّى كعبهء معقول و منقول معارف ربّانى - كما هى - واقف اسرار مكنونهء الهى ؛ و بر آل امجادش كه مشعله‌داران شبستان دين و پروانهء شمع عين اليقين و راهنمايان صراط مبين و معلّمان كتاب مستبين‌اند - صلوات اللّه عليهم و سلّم تسليما - .\r\nاما بعد ؛ چنين گويد ذرّهء بيمقدار مهدى بن ابى ذر نراقى - بصّره الله بعيوب نفسه و جعل يومه خيرا من امسه - كه از جمله مسائل اتّفاقيّهء فرقهء ناجيهء اسلاميه - اعنى شيعهء اثنىعشريّه - آنست كه بر هر فردى از افراد انسانى ، واجب و لازم است علم به اصول خمسه و معرفت صفات كماليه الهيّه و دانستن صفات سلبيّه .\r\nو بايد اين علم و معرفت ناشى از دليل و برهان باشد و از روى تقليد نباشد « 1 » لهذا اين بىبضاعت را به خاطر رسيد كه رساله‌اى در اثبات مطالب مذكوره تأليف نمايد و آن را به عبارات واضحه بيان نمايد تا كافّهء فرقهء محقّه - كثّرهم اللّه - از اين فايض گردند و آن را مسمّى نمودم به انيس الموحّدين و آن مرتّب است بر پنج باب :\r\n\r\n\r\n","description":"","footnote":"\r\n( 1 ) . چون در اصول دين براى انسان بايد علم و قطع حاصل شود و ظنّ كفايت نمىكند : انّ الظّنّ لا يغنى من الحقّ شيئا . و علم كه از تقليد حاصل مىشود غالبا علم عادى است . و آن ظن اطمينانى است كه احتمال خلاف در آن مىرود و آنچه در آن احتمال خلاف برود در اصول دين باطل است ، زيرا لازم در اصول دين ، علم و قطع است كه احتمال خلاف در آن نرود .\r\nبلى ، هرگاه از تقليد ، علم و قطع حاصل شد كه احتمال خلاف نرفت و انسان از تقليد ، به اصول دين يقين كرد ، آن وقت كفايت مىكند ؛ ولى حرف در سر حاصل شدن علم و يقين است از تقليد ، چنانچه وجه آن دانسته شد .\r\n","page_name":" 39 ","page_number":39},
  {"content":"\r\n . \r\n","description":"","footnote":"","page_name":" 40 ","page_number":40},
  {"content":"\r\n\r\n\r\nباب اوّل در اثبات صانع تعالى شأنه\r\n\r\n","description":"","footnote":"","page_name":" 41 ","page_number":41},
  {"content":"\r\n . \r\n","description":"","footnote":"","page_name":" 42 ","page_number":42},
  {"content":"\r\n\r\nاثبات واجب الوجود و مبدأ هر فيض وجود بدان اى طالب هدايت ! كه اين مطلب از جملهء امورى است كه ظاهر و روشن است ، فى الحقيقه احتياج به دليل ندارد ، زيرا كه وجود صانع از براى عالم ظاهرتر از هر چيز است . و از اين جهت جمعى از محقّقين گفته‌اند كه خفاى واجب الوجود از بعضى عقول باعتبار شدّت ظهور او است و باعتبار اينكه ضدّى از براى او نيست .\r\nتوضيح اين كلام آن است كه هر چيزى كه غير از خداست ، همين ذات آن چيز و صفات آن ، دلالت مىكند كه آن چيز موجود است و چيز ديگر دلالت بر وجود آن نمىكند . مثلا ما از حرف زدن زيد و حركت كردن او مىفهميم كه او موجود است ، امّا از موجودات ديگر و حركات آنها نمىفهميم كه زيد موجود است .\r\nامّا واجب الوجود ، هرچه در عالم هست ، از موجودات و صفات آنها ، هر يك علىحدّه دلالت بر وجود او مىكند . و شكّى نيست كه هر چند دليل بر وجود چيزى بيشتر باشد ، وجود آن ظاهرتر و روشن‌تر است ؛ پس وجود واجب روشن‌تر و ظاهرتر از وجود هر چيزى است ؛ ليكن چون بعضى از عقول ، ضعيف و عاجزند و وجود واجب الوجود در غايت ظهور و روشنى است ؛ لهذا شدّت ظهور آن ، عقول عاجزه را واله و حيران مىكند و به اين سبب آن وجود مقدّس بر آنها مخفى مىشود ؛\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nهمچنانكه ديدهء خفاش كه عبارتست از شب‌پره ، باعتبار ضعفى كه دارد ، در روز ، باعتبار شدّت ظهور آفتاب ، چيزى نمىبيند و در شب مىبيند .\r\nهمچنين مخفى بودن او از بعضى عقول باعتبار اين است كه از براى او ضدّى نيست ؛ باعتبار اينكه چيزها به ضدّهاى خود شناخته مىشوند ، همچنانكه از كلام بزرگان رسيده است . مثلا ما روشنى را بر روى زمين و هوا مىبينيم و بعد از آنكه روشنى زايل و بر طرف گرديد و ظلمت حادث شد حكم مىكنيم كه اين روشنى چيز علىحدّه بوده ، غير از اين ؛ امّا هرگاه روى زمين هميشه روشن باشد و هرگز روشنى از آن بر طرف نشود ، ما همچنان خواهيم دانست كه روشنى چيزى علىحدّه نيست بلكه همچنين خواهيم دانست كه زمين و هوا هم ، چنين مىباشد .\r\nپس واجب الوجود هميشه موجود است و فنا - نعوذ باللّه - عارض ذات مقدّس او نمىشود و به اين جهت نظام عالم برپا است و عدم عارض او نمىشود .\r\nلهذا بر بعضى از عقول مخفى مىشود و اگر - نعوذ باللّه - فنا بر ذات مقدّس او جايز مىبود ، وجود او بر هر كسى معلوم مىشد ؛ زيرا بمجرّد عروض فنا بر ذات او رشتهء عالم از يكديگر گسيخته مىشد ، بالمرّه عالم فانى مىشد .\r\nپس معلوم شد كه خفاى او از بعضى عقول باعتبار اين دو مقدّمه بود . لهذا ناچار بايد ادلّه‌اى چند ذكر نمود تا اين خفاء را از عقول زايل كند و ما در اين رساله هفت دليل ذكر مىكنيم :\r\n\r\nدليل اوّل :\r\nدليلى است اجمالى كه از براى اكثر مردم كافى است و افاده يقين از براى ايشان مىكند . و آن اين ستكه شكّى نيست كه اين همه صنايع عجيبه و بدايع غريبه ، از زمين و آسمان و نباتات و حيوان و جمادات و انسان و وحوش و مرغان و باد و باران و سبز شدن درختان و خشك شدن آنها و اختلاف شب و روز و گردش آفتاب عالم افروز و دوران كواكب علويّه و سفليّه و حدوث تشكّلات بدريّه و هلاليّه و تباين لغات و تخالف اصوات و غير اينها از موجودات آفاقيّه و انفسيّه نمىتواند\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nبىصانع و مدبّر باشد ؛ زيرا كه هر عاقل مىداند كه هر فعلى يك فاعلى مىخواهد ، همچنان كه هرگاه خانه‌اى ببيند حكم مىكند كه البتّه آن را بنّائى ساخته است ، و هرگاه جامه‌اى ببيند حكم مىكند آن را خياطى دوخته است . همچنين هر عاقلى كه در مخلوقات مذكوره تأمّل كند مىداند كه آنها خالقى دارند « 2 » و خالق آنها مثل آنها نيست ، بلكه هر يك از ذرّات عالم از حيوان و جماد و نبات دليلى است قاطع و برهانى است ساطع بر اثبات صانع - جلّ شأنه - و نعم ما قيل :\r\n هر گياهى كه از زمين رويد * وحده لا شريك له گويد \r\nو از اين جهت است كه اكثر اوقات كه ارباب ملل و نحل ، از ائمّهء راشدين - صلوات الله عليهم اجمعين - طلب دليل بر اثبات صانع مىنمودند ، ايشان از وجود مخلوقى از مخلوقات خدا اقامهء دليل از براى آنها مىكردند و آنها قبول مىنمودند ؛ همچنانكه در اصول كافى « 3 » مذكور است كه :\r\n« عبد الله ديصانى « 4 » به خدمت با رفعت حضرت امام جعفر صادق ( ع ) آمد و از آن حضرت طلب دليل بر وجود صانع عالم نمود . در آن وقت طفلى در خدمت امام بود و تخم‌مرغى در دست داشت .\r\n\r\n\r\n","description":"","footnote":"\r\n( 2 ) . اين دليل كه بر اكثر مردم كافى و حتى اگر كسى سواد و معلوماتى هم نداشته باشد آن را مىفهمد ، عبارت از شعور به سببيّت است ؛ زيرا بديهى است كه انسان به بنائى كه نگاه مىكند و در نفس و وجدان خود ، از خودش سؤال مىكند كه آيا اين بنا به خودى خود ، بدون بنا كننده‌اى ، بنا شده است . در جواب خواهد گفت : نه اين بنا به خودى خود هرگز بنا نشده است ، بلكه آن را بنّائى بنا كرده است . شعور و فهم فطرى ذاتى او را وادار مىكند كه بگويد : اين بنا بدون ايجادكننده پيدا نشده است . و همچنين اگر به ساير موجودات از بزرگ و كوچك ، از آسمان و زمين نگاه كند همين حكم را خواهد كرد . اين همان شعور به سببيّت است كه انسان با فطرت خود مىفهمد كه هر موجودى را خالقى است كه آن را بوجود آورده است ، پس اين عالم را خالقى خلق كرده است . و لذا در آيات شريفهء قرآنى به اين دليل مكرّر اشاره شد ؛ از جمله مىفرمايد :  وَ لَئِنْ سَأَلْتَهُمْ مَنْ خَلَقَ السَّماواتِ وَ الْأَرْضَ لَيَقُولُنَّ اللَّهُ  . [ لقمان 31 / 25 
  ]\r\n( 3 ) . « اصول كافى » ، ج 1 ، ص 80 ، ط تهران ، مطبعهء حيدرى ، طبع آخوندى .\r\n( 4 ) . از طبيعيين عصر امام صادق - عليه السلام - بوده كه در آن عصر طغيان كرده بودند و ديصانى بالاخره اسلام آورده است .\r\n","page_name":" 45 ","page_number":45},
  {"content":"\r\n\r\nحضرت آن تخم‌مرغ را از آن طفل گرفت و گفت :\r\nاى عبد اللّه ! تأمّل كن ؛ در اين تخم حصارى است محكم ، كه آن را پوست غليظى است و در زير آن پوست غليظ ، پوست نازكى است و در زير پوست نازك ، طلائى است روان و نقره‌ايست گداخته ، و هيچ‌كدام از اين دو چيز روان ، مخلوط به يكديگر نمىشوند و هر يك به حال خوداند ؛ و هيچ اصلاح‌كننده‌اى از اين تخم‌مرغ بيرون نمىآيد كه خبر دهد از اصلاح آن و هيچ فساد كننده‌اى داخل اين تخم نمىشود كه خبر دهد از فساد آن ؛ و نمىتوان دانست كه اين تخم ، خلق شده است از براى نر يا ماده .\r\nپس ناگاه اين تخم شكافته مىشود و از آن مرغ رنگين مانند طاوس بيرون مىآيد .\r\nبگو اى عبد اللّه ! كه اين را مدبّر و صانعى هست يا نه ؟\r\nپس عبد اللّه ديصانى زمانى سر به زير افكند و بعد از آن سر برداشته و كلمهء توحيد بر زبان جارى نمود و ايمان آورد . »\r\nباز در اصول كافى « 5 » مذكور است كه :\r\n« شخصى مىگويد كه من و ابن ابى العوجاء و عبد اللّه بن مقفع « 6 »\r\n- كه دهرى مذهب بود و قايل به خدا و پيغمبر نبود - در مسجد الحرام بوديم و حضرت صادق ( ع ) در موضع طواف نشسته بود و\r\n\r\n\r\n","description":"","footnote":"\r\n( 5 ) . « اصول كافى » ، ج 1 ، ص 74 - 76 ، ط تهران ، آخوندى .\r\n( 6 ) . عبد الكريم ابن ابى العوجاء ، يكى از زنادقهء معروف در زمان امام صادق ( ع ) بوده ؛ رجوع شود به كتاب « الكنى و الالقاب » ، قمى ( ره ) ، ج 1 ، ص 192 ، ط صيدا .\r\nو عبد الله بن مقفّع ، اديب مشهور ايرانى ، مجوسى است كه در ظاهر اظهار اسلام كرد ولى در مجوسيّت خود از روى تعصّب جاهلى باقى بود . او كتاب « كليله و دمنه » را به عربى ترجمه كرد .\r\nرجوع شود به كتاب « الكنى و الالقاب » ج 1 ، ص 408 .\r\nاين دو نفر مانند ابن طالوت و ابن الاعمى از زنادقهء مشهور در زمان امام صادق ( ع ) بودند و بر عليه اسلام قدم برمىداشتند و امام ( ع ) آنها را مجاب فرموده است و سيد علم الهدى ( ره ) در كتاب « امالى » اسامى جمعى از اين زنادقه را بيان فرموده است .\r\nبعضى از آن زنادقه و دهريها مثل عبد الله ديصانى ، چنانچه از روايت « اصول كافى » استفاده مىشود ، آخر الامر هدايت يافته و به صانع و توحيد قائل شده است .\r\n","page_name":" 46 ","page_number":46},
  {"content":"\r\n\r\nجمعى كثير از مردم در دور آن حضرت بودند .\r\nپس عبد الله به ابن ابى العوجاء گفت كه :\r\nاين همهء مردمى را كه در موضع طواف مىبينى هيچ‌يك مستحقّ اسم انسانيّت نيستند ، بلكه همه مثل بهائم و چهارپايانند ، مگر آن شخصى كه نشسته است و اشاره به حضرت صادق ( ع ) كرد . پس ابن ابى العوجاء ملعون - نظر به فساد عقيده‌اى كه داشت - گفت :\r\nاز كجا معلوم شد كه اين شخص انسان كاملست و ديگران نيستند ؟\r\nعبد الله مقفّع گفت :\r\nباعتبار اينكه در پيش او چيزهاى چندى هست ، كه در پيش ديگران نيست .\r\nپس ابن ابى العوجاء گفت :\r\nمن مىروم تا او را آزمايش نمايم .\r\nعبد اللّه به او گفت كه :\r\nاين كار را مكن ! مىترسم بمجرّد حرف زدن او دينى كه دارى از دست بيرون كنى و اعتقاد تو را فاسد كند و برهم زند .\r\nپس ابن ابى العوجاء گفت :\r\nتو از اين جهت نمىترسى ، بلكه مىترسى كه من بروم و او را عاجز كنم و سخن تو در حقّ او دروغ شود .\r\nپس عبد اللّه گفت :\r\nحال كه تو اين خيال كرده‌اى برخيز و بسوى او برو ، امّا سر حساب باش كه تو را در جائى نبندد كه خلاصى نداشته باشى و از مذهب و اعتقاد خود برگردى .\r\nپس ابن ابى العوجاء برخاست و به خدمت آن حضرت رفت .\r\nراوى مىگويد كه من و عبد اللّه مقفّع نشسته بوديم كه ابن ابى العوجاء از خدمت حضرت صادق ( ع ) برگردد و نقل كند كه به چه نحو ميان ايشان گذشته است . بعد از مدّتى ابن ابى العوجاء برگشت و به عبد اللّه مقفّع گفت :\r\nواى بر تو ! اين شخص بشر نيست ، اگر چه در دنيا است ؛ بلكه اين ملك روحانى است كه هر وقت خواسته باشد در قالب بشريّت ظاهر مىشود و هر وقت خواسته باشد مخفى مىشود .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nپس عبد الله گفت :\r\nبگو ببينم چه نحو گذشت ميان شما ؟\r\nگفت :\r\nدر خدمت آن حضرت نشستم تا اينكه همهء مردم كه در دور آن حضرت بودند رفتند . پس پيش از آنكه من حرف بزنم ، روى مبارك خود را به جانب من كرد و گفت :\r\nاگر آنچه شما مىگوئيد حقّ باشد - و حال آنكه آنچه شما مىگوئيد باطل است - شما و مسلمانان مساوى خواهيد بود .\r\nپس من عرض كردم كه :\r\nايشان چه مىگويند و ما چه مىگوئيم ؟ آنچه ايشان مىگويند ما هم مىگوئيم و قول ما و قول ايشان يكى است .\r\nحضرت فرمودند :\r\nواى بر تو ! چگونه قول شما و قول ايشان يكى است و حال آنكه ايشان مىگويند خدائى هست و آخرتى هست و ثوابى و عقابى هست و اين آسمانها مأمورند ؛ شما مىگوئيد خدائى نيست و در آسمانها كسى نيست بلكه آسمانها خراب و ويرانه‌اند .\r\nپس من فرصت غنيمت شمردم و عرض كردم كه :\r\nاگر خدائى هست و اين آسمانها مأمورند ، همچنانكه مسلمانان مىگويند ، چرا بر مردم ظاهر نمىشود و مردم را به عبادت خود نمىخواند تا ديگر هيچ كس اختلاف نكند ؟ و چرا پيغمبران را فرستاده و خود از مردم پنهانست ؟ و حال اينكه اگر خود پنهان نمىشد از براى ايمان آوردن مردم بهتر مىبود .\r\nپس حضرت ( ع ) فرمودند :\r\nواى بر تو ! چگونه پنهانست از تو خدائى كه ظاهر كرده است و به تو نموده است قدرت خود را در نفس تو ؛ زيرا كه ظاهر كرد و نمود به تو ، بود تور را و حال اينكه پيشتر نبودى ؛ و نمود به تو بزرگى تو را بعد از كوچكى تو ؛ و مىنمايد به تو قوّت تو را بعد از ضعف تو و ضعف تو را بعد از قوت تو ؛ و بيمارى تو را بعد از صحّت تو و صحّت تو را بعد از بيمارى تو ؛ و خشنودى تو را بعد از خشم تو و خشم تو را بعد از خشنودى تو ؛ و اندوه تو را بعد از خوش‌حالى تو و خوش‌حالى تو را بعد از اندوه تو . و مىنمايد به تو دوستى تو را بعد از دشمنى تو و\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nدشمنى تو را بعد از دوستى تو ؛ و سعى تو را بعد از كسالت تو و كسالت تو را بعد از سعى تو ؛ و خواهش تو را بعد از كراهت تو و كراهت تو را بعد از خواهش تو ؛ و جرئت تو را بعد از بيم تو و بيم تو را بعد از جرئت تو ؛ و امّيد تو را بعد از نااميدى تو و نااميدى تو را پس از اميد تو ؛ و دانستن تو چيزى را بعد از فراموشى و فراموشى تو را بعد از دانستن تو .\r\nآن حضرت آثار قدرت الهى را كه در نفس من بود و نمىتوانستم انكار آنها را بكنم ، پىدرپى بر من خواند تا اينكه من گمان كردم كه حال جناب اقدس الهى در پيش من و آن حضرت ظاهر مىشود .\r\nو امثال اين اخبار از ائمّهء اطهار - صلوات اللّه عليهم - بسيار وارد شده است .\r\n\r\nدليل دوّم :\r\nآنچه تصور مىكند انسان و در ذهن او بيرون مىآيد از سه قسم بيرون نيست :\r\nاوّل - ممتنع الوجود : يعنى چيزى كه محال است كه موجود شود ، مثل شريك خدا .\r\nدوّم - واجب الوجود : يعنى موجودى كه بوده است و خواهد بود و هرگز معدوم نخواهد شد و در بودن هم احتياج به غير خود ندارد .\r\nسوّم - ممكن الوجود : يعنى چيزى كه بودن و نبودن او هر دو نسبت به او جايز باشد . يعنى هرگاه ديگرى آن را ايجاد كند ، هستى به هم رساند و موجود باشد در خارج ؛ و اگر ديگرى او را ايجاد نكند ، معدوم باشد و در خارج هست نشود ؛ مثل همهء موجودات كه ما مشاهده مىكنيم ، از انسان و حيوان و نبات و جماد و آسمان و زمين .\r\nپس مىگوئيم كه شكى نيست كه اين ممكنات كه ما در خارج مشاهده مىكنيم موجودند و شكى هم نيست كه اينها به خودى خود موجود نشده‌اند ، زيرا كه دانستى كه معنى ممكن آنست كه در موجود شدن احتياج به ديگرى داشته باشد ، پس بايد آنها را كسى ديگر ايجاد كرده باشد . پس مىگوئيم آن ديگرى كه آنها را\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nايجاد كرده است اگر واجب الوجود باشد ، مطلوب ما ثابت مىشود و اگر آن هم ممكن باشد و مثل ايشان باشد ، او هم در موجود شدن احتياج به ديگرى خواهد داشت ؛ پس اگر او هم ممكن باشد و مثل آنها باشد ، باز آن هم در موجود شدن احتياج به ديگرى خواهد داشت . پس يا اين است كه سلسلهء احتياج آخر در جائى به واجب الوجود مىرسد ، كه در وجود محتاج به غير خود نباشد ، يا به جايى منتهى نخواهد شد و الى غير النهاية خواهد رفت . يعنى اين ممكن را ممكن ديگرى ايجاد كرده است و آن ديگرى را ممكن ديگر و آن را هم ممكن ديگر و همچنين الى غير النهاية خواهد رفت و به جائى منتهى نخواهد شد و لازم خواهد آمد « تسلسل » زيرا كه تسلسل آنست كه اين محتاج به ديگرى باشد و آن ديگرى هم محتاج ديگرى باشد و همچنين الى غير النهاية برود و به جائى نرسد . و تسلسل به اتفاق جميع عقلاء باطل است « 7 » و ما در اينجا دو دليل كه امتن ادلّه است بر بطلان تسلسل نقل مىكنيم .\r\n[ الف 
  ] آن كه هرگاه غير متناهى موجود باشد ، كه « تسلسل » عبارت است از دو سلسلهء غير متناهيه‌اى كه از يك طرف مساوى باشد ، فرض مىكنيم خواه دو خط غير متناهى باشد يا دو رشتهء اعداد غير متناهى ، مثل دو رشتهء انسان كه در خارج موجود باشند و در هر رشتهء سابق علت لاحق باشد .\r\nپس مىگوئيم كه هرگاه آن دو خط يا آن دو رشته عدد در خارج موجود باشند ، فرض مىكنيم كه هر دو از يك طرف متناهى است و در برابر هم و از طرف ديگر غير متناهى است . پس مىآئيم و از طرف متناهى يك كدام از آن دو خط را يك گز قطع مىكنيم و بعد از اين طرف متناهى آن خط كه يك گز از او قطع كرده‌ايم با طرف متناهى آن خط كه چيزى از او منقطع نكرده‌ايم تطبيق مىكنيم و بر روى هم مىگذاريم و مىگوئيم نمىتواند شد كه اين دو خط حال مساوى با\r\n\r\n\r\n","description":"","footnote":"\r\n( 7 ) . اين قاعدهء عقلى كه موجودات در تصور عقلى در ذهن ما يا واجب الوجوداند يا ممتنع الوجود يا ممكن الوجود ؛ قاعده‌اى مىباشد كه جاى هيچ‌گونه شبهه و اشكال نيست .\r\nبعضى از اروپائيان كه خواسته‌اند بر آن اشكال وارد نمايند ، شبهاتى است كه علماى اسلام جواب آنها را داده‌اند . رجوع شود به كتابهاى علامهء اكبر حاج شيخ جواد بلاغى نجفى ( قدس سرّه ) مانند كتابش « الرحلة المدرسية » و غيره ، بطورى جواب داده كه بكلّى آن شبهات از بين رفته و مثل آفتاب روشن شده است .\r\n","page_name":" 50 ","page_number":50},
  {"content":"\r\n\r\nيكديگر باشند ، زيرا كه فرض ما اين بود كه پيش از آنكه از يك كدام يك گز قطع مىكنيم مساوى بودند ، پس بعد از قطع يك گز از يك كدام باز نمىتواند شد كه هر دو مساوى باشند ، بلكه آن رشته كه يك گز از آن قطع شده است كمتر از ديگرى باشد . و همين كه يكى كمتر از ديگرى شد نمىتواند شد كه هيچ‌يك غير متناهى باشند ، زيرا كه ميان دو غير متناهى زيادتى و نقصان نمىباشد پس معلوم است كه وجود غير متناهى محال است .\r\n[ ب 
  ] اين است كه سلسلهء اعداد غير متناهيه اگر موجود باشد ، لازم مىآيد كه مجموع سلسله هم زوج باشد و هم فرد و اين محال است .\r\nبيان اين مطلب آن كه مىآئيم و يك طرف سلسله را متناهى فرض مىكنيم و مىگوئيم عدد اوّل اين سلسله متّصف است به اوّليّت و عدد دوّم متّصف است به ثانويّت و عدد سوّم متّصف است به ثالثيّت و عدد چهارم به رابعيّت و هكذا الى غير النهاية . پس عدد اوّل در مرتبه فرديّت و دوّم در مرتبهء زوجيّت و سوّم باز در مرتبهء فرديّت و چهارم در مرتبه زوجيّت و همچنين الى غير النهاية يكى فرد خواهد بود و يكى زوج . پس نصف مجموع اين سلسله فرد خواهد بود و نصف آن زوج و اعدادى كه فردند مساوى خواهند بود با اعدادى كه زوج‌اند پس مجموع اين سلسله زوج خواهد بود ، زيرا كه عدد زوج آن است كه به دو نصف صحيح منتصف شود و مجموع اين سلسله به دو نصف صحيح منقسم شود كه يك نصف آن اعداد زوج‌اند و يك نصف آن اعداد فرد ؛ و عدد هر يك از اين دو نصف هم با هم مساويند ، پس عدد مجموع سلسله زوج خواهد بود .\r\nبعد از آن مىآئيم و يك عدد اوّل را از آن سلسله كم مىكنيم و تتمّه را مىگيريم ، باز به دليل مذكور زوج بايد باشد ؛ زيرا كه عدد اوّل در سلسلهء ثانى فرد است و دوّم زوج و هكذا الى غير النهايه ، پس نصف از آن اعداد فرد خواهد بود و نصف آن اعداد زوج خواهد بود پس مجموع اين سلسله هم كه يكى از آن كم شده است زوج خواهد بود به همان دليل ، ليكن اين سلسله پيش از آن كه يكى از او كم شود زوج بود پس بايد بعد از كم شدن يكى ، فرد باشد ؛ پس لازم مىآيد كه سلسله كه يكى از او كم شده است هم زوج باشد و هم فرد و اين محال است و محال از فرض\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nوجود غير متناهى به هم رسيده است ؛ پس وجود غير متناهى محال است و هو المطلوب .\r\nو يا اينست كه اين ممكن را ممكن ديگر ايجاد مىكند ، يعنى هر يك از اين دو ممكن ديگرى را ايجاد مىكنند و اين « دور » است ، زيرا كه دور آنست كه چيزى باعث وجود چيزى ديگر مىشود و آن چيز ديگر هم بعينه باعث وجود اوّل بشود ، مثل اين كه پدر سبب هم رسيدن فرزند مىشود و همان فرزند هم سبب هم رسيدن پدر شود و اين هم به اتفاق جميع عقلاء باطل است ؛ پس بايد سلسله احتياج ممكنات برسد به واجب الوجودى كه در بودن احتياج به غير خود نداشته باشد و همهء ممكنات در هستى محتاج به او باشند و ابتداى هر وجودى از جناب كبريايى او باشد و بازگشت هر بودى و نابودى به سوى حضرت او شود .\r\n\r\nدليل سوّم :\r\nدليلى است كه از خواجه نصير الدين طوسى ( ره ) « 8 » است و آن اين است كه جميع سلسلهء ممكنات را در حكم يك شخص فرض مىكنيم . يعنى فرض مىكنيم كه هر چه از ممكناتست ، از آسمان و ستاره‌ها و انسان و زمين و حيوان و نبات و جماد و باقى آنچه از ممكنات موجود است - به نحوى كه هيچ ذرّه‌اى از ممكنات بيرون از او نباشد - بمنزلهء يك موجود است ؛ پس مىگوئيم مجموع اين سلسلهء ممكنات كه ما آن را به منزلهء يك موجود فرض كرده‌ايم بايد البّته محتاج باشد به موجودى ديگر كه خارج از اين مجموع باشد ، زيرا كه اگر محتاج نباشد لازم مىآيد\r\n\r\n\r\n","description":"","footnote":"\r\n( 8 ) . محمد بن محمد بن حسن طوسى جهرودى ، اصلش از « چه رود » معروف به « جهرود » ، از مضافات « قم » ، از محلى كه آن را « وشاوه » گويند ، بر وزن « عبارة » مىباشد . در طوس بسال 597 هجرى ديده به دنيا گشوده و افضل حكماء و متكلّمين و فيلسوف محقّق گرديده و در علوم عقلى و نقلى سرآمد روزگار گشته .\r\nشاگردش آيه الله علامه ( ره ) گويد :\r\n« اين شيخ افضل اهل عصر خود در علوم عقليه و نقليه بود و تأليفات نفيسهء بسيار دارد . « تجريد » را در علم كلام و در عقائد اماميه نوشته كه از علماى شيعه و سنّى آن را شرح كرده‌اند .\r\nدر سال 672 هجرى از دنيا رحلت نموده و در رواق امامين ، امام كاظم و امام جواد - عليهما السلام - در كاظمين بغداد مدفون است . »\r\n","page_name":" 52 ","page_number":52},
  {"content":"\r\n\r\nكه ممكن نباشد ، زيرا كه ممكن البّته محتاج به غير خود است ، همچنان كه دانسته شد . پس البّته اين مجموع محتاج خواهند بود در وجود به موجودى كه بيرون از آن باشد و آن موجود هم كه خارج است نمىتواند كه ممكن باشد ، زيرا كه ما هر چه اطلاق ممكن بر آن مىشد همه را فرض كرديم كه داخل در سلسلهء ممكنات باشد ، پس اين موجود خارج ، واجب الوجود خواهد بود كه وجود مجموع سلسله ممكنات مستند به ذات اقدس اوست و هو المطلوب .\r\nو فرق ميان اين دليل و دليل سابق اين است كه در دليل سابق پاى « دور » و « تسلسل » به ميان مىآمد و در اينجا نمىآيد .\r\n\r\nدليل چهارم :\r\nدليلى است كه از بهمنيار « 9 » است و آن از شاگردان شيخ ابو على سينا است .\r\nو آن دليل اين است كه هرگاه - العياذ بالله - واجب الوجودى نباشد لازم مىآيد كه هيچ خلق و ايجاد در خارج متحقّق نشود ، زيرا كه « ممكن » خود در موجود شدن محتاج به ديگرى است و با وجود اين چگونه مىتواند ديگرى را ايجاد كند .\r\n ذات نايافته از هستىبخش * كى تواند كه شود هستىبخش \r\nليكن ما مىبينيم كه موجودات بىحدّ و حصر ايجاد شده‌اند و در هر ساعتى مخلوقات بسيار و موجودات بىشمار به خلعت ايجاد و هستى مخلّع و سرافراز مىشوند ، پس ناچار بايد واجب الوجودى باشد كه خلعت هر موجودى و فيضان هر فيض وجودى از ذات مقدّس او باشد .\r\n\r\nدليل پنجم :\r\nمعجزات و كرامات انبياء و اولياء است . زيرا كه عقل حكم مىكند كه اين امور غريبه كه از پيغمبران و امامان صادر شده است ، از قبيل اژدها شدن عصا و\r\n\r\n\r\n","description":"","footnote":"\r\n( 9 ) . بهمنيار بن مرزبان آذربايجانى ، كنيه‌اش « ابو الحسن » معروف به « ابن مرزبان » است . نخست در كيش كهنه و پوسيدهء مجوسى بود و به شرف اسلام مشرّف شد . از مشاهير حكماء و فلاسفه و از اعيان شاگردان شيخ ابو على سينا است . تأليفات دارد و در سال 458 هجرى درگذشت . استعداد و فطانت و حسن قريحه‌اى زياد داشته و حكايتى در اين باره در ترجمهء وى نقل شده كه توجه ابو على سينا را به وى جلب كرده ؛ رجوع شود به « ريحانة الادب » ، استادنا العلامه المدرس ( ره ) ، ج 8 ، ص 201 ، ط دوم تبريز .\r\n","page_name":" 53 ","page_number":53},
  {"content":"\r\n\r\nزنده نمودن اموات و برگردانيدن خورشيد و شقّ شدن ماه و تسبيح نمودن سنگ ريزه و جارى شدن آب از ميان انگشتان و غير اينها از معجزات و كرامات امورى است كه از انسان صادر نمىتواند شد ، پس بايد صانع حكيمى باشد كه صدور اين قبيل امور به سبب قدرت كامله و حكمت شامله او باشد . بلكه هر كس اگر تأمل كند در حالات خود و تفكر نمايد در خلقت خود يقين مىداند كه امورى چند از براى او روى داده است كه در قوّهء او نبوده است و از جانب ديگرى نسبت به او واقع شده است ؛ بلكه اگر كسى تأمل كند ، جميع امور عالم غريب و عجيب است و مجموع در كمال غرابت است ، ليكن چون بسيارى از آنها را ما در مدت مديده مشاهده نموده‌ايم تا عادت كرده‌ايم لهذا چندان تعجب از او نمىكنيم و چيز غريبى كه تازه مشاهده مىكنيم از آن تعجب مىكنيم . مثل اينكه از كيفيت خلقت انسان و سبز شدن درختها با وجود غرابت ، باعتبار عادت چندان تعجّب نمىكنيم و از زنده شدن مرده تعجّب مىكنيم و حال آن كه تعجّب اول بيشتر است . و اگر كسى ديدهء او به نور بصيرت بينا شده باشد ، امور چند كه در دل او وارد مىشود كه مىداند از جانب ديگرى است .\r\nكدام دلى است كه مسرور به سرّى از اسرار محبت او نيست و كدام جانى است كه منوّر به نور هدايت او نه . كدام خاطرى است كه خزينهء رازى از رازهاى نهانى او نباشد و چگونه سينه‌اى است كه دفينهء رمزى از رمزهاى پنهانى او نبود .\r\nبلكه دل خالى از اسرار ذوق او به آتش هجران سوختنى و جاى برى از انوار شوق او به نار حرمان افروختنى است . خاطر بىبهره از لمعات قدس او از بوى معنى بىنشان و سينهء بىنصيب از نفخات انس او كهنه انبانى است پر از استخوان . و از اين جهت در وقتى كه رئيس الحكماء شيخ ابو على سينا « 10 » از شيخ ابو سعيد\r\n\r\n\r\n","description":"","footnote":"\r\n( 10 ) . حسين بن عبد الله بن سينا بلخى بخارائى مكنى به « ابو على » ملقّب به « شرف الملك » معروف به « شيخ الرئيس » و « ابن سينا » ، رئيس حكماء و فلاسفهء اسلام از مفاخر مسلمين ، آوازهء كمالات و شهرت علمى او در دنيا طنين‌انداز است . در سال 427 يا 428 هجرت وفات كرد و تصانيف ارزنده‌اى از وى در دنيا به يادگار است و بعضى از آنها به زبانهاى ديگر نيز ترجمه شده و بشر از آنها استفاده برده است .\r\n","page_name":" 54 ","page_number":54},
  {"content":"\r\n\r\nأبو الخير « 11 » پرسيد كه به چه دليل خداى خود را شناخته‌اى ، او در جواب گفت : به امورى كه بر دل من وارد مىشود و زبان من از بيان آن عاجز است .\r\n\r\nدليل ششم :\r\nاتّفاق همهء طوايف و فرق بر وجود صانع ، زيرا كه جميع عقلاء عالم و علماء بنى آدم قائلند به اينكه اين عالم را صانعى است حكيم و خالقى است عليم و از اين جهت اثبات صانع را از جمله اصول دين نشمرده‌اند ، زيرا كه اصول بايد كه امورى چند باشد كه ضرورى دين اسلام باشد اما مخالف و منكرى داشته باشد . و شكى نيست كه اين همه صاحبان فهم و ادراك اتفاق بر امر غلط نمىكنند .\r\nو همهء طوايف انسان معتقد بر وجود صانع مگر سه طايفه كه هيچ‌يك داخل در اعداد انسان نيستند .\r\nطايفهء اوّل - سوفسطائيه و اين طايفه سه فرقه‌اند :\r\n[ 1 
  ] جماعتى هستند كه انكار حقيقت هر چيزى را مىكنند ، يعنى مىگويند هيچ چيز از موجوداتى كه مىبينيم در خارج اصل و حقيقت ندارند و در واقع و نفس الامر موجود نيستند ، بلكه همه محض و هم و خيال است و همهء عالم و هم و خيال باطل است و اين فرقه را « عناديه » مىگويند .\r\n[ 2 
  ] جماعتى هستند كه مىگويند حقايق اشياء تابع اعتقاد ما است و آنچه ما اعتقاد مىكنيم همانست . يعنى اگر موجودى را اعتقاد كنيم كه انسان است انسان خواهد بود و اگر اعتقاد كنيم كه درخت است درخت خواهد بود و اين فرقه را « عنديه » مىگويند .\r\n[ 3 
  ] جماعتى هستند كه انكار علم مىكنند و مىگويند نمىتواند شد كه كسى علم به هيچ چيز به هم برساند ، بلكه مىگويند كه آنچه را مىدانيم شك داريم كه مىدانيم يا نه و در آن شك هم شك داريم و در شك دوّم هم شك داريم الى غير النهايه ، و اين فرقه را « لاديّه » « 12 » گويند و هيچ‌يك از اين سه فرقه\r\n\r\n\r\n","description":"","footnote":"\r\n( 11 ) . ابو سعيد فضل الله بن ابى الخير ، صوفى نيشابورى از اكابر و مشايخ عرفا و متصوّفهء قرن پنجم هجرت است ، در سال 440 وفات يافته است .\r\n( 12 ) . در نسخه‌هاى متعدّد چاپ شده از كتاب و حتى در نسخه‌اى كه در سال 1271 قمرى به خط\r\n","page_name":" 55 ","page_number":55},
  {"content":"\r\n\r\n- الحمد اللّه - امروز بر روى زمين باقى نمانده‌اند .\r\nطايفهء دوّم - از منكرين صانع ملاحدهء تناسخيه‌اند كه ايشان را « نقطويه » مىگويند . و ايشان هر يك خود را خدا مىداند و هيچ يك از اين طايفه هم امروز بر روى زمين نيست . و اين طايفه و طايفه اوّل را هيچ دليلى نيست و سخنان هرزه چند مىگويند و علاج اين طايفه را شمشير مىكند .\r\nطايفه سوّم - از منكرين صانع دهريه‌اند كه مىگويند مبدء اشياء « دهر » است كه عبارت از طبيعت باشد . « 13 » يعنى مىگويند طبيعت اين زمين اين است كه تخم را سبز كند و طبيعت نطفه اين است كه در رحم قرار بگيرد ، انسان شود . و همچنين اين طايفه هم سخنان هرزه‌اى چند مىگويند . و همهء دليلهائى كه مذكور شد ردّ كلام آنها را مىكند و هرگاه دليلى بر آنها اقامه شود عاجز مىشوند ،\r\n\r\n\r\n","description":"","footnote":"\r\nنسخ خوب ، طبع ايران و در تهران چاپ شده ، عبارت به اين گونه است : « اين فرقه را لا دية گويند » .\r\nو شكى نيست كه آن غلط و صحيح « لا ادريه » است كه از فرق سوفسطائيه مىباشد . و سوفسطائيه منسوبند به مردى كه نام او « سوفسطا » بوده است . رجوع شود به كتاب « تلبيس ابليس » ، ابن جوزى و هامش آن ، ص 39 ، ط مصر ، به سال 1347 هجرى ؛ و كتاب « كشاف اصطلاحات الفنون » ، تهانوى ج 1 ، ص 666 .\r\nسوفيست يعنى دانشمند و كلمهء سوفسطائى كه شايد صحيحش سوفسطى باشد از كلمهء « سوفيست » تعريف شده ولى بعدها اين كلمه را به كليهء كسانى گفتند كه به هيچ اصل ثابت علمى پاىبند نباشد ، و اين مسلك را سوفيسم نامند ؛ رجوع شود به « اصول فلسفه و روش رئاليسم » ، ج 1 ، ص 21 ، پاورقى ؛ و « الحور العين » ، ص 139 .\r\n( 13 ) . در اين اواخر ، طبيعيين در دنيا در مقابل الهيين طغيان فراوان كرده‌اند و جمعى از آنها نظريهء داروين انگليسى را دست آويز كرده و هياهوى شديد برپا نمودند ، در صورتى كه نظريهء وى ربطى با مرام آنها نداشت ، ولى اخيرا بطلان نظريهء داروين دربارهء انسان بر دانشمندان دنيا واضح گشت و محقّق شد كه انسان ميليونها سال قبل از ميمون در دنيا وجود داشته است . بعضى از دانشمندان كشف كرده‌اند كه انسان يك ميليون سال قبل در دنيا بوده ، در صورتى كه ميمون 700 هزار سال قبل بوده و اخيرا نيز دانشمندان ديگر كشف نموده‌اند كه بشر چهارده ميليون سال پيش بوجود آمده است ؛ رجوع شود به مجلهء « دانشمند » ، ص 60 ، شماره 10 ، سال 1349 شمسى .\r\nو اگر اقوامى در اين عصر باشند كه انكار صانع كنند ، البته انكارشان انكار سياسى است ، گرچه خودشان بر اين امر تصريح و اعتراف ننمايند ولى از مرام سياسى آنها معلوم است ، و هر چه طبيعيين گويند از مرحلهء ظنّ خارج نشده و برهانى و يقين‌آور نيست :  إِنْ هُمْ إِلَّا يَظُنُّونَ . \r\n","page_name":" 56 ","page_number":56},
  {"content":"\r\n\r\nنمىتوانند جواب گفت و مع ذلك از عقيدهء باطلهء خود بر نمىگردند . همچنانكه مذكور مىشود كه بعضى از اين طايفه در حوالى شام مىباشند و هرگاه دليلى از ايشان بپرسند بر حقيقت اعتقاد خود مىگويند ما دليلى نداريم ، و هرگاه دليل اثبات صانع بر ايشان اقامه شود عاجز مىشوند و در جواب هيچ نتوانند گفت .\r\nو فى الحقيقه اين جماعت دهريه قائل به مبدء و صانع هستند ليكن در صفات اشتباهى كرده‌اند و از اين جهت از زبان وحى ترجمان شريعت وارد شده است كه : « لا تسبّوا الدّهر فانّ الدّهر هو اللّه » « 14 » ، يعنى مذمّت دهر مكنيد كه دهر خداست .\r\nو مراد اين است كه جماعت دهريّه صانع اشياء را دهر مىگويند و ما او را خدا مىگوئيم و هر دو يك چيز است مگر آنكه ايشان در صفات او غلط كرده‌اند و اين معنى بهترين معنيهاست كه علماء ما در توجيه اين حديث گفته‌اند .\r\nو از آنچه ما ذكر كرديم معلوم شد كه منكر صانع هيچ‌كس نيست مگر كسى كه اعتناء به شأن او نيست و هرگاه جميع فرق و امم و همهء عقلاء بنى آدم بر امرى اتفاق كنند يقين حاصل مىشود كه بايد دليل آن امر ظاهر باشد و آن امر حق باشد .\r\n\r\nدليل هفتم :\r\nآن است كه همهء مردم از فرق متخالفه و طوايف متباينه هرگاه در ورطه‌اى بيفتند و در مهلكه‌اى واقع شوند ، به نحوى كه ملجأ و مضطر شوند و دست ايشان از همه جا كوتاه شود ، بىفكر و اختيار از روى الجاء و اضطرار پناه به كسى مىبرند كه صانع ايشان است .\r\nو تحقيق كلام در اين مقام آن است كه شك و شبهه‌اى نيست كه ذات الهى از آن برتر و بالاتر و حقيقت واجبى از آن عالىتر و والاتر است كه كنه او معلوم احدى از علماء اوايل و اواخر و عرفاء اولى المفاخر تواند شد ، بلكه غايت\r\n\r\n\r\n","description":"","footnote":"\r\n( 14 ) . حديث را سيد علم الهدى ( قدس سرّه ) از رسول الله - صلى اللّه عليه و آله - مرسلا نقل كرده است و بعد توجيهاتى بر آن ذكر فرموده است ؛ رجوع شود به كتاب « مصابيح الانوار » ، سيد شبّر ( ره ) ، ج 2 ، ص 29 ، ط نجف .\r\n","page_name":" 57 ","page_number":57},
  {"content":"\r\n\r\nادراك عقلاء متبحّرين و نهايت معرفت حكماء متألّهين اقرار به وجود و هستى ابديّه و اعتراف به صفات كماليّهء اوست ، كما قيل :\r\n دوربينان بارگاه الست * بيش از اين پى نبرده‌اند كه هست \r\nو چون ميان خالق و مخلوق و مالك و مملوك و بنده و مولى ربط خاصى مىباشد كه نمىتوان حقيقت آن را بيان نمود ، بنابراين بندگان در وقتى كه دست ايشان از جميع اسباب و وسائل و همه امور و علايق كوتاه شود ، از همه اميدها نااميد شوند ، بدون تفكر و تأمل و بىانديشه و تخيّل ، پناه به صانع حقيقى و مسبب الاسباب خود مىبرند و از اين جهت در آن وقت هر دعائى مىكنند مستجاب مىشود ، زيرا كه در آن وقت خداى خود را شناخته‌اند و يقين از براى ايشان حاصل شده است و معرفت با يقين البته سبب استجابت دعوات مىشود ، و اين معنى از براى همه مردم حاصل است ؛ و از اين جهت از آيات قرآنى و احاديث ائمّهء طاهرين - صلوات اللّه عليهم اجمعين - رسيده است كه شناختن خداوند فطريست و احتياج به دليل ندارد . يعنى هرگاه مردم را به حال خود واگذارند و ايشان دست از تعصّب و جاهليّت و تقليد پدر و مادر بردارند با قطع نظر از دليل ، خالق خود را مىشناسند و پى به هستى او مىبرند . و از اين جهت بعضى از محقّقين گفته‌اند كه كفّار اگر چه در ظاهر منكر صانع‌اند . در باطن در پيش خود اقرار و اعتراف بر وجود هستى او دارند .\r\nو ارسطو در كتاب اثولوجيا در معرفت الهى مىگويد كه :\r\n« هرگاه نفس انسانى خود را از همهء علايق و شواغل خالى كند و دست از اعذار كوتاه كند بلا تأمل ميل مىكند به كسى كه او خالق و صانع اوست . »\r\nو مخفى نماند كه آنچه مذكور شد تخصيص به انسان ندارد بلكه همهء حيوانات در وقتى كه در ورطه‌اى بيفتند به درگاه الهى تضرّع مىكنند و استخلاص خود را از او مىجويند .\r\nچنان كه شيخ بحرانى « 15 » نقل كرده است كه :\r\n\r\n\r\n","description":"","footnote":"\r\n( 15 ) . ميثم بن على بن ميثم بحرانى از اكابر علماى اماميّه در قرن هفتم و ملقّب به عالم ربّانى بوده ، فقيه\r\n","page_name":" 58 ","page_number":58},
  {"content":"\r\n\r\n« در زمان قحط و قطع باران مكرّر مشاهده شده است كه حيوانات در صحراها سر به سوى آسمان مىكنند و استغاثه به درگاه الهى مىنمايند از جهت طلب باران . »\r\nو فخر الدين رازى « 16 » نقل كرده است كه :\r\n« در سالى قحط باران شد و مردم هر چند به دعا مىرفتند دعاى ايشان مستجاب نمىشد . صيادى نقل كرد كه من در آن وقت به صحرا رفتم . ديدم آهوى تشنه‌اى به هر سو مىدويد تا به كنار گودالى رسيد . خود را در آن گودال انداخت كه بلكه در آنجا آبى باشد . بعد از آنكه در آنجا آبى نبود برگشت و سر به سوى آسمان كرد و تضرّع و استغاثه نمود ، نگاه ابرى پيدا شد و به نحوى باريدن گرفت كه آن گودال پرآب شد آهو آب خورد رفت . »\r\nو حقير [ صاحب كتاب : مرحوم نراقى 
  ] از بعضى از ثقات شنيدم كه :\r\n« از فاضل عظيم الشأن كه در نزد استادى درس نخوانده بود تحقيق كردم كه شما اين مرتبه از علم را با وجود درس نخواندن از كجا تحصيل كرديد ؟\r\nدر جواب گفت كه :\r\nمن از جهت تحصيل علم به اصفهان رفتم ، در سالى كه در اصفهان قحط شديدى به هم رسيده بود ، روزى به قبرستان تخت فولاد رفتم .\r\n\r\n\r\n","description":"","footnote":"\r\nو فيلسوف و صاحب « شرح نهج البلاغه » و « شرح صد كلمه » و ديگر تصانيف است . سال 699 ه رحلت كرده است .\r\n( 16 ) . محمد بن عمر مشهور به امام فخر الدين رازى صاحب « تفسير كبير بر قرآن مجيد » و تصانيف ديگر است و از آنهاست كتاب « الاربعين فى اصول الدين » كه در چهل مسألهء كلامى بحث كرده و آخر آنها مسألهء بحث امامت است و موضوع امامت را از زبان شيعيان بيان نموده و نكات و دقائق را با قدرت فلسفى و كلامى خود وصف كرده و در جواب از طرف اهل سنّت بسيار كوتاه و سست آمده ؛ معلوم مىشود در مقابل دلائل شيعه در اثبات امامت در واقع سر تسليم فرود آورده و لذا جوابهائى كه داده پوچ بوده و قانع‌كننده نيست ؛ چنانچه بر متفطّن صاحب نظر پوشيده نيست و با مطالعهء آن كتاب ، اين مدّعا روشن است . كتاب در سال 1353 قمرى در حيدرآباد طبع گرديده است . « مايل هروى » كتابى در شرح امام رازى تأليف كرده و طبع شده است . وفات امام رازى در سال 606 هجرى مىباشد .\r\n","page_name":" 59 ","page_number":59},
  {"content":"\r\n\r\nديدم سگى در آنجا بود . چون مرا ديد خواست حركت كند از گرسنگى قوّهء حركت كردن نداشت . من قدرى پول داشتم ، بازار رفتم و قدرى طعمه گرفتم و از براى آن سگ آوردم . آن سگ طعمه را خورد و بعد از خوردن سر به سوى آسمان كرد و تضرّع و استغاثه نمود ، دفعة همهء علومى كه مىدانم فايض شد ، به نحوى كه در هيچ علمى محتاج به تعلّم نبودم . »\r\nو از اين قبيل نقل‌ها بسيار است . همين قدر كه ما ذكر كرديم از براى طالبان هدايت كافى است .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\n\r\nباب دوّم در صفات الهى\r\n\r\n","description":"","footnote":"","page_name":" 61 ","page_number":61},
  {"content":"\r\n . \r\n","description":"","footnote":"","page_name":" 62 ","page_number":62},
  {"content":"\r\n\r\nدر كيفيت صفات بارى\r\n\r\nمقدمه :\r\nبدان كه جماعت اشاعره قايلند باينكه صفات الهى زايدند بر ذات او ، به اين معنى كه خداوند را ذاتى است علىحدّه و صفاتيست علىحدّه كه آن صفات قائم به آن ذاتند . مثلا : مىگويند ذات الهى غير از صفت علم است كه قائم به اوست ، و اين مذهب باطل است به سه جهت :\r\n[ وجه اوّل : 
  ] اينكه لازم مىآيد كه خداى تعالى مركّب باشد از دو چيز : ذات او و صفاتى كه زائد بر ذات اويند . و جناب الهى از تركيب منزّه است ، همچنانكه بعد از اين مذكور خواهد شد .\r\n[ وجه دوّم : 
  ] آنكه لازم مىآيد كه ذات در دانستن و اراده كردن و ساير صفات محتاج به آن صفت زايده باشد و ذات خالى ، كافى نباشد و اين باطل است زيرا كه ذات جناب اقدس الهى احتياج به هيچ چيز ديگر ندارد .\r\n[ وجه سوّم : 
  ] اينكه اين صفاتى كه غير از ذات الهى هستند يا قديم‌اند يا حادث . و معنى قديم آن است كه : هميشه بوده است و وقتى نبوده است كه او نباشد ؛ و معنى حادث آن است كه : در وقتى نبوده است و بعد از آن به هم رسيده باشد ، و اين هر دو قسم باطلست ؛ زيرا كه صفاتى كه زايد بر ذات‌اند اگر قديم باشد\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nلازم مىآيد كه غير از ذات الهى موجودى ديگر هم باشد و حال آنكه قديم مختصّ ذات احديّت است و ساير موجودات حادثند ؛ و اگر آن صفات زايد حادث باشند لازم مىآيد كه جناب اقدس الهى - جلّ شأنه - در وقتى آن صفات را نداشته باشد و بعد از آن حادث شده باشد و لازم مىآيد كه - نعوذ باللّه - خدا در وقتى جاهل و عاجز باشد و بعد از آن عالم و قادر شود و بطلان اين ظاهر است ، پس معلوم شد كه مذهب اشاعره باطلست .\r\nو جمعى ديگر نفى صفات از خدا كرده‌اند و مىگويند خدا را هيچ صفتى نمىباشد و اينكه مىگويند خدا عالم است يا قادر است معنى آن اين است كه جاهل نيست يا عاجز نيست « 1 » .\r\nو بالجمله مىگويند : خدا را متّصف به هيچ صفتى نمىتوان كرد و در واقع و نفس الامر هم صفتى از براى او نمىباشد ، و مخفى نيست كه از اين مذهب تعطيل لازم مىآيد ؛ زيرا كه هرگاه جناب الهى را نه عالم توان گفت و نه جاهل بايد توقّف نمود و در حقّ او بايد ساكت شد و حال آنكه هرگاه صفت علم از او نفى شود جهل او لازم مىآيد . و اين مذهب با وجود اينكه مستلزم جهل و عجز و نقص جناب اقدس الهى است مخالف كلّ انبياء و اولياء است پس بطلان آن بر هر كسى ظاهر و هويدا است .\r\nو آنچه از كلام معجز نظام حضرت امير المؤمنين ( ع ) وارد شده است كه :\r\n« اوّل دين ، شناختن خداست و كمال شناختن او اقرار به يگانگى او است و كمال يگانه دانستن او اين است كه صفات را از او نفى كنند » ؛ مراد نه اين است كه اصلا صفتى از براى او ثابت نكنند بلكه مراد آن است كه صفتى كه زايد بر ذات باشد از او نفى كنند .\r\nو مذهب ارباب شريعت و جميع حكماء اسلام اين است كه از براى خدا\r\n\r\n\r\n","description":"","footnote":"\r\n( 1 ) . يعنى مقصود اين جمع ارجاع و برگردانيدن صفات ثبوتيهء الهيه است بر صفات سلبيه و آن صحيح نيست به جهت توالى فاسده‌اى كه مصنّف ( ره ) بيان فرموده است .\r\n","page_name":" 64 ","page_number":64},
  {"content":"\r\n\r\nصفات كماليّه ثابت و متحقّق است و آن صفات عين ذات الهى است و اين مذهب حقّ است ، هم از حيثيّت شرع و هم از حيثيّت عقل ، و بايد اهل اسلام به اين نحو اعتقاد كنند . و مراد از صفات الهى كه عين ذات او است ، اين نيست كه ذات و صفات دو چيزند كه با هم متّحد و يكى شده‌اند ، زيرا كه يكى شدن دو چيز محالست ؛ بلكه مراد اين است كه ذات اقدس الهى ذاتى است كه نايب مناب و قائم مقام همهء صفاتست و احتياج به هيچ چيز زايد بر خود ندارد . مثلا : ما در دانستن چيزها محتاجيم كه صفت علم ، قائم بذات ما باشد تا بر ما ظاهر و منكشف شود ؛ و در توانائى بر امور محتاجيم به اينكه صفت قدرت بذات ما قائم شود تا توانيم آن امور را به عمل آورد . و از اين جهت هر كه صفت علم و قدرت از براى او حاصل نشده باشد چيزها بر او ظاهر و منكشف نيست و توانائى بر امور ندارد ، با وجود اينكه ذات او موجود است ، پس معلوم است كه اين صفات در ما غير از ذات ما است و زايد بر ذاتست ؛ امّا ذات جناب اقدس الهى در دانستن امور و توانائى بر امور احتياج به صفتى ندارد كه زايد بر ذات باشد بلكه ذاتى است بسيط و مجرّد كه اصلا در او شائبهء تركيبى نيست و منشأ همهء صفات كماليّه است ؛ پس آن ذات مقدّس عين علم و عين قدرت و عين اراده است ، يعنى : نسبت به معلومات علم است و نسبت به مقدورات قدرتست و نسبت به مرادات اراده است و نسبت به مسموعات سمع است و همچنين در ساير صفات ؛ و همچنين ذات او عين وجود است و وجود او عين ذات اوست و تغايرى ميان ذات و وجود او نيست . زيرا كه هرگاه وجود او عين ذات او نباشد يا ذات سبب ايجاد آن وجود شده است يا غير ذات و هر دو باطلست ؛ زيرا كه در اوّل لازم مىآيد كه ذاتى كه هنوز متّصف بوجود هستى نشده باشد باعث ايجاد چيز ديگرى بشود و حال آنكه چيزى تا خود موجود نشود نمىتواند چيزى ديگر را ايجاد كند ، پس نمىتواند شد كه وجود الهى زايد بر ذات او باشد و ذات سبب بهم رسيدن آن وجود شود ؛ و در دوّم لازم مىآيد كه غير خدا وجود آن را ايجاد كرده باشد ، پس خدا محتاج به غير خواهد بود و واجب الوجود نخواهد بود ؛ پس بايد وجود او عين ذات او باشد تا مفسده‌اى لازم نيايد و چون تصوّر عينيّت وجود صفات با ذات\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nفى الجمله اشكالى دارد « 2 » ما در اينجا بيانى واضح‌تر مىكنيم و مثال مىآوريم تا مقصود بر طالبان حقيقت واضح و هويدا شود .\r\nپس مىگوئيم : مراتب موجودات در وجود و صفات خود بر سه قسم است :\r\n[ 1 - 
  ] اينكه وجود و صفات زايد بر ذات ايشان باشد و غيرى هم سبب حاصل شدن وجود و صفات آنها شده باشد ؛ مثل وجود و صفات ممكنات كه زايد بر ذات آنهاست و ديگرى هم سبب حاصل شدن آنها شده است ، و مثال اين قسم از صفات ، وجود روشنى است كه بر روى زمين حاصل شود كه آن روشنى غير از ذات زمين است و زايد به زمين است و سبب آن هم غير از زمين است كه خورشيد باشد .\r\n[ 2 - 
  ] آن است كه وجود و صفات او غير از ذات او باشد امّا ديگرى سبب حاصل شدن وجود و صفات نشده باشد بلكه ذات سبب شده باشد ، و مثال اين قسم روشنى است كه در آتش و در خورشيد است كه آن روشنى غير از آتش و خورشيد است و زايد بر ذات آنهاست ؛ اما سبب حاصل شدن آن روشنى غير از آتش و خورشيد نيست بلكه ذات آتش و خورشيد است .\r\n[ 3 - 
  ] آن است كه وجود و صفات او زايد بر ذات نباشد بلكه عين ذات او باشد و در اتّصاف به اينها احتياج به چيز ديگرى نباشد و مثال اين قسم نفس روشنى است كه اصل روشنى در روشن بودن احتياج به چيز ديگر ندارد و آن روشنى ، زايد بر ذات روشنى نيست بلكه عين آن است و هرگز روشنى از ذات خود جدا نمىشود ؛ و از اين قبيل است وجود واجب و صفات او كه واجب ، يك ذات بسيط من جميع الجهات است كه عين وجود و همهء صفات خود است و در وجود و\r\n\r\n\r\n","description":"","footnote":"\r\n( 2 ) . يعنى فهميدنش مشكل و دقيق است و لذا محتاج به بيان واضح‌ترى دارد تا توحيد صحيح حقيقى بدست آيد .\r\n","page_name":" 66 ","page_number":66},
  {"content":"\r\n\r\nصفات احتياج به غير خود ندارد و همهء موجودات را موجود مىكند و صفات آنها را بر آنها افاضه مىكند ، همچنانكه آن روشنى همهء اشياء را روشن مىكند و خود يك چيز است كه عين روشنى است و زايد بر خود نيست و احتياج به روشنى ديگر ندارد .\r\n\r\n[ در بيان صفات ذات 
  ]\r\nو بدان كه صفات الهى بر دو قسم است :\r\nقسم اوّل : صفات ذات كه هرگز از ذات منفكّ نمىشود و تغييرى در آنها نمىباشد و اين قسم از صفات باز بر دو قسم منقسم مىشود :\r\n[ الف : 
  ] صفاتى است كه نسبت به چيزى ديگر ملاحظه نمىشوند مطلقا و متعلّقاتى در خارج ندارند ، مثل حيات و بقاى الهى كه زنده بودن و باقى بودن ، صفتى هستند از براى ذات الهى و نسبت به چيزى ديگر ملاحظه نمىشوند .\r\n[ ب : 
  ] صفاتى است كه از براى ذات مقدّس الهى مىباشند و در ازل و ابد ، آن صفات منفكّ از ذات الهى نمىشوند ، اما نسبت به چيزى ديگر ملاحظه مىشوند و آن نسبت ، بعد حادث مىشود ؛ مثل صفت علم و قدرت و سمع و بصر ، كه در ازل ، خداى تعالى علم به اشياء داشت و قدرت به هر چيزى داشت ليكن بعد از آنكه موجودات را خلق كرد علم و قدرت تعلّق به آنها گرفت و نسبت ميان علم و معلوم و قدرت و مقدور بهم رسيد ؛ و اين نسبت دخل به ذات الهى ندارد تا تغيّر آن باعث تغيّر ذات شود ، يعنى : نبودن آن نسبت ، پيش از ايجاد موجودات و بهم رسيدن او بعد از ايجاد ، باعث تغيّر و تبدّل در ذات الهى نمىشود ؛ زيرا كه اين نسبت عين ذات نيست بلكه صفت علم و صفت قدرت عين ذاتند و آنها هميشه باقى و ثابتند و تغيير و تبديل در آنها نمىباشد .\r\n\r\n[ در بيان صفات فعل 
  ]\r\nقسم دوّم : صفات فعلست و صفات فعل آن است كه ثابت از براى ذات\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nمقدّس نباشد بلكه بسبب بهم رسيدن مخلوقات بهم رسند ، و اين قسم از صفات را باز به دو قسم منقسم كرده‌اند :\r\n[ الف : 
  ] اينكه همين نسبت محض باشد و معنى ديگر سواى نسبت نباشد ، مثل خالقيّت كه به معنى مخلوق كردنست و مثل رازقيّت كه به معنى روزى دادن است و مثل تكلّم كه به معنى كلام گفتن است و معنى آنها همين نسبتى است كه ميان خدا و مخلوقاتست .\r\n[ ب : 
  ] صفاتى است كه غير نسبت به معنى ديگر هم هست و آن نسبت از آن صفت هم جدا نمىشود بلكه هميشه با او هست ، مثل اراده و مشيّت كه عبارتند از قصد كردن به فعل و اين قصد كه در اراده‌كننده حاصل مىشود غير آن نسبتى است كه ميان اراده‌كننده و آن چيز است كه مراد است ؛ امّا هر وقت كه آن قصد بهم مىرسد آن نسبت هم حاصل مىشود .\r\nو حقّ آن است كه مجموع صفات فعل هم ، سببى و مبدئى دارند كه آن مبدأ عين ذاتست و از ذات جدا نمىشود و هميشه باقى است و آنچه به ايجاد خلق بهم مىرسد نسبتى است كه حاصل مىشود . مثلا : سبب و مبدأ خالقيّت قدرتست بر خلق كردن و مبدأ رازقيّت قدرتست بر روزى دادن و مبدأ تكلّم قدرت بر ايجاد كلام است ، و اين مبدأ كه قدرتست عين ذاتست و تغييرى در آن نيست بلكه ذات در ازل متّصف است باينكه در ما لا يزال آن اين امور از او صادر خواهد شد و آنچه در ازل نيست و به ايجاد مخلوقات بهم مىرسد نسبتى است كه ميان خالق و مخلوق و رازق و مرزوق و متكلّم و مخاطب است ؛ و اين نسبت امرى است اعتبارى كه دخل به ذات ندارد كه تغيير آن باعث تغيير ذات شود و همچنين مبدأ اراده ، علم الهى است به خيريّت و صلاح و نظام عالم ؛ يعنى : خدا در ازل علم داشت كه صلاح و نظام عالم آنست كه هر يك از موجودات را به چه نحو و در چه وقت ايجاد كند و اين علم عين ذاتست و در او تغيير و تبديل نيست و آنچه متغيّر و متبدّل مىشود نسبتى است كه دخلى به ذات ندارد و - ان شاء اللّه تعالى - بعد از اين حقيقت اراده به تفصيل مذكور خواهد شد .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nبالجمله مبدأ « اللّه » و صفات او از قدرت و علم كه عين ذاتند و در ازل از براى خدا ثابتند بيرون نيست و ساير صفات كه عين ذات نيستند و در ازل از براى خدا ثابت نيستند و بعد از آن حادث مىشوند دخلى به ذات ندارند تا تغيير آنها باعث تغيير ذات شود بلكه اعتبارات و نسبتهاى چندند كه ذات متّصف به آنها مىشود ، نسبت به متعلّقاتى كه در خارج دارند .\r\nتوضيح كلام در اين مقام آن است كه صفات ذات محالست كه از ذات منفكّ شود و انفكاك آنها از ذات باعث نقص است بلكه آن صفات هميشه عين ذاتند ، مثل علم و قدرت و حيات و بقاء ؛ امّا صفات فعل از قبيل رازقيّت و خالقيّت كه عين ذات نيستند ، تغيّر و تبدّل آنها باعث تغيّر و تبدّل ذات نمىشود و ضرر ندارد كه جناب الهى در وقتى آن صفات از او صادر شود و در وقت ديگر از او صادر نشود و اين معنى باعث نقص او نمىشود . مثلا : پيش از ايجاد « زيد » خدا قادر بر ايجاد او بود و آن قدرت عين ذات او بود امّا هنوز خالقيّت و رازقيّت « زيد » بر او صادق نبود و اين معنى نقص او نيست بلكه خلاف آن نقص است ، زيرا كه خلقت او پيش از وقتى كه مصلحت در خلق او بود خلاف مصلحت بود و ارتكاب خلاف مصلحت ، نقص است ؛ پس خلق كردن زيد در همان وقت كه مصلحت است صفت كمالست و در غير آن وقت نقص است و خدا از آن منزّه است ؛ و همچنين در ساير مخلوقات و همچنين در آنچه خلق نكرده است مصلحت نبوده است ؛ يعنى خدا قادر است بر ايجاد چندين هزار عالم ، امّا خلق كردن آنها خلاف مصلحت بود و به اين جهت خلق نكرد و اين نقص بر خدا نيست بلكه با وجود عدم مصلحت اگر خلق مىكرد نقص مىبود .\r\nپس معلوم شد صفاتى كه عين ذاتند از قبيل علم و قدرت و بقاء هميشه باقى هستند و انفكاك آنها از ذات مستلزم نقص است و تغيّر و تبدّل آنها باعث تغيّر و تبدّل ذاتست ، امّا صفات فعل كه دخلى بذات ندارند ضرر ندارد كه در وقتى باشد و در وقتى نباشد و نبودن آنها در وقتى نقصى نيست و تغيير آنها باعث تغيير ذات نيست .\r\n\r\n","description":"","footnote":"","page_name":" 69 ","page_number":69},
  {"content":"\r\n . \r\n","description":"","footnote":"","page_name":" 70 ","page_number":70},
  {"content":"\r\n\r\n\r\nفصل اوّل : در بيان صفات ثبوتيّه\r\nدر صفات كماليّه كه آن را صفات ثبوتيّه هم مىگويند . يعنى : صفاتى كه بايد از براى خدا اثبات نمود و اعتقاد كرد كه خداى تعالى متّصف به آن صفات است و آن صفات هشت است :\r\n\r\n[ صفت اوّل 
  ]\r\nاينكه خداى تعالى قادر و مختار است . و قادر را بر دو معنى اطلاق مىكنند :\r\n[ وجه اوّل - 
  ] بر كسى كه قدرت و توانائى بر امور داشته باشد ، به نحوى كه متمكّن از كردن و نكردن ، هر دو باشد . يعنى : اگر خواسته باشد آن امور را بكند و اگر نخواسته باشد نكند . پس اگر متمكّن از كردن و نكردن هر دو نباشد ، بلكه بر سبيل اضطرار و الجاء ، آن فعل را بكند يا نكند ، او را قادر نمىگويند بلكه او را مضطرّ مىگويند . مثلا : مىگويند زيد قادر است بر چيزى نوشتن به اعتبار اينكه مىگويند زيد متمكّن است از چيزى نوشتن و ننوشتن ، هر دو . يعنى : اگر خواسته باشد مىتواند بنويسد و اگر هم خواسته باشد مىتواند ننويسد . نمىگويند آتش قادر است بر سوزانيدن زيرا كه آتش متمكّن نيست از اينكه هر وقت خواسته باشد\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nبسوزاند و هر وقت نخواسته باشد نسوزاند ، بلكه كار او هميشه سوزانيدن است . پس از اين جهت آن را قادر نمىگويند بلكه او را موجب مىگويند . يعنى : ملجأ و مضطرّ است بر سوزانيدن .\r\nو بالجمله معنى « قادر » آنست كه : كردن و نكردن نظر به ذات او مساوى باشد و به سبب حكمت و مصلحتى يك كدام از كردن و نكردن را ترجيح بدهد . و آن فاعل را از اين جهت كه يك طرف را ترجيح مىدهد و اختيار مىكند « مختار » مىگويند و آن مصلحتى را كه باعث اختيار يك طرف شده است « داعى » مىگويند .\r\nپس هر فاعل كه قادر باشد البتّه بايد عالم هم باشد و شعور داشته باشد به آنچه خلق مىكند ، زيرا كه بايد هر فعلى را كه مىكند ، علم به حكمت و مصلحت كردن آن داشته باشد تا كردن را اختيار كند و هر فعلى را كه نمىكند بايد علم به مصلحت نكردن آن داشته باشد تا نكردن آن را اختيار كند .\r\nو بر اثبات اينكه خدا قادر مختار است دو دليل است :\r\nدليل اوّل - اينكه شكّى نيست كه آنچه را خلق كرده است از آسمان و ستاره‌ها و زمين و حيوان و انسان ، همه بر وفق حكمت و مقتضاى مصلحت است . و كسى كه تأمّل در اين مخلوقات بكند ، مىداند كه آن كسى كه اين مخلوقات را ايجاد كرده است ملاحظهء اين حكمتها و مصلحت‌ها را كرده است ، پس بايد آن فاعل ، عالم به مخلوقات و مصلحت‌هاى آنها باشد و هرگاه عالم باشد البتّه قادر مختار خواهد بود ؛ زيرا كه هر فاعلى كه افعال او موافق حكمت و مصلحتى باشد البتّه قادر مختار است ، همچنانكه اشاره به آن شد ، باعتبار اينكه هرگاه فاعل ، قادر مختار نباشد ديگر شعور به مصلحت نخواهد داشت و افعال او بر وفق حكمت و مصلحت نخواهد بود ، بلكه مثل آتش خواهد بود كه كار آن سوزانيدن است ؛ خواه در آن سوزانيدن ، حكمت و مصلحت باشد يا نباشد .\r\nدليل دوّم - آنست كه فاعل هرگاه قادر مختار باشد و توانائى بر كردن و نكردن ، هر دو داشته باشد ، اشرف و اقوى است از فاعلى كه قادر مختار نباشد و\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nهمين متمكّن از كردن يا نكردن تنها باشد ، زيرا كه در اين صورت از كردن و يا نكردن عاجز خواهد بود و لازم خواهد آمد نقص و عجز و خدا بايد از نقصان و عجز مبرّا باشد .\r\nو بدان كه ارباب شريعت و حكماء همه متّفقند بر اينكه ذات جناب احديّت قادر مختار است ، به اين معنى كه توانائى بر كردن و نكردن ، هر دو دارد .\r\nو امّا حكماء مىگويند كه چون جناب اقدس الهى « جواد » مطلق است ، البتّه بايست ايجاد عالم را بكند « 3 » و محال بود كه ايجاد نكند ، زيرا كه فيّاض على الاطلاق ، نمىتواند شد كه فيض از او قطع شود .\r\nو ارباب شريعت مىگويند كه ايجاد نكردن محال نبود ، بلكه مىتوانست كه ايجاد نكند و از اين هيچ مانعى لازم نمىآيد . « 4 »\r\n\r\n\r\n","description":"","footnote":"\r\n( 3 ) . فيّاض على الاطلاق ، فاعل و قادر مختار از روى مصلحت است . بعض اوقات مصلحت تقاضا مىكند كه عالم در آن وقت وجود داشته باشد و وقتى قبل از آن و بعد از آن مصلحت تقاضا نمىكند ، پس مؤثّر تامّ ازلى است و ليكن واجب نيست وجود عالم هم در ازل باشد ، به جهت تحصيل مصلحتى كه بيان كرديم .\r\nو اينكه بعضى گويد كه : « معنى مسبوق به عدم باطل است ، زيرا كه تعطيل بر خداى تعالى لازم مىآيد و خدا بايد قبل از خلق عالم بيكار بوده باشد » ، اين ادّعا درست نيست زيرا آنچه صفت كمال است و عدم آن نقص است ، قدرت و علم اوست بر ايجاد ؛ و امّا ايجاد بالفعل از كمالات شخص نيست ، چنانچه در محل خود تفصيلا بيان شده است .\r\nپس خداوند فيّاض است ، يعنى بخل در او نيست ، مثل اينكه شجاعت به معنى ملكهء قوّت قلب در [ امثال 
  ] ما كمال است ، امّا بالفعل آدم كشتن صفت كمال نيست .\r\n( 4 ) . حكماء و فلاسفهء يونان قائلند به قدم زمانى عالم و عدم انفكاك و فاصلهء زمانى ميان ذات واجب و عالم ، و نزد آنها هيچ زمانى نبوده كه عالم به جميع اجزائه در آن زمان معدوم بوده باشد . و قائلند به حدوث ذاتى عالم ، و لذا مؤلف ( ره ) نقل فرموده كه آنها گويند : « محال بود كه ايجاد نكند » .\r\nو متكلّمين قائلند به حدوث ذاتى و زمانى عالم و گويند : « قادر مختار آنست كه فعل از او در زمانى موجود نشده باشد و در زمانى ديگر ، بعد از آن زمان ، موجود شده است » .\r\n","page_name":" 73 ","page_number":73},
  {"content":"\r\n\r\n[ وجه دوّم - 
  ] « قادر » آنست كه بر هر چيزى قدرت داشته باشد و از كردن هر چيزى عاجز نباشد .\r\nپس هرگاه اطلاق « قادر » را بر خدا به اين معنى بكنند ، غرض آنست كه خدا بر هر چيزى قدرت دارد و در آن واحد مىتواند صد هزار مثل اين عالم را ايجاد كند و هرچه را ايجاد نكرده است به اعتبار عدم مصلحت بوده است\r\n\r\n[ صفت دوّم 
  ]\r\nآنست كه جناب اقدس الهى « قديم » و « ازلى » و « ابدى » است . يعنى :\r\nهميشه بوده است و هميشه خواهد بود و هرگز فنا عارض ذات مقدّس او نمىشود .\r\nو دليل بر اين مطلب آنست كه در اثبات صانع دانستى كه صانع عالم بايد واجب الوجود باشد كه وجود او هميشه باقى و ثابت باشد ، كه اگر در وقتى نباشد و بعد از آن حادث شود ، محتاج خواهد بود به غيرى كه او را ايجاد كند ، پس واجب الوجود ، صانع نخواهد بود . و همچنين اگر بعد از اين هم فانى شود باز واجب الوجود نخواهد بود و ديگرى او را فانى كرده خواهد بود .\r\n\r\n\r\n","description":"","footnote":"\r\nو در مقام اعتقاد بايد به آنچه ارباب شريعت رفته‌اند قائل شد ، كه بهتر آشنا به مذاق شرعند ، و محقّق لاهيجى ( ره ) در « گوهر مراد » فرموده : « و در احاديث ائمهء معصومين - صلوات اللّه عليهم اجمعين - تصريحى به احد الوجهين نيست ، بلكه مفهوم از آن معنيى است كه سبب احتياج به صانع باشد و بس ؛ غايتش علما و متكلّمين از قدما و متأخّرين متفق‌اند در حدوث زمانى و نفى قدم زمانى » .\r\nو علامهء مجلسى ( ره ) در رسالهء « اعتقادات » فرموده : « لا بدّ است بايد معتقد شد كه عالم يعنى جميع ما سوى اللّه تعالى ، حادث است به اين معنى كه زمانهاى وجود عالم ممتد مىشود و منتهى مىگردد در جانب ازل و اول به حدّى و غايتى ، و در آنجا بريده مىشود ، نه بطورى و معنىاى كه ملاحده ( بيرون روندگان از دين ) آن را تأويل مىكنند ، يعنى به حدوث ذاتى ؛ زيرا بر معنىاى كه ما ذكر كرديم همه مليّين اجماع دارند و اخبار و احاديث به آن بسيار و متواتر است ؛ و قائل شدن بر قديم بودن عالم يعنى به حسب زمان و اعتقاد به عقول قديمه و هيولاى قديمه ، چنان كه بعض حكما مىگويند ، كفر است » .\r\n","page_name":" 74 ","page_number":74},
  {"content":"\r\n\r\n\r\n[ صفت سوّم 
  ]\r\nآنست كه خداى تعالى عالم است به همهء مخلوقات و صفات و حالات آنها ؛ و داناست به همهء خفاياى امور از گذشته و آينده و به عدد ذرّات هوا و به مقادير ارض و سماء و مثاقيل كوهها و قطرات بارانها و درياها ؛ و داناست به ضماير بندگان و سرائر آنها و به عدد همهء نفسهاى هر جنبنده‌اى از حيوان و انسان و غير اين از آنچه موجود است از مخلوقات ، و بر اين مطلب شش دليل است :\r\nدليل اوّل - اينكه ثابت شد كه همهء موجودات مخلوق اويند و او همهء آنها را به قدرت و اختيار ايجاد كرده است ، نه بر سبيل الجاء و اضطرار . و هر خالقى كه مخلوق خود را به قدرت و اختيار ايجاد كرده باشد ، البتّه علم به آن مخلوق دارد ؛ همچنانكه خود در قرآن مجيد اشاره به آن نموده است :  « أَ لا يَعْلَمُ مَنْ خَلَقَ وَ هُوَ اللَّطِيفُ الْخَبِيرُ »  . « 5 » يعنى : آيا نمىداند امور را كسى كه خود همهء آنها را خلق كرده است و از ظلمت‌آباد عدم و نيستى ، آنها را به عرصهء فسيح الارض وجود و هستى آورده است و اوست صاحب لطف كامل و دانا به همهء امور .\r\nدليل دوّم - آنست كه هر كه تأمّل كند در حكمتها و مصلحتهائى كه در مخلوقات الهى است و تدبّر كند و به نظر ظاهر و باطن مشاهده نمايد كه هر يك از موجودات عالم مشتمل است بر حكمتهاى غريبه و مصلحتهاى عجيبه ؛ مىداند كه خالق آنها دانا بوده است به آنها كه همه را در نهايت حكمت و مصلحت ايجاد كرده است و جميع را در غايت اتقان و استحكام خلق كرده است . و اگر دانا به آنها و احوال آنها نمىبود ، بايستى فعل او موافق حكمت و مصلحت نباشد ، بلكه به هر نحو اتّفاق افتد آنها را خلق كند . مثلا : يكى از مخلوقات او انسان است و خلقت بدن او مشتمل است بر حكمت و مصلحتى چند كه عقول عقلاء و فهوم حكماء از شمردن آنها عاجز و قاصرند . مثلا : خالق انسان از براى انسان دو چشم در پيش روى او خلق كرده است ، و شكّى نيست كه غرض خالق از خلق كردن اين دو\r\n\r\n\r\n","description":"","footnote":"\r\n( 5 ) . سوره ملك 67 / 14 .\r\n","page_name":" 75 ","page_number":75},
  {"content":"\r\n\r\nچشم آنست كه انسان با آنها چيزى ببيند ، تا امور خود را منتظم كند و دفع اذيّت از خود كند . و هر يك آن دو چشم هم مشتمل بر حكم و مصالح غريبه و عجيبه هستند . و دو سوراخ در بينى او خلق كرده است و شكّى نيست كه غرض او آنست كه به آن دو سوراخ استشمام بويها را بكند . و دو سوراخ در گوش او خلق كرده است و شكّى نيست كه غرض خالق از خلقت اين دو سوراخ آنست كه انسان از اين دو سوراخ صداها را بشنود . و همچنين ساير سوراخها كه در بدن انسان است ، هر يك را براى مصلحتى خلق كرده است .\r\nو در انسان دو قسم از رگ ، خلق كرده است : يك قسم آنست كه حركت مىكند و آن را « شرائين » مىگويند ؛ و يك قسم ديگر ساكن است و حركت نمىكند و او را « آورده » مىگويند . و قسم اوّل را كه حركت مىكند ، مركّب است از دو پوست كه بر روى يكديگرند و قسم دوّم از يك پوست مخلوق است . و شكّى نيست كه صانع حكيم ، قسم اوّل را از دو پوست خلق كرده است باعتبار اينكه محكم‌تر باشد تا به سبب حركت ، آفتى به او نرسد . و دل انسان را از گوشتى خلق كرده است بسيار غليظ و محكم و شكّى نيست كه چون دل باعث حيات انسان است و اگر اندك آفتى به آن برسد انسان هلاك مىشود و لهذا آن را به اين نحو خلقت كرده است تا از همهء آفتها محفوظ باشد . و هرگاه غرض خالق از اين نحو خلقت ، اين حكمتها و مصلحتها بوده است ، پس بايد دانا به آنها باشد ، پس علم او ثابت شد .\r\nو حكمتها و مصلحتهايى كه در بدن انسان است حدّ و حصر ندارد ، لهذا علماء اوايل و اواخر ، و حكماء اولى الفضائل ، در باب تشريح بدن انسان و حكمتهاى آن ، كتب و مصنّفات ساخته‌اند و زبر و مؤلّفات پرداخته‌اند و مع ذلك به عشرى از اعشار و به اندكى از بسيار و يكى از هزار آن پى نبرده‌اند . و هرگاه حكمتها و مصلحتهاى بدن انسان كه مخلوق ضعيفى است به اين حدّ باشد ، پس معلوم است كه حكمتها و مصلحتهاى ساير مخلوقات به چه نحو خواهد بود .\r\nو رئيس الحكماء شيخ ابو على سينا در كتاب مبدء و معاد بعضى از مصالح و\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nحكم عالم آفاق و انفس را بيان كرده است و چون بناى اين رساله بر اختصار است ، لهذا ما به ذكر آنها متعرّض نشديم .\r\nدليل سوّم - آنست كه شكّى نيست كه هر عالمى اشرف از جاهل است و جناب الهى بايد در همهء صفات ، اشرف از همهء موجودات باشد . و اين دليلى است كه جارى است در اثبات جميع صفات ثبوتيّه ، زيرا كه جميع صفات ثبوتيّه ، اشرفند از نقايض آنها ؛ پس بايد جناب احدّيت متّصف به صفتى باشد كه اشرف است ، بلكه نقايض آنها نقص‌اند ، زيرا كه جهل نقيض علم است ، نقص است و عجز كه نقيض قدرت است ، نقص است و حدوث كه نقيض قدم است ، نقص است و خداى تعالى از نقص منزّه است . پس به اين دليل جميع صفات ثبوتيّه را مىتوان اثبات نمود .\r\nدليل چهارم - آنست كه جناب الهى علوم همهء علماء را به ايشان افاضه نموده است و كسى كه بخشندهء همهء علوم باشد نمىتواند شد كه خود عالم نباشد .\r\nدليل پنجم - آنست كه جناب الهى « مجرّد » است و مجرّد ، عالم به همهء اشياء است و همهء اشياء در پيش او حاضر است .\r\nو توضيح اين كلام آنست كه مجرّد آنست كه از مادّيات برى باشد و از قبيل اجسام و اعراض نباشد . و مجرّد محض آنست كه هيچ تعلّق و احتياجى به ماديّات نداشته باشد و عالم او ، دخل به عالم افلاك و عناصر ندارد . و هر چه مجرّد محض باشد ، محيط به هر چيز است و همهء چيزها در نزد او حاضر و ظاهر است . و دليل بر اين مطلب آنست كه نفس انسان كه تعبير از او به « روح » مىشود و حقيقت انسان اوست ، مجرّد است ؛ امّا چون تعلّق بر بدن دارد به اين جهت مجرّد محض نيست ؛ امّا هر چند تجرّد او بيشتر مىشود و علاقه او از بدن كمتر مىشود علم او زيادتر مىشود ، زيرا كه هر كسى بر او معلوم است كه هر چند اشتغال او كمتر باشد و دل او كمتر مشغول به امور متفرّقهء دنيويّه باشد بيشتر چيزها بر او معلوم مىشود ؛ يا اينكه اگر كسى بالكليّه قطع علاقه از دنيا و بدن بكند ، علوم بسيار بر او منكشف مىشود . و كسى كه در بعضى از سحرها ، مشغول به مناجات شود و دل او\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nدر پى امور دنيا نباشد ، در آن وقت صفائى از براى او حاصل مىشود و يقينى از جهت او بهم مىرسد ، به نحوى كه پى به حقيقت اين مطلب خواهد برد . و هرگاه ، حال نفس انسانى - با وجود اينكه مجرّد محض نيست و علاقه به ماديّات دارد - به اين نحو باشد ، معلوم مىشود كه جناب احديّت كه در كمال تجرّد است و منزّه از شايبهء ماديّات ، البتّه علم به هر چيزى دارد و هيچ موجودى خارج از احاطهء علم او نيست .\r\nدليل ششم - اتّفاق كلّ طوايف انسان است بر اينكه خداى تعالى عالم است .\r\nو هرگاه جميع عقول بر امرى اتّفاق كنند يقين حاصل مىشود كه آن امر حقّ است .\r\nو هيچ كس انكار علم الهى را نكرده است ، مگر جماعتى كه مبدء عالم را طبيعت مىدانند و مىگويند كه طبيعتى كه مبدأ است علم و شعور ندارد و اين طايفه هم كه چندان اعتنائى به شأن ايشان نيست « 6 » .\r\n\r\n[ صفت چهارم 
  ]\r\nآنست كه صانع عالم « حىّ » است ، يعنى : زنده است . و دليل بر اين مطلب آنست كه هرگاه ثابت شد كه صانع عالم موجود است و دانا است ، البتّه زنده خواهد بود زيرا كه هر موجود دانا البتّه زنده مىباشد .\r\n\r\n\r\n","description":"","footnote":"\r\n( 6 ) . عدم اعتناء به شأن آنها براى آنست كه ماديّون هر چيز را با عقل درك مىكنند و با آن مىفهمند و خود عقل را انكار مىنمايند و تناقضاتشان بسيار است . و بر خلاف ضرورت عقل و وجدان كه « فاقد شيئى معطى آن نتواند بشود » ، ادّعا دارند و هرگز « فاقد الشيء لا يهبه » ذاتى كه خودش چيزى را ندارد ، چطور مىتواند آن را ببخشد . طبيعت بىعلم و شعور نمىتواند به ديگرى علم و شعور بدهد . موجود مرده نمىتواند موجود ديگر را زنده كند و به آن حيات بخشد .\r\nو چون اهل مادّه و طبيعت ، اين گونه حرفهاى غير عقلائى و بر خلاف عقل دارند ، لذا مورد اعتناء عقلا قرار نمىگيرند . و هركس به كتاب دكتر « بخنر » كه در ماده و قوه نوشته نگاه كند بر هذيانهاى زيادى بر مىخورد كه خنده‌آور است . معلوم مىشود اين شخص از روى موازين عقل حرف نزده است .\r\n","page_name":" 78 ","page_number":78},
  {"content":"\r\n\r\n\r\n[ صفت پنجم 
  ]\r\nآنست كه خداى تعالى « مريد » است ، يعنى : آنچه مىكند به اراده مىكند .\r\nبدان كه « اراده » عبارت است از قصدى كه حاصل مىشود در فاعل ، بعد از تصوّر مصلحت يا مفسده‌اى و آن قصد را « عزم » و « اجماع » هم مىگويند .\r\nو فرق ميان « اراده » و « اختيار » آنست كه : « اختيار » عبارتست از اينكه فاعل به يك طرف از كردن و يا نكردن ميل داشته باشد ؛ و « اراده » آنست كه فاعل قصد كند كه آن طرفى را كه ميل دارد ، به عمل آورد .\r\nو فرق ميان « اراده » و « مشيّت » اينست كه : « مشيّت » امريست كلّى كه عبارتست از خواستن ، مطلقا ؛ و « اراده » امريست جزئى كه قصد كردن به فعل خاص يا ترك خاص باشد . و مشيّت پيش از اراده مىباشد ، زيرا كه خواستن فعل يا ترك ، مقدّم است بر قصد كردن كه آن فعل را بكند .\r\nو آنچه مذكور شد از معنى اراده و فرق آن با اختيار و مشيّت در اراده و اختيار و مشيّت بندگانست ؛ اما ارادهء خدا : جمعى بر آنند كه عبارتست از قصد مطلق . يعنى : خدا در ازل و ابد قصد داشت كه در هر وقتى از اوقات ، فلان امر را ايجاد كند و همان وقت آن امر ايجاد مىشود و احتياج به قصد ديگر ندارد و اين صفتى است ازلى كه عين ذاتست و در اين صورت « مشيّت » و « اراده » و « اختيار » در خدا يك چيز خواهد بود .\r\nو حكماء و جمعى از متكلّمين اماميّه گفته‌اند كه ارادهء خدا عبارتست از « علم به اصلح » و آن عين ذات است و از صفات ذاتست و در آن تغيّرى و تبدّلى نيست . يعنى : خدا در ازل و ابد جميعا عالم است به اينكه در هر وقت از اوقات كه مصلحت در آن است كه فلان چيز ايجاد شود و فلان امر صادر شود ، در آن وقت به سبب آن علم ، آن چيز ايجاد مىشود و احتياج به امر ديگر ندارد . و اين علم به مصلحت هميشه به يك نحو است و حدوث و تغيّرى و تبدّلى در آن نيست .\r\nبلى ، بعد از خلق شدن مخلوقات ، نسبتى حاصل مىشود ميان « مريد » كه خدا باشد و « مراد » كه مخلوقات باشند و آن نسبت امريست كه اعتباريست و\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nحدوث و تغيّر آن ، دخل به ذات ندارد .\r\nو آنچه از احاديث ائمّهء راشدين ما - صلوات اللّه عليهم اجمعين - رسيده است كه « اراده از صفات فعل است » ، ظاهر آنست كه مراد همين نسبت باشد ، زيرا كه اگر مراد از آن « علم به اصلح » باشد ، از صفات ذات خواهد بود و از صفات فعل نخواهد بود .\r\nو دليل جماعت اوّل كه « اراده » را قصد مطلق مىدانند آنست كه هر فاعلى كه مختار باشد ، البتّه بايد علم به مصلحت آن فعل داشته باشد و قصد هم به آن فعل داشته باشد ، زيرا كه مجرّد علم ، سبب موجود شدن چيزى نمىشود و الّا مىبايد آن چيز در ازل موجود باشد ، زيرا كه در ازل علم حاصل بود .\r\nو دليل حكماء و بعضى از متكلّمين كه گفته‌اند كه « اراده ، علم به اصلح است » ، آنست كه در فعل فاعل مختار ، البتّه فاعل بايد علم به مصلحت آن فعل داشته باشد تا آن را ايجاد كند ؛ امّا در فعل خدا قصد نبايد باشد باعتبار اينكه آن قصد نمىتواند شد كه عين ذات باشد و هرگاه عين ذات نباشد و زايد بر او باشد ، لازم مىآيد كه خدا مركّب باشد و تركيب در خدا جايز نيست - و الله يعلم - .\r\nو از جمله ادلّه‌اى كه دلالت مىكند كه خدا « مريد » است و همهء افعال او به اراده و مصلحت است ، اتّفاق همهء انبياء و همهء طوايف است . و از جمله ادلّه آنست كه هر فاعل كه فعل او موافق اراده باشد ، اشرف و اكمل است از فاعلى كه فعل او موافق اراده نباشد و اين ظاهر است .\r\n\r\n[ صفت ششم 
  ]\r\nآنست كه جناب الهى « متكلّم » است . يعنى : قدرت دارد بر ايجاد كلام .\r\nو دليل بر اين مطلب دو چيز است :\r\nاوّل - اينكه ثابت شد كه خداى تعالى قدرت بر هر چيزى دارد ، پس قدرت بر خلق كردن كلام هم خواهد داشت .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nدوّم - اينكه همهء انبياء اتّفاق كرده‌اند بر اين مطلب و از جانب خدا كتب آورده‌اند و همچنين عقلاء بنى آدم بر اين مطلب اتّفاق كرده‌اند .\r\n\r\n[ صفت هفتم 
  ]\r\nآنست كه خداى تعالى « سميع » است . يعنى : علم دارد به مسموعات ؛ يعنى : خداى تعالى علم به همهء صداها دارد .\r\n\r\n[ صفت هشتم 
  ]\r\nآنست كه خداى تعالى « بصير » است . يعنى : علم به همهء مبصّرات دارد ؛ يعنى : آنچه از موجودات كه ديده مىشود ، خدا علم دارد به آنها . و دليل بر اينكه خدا « سميع » است و « بصير » است آنست كه ثابت شد كه خداى تعالى به هر چيزى دانا است ، پس بايد عالم باشد به آنچه شنيده مىشود و آنچه ديده مىشود .\r\n\r\n","description":"","footnote":"","page_name":" 81 ","page_number":81},
  {"content":"\r\n . \r\n","description":"","footnote":"","page_name":" 82 ","page_number":82},
  {"content":"\r\n\r\n\r\nفصل دوّم : در بيان صفات سلبيّه\r\nدر صفات سلبيّه است و صفات سلبيّه هفت است :\r\n\r\n[ صفت اوّل 
  ]\r\nآنست كه جناب اقدس الهى يكى است و در الوهيّت شريك ندارد و بر اين مطلب دليل بسيار است و ما در اينجا به چهار دليل اكتفا مىكنيم :\r\nدليل اوّل - آنست كه هرگاه واجب الوجود « دو » باشد ، بايد معنى وجوب وجود در ميان مردمان مشترك باشد . و چون « دوئيت » « 7 » لازم دارد امتياز را ، بايد در هر يك از آن دو چيزى باشد كه در ديگرى نباشد تا « دوئيت » حاصل شود . پس هر يك از اين دو واجب ، مركّب خواهد بود از دو چيز : يكى وجوب وجود كه مشترك است ميان ايشان و ديگر آن چيزى كه به آن از يكديگر ممتاز و جدا مىشوند . و واجب الوجود نمىتواند شد كه مركّب باشد ، زيرا كه تركيب نقص است و همچنان كه بعد از اين معلوم مىشود ، پس لازم مىآيد كه هر دو ناقص باشند .\r\n\r\n\r\n","description":"","footnote":"\r\n( 7 ) . يعنى « دوئى » ، ولى چون نسخه استعمال معمولى بود به حال خود گذاشته شد .\r\n","page_name":" 83 ","page_number":83},
  {"content":"\r\n\r\nدليل دوّم - آنست كه هرگاه واجب الوجود « دو » باشد . مثلا : پس اگر يكى اراده كند كه زيد را موجود بكند و ديگرى اراده كند كه او موجود نشود ، بلكه بر عدم باقى باشد ، پس اگر ارادهء هر دو به عمل آيد ، لازم مىآيد كه زيد هم موجود شود و هم معدوم و اين هر دو باطل است ؛ زيرا كه نمىتواند يك چيز ، هم موجود باشد و هم معدوم ؛ و اگر ارادهء هيچ‌يك به عمل نيايد لازم مىآيد كه هر دو قدرت نداشته باشند بر ارادهء خود و عاجز باشند ؛ و اگر ارادهء يكى به عمل بيايد و از ديگرى به عمل نيايد ، لازم مىآيد كه يكى عاجز باشد ، پس او را خدا گفتن نشايد .\r\nدليل سوّم - دليلى است كه حضرت امير المؤمنين - صلوات الله و سلامه عليه و على اولاده الطاهرين - فرموده‌اند و آن اين است كه :\r\n« اگر غير از يك خدا ، خداى ديگرى مىبود ، مىبايست او همچنين پيغمبرى و كتابى بفرستد و از خود خبرى بدهد و حال آنكه هيچ پيغمبرى را نفرستاده ، زيرا كه صد و بيست و چهار هزار پيغمبرى كه آمده‌اند همه از يك خدا خبر داده‌اند و از ديگرى خبر نداده‌اند . »\r\nدليل چهارم - آنست كه اگر كسى ديدهء بصيرت خود را بگشايد و به عالم « آفاق » و « انفس » نظر كند و نظم و نسق آن را ببيند كه چگونه بر يك نهج است و هيچ اختلاف و اختلالى و فسادى در آن نيست ، مىداند كه اين نظم و نسق ، ميسّر نمىتواند شد مگر از يك صاحب اختيار ، زيرا كه هرگاه در مملكتى دو پادشاه باشد ، نمىتواند شد كه هميشه حال آن مملكت بر يك نحو باشد و فساد و اختلال در آن به هم نرسد .\r\nو ملّا جلال دوانى « 8 » در بعضى از رسائل خود گفته است كه :\r\n\r\n\r\n","description":"","footnote":"\r\n( 8 ) . ملا جلال الدين محمد بن سعد الدين دوانى از اولاد محمد بن ابى بكر و از مشاهير حكماء اسلام كه ميان علوم شرعيه و فلسفيه را جمع كرده است .\r\nدر اوايل عمرش در مذهب اهل سنّت بوده و بعدا مذهب شيعهء اماميه را حق دانسته و اختيار فرموده است ، و رساله‌اى در اين خصوص تأليف كرده و نام آن را « نور الهدايه » گذاشته و در اين\r\n","page_name":" 84 ","page_number":84},
  {"content":"\r\n\r\n« اگر كسى ديدهء تبصّر و اعتبار بگشايد و گرد سراى عالم برآيد ؛ از مفتتح آن ، كه عالم روحانيات است ، تا منتهى آن كه عالم جسمانياتست ، همه را يك سلسلهء مشبّك و منتظم مىبيند . بعضى در بعضى فرو رفته و هر يك به ديگرى مرتبط ، چنان كه پندارى يك خانه است . و بر اصحاب بصيرت ناقده مخفى نيست كه مثل اين ارتباط و التيام ، جز به وحدت صانع صورت انتظام نپذيرد . چنان كه از ملاحظهء صنايع متعدّده ، متبصّر تيزهوش را اين معنى منكشف گردد كه در حقيقت موجد همه يكى است . چه نزد محقّقان اهل دانش و بينش مقرّر است كه مؤثر حقيقى در همهء اشياء ، جز واحد احد نيست ؛ ليكن به واسطهء اينكه مصوّر ، صورتى مختلف است ، بسى منافرت و مناكرت در ميان مصنوعات ايشان ظاهر مىگردد و از ملاحظهء اين معنى و امثال آن ، متفطّن هوشمند را معلوم مىگردد كه اين چنين وحدت و انتظام كه در اجزاى عالم واقع است ، جز به وحدت صانع آن نمىتواند بود ، چنان كه مضمون آيهء شريفه  « لَوْ كانَ فِيهِما آلِهَةٌ إِلَّا اللَّهُ لَفَسَدَتا »  ، « 9 » آنست كه اگر مىبود در آسمان و زمين چند خدا ، هرآينه آسمان و زمين فاسد مىشدند و امر آنها مختلّ مىشد . »\r\n\r\n[ صفت دوّم 
  ]\r\nآنست كه جناب الهى « مركب » نيست . بدان كه مركّب آنست كه از چند چيز فراهم آمده باشد و مركّب بر دو قسم است :\r\n\r\n\r\n","description":"","footnote":"\r\nاواخر طبع شده است . تأليفات گرانبهايى دارد و از آنهاست « شواكل الحور فى شرح هياكل النور » ، و از آن در سال 872 هجرت ، در تبريز در عمارت مظفريه كه از آثار جهانشاه است ، فارغ شده و نيز از تأليفات اوست رسالهء لطيفهء « حقيقة الانسان و الروح الجوال فى العوالم » كه داراى نكات ارزنده‌اى مىباشد . اين رساله در مصر بسال 1366 قمرى چاپ شده است و محمد زاهد كوثرى بر آن مقدمه‌اى نوشته و « دوان » را بر وزن « شداد » ضبط كرده است كه نام جائى است در كازرون ، نزديك شيراز ، و در جاى ديگر بر وزن « هوان » ضبط كرده‌اند . كوثرى تاريخ وفات ملا جلال را در سال 908 هجرى صحيح دانسته و تواريخ ديگر را از اغلاط شمرده است .\r\n( 9 ) . سوره انبياء 21 / 22 .\r\n","page_name":" 85 ","page_number":85},
  {"content":"\r\n\r\nاوّل - اينكه مركّب از چند چيز خارجى باشد . مثل بدن حيوان كه مركب است از گوشت و پوست و استخوان و غير اينها .\r\nدوّم - آنست كه تركيب آن از اجزاء عقليّه باشد . يعنى : در خارج يك چيز باشد ، امّا عقل آن را تحليل به « جنس » و « فصل » كند . مثلا : حقيقت انسان كه « نوع » است و شامل زيد و عمر و بكر و ساير افراد انسان است ، يك چيز است در خارج ، امّا عقل آن را به دو چيز تحليل مىكند : يكى « جنس » كه حيوان باشد و ديگرى « فصل » كه ناطق باشد ، زيرا كه حقيقت انسان عبارت است از حيوانى كه ناطق باشد . پس حقيقت انسانيت در نظر عقل از دو چيز مركّب است ، اگر چه در خارج يك چيز است .\r\nو به هر صورت جناب مقدّس الهى به هيچ معنى مركّب نيست ، زيرا كه هر مركّبى محتاج است به جزء خود ، مثل حاصل شدن بدن حيوان ، ناچار است از حاصل شدن هر يك از گوشت و پوست و غيرهما و خداى تعالى از آن احتياج منزّه است .\r\n\r\n[ صفت سوّم 
  ]\r\nآنست كه خدا « جسم » نيست . و دليل بر اين مطلب آنست كه هر جسمى مركّبست از اجزاء و محتاج به آن اجزاء است و همچنين محتاج است به مكان ، و خداى تعالى از احتياج منزّه است .\r\n\r\n[ صفت چهارم 
  ]\r\nآنست كه خداى تعالى « عرض » نيست . و عرض عبارتست از هر چيزى كه وجود او موقوف بر چيز ديگر باشد و تا قائم به چيز ديگر نشود ، نتواند در خارج موجود شود . مثل سياهى و سفيدى و ساير رنگها ؛ و مثل « بوها » كه هر يك از آنها تا قائم به چيز ديگر نشود ، در خارج موجود نمىشود . پس هر عرضى محتاج است به چيزى ديگر و خدا را احتياجى نمىباشد .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\n\r\n[ صفت پنجم 
  ]\r\nآنست كه خدا « جوهر » نيست و جوهر مقابل عرض است . يعنى : موجودى است كه قائم به خود باشد و در وجود خارجى خود محتاج نباشد كه قائم به چيزى ديگر شود ؛ مثل جسم و نفس ناطقهء انسانى كه در وجود خود محتاج نيستند كه به چيزى ديگر قائم شوند ، به خلاف سياهى و سفيدى كه در وجود خود محتاجند كه به جسمى قائم شوند . ليكن هر جوهرى « ممكن » است باعتبار اينكه ارباب علم گفته‌اند كه جوهر « ممكن » است « 10 » كه قائم به چيز ديگر نباشد و خداى تعالى « ممكن » نيست ، بلكه واجب الوجود است ، پس جوهر نيست .\r\n\r\n[ صفت ششم 
  ]\r\nآنست كه خداى تعالى « محلّ حوادث » نيست . يعنى : حالات مختلفه عارض ذات مقدّس او نمىشود ؛ مثل خواب و بيدارى ، و سهو و نيسان ، و حركت و سكون ، و اكل و شرب ، و جوانى و پيرى ، و بيمارى و صحّت ، و واماندگى و دلتنگى ، و ساير حالات مختلفه . و دليل بر منزّه بودن جناب الهى از اين حالات مختلفه آنست كه عارض شدن اينها بر ذات مقدّس ، باعث تغيير در ذات مىشود و مع ذلك عروض اين حالات ، مستلزم نقص و عجز و احتياج است و جناب الهى از آنها منزّه است .\r\n\r\n[ صفت هفتم 
  ]\r\nآنست كه خداى تعالى در چيزى « حلول » نمىكند همچنانكه « نصارى » مىگويند كه خدا در حضرت عيسى با مريم حلول كرده بود ، زيرا كه اين غايت نقص است . « 11 » و همچنين خداى تعالى با چيزى متّحد نمىشود ؛ يعنى : با چيز ديگر\r\n\r\n\r\n","description":"","footnote":"\r\n( 10 ) . يعنى از قبيل ممكنات است .\r\n( 11 ) . معناى حلول آنست كه شيئى موجود شود در محل و قائم با آن شود ، و معنى اتحاد آنست دو شيئى يا بيشتر برگردند با هم شيئى واحد بشوند و هر دو محال است .\r\nاما اوّل مىگوئيم : واجب آنست كه وجودش بنفسه باشد و در وجودش محتاج به غير نباشد ، پس لا بدّ بايد او غير متناهى باشد و الا احتياج به مكان پيدا مىكند . و وقتى كه غير متناهى شد\r\n","page_name":" 87 ","page_number":87},
  {"content":"\r\n\r\nضمّ نمىشود به حيثيّتى كه هر دو يك چيز شوند ، زيرا كه يكى شدن دو چيز محالست ، با وجود اينكه مستلزم نقص است .\r\nو مخفى نماند كه بعضى صفات سلبيّه را بيشتر از هفت ذكر كرده‌اند ، مثل آنكه عينيّت صفات را هم داخل صفات سلبيّه شمرده‌اند و آن به تفصيل ذكر شد و بعضى كمتر ذكر نموده‌اند . و همچنين صفات ثبوتيّه را هم بعضى از هشت زيادتر ذكر كرده‌اند . و سبب اختلاف آنست كه ايشان كه كمتر ذكر كرده‌اند . بعضى را داخل بعضى ديگر كرده‌اند و مناط آنست كه چنان بايد دانست كه خداوند متّصف به تمام صفات كماليّه است ، زيرا كه متّصف نبودن به صفات كماليّه مستلزم نقص است و هر صفت نقصى را بايد از خدا دور نمود ، زيرا كه بودن آن صفت در خداوند باعث نقص است .\r\n\r\n\r\n","description":"","footnote":"\r\nمعقول نيست به غير حلول كند و قائم با آن شود ، چون واجب محدود مىشود و متناهى مىگردد و تعقّل نمىشود كه شيئى واحد ، هم متناهى و هم غير متناهى باشد .\r\nاما دوم : هر شيئى كه متحد با غير آن شيئى شد لا بدّ با آن محدود مىشود و واجب الوجود محدود نيست ، پس معقول نيست كه با غير متحد شود ؛ خصوصا كه با آنچه متحد مىشود از اجسام صغيرهء ضعيفه باشد ، مانند اجسام بشرى كه واجب با آن عظمت كه مبدأ وجود موجودات از ارض و سماوات است و با آن كليهء موجودات قائم است ، تنزّل كرده با اين همه ضعف و عجزى كه لازمهء اجسام بشرى است و قوّت و قدرت به چيزى ندارد ، اتّحاد پيدا نمايد .\r\nپس نصارى كه قائلند واجب الوجود واحد است و عبارت از « اللّه » است و او سه تاست ، اللّه : اب ؛ عيسى : پسر ؛ روح القدس . اين سه وجود را مىگويند يكى است و عنوان يكى بودن سه‌گانگى را محفوظ مىدارند . مىگويند سه وجود يكى است ، و يك وجود سه تاست . اين اعتقاد تناقض و بذاته غير معقول است و تصورش ممكن نيست ، زيرا عقل جازم است كه « سه » غير از « يك » است و يك غير از « سه » است ؛ « سه » برگردد « يك » بشود عقلا محال است و اين امر فطرى است ، حتى طفل شيرخوار تميز مىدهد كه « يك » غير از « دو » است ، وقتى كه پستان مادر را مىمكد و شير را در آن كمتر مىبيند آن را رها كرده پستان ديگر مادر را مىگيرد ، چون با فطرت تشخيص مىدهد كه « دو » غير از « يك » است .\r\nلذا در اين عصر ما ، علم هر قدر رو به ترقّى مىرود ، عقيدهء نصارى رو به تنزّل و انحطاط و اضمحلال مىگذارد ، به خلاف عقايد اسلامى كه هر قدر علم ترقّى مىكند اعتقادات اسلامى هم رو به ترقّى مىرود ، چون موافق علم و عقل و فطرت است .\r\n","page_name":" 88 ","page_number":88},
  {"content":"\r\n\r\n\r\nباب سوّم در نبوّت\r\n\r\n","description":"","footnote":"","page_name":" 89 ","page_number":89},
  {"content":"\r\n . \r\n","description":"","footnote":"","page_name":" 90 ","page_number":90},
  {"content":"\r\n\r\n\r\nفصل اوّل در وجوب بعثت انبياء\r\nو ما در اينجا چهار دليل ذكر مىكنيم :\r\nدليل اوّل - دليلى است كه جناب امام جعفر صادق - عليه السلام - به آن اثبات نبوّت نموده‌اند . و هر چند اين دليل جامع همهء ادلّهء ديگر است و ساير ادلّه را متكلّمين و حكماء از اين برداشته‌اند ؛ امّا از جهت تكثير ادلّه ، ذكر آنها خالى از فايده نيست . و دليلى كه حضرت فرموده‌اند آنست كه در كتاب اصول كافى « 1 » مذكور است كه :\r\n« زنديقى « 2 » به خدمت آن حضرت آمد و عرض كرد كه :\r\n\r\n\r\n","description":"","footnote":"\r\n( 1 ) « اصول كافى » كتاب الحجّة ، ص 168 ، ج 1 ، ط تهران ، ط آخوندى .\r\n( 2 ) « زنديق » معرب است ولى اينكه اصل آن در فارسى كدام كلمه است ، مورد اختلاف است . در تعليقات « الفردوس الاعلى » در طبع دوم كه به امر شيخنا الاستاد الامام العلامة الاكبر كاشف الغطاء ( قدس سرّه ) در تبريز بچاپ آن در سال 1372 قمرى اقدام شد ، در اين موضوع جملاتى نگارش داده‌ام ، به صفحهء 264 - 265 رجوع شود .\r\nو شايد معرب « زنديك » باشد و لفظ « زنديق » به پيروان « مانى » كه ادّعاى پيغمبرى كرده اطلاق مىشود و در اسلام به هر بىدين و ملحد اطلاق شده و غالبا در حقّ گروهى كه قائل به دو مبدء « نور » و « ظلمت » بوده‌اند استعمال شده است ، چون مشترك و دو خدائىاند يا على التّحقيق مثل نصارى و وثنيين هند و غيره قائل به تثليث‌اند .\r\n","page_name":" 91 ","page_number":91},
  {"content":"\r\n\r\nاز كجا شما اثبات پيغمبران مىكنيد و مىگوئيد كه ضرور است كه خدا پيغمبران را مبعوث كند ؟\r\nآن حضرت فرمودند كه :\r\nچون ما ثابت كرديم به براهين عقليّه و نقليّه و شواهد قطعيّه ، كه از براى ما خالقى است حكيم و صانعى است عليم كه متعالى است از مشاهده و مكالمه با جميع مخلوقات ، و مخلوقات او نمىتوانند به او برسند به نحوى كه با او ملامسه نمايند ، يا با او گفت و شنود نمايند . و چون آن خالق ، حكيم و لطيف است البتّه مخلوقات و بندگان خود را ضايع نمىگذارد . پس بايد پيغمبران به ايشان مبعوث كند كه خالق ايشان را به ايشان بشناسانند و اوامر و نواهى او را به ايشان تبليغ نمايند و ايشان را دلالت كنند بر چيزى كه باعث مصلحت و خيريّت ايشان در آن باشد و هدايت كنند ايشان را به آنچه باعث بقاى ايشانست و صلاح دنيا و آخرت ايشان در آنست و آن پيغمبران و رسولان برگزيدگانند و جناب الهى ايشان را جميع حكمتها آموخته است و ايشان را به حكمت بر بندگان خود برانگيخته است و هر چند با ساير مردم در خلقت و صورت بشريّت شركت دارند ، امّا از جانب خدا مؤيّدند به نفوس قدسيّه ، و مخصوص‌اند به معجزات باهره و كرامات قاهره كه غير او با ايشان در اين امور شركت ندارد . و هرگاه ثابت شد كه وجود پيغمبر واجب شد و ضرور است بايد در هر ، دهر و زمانى ، پيغمبرى يا نائب او باشد تا زمين از حجّت خدا خالى نباشد . »\r\nدليل دوّم - آنست كه شكّى نيست كه نوع انسان كه چشم و چراغ عالميان است جناب ملك منّان او را به عبث ايجاد نفرموده است ، بلكه او را از جميع موجودات برگزيده است و او را به خلعت تكليف مخلّع كرده است و شكّى نيست كه بيرون آمدن او از عهدهء تكليف ، موقوف است بر دانستن آنچه به آن تكليف ، مكلّف شده است ، پس بر خدا لازم است كه آن را به مكلّفين اعلام كند ، زيرا كه هيچ عقل مكلّفى مستقلّ در ادراك آن نيست ؛ و شكّى نيست كه نمىتواند شد خدا آن را بىواسطه اعلام كند به هر يك از افراد مكلّفين ، زيرا كه اين محال است . « 3 » پس\r\n\r\n\r\n","description":"","footnote":"\r\n( 3 ) . وجوب تكليف ثابت و محقّق است . و شك نيست كه تمامى افراد مكلّفين قابل تلقّى وحى از مصدر ربوبى الهى نيستند و تحمّل اتيان و ابلاغ اوامر و نواهى ربّانى را ندارند ، پس لازم است از وجود شخصى كه ممتاز بوده و قابليت تلقّى وحى و ابلاغ داشته و هر دو جهت را دارا باشد ، تا به جهتى تلقى وحى از خداوند كند و به جهتى ديگر تبليغ اوامر و نواهى به مكلّفين نمايد .\r\n","page_name":" 92 ","page_number":92},
  {"content":"\r\n\r\nبايد شخصى را تعيين كند كه او را بر كافّهء مكلّفين مبعوث كند تا تكاليف را به ايشان برساند و الّا لازم مىآيد بر جناب الهى « تقصير » ، و اين محال است .\r\nدليل سوّم - آنست كه اشتباهى نيست كه فيّاض على الاطلاق ، نوع انسان را از براى « جود » و « لطف » ايجاد كرده است و اتمام « جود » و « لطف » ، موقوف است بر صلاح داشتن بندگان به حسب معاش و معاد ؛ و صلاح معاش و معاد موقوف است بر چند امر ، كه هر يك از آنها موقوف است بر وجود پيغمبران :\r\nاوّل شناختن مبدء و صفات او ، و اين امر هر چند عقلى است كه عقل مىتواند به او برسد ، امّا به شرطى كه تنبيه حاصل شود و پرده غفلت از پيش برداشته شود . ليكن اكثر مردم به اعتبار انغمار « 4 » ايشان در امور دنيويّه ، و تفرّق قلوب ايشان در خواهشهاى مختلفه ، اگر منبّهى نمىبود ، از سنهء « 5 » غفلت بيدار نمىشدند و به فكر اين نمىافتادند كه از براى ايشان خالقى باشد . پس واجب است كه خدا پيغمبران را به ايشان مبعوث كند تا ايشان را از خواب غفلت بيدار كند و به فكر بيفتند و تأمّل كنند و صانع خود را بشناسند .\r\nدوّم شناختن صفات حميده و اخلاق پسنديده و افعال حسنه و تحصيل كردن آنها ، و شناختن صفات ذميمه و ملكات ردّيه و افعال سيئه و اجتناب كردن از آنها . و شكى نيست كه جميع آن صفات و افعال را انسان متمكن نيست كه از پيش خود بشناسد ، پس بايد خدا كسى را بفرستد كه آنها را بشناساند .\r\nسوّم شناختن دوا و غذاهاى نافع و مضرّ ، زيرا كه چون بدن انسان مركب\r\n\r\n\r\n","description":"","footnote":"\r\n( 4 ) . فرو رفتن در مستى غفلت .\r\n( 5 ) . مقدمهء خواب ( خواب سبك ) .\r\n","page_name":" 93 ","page_number":93},
  {"content":"\r\n\r\nاست از عناصر اربعه « 6 » كه غايت تضادّ و تخالف در ميان آنهاست به اين جهت در معرض آفات است و امراض كثيره عارض آن مىشود و بعضى اغذيه و ادويه باعث صلاح بدن مىشود و بعضى باعث فساد آن مىشود و انتظام امور معاش و معاد آن و ترقّى كردن او از حضيض جهل و نقصان به اوج كمال و عرفان ، موقوف است بر سلامتى آن از امراض كثيره و باقى بودن بدن او بر صحّت طبيعيّه ؛ و شكّى نيست كه اين معنى موقوف است بر خوردن بعضى از اغذيه و ادويهء نافعه و اجتناب كردن از جميع اغذيه و ادويهء مهلكه و مضرّه ؛ و خوردن اغذيه و ادويهء نافعه و اجتناب كردن از اغذيهء مضرّه ، موقوف است بر شناختن آنها و شناختن آنها به تجربه موقوف است بر گذشتن زمان بسيارى و هلاك شدن جمع كثيرى و اين خلاف لطف است . پس بايد خدا خواص آنها را به شخصى الهام كند تا به بندگان او برساند و آن شخص نيست مگر نبىّ .\r\nو بالجمله شناختن هر يك از معارف الهيّه و صفات محموده و افعال ممدوحه و ملكات ذميمه و اخلاق خبيثه و خواص ادويه و اغذيه ، موقوف است بر وجود شخصى كه صاحب دو جهت باشد :\r\nيكى جهت الهيّه ، كه به آن جهت مناسبت با جناب احديّت داشته باشد و امور مذكوره را از او استفاضه نمايد و يك جهت بشريّت كه به آن جهت مناسبت با بشر داشته باشد و امور مذكوره را بر ايشان افاضه نمايد .\r\nدليل چهارم - آنست كه رسيدن افراد انسان به درجات عاليهء علم و عمل ، موقوف است بر زندگانى ايشان در مدّت مديده ؛ و زندگانى ايشان در اين مدّت ، موقوف است بر امور چند ، از لباس و مأكولات و اسلحه‌اى چند ، كه به آنها دفع دشمنان از خود بكنند و ساير آنچه افراد انسانى به آن محتاج مىباشند . و شكّى نيست كه هر يك از افراد انسان ، خود به تنهائى نمىتواند كه همهء اين امور را بدست خود سرانجام كند ، بلكه در سرانجام شدن امور مذكوره ، بعضى محتاج به\r\n\r\n\r\n","description":"","footnote":"\r\n( 6 ) . اين كلام نظر به آراء سابقين است .\r\n","page_name":" 94 ","page_number":94},
  {"content":"\r\n\r\nبعضى ديگر هستند ؛ پس بايد جمعى از افراد انسان معاونت و امداد يكديگر را بكنند تا امور مذكوره سرانجام شود ؛ مثل اينكه يكى از براى ديگرى خيّاطى بكند و يكى ديگر از براى او صبّاغى بكند و ديگرى جولائى « 7 » كند و ديگرى زراعت كند و ديگرى حدّادى .\r\nو بالجمله جمعى كه در شهرى يا ولايتى ساكن باشند ، محتاجند كه هر يك مشغول شغلى باشند تا امور معاش و معاد ايشان منتظم شود . و از اينجاست كه انسان را « مدنىّ بالطبع » مىگويند ؛ يعنى « محتاج است به تمدن » كه عبارتست از جمعيت ايشان در موضعى .\r\nشكّى نيست كه جمعى از افراد انسانى كه در يك موضع ساكن باشند و با يكديگر معامله و دادوستد داشته باشند ، در اكثر اوقات ، اگر در ميان ايشان قانون و سنّتى نباشد كه در وقت نزاع رجوع به آن كنند تا قطع نزاع ايشان بشود ، لازم مىآيد كه در ميان ايشان هرج و مرج واقع شود و مظلومان از جور ظالمان در اذيّت و زحمت ، و ضعفاء از ستم اقويا در شدّت و مشقّت ، و زيردستان از جبر زبردستان در تعب و محنت باشند ؛ و هر يك از آنها در قوّت و ضعف با امثال خود هميشه در منازعه و مخاصمه باشند و آتش فتنه و عدوان در ميان ايشان مشتعل باشد و اين معنى بالاخرة منجر مىشود به هلاكت جميع بنى نوع انسانى . پس لازم است كه قاعده و قانونى در ميان ايشان باشد كه در وقت نزاع رجوع به آن كنند تا سلوك ميان ايشان به عدل باشد و مفاسد مذكوره لازم نيايد و اين قاعده و قانون را هر كس نمىتواند وضع نمود ، زيرا كه مردم قول هر كسى را قبول نمىكنند ، بلكه بايد واضع آن كسى باشد كه قول او در نزد همهء مردم مسلّم باشد . و همچنين كسى مسلّم نمىتواند شد مگر اينكه قول او از جانب خدا باشد و آن كس عبارتست از « نبىّ » و قاعده و قانونى را كه او وضع كرده است عبارتست از « شريعت » كه مردم در وقت منازعه رجوع به آن مىكنند و قطع نزاع مىشود . و مخفى نيست كه حامل اين شريعت\r\n\r\n\r\n","description":"","footnote":"\r\n( 7 ) . يعنى بافندگى و صحيح آن جولاهى است با « ها » و « جولاه » بر وزن « روباه » ، بافنده را گويند ؛ رجوع شود به معاجم لغت فارسى .\r\n","page_name":" 95 ","page_number":95},
  {"content":"\r\n\r\nنمىتواند شد كه از غير نوع انسانى باشد ، زيرا كه طبايع ايشان از غير نوع خود منافرت دارند ، پس بايد كه حامل شريعت شخصى از بنى نوع انسانى باشد .\r\nو شيخ ابو على سينا در كتاب شفا مىگويد كه :\r\n« احتياج نوع انسانى به وجود شخصى كه حامل شريعت باشد ، در نظام عالم بيشتر است از احتياج به مژهء چشم و ابرو ؛ بلكه احتياج به او بيشتر است از احتياج به هر چيزى . » « 8 »\r\n\r\n\r\n","description":"","footnote":"\r\n( 8 ) . شيخ الرّئيس ( ره ) اين كلام را كه مصنّف ( ره ) از او نقل فرموده در كتاب « شفا » در فصل « اثبات نبوّت و كيفيّت دعوت نبىّ مردم را بر خداوند تعالى و برگشت به طرف او » بيان فرموده است . آنجا كه مىفرمايد : فالحاجة الى هذا الانسان . . . اشدّ من الحاجة الى انبات الشعر على الاشفار . . .\r\n","page_name":" 96 ","page_number":96},
  {"content":"\r\n\r\n\r\nفصل دوّم در عصمت انبياء\r\nبدان كه عصمت عبارتست از « ملكه » كه با وجود آن داعى بر معصيت نباشد و اگر چه قدرت بر آن داشته باشد . و فرقهء محقّهء شيعهء اثنىعشريّه ، متّفقند بر اينكه انبياء بايد از جميع معاصى معصوم باشند و ما سه دليل در اينجا بر عصمت انبياء ذكر مىكنيم :\r\nدليل اوّل - آنست كه شكّى نيست كه ارسال نبىّ لطف است از جناب الهى نسبت به بندگان و اتمام لطف موقوف است بر عصمت او از خطا و معصيت ، زيرا كه هرگاه معصوم و مجرّد از خطا و معصيت نباشد اعتماد و وثوق بر اقوال و افعال او نخواهد بود و هرگاه وثوق و اعتماد بر اقوال و افعال او نباشد زمرهء مكلّفين - كما هو حقّه - اطاعت و انقياد جميع افعال و اقوال او را نخواهند كرد و در اين صورت اتمام لطف نشده خواهد بود ، زيرا كه لطف كامل وقتى است كه اطاعت و انقياد او - كما هو حقّه - به عمل بيايد و مع ذلك چون جايز باشد كه مرتكب معصيت بشود ، گاهست كه مردم را به معصيت امر كند و از اطاعت منع نمايد و اين خلاف لطف است « 9 » ، پس بايد « نبىّ » از جميع معاصى و خطيئات معصوم باشد .\r\n\r\n\r\n","description":"","footnote":"\r\n( 9 ) . مراد از اينكه متكلّمين مىگويند « لطف بر خداوند احديّت - جلّت عظمته - واجبست » ، وجوب عقلى است . يعنى عقل حاكم است كه اگر خدا فلان فعل را به عمل نياورد قبيح است و آن از\r\n","page_name":" 97 ","page_number":97},
  {"content":"\r\n\r\nدليل دوّم - آنست كه شبهه‌اى نيست كه « نبىّ » حامل نواميس الوهيّت و خازن اسرار ربوبيّت است كه امين وحى الهى و متحمّل احكام او از اوامر و نواهى و حجّت خداست بر عباد و قيّم اوست در بلاد ، و شكّى نيست كه اين مرتبه با ارتكاب معاصى جمع نمىشود . و چگونه جناب الهى شخصى را كه اعتماد به او نداشته باشد و مثل ساير مردم باشد ، امين مىكند بر اين امور عظيمه .\r\nبلى ؛ گاهى غافل بىشعور كه جاهل است به بواطن امور ، شخصى را كه\r\n\r\n\r\n","description":"","footnote":"\r\nخداوند صادر نمىشود ، پس لطف از باب « حكمت » بر خدا لازم است تا « قبح » لازم نيايد و صدور « قبح » از خدا محال است .\r\nبراى لزوم لطف دو وجه است :\r\nاول : خداوند تعالى خودش در « قرآن مجيد » و فرقان عظيم در چند مورد از آن خبر داده و فرموده :\r\n « اللَّهُ لَطِيفٌ بِعِبادِهِ »  ، و فرموده :  « هُوَ الرَّحْمنُ الرَّحِيمُ »  و فرموده :  « وَ إِنَّ رَبَّكَ لَذُو فَضْلٍ عَلَى النَّاسِ »  ، و فرموده :  « وَ لَوْ لا فَضْلُ اللَّهِ عَلَيْكُمْ وَ رَحْمَتُهُ ما زَكى مِنْكُمْ مِنْ أَحَدٍ أَبَداً »  ، و فرموده :  « كَتَبَ رَبُّكُمْ عَلى نَفْسِهِ الرَّحْمَةَ »  ، و غير از اينها از آيات شريفه ؛ و تخلّف در خبرهاى خداوندى محال است ، پس لطف به مقتضاى اخبار بارى تعالى لازم است قطعا .\r\nدوم : خلقت انسان بالضروره براى غرضى است و آن رسانيدن اوست بر منافع دنيويّه و اخرويّه ، و آنچه اشاعره گفته‌اند كه : « افعال اللّه تعالى غير معلّل به اغراض است » ، مدّعاى آنها را نصّ صريح قرآنى دفع مىكند كه فرموده :  « وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ »  ، و فرموده :  « أَ فَحَسِبْتُمْ أَنَّما خَلَقْناكُمْ عَبَثاً »  ، پس لا بدّ بايد مراد اشاعره غير از اين اغراض باشد و تفصيل آن در كتب مفصّلهء كلامى مذكور است .\r\nپس به مقتضاى آيات كثيره ، غرض از « خلقت انسان » و ايجاد بندگان عبارت از « اطاعت » و عبوديّت - كه اساس سعادت و ترفيع درجات مانع از فرو رفتن بر دركات است - مىباشد ؛ پس هر چه موجب حصول اين غرض است و ترك آن مانع از حصول آنست لازم مىآيد كه خداوند تعالى از باب حكمت بوجود آورد ، زيرا ترك آن لازم گرفته كه نقض غرض نمايد . و شكّى نيست كه نقض غرض از باب « لطف » محال است ، پس لطف از باب « حكمت » لازم است ( البتّه به نحوى كه از آن التجاء و اضطرار لازم نيايد و لذا لازم نيست كه بندگان را اكراه بر اطاعت امام ( ع ) نمايد ، و بايد در اين مورد امر خداوندى را به حضرت موسى و هارون ( ع ) كه نزد فرعون بروند :  فَقُولا لَهُ قَوْلًا لَيِّناً  ، و با او به نرمى حرف بزنند شايد او هدايت بيابد ، در مد نظر قرار داد كه شرح آن خارج از وضع اين مقام است و در رسالهء اثبات وجود امام ( ع ) در هر زمان توضيح داده‌ام ) .\r\n","page_name":" 98 ","page_number":98},
  {"content":"\r\n\r\nخطاكار و غير امين باشد ، بر امور خود امين مىكند ، ليكن اين به سبب عدم علم او است به باطن آن شخص و الّا ممتنع است كه چنين كارى بكند . پس جناب علّام الغيوب كه خيبر است به ضماير بندگان و بصير است به سراير ايشان ، محال است كه شخصى را كه معصيت از او سرزند و خود امين نباشد ، امين كند بر ديگران و امور عظيمه كه مذكور شد به او واگذارد .\r\nدليل سوّم - دليلى است كه حكماء ديگر ذكر كرده‌اند و آن دليل اينست كه قابل رتبهء نبوّت كسى است كه جميع قواى طبيعيّه و حيوانيّه و نفسانيّهء او ، مطيع و منقاد و مقهور عقل او شده باشد و كسى كه جميع قوّتهاى او تابع عقل او شوند ، محال است كه معصيت از او سرزند و صادر شود ، زيرا كه جميع معاصى در نظر عقل قبيح است و هر كه معصيتى از او صادر مىشود تا يكى از قوّتهاى او مثل قوّت غضبى يا قوّت شهوى يا غيرهما ، بر عقل او غالب نشود ، محال است كه مرتكب معصيت شود و اين دليل در كمال قوّت و متانت است .\r\n\r\n","description":"","footnote":"","page_name":" 99 ","page_number":99},
  {"content":"\r\n . \r\n","description":"","footnote":"","page_name":" 100 ","page_number":100},
  {"content":"\r\n\r\n\r\nفصل سوّم در طريق معرفت نبىّ\r\nمخفى نماند كه هر كس ادّعاى نبوّت نمايد ، نمىبايد شنيد دعوى او را شنيد و نمىبايد قول او را قبول نمود ، زيرا كه اشخاص متعدّده كه هيچ‌يك نبىّ نبودند ، آمدند و دعوى نبوّت نمودند . پس نبىّ را ناچار است از « حجّتى » و « برهانى » كه مصدّق نبوّت او باشد . و اين ظاهر است كه كسى را كه جناب الهى او را به رتبهء نبوّت سرافراز كند و او را حامل اوامر و نواهى و متحمّل تكاليف غير متناهى كند كه آنها را به بندگان برساند ، البتّه او را « حجّت » و « بيّنه » عطا كند كه بندگان او به سبب آن حجّت و بيّنه آن دعوى عظيم را از او قبول كنند . و با وجود اين ، بايد او را به صفاتى چند هم ممتاز كند كه آن صفات در ساير بنى نوع انسانى نباشد . و چون معجزه عبارتست از فعلى كه مردم از رسيدن به آن عاجز باشند ، و آن را خارق عادت هم مىگويند به اعتبار اينكه خلاف افعال عاديه است كه در ميان مردم متداول است . پس هر كس كه ادّعاى نبوّت يا امامت كند و مقارن ادّعاى خود معجزه بياورد ، او نبىّ يا امام است « 10 » و هرگاه مقارن ادّعا نباشد ، يعنى هرگاه كسى\r\n\r\n\r\n","description":"","footnote":"\r\n( 10 ) . فرق ميان معجزهء پيغمبر و امام آنست كه پيغمبر ( ص ) در مقام تحدّى و اثبات نبوّت خود بايد معجزه نشان بدهد و نبوّت خود را با آن ثابت كرده و روشن نمايد كه او از جانب خداوند فرستاده شده است ، و امّا امام ( ع ) با آنكه مثل پيغمبر داراى قدرت معجزه نشان دادن است ولى لازم نيست كه به\r\n","page_name":" 101 ","page_number":101},
  {"content":"\r\n\r\nكه مدّعى نبوّت و امامت نباشد و امرى خارق عادت از او سربزند ، او را صاحب « كرامت » مىگويند . مثل آمدن مائده از براى حضرت مريم ( ع ) . « 11 » و هرگاه از مدّعى نبوّت خارق عادت سرزند ، امّا مخالف باشد به آنچه از او طلب كرده‌اند او را « معجزهء كاذبه » مىگويند . همچنانكه به « مسيلمه » كذّاب متنبّى گفتند كه محمّد - صلى اللّه عليه و آله و سلّم - آب دهن خود را به چاهى انداخت كه آب آن چاه خشك شده بود ، آب آن چاه جارى شد ، اگر تو هم پيغمبرى ، چنين كن . او آب دهن نجس پليد خود را به چاهى افكند كه آب داشت ، بالمرّه آب خشك شد .\r\n\r\n\r\n","description":"","footnote":"\r\nمقام تحدّى بيايد و در اثبات امامت خود معجزه نشان بدهد ، چون امام از جانب خدا بوسيلهء پيغمبر ( ص ) بايد تعيين و منصوب شود زيرا بايد « معصوم » باشد و عصمت را غير از خدا كسى عالم نيست و لذا امام در اثبات مقام امامت احتياج به معجزه ندارد .\r\nآرى ، هرگاه از امام ( ع ) كسى معجزه بخواهد و مصلحت اقتضاء كند بايد معجزه نشان داده و ظاهر نمايد ، براى آنكه امام ( ع ) داراى كمالات و علوم پيغمبر ( ص ) است و فرقى ندارند مگر در منصب نبوّت . و از آنچه گفته شد معلوم گشت كه چرا حضرت صدّيقهء طاهره زهرا - سلام الله عليها - فرمود :\r\n« امام مانند كعبه است ، مردم بايد بروند دور آن بگردند و آن را پيدا كرده و بشناسند . »\r\nچنانچه همين فرمايش را سيد علم الهدى ( ره ) در رسالهء « ناسخ و منسوخ » از پيغمبر اكرم ( ص ) نيز نقل كرده است .\r\nپس اگر كسى امام را پيدا كرد و از وى خارق العاده خواست بايد نشان بدهد و نمىتواند در مقام اثبات امامت خود در آن موقع از معجزه نشان دادن خوددارى كند . و از آنچه گفته شد نيز معلوم گشت : خارق العاده‌اى كه امام ( ع ) نشان مىدهد به آن نيز « معجزه » گفته مىشود و اينكه بعضى از قاصرها خيال مىكنند كه بايد به آن « كرامت » اطلاق كرد ، بىوجه است .\r\nمحقّق ميرزاى قمى ( ره ) در رسالهء « اصول دين » فرموده :\r\n« امام شناخته مىشود به معجزه ، كه هر كه دعوى امامت كند و بر طبق آن معجزه ظاهر كند ، دلالت مىكند بر حقيت او ، چنانچه در نبوّت گذشت . »\r\nو آن رساله خطى بوده و در كتابخانهء ما موجود است .\r\n( 11 ) . چنانچه بر آن « قرآن مجيد » دلالت دارد و همچنين سنّت ثابته به تواتر معنوى دلالت دارد به آمدن مائدهء بهشتى از جانب خداوند به حضرت صدّيقهء طاهره فاطمهء زهرا - سلام الله عليها - و مكرّر به آن حضرت مائدهء بهشتى آمده است .\r\n","page_name":" 102 ","page_number":102},
  {"content":"\r\n\r\nو سرّ ظاهر شدن معجزهء كاذبه آنست كه بر مردم ظاهر شود كه او در دعوى خود كاذبست ؛ يعنى : جناب احديّت اين خارق عادت را به ظهور مىآورد كه كسى شك در عدم نبوّت آن مدّعى كاذب نكند . و از اين قبيل امور بسيار از « مسيلمه » سر زد تا جماعتى كه تصديق او را كرده بودند همگى رجوع كردند .\r\nو فرق ميان « معجزه » و « سحر » و « شعبده » آنست كه سحر و شعبده از امور عاديه است مگر اينكه سبب آن بر اكثر مردم مخفى است ، به خلاف معجزه كه از امور عاديه نيست و مطلقا سببى از براى آن نيست .\r\nو توضيح كلام در اين مقام آنست كه امور عاديه كه عادت الله جارى شده است كه بشود ، دو قسم است :\r\nيكى آنكه سبب او ظاهر باشد و اين قسم يا اينست كه از اسباب ارضيّه حاصل شود ، مثل : تأثير بعضى از غذاها و دواها و انسان شدن نطفه و غير اينها از امورى كه به اسباب ارضيه بهم مىرسد ؛ و يا اين است كه از اسباب سماويّه حاصل مىشود ، مثل : حرارتى كه از آفتاب حاصل مىشود و برودتى كه از بعضى كواكب بهم مىرسد ؛ و يا از تركيب اسباب ارضيّه و سماويّه هر دو با هم حاصل مىشود ، مثل : تأثيرى كه حاصل مىشود از دوائى كه در وضعى خاص از اوضاع فلكيّه خورده شود ، يا تأثير دعائى كه در وضع خاص نوشته شود يا خوانده شود . و مجموع اين سه نوع كه مذكور شد از اموريست كه عادت اللّه جارى شده است كه بشود و اسباب آنها هم بر اكثر مردم ظاهر است .\r\nقسم دوم آنست كه از امور عاديه است كه اسباب ارضيّه يا سماويّه يا هر دو با هم دارد ، امّا اسباب آنها بر اكثر مردم مخفى است ، مثل : سحر و شعبده و طلسمات و نيز نجات . « 12 » و چون‌كه اينها سببى دارند ، تعليم و تعلّم در آنها مىباشد ،\r\n\r\n\r\n","description":"","footnote":"\r\n( 12 ) . « نيرنج » به كسر اول بر وزن « بيرنج » به معنى مكر و حيله و سحر و افسون و طلسم و جادوئى باشد . و بعضى گويند نيرنج معرب نيرنگ است .\r\nنيرنگ با « كاف » فارسى بر وزن و معناى نيرنج است كه سحر و ساحرى و افسون و افسونگرى و طلسم و مكر و حيله و فسون و هيولاى هر چيز را گويند ، و آنچه مرتبهء اوّل نقاشان با\r\n","page_name":" 103 ","page_number":103},
  {"content":"\r\n\r\nيعنى : هر كه اين علوم را بداند مىتواند ديگرى را تعليم كند ، به خلاف معجزه كه مطلقا سببى ندارد ، زيرا كه معلوم است كه شقّ قمر نمىتواند شد كه به سببى و حيله‌اى باشد ، بلكه عطيّه ايست از جناب الهى ، به هر كه خواهد مىدهد . و از اين جهت صاحب معجزه نمىتواند آن را تعليم به ديگرى بكند ، زيرا كه چون سببى و علّتى غير از ارادهء الهى ندارد ، تعليم در آن معنى ندارد .\r\nپس معلوم شد كه معجزه خارق عادت است و سحر و كهانت و شعبده خارق عادت نيست ، بلكه امور عاديه است كه اسباب آنها بر اكثر مردم مخفى است .\r\nو فرق گذاشتن ميان معجزه و سحر و شعبده بر كسى كه از معارف بهره‌اى داشته باشد در نهايت سهولت است ، زيرا كه مىتواند يافت كه آن سبب دارد يا نه ؛ و ارباب سحر اين معنى را زودتر از همه كس مىتوانند معلوم كنند و بدانند و از اين جهت ، اوّل كسى كه ايمان آورد به حضرت موسى - عليه السلام - سحره بودند . ولى اين معنى بر عوام اشكال دارد و بايد اوّلا در اين معنى تقليد خواص خود را بكنند تا نور حقيقت بر دلهاى ايشان تافته شود - و الله يعلم - .\r\nبلى ؛ در ميان « صاحب معجزه » و « ساحر » فرق ديگر هست كه عوام مىتواند آن را يافت و آن اينست كه كسى كه « صاحب معجزه » باشد ، هر آنچه از خوارق عادت را بر سبيل حجّت از او طلب كنند ، مىتواند او را ظاهر كند ، همچنانكه جمعى معاندين آنچه از پيغمبر ما طلب كردند ، همه را به عمل آورد و همچنين بود حكم در ساير پيغمبران ؛ به خلاف « ساحر » كه عمل او منحصر است به آن فعل خاصّى كه آن را تعليم گرفته است و اگر خارق عادات ديگر از او طلب كنند ، عاجز مىشود . و از اين جهت ، احدى نديده است و نشنيده است كه ساحرى آمده باشد و هرچه از او طلب كنند به عمل بياورد .\r\n\r\n\r\n","description":"","footnote":"\r\nانگشت و ذغال نقش و طرح كنند و بكشند . و به فتح اوّل هم آمده است .\r\nو نيرنگ از كلمات دينى آتش‌پرستان بوده چنانچه بعضى از مجوسىهاى معاصر ادّعا كرده و از گرويدن ايرانيان نجيب باهوش به اسلام و توحيد بسيار ناراحت شده و از روى تعصّب قومى جاهلى درد دل گرفته و با آن درد هم از دنيا به طرف آخرت رهسپار شد ؛ رجوع شود به « برهان قاطع » ، ج 4 ، ص 2225 ، و پاورقى آن .\r\n","page_name":" 104 ","page_number":104},
  {"content":"\r\n\r\n\r\nفصل چهارم در اثبات نبوّت حضرت خاتم النّبيّين و سيّد المرسلين محمد بن عبد الله بن عبد المطلب صلوات اللّه عليه و على اولاده الطّاهرين\r\nبدان كه دليل بر نبوّت آن حضرت بسيار است و ما در اين رساله به چند دليلى كه امتن ادلّه هست اكتفا مىكنيم :\r\nدليل اوّل - معجزات و خوارق عاداتى است كه از آن حضرت ظاهر شده است و معجزات آن حضرت نسبت به امثال ما جماعت محرومين از زمان حضور او ، بر دو قسم است :\r\nقسم اوّل : معجزه‌اى كه حال مشاهده مىكنيم كه عبارت از « قرآن » است . و معجزه بودن قرآن از وجوه متعدّده است كه بعضى از آنها معلوم خواص مىتواند شد ، امّا معلوم بر عوام نمىتواند شد و بعض ديگر بر خواص و عوام هر دو معلوم مىتواند شد .\r\n[ الف 
  ] امّا وجوهى كه بر خواص مىتواند معلوم شود سه چيز است :\r\nوجه اوّل - فصاحت و بلاغت ؛ و توضيح اين آنست كه اگر كسى در علم فصاحت و بلاغت مهارتى داشته باشد ، مىداند كه اين قسم از فصاحت و اين نحو از بلاغت و اين اسلوب غريب و اين نظم عجيب ، در قوّهء فصحاء عالم و در عهدهء بلغاء بنى آدم نيست .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nوجه دوّم - اشتمال آنست بر اصول معارف ، كه اگر كسى ديدهء او به نور معرفت روشن شده باشد ، مىداند كه با وجود اختصار ، محتويست بر جميع اصول معارف و حقايق ، و با وجود ايجاز ، منطويست بر همهء فنون اسرار و دقائق ؛ به نحوى كه همهء حكماء سابقين و عرفا مشاهدين ، با وجود سعى و اهتمام در استخراج دقائق معارف حقيقيّه ، و جدّ و جهد مالاكلام در استنتاج نتايج از مقدّمات يقينيّه ، به عشرى از اعشار ، و به اندكى از بسيار آن نتوانستند رسيد .\r\nوجه سوّم - تأثير استماع او در نفوس ؛ به نحوى كه چنانچه كسى كه نفس او فى الجمله از كدورات عالم طبيعت مصفّى شده باشد و لمعات انوار عالم حقيقت بر او جلوه‌گر آمده باشد ، به مجرّد استماع آن كلام معجز نظام ، اثرى از آن در نفس خود مشاهده مىكند كه وراى آثاريست كه از كلمات بنى نوع انسانى مشاهده مىشود .\r\n[ ب 
  ] امّا وجوهى كه بر خواص و عوام هر دو معلوم مىتواند شد سه وجه است :\r\nوجه اوّل - اينكه به تواتر ثابت شده است كه جناب محمّد بن عبد اللّه - صلى اللّه عليه و آله و سلّم - ادّعاى نبوّت نمود و قرآن را معجزهء خود آورد و با آن جميع فصحاء و بلغاء عرب تحدّى يعنى معارضه نمود و گفت كه : اين كلام الهى است و معجزهء من است اگر انكار اين معنى را مىكنيد ، شما همه ارباب فصاحت و بلاغت هستيد ، مثل آن را بياوريد .\r\nو جميع فصحاء « قحطان » و بلغاء « عدنان » ، با غايت رتبهء فصاحت و نهايت مرتبهء بلاغت ، و با وجود شدّت لجاج و عناد و كمال عداوت و بغض ايشان نسبت به آن عالىشأن ، هر چند سعى كردند ، نتوانستند يك آيه مثل آيات قرآنى بياورند ؛ تا اينكه چهار نفر از ايشان كه افصح از جميع بودند هر يك ، يك آيه از قرآن برداشتند و رفتند كه در مقابلهء آن آيه‌اى بياورند و بعد از يك سال ، ملاقات آن چهار نفر شد و همه اقرار به معجزه كردند . و همچنين هر يك از فصحاء ، غايت سعى خود را به عمل آوردند تا آخر الامر همه اقرار به « عجز » و « هيچ ندانى » كرده ، و « مقاتله به سيوف » را بر « معارضه به حروف » اختيار نمودند ؛ تا اينكه جمعى به ضرب سيوف مسلمين ، وارد اسفل سافلين و برخى داخل صراط المستقيم دين مبين شدند .\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nو در اين هم شبهه‌اى نيست كه فصحاء عصر حضرت خاتم الانبياء ، بيشتر از فصحاء جميع اعصار بودند و در رشتهء فصاحت ماهرتر از فصحاء اعصار ديگر بودند . و سنّت الهيّه هم بر آن قرار گرفته كه يكى از معجزات هر پيغمبرى از نوع فعلى باشد كه اهل آن عصر در آن ماهر مىباشند . همچنانكه در زمان حضرت موسى - عليه السلام - چون سحره بسيار بودند ، خداى تعالى به او معجزهء اژدها شدن عصا را داد ؛ و در زمان حضرت داود - عليه السلام - چون موسيقىدانان بيشمار بودند ، خداى تعالى نيز به او نغمه‌اى عطا فرمود كه هر حيوانى و انسانى كه مىشنيد ، بيهوش مىشدند ، بلكه اضطراب در جمادات بهم مىرسيد ؛ و در زمان حضرت روح اللّه ( ع ) چون اطباء حاذق بسيار بودند و امراض غريبه را معالجه مىكردند ، جناب الهى به او معجزهء احياء اموات عنايت فرمود ؛ و در زمان حضرت خاتم المرسلين - عليه و على اولاده افضل صلوات المصلّين - چون فصحاء ذوى البلاغة و بلغاء اولى البراعة ، بىحدّ و نهايت بودند ؛ لهذا جناب خالق البرية به او « قرآن » را عنايت فرمود .\r\nو سرّ اين آنست كه هرگاه صاحبان فنّ ، مشاهدهء معجزه را بكنند كه از نوع فن او است ، دفعتا ادراك مىكنند كه اين معجزه است و كار بشر نيست و زود اقرار به نبوّت صاحب معجزه مىكنند و ديگران هم تابع مىشوند ؛ به خلاف ساير مردم كه فرق گذاشتن ميان معجزات و افعالى كه خفيّه الاسباب باشد بر ايشان اشكال دارد . و از اين جهت اوّل سحره به موسى - عليه السلام - ايمان آوردند و اطبّاء حاذق به عيسى - عليه السلام - زودتر ايمان آوردند و همچنين فصحاء و بلغاء آسان‌تر منقاد خاتم النبيّين - صلى اللّه عليه و آله و سلّم - مىشدند .\r\nو از آنچه ما ذكر كرديم معلوم مىشود كه كسى را نمىرسد كه بگويد كه ممكن است كه محمد - صلّى اللّه عليه و آله و سلّم - افصح فصحاء آن عصر بوده است و آيات قرآن را خود ايراد كرده باشد و جميع فصحاء از آن قسم تأليف عاجز بوده‌اند ، زيرا كه عقل مستقيم و ذهن قويم حاكم است كه محالست كه انسانى تأليف كلامى را بكند ، در عصرى كه اكثر مردم آن عصر فصحاء باشند و اهل آن عصر با ساير اعصار متقدّمه و متأخّره نتوانند كه يك سطر كلامى را مثل كلام او بياورند ،\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nزيرا كه هرگاه مؤلّف آن كلام از نوع ايشان باشد و همين در رتبهء فصاحت از آن بالاتر باشد ، البتّه يكى از ايشان بهم مىرسد كه قليلى از كلام او شبيه به كلام « 13 » او باشد . مثلا : در ميان شعراء عرب « امر القيس » افصح بوده است و مع ذلك اشعار ساير شعراء عرب كه افصح از اشعار او مىباشد بىحدّ و حصر است ؛ و همچنين « فردوسى » نسبت به شعراء عجم ؛ و همچنين هر كسى كه در فنّى ماهرتر باشد از ساير اهل آن فنّ ، ممتنع است كه ديگرى از ارباب آن ، در يك جزئى از جزئيات آن فنّ بالاتر از او يا مثل آن نباشد ، و حال اينكه محمّد بن عبد اللّه - صلّى اللّه عليه و آله و سلّم - با وجود اينكه به « قرآن » معارضه نمود و جميع فصحاء غايت سعى خود را به عمل آوردند ، نتوانستند يك آيه يا نصف آيه كه شبيه به آيات قرآنى باشد ، بياورند ؛ و بعد از او هم كسى بهم نرسيد كه قادر بر اين معنى باشد ، و كسى را هم نمىرسد كه بگويد « گاهست كه كسى كلامى به فصاحت قرآن آورده باشد و به ما نرسيده باشد » ، زيرا كه مىگوئيم به تواتر رسيده است كه در وقتى كه محمّد - صلّى اللّه عليه و آله و سلّم - معارضه به قرآن نمود ، همهء فصحاء و بلغاء اقرار به عجز نمودند .\r\n\r\n\r\n","description":"","footnote":"\r\n( 13 ) . تمامى افراد موجودات در عالم ممكن نيست عين همديگر باشند ولى شبيه و مثل و مانند همديگر مىتوانند بشوند ، و مانند پيدا مىكنند و لذا مىبينيم كتابهائى در دنيا تأليف شده كه در موقعيّت خود ممتاز و عين آن هرگز پيدا نمىشود ، مثلا كتاب فقه فلان فقيه ، يا ديوان شعر فلان شاعر ، عين آنها وجود ندارد و كتاب ديگرى عين آنها ممكن نيست بشود ، ولى مانند و مثل آنها پيدا مىشود كه شبيه به آنها باشد . و مثلا اشعار فردوسى عين آنها امكان ندارد يافت شود ، ولى نظير و شبيه و بلكه بهتر از آنها وجود دارد و بسيار است .\r\nامّا قرآن مجيد مثل ساير موجودات نيست ، عين آن كه امكان ندارد بوجود آيد ، شبيه و مثل و مانندش هم ممكن نيست پيدا بشود . چنانچه تا حال شبيه قرآن مجيد بوجود نيامده است و هر كس خواسته مانند آن كلماتى بگويد رسوا شده است . و امّا علت اينكه چرا قرآن ، شبيه و مثل و مانندش هم پيدا نمىشود ، زيرا بشر به تمامى اسماء و لغات و نكات و دقايق آنها احاطه ندارد و كمتر مىتواند روابط الفاظ را با معانى درك كند و هر قدر بهترين جملاتى را انتخاب نمايد يا الفاظ زيبائى را به فكر خود بدست بياورد ، هرگز باز نمىتواند مانند قرآن كوتاه و زيبا و پرمعنى بياورد . و علتهاى زيادى از دانشمندان بيان كرده‌اند ولى در اينجا نتوان به آنها اشاره نمود و فقط به يك علت اشاره شد . بايد به كتابهائى كه دربارهء اعجاز قرآن نوشته شده مراجعه كرد و همچنين به تفاسير رجوع شود .\r\n","page_name":" 108 ","page_number":108},
  {"content":"\r\n\r\nو تواتر عبارتست از خبر دادن جمع كثيرى كه خبر ايشان افادهء يقين كند و احتمال كذب نداشته باشد مثلا ما نوح و ذو القرنين « 14 » و رستم و اسفنديار و ساير امم ماضيه را نديده‌ايم ، و همچنين شهر « خطا » و « ايغور » « 15 » و ساير بلاد بعيده را مشاهده نكرده‌ايم ، امّا از كثرت اخبار شكّى نداريم كه نوح و ذو القرنين و رستم و\r\n\r\n\r\n","description":"","footnote":"\r\n( 14 ) . قرآن مقدّس تصريح فرموده كه « ذو القرنين » ، بانى سدّ است و نام او را ذكر نفرموده ، عده‌اى خيال كرده‌اند كه او « اسكندر » رومى است و بعضى تصور نموده كه از ملوك « آشور » و بعد از اسكندر رومى آمده ؛ در صورتى كه « ذو القرنين » بانى سدّ ، سيصد سال تقريبا قبل از اسكندر رومى بوده است . و بعضى معتقدند كه « اسكندر رومى مكدونى » غير از « اسكندر ذو القرنين » است و هر دو را نام « اسكندر » بوده و جهت اشتباه هم نام بودن اين دو نفر شده .\r\nعلامه آقا سيد محمد على هبة الدين شهرستانى ( ره ) قائل است كه ذو القرنين يك مرد مقتدر نيكوكار از ملوك حمير يمن است و نامش « صعب بن عبد اللّه » است و روايت از امير المؤمنين - سلام اللّه عليه - هم موافق آنست .\r\nابو الكلام آزاد هندى و بعضى ديگر « ذو القرنين » را به كوروش از ملوك هخامنشى تطبيق كرده ، ولى احتمالات و تطبيقات و حدسيات بيشترى نيست .\r\n( 15 ) . لفظ « ايغور » ، (  oygur  ) تركى است نام يكى از قبائل ترك است و ضبط صحيح آن « ايغر » به ضم « همزه » و سكون « ياء » و ضم « غين معجمه » و سكون « راء » است و « اويغور » هم مىنويسند ، چنانچه در « فرهنگ معين » است ، ج 5 ، ص 201 . و همو در حقّ آنها گويد كه : « يكى از قبائل ترك كه متمدن‌ترين آنها بشمار مىرفتند » ، بعد راجع به تاريخ آنها شرح داده ، رجوع شود به صفحهء نامبرده و ص 202 ؛ و نيز رجوع شود به « تاريخ ادبيات صفا » ج 3 ، ص 4 و ص 311 .\r\nمحمود بن الحسين بن محمد الكاشغرى در كتاب « ديوان لغات الترك » كه آن را در سال 466 هجرى قمرى تأليف كرده و در سال 1333 قمرى در سه جلد در اسلامبول طبع شده و لغات تركى را به عربى شرح كرده است در ج 1 ، ص 101 گويد : « ايغر : اسم ولاية و هى خمس مدائن بناها ذو القرنين حين صالح ملك الترك » ، بعد از قريب يك صفحه نقل قصّه و راجع به تبديل بعضى از حروف به بعضى ديگر در ص 103 گويد : « و تلك الولاية خمس بلاد و اهلها اشد الكفرة و ارماهم و هى « سلمى » التى بناها ذو القرنين ثم « قوجو » ثم « جنبلق » ثم « بيش بلق » ثم « ينكى بلق » . . . و اينكه اهل آن بلاد را از شديدترين كفار نگاشته چون قوم « ايغر » در نيمهء قرن دوم هجرى به حدود تركستان هجرت كردند و « بيش بلق » را پايتخت خودشان قرار دادند و به آئين زنادقه « مانوى » گرويدند . و « ايغور » نام دو نفر از زمامداران روسيه بوده است .\r\n« قاموس اعلام » ، سامىبيك به لغت تركى جلد 2 ، ص 155 ، ط استامبول .\r\n","page_name":" 109 ","page_number":109},
  {"content":"\r\n\r\nاسفنديار پيش از ما بوده‌اند و شكّى هم نداريم كه شهر خطا و ايغور و ساير بلاد بعيده حال وجود دارند و كثرت اخبار به نحوى كه شك باقى نماند عبارتست از تواتر و بعينه عاجز شدن فصحاء عرب از معارضهء قرآن به اين نحو بر ما ثابت است كه اگر چنانچه كسى بتواند انكار وجود شهرهاى بعيده را بكند ، مىتواند انكار اين معنى را هم بكند ، بلكه معارضه كردن سيّد آخر الزّمان - عليه صلوات اللّه الملك الرّحمن - كافّهء صنا ديد عرب را به قرآن ، و عاجز شدن ايشان ، اشهر و اعرف است در نزد مردمان از وجود ملوك ماضيه و قرون خاليه و بلاد نائيه ؛ و چگونه چنين نباشد و حال آن كه معاندين و مشركين ، غايت سعى را داشتند كه اگر كسى در مقابل قرآن كلامى انشاء كند ، آن را نقل كنند و در امصار و اقطار ، مشهور و منتشر كنند . حتّى اينكه هفوات « مسيلمهء » « 16 » كذّاب كه گفته است : « الفيل ما الفيل و ما أدراك ما الفيل ، له ذنب وثيل و خرطوم طويل » « 17 » در زبر و مصنّفات نقل كرده‌اند و ترّهات « 18 » سجاح « 19 »\r\nسجّاعه را در دفاتر و مؤلّفات ثبت نموده‌اند . و با وجود اين اهتمام بليغ ، اگر در مقابل\r\n\r\n\r\n","description":"","footnote":"\r\n( 16 ) . مسيلمهء كذّاب در زمان رسول اللّه ( ص ) متنبّى بوده و ادّعاى پيغمبرى كرده و در سال يازده هجرت در زمان ابو بكر كشته شد و « سجاح » بنت حارث بن سويد بن عقفان هم زنى بوده متنبّئه كه ادّعاى پيغمبرى كرده و با جمعى از عشيرهء خود ارادهء جنگ با ابو بكر كرد و خبر وى به مسيلمه رسيد و با جمعى از قوم خود با وى ملاقات كرده و او را تزويج نمود . و « سجاح » در جنگ با مسلمين تاب مقاومت در خود نديده به جزيره مراجعت كرد و خبر قتل مسيلمه را شنيد و اظهار اسلام كرد و مهاجرت به بصره نمود و در ايّام معاويه در حدود سال 55 هجرى بمرد .\r\nداستان خنده‌آورى راجع به تزويج وى با مسيلمه در تواريخ نقل شده ، رجوع شود به « تاريخ كامل » ، ابن الاثير ج 2 ص 355 - 356 ، ط بيروت .\r\nو يكى از معاصرين از سنّيها گويد كه آن داستان از دروغهاى قصه‌سرايان است و خواسته‌اند به « مسيلمه » و « سجاح » تشنيع سازند و اين مدّعاى وى در مقام نبوت احتمال دارد صحّت داشته باشد ولى در مقام اثبات ادّعا بدون دليل است .\r\n( 17 ) . الوثيل جمع وثائل : 1 - الليف 2 - الحبل من الليف او القنب 3 - الضعيف .\r\n( 18 ) . ترهات : اباطيل .\r\n( 19 ) . در اغلب نسخه‌هاى چاپ شده از كتاب عبارت به اين نحو است : « ترهات سجاح و سجاحه را » و آن تصحيف در نسخه چاپ سال 1271 قمرى عبارت به اين ترتيب است : « ترهات سجاح سجاعة را » و آن درست است چون سجاح در كلمات خود سجع به خرج مىداده است .\r\n","page_name":" 110 ","page_number":110},
  {"content":"\r\n\r\nقرآن كلام فصيحى مىگفتند ، البتّه آن را نقل مىكردند و به ما مىرسيد ، پس چون با وجود اين اهتمام نقل نشده است ، يقين حاصل مىشود كه همه عاجز شده بوده‌اند .\r\nو نقل كرده‌اند كه « وليد بن مغيره » كه از افصح فصحاء آن عصر بود و غايت عداوت با جناب پيغمبر ( ص ) داشت ، روزى آيه‌اى از قرآن را از آن حضرت شنيد ، بعد از رجوع به قوم خود ، به ايشان گفت كه :\r\n« امروز كلامى از محمّد - صلّى اللّه عليه و آله و سلّم - شنيدم كه نه كلام جنّ است و نه كلام انس ؛ بدرستى كه از براى آن كلام ، حسن و ملاحتى و قبول و حلاوتى است و اعلاى آن ميوه دهنده و اسفل آن آب دهنده است و كلامى است كه بر هر كلام غالب مىشود و هيچ كلامى بر او غالب نمىشود . »\r\nو از اين قبيل نقلها در اساطير « 20 » مصنّفين بسيار و در طوامير « 21 » مؤلّفين بىشمار است .\r\nوجه دوّم - آنست كه قرآن مشتمل است بر اخبار مغيّباتى چند ، كه به غير از جناب الهى ديگرى علم به آن ندارد ؛ مثل : خبر دادن آن از ذلّت يهود و خوارى ايشان ، و مثل : خبر دادن از امورى كه مشركين در خانه‌هاى خود مىكردند ، و هيچ كس ديگر خبر از آنها نداشت . و از اين قسم اخبار در قرآن بسيار است ، همچنانكه مفسّرين در تفسير خود ذكر كرده‌اند .\r\nوجه سوّم - از وجوه مذكور اخبار اوّلين و قصص سابقين است كه در قرآن وارد\r\n\r\n\r\n","description":"","footnote":"\r\nابن اثير در بيان قصه‌اى گويد : « و اجتمع مالك و وكيع و سجاح فسجعت لهم سجاح و قالت : اعدوا الركاب و استعدوا للنهاب ثم اغيروا على الرباب فليس دونهم حجاب » ، « تاريخ كامل » ، ج 2 ، ص 355 ، ط بيروت .\r\nابن اثير از اباطيل و مزخرفات مسيلمه و سجاح مقدارى نقل كرده ولى باز مزخرفات و خرافات آنها بهتر از مزخرفات آن شخص شيرازى است كه آفتاب بوشهر در مغزش اثر كرده و خبط دماغ آورده و خرافاتى بهم بافته و مقدارى از بافندگى را نيز از استادش ياد گرفته است .\r\n( 20 ) . اساطير جمع الجمع است ، به معنى نوشته‌ها .\r\n( 21 ) . طوامير جمع طومار ، به معنى صحيفه‌ها است .\r\n","page_name":" 111 ","page_number":111},
  {"content":"\r\n\r\nشده است ؛ از قبيل قصص آدم و نوح و ذو القرنين و غيرهم ، با وجود امّى بودن پيغمبر - صلّى اللّه عليه و آله و سلّم - . يعنى : به تواتر ثابت شده است كه محمّد بن عبد اللّه - صلّى اللّه عليه و آله و سلّم - در پيش هيچ معلّمى درس نخوانده بود و رجوع به هيچ كتابى از كتب يهود و نصارى و ساير فرق نكرده بود و قصص امم سالفه را در هيچ موضعى نخوانده بود و مع ذلك قرآن مشتمل است بر قصص امم سابقه و حكايات فرق سالفه ، به نحوى كه جميع طوايف با وجود شدّت عناد ، نتوانستند سر موئى خلاف واقع پيدا كنند ؛ پس معلوم مىشود كه اين از جانب الهى است و محمّد - صلّى اللّه عليه و آله و سلّم - آن را از پيش خود انشاء نكرده است .\r\nقسم دوّم : معجزاتى است كه در عصر آن حضرت از او صادر شده است و اهل آن عصر آنها را مشاهده كرده‌اند و امثال ما جماعت بىنصيب از ادراك زمان حضور فايض النّور آن حضرت ، از مشاهدهء آنها بهره‌اى نبرده‌ايم ، و ليكن به تواتر بر ما ثابت شده است ؛ مثل : شقّ قمر ، و تسبيح كردن سنگ‌ريزه در دست مبارك او ، و جارى شدن آب از ميان انگشتان او ، و تكلّم كردن حيوانات با آن حضرت ( ص ) ، و تكلّم كردن آنها در نزد او ، و ناليدن ستون حنّانه از مفارقت او « 22 » ، و سير نمودن جمع كثير را از طعام اندك ، و حركت نمودن درخت به امر آن حضرت ( ص ) ، و غير اينها از معجزات كثيره كه در كتب علماء مذكور است و در زبر فضلاء مسطور .\r\nو هرگاه صدور اين معجزات بر ما به تواتر ثابت شده باشد ، يقين از براى ما حاصل مىشود ، زيرا كه تواتر همچنانكه معلوم شد « خبر دادن جمع كثيريست كه احتمال كذب نداشته باشد » و اگر هر يك از معجزات آن به تواتر نرسيده باشد و\r\n\r\n\r\n","description":"","footnote":"\r\n( 22 ) . به تفصيل اين معجزات رجوع شود به كتاب « الشفا بتعريف حقوق المصطفى » ، تأليف نفيس قاضى عياض ، متوفى 544 ه ، و چاپ خوبى از آن در سال 1312 ه ق ، در تركيه منتشر شده ؛ و نيز رجوع شود به كتاب « الانوار المحمديه » ، تأليف نبهانى ، طبع بيروت ، بسال 1312 ه ق ؛ و رجوع شود به كتاب « بحار الانوار » ، علامهء مجلسى ( ره ) مجلد 6 ؛ و كتاب « الخرائج و الجرائح » ، تأليف شريف و نفيس شيخ امام قطب الدين راوندى ( ره ) متوفى 573 ه ؛ و كتاب « خصايص الكبرى » ، تأليف جلال الدين سيوطى كه در سه مجلد ، بسال 1387 ه در مصر چاپ شده ، متأسفانه يكى از نواصب قاهره بر آن كتاب حواشى نوشته و پاورقيهاى آن را سياه و سليقهء كج خود را ظاهر ساخته است .\r\n","page_name":" 112 ","page_number":112},
  {"content":"\r\n\r\nاحتمال كذب داشته باشد ، شكّى نيست كه از نقل مجموع آنها يقين حاصل مىشود به قدر مشترك ميان آنها ، يعنى : يقين به صدور معجزه فى الجمله حاصل مىشود و اين را علماء تواتر با معنى مىگويند . مثلا : نقلهاى بسيار از غزوات و حروب « رستم » به ما رسيده است كه هر يك از آنها دلالت بر شجاعت رستم مىكند ، امّا هر يك از آن نقلها در نزد ما به تواتر نرسيده است كه افادهء جزم از براى ما بكند ، ولى از مجموع آن نقلها ، علم قطعى از براى ما حاصل شده است كه رستم شجاع بوده است .\r\nپس اگر خصم بخواهد انكار تواتر هر يك از معجزات پيغمبر را بكند ، نمىتواند ؛ زيرا كه از نقل جميع معجزات پيغمبر ما كه از هزار متجاوز است ، علم قطعى حاصل مىشود كه فى الجمله آن جناب ( ص ) صاحب معجزه بوده است و همين در اثبات نبوّت او كافى است . و كسى كه انكار اين معنى را بكند ، لازم مىآيد كه انكار جميع اخبار متواتره را بكند و اين محض مكابره و لجاج است ، بلكه بر چنين شخصى لازم مىآيد كه انكار امور مشاهدهء محسوسه را بكند و در اين صورت از دايرهء انسانيّت بيرون خواهد بود .\r\nدليل دوّم - آنست كه آن فخر حرم بطحاء ، و آن ماه طالع از مكّه و منى ، و آن نجم لامع از زمزم و صفا ، در هنگامى كه يتيمى بود بىمعين و ياور ، و طفلى بود بىزر « 23 » و لشكر و انصار ، و در وقتى كه امّى بود و تأديب از معلمى نديده بود و از استادى دروس و شرايع و احكام نشنيده و از ميان عرب و عجم و ترك و ديلم برخاست و علم نبوّت برافراخت و كوس دعوت بنواخت و ادّعاى امر عظيم نمود . و جميع عالم را دعوت نمود به چيزى كه مخالف طريقهء ايشان بود ، زيرا كه ايشان را امر نمود به پرستيدن خداوند ديّان و زجر كرد از عبادت اوثان و وضع كرد بر آنها تكليفات شاقّهء مشكله و منع كرد ايشان را از اهواء و آراء باطله ، در زمانى كه جميع\r\n\r\n\r\n","description":"","footnote":"\r\n( 23 ) . آنچه از نسخ مطبوعه از كتاب به نظر رسيده ، عبارت در اينجا اين گونه است : « بىذره » ؛ ولى در نسخهء خطى كه در سال 1256 ه ، يعنى چهل و هفت سال بعد از وفات مصنّف ( ره ) كتابت شده ، عبارت اين است : « بىزر » و آن صحيح است .\r\n","page_name":" 113 ","page_number":113},
  {"content":"\r\n\r\nعالم را كفر و شقاوت فرو گرفته بود و كلّ فرق بنى آدم را جحود و قساوت احاطه كرده بود . عرب مشغول به عبادت صنم و پرستيدن آتش شيوهء عجم ، يهود در ضلالت و نصارى « 24 » در جهالت ، اتراك و ديالمه در خون‌ريزى و رنج ، و صقالبه « 25 » در فتنه‌انگيزى ، هندوان بعضى در عبادت شمس و قمر و برخى در پرستيدن گاو و خر . « 26 »\r\nو بالجمله در زمانى كه جميع فرق انام از جاده هدايت و ارشاد منحرف و همهء خواص و عوام از طريقت معرفت مبدء و معاد منصرف ؛ آن عالىشأن علم مخالفت با همه برافراخت و مذاهب ايشان را فاسد و نابود انگاشت و در معرض خرابى دولتهاى ايشان برآمد و در صدد ابطال و اخلال ملتهاى ايشان دامن بر كمر زد . و جميع عالميان در منازعه او علم مجادله برافراختند و كلّ طوايف انسان از براى الزام او تدابير و حيله‌ها ساختند ؛ اجلاف عرب و عجم در صدد جنگ و جدل بر آمدند و ابطال ترك و ديلم در معرض خون‌ريزى و قتال كمر بستند ؛ احبار يهود\r\n\r\n\r\n","description":"","footnote":"\r\n( 24 ) . نصارى بايد از اظهار اساس دين فعلى خودشان در خجالت باشند ، زيرا قائل شدن به اقانيم سه‌گانه تناقض است و آن محال است . و تمامى عقائد اتباع كليسا مأخوذ از بت‌پرستها و اقوام پوسيدهء گذشته و آراء كفّار هند و وثنيين و آتش‌پرستان است و از دين صحيح حضرت مسيح ( ع ) در دست نصارى چيزى باقى نمانده ؛ رجوع شود به كتاب « العقائد الوثنية فى الديانة النصرانية » كه اخيرا آن را افست كرده و انتشار داده شد و ترجمه به فارسى آن نيز به قلم مرحوم آقاى شريعتمدار دامغانى سابقا طبع شده است .\r\n( 25 ) . صقالبه جمع صقلاب است و آنان اقوامى بودند كه در بين بلغار و قسطنطنيه سكونت داشتند و مردم فعلى چكسلواكى و يوگوسلاوى از اعقاب همين اقوام مىباشند . و صاحب « مراصد الاطلاع » در مادّهء « صقلب » به تاريخ اين اقوام اشاره كرده است . لفظ « صقلاب » كه آن را با « سين » مهمله هم نوشته‌اند در بوستان سعدى به نظر مىرسد :\r\n و گر پارسى باشدش زاد و بوم * بصنعاش مفرست و سقلاب و روم \r\n« فرهنگ معين » جلد 5 قسمت آخر ، ص 771 .\r\n( 26 ) . در اين عصر نيز جمع زيادى از هندوان در گوساله‌پرستى بسر مىبرند با اينكه بشر ادّعا دارد كه عصر علم و به ترقّيات روزافزون نائل است ، ولى جمع كثيرى از هندوها در خرافات گاوپرستى غوطه‌ورند و دست استعمار نيز مىخواهد آنها در آن جهالت و نادانى بمانند و به بهانهء بىاحترامى به گاو را دست‌آويز كرده ، خون خداپرستان را بريزند .\r\n","page_name":" 114 ","page_number":114},
  {"content":"\r\n\r\nآهنگ مكالمه و لجاج نمودند و قسّيسين نصارى بنياد مباحثه و احتجاج كردند و حكماء دهريّه در مقام برهان و استدلال درآمدند و ملاحدهء سوفسطائيّه بناى قيل و قال گذاشتند و بالجمله گروه مختلفه بر سر آن حضرت ( ص ) هجوم آوردند و هر يك به نحوى بناى منازعه و مجادله با آن جناب گذاشتند ، بلكه اقرباء آن حضرت نسبت به او در غايت بغض و عداوت و خويشان او در نهايت كينه و شماتت و آن عالىجناب با وجود فقدان انصار و احباب و با عدم معاشرت با جماعت اولى الالباب و با عدم آميزش او با ارباب علم و دانش و عدم مصاحبت او با ارباب بصيرت و بينش ، جميع اين طوايف مختلفه را هر يك در فنّ خود مخذول و مغلوب و ذليل و منكوب نمود و بر همه غالب و فايق آمد . و گردنكشان امم و سرهنگان بنى آدم ، طوعا و كرها ، داخل در دين او شدند و اطراف عالم از مشرق و مغرب ، ايمان به او آوردند . وصيت دعوت او مشتهر در كلّ مواضع و امصار گرديد و نور هدايت او منتشر در جميع ممالك و اقطار شد . ريشهء كفر و عناد را از بلاد كند و شيوهء شرك و فساد را از ميان عباد برافكند . ظلمانيان را نورانى و جسمانيان را روحانى گردانيد و اساس شريعتى در ميان مردم استوار نمود كه مشتمل است بر حكم و مصالحى چند ، كه بالاتر از آن متصوّر نيست . و آنچه طوايف انام محتاج به آن بودند از شرايع و احكام و مسائل حلال و حرام ، بر همهء فرق بر وفق حكمت و طبق مصلحت قرار داد .\r\nالحمد للّه از زمان آن سرور الى زماننا هذا ، قوّت دين و شريعت او در تزايد ، و اساس آئين و طريقت او در تصاعد بوده است و هيچ عاقلى شكّ نمىكند كه صدور امور مذكوره از شخصى به صفات مسطوره نمىتواند شد ، مگر به تأييد ربّانى و قوّت يزدانى و از پيش خود با وجود عدم معين و انصار و امّى بودن ، مؤسس اين اساس نمىتواند شد و امرى كه بناى او بر كذب و افتراء باشد ، اين استحكام را نمىتوانست داشت ، بلكه تا حقيقت نداشته باشد ، اين قسم اساس از چنان شخصى برپا نمىشود . و از آنجا است كه بعضى از عقلاء گفته‌اند كه « حقيقت شيء حافظ آن شيء است » .\r\nدليل سوّم - آنست كه هرگاه در نظام عالم پيغمبرى بايد باشد ، البتّه اين\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nشخصى كه عبارتست از محمّد بن عبد اللّه ( ص ) پيغمبر است ، زيرا كه به تواتر رسيده است كه آن جناب ، مستجمع جميع صفات كمال و مستكمل مجموع مراتب علميّه و عمليّه بود ، به نحوى كه هيچ يك از انبياء سابقين به آن مرتبه نبودند و كسى كه فى الجمله تتبّعى داشته باشد ، اين معنى بر او ظاهر است . پس هرگاه نوح و ابراهيم و موسى و عيسى و ساير انبياء پيغمبر بوده‌اند ، البتّه آن حضرت ( ص ) هم پيغمبر است .\r\nجمعى كه صاحبان بصيرت و كمال بودند و به مجرّد نظر كردن به آن حضرت ، ايمان به او مىآوردند و مىگفتند : « صاحب اين صورت و سيرت ، كذّاب نمىباشد . »\r\nو از آنجاست كه شيخ ابو على سينا در جواب شخصى كه منكر نبوّت محمّد ( ص ) بود گفت :\r\n« اگر پيغمبرى مىبايد ، البته محمّد بن عبد اللّه - صلّى اللّه عليه و آله و سلّم - پيغمبر است . »\r\nدليل چهارم - آنست كه در جميع كتب انبياء سابقين ، خبر بهجت اثر بعثت آن سرور رسيده است ؛ و از آن جمله : در « سفر اوّل » تورات اين فقره مذكور است كه :\r\n« اولياء شماعيل شيمعتنى هينى و اهفراتى و تو و اهر بيتى اوتوبيما ماورشتيم عاشار تسليم يوليدا و ننعتى لكوى كاذول .\r\nو اين عبارت خطابى است به حضرت خليل الرّحمن - على نبيّنا و آله و عليه السلام - كه خداى تعالى از براى موسى نقل مىكند و معنى آن اينست كه :\r\nاى ابراهيم ! دعاى تو را در حقّ اسماعيل شنيدم . اينك من او را برگزيده و بزرگوار مىكنم به سبب مادماد ( به معنى احمد است ) و از آن احمد به هم برسند دوازده امام ، كه امام باشند بر قومى عظيم . »\r\nو حقير در باب اين عبارت با علماى يهود بسيار گفتگو كرده‌ام و قدرت و جوابى ندارند . و باز در تورات مذكور است كه :\r\n\r\n","description":"","footnote":"","page_name":" 116 ","page_number":116},
  {"content":"\r\n\r\n« در وقتى كه حضرت يعقوب از دنيا مىرفت ، پسران خود را جمع كرده فرمود به ايشان كه :\r\nاى گروه بنى اسرائيل ! پادشاهى و سلطنت در ميان شما خواهد بود تا وقتى كه « ماشيع » بيايد ، و همين كه « ماشيع » بيايد ، سلطنت از ميان شما بر طرف خواهد بود . »\r\nو حقير در خصوص اين عبارت با بعضى از علماى يهود گفتگو كردم ، در جواب گفتند كه :\r\n« ماشيع حضرت صاحب الزّمان است كه بعد از اين خواهد آمد .\r\nگفتم كه : در آن حال بايد سلطنت در ميان كه باشد ؟\r\nدر جواب گفتند كه : گاه است ، كه سلطنت بعضى از بلاد با يهود باشد - و اين سخن با وجود اينكه كذب محض است - گفتم :\r\nبر فرض تسليم ، شما صاحب الزّمان را از اولاد « يهودا » پسر « يعقوب » مىدانيد و هرگاه او بيايد مىگوئيد كه پادشاه خواهد بود ، پس هرگز سلطنت از ميان يهود بيرون نرفته خواهد بود .\r\nسخن كه به اينجا رسيد ملزم شدند و ديگر نتوانستند سخن بگويند . »\r\nو كلماتى كه دلالت مىكند بر نبوّت آن حضرت و آمدن او در تورات و انجيل و زبور بسيار است ، ليكن چون در وقت تأليف اين رساله كتب مذكوره در نزد حقير حاضر نبود به همين قدر اكتفا كرديم و اين از براى اهل هدايت كافى است .\r\n\r\n","description":"","footnote":"","page_name":" 117 ","page_number":117},
  {"content":"\r\n . \r\n","description":"","footnote":"","page_name":" 118 ","page_number":118},
  {"content":"\r\n\r\n\r\nباب چهارم در امامت\r\n\r\n","description":"","footnote":"","page_name":" 119 ","page_number":119},
  {"content":"\r\n . \r\n","description":"","footnote":"","page_name":" 120 ","page_number":120},
  {"content":"\r\n\r\n\r\nمقدّمه\r\nبدان - ارشدك اللّه تعالى - كه اعظم اختلافات كه در ميان امّت فخر كاينات - عليه و على اولاده افضل الصّلاة و اكمل التّحيّات - واقع است ، اختلاف در امامت است . هيچ كس باعث اين اختلاف نشد مگر « عمر بن الخطّاب » زيرا كه در وقتى كه جناب پيغمبر - صلّى اللّه عليه و آله و سلّم - از دنيا رحلت مىفرمودند ، فرمودند « 1 » :\r\nبياوريد از براى من دوات و قلمى تا از براى شما چيزى بنويسم كه بعد از من گمراه نشويد . عمر گفت : اين مرد ، حال هذيان مىگويد ؛ ما را كتاب خدا كافى است .\r\nو مردم كه اين را از عمر شنيدند به او شوريدند و چون منجر به نزاع و قيل و قال شد ، پيغمبر را ناخوش آمد و فرمود كه : از من دور شويد ! و اين امر موقوف شد .\r\n\r\n\r\n","description":"","footnote":"\r\n( 1 ) . رجوع شود به « صحيح مسلم » كتاب « الوصية » ، ج 3 ، ص 1257 - 1259 ، ط دار احياء التراث العربى - بيروت ؛ « مسند احمد حنبل » ، ج 1 ، ص 222 ؛ « صحيح بخارى » ، ج 2 ص 118 ، و جمع كثيرى از علماء اهل سنّت اين قضيه را نقل كرده‌اند و گريه كردن ابن عباس ( رض ) هر وقت كه ياد مىكرده كه عمر مانع شد از نوشتن رسول اللّه ( ص ) آنچه را كه مىخواست موقعى كه دوات و قلم خواست ، مشهور و در كتب اهل سنّت مسطور و در « صحيح مسلم » و غيره تفصيلا روايت شده است .\r\nتعجّب است بخارى در « صحيح » عنوان بابى را كه رسول اللّه ( ص ) دوات و قلم خواست بنويسد و عمر نگذاشت به اين نحو نگاشته : « باب قول المريض قوموا عنى » در صورتى كه بايستى بنويسد : « باب قول رسول اللّه ( ص ) قوموا عنى » چرا از رسول اللّه ( ص ) مريض تعبير آورده ؟ آيا بىادبى نيست ؟ آيا در فرمايشهاى رسول اللّه ( ص ) حال مرض و صحّت فرق دارد ؟ يا تبعيت از خليفه كرد كه نسبت هذيان به رسول اللّه - صلى اللّه عليه و آله و سلّم - داده است ؟\r\n","page_name":" 121 ","page_number":121},
  {"content":"\r\n\r\nو عجب آنكه عمر گفت كتاب خدا ما را كافى است و حال آن كه نسبت هذيان به پيغمبر دادن عين مخالفت كتاب الهى است ، زيرا كه خدا فرموده است در شأن پيغمبر ما :   « وَ ما يَنْطِقُ عَنِ الْهَوى * إِنْ هُوَ إِلَّا وَحْيٌ يُوحى »   « 2 » . محمّد ( ص ) از پيش خود تكلّم نمىكند ، بلكه آنچه مىگويد وحى الهى است كه به او وحى كرده مىشود .\r\nپس معلوم شد كه كلام عمر مشتمل بر تناقض بود ، زيرا كه اقرار به حجيّت كتاب خدا كرده و كلامى گفت كه مخالف كلام خدا بود . و حديث دوات و قلم به نحوى كه مذكور شد ، بسيارى از علما و بزرگان اهل سنّت در كتابهاى خود نقل كرده‌اند و اعتراف بر صحّت آن نموده‌اند از آن جمله : در « صحيح مسلم » و در « صحيح بخارى » كه از كتب معتبرهء ايشان است مذكور است و محمد شهرستانى كه از متعصّبين اهل سنّت است اين حديث را در كتاب « ملل و نحل » نقل كرده است و در آن كتاب « 3 » مىگويد :\r\n« اوّل اختلافى كه در عالم واقع شد مخالفت ابليس بود از سجدهء آدم و اوّل اختلافى كه در دين اسلام واقع شد مخالفتى بود كه عمر كرد و مانع شد از نوشتن پيغمبر ( ص ) . »\r\n\r\n\r\n","description":"","footnote":"\r\n( 2 ) . [ النجم 53 / 3 
  ]\r\n( 3 ) . رجوع شود به كتاب « ملل و نحل » ، ج 1 ، ص 6 و 13 - 14 ، ط قاهره ، سال 1368 ق . ابو الفتح محمد بن عبد الكريم شهرستانى صاحب كتاب « ملل و نحل » در سال 548 ه . وفات نموده از بزرگان علما و متكلّمين اهل سنّت و بسيار متعصّب بوده و كتابش مشهور است . و امام فخر الدين رازى در كتاب « المناظرات » به كتاب « ملل و نحل » وى طعن زده و نقليات وى را دربارهء فرق و مذاهب كه از روى تعصّب و بىمدرك بيان كرده ضعيف شمرده است . و از اطلاعات وسيع تعجّب‌آور شهرستانى است كه امام هادى على النقى - عليه السلام - را در ( قم ) مدفون دانسته است . رجوع شود به جزء اول ، « ملل و نحل » ، ص 280 ، س 9 ، ط قاهره . و شايد « سامرا » را از « قم » تشخيص نداده ، با اين وصف در مقابل اهل سنّت از مدارك معتبر محسوب است .\r\nامام فخر الدين رازى گويد :\r\n« كتاب الملل و النحل للشهرستانى كتاب حكى فيه مذاهب اهل العالم بزعمه إلّا أنّه غير معتمد عليه لانه نقل المذاهب الاسلامية من الكتاب المسمى\r\n","page_name":" 122 ","page_number":122},
  {"content":"\r\n\r\nو به هر تقدير اختلاف در امر امامت در مواضع بسيار شده است ، حتّى اينكه امّت محمد ( ص ) هفتاد و سه گروه شدند « 4 » ؛ امّا عمدهء اختلافات كه ما محتاج به ذكر آنيم در چند موضع است :\r\nاوّل - اينكه شيعه مىگويند نصب امام واجب است در نظام عالم ؛ و همچنانكه وجود نبىّ ( ص ) ضرور است ، وجود امام هم ضرور است و عقل حكم مىكند كه بر خداوند واجب است كه نصب امام بكند و اهل سنّت مىگويند كه بر خدا مطلقا واجب نيست كه نصب امام بكند ، بلكه بر مردم واجب است كه تعيين خليفه بكنند و نصب در دست ايشان است ، هر كه را خواهند مىتوانند امام كرد . و مىگويند كه « عقل » حكم نمىكند كه نصب امام بر مردم واجب است ، بلكه « نقل » دلالت بر اين مطلب مىكند .\r\n\r\n\r\n","description":"","footnote":"\r\nبالفرق بين الفرق من تصانيف الاستاذ ابى منصور البغدادى و هذا الاستاذ كان شديد التعصب على المخالفين و لا يكاد ينقل مذهبهم على الوجه ثم ان الشهرستانى نقل مذاهب الفرق الاسلامية من ذلك الكتاب فلهذا السبب وقع الخلل فى نقل هذه المذاهب . . . »\r\n« المناظرات » ، فخر الدين رازى ، ص 25 ، مسألهء عاشره ، ط حيدرآباد دكن ، سال 1355 ه .\r\nشهرستانى فرقى را تراشيده و به آنها نامى گذاشته و به شيعه نسبت داده كه تماما كذب و افتراست و غالبا در آن اكاذيب تبعيّت از بغدادى در « الفرق بين الفرق » كرده است .\r\nو علامهء امينى ( ره ) در « الغدير » ج 3 ، به بعضى اكاذيب شهرستانى اشاره فرموده و كسى كه به آقاى امينى خورده گرفته ، تعصّب قومى جاهلى او را وادار كرده است و حرفهايش از جنبهء مذهبى دور و به قوميت ايرانى گرائيده است ، چون شهرستانى ايرانى است بايد از وى بناحق دفاع كرده و به حرفهاى باطلش پرده كشيده شود - زهى تصور باطل زهى خيال محال .\r\n( 4 ) . ناگفته نماند كه بغدادى در كتاب « الفرق بين الفرق » و ابو الحسن اشعرى در كتاب « مقالات الاسلاميين » و شهرستانى در كتاب « الملل و النحل » و امام فخر الدين رازى در كتاب « اعتقادات فرق المسلمين » و ديگران در تأليفات خودشان خواسته‌اند صدق حديث را كه امت خاتم الانبياء ( ص ) هفتاد و سه فرقه خواهند شد ظاهر سازند و فرق را تعداد نموده و درستى آن را برسانند ، و چنان خيال كرده‌اند كه هر يك از آن مؤلّفين در آن زمان كه كتاب خودش را تأليف كرده بايد تعداد فرق را به هفتاد و سه برساند و لذا در اين باره دست و پا زده تا عدد مذكور را در تعداد فرق تكميل كند و اين جهت باعث شده كه فرقى را با مختصر بهانه بتراشند و اغلب از آن فرق تراشيده شده را نسبت به شيعه\r\n","page_name":" 123 ","page_number":123},
  {"content":"\r\n\r\nدوّم - آنكه شيعه امامت را از اصول دين مىدانند و اهل سنّت آن را از فروع دين مىدانند .\r\nسوّم - آنكه طايفه شيعه اتّفاق دارند كه بايد امام معصوم باشد و اهل سنّت عصمت را در امام شرط نمىدانند .\r\nچهارم - اينكه شيعه مىگويند امام بايد افضل از رعيّت باشد و اهل سنّت اين را شرط نمىدانند .\r\nپنجم - اينكه شيعه مىگويند امام بايد منصوص از جانب خدا و رسول باشد و بايد خدا و رسول تصريح به امامت بكنند و مادامىكه نصّ از جانب خدا و رسول نباشد ، امامت بىصورتست و اهل سنّت اين را شرط نمىدانند ، امّا مىگويند اگر خدا يا رسول نصّ بر امامت شخصى بكنند ، قبول قول ايشان واجب است .\r\n\r\n\r\n","description":"","footnote":"\r\nبدهند ، در صورتى كه عالم شيعه از آن فرق كه آن مؤلّفين بر آنها نام‌گذارى كرده‌اند خبر ندارد . مثل « زراريه » نسبت به « زرارة بن اعين شيبانى » از اكابر محدّثين اماميه ؛ و مثل « هشاميه » نسبت به « هشام بن الحكم » متكلّم عظيم الشأن شيعه ؛ مثل « باقريه » نسبت به امام باقر - سلام اللّه عليه - و ديگر از اين قبيل فرقه‌ها كه نام برده‌اند بىاصل و اساس است و خواسته‌اند فرقه بتراشند و به شيعه نسبت بدهند و بعضى از شيعه‌هاى غافل هم نام آن فرق را از كتابهاى آنها اخذ و در كتب و مؤلّفات خودشان جمع و تأليف و نقل كرده‌اند ، ولى از آنچه گفته شد غافل شده‌اند و هر يك از آن مؤلّفين نبايد تصوّر نمايد كه مصداق حديث شريف كه امّت هفتاد و سه فرقه خواهند شد تا زمان آن مؤلّف بايد عدد نامبرده تكميل شده باشد ، زيرا تحقّق مضمون حديث شريف با مرور زمان و گذشت دوران خواهد بود و تدريجى است و نبايد آن مؤلّفين به جعليات چنگ زده و فرقه‌هاى دروغى ساخته و آنها را هم به شيعه نسبت داده باشند . و لذا تمامى اين كتب كه در تعداد فرق اسلامى نوشته شده و در ملل و نحل پرداخته‌اند اساسا بىاعتبار و قابل اعتماد نيست و بعضيها مجعول و موضوع بوده و از درجهء اعتبار ساقط است ، مانند « فرق الشيعة » كه به نوبختى نسبت داده‌اند يا به « سعد بن عبد اللّه اشعرى » چسبانده‌اند و در اين باره مقالهء مفصّلى نگارش داده و سابقا در اجزاء مجلّدات مجلّهء « العرفان » منطبعهء صيدا ، نشر داده‌ام و از مطالعهء كتاب نفيس « اعيان الشيعة » ، مجلد اول هم نبايد غفلت كرد .\r\nو نيز ناگفته نماند اكثر آنچه در كتابهاى نامبرده از « الفرق بين الفرق » و غيره دربارهء عقائد فرق اسلامى نقل كرده‌اند ، پندارهاى خود مؤلّفين متعصّب آنها مىباشد از كتب و مؤلفات خود آن فرق نقل نكرده‌اند و مصادر اكثر نقلياتشان معلوم نيست ، بلكه آنچه ارباب آن كتب دلشان خواسته به فرق نسبت داده و معلوم نيست از كجا بدست آورده و به آنها نسبت داده‌اند .\r\n","page_name":" 124 ","page_number":124},
  {"content":"\r\n\r\nششم - اختلافى است كه در تعيين بعد از رحلت سيّد الانام - عليه الصّلاة و السلام - واقع شده است . قاطبهء شيعه اتّفاق كرده‌اند كه بعد از پيغمبر ( ص ) خليفه بلافصل او علىّ بن أبي طالب - عليه السلام - است و شيعه اثناعشريّه متّفقند كه بعد از امير المؤمنين ، يازده اولاد طاهرين او به ترتيب ائمّه‌اند و اهل سنّت بعد از پيغمبر ( ص ) ابا بكر را خليفه مىدانند . و جماعت « راونديه » « 5 » بعد از پيغمبر ( ص ) عبّاس را خليفه مىدانند و اين جماعت حال ، احدى از ايشان بر روى زمين موجود نيست ، بلكه بالكليّه منقرض شده‌اند و همين در ابطال مذهب ايشان كافى است ، زيرا كه حقّ بالمرّه محال است كه منقرض شود و بالكليّه نور آن منطفى شود .\r\nپس معلوم شد كه عمدهء اختلافات از « شش موضوع » است و ما ان شاء الله در « شش فصل » مطلب را به نحوى كه اعتقاد و مذهب فرقهء ناجيهء شيعه اماميّه و فرقهء محقّه اثناعشريّه است اثبات مىكنيم و بعد از آن در فصل علىحدّه ، اثبات امامت ساير ائمّهء دين و خلفاء راشدين - صلوات اللّه عليهم اجمعين - خواهيم نمود .\r\n\r\n\r\n","description":"","footnote":"\r\n( 5 ) . از كتاب « اعتقادات فرق المسلمين » ، امام فخر رازى معلوم مىشود ، ص 63 ، كه به اين جماعت راونديه گفته‌اند ، چون آنها اتباع أبو هريرهء راوندى بوده‌اند و عقيدهء اين جماعت را ابو الحسن اشعرى در « مقالات الاسلاميين » ، ج 1 ، ص 94 ، نگاشته است .\r\nو در كتاب « خاندان نوبختى » گويد : « و ايشان اصحاب عبد الله راوندى باشند » ، ص 256 ، و در جاى ديگر فرقه‌اى بنام « هريريه » نگاشته ، ص 267 ، و مىنويسد كه : « آنان اصحاب ابى هريرهء راوندى و طرفدار امامت عباس بوده‌اند . »\r\nو جنگ راونديه در زمان منصور در تواريخ ثبت است و چون اين فرقه‌تراشيها از صاحبان تأليفات در ميان فرق اسلامى پيدا شده چندان مورد اعتبار و اعتماد نيست ، چنانچه گذشت .\r\n","page_name":" 125 ","page_number":125},
  {"content":"\r\n . \r\n","description":"","footnote":"","page_name":" 126 ","page_number":126},
  {"content":"\r\n\r\n\r\nفصل اوّل در اثبات احتياج به وجود امام ( ع ) و واجب بودن بر خدا و رسول ( ص ) به حكم عقل نصب كردن امام ( ع )\r\nبدان كه اثبات اين امور در كمال وضوح است ، زيرا كه جميع ادلّه‌اى كه دلالت مىكند بر وجوب نصب نبىّ بعينها دلالت مىكند بر وجوب نصب امام ، به اعتبار اينكه رتبهء امامت ، قريب رتبهء نبوّت است ، مگر اينكه نبىّ مؤسّس تكاليف شرعيّه است و ابتداء شرايع و احكام و اوامر و نواهى از جانب الهى مىآورد و امام بايد به نيابت از او آنها را باقى بدارد . پس هر اختيارى كه نبىّ دارد امام هم دارد ، مگر اينكه خليفه و نايب پيغمبر مىباشند .\r\nو از آنجاست كه علماء خاصّه و عامّه گفته‌اند كه :\r\n« امامت عبارتست از رياست عامّهء مسلمانان در امور دين و دنياى ايشان ، بر سبيل نيابت و خليفگى پيغمبر ( ص ) . »\r\nپس مىگوئيم كه همچنانكه وجود پيغمبر ( ص ) ضرور است و واجب است عقلا بر خدا - بنابر وجوب لطف « 6 » بر او ، كه او را مبعوث كند تا طريق معرفت الهى\r\n\r\n\r\n","description":"","footnote":"\r\n( 6 ) . قاعدهء « لطف » از باب حكمت لازم است تا قبح و نقض غرض لازم نيايد و لذا از جهت عقلى قاعدهء لطف از حيث « كليّت كبرى » تمام بوده و جاى اشكال نيست ، اگر اشكال باشد از جهت احراز صغريات است و بعد از احراز صغرى قهرا انطباق بر كبراى كلى پيدا مىكند و نبوّت و امامت از اموريست كه از راه عقل و يا سمع يا بوسيلهء هر دو وجوه مصلحت‌ها را در آنها علم داريم و نيز علم\r\n","page_name":" 127 ","page_number":127},
  {"content":"\r\n\r\nرا و اوامر و نواهى را به مردم برساند و از براى ايشان شرايع و احكام و مسائل حلال و حرام را بيان كند و صفات حميده و اخلاق پسنديده و افعال ذميمه و امور رذيله را بر ايشان تعليم كند ، تا امور معاش و معاد ايشان منتظم شود و هرج و مرج در ميان ايشان واقع نشود - و همچنين بر خدا واجب است كه بعد از پيغمبر ( ص ) كسى را نصب كند تا آنچه پيغمبر ( ص ) آورده است ، باقى بدارد و به شخصى كه شرايع پيغمبر به او نرسيده است ، برساند و نشر شرايع از او - كما هو حقّه - بكند . و مجرّد آمدن نبىّ و آوردن شرايع و احكام و رفتن او از ميان مردم كافى نيست .\r\nو توضيح اين مقال و تفصيل اين اجمال آنست كه به ادلّهء قاطعه و براهين ساطعه ، واضح و مبرهن و ظاهر و روشن است كه ايجاد بنى نوع انسانى ، از روى فيض و لطف رحمانى است و مشيّت الهيّت بر آن قرار گرفته است كه اين نوع ، به مدارج سعادات و به معارج كمالات عروج نمايد و فيض مطلق تعلّق گرفته كه ايشان مستقرّ بر صلاح معاش و معاد خود باشند . و شبهه‌اى نيست در اينكه حصول امور مذكوره ، وقتى ميسّر مىشود كه از براى او هادى و قائدى باشد كه او را به راه صلاح و سعادت دلالت كند و از جادّهء فساد و ضلالت ممانعت نمايد . و اين معنى - كما هو حقّه - وقتى حاصل مىشود كه از براى اهل عصر و زمان ، هادى و مرشدى مقبول القول باشد و مؤيّد از جانب الهى باشد و علم به جميع طرق صلاح و فساد داشته باشد ، زيرا كه در هر عصرى اگر چنين كسى نباشد ، شكّى نيست كه امور مذكوره - كما هو حقّه - نمىتواند شد كه از براى اهل آن عصر حاصل شود و فيض و لطفى كه از براى اهل آن عصر با حضور حجّت خدا حاصل مىشود ، از براى ايشان حاصل نمىشود ، اگر چه شرايع و احكام و مسائل حلال و حرام او در ميان\r\n\r\n\r\n","description":"","footnote":"\r\nداريم بر اينكه مفاسد از آن منتفى است و هزاران سال انبياء وجود داشته‌اند و از اموريست كه واقع شده و لذا عقل حاكم و جازم است كه وجود اين گونه اشخاص در هر عصرى خواه اسم او را نبىّ بگذاريم يا وصىّ يا امام از راه « لطف » كه واجد مقتضى و فاقد موانع شخصيّه و نوعيّه است لازم مىباشد ، و تفصيل در اين مقام خارج از مرام است و منظور اشاره‌اى بود و شرح قاعدهء لطف بنحو تحقيق در ملحقات « جنّة المأوى » تفصيلا بيان شده به آنجا رجوع شود .\r\n","page_name":" 128 ","page_number":128},
  {"content":"\r\n\r\nمردم باشد . لهذا جناب اقدس الهى ، هرگاه پيغمبرى را مبعوث كند و اوامر و نواهى خود را تسليم كند كه به مردم تبليغ كند ، واجب است بر او كه خليفه‌اى هم از قبل او منصوب نمايد تا مردم را به آن دين امر كند و نشر احكام آن دين را در اقطار عالم بكند و راهزنان جنّ و انس را تنبيه كند و مردم را مقهور بر اطاعت شريعت و پيروى طريقت آن پيغمبر كند . و چنانچه بعد از آن پيغمبر ، خليفه و امامى نصب نشود و آن پيغمبر همان دين را به جمعى القاء كند و از دنيا برود ، شكّى نيست كه دينى كه هنوز استقرار - كما هو حقّه - نگرفته باشد و مع ذلك حافظ و ناصرى نداشته باشد ، به اندك زمانى آثار او بر طرف مىشود . و چگونه آثار او بر طرف نشود و حال آنكه غولان راهزن در كمين ، و ديوان عالم برهم‌زن در صدد تخريب آن دين ، و شياطين جنّ و انس در پى اضلال و تباهى ، و نفوس امّاره طالب بطالت و گمراهى است . با وجود اين كه اينها هم اگر نباشد ، شبهه‌اى نيست كه وجود حجّت خدا در هر عصرى « لطف » است از براى اهل آن عصر ، و لطف بر خدا واجب است . پس لا بدّ و ناچار ، بايد جناب الهى از براى اين دين ، حافظ و ناصرى مسلّم القول نصب كند و بعد از آن هم ديگرى را نصب كند و بعد از آن هم ديگرى را و همچنين تا وقت ظهور پيغمبرى ديگر ؛ و اين طريقه الهى در جميع ازمان بوده است كه بعد از هر پيغمبرى ، نصب خليفه از براى او مىكرده است و بعد از او هم نصب ديگرى مىكرده است تا وقت پيغمبر ديگر ، كه از انبياء اولى العزم و صاحب دين تازه باشد . و انبياء سلف ، هر يك كه بعد از پيغمبرى چنين مبعوث شده‌اند ، فى الحقيقه حافظ و مروّج دين او مىبوده‌اند و هرگز زمانى خالى از يكى از پيغمبران نبوده است و اين طريقه هميشه مستمرّ بوده است . پس ثابت شد كه بايد در هر عصرى ، حجّتى از خدا در روى زمين باشد و بايد آن حجّت متّصف به صفات چند باشد ؛ از « منصوص بودن » و « عصمت » و « افضليّت » و غيرها ، همچنانكه - ان شاء اللّه تعالى - بعد از اين مذكور خواهد شد .\r\nو بسا باشد كه در اين مقام دو شبهه عارض شود از براى جمعى كه ضعفاء العقولند . پس ما را چاره‌اى نيست از ذكر آن دو شبهه و اشاره به جواب آنها :\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nشبههء اوّل : آنكه قبول كرديم كه در هر عصرى و زمانى بايد حجّتى از حجّتهاى خدا باشد ، ليكن چرا طريقهء الهيّه بر آن قرار گرفته است كه در يك عصر پيغمبرى بفرستد و بعد از او اوصياء او را تا زمان پيغمبرى ديگر كه از انبياء اولو العزم باشد . و سبب چيست كه بعد از هر پيغمبرى پيغمبر ديگر را مبعوث نمىكند كه احتياج به امام مطلقا نباشد ؟\r\nجواب : آنست كه هرگاه پيغمبرى كه خدا بعد از پيغمبر سابق مبعوث نموده ، بر همان دينى باشد كه پيغمبر سابق آورده است و پيغمبر لاحق ، حامى و ناصر او باشد و اين فى الحقيقه خليفه او خواهد بود و ما نخواهيم از خليفه مگر اين معنى را .\r\nبلى ، بعضى از خلفاء باز نبىّ مىباشند و بعضى امام ، و رتبهء امامت بالاتر از نبوّت است . « 7 » و اگر پيغمبر لاحق بر دين پيغمبر سابق نباشد ، بلكه دين او مخالف دين اوّل باشد و شريعت او ناسخ شريعت پيغمبر سابق باشد ، لازم مىآيد كه هميشه\r\n\r\n\r\n","description":"","footnote":"\r\n( 7 ) . فرمايش مصنّف ( ره ) كه : « رتبهء امامت بالاتر از نبوّت است » مطلبى است صحيح كه از قرآن مجيد استفاده مىشود و بسيارى از انبياء منصب نبوّت داشته ولى به مقام امامت نائل نشده‌اند ، زيرا مقام امامت خلافت كلّى الهى است و خلافتى است تكوينى كه به آن جهت جميع موجودات و ذرّات در برابر « ولىّ امر » خاضعند . خداوند همان ولايت تكوينى و تشريعى كه خودش دارد ، همان ولايت را بدون اينكه جدا كند به پيغمبر و امام ( ع ) ثابت كرده است و فرموده :  « إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ . . . »  و البته معلوم است كه « ولايت خدا » اصلى و حقيقى است و ولايت امام ( ع ) تبعى است و از شئون ولايت خداوندى است و از آن مستقل و جدا نيست .\r\nو امام ( ع ) واسطه در فيض از فيّاض على الاطلاق نسبت به تمامى موجودات است ، خواه آن امام ( ع ) نبىّ هم باشد ، مثل خاتم الانبياء يا منصب نبوّت نداشته باشد مثل امير المؤمنين و اولاد معصومين آن حضرت - عليهم السلام - و در اين عصر حاضر آن واسطه عبارت از ولى عصر - بقية اللّه أرواحنا فداه - است و لذا روى زمين خالى از حجّت خدا نمىتواند باشد .\r\nحضرت ابراهيم ( ع ) پس از سالهاى نبوّت و تبليغ رسالت ، بعد از ابتلاء و امتحان به مقام امامت نائل آمده و مخاطب به خطاب :  « إِنِّي جاعِلُكَ لِلنَّاسِ إِماماً »  گرديده و در اواخر عمر طولانى او بوده كه اولاد داشته و مقام با عظمت امامت را به ذريّهء خويش نيز آرزو كرده و خداوند آن مقام شامخ را از ذريّهء ظالم او نفى فرموده است :  « قالَ لا يَنالُ عَهْدِي الظَّالِمِينَ . » \r\nو ناگفته نماند بعضى از اشخاص سطحى و غير مأنوس با اين مطالب - از فروعات اصول\r\n","page_name":" 130 ","page_number":130},
  {"content":"\r\n\r\nدر عالم فساد و هرج و مرج و قتل و جدال در ميان مردم باشد ، زيرا كه اگر هميشه در عالم بعد از هر پيغمبرى پيغمبر ديگر مبعوث شود كه دين او ناسخ دين پيغمبر اوّل باشد و به مجرّد رفتن آن پيغمبر ثانى ، بلافصل هم پيغمبر ديگر مبعوث شود كه شريعت او ناسخ شريعت پيغمبر ثانى باشد و همچنين - بالغا ما بلغ - لازم مىآيد كه تا مردم مىروند به يك دين و شريعتى قرار گيرند و احكام و شرايع را فراگيرند ، آنها را به دين و شريعتى ديگر و آئين و طريقتى علىحدّه امر نمايند و در اين صورت هرگز دينى استوار و محكم نخواهد شد و مردم را ملكه و رسوخ در يك قسم از طاعات و كمالات بهم نخواهد رسيد . با وجود اينكه برگشتن مردم از دين و شريعتى ، كمال صعوبت و اشكال را دارد و تا منجرّ به قتال و جدال نشود ، اين معنى ممكن نيست . همچنانكه معلوم مىشود از بعثت هر پيغمبرى كه از انبياء اولى العزم بوده ، كه به چه مرتبه قتال و جدال كرده است تا جمعى را كه دين و آئين داشته‌اند از آن طريقه برگردانيده است . پس هرگاه به مجرّد فوت هر پيغمبرى ، پيغمبرى ديگر بيايد كه مردم را از شريعت پيغمبر سابق منع كند و به شريعت علىحدّه امر نمايد ، لازم مىآيد كه دائما در عالم نزاع و فساد باشد و مردم هرگز در طاعت و استكمال نباشند و اين معنى مخالف صلاح نظام عالم است .\r\nشبههء دوّم : آنست كه هرگاه صلاح نظام عالم در آن باشد كه هميشه حجّتى از خدا باشد و بدون او لطف محض و فيض مطلق نباشد ، اين معنى در وقتى است كه آن حجّت ظاهر و هويدا باشد كه رتق و فتق امور را بكند و مردم در امور دنيا و دين خود رجوع به آن كنند . امّا هرگاه ظاهر نباشد و مردم متمكّن از ادراك خدمت او نباشند - همچنانكه در امثال اين زمانست - مجرّد وجود او چه فايده خواهد داشت و چگونه صلاح نظام عالم و لطف نسبت به بنى آدم به عمل خواهد آمد ؟\r\n\r\n\r\n","description":"","footnote":"\r\nدين - وقتى كه مىشنوند مقام و رتبهء امامت بالاتر از رتبهء نبوّت است ، بلادرنگ به آنها وحشت رخ مىدهد و خيال مىكنند كه رتبهء امام ( ع ) بالاتر از رسول اللّه - صلّى اللّه عليه و آله و سلّم - است ، در صورتى كه هرگز آنطور نيست چون خاتم الانبياء ( ص ) امام و صاحب ولايت و خلافت كلى الهى بوده علاوه بر منصب نبوّت و رسالت كه داشت و آن منصب در امام - عليه السلام - نيست .\r\n","page_name":" 131 ","page_number":131},
  {"content":"\r\n\r\nجواب : آنست كه فوائد بودن حجّت الهى بر روى زمين بىغايت و منافع وجود او بىنهايت است . يكى آنست كه مردم امور خود را از او تحقيق نمايند و در ظاهر رتق و فتق امور عالم را بكند و اين فايده در وقتى است كه ظاهر باشد . و فوائد بسيار هست كه در اصل وجود به او روى زمين است اگر چه غايب باشد :\r\nاوّل - آنكه در حديث قدسى « 8 » وارد شده است كه خداى تعالى مىفرمايد :\r\n« من گنجى بودم مخفى ، پس دوست داشتم كه مرا بشناسند ؛ پس انسان را خلق كردم تا من شناخته شوم . »\r\nپس از اين خبر قدسى اثر ، معلوم مىشود كه باعث بر ايجاد انسان ، معرفت خداوند ديّان است . و بايد در ميان بنى نوع انسانى كسى باشد كه معرفت الهى - كما هو حقّه - از براى او حاصل شده باشد تا مضمون اين حديث به عمل آيد . و حصول معرفت الهى - كما هو حقّه - به غير از مرتبهء نبىّ يا امام ، رتبهء ديگرى نمىباشد . پس بايد هميشه روى زمين از حجّت الهى خالى نباشد تا حامل معرفت او در ميان مردم باشد .\r\nدوّم - آنست كه مجرّد بودن او لطف و فيض است از براى مردم ، زيرا كه وجود او بر روى زمين ، باعث نزول بركات و خيرات است و مقتضى دفع بليّات و آفات است و سبب قلّت تسلّط شياطين جنّ و انس است بر بلاد و موجب عدم استيلاى غولان مردم فريب است بر عباد .\r\nو از اين جهت است كه از اخبار اهل بيت طاهرين - صلوات الله عليهم اجمعين - رسيده است كه :\r\n« اگر روى زمين از حجّت الهى خالى باشد ، هرآينه زمين با اهل او فرو مىرود . »\r\nو توضيح اين مقام آنست كه جناب الهى به سبب مصالحى چند ، شياطين را ايجاد كرده است و ايشان را فى الجمله تسلّطى بر بنى آدم داده است . و هر چند بر جماعتى تسلط شياطين و آثار ايشان زيادتر شود ، عنايت الهى بيشتر از ايشان\r\n\r\n\r\n","description":"","footnote":"\r\n( 8 ) . « مصابيح الانوار » ، سيد علامهء محدّث شبّر ( قدس سرّه ) ، ج 2 ، ص 405 ، حديث 230 .\r\n","page_name":" 132 ","page_number":132},
  {"content":"\r\n\r\nمنقطع مىشود و هر جماعتى تسلّط و آثار شياطين در ميان ايشان كمتر باشد ، عنايت الهيّه بيشتر شامل احوال ايشان مىباشد . و شكّى نيست كه حجّت الهى نقطهء مقابل و ضدّ مقاوم و آثار هر يك نقيض آثار ديگريست و ازدياد آثار هر يك ، باعث نقصان آثار ديگرى مىشود . و همچنانكه آثار رئيس شياطين به جميع عالم مىرسد ، همچنين آثار رئيس موحّدين كه حجت الهى است بر تمامى عالم مىرسد . و همچنانكه آثار او روى زمين را ظلمانى مىكند انوار حجّت خدا روى زمين را نورانى مىكند .\r\nو بالجمله وجود حجّت الهى بر روى زمين به جهت مقاومت با جنود شياطين است و به اين جهت آثار ظلمت ايشان بر روى زمين كمتر حاصل مىشود و عنايات و بركات الهى بيشتر نازل مىشود . و اگر حجّت خدا بر روى زمين نباشد و هيچ مقاومى در برابر شياطين نباشد ، ظلمت جميع زمين را فروگيرد و هرگاه چنين شود ، بالمرّه قطع عنايات و بركات الهيّه مىشود و اين معنى را كسى كه فى الجمله در نفس او صفا و ضياء باشد ، در كمال آسانى ادراك ، بلكه مشاهده مىكند .\r\nسوّم - آنست كه غيبت او از اكثر مردم است ، امّا جمعى به خدمت او مىرسند و غوامض امور خود را از او تحقيق مىكنند . « 9 » و چنانچه جميع مردم اتّفاق بر خطا كنند ايشان به نحوى از آن برمىگرداند - و اگر چه بر آنها معلوم نشود - .\r\n\r\n\r\n","description":"","footnote":"\r\n( 9 ) . در خصوص اشخاصى كه به حضور حضرت ولى عصر - بقية اللّه ارواحنا فداه - شرفياب شده‌اند چند كتاب مخصوص تأليف شده است ، باز در آنها اشخاصى را نوشته‌اند كه تشرّف آنها به محضر اقدس آن حضرت معلوم شده و بيشتر از آنها از بزرگان دين هستند كه تشرّف حاصل كرده‌اند و معلوم نشده و يا خودشان كتمان كرده‌اند و از قرائن و امارات هم اصلا تشرّفشان معلوم نگشته است و اسامىشان در آن كتابها نيامده است .\r\nسيد علم الهدى ( قدس سرّه ) در مسئلهء وجيزه در غيبت فرموده :\r\n« نحن نجوز ان يصل اليه كثير من اوليائه و القائلين بامامته فينتفعون به .\r\nما جايز مىدانيم كه بسيارى از اولياء و شيعيان امام زمان - عجل اللّه تعالى فرجه - آنهايى كه قائل به امامت آن حضرت هستند به حضور آن بزرگوار شرفياب شوند و از وى انتفاع ببرند . »\r\nرجوع شود به « ميزان الاعتدال » ، ذهبى ، ج 2 ، ص 280 ، ط مصر .\r\n","page_name":" 133 ","page_number":133},
  {"content":"\r\n\r\nپس معلوم شد كه همچنانكه در ظهور امام ( ع ) فوايدى مىباشد ، در مجرّد بودن او هم - اگر چه غايب از جمعى باشد - فوائد مىباشد ، و اگر چه فوايد ظهور او بيشتر است و غايب شدن او - با وجود اينكه ظهور اصلح به حال عباد است - به اعتبار عدم قابليّت مردم است .\r\nو توضيح اين كلام آنست كه در مبدء فيّاض بخلى نمىباشد ، بلكه آنچه اصلح به حال عباد است جناب اقدس الهى - جلّ شأنه - به عمل مىآورد ، ليكن چون هر مادّه‌اى قابليّت رتبهء نبوّت و امامت ندارد ، بلكه بايد فلك ، دورانى چند بكند تا مادّه‌اى بهم رسد كه قابل اين امر خطير باشد . پس هرگاه حجّتى از خدا ظاهر شود و در علم الهى ظاهر باشد كه بعد از او حجّتى بهم نخواهد رسيد و مادّهء قابل اين امر موجود نخواهد شد و مردم آن عصر ، همه به اعتبار نقصان و جهلى كه دارند قابليّت ظهور آن حجّت را در مدّت طويله ندارند - به اعتبار اينكه گاه است كه در صدد قتل و جدال با او درآيند - لهذا جناب الهى او را از نظر مفسدان غايب مىگرداند ، تا روى زمين از حجّت الهى خالى نباشد .\r\nو از آنچه مذكور شد دليل عقلى بر اثبات وجود حضرت صاحب الزّمان - صلوات اللّه عليه - ظاهر شد و - ان شاء اللّه تعالى - بعد از اين در فصل ديگر در اثبات او ادلّهء نقليّه هم ذكر خواهيم نمود به نحوى كه شبهه از براى كسى باقى نماند .\r\nو اهل سنّت كه مىگويند كه « بر خدا عقلا واجب نيست تعيين امام ، بلكه به نقل واجب است بر مردم كه نصب امام بكنند » دليل ايشان آنست كه چون بعد از وفات پيغمبر ( ص ) ، صحابه كه دفن پيغمبر ( ص ) را - كه اهمّ واجبات بود - گذاشتند و اجماع كردند و رفتند ابو بكر را از براى خلافت نصب كردند و « اجماع » مسلمين حجّت است ، پس از « اجماع » معلوم مىشود كه خلافت واجب بود . و اين كلام در غايت سخافت و ركاكت است ، زيرا كه اجماعى كه ايشان مىگويند حجّت است ، در وقتى است كه جميع رؤساى دين ، بلكه كافّهء مسلمين اتّفاق كنند ، بلكه با وجود اينكه در آن اجماع علىّ بن أبي طالب ( ع ) و حسنين ( ع ) و سلمان و ابو ذر و مقداد و عمّار ، و جمعى ديگر داخل نبودند . و با وجود اينكه اگر\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nدليل ايشان همين اجماع باشد ، در وقت وفات هنوز اجماعى نشده بود ، چگونه اهمّ واجبات را ترك كردند .\r\nبلى ، اگر پيش از وفات پيغمبر ( ص ) اجماع مىشد ، سخن ايشان صورت مىداشت . و اگر ترك كردن دفن پيغمبر ( ص ) و رفتن از جهت نصب خليفه ، مستند به دليلى ديگر بود ، اگر آن دليل ، دليل « عقلى » است ، اين خلاف مذهب ايشان است ، زيرا كه ايشان مىگويند « عقل » حكم به وجوب نصب امام نمىكند و اگر آن دليل « نقلى » است كه غير از اجماع باشد ، مثل اينكه حديثى به ايشان از پيغمبر ( ص ) رسيده اشد ، ما به يك حديث كذّابى كه نقل بشود ، اعتناء نمىكنيم و حال اينكه ايشان خود هم ادّعاى اين معنى را نمىكنند .\r\n\r\n","description":"","footnote":"","page_name":" 135 ","page_number":135},
  {"content":"\r\n . \r\n","description":"","footnote":"","page_name":" 136 ","page_number":136},
  {"content":"\r\n\r\n\r\nفصل دوّم در اينكه امامت از اصول دين است\r\nو اين در كمال ظهور است ، زيرا كه دانستى كه بقاى دين نبىّ موقوف است بر وجود امام ( ع ) كه اگر بعد از پيغمبر ( ص ) خليفه نباشد ، دين او مستقرّ نمىشود . و شكّى نيست كه چنين امرى عمدهء اصول دين است و حديثى هم كه از پيغمبر ( ص ) رسيده است و شيعه و سنّى ، جميعا او را قبول دارند و در كتب فريقين به طريق متعدّده رسيده است ، دالّ بر اين معنى است . و آن حديث اينست كه :\r\n« كسى كه بميرد و امام زمان خود را نشناسد ، مردن او مثل مردن اهل جاهليّت خواهد بود . » « 10 »\r\n\r\n\r\n","description":"","footnote":"\r\n( 10 ) . « من مات و لم يعرف امام زمانه مات ميتة جاهلية » ، اين حديث شريف متواترا نقل شده و در « صحاح » عامه روايت كرده‌اند با مختصر فرقى در بعضى الفاظ كه مفاد همهء آنها يكى است و چندان فرقى پيدا نمىكنند و معاويه نيز آن را روايت كرده .\r\n« مسند امام احمد » ، 4 / 96 و صفى الدين طريحى ( ره ) در شرح باب « حادى عشر » گويد :\r\n« نقل اجماع مسلمين شده كه رسول اللّه ( ص ) آن حديث را فرموده است . » ص 281 ، ط / نجف .\r\nو علامهء تفتازانى در « شرح مقاصد » اين حديث را با آيهء شريفهء :  « أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ »  در مفاد با هم دانسته ، ج 2 ، ص 275 ، ط اسلامبول ، سال 1305 ه .\r\nو نيز تفتازانى در « شرح عقائد نسفى » حديث شريف را نقل كرده ، چنانچه در ص 181 ، ط اسلامبول ، سال 1326 ه ، و همچنين در طبع سال 1302 ه ، موجود است ولى در طبع سال 1313\r\n","page_name":" 137 ","page_number":137},
  {"content":"\r\n\r\nو از جملهء عجايب زمان و غريب دوران است كه اهل سنّت با وجود اينكه امامت را از فروع دين مىدانند « 11 » ، كمال عداوت و بغض را با شيعه دارند ، بلكه بسيارى از ايشان حكم به مباح بودن قتل و اسيرى ايشان مىكنند . « 12 » پس هرگاه امامت از فروع دين باشد ، چه فرق خواهد داشت با ساير مسائل خلافيّهء فروعيّهء ايشان ، كه هر يك از رؤساى اربعهء ايشان با يكديگر خلاف دارند . پس هرگاه مخالف در امامت با ايشان واجب القتل باشد و مستوجب بغض و عداوت باشد ، بايد حنفيّه و شافعيّه و مالكيّه و حنابله را واجب القتل دانند و با ايشان كمال بغض و عداوت و عناد را داشته باشند .\r\nبلى ، اگر شيعه با ايشان عداوت داشته باشند صحيح خواهد بود ، نظر به اينكه شيعه امامت را از اصول دين مىدانند ، و حقيقت امر اينست كه چون مذهب اهل سنّت مذهبى است غير مستند به كلام خدا و رسول و امريست من عندي « 13 » لهذا بناى امور ايشان مطلقا بر جائى نيست .\r\n\r\n\r\n","description":"","footnote":"\r\nه ، هفت صفحه تقريبا از آن كتاب تحريف كرده‌اند كه در آن صفحات حديث شريف موجود بود ، از بين رفته است . و تحريف كردن اهل سنّت اين قبيل كتابها و خاصّه كتب حديث را از غرائب روزگار است و جادارد در اين خصوص كتاب مستقلّى تأليف شود و تحريفات آنها يك به يك در كتب تعيين گردد .\r\nو يكى از علماى اعلام اهل سنّت بعد از نقل حديث شريف گويد :\r\n« فمن لم يعرف امام زمانه و انه فى ظل امانه فكما عاش عيشة جاهلية فقد مات ميتة جاهلية » هامش « شرح عقائد نسفى » ط اسلامبول ، ص 181 .\r\n( 11 ) . « اربعين » ، فخر رازى ، ص 456 ، ط حيدرآباد .\r\n( 12 ) . قتل‌عامهاى زمامداران اهل سنّت و فتواى فقهاء عصرشان به مهدور الدم بودن شيعه در تاريخ مشهور و مسطور است و ستمكاران روزگار چه آزارها و اذيتها به شيعه كرده‌اند از حوصلهء بيان خارج است ، رجوع شود به كتاب « الشيعة و الحاكمون » تأليف علامه آقا شيخ محمد جواد مغنيه ( دام بقائه ) كه مكرّر طبع شده است و شگفت‌تر اينكه در عصر حاضر وهّابيهاى باديه‌نشينان صحراى « نجد » اهل جمود و خمود و خشك در حقّ شيعه همان عقيده را دارند كه پيشينيان سنّيها داشتند . اگر اوضاع دنيا مانع نمىشد در حقّ شيعه از گذشتگانشان هم بدتر رفتار مىكردند .\r\n( 13 ) . يعنى از نزد خود مىگويند .\r\n","page_name":" 138 ","page_number":138},
  {"content":"\r\n\r\n\r\nفصل سوّم در اينكه در امامت عصمت شرط است\r\nو اشتراط عصمت در امام در كمال وضوح است ، زيرا كه معلوم شد كه رتبهء امامت مثل رتبهء نبوّت است . پس جميع ادلّه‌اى كه دلالت بر عصمت نبىّ مىكند ، بعينه دلالت بر عصمت امام هم مىكند . و چگونه مىتواند شد كه امام معصوم نباشد و خطاكار باشد و حال اينكه او حافظ شريعت شرايع الهيّه و ناصر نواميس نبويّه است . و هرگاه خطا از او سرزند و خود مخالفت شريعت را بكند ، چگونه حافظ شريعت خواهد بود .\r\nو ايضا احتياج مردم به امام ، به جهت اينست كه چون جايز است كه از ايشان خطا در علم و عمل سرزند ، بايد كسى باشد تا ايشان را از خطا محافظت كند . پس هرگاه امام جايز الخطا باشد ، او هم محتاج به امام ديگر خواهد بود . او هم اگر جايز الخطا باشد ، محتاج به امام ثالث خواهد بود و همچنين الى غير النّهاية خواهد رفت و به جائى نخواهد رسيد ، پس بايد امام كسى باشد كه معصوم باشد و جايز الخطا نباشد .\r\nو ايضا اگر امام معصوم نباشد و از او خطا سرزند ، بدحال‌تر از جميع رعيّت خود خواهد بود ، زيرا كه او اعلم و اعرف از جميع رعيّت است و فساد خطيئات و معاصى در نزد او ظاهرتر است . و با وجود اين هرگاه مرتكب خطا شود ، بدتر از همهء\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nخلايق خواهد بود ، زيرا كه خطاى عالم قبيح‌تر است از جاهل ، و از اعلم فاحش‌تر است از غير اعلم .\r\nو ايضا امام هرگاه جايز الخطا باشد و از او خطائى و معصيتى صادر شود ، بايد انكار او را نمود و در آن خطا قول او را ردّ نمود و حال اينكه امام در همهء امور « واجب الاطاعه » است ؛ همچنانكه خداى تعالى مىفرمايد :  « أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ »  « 14 » ، و مراد از صاحبان امر ، خلفاء و ائمّه‌اند بالاتّفاق ؛ پس ردّ قول او و اطاعت مطلقه با يكديگر جمع نمىشوند . « 15 » پس بايد امام معصوم\r\n\r\n\r\n","description":"","footnote":"\r\n( 14 ) . يعنى : اطاعت كنيد خدا و رسول او را و صاحبان امر از شما را . [ النساء 4 / 59 
  ]\r\n( 15 ) . چون آن تناقض واضح است ، زيرا ردّ و قبول قول امام ( ع ) در يك جا جمع نمىشود و لذا « اولى الامر » بايد « معصوم » باشد . و امام فخر الدين رازى در « تفسير كبير » اعتراف كرده كه بايد اولى الامر معصوم باشد ولى خواسته به نحوى عصمت اولى الامر را محقّق نمايد و لذا گفته كه مراد از اولى الامر اهل اجماع هستند كه بر خطاء اجماع نمىكنند . و جوابش آنست كه منصرف از اولى الامر آنست كه او زعامت و رياست داشته باشد و علاوه ظاهر آيهء عصمت هر يك از اولى الامر را افاده مىكند ، نه مجموع اولى الامر را كه در اجماع است ؛ زيرا ظاهر آيهء شريفه « وجوب اطاعت هر يك يك از اولى الامر است نه مجموع اولى الامر » و نيز علاوه بر اينكه عمل به مقتضاى اجماع از باب اطاعت اولى الامر نيست ، زيرا اجماع از قبيل خبر حاكى است و آنچه امام رازى ايرادهائى نموده جواب تمامى آنها در كتب كلام مذكور است ؛ رجوع شود به كتاب نفيس و علمى « دلائل الصدق » تأليف شيخنا الاجل مجتهد كبير آقا شيخ محمد حسن مظفر نجفى ( قدس سرّه ) خصوصا به جلد دوم ، ص 10 ، ط نجف .\r\nو مخفى نماند كه در تفسير آيهء اولى الامر هر كس از مفسّرين اهل سنّت كه بعد از امام رازى آمده و تفسير نوشته تبعيت از وى كرده و لذا مراغى در تفسيرش گفته :\r\n« مراد از اولى الامر عبارت از امراء و حكام و علماء و رؤساء لشكر و سائر رؤساء و زعماء و آنهائى كه مردم در حاجات و مصالح عامه به آنها رجوع مىكنند ، مانند : تجّار و اهل صنعت و زارعين و رؤساء عمال و احزاب و مديران روزنامه‌ها و رؤساء تحرير آنها ، هرگاه اتفاق كنند بر امر و حكمى اطاعت‌شان واجبست به شرط اينكه امين باشند و مخالفت خدا و رسول ( ص ) ننمايند . »\r\nجلد 5 ، ص 72 - 73 ، ط مصر .\r\nآقاى مراغى بر تنافى و تناقض كلام خودش متوجه نشده ، اگر در اجماع اهل حلّ و عقد\r\n","page_name":" 140 ","page_number":140},
  {"content":"\r\n\r\nباشد و خطا از او سر نزند و ادلّه بر اين مطلب بىحدّ و حصر است ، و ليكن آنچه ما ذكر كرديم از براى اولى البصائر كافى است .\r\n\r\n\r\n","description":"","footnote":"\r\nعصمت است و به خطا اجماع نمىكنند ، چطور بر خلاف امر خدا و رسول ( ص ) مىتوانند اجماع نمايند ؛ و اگر قبول دارد كه اجماع بر خلاف امر خدا و رسول ممكن است ، چنانچه صريح كلامش مىباشد ، پس اهل اجماع معصوم نخواهند بود ؛ زيرا لازم مىآيد اطاعت اولى الامر كه به عقيدهء وى اهل اجماعند و ردّ قول آنها بشود و اين تناقض واضح است . و علاوه آيا هيچ عار و ننگ نيست كه انسان بگويد « اولى الامر » عبارت از آن امراء و رؤساء و آنهايى كه از آنها نام برده ( كه افسق ناسند ) مىباشد و خدا به اطاعت اتفاق ايشان بر امرى و حكمى امر فرموده است ، در صورتى كه اكثر بلكه تمامى آنها مرتكب انواع فسق و فجور و ظالم به تمام معنا هستند و خدا فرموده :  « وَ لا تَرْكَنُوا إِلَى الَّذِينَ ظَلَمُوا فَتَمَسَّكُمُ النَّارُ »  و لذا بايد به حرفهاى مفسّرين مانند مراغى خنديد و بعد گريه كرد كه اسلام را با اين حرفها به تيره روزى نشانيدند و هر فاسق و ظالم و مخرّب دين را « اولى الامر » خواندند و اطاعت او را واجب دانستند و فرزند پيغمبر خدا را كشتند و گفتند كه « اولى الامر » ما را به ريختن خون حسين بن على - عليهما السلام - امر كرده چنانچه شمر ملعون نماز مىخواند و بعد از نماز مىگفته كه : « خدايا اطاعت از اولى الامر مرا وادار كرد كه ريحانهء رسول اللّه - صلّى اللّه عليه و آله و سلّم - را بقتل برسانم .\r\nرجوع شود به « نفائس المخطوطات » ، المجموعة الرابعة ، ص 12 ، ط بغداد .\r\n","page_name":" 141 ","page_number":141},
  {"content":"\r\n . \r\n","description":"","footnote":"","page_name":" 142 ","page_number":142},
  {"content":"\r\n\r\n\r\nفصل چهارم در اثبات اينكه امام بايد افضل از جميع رعيّت باشد\r\nو دليل بر اين مطلب آنست كه اگر امام افضل از جميع رعيّت نباشد ، يا مساوى خواهد بود با بعضى رعايا و اين باطل است ، زيرا كه ترجيح « احد المتساويين » بر ديگرى جايز نيست ، يعنى : فاعل مختار دو چيزى را كه نسبت به او مساوى باشد ، احدهما را ترجيح نمىدهد ، بلكه بايد وجه رجحانى از براى يك كدام بهم رسد تا او را ترجيح دهد و اين معنى با وجود اينكه در كتب عقليّه به ادلّهء قاطعه ثابت شده است ، امريست در كمال وضوح كه هر عاقلى بالبديهه مىداند و احتياج به دليل ندارد .\r\nو يا رعايا ، بعضى از ايشان ، افضل از او خواهند بود و اين هم باطل است ، زيرا كه عقل حكم مىكند به قبح ترجيح مرجوح ، و از اين جهت است كه جميع عقلا متّفقند بر بطلان ترجيح مرجوح بر راجح و به ادلّهء قاطعه اين معنى را اثبات كرده‌اند . و با وجود اينكه بديهى است و احتياج به دليل هم ندارد ، قبح تقديم غير افضل بر افضل مخالف صريح قرآن هم هست ؛ همچنانكه جناب اقدس الهى مىفرمايد :  « أَ فَمَنْ يَهْدِي إِلَى الْحَقِّ أَحَقُّ أَنْ يُتَّبَعَ أَمَّنْ لا يَهِدِّي إِلَّا أَنْ يُهْدى فَما لَكُمْ كَيْفَ تَحْكُمُونَ » .  « 16 »\r\n\r\n\r\n","description":"","footnote":"\r\n( 16 ) . يعنى : آيا كسى كه هدايت مىكند مردمان را به حق ، سزاوارتر است كه پيروى كرده شود يا\r\n","page_name":" 143 ","page_number":143},
  {"content":"\r\n\r\nو در جاى ديگر مىفرمايد كه :  « هَلْ يَسْتَوِي الَّذِينَ يَعْلَمُونَ وَ الَّذِينَ لا يَعْلَمُونَ إِنَّما يَتَذَكَّرُ أُولُوا الْأَلْبابِ »  . « 17 » پس ثابت شد كه امام بايد افضل از جميع رعيّت باشد .\r\n\r\n\r\n","description":"","footnote":"\r\nكسى كه خود هم هدايت نمىشود ، تا اينكه ديگرى او را هدايت كند ؟ پس چه مىشود كه شما نمىفهميد و چگونه حكم مىكنيد ؟ [ يونس 10 / 35 
  ]\r\n( 17 ) . يعنى : آيا مساويند جماعتى كه مىدانند با جماعتى كه نمىدانند ، اين است و جز اين نيست كه متذكر مىشوند صاحبان عقلها . [ الزمر 39 / 6 
  ]\r\n","page_name":" 144 ","page_number":144},
  {"content":"\r\n\r\n\r\nفصل پنجم در اثبات اينكه امام بايد منصوص باشد\r\n[ امام منصوص است 
  ] از جانب خدا و رسول ( ص ) و تعيين او در دست مردم نيست .\r\nو بر اين مطلب دليل بسيار است ، ليكن ما به چند دليل اكتفا مىكنيم :\r\nدليل اوّل - اينكه دانستى كه در امام عصمت شرط است . و شكّى نيست كه عصمت امريست مخفى ، كه مردم نمىتوانند بر آن مطّلع شوند . پس بايد تعيين او در دست كسى باشد كه اطلاع بر امور مخفيّه و علم به اشياء باطنيّه داشته باشد و اين معنى منحصر است در خدا و رسول او .\r\nدليل دوّم - اينكه هرگاه نصب امام در دست مردم باشد ، عزل او هم در دست ايشان خواهد بود . پس لازم مىآيد كه هر وقت خلاف توقّع مردم از امام به عمل آيد ، قدرت داشته باشند كه او را عزل كنند و اين معنى مخالف رتبهء امام است .\r\nدليل سوّم - اينكه هرگاه كسى تأمّل كند در طريقت و سيرت حضرت فخر النّبيّين - صلّى اللّه عليه و آله و سلّم - يقينى مىكند كه محال است كه آن جناب از دنيا رحلت كند و تعيين خليفه نكند . و چگونه اين مىتواند شد و حال اينكه پيغمبرى كه رأفت و خيرخواهى او نسبت به امّت به نحوى باشد كه جميع كليّات و جزئيّات را از براى ايشان بيان كند ، حتّى امور متعلّقه به بيت الخلا ، چگونه نصب خليفه از براى\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nايشان نمىكند و حال آنكه از اهمّ مطالب و مقاصد است و هيچ امرى از براى انتظام امور ايشان اصلح از آن نيست . « 18 »\r\nدليل چهارم - اينكه دانستى كه شيعه و سنّى هر دو متّفقند كه امامت عبارتست از رياست عامّه بر مسلمانان در امور دين و دنياى ايشان ، بر سبيل نيابت و خليفگى از جانب پيغمبر . و شكّى نيست كه خليفه بودن شخصى از جانب ديگرى وقتى است كه آن ديگرى ، آن شخص را خليفه كند . و هرگاه ديگران او را خليفه كنند ، صادق نخواهد آمد كه او خليفهء آن شخص است . پس خليفه پيغمبر ( ص ) وقتى خليفهء او خواهد بود كه پيغمبر ( ص ) او را خليفه كند و هرگاه امّت او را خليفه\r\n\r\n\r\n","description":"","footnote":"\r\n( 18 ) . بدون كوچكترين تأمّل بايد گفت : اگر رسول اللّه - صلّى اللّه عليه و آله و سلّم - براى بعد از رحلت خود از دنيا در جاى خويشتن وصىّ و خليفه تعيين نكرده باشد ، پس دين تكميل نشده و ناقص است و حال آنكه خداوند مىفرمايد :  « الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي وَ رَضِيتُ لَكُمُ الْإِسْلامَ دِيناً »  و اگر امام را تعيين نفرموده باشد چطور نعمت خداوندى به اتمام رسيده است ؟\r\nآيا رسول اللّه ( ص ) مسلمين را بىسرپرست گذاشت ؛ پيغمبرى كه تمام جزئيات احكام شرع را بيان فرموده آيا موضوع جانشين بعد از خودش را بيان نفرمود و با آن همه منافقين كه قرآن مجيد تصريح به وجود آنها مىكند موضوع خلافت را مهمل گذاشت كه منافقين اوضاع اسلام را بر هم بزنند ؟\r\nآيا عنايات خداوندى انقطاع پذيرفت و فياض على الاطلاق عنايت و فيض خود را از خلق قطع كرد ؟\r\nآيا خدا خواست هرج و مرج و فساد انتشار يابد و تمامى بلاد را بگيرد و مردم و مسلمين بر حسب جبلت اصليّه از مصالح نوعيّه استغناء يافته تا احتياج به شخصى كه آنها را به طرف طاعت نزديك كند و از نافرمانيها مانع شود نداشته باشند ؟\r\nبر فرض مردم به مقدارى از مصالح و مفاسد اجتماع آشنا باشند ، ولى آيا تمايلات نفسانيه و جلب منافع شخصيه و حبّ رياستهاى دنيويّه آنها را مانع نمىشود كه از تبعيّت بر آن مصالح خوددارى ننمايند ؟\r\nآيا آن عقل كلّ و آن شخصيت بسيار با عظمتى كه خداوند به غير از او به عمر عزيز كسى ديگر قسم نخورده و فرموده :  « لَعَمْرُكَ إِنَّهُمْ لَفِي سَكْرَتِهِمْ يَعْمَهُونَ »  همهء اين پرسشها را نديده و نشنيده و تصوّر نكرده انگاشت و مسلمين را بعد از خودش مهمل گذاشت ؟\r\nهرگز ذى شعورى باور نخواهد كرد كه بدون تعيين جانشين از دنيا رحلت فرموده و امام بعد\r\n","page_name":" 146 ","page_number":146},
  {"content":"\r\n\r\nكنند ، صادق نخواهد آمد كه او خليفهء پيغمبر است . و اين معنى را « ابو قحافه » پدر ابو بكر هم برخورد ، همچنانكه مشهور است كه در وقتى كه ابو بكر را خليفه كردند ، ابو بكر نامه‌اى به پدر خود « ابو قحافه » نوشت « 19 » به اين مضمون كه :\r\n« اين نامه‌ايست از خليفهء رسول اللّه ( ص ) به سوى ابى قحافه .\r\nامّا بعد ، بدرستى كه مردم راضى به خلافت من شدند ، پس امروز من خليفه خدايم و اگر تو به سوى من بيائى از براى تو خوب خواهد بود .\r\nپس ابو قحافه نامه را كه خواند به رسولى كه نامه را برده بود گفت :\r\nچه منع كرد مردم را از خلافت على - عليه السلام - ؟\r\nرسول ( نامه‌رسان ) گفت كه :\r\nعلى ( ع ) كم سنّ بود و بسيار از بزرگان قريش و غير قريش را كشته بود و ابو بكر اسنّ از على ( ع ) بود به اين جهت او را خليفه كردند .\r\nابو قحافه گفت :\r\nاگر امر امامت و خلافت به سنّ است ، من در سنّ بزرگترم از\r\n\r\n\r\n","description":"","footnote":"\r\nاز خود را معيّن نكرد ، در صورتى كه كتابى كه او از جانب خدا آورده تصريح مىكند :  « إِنَّما أَنْتَ مُنْذِرٌ وَ لِكُلِّ قَوْمٍ هادٍ »  ، و نيز تصريح مىكند :  « يَوْمَ نَدْعُوا كُلَّ أُناسٍ بِإِمامِهِمْ »  .\r\nآيا هادى اقوام مسلمين كه بعد از رسول اللّه - صلّى اللّه عليه و آله و سلّم - مىآيند آن جاهلها و ظالمها و نادانها و شقيها و سفّاكها و خونريزها و ستمكاران‌اند كه ادّعاى امامت و خلافت كردند - قضاوت را در اينجا به وجدان پاك و فطرت بىآك صاحبان عقل و وجدان واگذار مىنمايم و بس .\r\nو اگر گفته شود : پيغمبر ( ص ) تعيين خليفه را بعد از خود به آراء و انتخاب مردم گذاشت ، اين ادّعا مفاسد زيادى را در بر دارد كه مقام گنجايش تفصيل و بيان آن را ندارد .\r\nپس بايد گفت : خود پيغمبر ( ص ) - العياذ باللّه - باعث فتنه و آشوب و اختلاف در ميان امت خود شده و باعث گرديده كه امت وى به هفتاد و سه فرقه متفرّق شوند و دربارهء تعيين امام و خليفه يا رئيس جمهورى خونريزىها نمايند يا امثال معاويه‌ها با زور سرنيزه و قلدرى و قلچماقى به سر مردم زده و بر آنها امام شده و حكومت ديكتاتورى و استبدادى و خودسرى نمايد - و هرگز بر عقل كلّ كسى اين احتمالها و فرضهاى ناروا را نمىدهد ، مگر كسى كه عقل و وجدان خود را به كنار گذاشته و از روى تعصّب به سنّىگرى گرايد .\r\n( 19 ) . كتاب « الاحتجاج » ، شيخ طبرسى ( ره ) ، ج 1 ، ص 115 ، ط نجف سال 1386 ه .\r\n","page_name":" 147 ","page_number":147},
  {"content":"\r\n\r\nابو بكر ، پس من سزاوارترم . بدرستى كه ظلم بر على ( ع ) كرده‌اند و حقّ او را غصب كرده‌اند . در حضور ما پيغمبر ( ص ) با على ( ع ) بيعت كرد و امر كرد ما را كه به او بيعت كنيم .\r\nپس ابو قحافه جواب نامهء ابو بكر را نوشت به اين مضمون كه :\r\nنامهء تو به من رسيد و يافتم مضمون آن نامه را .\r\nاى مرد احمق ! بعضى از آن نامه نقيض بعض ديگر است ؛ يك بار مىگوئى خليفه خدا و يك بار خليفهء رسول و يك بار مىگوئى كه مردم به من راضى شده‌اند .\r\nپس او را از اين امر شنيع بسيار منع كرد . »\r\n\r\n","description":"","footnote":"","page_name":" 148 ","page_number":148},
  {"content":"\r\n\r\n\r\nفصل ششم در اثبات اينكه جناب مستطاب امير المؤمنين و امام المسلمين علىّ بن أبي طالب وصىّ و خليفه بلافصل حضرت خاتم المرسلين است\r\nبدان اى طالب سعادت دارين ! كه به ادلّهء قاطعه و براهين ساطعه معلوم شد كه در خليفه پيغمبر بودن ، « عصمت » و « افضليّت » و « منصوص بودن از جانب خدا و رسول » شرط است . و اين هر سه شرط در علىّ بن أبي طالب - عليهما السلام - موجود است و در غير او موجود نيست . و مع ذلك از آن حضرت ، « معجزات » و كرامات و خوارق عادات صادر شده است كه از غير نبىّ و امام نمىتواند صادر شد . و با وجود اينها از غير آن حضرت ، كه خلفاء ثلاثه باشند ، امورى چند سر زده است كه مخالف رتبهء امامت و خلافت است . لهذا ما در اين فصل به اين پنج طريق اثبات مىكنيم كه امامت منحصر به آن حضرت است . و هر چند يك طريق هم كافى است ، ليكن هر پنج طريق را ذكر مىكنيم تا بر طالبان هدايت معلوم شود كه اين امر ، قابل تشكيك نيست و انكار منكرين را غير از تعصّب و عناد ، اصلا دليلى نيست .\r\n\r\n1 - طريق عصمت\r\nاحدى از عقلاء و ارباب فهم ، شبهه‌اى در عصمت علىّ بن أبي طالب -\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nصلوات اللّه عليه و آله - ندارند به چند وجه :\r\nوجه اوّل - اينكه دانستى كه در امامت « عصمت » شرط است و بعد از پيغمبر ( ص ) امر امامت ، دائر است ميان على و عبّاس و ابو بكر . و احدى از خاصّه و عامّه ادّعاى عصمت از براى عبّاس و ابو بكر نكرده‌اند و همهء فرق متّفقند بر عدم عصمت عبّاس و ابو بكر ، پس عصمت منحصر در آن حضرت خواهد بود .\r\nوجه دوّم - اينكه اعادى و دشمنان آن حضرت در غايت كثرت ، و عداوت ايشان نسبت به آن عالىشأن در نهايت شدّت ، و دائم در صدد معايب آن حضرت و هميشه در جستجوى مثالب او بودند . و در اظهار عيب او كمال جدّ و اهتمام را داشتند ، مع ذلك هيچ صفت ناخوشى از آن حضرت نقل نكرده‌اند ، بلكه دوستان و دشمنان او همه متّفقند كه هرگز از آن حضرت خطائى در علم و عمل سر نزد . و شكّى نيست كه اين معنى نمىتواند شد مگر اينكه ملكهء عصمت حاصل شود .\r\nوجه سوّم - از ادلّهء عصمت آيهء « تطهير » است كه به اتّفاق خاصّه و عامّه در شأن عالىشأن « آل عبا » - صلوات اللّه عليهم اجمعين - نازل شده است و آيهء مباركه اينست :\r\n « إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً . »  « 20 »\r\n« الف و لامى » كه در « رجس » است يا از براى « جنس » است يا « استغراق » ، و در هر صورت افادهء عموم مىكند . پس شامل رجس ظاهرى و باطنى خواهد بود و رجس عبارت از قذارت و چركى است . پس به مقتضاى آيهء مباركه ، ايشان از هر قذارت ظاهرى « 21 » و باطنى پاك خواهند بود . و قذارت باطنى نيست مگر\r\n\r\n\r\n","description":"","footnote":"\r\n( 20 ) . يعنى : اين است و جز اين نيست كه اراده دارد ببرد خدا از شما اى اهل بيت ، هر رجس ظاهرى و باطنى را و پاكيزه گرداند شما را پاكيزه گردانيدنى . [ الاحزاب 33 / 33 
  ]\r\n( 21 ) . مىتوان گفت : مصبّ و جريان آيهء شريفه ارجاس باطنى است و امّا از چركىهاى ظاهرى خودشان را پاكيزه و تميز مىكردند و از چركىهاى ديگر ظاهرى كه در اسلام نجس است ، قطعا بدون شك از آنها اجتناب مىفرمودند و به احكام شرع عمل مىنمودند ، يعنى : خود مشرع احكام كه رسول اللّه - صلّى اللّه عليه و آله و سلّم - است و چهار نفر ديگر از آل عبا - سلام اللّه عليهم - احقّ و اولى به عمل به قوانين دين و التزام شديد به مراعات احكام اسلام از طهارت و نجاست داشتند و ظواهر را كاملا حفظ كرده‌اند .\r\n","page_name":" 150 ","page_number":150},
  {"content":"\r\n\r\nمعصيت . « 22 » و علماى فريقين به طرق متعدّده ذكر كرده‌اند ، نزول اين آيه اختصاص به پنج تن « آل عبا » دارد و احتياج به ذكر طرق شيعه نيست ، ليكن دو سه طريق از كتب اهل سنّت ذكر مىكنيم از براى اتمام حجّت :\r\nاز آن جمله « بخارى » و « مسلم » « 23 » كه از اعاظم اهل سنّت بوده‌اند هر يك در صحيح خود از « عايشه » نقل كرده‌اند كه « عايشه » مىگفت :\r\n« روزى در وقت صبح پيغمبر ( ص ) بيرون آمد و عبائى كه از موى سياه بود بر دوش مبارك آن حضرت بود . ناگاه حضرت امام حسن - عليه السلام - آمد ، پس حضرت رسول ( ص ) او را داخل در عبا كرد . پس حضرت امام حسين - عليه السلام - داخل شد ، پس\r\n\r\n\r\n","description":"","footnote":"\r\nو ممكن است منظور مصنّف ( ره ) از « قذارت » و رجس ظاهرى افعال و اعمال ناهنجار ظاهرى باشد كه در ظاهر و خارج نمايان و ديده مىشود و اهل بيت ( ع ) از آنها پاكيزه بوده و هرگز پيرامون آنها نگرديده‌اند و مراد از « ارجاس باطنى » ، صفات معنويّهء كثيفه و رذيلهء خبيثه باشد ، مانند : حرص و حسد و طمع و كينه و عداوت و بخل و لئيمى و امثال آنها ؛ ولى اين معنى با فرمايش وى كه مىفرمايد : « و قذارت باطنى نيست مگر معصيت » ، نمىسازد ؛ زيرا غالب معاصى از قبيل افعال و اعمال ظاهرى و خارجى است .\r\n( 22 ) . « قذارت » و چركى باطنى را منحصر به معصيت كردن خلاف آنست كه از آيهء شريفه نفى عموم قذارت باطنى استفاده مىشود ، چنانچه خود مصنّف ( ره ) بر آن تصريح فرمود و شايد منظورش اينست كه معصيت از افراد بارز عموم رجس است كه نفى شده و رجس شامل تمامى ارجاس باطنيّه از اوصاف رذيله و صفات مذمومهء معنويّه از جهل و نادانى و حرص و طمع و غباوت و غير آنهاست و خداوند از تمامى آنها اهل بيت ( ع ) را پاك گردانيده و مراد دفع رجس از اهل بيت ( ع ) است نه رفع آن ؛ زيرا رسول اللّه ( ص ) بالاجماع مشمول آيهء شريفه است ، پس زوجات خارج هستند قطعا و باتفاق امّت اسلامى حسنين - عليهما السلام - داخل حكم آيهء شريفه‌اند و هر دو در موقع نزول آيه نابالغ بودند پس دفع رجس مىباشد نه رفع ، منظور اشاره به چند مطلب مهم دربارهء آيهء شريفه بود و تفصيل را در تأليف خاص خود كه هنوز به طبع نرسيده ، مشروحا بيان كرده‌ام .\r\n( 23 ) . « صحيح مسلم » ، كتاب ( فضائل الصحابة ) ؛ « مستدرك » ، حاكم ، ج 3 ، ص 147 ؛ « سنن بيهقى » ، ج 2 ، ص 149 ؛ طبرى در « جامع البيان » ج 22 ، ص 5 ؛ سيوطى در « الدر المنثور » در تفسير آيهء تطهير ؛ زمخشرى در « كشّاف » در تفسير آيهء مباهله ؛ و همچنين فخر الدين رازى و او گويد : « و اعلم ان هذه الرواية كالمتفق على صحتها بين اهل التفسير و الحديث . »\r\n","page_name":" 151 ","page_number":151},
  {"content":"\r\n\r\nحضرت رسول ( ص ) او را هم داخل عبا كرد . بعد از آن حضرت امير - عليه السلام - داخل شد ، او را هم داخل در عبا كرد . بعد از آن حضرت فاطمه - سلام اللّه عليها - داخل شد ، او را هم داخل در عبا كرد و بعد از آن اين آيهء مباركهء « تطهير » را بر ايشان خواند . »\r\nو از آن جمله ثعلبى « 24 » كه از رؤساى مفسّرين اهل سنّت است ، از ابو سعيد خدرى روايت كرده است كه حضرت پيغمبر ( ص ) فرمودند كه :\r\n« اين آيه در شأن پنج نفر نازل شده است ، در شأن من و على و فاطمه و حسن و حسين - صلوات اللّه عليهم اجمعين - . »\r\nو از آن جمله احمد حنبل « 25 » از « امّ سلمه » روايت كرده است كه « امّ سلمه » گفت كه :\r\n« حضرت رسول ( ص ) در خانهء من بود كه حضرت فاطمه - - صلوات اللّه عليها - آمد و برمه‌اى كه در آن برمه حريره « 26 » بود ، حاضر بود . حضرت رسول ( ص ) فرمودند به فاطمه ( س ) كه بخوان شوهر و دو پسر خود را . پس حضرت امير المؤمنين با حسنين آمدند و نشستند و از آن حريره خوردند .\r\nآيهء تطهير نازل شد . پس حضرت پيغمبر ( ص ) ايشان را داخل در عباى خود كرد و دستها را به سوى آسمان بلند كرد و گفت :\r\nخداوندا ! ايشان اهل بيت و خاصّان منند . پس زايل كن از ايشان هر رجسى را و پاك گردان ايشان را پاك گردانيدنى .\r\n« امّ سلمه » گفت :\r\nمن سر خود را داخل حجره كردم و عرض كردم :\r\nيا رسول اللّه ! من با شما خواهم بود ، يعنى داخل در اهل بيت خواهم بود .\r\nحضرت دو مرتبه فرمودند : امر تو به خير است . »\r\n\r\n\r\n","description":"","footnote":"\r\n( 24 ) . « جامع البيان » ، ابن جرير طبرى ج 22 ، ص 5 ؛ « ذخائر العقبى » ، محبّ الدين طبرى ص 24 ؛ « مجمع الزوائد » ، هيتمى ج 9 ، ص 167 .\r\n( 25 ) . « مسند امام احمد بن حنبل » ج 6 ، ص 292 .\r\n( 26 ) . طعامى كه آن را از آرد و شير يا روغن مىپزند .\r\n","page_name":" 152 ","page_number":152},
  {"content":"\r\n\r\n\r\n2 . طريق افضليّت\r\nامّا طريق افضليّت علىّ بن أبي طالب - عليهما السلام - از آن ظاهرتر و واضح‌تر است كه محتاج به بيان و دليلى باشد . و اشرفيّت اسد اللّه الغالب از آن باهرتر و لايح‌تر است كه افتقار به بيّنه و برهانى داشته باشد . دشمنان او از راه بعض و كينه ، سعى تمام در اخفاء فضايل او داشتند و دوستان او از روى خوف و تقيّه ، جدّ و اهتمام در عدم اظهار محاسن او نمودند . و با وجود اين ، مناقب و مآثر او جميع خانقين را فرو گرفته ، و محامد و مفاخر او كلّ ثقلين را احاطه كرده است . كتب و اساطير مخالف و موافق به تعداد كمالات و كرامات او ناطق ، و زبر و طواميل مبطل و محقّ ، بر احصاء معجزات و خوارق عادات او متّفق .\r\nكدام كتابيست كه مزيّن به لئالى مدايح و فضايل او نيست و كدام دفتريست كه موشّح به جواهر مكارم و فواضل او نه . مصنّفى را نديده‌ايم كه محتوى بر ذكر صفات حميدهء او نباشد و مؤلّفى را بر نخورده‌ايم كه منطوى بر نقل خصال پسنديده او نبود .\r\nابن ابى الحديد « 27 » كه از اكابر اهل سنّت است گفته است كه :\r\n« فضايل آن جناب به حدّى است كه متعرّض ذكر و بيان او گرديدن سماجت « 28 » است .\r\nچه گويم در شأن كسى كه دشمنانش اعتراف و اقرار به فضائل او نموده‌اند و خصمان او انكار فواضل او نمىتوانند نمود . و بنى اميّه با وجود اينكه شرق و غرب عالم را مالك شدند و غايت سعى در\r\n\r\n\r\n","description":"","footnote":"\r\n( 27 ) . عز الدين عبد الحميد بن محمد بن محمد بن الحسين بن ابى الحديد مدائنى از اكابر علماى اهل سنّت ، معتزلى مذهب و به مذهب خويش در قصيده‌اى كه در مدح امير المؤمنين - سلام الله عليه - گفته تصريح كرده است ، آنجا كه گويد :\r\n و رايت دين الاعتزال و اننى * اهوى لأجلك كل من يتشيع \r\nولادتش در سال 586 ه و وفاتش در بغداد سال 655 ه و « شرح نهج البلاغهء » او از كتب بسيار مشهور و از شروح بسيار مرغوب آن كتاب مبارك است كه در اسلام ، بعد از قرآن مجيد ، اوّل كتاب است . و شرح وى مشتمل بر فوائد بىشمار بوده و خدمت بزرگى را به مقام عمل رسانيده است .\r\n( 28 ) . « شرح نهج البلاغه » ، ج 1 ، ص 16 ، ط مصر ، دار الاحياء الكتب العربيه .\r\n","page_name":" 153 ","page_number":153},
  {"content":"\r\n\r\nاطفاى نور او كردند و احاديث بسيار در اظهار عيب و بدى او وضع كردند و در منابر لعن بر آن حضرت كردند و شيعيان و محبّان او را ، بعضى را قتل و غارت و برخى را حبس كرده ، و مردم را از روايت فضايل او منع شديد نمودند ، حتّى حرام كردند بر مردمان كه نام آن بزرگوار را بر زبان جارى كنند ، و هر چند ايشان در اين بيشتر سعى كردند ، نام او بيشتر بلند شد و فضايل او بيشتر منتشر گرديد و قدر او رفيع‌تر شد ، مانند مشك كه هر چند آن را مخفى كنند بويش مخفى نمىشود و مثل آفتاب كه به كف دست پنهان نمىشود و مثل روز روشن كه اگر يك چشم كه كور باشد ، او را نبيند ، چندين چشم ديگر آن را مشاهده مىكنند . »\r\nو باز ابن ابى الحديد در جواب شخصى از اهل سنّت كه طعن بر آن حضرت زده است ، كه آن بزرگوار بسيار تعريف خود را كرده است ، گفته است كه :\r\n« اتّفاق همهء فصحاء است كه آن حضرت افصح جميع فصحاء و بلغاء عالم بوده است . و هرگاه جميع فصحاء عالم جمع شوند ، قدرت ندارند كه عشرى از اعشار فضايل آن را بيان كنند . »\r\nو اهل سنّت هم اكثر در افضليّت حضرت امير المؤمنين - عليه السلام - حرفى ندارند و مىگويند كه آن حضرت در كمالات نفسانيه و جسمانيه و ساير امور افضل بود از جميع صحابه ، ليكن بعضى مىگويند كه خلفاء ثلاثه افضلند از على - عليه السلام - به معنى ديگر و آن معنى اينست كه ثواب ايشان بيشتر از ثواب على - عليه السلام - است . و نمىدانم اين معنى از كجا به ايشان رسيده است و دليل ايشان بر اين مطلب چيست ، با وجود اينكه زيادتى ثواب به قدر زيادتى علم و عمل مىباشد .\r\nو بالجمله بعد از تتبّع معلوم مىشود كه افضليّت آن حضرت در نزد شيعه و سنّى ، بلكه غير فرق اسلام ، از يهود و نصارى هم ثابت است . و ما اوّل احاديثى چند كه شيعه و سنّى ، هر دو در افضليّت آن حضرت نقل كرده‌اند ذكر مىكنيم و بعد از آن تعداد ، هر يك از فضائل را به تفصيل ذكر مىنمائيم و مىرسانيم كه آن حضرت در هر يك ، افضل و مرشد جميع ارباب آن فضايل بوده و چون بناى اين رساله بر اختصار است به چند حديثى اكتفاء مىكنيم .\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nو كسى را ياراى آن نيست كه تواند احصاء جميع فضايل و كمالات آن حضرت را بكند ، زيرا كه علماى فريقين در فضايل او مصنّفات پرداخته‌اند و مؤلّفات ساخته‌اند و مع ذلك عشرى از اعشار و اندكى از بسيار را نقل نكرده‌اند . و همين اهل سنّت با وجود تعصّب ، هيچ چيز را در كتابهاى خودشان ، بيشتر از فضايل آن حضرت نقل نكرده‌اند .\r\nحديث اوّل - خوارزمى كه از اكابر اهل سنّت است روايت كرده « 29 » است كه حضرت رسول ( ص ) فرمودند كه :\r\n« خدا برادر من على - عليه السلام - را اين قدر فضايل عطا كرده است كه نمىتوان احصاء نمود . پس هر كه ذكر كند فضيلتى از او را و اقرار به او داشته باشد ، خداوند گناهان او را مىآمرزد . و كسى كه فضيلتى از او را بنويسد تا اثر آن نوشته باقى باشد . ملائكه از براى او استغفار مىكنند . و كسى كه فضيلتى از او را بشنود ، گناهانى را كه پيش از شنيدن مرتكب شده است خدا مىآمرزد . و كسى كه نظر كند به فضيلتى از فضائل آن حضرت ، خدا مىآمرزد گناهانى را كه آن شخص پيش از ديدن مرتكب شده است .\r\nو بعد از آن فرمودند كه :\r\nنظر كردن بر روى على - عليه السلام - عبادتست . و قبول نمىكند خدا ايمان كسى را مگر به دوستى على ( ع ) و بيزارى جستن از دشمنان او . »\r\nحديث دوّم - باز خوارزمى روايت كرده است كه حضرت پيغمبر ( ص ) فرمودند كه :\r\n« اگر همهء درختان قلم شوند و همهء درياها مركّب ، و همهء جنّيان حساب‌كننده و همهء افراد انسان نويسنده شوند ، قدرت بر احصاء فضايل على - عليه السلام - را ندارند . » « 30 »\r\n\r\n\r\n","description":"","footnote":"\r\n( 29 ) . « كفاية الطالب » ، صدر الحفاظ ابى عبد اللّه محمد بن يوسف بن محمد قرشى كنجى شافعى ، متوفى 658 ، ه ، ص 124 ، ط نجف .\r\n( 30 ) . « كفاية الطالب » ، كنجى شافعى ، ص 23 ، ط نجف .\r\n","page_name":" 155 ","page_number":155},
  {"content":"\r\n\r\nحديث سوّم - ابن مغازلى شافعى « 31 » كه از اعاظم و اكابر سنّيان است ، در كتاب مناقب خود از ابو ايّوب انصارى روايت كرده است كه :\r\n« در وقتى كه جناب پيغمبر ( ص ) بيمار شد ، حضرت فاطمه به عيادت او رفتند و حضرت رسول ( ص ) بسيار ضعيف و نقاهت داشتند .\r\nپس حضرت فاطمه ( س ) كه پدر خود را به آن حالت مشاهده نمود ، شروع به گريه كرد . حضرت پيغمبر به او فرمود كه :\r\nاى فاطمه ! بدرستى كه خداى تعالى ابتداء نظر كرد بر روى زمين و پدر تو را از اهل زمين برگزيد و او را پيغمبر كرد . و در مرتبهء دوّم نظر كرد بر اهل زمين و شوهر ترا برگزيد ، پس وحى كرد به من كه ترا به او تزويج كنم و او را وصىّ خود كنم .\r\nاى فاطمه ! آيا مىدانى كه به سبب كرامت تو در نزد خدا ، ترا به كسى تزويج كرد كه بزرگترين مردم است از جهت علم و حلم و ايمان . »\r\n\r\n\r\n","description":"","footnote":"\r\n( 31 ) . رجوع شود به « غاية المرام » ص 153 ، و سيّد فقيه در « كفاية الموحدين » ج 2 ، ص 279 ، از ابن مغازلى شافعى نقل كرده است و شيخ جليل علامه ابن ابى جمهور احسائى ( رحمه اللّه ) در كتاب « معين المعين » گويد :\r\n« اين خبر از اخبار صحيحه است و نقل آن متواتر است و سنّى و شيعه آن را نقل كرده‌اند » و از كتاب « مناقب » خبر را همان نحو كه مصنّف ( ره ) نقل فرموده و بعد از آن از دارقطنى از « رجالش » از ابو سعيد خدرى مفصل‌تر از آن نقل نموده و در آخر آن رسول اللّه - صلّى اللّه عليه و آله و سلّم - مىفرمايد :\r\n« و منا مهدى هذه الامة الذي يصلى عيسى بن مريم خلفه ثم ضرب على منكب الحسين - عليه السلام - و قال من هذا مهدى الامة . »\r\nو با بشارت دادن به اينكه مهدى اين امّت از نسل حسين - عليه السلام - و از اولاد صدّيقهء طاهره ( ع ) است ، به آن بانوى عصمت و طهارت تسلّى داده است و بعد ابن ابى جمهور گويد :\r\n« و روى هذا الخبر محمد بن يوسف الكنجى الشافعى عن الدارقطنى صاحب « الجرح و التعديل » و آورده الحافظ ابو نعيم فى كتاب « الاربعين » . »\r\nرجوع شود به نسخهء « معين المعين » كه مخطوط بوده و در كتابخانهء ما موجود است و شيخ صالح بن شيخ محمد على جوازرى در بلدهء « حويزه » در روز جمعه يازدهم جمادى الاولى سال 1092 ه ق ، از كتابت آن فارغ شده است .\r\n","page_name":" 156 ","page_number":156},
  {"content":"\r\n\r\nحديث چهارم - احمد حنبل در مسند خود در كتاب « فضايل الصّحابه » و ابو نعيم حافظ « 32 » در كتاب حلية الاولياء « 33 » نقل كرده‌اند كه :\r\n« حضرت رسول ( ص ) على ( ع ) را مخاطب به يعسوب المؤمنين مىنمود ( و يعسوب امير و رئيس زنبور است ) و مراد اينست كه آن حضرت ، امير و پيشواى مؤمنانست . »\r\n\r\n\r\n","description":"","footnote":"\r\n( 32 ) . از اكابر محدّثين و علماى اهل سنّت و در سال 430 ه ، وفات يافته و جدّ اعلاى علامهء مجلسى ( ره ) است .\r\n( 33 ) . كنجى شافعى در « كفاية الطالب » از ابن عباس روايت كرده كه رسول اللّه - صلّى اللّه عليه و آله و سلّم - فرمود در حقّ امير المؤمنين ( ع ) : « و هو يعسوب المؤمنين . » و آن را در ضمن روايتى نقل كرده و در آخر آن مىفرمايد : « و هو خليفتى من بعدى » ص 79 ، ط نجف . و بعد كنجى گويد : « اين حديث را محدّث شام در جزء چهل و نهم بعد از سيصد حديث در فضائل على - عليه السلام - در كتاب خود آورده است . » ولى اينكه مصنف ( ره ) فرمود : حضرت رسول ( ص ) على ( ع ) را مخاطب به يعسوب المؤمنين مىنمود ، و از « حلية الاولياء » نيز نقل فرموده در نسخهء مطبوعه از كتاب نامبرده كه در سال 1387 ه ق ، در بيروت چاپ شده پيدا نشد . بعيد نيست كه دست ناپاك تحريف دخالت كرده و از ترجمهء امير المؤمنين - عليه السلام - در كتاب « حلية الاولياء » آن را حذف كرده است .\r\nابن ابى الحديد نيز در « شرح نهج البلاغه » مانند مصنف ( ره ) « يعسوب المؤمنين » را از « حلية الاولياء » نقل كرده است .\r\nج 1 ، ص 12 ، ط مصر چنانچه قضيّهء ابلاغ سورهء « برائت » را كه رسول اللّه ( ص ) به ابو بكر داده و بعد امير المؤمنين ( ع ) را فرستاده و در اثناء راه از ابو بكر گرفته و ابو بكر برگشت و امير المؤمنين ( ع ) به اهل مكّه ابلاغ نمود ، و ابو نعيم در « حليه » به طرق متعدّده آن را روايت كرده ، چنانچه كنجى شافعى در « كفاية الطالب » در ص 126 ، بر آن تصريح كرده ، از « حلية الاولياء » در چاپ بيروت سال 1387 به كلى حذف كرده‌اند ، و از قرار معلوم در چاپ مصر بسال 1351 ه نيز حذف كرده‌اند .\r\nتعجب است اهل سنّت چرا به اين عمل ناهنجار اقدام مىكنند . آيا اين عمل آبروشان را نمىبرد ؟ در صورتى كه قضيّهء ابلاغ برائت را اكابر محدّثين و مفسّرين اهل سنّت نقل كرده‌اند . نسائى در كتاب « خصائص امير المؤمنين ( ع ) » با طرق متعدّده نقل نموده ، ص 91 ، ط نجف ؛ ابن حجر عسقلانى در « اصابه » ج 2 ، ص 509 ؛ سيوطى در « الدر المنثور » ج 3 ، ص 208 ؛ طبرى ج 10 ، ص 41 ؛ ابن حجر در « صواعق » ص 91 ؛ ترمذى در « صحيح » ، ص 183 و 2 ، و غير از اينها كه تعدادشان به طول مىانجامد نقل كرده‌اند .\r\nولى مخفى نماند گرچه در « حلية الاولياء » ، جملهء « يعسوب المؤمنين » در چاپ بيروت نامبرده ندارد امّا عوض آن ، جملهء « امير المؤمنين » موجود است ، رجوع شود « حلية الاولياء » ، ص 63 ،\r\n","page_name":" 157 ","page_number":157},
  {"content":"\r\n\r\nحديث پنجم - عامّه و خاصّه نقل كرده‌اند « 34 » كه حضرت رسول ( ص ) روزى به حضرت امير المؤمنين ( ع ) فرمودند كه :\r\n« اگر خوف آن را نمىداشتم كه امّت من در حقّ تو بگويند ، آنچه نصارى در حقّ عيسى گفتند ، هرآينه مىگفتم در شأن تو چيزى را كه بعد از آن به هر گروهى كه گذر كنى ، خاك قدم ترا بردارند و بقيّه آب دست ترا بگيرند ؛ و ليكن همين بس است كه من از توام و تو از من ، و تو وارث منى و من وارث توام ، و تو از من به منزله هارونى نسبت به موسى . »\r\nحديث ششم - در كتاب « جامع الاصول » « 35 » از صحيح ترمذى ، كه از كتابهاى معتبر اهل سنّت است از « انس » روايت كرده است كه :\r\n« در وقتى كه جناب پيغمبر ( ص ) در ميان اصحاب برادرى قرار داد . حضرت امير المؤمنين ( ع ) به خدمت حضرت رسول ( ص ) آمد و عرض كرد :\r\n\r\n\r\n","description":"","footnote":"\r\nج 1 ، و اين جمله ادّعاء ابن ابى الحديد را كه در ج 1 ، ص 12 در « شرح نهج البلاغه » گويد : « نزد محدّثين ، خطاب رسول اللّه ( ص ) در حال حياتش على - عليه السلام - را به لقب « امير المؤمنين » به ثبوت نرسيده ولى با القاب ديگر مانند « يعسوب الدين » و « يعسوب المؤمنين » مخاطب ساخته است كه همان معنى « امير المؤمنين » را مىرساند » باطل مىسازد ، زيرا در روايت « انس » در « حلية الاولياء » ، چاپ بيروت ، ص 63 ، ج 1 ، اين جملات موجود است : « امير المؤمنين و سيد المسلمين و قائد العز المحجلين و خاتم الوصيين . »\r\nو سيد ابن طاوس ( ره ) در كتاب « اليقين » چاپ نجف به طرق متعدّده از روايات اهل سنّت اختصاص لقب « امير المؤمنين » را به امام على - عليه السلام - ثابت نموده و در زمان رسول اللّه ( ص ) با آن لقب مبارك مخاطب شده است .\r\nو سيد رضى ( قدس سرّه ) نيز در كتاب « خصائص امير المؤمنين ( ع ) » در زير عنوان « فى تسميته - عليه السلام - به امير المؤمنين فى حيات رسول اللّه - صلى اللّه عليه و آله - » همين مطلب را ثابت نموده است ، رجوع شود به « خصائص » ، ص 38 ، ط نجف ، و « ارشاد » ، شيخ مفيد ( ره ) ، ص 22 ، ط تبريز .\r\n( 34 ) . « كفايت الطالب » ، كنجى شافعى ، ص 135 ، ص 6 ، ط نجف .\r\n( 35 ) . ص 468 ، ج 9 ، ط قاهره ، از تأليفات ابن الاثير جزرى متوفى 606 ه ، در دوازده مجلد طبع شده است .\r\n","page_name":" 158 ","page_number":158},
  {"content":"\r\n\r\nيا رسول اللّه ! در ميان اصحاب برادرى قرار دادى و مرا با كسى برادر نكردى ؟\r\nحضرت فرمودند :\r\nيا على ! تو برادر منى در دنيا و آخرت و ايشان « كفو » تو نيستند . »\r\nو شكّى نيست كه اين حديث صريح است در افضليّت آن حضرت از جميع صحابه و احاديث دالّه بر افضليّت آن جناب در كتب فريقين بىحدّ و حصر است و چون اين رساله در نهايت اختصار است به همين قدر اكتفا شد .\r\nامّا تفصيل آنكه « آن حضرت در هر يك از آنچه فضيلت بر آن صادق آيد ، بيانش آنست كه مراد از فضايل ، هر صفتى است كه صاحب آن صفت در نزد مردم مستوجب مدح و در نزد خدا مستوجب ثواب باشد . و اين صفات يا صفات داخله است كه متعلّق به ذات آن شخص است يا صفات خارجه است كه داخل ذات نيست ، بلكه به اعتبار امور خارجه است .\r\nو صفات داخله بر دو قسم است :\r\nقسم اوّل - صفات نفسانيّه‌اند كه متعلّق به نفس است و چون نفس صاحب دو قوه است : يكى قوّهء فكرى و نظرى كه ادراك اشياء به آن قوّه مىكند ، و يكى قوّه عملى كه به آن كسب اخلاق حسنه و ترك اخلاق ذميمه را مىكند ؛ لهذا صفات نفسانيّه بر دو قسم است :\r\nصفاتى كه متعلّق‌اند به قوّهء علمى ، چون علم و ادراك ؛ و صفاتى كه متعلّق‌اند به قوّهء عملى ، چون شجاعت و سخاوت و توكّل و اعتماد و صبر و غيرها .\r\nقسم دوّم - صفات جسمانيّه است كه متعلّق به جسم است ، چون عبادت و قوّت و ساير امور .\r\nو صفات خارجه كه دخل به نفس و جسم ندارند نيز بر دو قسم است : يا به اعتبار نسب است يا به اعتبار سبب است .\r\nاين حصر اقسام صفاتى است كه در انسان مىباشد و موجب فضيلت مىباشد و در جميع اين صفات آن زبدهء موجودات بعد از فخر كائنات اشرف و افضل بود از همهء بريّات .\r\n\r\n","description":"","footnote":"","page_name":" 159 ","page_number":159},
  {"content":"\r\n\r\n\r\n[ صفات داخله 
  ]\r\nو تفصيل اين مقال و تبيين اين اجمال اينكه :\r\n\r\n[ صفات نفسانيّه : قواى نظرى نفس 
  ]\r\nامّا آن صفتى كه متعلّق است به قوّهء نظريّهء نفس اعنى صفت « علم » احدى ز ارباب فهم و بصيرت شبهه‌اى ندارد كه جميع علوم علماء ، رشحه‌اى از رشحات بحار فضل اوست و همهء علوم منسوب به آن حضرت و ارباب هر علمى به سبب انتساب به آن حضرت به ايشان مفاخرت مىكنند ، همچنانكه امام فخر رازى كه از جمله متعصّبين اهل سنّت است اعتراف به اين معنى كرده است . « 36 »\r\nامّا علم « تفسير » ؛ شكّى نيست كه رئيس مفسّرين « ابن عبّاس » است « 37 » و او شاگرد آن حضرت بوده و جميع اهل سنّت به اين معترفند .\r\n« از ابن عباس پرسيدند كه :\r\nنسبت علم تو با پسر عمّت چگونه است ؟\r\nگفت : مثل نسبت قطره به دريا .\r\nو گفت : آن حضرت يك شب از اول شب تا آخر شب تفسير « باء » بسم اللّه را از براى من كرد و تمام نشد . »\r\n\r\n\r\n","description":"","footnote":"\r\n( 36 ) . « اربعين » ، امام فخر الدين رازى ، ص / 467 - 468 ، ط حيدرآباد . و بعد از اثبات انتساب تمامى علوم به امير المؤمنين - سلام اللّه عليه - گويد :\r\n« و معلوم ان نسبة هذه العلوم ينتهى اليه فثبت بما ذكرنا انه رضوان اللّه عليه كان استاذ العالمين بعد محمد عليه السلام فى جميع الخصال المرضية و المقامات الحميدة الشريفة و اذا ثبت انه كان اعلم الخلق بعد رسول اللّه صلى اللّه عليه و آله و سلم وجب ان يكون افضل الخلق بعد الرسول لقوله تعالى :  « قُلْ هَلْ يَسْتَوِي الَّذِينَ يَعْلَمُونَ وَ الَّذِينَ لا يَعْلَمُونَ . »  و قوله تعالى :  « يَرْفَعِ اللَّهُ الَّذِينَ آمَنُوا مِنْكُمْ وَ الَّذِينَ أُوتُوا الْعِلْمَ دَرَجاتٍ . » \r\n( 37 ) . عبد اللّه بن عباس پسر عموى رسول اللّه - صلى اللّه عليه و آله و سلّم - و حبر امّت و ترجمان كلام اللّه تعالى و از شاگردان امير المؤمنين - عليه السلام - است و جلالت شأنش بالاتر از آنست كه ذكر شود . در سال 68 هجرت در طايف از دنيا رحلت كرده و براى اطلاع به شرح حالش به كتب رجال بويژه به « تنقيح المقال » ، مامقانى ( ره ) رجوع شود .\r\n","page_name":" 160 ","page_number":160},
  {"content":"\r\n\r\nامّا علم « قرائت » ؛ انتسابش به آن حضرت ظاهر و روشن است ، زيرا كه اعظم قرّاء « عاصم » است و « ابو عمرو » و ايشان شاگرد آن حضرت بودند .\r\nامّا علم « صرف و نحو » ؛ انتسابش به آن حضرت اظهر از آنست كه محتاج به بيان باشد ، زيرا كه حضرت قواعد آن علم را به « ابى الاسود دئلى » تعليم نمود و او را امر كرد كه اين علم را تدوين كند .\r\nامّا علم « فقه و احاديث و مسائل و شرايع و احكام » ؛ معلوم است كه بناى فقه مسلمين بر پنج مذهب است :\r\nاوّل - مذهب جعفريست « 38 » - عليه السلام - و انتساب اين مذهب به آن حضرت ظاهر است .\r\nدوّم - مذهب حنفى « 39 » ؛ و واضع اين مذهب ابو حنيفه است و او شاگرد حضرت صادق - صلوات اللّه عليه - بود و انتساب علوم حضرت صادق - عليه السلام - هم به حضرت امير - عليه السلام - ظاهر است .\r\n\r\n\r\n","description":"","footnote":"\r\n( 38 ) . نسبت به حضرت امام جعفر صادق - سلام اللّه عليه - است . امام ششم از دوازده امام - عليهم السلام - به جهت تزويجى كه در اواخر بنى اميه و اوائل بنى عباس از مذهب شيعه فرمود و ستمكاران روزگار به خودشان مشغول شدند ، امام ( ع ) فرصت يافته حقائق را آشكارا نمود و لذا شيعهء اماميه به آن حضرت منسوبست و كتابهاى مستقل در حالات آن حضرت تأليف شده و در سال 148 هجرت از دنيا رحلت فرموده و در مدينهء منوّره در « بقيع » مدفون است و قبر مباركش با سه نفر از ائمّهء اهل بيت ( ع ) در اثر ظلم نژاد يهودى سعودى در جلو آفتاب مانده است .\r\n( 39 ) . نعمان بن ثابت بن زوطى بن ماه مولى تيم اللّه بن ثعلبهء كوفى يكى از ائمّهء چهارگانهء اهل سنّت ؛ جدّش « زوطى » از اهل كابل « طخارستان » و گويند نسبش به « يزدجر » آخرين ملوك ساسانى مىرسد . و ابو حنيفه در كوفه بسال هشتادم يا هشتاد و دوم از هجرت متولد شده و وفاتش در سال 150 ه ، در زندان بغداد اتّفاق افتاده . او را خليفهء عباسى حبس كرده بود كه متصدّى قضا باشد و قبول نمىكرد ، و در حقّ ابو حنيفه كلمات بزرگان مختلف است ، امام مالك مىگفته :\r\n« ما ولد فى الاسلام مولود اضر على اهل الاسلام من ابى حنيفة و قال كانت فتنة ابى حنيفة اضر على هذه الامة من فتنة ابليس . »\r\nرجوع شود به « وفيات الاعيان » ، ابن خلكان و « كنى و القاب » ، قمى ( ره ) و « روضات الجنات » و « ريحانة الادب » و « تاريخ بغداد » و « تبييض الصحيفة » تأليف سيوطى ، ط حيدرآباد .\r\n","page_name":" 161 ","page_number":161},
  {"content":"\r\n\r\nسوّم - مذهب مالكى ؛ و واضع اين مذهب مالك « 40 » است و او شاگرد « ربيعة الرّى » « 41 » بود و او شاگرد « عكرمه » « 42 » بود و « عكرمه » شاگرد « ابن عبّاس » بود و « ابن عبّاس » شاگرد آن حضرت بود .\r\nچهارم - مذهب شافعى « 43 » است . و شافعى كه واضح اين مذهب است شاگرد مالك بود انتساب مالك به آن حضرت معلوم شد .\r\nپنجم - مذهب حنبلى است . و احمد حنبل « 44 » كه واضع اين مذهب است ، شاگرد شافعى بود و انتساب شافعى به آن حضرت معلوم شد .\r\nپس معلوم شد كه همهء فقهاء و محدّثين منسوب به آن حضرتند . و آنچه دلالت مىكند كه آن حضرت در علم شرايع و احكام افضل از جميع انام بود ، حديثى است كه خاصّه و عامّه روايت كرده‌اند كه پيغمبر ( ص ) فرمودند كه :\r\n« اقضاكم علىّ .\r\n- على در حكم كردن بهتر از همه شماست . »\r\nو شكّى نيست كه كسى كه در احكام شرع ، بالاتر از همه كس باشد ، بايد\r\n\r\n\r\n","description":"","footnote":"\r\n( 40 ) . ابو عبد اللّه مالك بن انس بن مالك بن ابى عامر اصبحى مدنى ، يكى از ائمّهء اربعهء اهل سنّت در فقه ؛ او را هفتاد تازيانه براى اينكه فتواى او با منظور سلطان وقت موافق نبود زدند . در سال 179 هجرى وفات كرده است .\r\n( 41 ) . ابو عثمان ربيعة بن فروخ از فقهاء اهل سنّت و از كلمات اوست : « الساكت بين النائم و الاخرس » وفاتش در سال 136 هجرى است . « ابن خلكان » ، ج 2 ، ص 51 .\r\n( 42 ) . از خوارج و كذّابين مشهور است و عكرمه به سكون « كاف » و كسر « عين » و « راء » و فتح « ميم » ؛ ابن عبد اللّه بربرى و از فقهاء مكه بوده است . مولاى او على فرزند ابن عباس عكرمه را حبس كرده بود كه چرا از زبان پدرم ابن عباس دروغها مىگوئى . عكرمه در سال 107 درگذشته است ، « ابن خلكان » ، ج 2 ، ص 428 و به تحقيقات ارزنده دربارهء عكرمه رجوع شود به كتاب « كاوشهاى علمى » ، ص 210 .\r\n( 43 ) . محمد بن ادريس شافعى قرشى مطلبى ، يكى از ائمهء چهارگانهء اهل سنّت روز وفات ابى حنيفه 150 به دنيا آمده و وفاتش در مصر بسال 204 هجرى بوده و اشعار زيادى در مدح اهل بيت - عليهم السلام - دارد .\r\n( 44 ) . احمد بن حنبل شيبانى يكى از ائمهء اربعه و از اصحاب امام شافعى و صاحب كتاب « مسند » است . امام محدّثين بوده در سال 241 ه ، در بغداد وفات كرده است .\r\n","page_name":" 162 ","page_number":162},
  {"content":"\r\n\r\nدر علم به قواعد اصول شرعيّه هم بالاتر از همه باشد . و مؤيّد اين معنى ، حديثى است كه به طريق شيعه و سنّى رسيده است كه حضرت امير - عليه السلام - فرمودند كه :\r\n« اگر من متمكّن شوم ، هرآينه حكم خواهم كرد ميانهء اهل تورات ، به تورات ايشان ؛ و ميانهء اهل انجيل به انجيل ايشان ؛ و ميانهء اهل زبور به زبور ايشان ؛ و ميانهء اهل قرآن به قرآن ايشان .\r\nبه خدا قسم ! كه نازل نشده است آيه‌اى در بيابان يا در صحرا ، يا در وادى يا در كوهسار ، يا در زمين يا در آسمان ، يا در شب يا در روز ، مگر اينكه مىدانم در شأن كه نازل شده است و از براى چه امرى نازل شده است . » « 45 »\r\nامّا علم « كلام » ؛ ظاهر است كه جميع آنچه متكلّمين در كتب خود ذكر كرده‌اند ، مأخوذ از كلمات آن حضرت و اولاد طاهرين اوست . و كسى كه اندك تتبّع داشته باشد ، اين معنى بر او ظاهر است .\r\nو مع ذلك متكلّمين معتزله هم منسوبند به مشايخ ايشان كه « حسن بصرى » و « و اصل بن عطا » باشد . و حسن بصرى شاگرد آن حضرت بود و و اصل بن عطا هم شاگرد ابو على جبائى بود و او شاگرد ابو هاشم بود و او شاگرد عبد اللّه بن محمّد بن الحنفيّه بود و او شاگرد پدرش بود و پدرش شاگرد پدر خود امير المؤمنين - عليه السلام - بود .\r\nو امّا متكلّمين اشاعره ؛ استاد ايشان « شيخ ابو الحسن اشعرى » بود و او شاگرد ابو على جبائى بود و انتساب او به حضرت معلوم شد .\r\nو امّا متكلّمين خوارج منسوبند به مشايخ خود و مشايخ ايشان همه شاگرد آن حضرت بودند و اگر چه مردود آن حضرت شدند .\r\nو امّا انتساب متكلّمين شيعه اماميّه و زيديّه و ساير فرق شيعه به آن حضرت ظاهر است .\r\n\r\n\r\n","description":"","footnote":"\r\n( 45 ) . سنّى و شيعه اين كلمات گهربار را از حضرت رسول اكرم - صلّى اللّه عليه و آله و سلّم - نقل كرده‌اند ، رجوع شود به « اربعين » ، امام فخر الدين رازى ، ص 466 ، ط حيدرآباد ، سال 1353 ه .\r\nو امير المؤمنين ( ع ) اقضاى اين امت است رجوع شود به « غاية المرام » ، سيد بحرانى ( قدس سرّه ) ، ص 528 .\r\n","page_name":" 163 ","page_number":163},
  {"content":"\r\n\r\nو امّا علم « تصوّف و سلوك » ؛ شبهه‌اى نيست كه جميع صوفيّه و ارباب عرفان به اين نسبت مفاخرت مىكند ، بلكه اعظم مفاخرت ايشان اينست ، و خرقهء خود را به آن جناب مىرسانند ، همچنانكه از كلمات رؤساى ايشان « شبلى » و « بايزيد بسطامى » و « معروف كرخى » و « جنيد بغدادى » و غيرهم ظاهر است . و جمعى از اعاظم ايشان خدّام آستانهء اولاد طاهرين آن حضرت بودند ، همچنانكه « بايزيد بسطامى » سقّاى حضرت صادق - عليه السلام - بوده است و « معروف كرخى » دربان حضرت رضا - عليه السلام - بوده است .\r\nو شارح مواقف مىگويد : دربانى « معروف به صحّت پيوست است و امّا سقائى « بايزيد » يقينا معلوم نيست . »\r\nو امّا علم « حكمت و معرفت و حقايق اشياء » ؛ شكّى نيست كه رتبهء آن حضرت در ادراك حكمت ، برتر و بالاتر از آنست كه احدى از حكماء اوايل و اواخر بتوانند غاشيهء او را بر دوش كشند ، زيرا كه حكمت عبارت است از علم به حقايق اشياء به قدر طاقت بشريّه ؛ و اعظم فنون حكمت ، علم الهى است كه مشتمل است بر معرفت « مبدء و معاد » و اسرار « قضا و قدر » و « نبوّت » و غيرهما . و آنچه از امور مذكوره و ساير معارف در كلمات و خطب آن والاجاه رسيده است ، عشرى از اعشار آن در كلام احدى از حكماء اولى البراعة و اندكى از بسيار آن در كتب هيچ‌يك از عرفا و اساطين حكمت و فلسفه نيست .\r\nو ايضا غايت قوّهء بشريّت و نهايت طاقت انسانيّت در تكميل قوّهء نظريّت كه عبارتست از « حكمت » آنست كه به مرتبه‌اى برسد كه « عقل بالفعل » از براى او حاصل شود . و « عقل بالفعل » آنست كه صاحب آن به همهء حقايق اشياء بالفعل علم داشته باشد ، به نحوى كه گويا آنها را مشاهده مىكند « 46 » و هيچ يك از آنها از\r\n\r\n\r\n","description":"","footnote":"\r\n( 46 ) . و لذا امام صادق - عليه السلام - در روايتى مىفرمايد : « من مىدانم مانند اينكه نظر مىكنم به كف دست خودم » ، رجوع شود به « فصول المهمهء » ، شيخ حر عاملى ( ره ) ، ص 61 ، ط سنگى قديم تبريز و مقدمهء ترجمهء « علم امام ( ع ) » ، ص 29 ، ط تبريز ؛ و كتاب « طوالع الانوار » ، ص 135 ، ط تهران ، كه روايات متعدّده قريب به مضمون مذكور موجود است .\r\n","page_name":" 164 ","page_number":164},
  {"content":"\r\n\r\nذهن او زايل نشوند . و اين معنى از براى آن حضرت ثابت بود به دو جهت :\r\nاوّل - اينكه جناب پيغمبر ( ص ) در شأن او فرمودند كه :\r\n« تو مىشنوى آنچه را كه من مىشنوم و مىبينى آنچه را كه من مىبينم مگر اينكه تو نبىّ نيستى . « 47 » »\r\n\r\n\r\n","description":"","footnote":"\r\nو دربارهء علم پيغمبر و امام ( ع ) رجوع شود به كتاب « علم امام ( ع ) » علامه آقا شيخ محمد حسين مظفر نجفى ( ره ) ، ط نجف ؛ و كتاب « معارف السلمانى » تأليف سيد علامهء كبير آقاى حاج سيد عبد الحسين شيرازى ( ره ) ، ط تهران ؛ و ترجمهء كتاب « علم امام ( ع ) » مرحوم مظفر به فارسى ، ترجمهء آقاى آصفى ، ط تبريز ؛ و « بحثى كوتاه دربارهء علم امام ( ع ) » تأليف آقاى علامهء طباطبائى ( دام بقائه ) ط قم ، در ص 4 ، مىفرمايد :\r\n« امام « ع » به حقائق جهان هستى ، در هر گونه شرايطى وجود داشته باشند به اذن خدا واقف است ، اعم از آنها كه تحت حسّ قرار دارند و آنها كه بيرون از دائرهء حس مىباشند مانند : موجودات آسمانى و حوادث گذشته و وقائع آينده . »\r\nو بعد اين مطلب را از راه دليل نقلى و عقلى اثبات فرموده و گويد :\r\n« از راه نقل روايات متواتره ايست كه در جوامع حديث شيعه مانند « كافى » و « بصائر » و « كتب صدوق » و كتاب « بحار » و غير آنها ضبط شده به موجب اين روايات كه به حدّ و حصر نمىآيد ، امام ( ع ) از راه موهبت الهى ، نه از راه اكتساب ، به همه چيز واقف و از همه چيز آگاه است و هر چه را بخواهد به اذن خدا به ادنى توجّهى مىداند . و از راه عقلى براهينى است كه به موجب آنها امام « ع » به حسب مقام نورانيّت خود ، كاملترين انسان عهد خود و مظهر تمام اسماء و صفات خدائى و بالفعل به همه چيز عالم و به هر واقعهء شخصى آشناست و به حسب وجود عنصرى خود به هر سوى توجه كند ، براى وى حقائق روشن مىشود . »\r\n( 47 ) . به اين فرمايش رسول اللّه - صلّى اللّه عليه و آله و سلّم - خود امير المؤمنين ( ع ) در خطبهء « قاصعه » كه در « نهج البلاغه » مذكور است تصريح فرموده و مىفرمايد :\r\n« در موقع نزول وحى به رسول اللّه ( ص ) رنهء ( نالهء مخصوص ) شيطان را شنيدم و عرض كردم :\r\nيا رسول اللّه ! اين صداى چيست ؟\r\nفرمود : اين شيطانست ، مأيوس شد از عبادت كردن به او : انّك تسمع ما اسمع و ترى ما أرى الّا انّك لست بنبىّ و لكنّك لوزير . »\r\n","page_name":" 165 ","page_number":165},
  {"content":"\r\n\r\nو شكّى نيست كه پيغمبر ( ص ) به همهء اشياء بنحو مشاهده علم داشت ، « 48 » پس آن حضرت هم به اين نحو علم خواهد داشت .\r\nدوّم : اينكه حضرت خود فرمودند كه :\r\n« لو كشف الغطاء ما ازددت يقينا . « 49 »\r\n- اگر پرده از ميان برداشته شود يقين من هيچ زياد نمىشود . »\r\nيعنى اشياء را به نحوى كه هستند مشاهده مىكنم و علم به آنها دارم . و احدى از اوصياء مقرّبين و هيچ‌يك از اولياء موحّدين به نزديك اين مرتبه نرسيده و از اين معنى دم نزده‌اند .\r\nو امّا علم به « حروب و اسلحه » ؛ همه دانايان كيفيّت حرب خود را منسوب به او مىدارند و قائلند كه آن حضرت از همه اعلم بود و اين معنى ظاهر است بر هر كه تتبّع از حروب داشته باشد .\r\nامّا علم « سياست مدنىّ » و حكومت و تدبير و رأى ؛ شكّى نيست كه رأى و تدبير او از جميع صحيح‌تر بود و دشمنان كه مىگفتند على - عليه السلام - در حكومت و سياست وقوف تامّى دارد ، « 50 » به اعتبار اين بود كه آن حضرت خلاف شرع\r\n\r\n\r\n","description":"","footnote":"\r\n( 48 ) . چون علم پيغمبر و امام « ع » ، علم فعلى حضوريست ، ولى علم ايشان حادث و زائد بر ذات و از طرف خدا موهبتى است ، به خلاف علم خدا كه قديم و عين ذات و زائد بر ذات نيست ، زيرا پيغمبر و امام ( ع ) وجودشان و تمامى اوصاف و ملكاتشان مخلوق خدا بوده و حادث‌اند و خدا آنها را خلق كرده است ، چنانچه علم غيب بالذات منحصر به خدا و به غير از خدا كسى بالذات به غيب آشنا نيست . و امّا پيغمبر و امام ( ع ) به تعليم خداوندى علم به غيب دارند و خدا به آنها فهمانيده است ، چنانچه آيات قرآنى شاهد اين مطلب است كه نفى علم غيب بالذات را از غير خدا كرده و علم غيب بالذات را منحصر به خدا نموده و استثنائى نيز آورده كه خدا بر برگزيدگان خود و بر پيغمبران پسنديدهء خويش غيب را تعليم مىفرمايد چنانچه آيهء شريفهء   « عالِمُ الْغَيْبِ فَلا يُظْهِرُ عَلى غَيْبِهِ أَحَداً إِلَّا مَنِ ارْتَضى مِنْ رَسُولٍ »   ، مدّعاست و اگر خدا غيب را بر پسنديدگان خود تعليم ننمايد استثناء بايد معنا نداشته باشد و تحقّق نيابد .\r\n( 49 ) . شرح ابن ميثم بحرانى ( قدس سرّه ) ، ص 52 بر صد كلمه‌اى كه جاحظ از كلمات امير المؤمنين - سلام اللّه عليه - انتخاب كرده و گويد : « كل كلمة منها تفى بالف من محاسن كلام العرب . »\r\n( 50 ) . در موقع چاپ كتاب ، نسخى كه نزد اين جانب بود در اينجا عبارت « دارد » است ولى صحيح آن « ندارد » است چنانچه آخر كلام شاهد بوده و مطلب را روشن مىكند .\r\n","page_name":" 166 ","page_number":166},
  {"content":"\r\n\r\nنمىنمود . و در نزد دشمنان حكومت و رأى و تدبير صائب آن بود كه خلاف شرع هم به عمل بيايد ، چنان كه آن حضرت در نهج البلاغه اين معنى را مىفرمايد . « 51 »\r\nپس ثابت شد - به حمد اللّه تعالى - كه سلسلهء همه كمالات و رشتهء جميع معقولات و منقولات به او منتهى مىشود ،\r\nهمچنانكه ابن ابى الحديد گفته است كه :\r\n« هر كه بهره‌اى از فضيلتى داشته ، از او داشته ؛ و هر كه حكومتى يافته ، از او يافته ؛ و هر كه لواى معرفتى را برافراشته ، از بيان او برافراشته ؛ و هر كه مبدء و معاد را شناخته ، از كلام او شناخته ؛ و هر كه چراغى از عرفان روشن نموده ، از مشعل معارف او روشن نموده ؛ منبع همه فضايل و همه كمالات او بوده ، و گوى سبقت از ميادين فنون معارف ، او ربوده . » « 52 »\r\nو آنچه بر اين معنى دلالت مىكند ، حديثى است كه « ابو المؤيّد خوارزمى » كه از اكابر اهل سنّت است در كتاب مناقب از « سلمان فارسى » - رضى اللّه عنه - « 53 » روايت كرده است كه حضرت رسول ( ص ) فرمود كه :\r\n« داناترين شما بعد از من علىّ بن أبي طالب - عليه السلام - است . »\r\nو باز او در همان كتاب و « حافظ ابو نعيم » در كتاب حليه از پيغمبر ( ص ) روايت كرده‌اند كه آن حضرت فرمودند كه :\r\n« صحيح حكمت ده جزء است ، نه جزء آن را على ( ع ) دارد و يك جزء ديگر در ميان جميع مردم قسمت شده است . » « 54 »\r\nاينست رتبهء مقتداى فرقهء محقّه در فضيلت ، و اين است مرتبهء پيشواى طايفهء ناجيه در معرفت .\r\n\r\n\r\n","description":"","footnote":"\r\n( 51 ) . قال ( ع ) : « لو لا الدّين و التّقى لكنت ادهى العرب . »\r\n( 52 ) . « شرح نهج البلاغه » ، ج 1 ، ص 17 ، ط مصر ، دار احياء كتب العربيه .\r\n( 53 ) . « كفاية الطالب » ، ص 190 ، س 17 ، ط نجف ، بعد كنجى شافعى مىگويد : « اين حديث را همدانى در كتابش نقل كرده و خوارزمى هم به او تابع شده است . »\r\n( 54 ) . « كفاية الطالب » ، ص 85 ، « حلية الاولياء » ، ص 65 ، ج 1 ، ط بيروت .\r\n","page_name":" 167 ","page_number":167},
  {"content":"\r\n\r\nامّا مرتبه خلفاء ضلال - عليهم اشدّ اللعن و الوبال - « 55 » در علم و دانش ، آن بوده است كه اوّلى ايشان گفت :\r\n« اقيلونى اقيلونى فلست بخيركم و علىّ فيكم .\r\n- واگذاريد مرا ! واگذاريد مرا ! كه من بهتر از شما نيستم و على ( ع ) در ميان شماست . »\r\nدوّمى ايشان در وقايع بسيار و قضاياى بىشمار ، در احكام شريعت خطا كرد و حضرت امير المؤمنين او را ارشاد نمود و او مىگفت :\r\n« لو لا علىّ لهلك عمر .\r\n- اگر على نبود ، هرآينه هلاك مىشد عمر . »\r\nو اهل سنّت در كتب خود به طريق متعدّده اين دو نقل را ذكر كرده‌اند . « 56 »\r\n\r\n\r\n","description":"","footnote":"\r\n( 55 ) . چون خلفاى سه‌گانه را عده‌اى از مردم بزعم خودشان براى خلافت انتخاب كرده‌اند و در انتخاب اوّلى آنها بزرگان مسلمين و اركان اهل حلّ و عقد هم وجود نداشتند و انتخاب ناقص و بىاساس بوده و مجلس « سقيفه » خالى از دسيسهء امويه نبوده ، علاوه اينكه لياقت جانشينى پيغمبر اكرم ( ص ) را نداشتند ، مانند رؤساى جمهورى در دنياى حاضر بوده كه با دسيسه و انتخاب عده‌اى مقام رياست را اشغال مىنمايند و لذا ما خلفاى سه‌گانه را غاصب خلافت دانسته و آنها را ناحق مىدانيم . بلى ، جمعى آنها را انتخاب كرده‌اند و انتخابشان از جانب خدا نيست ، پس براى ما هيچ‌گونه لزومى ندارد كه به آنها كه انتخاب‌شدهء مردم بوده‌اند محبّت داشته باشيم و محبّت آنها را از ايمان بشماريم و لذا آنها را خلفاى ضلال مىدانيم ، علاوه اينكه اصلا انتخاب امام بدست مردم اساسا باطل است .\r\n( 56 ) . يعنى نقل قول ابو بكر : « اقيلونى » و قول عمر : « لو لا علىّ لهلك عمر » در كتب معتبرهء زيادى از اهل سنّت نقل شده و قول عمر را با عبارت مذكوره و با عبارات مختلفه كه مفاد آنها يكى است در كتب بسيار نقل كرده‌اند ، رجوع شود به « تهذيب التهذيب » ، ابن حجر عسقلانى ، ج 7 ، ص 337 ، ط حيدرآباد ؛ و « اصابه » ، ج 2 ، ص 509 ، ط مصر ؛ و « تأويل مختلف الحديث » ، ابن قتيبه ، ص 201 ؛ و « صواعق محرقه » ، ابن حجر مكى ، ص 76 ، طبع مصر در سال 1312 ه ، در مطبعهء ميمنيه ، كه تحريف نشده چنانچه سائر طبعهاى « صواعق » را سنّيها تحريف نموده و نشر كرده‌اند ؛ و « اسد الغابه » ، ج 4 ، ص 22 ؛ « تاريخ الخلفاء » ، سيوطى ص 66 ، و غير از اينها از كتب كه اگر شمرده شود متجاوز از چهل كتاب از كتب معتبره است .\r\n","page_name":" 168 ","page_number":168},
  {"content":"\r\n\r\n\r\n[ صفات نفسانيّه : قواى عملى نفس 
  ]\r\nاما صفاتى كه متعلّق به قوّهء عمليّهء نفس است ، چند قسم است . در جميع آنها آن حضرت سرآمد و قدوه و قبلهء عالميان بود .\r\nاوّل - « شجاعت » است . اشجعيّت و شجاعت آن اشجع ابطال ممالك ، و هژبر حروب و معارك ، از آن ظاهرتر و روشن‌تر است كه احتياج به بيان داشته باشد . غزوات او در السنهء خاصّ و عام مشهور ، و ضربات او در كتب علماء مسطور .\r\nاخبار شجاعتش متواتر و آثار صلابتش متكاثر . حكايات حروبش در جميع آفاق متبذل ، و صدمات بازويش در نزد عالميان ضرب المثل . يكى از ضربات او ضربتى بود كه بر « عمرو بن عبد ود » زد كه پيغمبر ( ص ) در شأن او فرمودند كه :\r\n« ضربة علىّ يوم الخندق خير من عبادة الثّقلين . « 57 »\r\n- ضربت على ( ع ) در روز خندق ، بهتر است از عبادت جنّ و انس . »\r\nو در آن روز جبرئيل امين در ما بين آسمان و زمين ندا داد ، به نحوى كه جميع مردم شنيدند : « لا فتى الّا على لا سيف الّا ذو الفقار » « 58 » و هرگز در جنگ از شجاعى فرار نكرده و هيچ شجاعى از ضربت آن جان درنبرده و هيچ يك از ضربات او ، محتاج به ضربت ديگر نبوده . و در شأن او گفته‌اند .\r\n« اذا علا قدّ و اذا وسط قطّ .\r\n- هرگاه قد مبارك علم مىكرد هر يك از راكب و مركوب را در طول به دو پاره مىكرد . و هرگاه پشت مبارك همايون خم مىكرد هر يك از راكب و مركوب را در عرض به دونيم حصّه مىنمود . »\r\n\r\n\r\n","description":"","footnote":"\r\n( 57 ) . در روايات ديگر به اين عبارت است : ضربة على يوم الخندق افضل من عبادة الثقلين و لما سئل الامام الصادق ( ع ) عن هذا ، قال : انا من الثقلين . « طوالع الانوار » نقلا عن كتاب « تأويل الآيات » ، ص 159 و 131 .\r\n( 58 ) . مشهور آنست كه صداى جبرئيل : « لا فتى الا على لا سيف الا ذو الفقار » در جنگ « احد » شنيده شده و كنجى شافعى در « كفاية الطالب » ، بطرق متعدّده نقل كرده و در جنگ « بدر » نيز اين صدا را شنيده‌اند ، رجوع شود به « كفاية الطالب » ، ص 142 ، ط نجف ، و در كتب ديگر نيز نقل كرده‌اند .\r\n","page_name":" 169 ","page_number":169},
  {"content":"\r\n\r\nو فتح و ظفر در جميع از غزوات فخر كاينات - عليه افضل التّحيات و اكمل الصّلوات - در دست همايون او شد و حال آنكه سنّ شريف او از هيجده سال تجاوز ننموده بود و « عمر » در شأن او گفت :\r\n« لو لا سيفه لما قام عمود الاسلام . « 60 »\r\n- اگر شمشير على ( ع ) نمىبود ، ستون دين اسلام برپا نمىشد . »\r\nو هركه را آن حضرت مىكشت ، در ميان كشتگان علم مىبود و قوم او مفاخرت مىكردند كه اين كشتهء اسد اللّه است . همچنانكه خواهر « عمرو بن عبد ود » بعد از كشته شدن او شعرى چند در تعزيه او گفته است كه مضمون بعضى از اشعار آن اينست :\r\n« اگر قاتل « عمرو » غير از على ( ع ) مىبود ، تا حيات داشتم بر او مىگريستم ؛ امّا چون كشندهء او كسى است كه پدر او امير بطحاء و خود شير بيشهء هيجاء است ، و يگانه است در شجاعت و بىنظير است در كرامت ؛ لهذا مرا عار ، و او را ننگى نيست . »\r\nو هر كس از شجاعان عرب كه لحظه‌اى در پيش او درنگ كرده بود ، بعد از آن مادام الحيوة در ميان شجاعان افتخار مىكرد .\r\nدوّم - « سخاوت » است . كه احدى را شبهه‌اى نيست كه آن حضرت سخىتر از جميع اسخياء و كريمتر از همهء كريمان بود . هرگز سائل را از خود دور نكرد و هرگز چيزى را نيافت كه تصدق نكند . و با اهل بيت خود روزها را روزه مىگرفتند و شبها گرسنگى مىخوردند و آنچه بدست ايشان مىآمد به فقرا و مساكين تصدّق مىنمودند . و به اين جهت چندين آيه از قرآن به شأن ايشان نزول نموده ، همچنانكه قاطبهء اهل سنّت به آن اعتراف نمودند . و خود را به مزدورى مىدادند و اجرت را در راه خدا صرف مىنمودند ، حتّى آنكه هزار بنده از اجرت مزدورى خود آزاد نمودند .\r\nو شيخ محى الدين عربى « 61 » در فتوحات خود نقل كرده كه :\r\n\r\n\r\n","description":"","footnote":"\r\n( 60 ) . « كفاية الموحدين » ، ج 2 ، ص 188 ، ط تهران در مطبعهء مدرسهء دار الفنون سال 1302 ق .\r\n( 61 ) . محيى الدين ابن عربى ابو عبد اللّه محمد بن على بن محمد حاتمى طائى اندلسى مكى شامى صاحب كتاب « فتوحات مكيه » از اكابر صوفيه و از او شيخ اكبر تعبير مىآورند . در سال 638 هجرت وفات يافته و در صالحيّهء دمشق مدفون گرديده ، علماى شيعه و سنّى را در حق وى سه قول\r\n","page_name":" 170 ","page_number":170},
  {"content":"\r\n\r\n« به صحّت پيوسته است انگشترى را كه آن حضرت در نماز تصدّق نمودند ، قيمتش مساوى خراج شام بوده و خراج شام ششصد « 62 »\r\nخروار نقره و چهار خروار طلا بود . » « 63 »\r\nو معاويه - اسكنه الله فى الهاويه - با شدّت عناد ، در خصوص سخاوت آن حضرت گفت :\r\n« اوست كه خانهاى مملوّ از اموال را تصدّق مىكند تا هيچ باقى نمىماند و جاى آن اموال را جاروب مىكند و در آنجا نماز مىكند . و اوست كه اگر يك خانه پر از طلا و يك خانه پر از كاه در نزد او باشد ، مساوى است . و خانه طلا را پيش از خانه كاه تصدق مىكند تا هيچ چيز از آن باقى نماند . »\r\n\r\n\r\n","description":"","footnote":"\r\nاست : جمعى او را تكفير كرده‌اند ، مانند علامهء تفتازانى و غيره ؛ و عده‌اى وى را از اكابر اولياء دانسته‌اند ، بلكه او را از جملهء عرفاء كاملين و اعاظم مجتهدين بشمار آورده‌اند ؛ و جمعى ديگر در او به ولايت قائل شده ولى مطالعهء كتب او را حرام دانسته‌اند .\r\nدميرى در « حياة الحيوان » از عز الدين عبد السلام نقل كرده كه : « محى الدين را از دروغ‌گويان شمرده است . »\r\nاز اكابر علماى شيعه صدر المتألهين ( قدس سرّه ) در « اسفار » بكلمات و حرفهاى او بسيار اعتنا كرده است .\r\nو محى الدين دربارهء حضرت « ولى عصر » امام زمان ( ارواحنا فداه ) كلمات ارزنده دارد . با اين وصف در آنچه دربارهء انگشتر كه امير المؤمنين - سلام اللّه عليه - به سائل داده نقل كرده و نسبت به قيمت آن نگارش داده ، قضاوت با خوانندهء محترم است . آيا مىتوان از شيخ محى الدين عربى قبول كرد ؟\r\n( 62 ) . بايد اگر موافق روايت « عمار ساباطى » است « سيصد بار » باشد نه « ششصد خروار » و « چهار بار » باشد نه « چهار خروار » ولى در « طوالع الانوار » از محى الدين عربى آن هم از عمار ساباطى « ششصد بار » نقل كرده ، رجوع شود به ص 165 .\r\n( 63 ) . سيد علامه محدث بحرانى در « غاية المرام » ، ص 109 در ضمن فائده گويد :\r\n« عمار بن موسى ساباطى از حضرت ابى عبد اللّه ( ع ) روايت كرده ، انگشترى كه حضرت امير المؤمنين ( ع ) تصدّق كرد ، وزن حلقهء آن چهار مثقال نقره بود و وزن نگين آن كه از ياقوت سرخ بود پنج مثقال بود كه قيمت آن خراج شام است و خراج شام سيصد بار نقره و چهار بار طلا بود . و اين انگشتر متعلّق به مروان بن طوق بود كه بدست امير المؤمنين ( ع ) كشته شد و انگشتر را از\r\n","page_name":" 171 ","page_number":171},
  {"content":"\r\n\r\nسوّم - « فصاحت » ؛ و افصح بودن او از جميع فصحاء عالم و بلغاء بنى آدم ، از آن ظاهرتر است كه احتياج به دليل داشته باشد . همهء فصحاء متّفقند كه كلام او فوق كلام مخلوق و تحت كلام خالق است . و كسى كه بهره‌اى از فصاحت داشته باشد در كتاب نهج البلاغه كه از كلام آن حضرت است تأمّل كند ، اين معنى بر او ظاهر مىشود . و افصح بودن آن حضرت در نزد قاطبهء اهل سنّت مسلّم است .\r\n\r\n\r\n","description":"","footnote":"\r\nانگشت وى گرفت و نزد پيغمبر ( ص ) آورد و از جملهء غنايم بود و پيغمبر ( ص ) در تقسيم غنائم ، آن انگشتر را به امير المؤمنين ( ع ) داد و آن حضرت آمد ، در حالى كه آن انگشتر در انگشت مباركش بود ، و آن را در اثناء نماز كه پشت سر رسول اللّه ( ص ) بود به سائل تصدّق كرد . »\r\nعين اين فائده را سيد بحرانى ( ره ) در « تفسير برهان » نيز بيان كرده است و معلوم نشد كه اين روايت « عمار ساباطى » را از كجا نقل فرموده و البته بايد بيشتر در جوامع حديث به تتبّع و تفحّص پرداخت تا مصدر خبر بدست آيد .\r\n« عمار بن موسى ساباطى » كه راوى خبر است - و بر حسب ظاهر مرسلا از او نقل شده كه موجب ضعف حديث است - فطحى مذهب بوده و اكثر علماء اماميّه ، گرچه در مقام اجتهاد و استنباط احكام شرعيه به جهت وثوق و اطمينانى كه به وى در نقل روايت داشته‌اند به رواياتش عمل كرده‌اند ، چنانچه با مراجعه به كتب فقه و رجال اين مطلب واضح است ، ولى بعضى از بزرگان دين تصريح فرموده كه به متفرّدات روايات « عمار ساباطى » اعتماد نتوان كرد و همين معنى در اين خبر كه دربارهء قيمت آن انگشتر نقل كرده وجود دارد ، و عمار متفرّد در نقل آنست . حالا محى الدين عربى از كجا ادّعا كرده كه « به صحّت پيوسته است » معلوم نشد .\r\nو بر فرض صحّت روايت از ظاهر آن چنين برمىآيد كه امام - عليه السلام - آن را در انگشت مبارك مدّتى نگاه نداشته تا گفته شود كه امام ( ع ) چرا انگشتر با آن قيمت را در دست مبارك نگاه داشته بود ، با آن فقرى كه در آن زمان در مسلمين وجود داشت . و آن مجسّمهء عدل الهى آن را به فقراء تقسيم نفرموده ، چنانچه شيوه و رويّهء امام امير المؤمنين ( ع ) بر آن جارى بود ، زيرا چنانچه از ملاحظهء عبارت عربى خبر مزبور به خوبى برمىآيد ، امام ( ع ) انگشتر را كه بدست مبارك كرده بعد از آن بدون تأخير رو به مسجد آورده و به نماز ايستاده و انگشتر را به سائل بخشيده است ، و ميان نگاه داشتن امير المؤمنين ( ع ) انگشتر را در دست مبارك خود و دادن آن به سائل مدّت بسيار كم بوده است و چون امام ( ع ) در حال نماز بوده و نخواسته كه سائل مأيوس و دست خالى از مسجد بيرون رود لذا انگشترى را كه داراى آن قيمت گزاف بوده به آن سائل داده كه يك‌دفعه غنى گردد ؛ ولى حرف در سر صحّت اصل روايت است و سيد بحرانى ( ره ) از كجا نقل فرموده .\r\nو بعد از آن سيد بحرانى ( ره ) از كتاب « سر العالمين » غزالى نقل كرده كه آن انگشتر\r\n","page_name":" 172 ","page_number":172},
  {"content":"\r\n\r\nچهارم - « حسن خلق » است . و آن حضرت با وجود غايت شجاعت و صولت ، در كمال حسن خلق و شگفته روئى بودند ، به حدّى كه حسن خلق او در ميان مردم ضرب المثل ، و دشمنان آن حضرت آن را حمل بر عيب نموده بودند و مىگفتند على ( ع ) خوش طبعى مىكند .\r\n« معاويه - اسكنه اللّه فى الهاويه - از « صعصعة بن صوحان » پرسيد كه صفات على - عليه السلام - را از براى من بيان كن .\r\nاو در جواب گفت :\r\nآن بزرگوار هرگاه در ميان ما بود ، مثل يكى از ما مىبود . با ما مىنشست و با ما چيز مىخورد و با ما مىگفت و از ما مىشنيد . و هركجا او را مىخوانديم اجابت مىكرد و در نهايت تواضع و فروتنى و در كمال شكفتگى و شكستگى با ما سلوك مىكرد . و با وجود اينها از او مىترسيديم مانند اسيرى دست و پا بسته از كسى كه شمشير برهنه در دست داشته باشد و خواهد او را گردن بزند . »\r\nپنجم - « تواضع و فروتنى » است . و تواضع آن حضرت از آن اشهر است كه احدى تشكيك داشته باشد ، زيرا كه با كافّهء خلايق در كمال تواضع و رأفت و\r\n\r\n\r\n","description":"","footnote":"\r\nسليمان بن داود ( ع ) بوده و اين ادّعا را غزالى به چه دليل و از كجا نزد او ثابت شده ، در صورتى كه از بعضى روايات اهل بيت اطهار ( ع ) بدست مىآيد كه انگشتر سليمان ( ع ) از آثار انبياء سلف است و نزد آن حضرات ( ع ) مىباشد ، چطور امير المؤمنين ( ع ) آن را به سائل مىدهد ؛ پس بر ادّعاى غزالى نتوان اعتماد نمود علاوه اينكه قول او با روايت « عمار ساباطى » چطور مىسازد .\r\nپس آنچه در اين مقام بايد معتقد شد اينست كه دادن امير المؤمنين ( ع ) انگشترى را به سائل جاى شكّ و شبهه نيست ، و متواترا به طرق اهل سنّت و شيعه نقل شده كه به جهت تصدّق انگشتر آيهء شريفهء :  « إِنَّما وَلِيُّكُمُ اللَّهُ . . »  نازل شده ، ولى بهاى انگشتر چقدر بوده ؛ آيا روايت « عمار ساباطى » كه خبر واحد و مرسل است صحت دارد يا ادّعاى غزالى و يا محى الدين عربى درست است ، براى ما هيچ‌كدام اينها معلوم نيست .\r\nو مخفى نماند كه از روايات اهل بيت ( ع ) در مىآيد كه انگشتر نقره بوده و از روايات بعضى از اهل سنّت ظاهر مىشود كه انگشتر طلا بوده و آن صحيح نيست زيرا انگشتر طلا براى مرد حرام است و احتمال دارد - اگر روايت صحيح و ثابت شود - قبل از حرام بودن انگشتر طلا بوده است .\r\n","page_name":" 173 ","page_number":173},
  {"content":"\r\n\r\nغايت فروتنى و عطوفت سلوك مىنمودند . و دائم با فقرا و مساكين مصاحبت مىنمودند و با ايشان مجالست مىكردند و مىفرمودند :\r\n« انا مسكين جالس مسكينا .\r\n- من مسكينى هستم كه با مسكينان مىنشينم . »\r\nششم - « حلم و عفو » است . و اين ظاهر است از سلوكى كه آن حضرت با دشمنان خود مىنمودند ، زيرا كه معامله او با ابن ملجم ظاهر و روشن است . و سعد بن العاص و مروان بن الحكم و عبد اللّه بن زبير كه در جنگ جمل بر ايشان غالب شد و همه را اسير كرد با هيچ‌يك از آنها تلافى نكرد و همه را رها كرد ، با وجود اينكه عبد اللّه زبير دشنام داده بود و او را به لفظ لئيم و احمق خطاب نموده بود . و همچنين معاملهء او با ساير دشمنان چنين بوده است ، همچنانكه در تاريخ كتب و سير مسطور است .\r\nهفتم - « زهد و ورع » است . و زهد آن حضرت و اعراض او از لذّات دنيا بالكليّه امريست متواتر ميان جميع فرق و همهء علماء اهل سنّت به اين معنى اعتراف نموده‌اند .\r\nو ملّا على قوشجى « 64 » در شرح تجريد « 65 » مىگويد :\r\n\r\n\r\n","description":"","footnote":"\r\n( 64 ) . مولى علاء الدين على بن محمد قوشچى از بزرگان علماى عامه متكلّم محقّق و رياضى شارح « تجريد » محقّق طوسى ( ره ) و به همّت وى « زيج » الغ بيك در سمرقند تكميل شده است . در سمرقند بر علماى آن سامان و قاضىزادهء رومى و امير الغ بيك در علوم رياضى شاگردى كرده و به كرمان آمده و از علماى آنجا تحصيل علوم كرده و به سمرقند بازگشته و در تكميل « زيج » بعد از غياث الدين جمشيد و قاضىزادهء رومى كوشيده و پس از وفات الغ بيك به تبريز آمده و مورد توجّهات سلطان علم دوست فاضل « اوزون حسن » آق‌قويونلو ( ره ) ، 882 ه ، واقع شده و او را نزد سلطان محمد عثمانى براى ايجاد صلح ميان خود و وى فرستاده و سلطان عثمانى از او تقاضاى توقّف در اسلامبول كرده ، با وعدهء عودت به تبريز مراجعت و دوباره با دعوت سلطان عثمانى به اسلامبول بردند و در آن شهرستان رحل اقامت انداخت و مدرسهء « آيا صوفيا » را به وى تفويض و به تأليفات پرداخت و در سال 889 ه ق ، وفات يافت و در جوار ابو ايّوب انصارى ( ره ) مدفون شد ؛ رجوع شود به « ريحانة الادب » ج 4 ص 495 ، ط 2 ، تبريز . و « قوشچى » لفظ تركى است « قوش » به معنى مرغ و « چى » حرف نسبت است .\r\nو « شرح تجريد » وى معروف به « شرح جديد » بوده و شرح لطيف است و در مبحث امامت با اجوبهء بسيار سست و بىاساس به آخر رسانيده و در مطاعن و مثالب به جواب اينكه آنها مجتهد بوده‌اند اكتفاء كرده و در اجتهادشان هم لا بدّ بايد مصيب باشند و خطا نروند . و باب اجتهاد اين اندازه وسيع و دو مصراعش به اندازه‌اى باز بوده حتى « ابن ملجم » و « ابى الغاديه » قاتل عمّار ياسر هم اجتهاد كرده‌اند و در مقابل نصّ هم اجتهاد مىنمايند در صورتى كه اجتهاد در مقابل نصّ باطلست و مجتهد مخطّى است ولى بعدا باب اجتهاد را مسدود كرده و هر دو مصراع باب را هم بسته‌اند و منحصر به چهار مجتهد كرده و تقليد ميّت را هم بدون دليل جائز دانسته‌اند ، چنانچه راجع به اجتهاد و انفتاح باب آن ، رساله‌اى تنظيم و ضمن مقالهء مفصّلى در مجلدات « مجلهء العرفان » منطبعهء صيدا چاپ و نشر كرده‌ام و خلاصهء آن مقاله را نيز در مجلهء « رسالة الاسلام » كه در قاهره از طرف « دار التقريب بين المذاهب الاسلاميه » انتشار مىيابد نشر داده‌اند و اين جانب در اينكه به تقليد ميّت دليلى نداريم ، پافشارى كرده بودم بلا جواب گذاشته و از آن گذاشته‌اند .\r\n( 65 ) . رجوع شود به « شرح تجريد » ، ص 411 ، طبع تبريز بسال 1301 ه - ق .\r\n","page_name":" 174 ","page_number":174},
  {"content":"\r\n\r\n« اعراض آن حضرت از لذّات دنيويّه به حدّ تواتر رسيده است . با وجود اينكه كمال قدرت بر جميع لذّات دنيويّه داشت ، مكرّر به دنيا خطاب مىكرد : كه :\r\nاى دنيا ! دور شو از من ! آيا هرگز متعرّض شده‌اى كه مرا به دام فريب خود درآورى ؟ و هرگز شوق كرده‌اى كه مرا فريفتهء لذّات خود كنى ؟\r\nهيهات ! هيهات ! دور است اين معنى . هنوز نزديك نشده است آن وقت كه مرا فريب دهى . تو ديگرى را مغرور خود كن كه مرا به تو حاجتى نيست . بدرستى كه من تو را مطلّقهء ثلثه نموده‌ام كه رجوعى از براى تو نيست .\r\nاى دنيا ! عيش تو كوتاه است و قدر و منزلت تو كم است و اميد تو اندكست .\r\nبعد از آن فرمودند :\r\nآه از كمى توشه و دورى راه و بزرگى مقصد و ناهموارى خوابگاه . »\r\nو فريقين در كتب خود نقل كرده‌اند كه مكرّر آن حضرت مىفرمودند : كه :\r\n« دنياى شما در نزد من خوارتر است از استخوان خوكى كه در نزد صاحب جذام باشد . »\r\nو زهد آن سيّد زهّاد در حدّى بود كه هرگز از طعام ، سير نخوردند و مىفرمودند :\r\n« آيا من سير بخورم و حال آنكه در حوالى حجاز ، شكمهاى گرسنه\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nمىبينم و با وجود اين چگونه مسمّى به امير المؤمنين باشم . »\r\nو هميشه ريزهاى نان جو كه خورد شده بود مىخوردند و نان خورش كم مىخوردند و اگر مىخوردند منحصر بود به « نمك » يا « سركه » و اگر از آن ترقّى مىنمودند ، نان خورش ايشان « سبزى » بود و بسيار كم در بعض اوقات شير تناول مىنمودند . و گوشت را بسيار كم اكل مىفرمودند و مىفرمودند كه :\r\n« شكمهاى خود را قبور حيوانات مكنيد . »\r\nو شيعه و سنّى نقل كرده‌اند كه :\r\n« آن حضرت انبانى داشت كه ريزهاى نان خشك شده در آن بود كه هميشه از آن تناول مىنمودند و سر انبان را مهر نموده بودند كه مبادا حسنين - صلوات اللّه عليهما - از راه اشفاق ، او را به روغن ممزوج نمايند . »\r\nو لباس آن حضرت در غايت درشتى بود و هميشه جامهء او كهنه بود و مشتمل بر پينهء بسيار مىبود . گاهى جامهء خود را به ليف خرما پينه مىكرد و گاهى او را به پوست كهنه پينه مىكرد . و اگر آستين مبارك او دراز مىبود ، آن را مىبريد و نمىدوخت .\r\nروزى بر منبر برآمد و جامه‌اى كه همهء او پينه بالاى پينه بود ، پوشيده بود فرمودند كه :\r\n« بدرستى كه اين قدر جامهء خود را پينه كردم كه از پينه‌كننده او شرم دارم .\r\nو پينه‌كننده او گفت :\r\nيا على ! اين جامه را دور افكن . « 66 »\r\nهيچ كسى راضى نمىشود كه چنين جامه‌اى بپوشد .\r\nبعد از آن ، آن جناب فرمودند :\r\nعلى را با لذّات دنيا چه كار است و چگونه راضى كنم خود را به لذّتى كه فانى است و نعمتى كه غير باقى است . »\r\nو مخفى نيست كه انتهاى زهد به مرتبه‌ايست كه زاهد به جائى برسد كه\r\n\r\n\r\n","description":"","footnote":"\r\n( 66 ) . در اينجا چند جمله در نسخه‌هاى چاپى موجود است ولى در نسخهء خطى آن جملات نبود و اين نسخه موافق آن قرار داده شد .\r\n","page_name":" 176 ","page_number":176},
  {"content":"\r\n\r\nجميع علايق دنيويّه را از خود سلب كند و آن اشرف بريّات چندين مراحل از اين مرتبه ، ترقّى نموده بود و به مرتبه‌اى رسيده بود كه از خود قيودات دنيويّه و اخرويّه را حذف كرده بود ، بلكه از خود هم غايب شده بود و به غير از جناب الهى ، هيچ چيز ديگر منظور نظر او نبوده همچنانكه به تواتر رسيده است « 67 » كه در مناجات گفت :\r\n« خداوندا ! عبادت تو را از راه خوف عقاب تو يا از براى شوق به ثواب تو نمىكنم ، بلكه ترا مستحقّ عبادت شناخته‌ام و به اين جهت لواى طاعت و بندگى تو افراخته‌ام . »\r\nو اين غايت رتبهء امكانى است و احدى از كلّ اوصياء و اولياء ، قدم به اين وادى ننهاده‌اند و دم از اين مطلب نزدند .\r\nهشتم - « صبر » است . و صبر آن حضرت در مرتبه‌اى بود كه آن مصائب و محن و بلايا و فتن كه به او رسيد ، مع ذلك صبر نمود و هرگز خلاف شكرى از او سر نزد .\r\nآتش به در خانه او افروختند و در خانه او كه « مهبط وحى » الهى بود ، سوختند و در را بر شكم سيدهء عالميان زدند و طفل او را سقط نمودند و تازيانه بر\r\n\r\n\r\n","description":"","footnote":"\r\n( 67 ) . اشاره به فرمايش امير المؤمنين ( ع ) كه فرموده :\r\n« ما عبدتك خوفا من نارك و لا طمعا فى جنتك و لكن وجدتك اهلا للعبادة فعبدتك »\r\nو در بعضى مواضع كلمهء « الهى » بر اول آن افزوده شده كه رويّهء مناجات را مىرساند . و در روايات زيادى معنى همين كلمات شريفه وارد شده و ليكن عين آن كلمات مباركه مسندا در كتب حديث شيعه به نظر نرسيده است ، چنانچه شيخ علامهء محدّث حر عاملى ( ره ) در مقدمهء عبادات از « وسائل الشيعة » در هامش مىفرمايد : « و لا يحضرنى الآن ان احدا من اصحابنا رواه فى كتاب من كتب الحديث نعم بعض المتأخرين و كأنه من روايات العامة » .\r\nو اينكه مصنّف ( قدس سرّه ) مىفرمايد : « به تواتر رسيده است » ، مرادش آنست كه آن كلمات شريفه را در كتب سنّى و شيعه نقل كرده‌اند ، زيرا علماء اعلام در كتب اخلاق و در كتب فقه در مقام استدلال استشهاد به همين كلمات كرده و با آنها استدلال نموده‌اند و آنها را ارسال مسلم گرفته و از امير المؤمنين ( ع ) دانسته‌اند ، چنانچه شيخ اعظم انصارى ( ره ) در كتاب « طهارت » با آن كلمات شريفه استدلال فرموده است ، منظورش متواترا در كتب نقل شده نه اينكه به اسانيد متواتره روايت شده است .\r\n","page_name":" 177 ","page_number":177},
  {"content":"\r\n\r\nكتف مبارك او زدند و ريسمان به گردن مبارك آن شير خدا افكندند « 68 » و او را از خانه بيرون كشيدند - با وجود آن شجاعت و صلابت - صبر نمود و خلاف شكرى به عمل نياورد .\r\nنهم - « توكّل » است . و توكّل آن حضرت از آن بالاتر بود كه احدى او را تواند وصف نمود ، زيرا كه معلوم است كه كسى كه همهء قيودات را از خود سلب كند و مستغرق لجّهء انس الوهيّت باشد به غير از خدا هيچ چيز ديگر را اعتمادى ندارد .\r\nمكرّر مىفرمودند كه :\r\n« اگر جميع عرب بر دشمنى من پشت بر پشت هم دهند ، من هيچ از ايشان باك ندارم . »\r\n\r\n[ صفات جسمانيّه 
  ]\r\nصفات حميده كه متعلّق به جسم است عبادت و اطاعت است ، و جهاد و امثال اينها . و شكّى نيست كه آن حضرت اعبد زمان بود و كثرت عبادت او ضرب المثل است . و هميشه در روز روزه مىبود و شب به عبادت مشغول مىبود و پيشانى انورش از كثرت سجود ، مانند كف پاى شتر پينه كرده بود ، چنانچه اكثر\r\n\r\n\r\n","description":"","footnote":"\r\n( 68 ) . در اين باره رجوع شود به كتاب « سليم بن قيس هلالى عامرى كوفى » كه از اصحاب امير المؤمنين ( ع ) است و تا زمان امام سجاد ( ع ) در قيد حيات بوده و در حدود سال 90 ه ، در حالى كه از ترس « حجّاج بن يوسف » دژخيم بنى اميه فرارى بود وفات يافته و كتابش از اصول قديمهء معتبرهء شيعه است و از نفائس آثار است كه تا زمان ما مانده است و اگر به مرور زمان بر آن از طرف دساسين و آنهايى كه خواسته‌اند بر آن كتاب شريف لطمه وارد كنند و اعتبار آن را با « وضع » و « دس » بعض حرفها از بين ببرند دخالت كرده‌اند لطمه‌اى به اصل كتاب و صحّت آن نمىرساند و اصل آن صحيح و بسيار معتبر است .\r\nشيخ نعمانى ( قدس سرّه ) در كتاب « غيبت » فرموده :\r\n« و ليس بين جميع الشيعة ممن حمل العلم و رواه عن الائمة ( ع ) خلاف فى ان كتاب سليم بن قيس الهلالى اصل من اكبر كتب الاصول التى رواها اهل العلم و حملة حديث اهل البيت ( ع ) و اقدمها ، لان جميع ما اشتمل عليه الاصل انما هو عن رسول الله ( ص ) و امير المؤمنين ( ع ) و المقداد و سلمان\r\n","page_name":" 178 ","page_number":178},
  {"content":"\r\n\r\nعلماى اهل سنّت در كتاب خود نقل كرده‌اند . و در « ليلة الهرير » « 69 » در ميان دو صف سجّاده از براى او گسترانيده بودند و او مشغول عبادت بود و تير از چپ و راست او مىآمد و با وجود اين در كمال خضوع و خشوع متوجّه عبادت بود و در آن شب پانصد تكبير از آن حضرت شنيده شد كه به هر تكبير دو ركعت نافله كرد و يك كافر را كشت .\r\nو بالجمله اختيار كثرت عبادت به حدّى نيست كه كسى از كفّار و منافقين تواند انكار اين معنى را بكند . و اطاعت او از براى حضرت رسول ( ص ) به حدّى بود كه جان خود را فداى او كرد . در خوابگاه او خوابيد و خدا به او بر ملائكه فخر كرد و آيه‌اى در اين باب نازل شد ، « 70 » همچنانكه علماى اهل سنّت به اين معترفند .\r\n\r\n\r\n","description":"","footnote":"\r\nالفارسى و ابى ذر و من جرى مجراهم ممن شهد رسول الله ( ص ) و امير المؤمنين ( ع ) و سمع منهما و هو من الاصول التى ترجع الشيعة اليها و تعول عليها . . . »\r\nو در همين كتاب سليم است كه گويد :\r\n« فالقوا فى عنقه حبلا و حالت بينهم و بينه فاطمة ( ع ) عند باب البيت فضربها قنفذ الملعون بالسوط فماتت حين ماتت و ان فى عضدها كمثل الدملج من ضربته لعنه اللّه . . . »\r\nص 68 ، ط نجف ؛ و نيز رجوع شود به ص / 199 و 200 .\r\nو در ص 72 گويد :\r\n« فنادى على « ع » قبل ان يبايع و الحبل فى عنقه يا بن ام ان القوم . . . »\r\nو سزاوار است كه انسان آن كتاب شريف را از اول تا آخر مطالعه نموده و صبر و ثبات امير المؤمنين ( ع ) را بداند و بر مظلوميت آن حضرت بنالد .\r\nو نيز رجوع شود به « غاية المرام » ، ص 553 - 557 ؛ و رجوع شود به كتاب « الامامة و السياسة » ، ابن قتيبه ؛ و كتاب « عقد الفريد » ؛ و « شافى » سيد علم الهدى ( ره ) ؛ و « دلائل الصدق » مظفر ( ره ) .\r\n( 69 ) . « هرير » بر وزن « فعيل »\r\n( 70 ) . آيهء شريفه عبارت از اين آيهء مباركه است كه خداوند مىفرمايد :  « وَ مِنَ النَّاسِ مَنْ يَشْرِي نَفْسَهُ ابْتِغاءَ مَرْضاتِ اللَّهِ وَ اللَّهُ رَؤُفٌ بِالْعِبادِ » .  [ البقرة 2 / 207 
  ] .\r\nكسى در اسلام در اين منقبت و فضيلت نمىتواند با امير المؤمنين ( ع ) برابرى كند و از\r\n","page_name":" 179 ","page_number":179},
  {"content":"\r\n\r\nو امّا كثرت جهاد او احتياج به ذكر ندارد ، همچنانكه ابن ابى الحديد گفته است كه « متعرّض ذكر اين معنى شدن ، تحصيل حاصل است . »\r\n\r\n[ صفات خارجه 
  ]\r\nو امّا صفات خارجه كه مستوجب مدحند چند قسم است كه آن حضرت جامع همه بود و سرآمد همهء عالميان بود .\r\nقسم اوّل - نسب عالى ؛ و شكّى نيست كه هر يك از قرابت او با رسول اللّه بيشتر باشد ، نسب او عالىتر و شريف‌تر است . و آن حضرت از همه كس اقرب به رسول اللّه بود ، زيرا كه پسر عمّ مادرى و پدرى آن حضرت بود . و عبّاس اگر چه عمّ آن حضرت بود ، امّا برادر پدرى عبد اللّه بود و مادر ايشان يكى نبوده است ، به خلاف ابو طالب « 71 » كه برادر پدرى و مادرى عبد اللّه بوده است و شكّى نيست كه هيچ يك\r\n\r\n\r\n","description":"","footnote":"\r\nفضائلى مىباشد كه بنى اميه و معاويه را بسيار ناراحت كرده بود و لذا معاويه در اين باره بسيار تلاش كرده كه اين فضيلت را بلكه وارونه به مردم نشان بدهد و از يادها فراموش بشود و پولها خرج كرده ولى موفق نشده است و داستان آن در كتابها مسطور است .\r\n( 71 ) . در عظمت و شأن و جلالت و شخصيت آن بزرگوار همين بس است كه پدر عالى قدر امام امير المؤمنين ( ع ) است و اجماع اهل بيت ( ع ) و ضرورت مذهب شيعهء اماميه بر آنست كه ابو طالب ( ع ) با اسلام و ايمان و اعتقاد به نبوّت خاتم الانبياء و ولايت سيد الاوصياء از دنيا رحلت فرموده و خدمات آن بزرگوار به رسول اللّه ( ص ) و بر پيشرفت اسلام بالاتر از آنست كه احتياج به بيان داشته باشد . اسلام و مسلمين رهين منّت خدمات و زحمات بىپايان شيخ الاباطح ابو طالب - رضوان اللّه تعالى عليه - است و كتابهاى مستقلى قديما و جديدا دربارهء او تأليف و طبع و نشر شده و از غرائب روزگار و از عجائبى كه در تاريخ مانده جمعى در صورت ظاهر از مسلمين و نواصب از روى عداوت با امير المؤمنين ( ع ) اصرار دارند بگويند كه ابو طالب شيخ الابطح - رضى اللّه تعالى عنه - هنوز ايمان نياورده از دنيا رفت ولى « رأس المنافقين و رئيسهم » و پيشواى زنادقه « صخر بن حرب » مشهور ، ابو سفيان اموى ايمان آورده و مسلم از دنيا رفت و حتى تعبير يكى از آن گروه در حق معاوية ابن ابى سفيان اين است كه گفته : « صحابى ابن صحابى و مسلم بن مسلم » در صورتى كه بايد بگويد : « منافق ابن منافق و كافر ابن كافر » .\r\n","page_name":" 180 ","page_number":180},
  {"content":"\r\n\r\nاز اقربا و اعمام پيغمبر مثل ابو طالب حمايت و كفالت او را نكردند و تا ابو طالب در حيات بود ، آن حضرت هجرت نكرد از مكّه و خوف از دشمنان نداشت و ابو طالب كه از دنيا رحلت نمود محتاج به هجرت شد و ايضا على - عليه السلام - هاشمى الطّرفين است ، زيرا كه پدر او ابو طالب بن عبد المطّلب بن هاشم است و مادرش فاطمه بنت اسد بن هاشم است .\r\nقسم دوّم - شرافت سببى است . و شكّى نيست كه قرابت سببى آن حضرت به حضرت رسول ( ص ) اولى از جميع ناس بود ، زيرا كسى كه شوهر فاطمهء بتول باشد البتّه نزد پيغمبر اقربست از كسى كه شوهر ساير دختران آن حضرت باشد ، به اعتبار اينكه فاطمه - سلام اللّه عليها - سيّدهء زنانست ، همچنانكه از طرق فريقين از پيغمبر روايت شده است كه « او محبوبترين خلق اللّه بود در نزد پيغمبر ( ص ) . »\r\nقسم سوّم - آنكه حضرت امير والد سبطين و پدر حسنين - صلوات اللّه عليهما - بود ، كه آقايان جوانان بهشت بودند ، همچنانكه به اتّفاق شيعه و سنّى ، پيغمبر ايشان را به اين لقب خواند . و كدام يك از صحابه را اين فضيل عظمى بود .\r\n\r\n\r\n","description":"","footnote":"\r\nصدمات و لطمات معاويه به اسلام امروز « اظهر من الشمس » است و در خيانت و جنايت معاوية همين بس كه رويهء خلافت اسلامى را تبديل به روش اكاسره و قياصره نموده و بكلّى تغيير داد و اسلام را وارونه كرد و مسلمين را تا امروز به تيره روزى نشاند شمشيرى به روى رسول اللّه ( ص ) كشيده نشد مگر اينكه پدرش قائد و پيشواى آن بود و آخر الامر بناچار در صورت ظاهر اظهار اسلام كرد و پسرش « معاويه » او را در آن هجو نموده و بالاخره بعد از فتح مكه او هم از روى ناچارى اظهار اسلام ظاهرى كرد ولى در باطن منافق و كافر بود و با روش ديكتاتورى و زور سرنيزه « خال المؤمنين » و « امير مسلمين » شد و چه خيانتها به اسلام نمود و در صلحش با روم و در باج دادن به آنها ابهت اسلام را در نظر نصارى از بين برد و لذا نصارى گويند : « اگر شكل نحس معاويه را مىدانستم مجسّمهء او را مىساختيم » . اگر معاويه آن رويّه را پيش نگرفته بود امروز از دين كليساى نصارى آثارى باقى نمانده بود .\r\nراجع به خيانت معاويه در باج دادنش به روم و نديم و بلكه وزير قرار دادن « سرجون بن منصور رومى » را به خويش كه « سرجون » معرب « سرژيوس » و از بطارقه « بطريق » يعنى « پاتريك » و از روم به دربار معاويه آمده و چه جنايتها كرده و حتى در فراهم آوردن واقعهء جانگداز كربلا و شور يزيد با وى دست داشته ، رجوع شود به كتاب « التدوين » ، ص 20 ، مرحوم اعتماد السلطنه كه در سال 1311 ه طبع شده است .\r\n","page_name":" 181 ","page_number":181},
  {"content":"\r\n\r\nقسم چهارم - آنكه محبّت آن حضرت واجب است ، زيرا كه از « اولى القربى » است و محبّت « اولى القربى » واجب است ، همچنانكه آيهء مباركه :  « قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى »  « 72 » دلالت بر اين معنى مىكند و معنى ظاهر اين آيه اينست كه : « بگو اى محمّد ( ص ) كه من طلب نمىكنم از شما به عوض رسالت ، مزدى را ؛ مگر دوستى خويشان خود را » پس دوستى آن حضرت بهتر از همهء عبادات و اقرب جميع قربات است ، همچنانكه به طرق فريقين رسيده است كه :\r\n« دوستى على حسنه ايست كه با وجود آن هيچ معصيتى ضرر نمىرساند . » « 73 »\r\n\r\n\r\n","description":"","footnote":"\r\nو راجع به معاويه رجوع شود به كتاب « النزاع و التخاصم » مقريزى و « نصايح الكافيه » و « تقوية الايمان » و « الغدير » و كتاب « التعجب » ، كراجكى و « تشييد المطاعن » و « فصل الحاكم فى النزاع و التخاصم » و « الزام النواصب » و « منظومهء » آقاى شيخ احمد خيرى يكى از علماى معاصر مصر كه در عراق چاپ شده است و ديگر از تأليفات سنّى و شيعه .\r\nو اگر انسان از خيانتهاى معاويه به اسلام اطلاع داشته باشد مىفهمد كه چرا رسول اللّه ( ص ) چنانچه از « تاريخ كبير » ، بلاذرى نقل شده فرموده است : « معاويه فى تابوت مقفل عليه فى جهنم » ، رجوع شود به « تقوية الايمان » ، ص 90 ، ط صيدا .\r\n( 72 ) . الشورى 42 / 23 .\r\n( 73 ) . اشاره به حديث شريف مشهور ميان سنى و شيعه است : « حب علىّ حسنة لا يضرّ معها سيّئة و بغضه سيّئة لا ينفع معها حسنة . » چون حب كامل امير المؤمنين ( ع ) ايمان كامل است و با ايمان كامل سيئات ضرر نمىرساند زيرا خدا سيئات او را به جهت اكرام به امير المؤمنين ( ع ) مىآمرزد نه اينكه سيئات و معاصى او عقاب و بازخواست ندارد بلكه باحترام آن حضرت خدا خواهد آمرزيد :\r\n« فله الجنّة بالايمان و له بحبّ علىّ العفو و الغفران » و اگر كسى با امير المؤمنين ( ع ) بغض داشته باشد او ايمان ندارد و اظهار ايمانش صورى و مجازى است و بغض او سيئه ايست كه هرگز آمرزيده نمىشود ، چون قلبش خالى از ايمان است ، و اظهار ايمان مجازى ، او را منفعت نمىدهد .\r\nبعضى در معنى قسمت اول روايت كه فرمود : « حبّ علىّ حسنة لا يضرّ معها سيّئة » ، گفته كه :\r\n« مراد از سيئه گناهان صغيره است چنانچه در قرآن مجيد از گناه صغيره سيئه تعبير آورده يعنى با حب على ( ع ) گناه صغيره ضرر نمىرساند چون خدا از آن عفو خواهد فرمود گرچه بدون توبه باشد و از جملهء اسباب عفو ، حب امير المؤمنين ( ع ) است » ولى اين معنى در قسمت دوم روايت كه فرموده :\r\n« و بغضه سيئة . . » درست نمىآيد ، زيرا بغض على ( ع ) كفر و عدم ايمان و نصب و نفاق است ، و\r\n","page_name":" 182 ","page_number":182},
  {"content":"\r\n\r\nو اخبار در باب وجوب محبّت او و بهتر بودن آن از هر طاعت و افضل بودن آن از هر عبادتى در كتب فريقين الى غير النّهاية است . و همچنين اخبار هم در خصوص اينكه آن حضرت محبوبترين خلايق بوده در نزد خدا و رسول ( ص ) ، در كتب شيعه و سنّى بسيار است .\r\nاز آن جمله خبر « طاير مشوى » « 74 » است كه به طرق متعدّده در كتب عامّه و خاصّه رسيده است . و اين خبر اينست كه :\r\n« روزى مرغ بريان كرده‌اى را به هديه از براى حضرت رسول ( ص ) آوردند . آن حضرت گفت :\r\nخداوندا ! حاضر كن در پيش من محبوبترين مردم را در نزد تو ، كه اين مرغ را تناول نمايد .\r\nپس حضرت امير داخل شد و با آن حضرت آن مرغ را تناول نمودند . »\r\nو مخفى نيست كه از جمله خواص آن حضرت است كه جميع فرق او را دوست مىدارند . كفار و اعداء با وجود مخالفت در دين و آئين كمال محبت به آن\r\n\r\n\r\n","description":"","footnote":"\r\nپيغمبر ( ص ) فرموده : « من مات على بغض آل محمّد مات كافرا » و نيز فرمود : « مبغض على ( ع ) منافق است » ، و سياق روايت در هر دو قسمت آن ظاهرش آنست كه سيئه در يك معنى باشد . پس معنى اولى كه ذكر شد اولى و صحيح است و قرائن در خود روايت در كلمات رسول اللّه ( ص ) قبل از آن دو قسمت روايت و بعد از آن موجود است كه معناى اول را مىرساند ، رجوع شود به كتاب « بشارة المصطفى » ، ص 114 ، ط نجف .\r\nو راجع به حديث شريف ، رجوع شود به « بحار الانوار » ، علامه مجلسى ( ره ) و « كشف الغمة » ، ج 1 ، ص 140 ، ط تهران ، سال 181 ه ؛ و « فضائل الخمسة » ، ج 2 ، ص 219 ، ط نجف .\r\n( 74 ) . يعنى مرغ بريان شده و راجع به اين حديث شريف رجوع شود به « كفاية الطالب » ، كنجى شافعى ، ص 56 ، ط نجف . و همو در ص 60 گويد : « حاكم ابو عبد الله حافظ نيشابورى آن حديث را از هشتاد و شش نفر از رجال اخراج كرده كه همهء آنها از انس روايت كرده‌اند . » و بعد از آن اسامى آنها را با ترتيب حروفم معجم نقل كرده است ، رجوع شود از ص 60 - 62 ؛ و رجوع شود به « مستدرك » ، حاكم ، ج 3 ، ص 131 . و راجع به تحقيق دربارهء حديث شريف رجوع شود به فرمايشهاى سيد الامة علم الهدى ( ره ) در كتاب « فصول المختاره » از « عيون و محاسن » ، شيخ اعظم مفيد ( ره ) كه مكرّر در نجف طبع شده است .\r\n","page_name":" 183 ","page_number":183},
  {"content":"\r\n\r\nحضرت دارند . « 75 » پادشاهان بلاد كفر ، صورت او را در عبادتخانه‌هاى خود كشيده و سلاطين « اتراك » و « آل بويه » ، صورت او را بر شمشيرهاى خود نقش كرده‌اند .\r\nاين بود حصر صفات او و تفصيل آنها - به حمد اللّه تعالى - ظاهر و روشن شد كه آن حضرت درن جميع صفات كماليّه ، چه خارجيّه و چه داخليّه چه علميّه و چه عمليّه ، از جميع امّت افضل و اقدم بوده ، پس غيرى را بر او تقديم نشايد ، خصوصا جماعتى كه رتبهء ايشان از همه پست‌تر و مرتبه ايشان از همه بىقدرتر باشد .\r\n\r\n[ 3 . طريق نصّ 
  ]\r\nمخفى نماند كه نصوص دالّه بر امامت آن حضرت - چه از آيات قرآنيّه و چه از احاديث نبويّه - موجوده در كتب شيعه و سنّى جميعا يا در كتب احدهما بحدّيست كه پايان ندارد و از شياع و تواتر گذشته است .\r\nو نصّ بر دو قسم است : يكى نصّ جلى ، و آن آنست كه صريح بر مطلب باشد ؛ و ديگرى نصّ خفى ، و آن آنست كه محتاج به نوع استدلالى باشد و صريح در مطلب نباشد .\r\n\r\n\r\n","description":"","footnote":"\r\n( 75 ) . منافق از مؤمن به محبت و دوستى آن حضرت شناخته مىشود . علامهء شهرستانى صاحب « ملل و نحل » با آن تعصبهاى ناروائى كه در آن كتابش دارد در رسالهء « متن مجلس مكتوب شهرستانى منعقد در خوارزم » گويد :\r\n« امروز ، ما كنا نعرف المؤمنين من المنافقين الا بحب على و بغضه » .\r\nسعيد بن مسيب گويد :\r\n« ما مؤمن را از منافق به دوستى على و دشمنى او شناختمى ، و فردا « انت يا على قسيم الجنة و النار » پس بر سر دو راه بنشينى تا مىگوئى : « هذا لى » اين مراست ، ملك رحمت او را به بهشت مىبرد و آن را كه مىگوئى مرا نيست ، ملك عذاب به دوزخ مىاندازد . موحد از مشرك به لا إله الا الله با ديدار آمد ، مسلمان از كافر به محمد رسول الله ظاهر گشته ، مؤمن از منافق به حب على و بغضه ببهشت و دوزخ رسيده . »\r\nنقل از مجموعهء خطى شماره 593 كتابخانهء مجلس شوراى اسلامى در تهران و آن مجلس مكتوب به ضميمهء ترجمه فارسى « ملل و نحل » به چاپ رسيده است .\r\n","page_name":" 184 ","page_number":184},
  {"content":"\r\n\r\nو ما در اينجا به چند نصّ ، از آن نصوص جليّه و خفيّه ، از آيات و اخبار اكتفا مىكنيم و متعرّض نصوص بسيار نمىشويم ، زيرا كه همين قدرى كه ما ذكر مىكنيم از جهت طالبان هدايت كافى است .\r\n\r\n[ نصوص جليه 
  ]\r\nاوّل - حديثى است كه احمد بن حنبل در مسند خود « 76 » نقل كرده است كه :\r\n« سلمان - رضى اللّه عنه - به حضرت رسول ( ص ) عرض كرد كه :\r\nيا رسول اللّه ! وصىّ تو بعد از تو كه خواهد بود ؟\r\nحضرت فرمود :\r\nاى سلمان ! وصىّ برادر من موسى كه بود ؟\r\nسلمان گفت كه :\r\nوصىّ او « يوشع بن نون » بود .\r\nپس حضرت فرمود :\r\nاى سلمان ! وصىّ و جانشين من و وارث من و اداءكننده دين و عمل‌آورنده وعده‌هاى من علىّ بن أبي طالب است . »\r\nدوّم - در كتاب مناقب ابن مغازلى شافعى از كتاب فردوس ابن شيرويه ديلمى مذكور « 77 » است كه پيغمبر فرمودند :\r\n\r\n\r\n","description":"","footnote":"\r\n( 76 ) . « كفاية الطالب » ، كنجى شافعى ، ص 159 ، ط نجف ؛ « الرياض النضرة فى مناقب العشرة » ، ج 2 ، ص 234 ، ط مصر ، سال 1372 ه ، تأليف حافظ عصر خود محب الطبرى و او در همين صفحه گويد :\r\n« عن بريدة قال :\r\nقال رسول اللّه ( ص ) : لكل نبىّ وصىّ و وارث و ان عليّا وصيى و وارثى .\r\nخرجه البغوى فى معجمه . »\r\n( 77 ) . « كفاية الطالب » ، ص 176 ؛ « نظم درر السمطين » ، جمال الدين محمد زرندى حنفى مدنى ، متوفى 750 ، ص 79 ، ط نجف .\r\nاين كتاب شريف و جوهر نفيس از آثار كتابخانهء امير المؤمنين ( ع ) بوده و به اشارهء علامهء امينى ( ره ) طبع و با مقدمهء فاضل عزيزم ، آقاى محمد هادى امينى ( ايده الله تعالى ) نشر شده است .\r\n","page_name":" 185 ","page_number":185},
  {"content":"\r\n\r\n« من و على يك نور بوديم در نزد خدا به چهارده هزار سال پيش از ايجاد آدم ( ع ) پس چون كه خدا آدم را خلق كرد ، آن نور را در صلب او قرار داد . و هميشه در صلب پيغمبرى مىبود تا در صلب عبد المطّلب جدا شد ؛ پس در من است « نبوّت » ، و در على است « خلافت » . »\r\nسوّم - حديثى است كه « امّ سلمه » از حضرت رسول ( ص ) روايت كرده است و ابن مردويه كه از معاندين اهل سنّت است در كتاب مناقب خود نقل كرده است « 78 » . و حديث طولى دارد ، آخر حديث آنست كه پيغمبر فرمودند كه :\r\n« خداى تعالى برگزيده است از هر امّتى پيغمبرى را و براى هر پيغمبرى وصىّ برگزيده است . من پيغمبر اين امّتم و على وصىّ من است در ميان عترت من و اهل بيت من و امّت من . »\r\nچهارم - حديثى است كه فريقين نقل كردند كه حضرت پيغمبر ( ص ) دست حضرت امير را گرفت و فرمود كه :\r\n« اين خليفه من است در ميان شما بعد از من پس او را اطاعت كنيد و قول او را بشنويد . »\r\nششم - حديثى است كه مشهور و معروف است كه پيغمبر ( ص ) به على فرمودند كه :\r\n« تو يا على ! خليفهء منى بعد از من . »\r\nهفتم - حديثى است كه مشهور و معروف است كه پيغمبر ( ص ) فرمود كه :\r\n« سلّموا عليه بامرة المؤمنين .\r\n- سلام كنيد بر على ، بر امارت و امامت مؤمنان . »\r\nو اين حديث در غايت شهرت و استفاضه است .\r\nهشتم - حديثى است « 79 » كه ثعلبى و ديگران از علماء اهل سنّت نقل كرده‌اند كه :\r\n\r\n\r\n","description":"","footnote":"\r\n( 78 ) . « غاية المرام » ، ص 154 ، به طريق اهل سنّت .\r\n( 79 ) . مصنف ( ره ) در اين عنوان حديث هشتم اجمالا اشاره به قضيهء نزول آيهء شريفه  « وَ أَنْذِرْ عَشِيرَتَكَ الْأَقْرَبِينَ . . . »  فرموده كه تفصيل آن در تواريخ و احاديث سنى و شيعه مذكور است كه در اوائل بعثت\r\n","page_name":" 186 ","page_number":186},
  {"content":"\r\n\r\n« حضرت رسول ( ص ) اولاد عبد المطّلب را در خانهء خود جمع كرد و ايشان را ضيافتى كرد و فرمودند به ايشان كه : كيست از شما بر روى زمين كه قبول كند كه وزير و خليفهء من باشد ، بعد از من ؟\r\nهمهء قوم ساكت شدند و حضرت امير گفت :\r\nمن .\r\nحضرت رسول ( ص ) سه مرتبه اين كلام را تكرار نمودند و در هر مرتبه ، همهء قوم ساكت شدند و حضرت امير جواب مىداد كه : من پس حضرت پيغمبر ( ص ) به حضرت امير فرمودند كه :\r\nتوئى برادر من و ولىّ من و وارث من و وصىّ من و خليفهء من . »\r\nنهم - حديثى است كه « 80 » پيغمبر به عمّار فرمودند كه :\r\n\r\n\r\n","description":"","footnote":"\r\nپيغمبر اكرم ( ص ) در آن مجلس تصريح به وصايت و خلافت امير المؤمنين - عليه السلام - فرموده است كه هيچ گونه قابل انكار نيست و مسلمين عموما آن واقعه را نقل كرده‌اند ، و ابن الاثير در « تاريخ كامل » كه از مهم‌ترين تواريخ اسلامى است ، تاريخ آن قضيه را مشروحا بيان كرده است ، رجوع شود به « تاريخ كامل » ، ج 2 ، ص 63 ، ط بيروت ؛ و « غاية المرام » ، ص 320 - 321 .\r\nو از قضاياى شگفت‌انگيز كه در عصر ما اتفاق افتاد هيكل وزير معارف مصر در كتابش « حياة محمد ( ص ) » اين قضيه را نقل كرده و رويّهء مورخين اسلامى را در آن تعقيب نمود . پس از نشر كتابش در مصر چاپ اول آن هياهو بپاخاست كه اين قضيه را چرا در كتاب خود نقل كرده ، زيرا اين واقعه ادعاى شيعه را در خلافت و نصّ به وصايت امير المؤمنين ( ع ) بطور صريح ثابت مىكند بالاخره هيكل را مجبور كردند كه در طبعهاى بعدى آن كتاب ، آن جملات را اسقاط و حذف كرد و غير از رسوائى به اهل سنت چيزى به آنها نماند و مرحوم علامهء شهرستانى ، آقاى سيد محمد على هبة الدين - رحمه اللّه - در اين باره دو بيتى سروده و به هيكل فرستاد و علامهء امينى ( ره ) در « الغدير » به اين موضوع اشاره فرموده و شيخنا الاستاد كاشف الغطاء ( ره ) بسيار از اين كار سنّيها در تعجب بود و هر وقت در محضرش صحبت از آن به ميان مىآمد به اين عمل رسوا كنندهء آنها از روى تعجب خنده مىكرد .\r\n( 80 ) . شيخ فقيه عماد الدين طبرى ( ره ) در كتاب نفيس خود « بشارة المصطفى لشيعة المرتضى » اين فرمايش رسول الله ( ص ) را به عمار ( ره ) از ابو ايوب انصارى ( ره ) مسندا نقل كرده و روايت مفصّل است ، رجوع شود به كتاب نفيس نامبرده ، ص 178 ، ط نجف ، و رسول اللّه ( ص ) در آن روايت مىفرمايد :\r\n« يا عمار سيكون بعدى فى امتى هنات حتى يختلف السيف فيما بينهم و حتى يقتل بعضهم بعضا و حتى يتبرأ بعضهم من بعض فاذا رأيت ذلك فعليك بهذا الاصلح عن يمينى يعنى على بن ابى طالب ( ع ) . . . »\r\n","page_name":" 187 ","page_number":187},
  {"content":"\r\n\r\n« يا عمّار ! اگر ببينى على - عليه السلام - را به راهى برود و همهء مردم براهى ديگر ، پس تو از آن راه برو كه على ( ع ) مىرود .\r\nبدرستى كه او ترا در گمراهى نخواهد افكند و ترا از حقّ و هدايت بيرون نخواهد برد .\r\nاى عمّار ! اطاعت على اطاعت من است و اطاعت من اطاعت خدا است . »\r\nدهم - حديثى است كه خوارزمى در كتاب مناقب خود آورده است كه پيغمبر ( ص ) فرمودند كه :\r\n« كسى كه بعد از من در امر خلافت با على ( ع ) منازعه كند ، پس كافر است و محارب با خدا و رسول است . »\r\nيازدهم - حديثى است كه شيعه و سنّى به طريق متعدّده روايت كرده‌اند كه پيغمبر ( ص ) فرمودند :\r\n« حقّ با على است و على با حقّ است و از يكديگر جدا نمىشوند تا در حوض كوثر كه بر من وارد شوند . »\r\nدوازدهم - حديثى است كه اكثر علماء اهل سنّت روايت كرده‌اند كه حضرت رسول ( ص ) فرمودند كه :\r\n« على از من است و من از على و اوست ولىّ هر مؤمن و مؤمنه . »\r\nسيزدهم - حديثى است كه « حافظ ابو نعيم » كه از فضلاى اهل سنّت است در كتاب حليه از « انس » روايت كرده كه او گفت :\r\n« روزى پيغمبر ( ص ) به من فرمودند كه :\r\nآبى از براى من حاضر كن كه وضو بسازم .\r\nآب حاضر كردم و آن حضرت وضو ساخت و دو ركعت نماز بجا آورد و فرمود :\r\nاوّل كسى كه بر تو داخل شود از اين در امام متّقيان و آقاى مسلمانان و پادشاه مؤمنان و پيشواى دست و پا سفيدانست .\r\nديدم على ( ع ) از آن در داخل شد . »\r\nچهاردهم - حديثى « 81 » است كه مشهور است كه پيغمبر ( ص ) فرمودند :\r\n\r\n\r\n","description":"","footnote":"\r\n( 81 ) . در اين چهارده فقره حديث كه مصنف ( ره ) به آنها اشاره فرموده و بعضى از آنها حديث طولانى\r\n","page_name":" 188 ","page_number":188},
  {"content":"\r\n\r\n« على پادشاه مؤمنانست و كشندهء فاجران است . هر كس يارى كند او را ، خدا او را يارى مىكند ؛ و هر كه اهانت به او برساند ، خدا او را اهانت مىرساند .\r\nو سه مرتبه فرمودند :\r\nآگاه باشيد ! كه حقّ با على است . »\r\nو مخفى نماند كه نصوص جليّه صريحا در كتب فريقين از تواتر گذشته است و اكثر اهل سنّت به اين معنى معترفند و بعضى سخنان واهى در مقابل مىگويند . و غايت تعجّب آنست كه خودشان اين نصوص را روايت مىكنند و مع ذلك قبول نمىكنند .\r\nفخر رازى مىگويد « 82 » : « اين نصوص در دل تأثير نمىكند . » بلى ؛ دلى كه منكوس شد به زنگ تعصّب و به تقليد مبتلا شد و اين معنى در بطن ، راسخ گرديد و ملكهء رديّه از براى او حاصل شد ، ديگر هيچ چيز در او اثر نمىكند .\r\n\r\n\r\n","description":"","footnote":"\r\nاست و خلاصهء آن را نقل فرموده ، رجوع شود به « غاية المرام » ، سيد بحرانى ( ره ) ، ط تهران ؛ و « كفاية الطالب » ، كنجى شافعى ، ط نجف ؛ و « مناقب » ، خوارزمى ، ط تبريز ؛ و « اليقين » ، سيد ابن طاوس ( ره ) ، ط نجف ؛ و « فضائل الخمسة من الصحاح الستة » ، ط نجف ، و « حلية الاولياء » ، ط بيروت ، ج 1 ، ص 63 ؛ و « مستدرك » ، حاكم ، ج 3 ؛ و « درر السمطين » ، جمال الدين زرندى حنفى ، ط نجف ؛ و « رياض النضرة » ، محب طبرى ، ط مصر ؛ و « ذخائر العقبى » ، محب طبرى ، ط مصر .\r\n( 82 ) . رجوع شود به « اربعين » ، امام فخر الدين رازى ، ص 458 ، ط حيدرآباد . جاى بسيار شگفت است كه فخر رازى گويد : « ما قسم مىخوريم به خدا كه خبر نصّ در دلهاى ما اثر نكرده و افادهء ظنّ به صحت نمىكند ، كجا مانده كه افاده قطع كند » .\r\nو مصنّف ( قدس سرّه ) بعلّت عدم تأثير آن نصوص در دل امثال امام رازى اشاره فرموده كه :\r\nشما به تعصب و تقليد مبتلا هستيد و البته آن نمىگذارد كه حقّ را دريابيد ، و لا بدّ بايستى از اين گونه جوابهاى سست گفته باشيد و براى يافتن حقّ در مقام كنجكاوى شرائطى چند است كه اگر يكى از آنها در آن موقع كه مكلف در مقام بدست آوردن و اجتهاد در اصول دين است وجود نداشته باشد و از انسان تخلف كند هرگز مكلف نمىتواند حقيقت را بدست آورده و اعتقادات خود را استوار بر اساس حق نمايد .\r\nو اين جانب آن شرايط و مقدّمات ششگانه را در مقدمهء كتاب « علم امام ( ع ) » مشروحا بيان كرده و نگارش داده‌ام و بايد به آنجا از ص 61 - 66 ، مراجعه نمود و در اينجا به خلاصهء آنها اشاره\r\n","page_name":" 189 ","page_number":189},
  {"content":"\r\n\r\nو ابن ابى الحديد بعد از اينكه آن حضرت را بر همهء اصحاب ترجيح داده است و نصوص امامت او را ذكر كرده است ، مىگويد :\r\n« شكّى نيست كه خلافت بعد از پيغمبر ( ص ) حقّ على بود . امّا على چون زهد بسيار داشت و از امور دنيويّه بسيار اجتناب مىنمود ، خود دست از آن برداشت و مردم را در ضلالت و حيرت گذاشت . »\r\nتعجّب است كه از عاقل ، چنين كلامى واهى سر بزند . و حال اينكه اكثر كلمات آن عالىجناب ، خصوصا خطب نهج البلاغه ، دالّست بر اينكه حضرت كمال اهتمام داشت در خلافت ، و خلافت را از او غصب كردند . و حضرت راضى\r\n\r\n\r\n","description":"","footnote":"\r\nكرده و از نظر خوانندگان محترم مىگذرانم :\r\n1 - ترك تعصب . 2 - شجاعت در اظهار حق . 3 - دورى جستن از هواى نفس و خواهشهاى نفسانى و نفس را وادار كردن براى قبول آنچه دليل بر حق بودن آن قائم شده باشد . 4 - ترك لذايذ و شهوات ، زيرا غوطه‌ور شدن در منجلاب عيش و عشرتها و خوش‌گذرانيها مانع از رسيدن انسان به حق است ، چنانچه اغلب مردم در اين عصر مبتلا به آن مىباشند . 5 - صبر و پايدارى و ثبات و استقامت در مقام نظر و استدلال بايد بخرج داده شود . 6 - انسان بايد در زمان كنجكاوى و نظر و استدلال نفس خودش را از تمامى اغراض و شبهات خالى نمايد و با فراغت بال و آسودگى خيال كليهء آنچه از آباء و اجداد و اهل اجتماع و اوضاع محيط خود و دوستان بدون دليل و برهان شنيده است از ذهن دور كرده و آن را خالى نمايد و حرف يكى از دانشمندان فرانسوى را در اين موضوع در محل نامبرده نقل كرده‌ام به آنجا رجوع شود .\r\nاگر انسان اين مقدّمات و شرائط را كه ذكر شد درست ننموده و به آنها دارا نباشد و خود را آلوده به آنچه بيان شد نمايد ، نتيجه‌اى در بدست آوردن اصول دين و فروعات آن و معارف الهيه از نظر و استدلال در ادلهء خود نمىبرد ، گرچه در علم به مرتبهء امام فخر الدين رازى و جار الله زمخشرى و سيد سريف جرجانى و تفتازانى و شهرستانى برسد ؛ و از جهت نقص يكى از آن شرائط و مقدمات است كه امثال آن بزرگان علم از علماى اهل سنّت نتوانسته‌اند در مرحلهء عقايد به حق و حقيقت برسند ؛ يا به فرمايش آية الله علامه ( ره ) در باطن به حق معتقد شده‌اند و در صورت ظاهر به جهت اوضاع اجتماع و محيطشان نتوانسته‌اند به مقام اظهار بيايند و شجاعت در اظهار حق نداشته‌اند تا مانند علامه ملا جلال الدين دوانى شيرازى - رحمه الله - حق را اظهار كنند و كتابى هم در اين باره بنويسند . و از آنچه گفته شد معلوم مىشود كه چرا امثال آن بزرگان به حق نگرويده‌اند ، چنانچه به ذهن بعضى اشخاص خطور مىكند .\r\n","page_name":" 190 ","page_number":190},
  {"content":"\r\n\r\nنبود كه ديگرى خليفه باشد ، بلكه اين معنى در نزد فريقين مسلّم است . و خلافت و امامت از امور دنيويّه نيست تا حضرت به سبب زهد دست از آنها بردارد ، بلكه اعظم مراتب اخرويّه است . بلى ؛ چون اهل سنّت اين نصوص واضحه را مىبينند و علاجى نمىتوانند نمود . لهذا اين سخنان هرزه را در مقابل مىگويند .\r\n\r\n[ نصوص خفيّه 
  ]\r\nامّا نصوص خفيّه كه به نوع استدلالى هستند از آن بيشترند كه بتوان حصر آنها را نمود . ليكن بعضى از آيات و اخبار كه امتن و اشدّ است اكتفا مىكنيم .\r\n\r\n[ نصوص آيات 
  ]\r\nآيه اوّل - قول خداى تعالى كه مىفرمايد :\r\n « إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ » .  « 83 »\r\nجميع عامّه و خاصّه متّفقند كه اين آيهء مباركه كه در شأن امير المؤمنين - عليه السلام - نازل شده در وقتى كه در نماز ، خاتم را تصدق نمود .\r\nو مخفى نماند كه اهل سنّت اعتراف دارند كه اين آيه در شأن آن حضرت نازل شده است ، و اعتراف هم دارند كه مراد از  « الَّذِينَ آمَنُوا . . »  تا آخر آيهء شريفه ، حضرت امير المؤمنين - عليه السلام - است ، ليكن مىگويند « ولى » در لغت عرب به چند معنى آمده است : يكى به معنى « اولى تصرّف در امور دين و دنيا » كه مراد امام و خليفه باشد . « 84 » و به معنى « ناصر » هم آمده است و به معنى « محبّ » هم آمده است . پس چه مانع دارد كه مراد از « ولى » در آيهء مباركه « ناصر » و « محبّ » باشد ؟\r\n\r\n\r\n","description":"","footnote":"\r\n( 83 ) . [ المائده 5 / 55 
  ] .\r\n( 84 ) . آية إله علامه ( قدس سرّه ) در كتاب « منهاج الكرامه » بعد از نقل آيهء شريفهء  « إِنَّما وَلِيُّكُمُ اللَّهُ . . »  مىفرمايد : « و قد اثبت له الولاية فى الامة كما اثبتها اللّه تعالى لنفسه و لرسوله ( ص ) » ، رجوع شود به صفحه 53 ، ط تبريز ، به خط مرحوم شيخ عبد الرحيم تبريزى ( ره ) ، سال 1296 ه ق .\r\nيعنى خداوند احديّت - جلت عظمته - ولايت را براى امير المؤمنين ( ع ) در امت اسلامى ثابت كرده به نحوى كه آن ولايت را بر خودش و به رسولش ( ص ) ثابت فرموده است .\r\n","page_name":" 191 ","page_number":191},
  {"content":"\r\n\r\nجواب اين در كمال ظهور است ، زيرا لفظ « انّما » در لغت عرب از براى « حصر » است . و هرگاه « انّما » افاده « حصر » بكند معنى آيه چنين خواهد بود كه :\r\n« ولىّ شما منحصر به خدا و رسول ( ص ) و حضرت امير ( ع ) است . » و انحصار ولايت به اين سه ، در وقتى صحيح خواهد بود كه « ولى » به معنى « اولى به تصرّف در امور دين و دنيا » باشد ، زيرا كه هرگاه « ولى » به معنى « محبّ » يا « ناصر » باشد ، ولايت منحصر در خدا و رسول و حضرت امير نخواهد بود ، بلكه هر يك از مؤمنان و ملائكه هم « ولى » به اين معنى از براى ساير مؤمنان هستند . زيرا كه هر\r\n\r\n\r\n","description":"","footnote":"\r\nيعنى ولايتى كه در آيهء شريفه به امير المؤمنين ( ع ) ثابت فرموده عين همان ولايت است كه خدا براى خود و به رسولش ثابت نموده و فرقى در ميان ثبوت ولايت به خدا و رسول ( ص ) و امير المؤمنين ( ع ) نيست ، نهايت آنست كه در طول هم واقعند و اصل ولايت كليه بالذات براى خداوند است و در مرتبهء دوم براى پيغمبر ( ص ) و در مرحلهء سوم براى امير المؤمنين - عليه السلام - است و ولايت مطلقهء كليه را خدا به آنها ارزانى فرموده است .\r\nو به عبارت ديگر تمامى كلمات و جلال و سلطنت و ولايت كليهء مطلقه بالذات براى خداوند غنى بالذات است . ولايت مطلق كلى و محيط بر تمامى كائنات مختص ذات احديت است و براى رسول الله ( ص ) و امير المؤمنين ( ع ) و ائمهء طاهرين - عليهم السلام - با افاضه و اعطاء خداوند ثابت بوده و از جانب خدا به آنها موهوبى است و رسالت و خلافت و سلطنت و ولايت و شفاعت و كل كمال و جلال آنها در عالم امكان ، محيط بر ما سواى ايشان است ، و خداوند براى ايشان ولايت و رحمت مطلقه و شفاعت مطلقه عنايت فرموده كه نظير آن را به ساير انبياء و اوصياء هرگز عطا نفرموده است ، زيرا ولايت و رسالت و وصايت انبياء و اوصياء ديگر مقيّد و محدود و محيط بر امت خودشان بوده و به آنهائى ثابت است كه مادون آنها بوده‌اند و بر امثال خودشان و بر ما فوق خودشان ولايت و رسالت و وصايت نداشته‌اند ؛ و اما رسول الله ( ص ) و امير المؤمنين ( ع ) و ائمهء طاهرين ( ع ) نبىّ هر نبىّ و وصىّ هر وصىّ و شفيع هر شفيع‌اند ، و اولين و آخرين حتى انبياء و اوصياء سابقين ، محتاج به شفاعت ايشان هستند . و هرگاه مطلب از اين قرار نبود و آنها اين طور نبودند مقام خاتم الانبيائى و خاتم الاوصيائى بر آن ذوات مقدّسه اعطاء نمىشد و آن مقام شامخ را احراز نمىكردند و لذا خداوند مىفرمايد :  « وَ إِذْ أَخَذَ اللَّهُ مِيثاقَ النَّبِيِّينَ لَما آتَيْتُكُمْ مِنْ كِتابٍ وَ حِكْمَةٍ ثُمَّ جاءَكُمْ رَسُولٌ مُصَدِّقٌ لِما مَعَكُمْ لَتُؤْمِنُنَّ بِهِ وَ لَتَنْصُرُنَّهُ قالَ أَ أَقْرَرْتُمْ وَ أَخَذْتُمْ عَلى ذلِكُمْ إِصْرِي قالُوا أَقْرَرْنا قالَ فَاشْهَدُوا وَ أَنَا مَعَكُمْ مِنَ الشَّاهِدِينَ . »  و لذا خداوند ولايت رسول اللّه ( ص ) و امير المؤمنين ( ع ) را در آيهء مباركهء  « إِنَّما وَلِيُّكُمُ اللَّهُ . . . »  مقرون به ولايت خود فرموده و همان ولايتى را كه به خودش نسبت داده همان ولايت را به رسول اللّه ( ص ) و امير المؤمنين ( ع ) نسبت داده و منحصر فرموده است .\r\n","page_name":" 192 ","page_number":192},
  {"content":"\r\n\r\nمؤمنى « محبّ » و « ناصر » ساير مؤمنان است و همچنين ملائكه هم « محبّ » و « ناصر » مؤمنانند ، بلكه بسيار است كه كفّار هم دوستى با مؤمنان مىدارند و يارى ايشان مىكنند ، پس انحصار به خدا و رسول و حضرت امير - صلوات اللّه عليهما و على اولادهما الطاهرين - نخواهد داشت .\r\nآيه دوّم - قوله تعالى كه مىفرمايد :\r\n « كُونُوا مَعَ الصَّادِقِينَ . »  « 85 »\r\nوجه استدلال به اين آيه آنست كه خداى تعالى مردم را در اين آيه فرموده است به متابعت صادقين . شكّى نيست كه مراد از صادقين بايد كسى باشد كه صدق او يقين باشد و كلام او محتمّل كذب نباشد و همچنين كسى نيست مگر معصوم ، پس مراد به صادقين معصوم است و بالاتّفاق احدى غير از على - عليه السلام - بعد از پيغمبر ( ص ) معصوم نبوده . پس مراد از صادقين اولاد طاهرين اوست ، همچنانكه در تفسير اين آيه رسيده است .\r\nآيه سوّم - قوله تعالى است كه مىفرمايد :\r\n « أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ . »  « 86 »\r\nو شكّى نيست كه مراد به « اولى الامر » كسى است كه « معصوم » و « افضل » باشد ، زيرا كه اگر « معصوم » نباشد ، لازم خواهد آمد كه خدا مردم را امر كند به قبيح ؛ زيرا كه غير معصوم گاه باشد كه خطا بكند و مردم را بقبيح بخواند . « 87 » و اگر « افضل » نباشد ، لازم مىآيد كه خدا افضل را به اطاعت مفضول و عالم را به اطاعت جاهل امر كند و اين هم قبيح است . پس بايد « اولى الامر » كسى باشد كه معصوم و افضل باشد و بعد از پيغمبر ( ص ) چنين كسى نيست ، مگر على -\r\n\r\n\r\n","description":"","footnote":"\r\n( 85 ) . [ التوبة 9 / 119 
  ] .\r\n( 86 ) . [ النساء 4 / 69 
  ] .\r\n( 87 ) . در گذشته گفته شد كه امام فخر الدين رازى اذعان كرده كه « اولى الامر » بايد معصوم باشد و علماى اهل سنّت كه بعد از وى آمده‌اند عموما اذعان بر آن دارند ولى خواسته‌اند اولى الامر را عبارت از اصحاب اجماع و اهل حلّ و عقد بدانند تا بتوانند معصوم بودن اولى الامر را درست نمايند و جواب آنها در گذشته داده شد و در ص 140 ، از كتاب نگارش يافت .\r\n","page_name":" 193 ","page_number":193},
  {"content":"\r\n\r\nعليه السلام - بلا شبهه . و آيات بر اين مطلب بسيار است ، امّا بقدرى كه ما ذكر كرديم كافى است .\r\n\r\n[ اخبار نبويّه 
  ]\r\nامّا اخبار نبويّه كه نصوص خفيّه‌اند ، در كتب فريقين حدّ و حصر ندارد و چون بناى اين رساله بر اختصار است ، ما به چند چيز كه مسلّم فريقين است نقل مىكنيم :\r\nحديث اوّل - حديث « منزلت » كه در ميان شيعه و سنّى به شياع رسيده است . و آن حديث آنست كه پيغمبر ( ص ) فرمودند كه :\r\n« انت منّى بمنزلة هارون من موسى الّا انّه لا نبىّ بعدى » - اى على ! تو نسبت به من بمنزلهء هارونى نسبت به موسى ، مگر اينكه پيغمبرى بعد از من نيست . »\r\nيعنى به سبب اينكه پيغمبرى بعد از من نمىباشد ، تو پيغمبر نيستى و اگر چه هارون هم پيغمبر بود « 88 » .\r\nو وجه استدلال به اين حديث اين ستكه ، هر منزلت كه هارون نسبت به موسى داشت ، حضرت آن را از براى على ( ع ) نسبت به خود اثبات نمود . و شكّى نيست كه هارون وزير و خليفه و وصىّ و برادر حضرت موسى بود و هر وقت موسى به كوه « طور سينا » مىرفت و از مردم غايب مىشد هارون خليفه او مىبود و پيغمبر هم بود . پس بايد جميع اين مراتب هم از براى حضرت امير باشد ، به سواى نبوّت ، كه حضرت رسول ( ص ) خود آن را استثناء فرمودند .\r\n\r\n\r\n","description":"","footnote":"\r\n( 88 ) . ملك الشعراء ابن حسام گويد : « مجموع منزلات و كمالات انبياء موجود در وجود تو و الا پيامبرى » . نقل از كتاب ضخيم خطى به زبان فارسى در امامت و نسخهء آن را در زنجان نزد صديقنا الاخ العلامه الحجة آقاى حاج آقا عز الدين الحسينى ( دام ظله ) ديده‌ام و مؤلف كتاب ، هنوز بطور تحقيق معلوم نشده [ است 
  ] .\r\n","page_name":" 194 ","page_number":194},
  {"content":"\r\n\r\nو اهل سنّت را نمىرسد كه بگويند كه احتمال دارد كه منزلت در اينجا عامّ نباشد كه شامل همهء منازل باشد تا خلافت هم كه يكى از آنهاست داخل باشد ، بلكه شايد مدّعا ، بعض منازل باشد كه برادرى باشد . زيرا كه موافق قواعد عربيّت « منزلت » در اينجا عامّ است به دو جهت :\r\nيكى آنكه « اضافه » شده است به موسى و اسم جنس مضاف افادهء عموم مىكند .\r\nدوّم اينكه پيغمبر ( ص ) نبوّت را از آن منزله استثنا نموده است ، و اسم تا عام نباشد ، استثناء از آن بىصورت است . و اين با وجود اينكه اتّفاق از باب عربيّت است هر صاحب ذوقى مىفهمد ، كه هرگاه كسى به ديگرى بگويد كه تو نسبت به من مثل زيدى نسبت به عمرو ، مگر در فلان صفت ؛ مدّعاى متكلّم آنست كه جميع نسبتهائى كه زيد به عمرو داشته است مخاطب هم به آن متكلّم دارد مگر آن صفتى را كه استثناء كرده است ، و نقل اين حديث به نحوى از كتب اهل سنت نشده است كه احدى از ايشان تواند انكار آن را نمود « 89 » .\r\nپس معلوم شد كه حديث مذكور به طرق اهل سنّت متواتر است ، چه جاى آنكه طرق شيعه به آنها ضمّ شود .\r\n\r\n\r\n","description":"","footnote":"\r\n( 89 ) . و تفصيل كتب اهل سنت كه اين حديث در آنجا مذكور است ، به نحوى كه بعضى از علماء ذكر كرده‌اند ، اين است :\r\n« صحيح بخارى » ؛ « صحيح مسلم » ؛ « مسند احمد حنبل » ؛ « جمع بين الصحيحين » ؛ « مناقب » ابن مغازلى شافعى ؛ كتاب « عقد » بن عبد ربه ؛ « تفسير مجاهد » ؛ « صحيح ترمذى » ؛ كتاب « جمع بين الصحاح السّته » ؛ « خصائص » طبرى ؛ كتاب « تحقيق » ابو نصر حربى ؛ « صحيح ابى داود » ؛ « تاريخ تلعكبرى » ؛ « الفضائل » ؛ و كتاب تنوخى .\r\nاكثر اينها اين حديث را به طرق متعدّده ذكر كرده‌اند ، همچنانكه تنوخى آن را به بيست و سه طريق روايت كرده است و ابن مغازلى آن را به ده روايت ذكر كرده است ، و هر يك از « صحيح » ، مسلم و بخارى آن را بطرق متعدّده نقل كرده‌اند . ( مؤلف )\r\n[ راجع به تفصيل نقل حديث شريف منزلت از كتب نامبرده و اسامى روات و ناقلين آن از علماء و بزرگان اهل سنّت و تحقيقات بسيار ارزنده ، رجوع شود به كتاب « عقبات الانوار » ، علامهء مجاهد كبير آقا سيد حامد حسين هندى ( قدس الله روحه ) . [ مصحّح 
  ]\r\n","page_name":" 195 ","page_number":195},
  {"content":"\r\n\r\nحديث دوّم - « غدير خم » است كه به حدّ شياع و تواتر رسيده است در پيش شيعه و سنّى جميعا ، بلكه اين حديث در ميان جميع امّت محمد ( ص ) به حدّ تواتر رسيده است . و نقل كرده‌اند كه بر اين حديث هشتاد و شش هزار نفر « 90 » شاهد است كه در روز غدير در خدمت حضرت بوده‌اند .\r\nو از علماء عامه ابن عقده « 91 » اين حديث را به صد و پنج طريق روايت كرده و بعضى به صد و پنجاه طريق روايت كرده‌اند و جمعى ديگر به صد و بيست و پنج طريق روايت كرده‌اند . طبرى به هفتاد و پنج طريق روايت كرده است و ابن مغازلى شافعى در كتاب مناقب آن را به دوازده طريق نقل كرده است و بعد از آن گفته است كه : اين حديثى است صحيح از رسول خدا و من در آن هيچ عيبى و علتى نمىبينم و اين فضيلتى است كه خدا على را به آن ممتاز كرده است .\r\nاين حديث در اكثر كتب اهل سنت مذكور است مثل صحيح بخارى و صحيح مسلم و صحيح ترمذى و صحيح ابى داود و جمع بين الصحيحين و جمع بين الصحاح الستة و مسند احمد حنبل و تفسير ثعلبى و كتاب عقد ابن عبد ربه و كتاب\r\n\r\n\r\n","description":"","footnote":"\r\n( 90 ) . در سال دهم هجرت كه رسول اللّه - صلى اللّه عليه و آله و سلم - به عموم مسلمين اعلان عمومى فرمود كه به حج تشريف مىبرد و به آن حجة الوداع گويند ( 90 ) هزار نفر يا ( 114 ) هزار نفر يا ( 120 ) هزار نفر يا ( 124 ) هزار نفر يا بيشتر از اينها با رسول اللّه ( ص ) حركت به حج كردند و اين جمعيت غير از آنها بوده‌اند كه در مكّه مقيم بوده و غير از آن اشخاصى هستند كه با امير المؤمنين - عليه السلام - از يمن آمده‌اند و عموما با رسول اللّه ( ص ) اعمال حج را بجا آورده‌اند و در مراجعت از مكه به مدينه آن جمعيت در « غدير خم » عموما حاضر بوده‌اند ؛ رجوع شود به كتاب نفيس « الغدير » ، ج 1 ، ص 9 - 10 ، ط تهران .\r\n( 91 ) . ابن عقدهء حافظ احمد بن محمد بن سعيد همدانى كوفى ابو العباس از اكابر محدّثين و حفّاظ جليل القدر و عظيم الشأن و زيدى جارودى مذهب بوده در سال 249 ه ديده به دنيا گشوده و در كوفه سال 333 ه رخت از اين جهان بر بسته است و از تأليفات وى كتاب « الولاية » است كه در طرق حديث غدير خم تأليف كرده است . و اينكه مصنّف ( ره ) فرموده كه « او از علماء عامّه است » ، چون زيديها در فروع احكام به عامّه نزديكترند ، شايد به اين مناسبت فرموده ؛ خصوصا كه زيدى جارودى بوده است . و ابن عقده در ميان شيعه و سنّى بسيار جليل القدر و عظيم الشأن و مورد اعتماد و اعتبار است ؛ رجوع شود به كتب رجال خاصّه و عامّه .\r\n","page_name":" 196 ","page_number":196},
  {"content":"\r\n\r\nابن مردويه معاند و غير اينها از كتب اهل سنت و در بسيارى از اين كتب بطرق متعدده روايت شده است « 92 » .\r\nو به هر تقدير حديث اين است كه :\r\n« در وقتى كه حضرت ختمى پناه ( ص ) از حجّة الوداع برگشت ، سه روز پىدرپى جبرئيل نازل شد و از جانب الهى پيغام نصب نمودن حضرت امير ( ع ) را آورد . پيغمبر ( ص ) به تأخير مىافكند و منتظر بود كه امر الهى در اين خصوص مؤكّد شود و او را مژدهء محافظت از شرّ دشمنان برساند ، زيرا كه حضرت مىدانست كه بسيارى از اصحاب ، غايت بغض و عداوت به علىّ بن أبي طالب - عليهما السلام - دارند و هرگاه او را خليفه كند ، در صدد عناد و لجاج بر خواهند آمد . پس چون حضرت به منزل « غدير خم » رسيد ، جبرئيل نازل شد و اين آيه را آورد :\r\n « يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما بَلَّغْتَ رِسالَتَهُ وَ اللَّهُ يَعْصِمُكَ مِنَ النَّاسِ إِنَّ اللَّهَ لا يَهْدِي الْقَوْمَ الْكافِرِينَ . »  « 93 »\r\nاى محمد ( ص ) ! برسان به مردم آنچه نازل شد به سوى تو از پروردگار تو و اگر نرسانى آن را ، تبليغ رسالت نكرده خواهى بود و خدا ترا محافظت مىكند از شرّ دشمنان بدرستى كه خدا هدايت نمىكند جماعت كفّار را . »\r\n\r\n\r\n","description":"","footnote":"\r\n( 92 ) . راجع به حديث شريف غدير و طرق آن كه از صحابه يكصد و ده نفر و از تابعين هشتاد و چهار نفر آن را روايت كرده‌اند و همچنين راجع به طبقات روات آن حديث شريف از ائمّهء حديث و حفّاظ آن سيصد و شصت نفر نقل كرده‌اند ؛ به كتاب نفيس « الغدير » تأليف منيف علامهء كبير و حجت شهير متتبّع و متضلع اكبر ، آقاى حاج ميرزا عبد الحسين امينى تبريزى نزيل نجف اشرف ( قدس سرّه ) بايد مراجعه شود كه از نفائس آثار و از نوادر تأليفات در عصر حاضر بشمار است ، و روات حديث شريف را از علماء از قرن اول هجرى تا قرن حاضر تفصيلا بيان فرموده و تواتر آن را تا عصر حاضر ثابت و بطور كامل روشن ساخته ؛ و آنچه ادباء و شعراء و اهل لسان مبين عربى از آن فهميده و در اشعار خودشان آورده‌اند با ترجمه و شرح حال آنها نگارش داده و ضمنا به ردّ و انتقاد كلماتى كه از قلم اهل غرض و اذناب استعمار تراوش نموده پرداخته و به آنها جواب گفته و از نوادر بلكه از توجّهات صاحب ولايت كبرى - سلام اللّه عليه - در اين كتاب نفيس اينست كه هر چه آن را مطالعه كرده‌ام بر اشتباهى تا حال بر نخورده‌ام با اينكه در مثل تأليف نفيسى مانند « الغدير » كه مشتمل بر مجلّدات است ، و تا حال يازده مجلّد از آن نشر شده ، قهرا اشتباهى رخ مىدهد ولى در آن كتاب شريف به نظر اين جانب رخ نداده است ، چنانچه بر اين نكته در تفريطى كه بر آن كتاب نفيس نگارش داده و در اول مجلّد يازدهم چاپ شده متذكر شده‌ام .\r\nآقاى علامهء امينى ( قدس سرّه ) در سال 1390 ه ق از دنيا رحلت و قلوب شيعه را جريحه‌دار ساخت - رحمة اللّه عليه رحمة واسعة - .\r\n( 93 ) . يعنى : اى محمد ( ص ) برسان به مردم آنچه نازل شد به سوى تو از پروردگار تو و اگر نرسانى آن را تبليغ رسالت نكرده خواهى بود و خدا تو را حفاظت مىكند از شر دشمنان ، بدرستى كه خدا هدايت نمىكند جماعت كفار را . [ المائده 5 / 67 
  ]\r\n","page_name":" 197 ","page_number":197},
  {"content":"\r\n\r\nو در وقتى كه جبرئيل ( ع ) اين آيه را آورد در وقت ظهر بود . روزى بود به غايت گرم به نحوى كه بعض مردم رداء را به زير پا و بعضى بر سر مىافكندند ، از حرارت آفتاب . پس در آن وقت كذائى حضرت رسول ( ص ) امر كرد تا از جهازهاى شتر منبرى براى او ساختند و حضرت بالاى منبر برآمد و بعد از حمد الهى گفت :\r\n« يا معاشر المسلمين الست اولى بكم من انفسكم .\r\nقالوا بلى « 94 » .\r\nاى گروه مسلمانان ! آيا من به شما از نفس‌هاى شما اولى نيستم ؟\r\nهمه عرض كردند : بلى ، يا رسول اللّه ! پس دست حضرت را گرفتند و فرمودند :\r\nفمن كنت مولاه فعلىّ مولاه اللّهمّ وال من ولاه و عاد من عاداه و انصر من نصره و اخذل من خذله « 95 »\r\nهر كسى كه من مولاى او هستم ، پس على هم مولاى اوست .\r\nخداوندا ! دوست دار هر كه على را دوست دارد و دشمن دار هر كه على را دشمن دارد و يارى كن هر كه على را يارى كند و مخذول كن هر كه على را مخذول كند .\r\n\r\n\r\n","description":"","footnote":"\r\n( 94 ) . به خطبهء مفصل رسول اللّه - صلى اللّه عليه و آله و سلم - در « غدير خم » رجوع شود به كتاب نفيس « الاحتجاج » ، طبرسى ( ره ) و تفسير « صافى » ، فيض كاشانى ( ره ) و « بحار الانوار » ، مجلسى ( ره ) .\r\n( 95 ) . بنابر آنچه به زودى تحقيق خواهد شد ، شايد اين معنى كه مصنّف ( ره ) فرمود : « خداوندا دوست دار . . . » و فرمايش رسول اللّه ( ص ) را آن طور معنا فرموده درست نباشد ، بلكه معناى آن جمله اين است : « خداوندا تو ولى و حافظ و متصرّف در شئون كسى باش كه او على را ولى و اولى به تصرف در تمامى شئون خود مىداند » و بنابر تحقيق كلمهء « ولى » به معناى دوست نيامده است .\r\n","page_name":" 198 ","page_number":198},
  {"content":"\r\n\r\nپس جبرئيل نازل شد و اين آيه را آورد :\r\n الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي وَ رَضِيتُ لَكُمُ الْإِسْلامَ دِيناً .  « 96 »\r\nيعنى امروز كامل گردانيدم دين شما را و تمام كردم بر شما نعمت خود را و راضى شدم از دين شما كه اسلام باشد .\r\nپس عمر بن الخطاب به حضرت امير ( ع ) گفت :\r\nبخّ بخّ لك يا على بن أبي طالب اصبحت مولاى و مولاى كلّ مؤمن و مؤمنة .\r\nيعنى خوشا به حال تو اى پسر ابو طالب ! بدرستى كه گرديدى مولاى من و مولاى هر مؤمن و مؤمنه . »\r\nو وجه استدلال با اين خبر بهجت اثر آنست كه « مولى » در اينجا به معنى « اولى به تصرف در امور دين و دنياست » كه عبارت از امام و خليفه باشد . و هر چند معانى ديگر هم در لغت عرب از براى آن آمده است ؛ مانند : « ناصر » و « محب » ، و « آزادكننده » و « آزاد كرده شده » و « همسايه » ، اما در اينجا لا بدّ به معنى « اولى به تصرّف در امور دين و دنيا » مىباشد به چند جهت :\r\nاوّل - اينكه پيغمبر ( ص ) فرمود : كه آيا من اولى به نفس و به امور دين و دنياى شما نيستم و بعد از اين كلام بر آن تفريع فرمود . پس بايد لفظ « مولى » هم كه تفريع بر او شده است به همان معنى باشد .\r\nدوّم - اينكه هيچ عاقلى تصور نمىكند كه در وقت حرارت كذائى در ميان بيابان پيغمبر ( ص ) مردم را جمع كند ، از براى اينكه بگويد على ( ع ) دوست شماست و يا يارىكننده شماست ، و حال اينكه هر يك از مسلمين دوست و يا يارى كنندهء ساير مسلمانانند . و هيچ بىشعورى تجويز نمىكند ، كه اين هنگام ، از براى اين معنى برپا شود .\r\nسوّم - آنكه اكمال دين و اتمام نعمت ، كه آيهء  « الْيَوْمَ أَكْمَلْتُ لَكُمْ دِينَكُمْ »  مشتمل بر آنست با هيچ يك از معانى ديگر مناسبت ندارد .\r\n\r\n\r\n","description":"","footnote":"\r\n( 96 ) . يعنى : امروز كامل گردانيدم دين شما را و تمام كردم بر شما نعمت خود را و راضى شدم از دين شما كه اسلام باشد . [ المائده 5 / 5 
  ]\r\n","page_name":" 199 ","page_number":199},
  {"content":"\r\n\r\nچهارم - اينكه تهنيت عمر به ايشان صريح است در اينكه پيغمبر ( ص ) على ( ع ) را خليفه كرد و از آنچه ما ذكر كرديم معلوم شد كه « مولى » را در حديث مذكور نمىتوان بر معنى ديگر غير از « اولى به تصرّف در امور دين و دنيا » حمل نمود . و از اينجا فساد قول بعض از اهل سنّت معلوم مىشود كه چون اين حديث را نمىتوانند انكار نمود ، مىگويند « ولى » چه مانعى دارد كه در اينجا به معنى « ناصر » باشد يا « محبّ » . و تعجّب مىكنم از جماعت بلهى چند ، كه عقل ايشان تجويز اين معنى را مىكند كه بگويند پيغمبر ( ص ) در وقت گرما و ظهر و حرارت كذائى ، هشتاد و شش هزار نفر را معطل كرد و منبرى از براى خود نصب كرد و بر بالاى آن رفت و گفت : هر كسى كه من دوست او هستم ، على - عليه السلام - هم دوست اوست « 97 » و خدا هم دو آيه در خصوص اين نازل فرمود :\r\nحبّذا به اين فهم ! و مرحبا به اين ادراك : « أ و لا يعلمون انّهم فى كلّ\r\n\r\n\r\n","description":"","footnote":"\r\n( 97 ) . بعضى از اهل تحقيق گويد : در قرآن مجيد هر جا كه كلمهء « ولى » به كار رفته در بادى نظر توهّم مىرود كه به معناى « دوست » است پس از دقت معلوم مىشود كه به اين معنى نيست . مثلا معناى  « اللَّهُ وَلِيُّ الَّذِينَ آمَنُوا يُخْرِجُهُمْ مِنَ الظُّلُماتِ إِلَى النُّورِ »  ، اين نيست كه خدا دوست اهل ايمان است و اهل ايمان در حفظ و صيانت خاص پروردگارند . و همچنين معناى  « أَلا إِنَّ أَوْلِياءَ اللَّهِ لا خَوْفٌ عَلَيْهِمْ وَ لا هُمْ يَحْزَنُونَ » ،  اين نيست كه بر دوستان خدا ترسى نيست . در اينجا كلمهء « ولى » از قبيل « فعيل » به معناى مفعول است ، پس معنى چنين مىشود : كسانى كه خداوند ولى امر آنها و متصرّف در شئون آنهاست ، مورد ترس نمىباشند . و همچنين معناى آيهء :  « الْمُؤْمِنُونَ وَ الْمُؤْمِناتُ بَعْضُهُمْ أَوْلِياءُ بَعْضٍ »  ، اين نيست كه مؤمنين دوستان يكديگرند بلكه اين است كه مؤمنين نسبت به يكديگر متعهد و در شئون يكديگر متصرّف و در سرنوشت يكديگر مؤثرند ؛ و لهذا بعد مىفرمايد :  « يَأْمُرُونَ بِالْمَعْرُوفِ وَ يَنْهَوْنَ عَنِ الْمُنْكَرِ .  و به فرض اينكه استعمال كلمهء « ولى » به معناى دوست صحيح باشد در مورد آيهء شريفهء  « إِنَّما وَلِيُّكُمُ اللَّهُ . . . »  به آن معنى مناسبت ندارد كه به صورت حصر گفته شود ، كه منحصرا ولى شما خدا و پيامبر و امير المؤمنين ( ع ) است .\r\nو از اينجا معلوم مىشود كه توجيه برخى مفسرين اهل سنّت كه گفته‌اند مفاد اين آيه چيز مهمى نيست بلكه صرفا اين است كه « على ( ع ) دوست شماست » يا « على ( ع ) بايد محبوب و مورد علاقهء شما باشد » ( اگر فعيل به معناى مفعول باشد ) غلط است .\r\n","page_name":" 200 ","page_number":200},
  {"content":"\r\n\r\nواد يهيمون يقولون ما يشاءون قاتلهم اللّه انّى يؤفكون . » « 98 »\r\nحديث سوّم - حديثى است كه اهل سنّت در كتابهاى خود نقل كرده‌اند كه پيغمبر ( ص ) فرمود :\r\n« كسى كه ظلم كند على را در محلّ نشستن من بعد از وفات من ، پس گويا كه انكار نبوّت من و ساير انبياء كرده است . » « 99 »\r\n\r\n\r\n","description":"","footnote":"\r\nتا اينجا آنچه بعضى از فضلاء معاصرين ( سلمه اللّه ) دربارهء آيهء  « إِنَّما وَلِيُّكُمُ اللَّهُ . . . »  نگارش داده بود نقل شد . عين اين مطلب دربارهء بيانات پيغمبر - صلى اللّه عليه و آله و سلم - در روز غدير خم و مراد از كلمهء « ولى » به كار مىرود و كسى كه گفته مراد از « ولى » به معناى دوست است غلط است ، خصوصا كه قبلا فرموده : « الست اولى بكم من انفسكم . . . » بر فرض اگر به آن معنا هم آمده باشد با وضع آن روز و چندين هزار جمعيت را در جلو آفتاب سوزان عربستان نگاه داشتن و خطبه و بيانات كردن چه مناسبت دارد ؟\r\nو از آنچه گفته شد معلوم مىگردد كه فرمايش رسول اللّه ( ص ) كه فرموده : « اللهمّ وال من والاه و عاد من عاداه و انصر من نصره . . . » و در روايات زيادى جملات ديگر نيز دارد معنايش اين است : « خدايا تو ولى و حافظ و متصرف در شئون كسى باش كه او على را ولى و اولى به تصرف در شئون خود مىداند ، و از خود دور و رها كن كسى را كه على را از خود دور و رها كند و او را اولى به تصرف نداند ، و ناصر باش كسى را كه على را ناصر و كمك باشد . »\r\nپس كلمهء « ولى » در فرمايش پيغمبر ( ص ) كه فرموده : « اللهمّ وال . . . » به معنى دوست نيست و اگر به معنى ناصر باشد و بعد مىفرمايد : « و انصر من نصره » تكرار لازم مىآيد . پس از اينجا معلوم گشت كه فرمايش مصنّف ( ره ) در ترجمهء « اللّهمّ وال . . . » ، كه فرموده : « خداوندا دوست دار هر كه على ( ع ) را دوست دارد » ، بعد از دقت ، شايد صحيح نباشد .\r\n( 98 ) . اقتباس از چند آيهء قرآنى است .\r\n( 99 ) . حاكم ابو القاسم حسكانى اين روايت را در كتاب « شواهد التنزيل » از ابن عباس ؛ و ابو عبد الله سراج در كتابش از ابن مسعود نقل كرده‌اند ، رجوع شود به « كفاية الموحدين » سيد علامهء فقيه عقيلى طبرى نورى ( ره ) ، ج 2 ، ص 283 ، حديث 24 ؛ و مؤلف فقيه آن اخبارى كه دلالت بر خلافت و وصايت امير المؤمنين - سلام إله عليه - دارد چند طايفه كرده و تفصيلا نقل نموده و استدلال فرموده و براى اهل انصاف موضوع را روشن و واضح كرده است كه جاى هيچ گونه شبهه نماند مگر بر كسى كه عناد و لجاجت را پيشهء خود سازد .\r\nو شيخ طبرسى ( ره ) در « مجمع البيان » از « شواهد التنزيل » همان روايت را مسندا از ابن عباس ( ره ) نقل كرده است ، رجوع شود به « مجمع » ، ج 2 ، ص 534 ، ط صيدا ؛ و رجوع شود به كتاب « صراط المستقيم » ، بياضى ( قدس سرّه ) ، ج 2 ، ص 27 ، ط طهران .\r\n","page_name":" 201 ","page_number":201},
  {"content":"\r\n\r\nو بر هر كسى ظاهر است كه مراد از محلّ نشستن « خلافت » است .\r\n\r\n[ 4 . طريق صدور معجزات 
  ]\r\nامّا اثبات امامت به طريق صدور معجزات و ظهور كرامات و خوارق عادات و اخبار از مغيبات ؛ مخفى نيست كه معجزات صادره از آن حضرت بىحدّ و كرامات منقوله از آن جناب بىحدّ است ، همچنانكه در مصنّفات فريقين مسطور است و در السنهء خواصّ و عوام مشهور است ، مثل : ردّ خورشيد ، سه مرتبه : يك مرتبه در حيات سيّد المرسلين و دو مرتبه بعد از وفات او ؛ و اهل سنّت در اينكه حضرت ردّ خورشيد نمود حرفى ندارند ، امّا گاه است ، كه وقوع در سه مرتبه را قبول نداشته باشند و اين از براى ما ضرر ندارد ، زيرا كه همين كه ثابت شد كه آن حضرت ردّ شمس نمود كافى است و اگر چه سه مرتبه نباشد . و مثل : مخاطبه آن حضرت با اژدها « 100 »\r\nدر وقتى كه بر بالاى منبر بود ، در مسجد كوفه . و مثل : محاربه آن حضرت با جنّيان « 101 » . و مثل : كندن در خيبر « 102 » و حال اينكه هفتاد نفر از برداشتن آن عاجز بودند . و اين امور را اهل سنّت معترفند .\r\nو معجزات بسيار ديگر از آن حضرت صادر شده است كه بعضى را اهل سنّت قائلند و بعضى را انكار مىكنند و از براى مدّعاى ما آنچه ذكر كرديم كافى است .\r\nو امّا اخبار آن حضرت از مغيبات ؛ مثل : خبر دادن او به شهيد شدن خود در ماه رمضان ؛ و مثل : خبر دادن او به ظلمى كه از « آل ابى سفيان » به دوستان او\r\n\r\n\r\n","description":"","footnote":"\r\n( 100 ) . « ارشاد » ، شيخ مفيد ( ره ) ، ص 187 ، ط تبريز ؛ و « مدينة المعاجز » ، سيد بحرانى ( ره ) ، ص 19 - 20 : گويا قضيهء ثعبان مكرّر اتفاق افتاده منحصر به يك واقعه نيست .\r\n( 101 ) . رجوع شود به « ارشاد » شيخ مفيد ( ره ) كه قضيه را تفصيلا نقل فرموده و در ردّ زنادقه و منكرين جن ( كه انكار قرآن است ) بيانات و دلائل ارزنده دارد ، ص 181 - 184 ، ط تبريز ، سال 1308 ه ؛ و نيز رجوع شود به « منهاج الكرامه » ، علامه ( ره ) ، ص 82 ، ط تبريز ، بسال 1296 ق به خط مرحوم شيخ عبد الرحيم ( ره ) ؛ و « شرح تجريد » ، قوشچى ، ص 405 ، ط تبريز .\r\n( 102 ) . در تمام كتب تواريخ اسلامى قضيهء « خيبر » مشهور و با اجمال و تفصيل مذكور است و در كتب مناقب و فضائل كه از طرف علماء فريقين تأليف شده نيز مسطور است .\r\n","page_name":" 202 ","page_number":202},
  {"content":"\r\n\r\nخواهد رسيد از قبيل « ميثم تمّار » و « رشيد هجرى » و « كميل بن زياد » و غيرهم ؛ و مثل : خبر دادن به كشته شدن « ذى الثّديه » كه سر كردهء خوارج بود . و غير اينها از امور مغيبه كه آن حضرت خبر داده است و شيعه و سنّى هر دو اعتراف به آن دارند . « 103 »\r\nو از جمله امور مغيبه « 104 » كه حضرت خبر داده است و جمعى از متعصّبين اهل سنّت در كتب خود نقل كرده‌اند ، آنست كه :\r\n« روزى جمعى در خدمت آن حضرت عرض كردند كه :\r\n« خالد بن عرفطه » در « وادى القرى » فوت شد . حضرت فرمودند :\r\nدروغ است و او نخواهد مرد تا لشكر ضلال او تيغ به سر فرزند من حسين - عليه السلام - بكشند و علمدار او « حبيب بن عمّار » خواهد بود .\r\n\r\n\r\n","description":"","footnote":"\r\n( 103 ) . از جملهء اخبار غيبى كه امير المؤمنين - عليه السلام - خبر داده و در عصر حاضر ما با چشم خودمان ديديم كه صحّت آن آشكار شد خبريست كه « اصبغ بن نباته » ( رضى اللّه عنه ) از آن حضرت روايت كرده كه فرمود : « يظهر فى آخر الزمان و اقتراب الساعة و هو شر الازمنة نسوة كاشفات عاريات . . . » و شيخ صدوق ( ره ) آن را در كتاب شريف « من لا يحضره الفقيه » نقل كرده ، رجوع به باب « نكاح » آن بشود ، ج 3 ، ص 247 ، ط نجف .\r\nو قريب به مضمون همين خبر با اضافهء بعضى خصوصيات از رسول اللّه ( ص ) نقل شده و محدث ابو زكرياى نووى از علماء عامه آن را از « صحيح مسلم » نقل نموده و در كتابش « رياض الصالحين » جملات آن را و معنى « كاشفات عاريات » را نگارش داده است و در همان خبر است :\r\n« رءوسهن كأسنمة البخت » ، رجوع شود به « رياض الصالحين » ، ص 354 ، ط مصر سال 1374 ه . و تعجب است در اين اواخر « رياض الصالحين » را در بيروت چاپ كرده‌اند و معنى جملات روايت را كه نورى بيان كرده حذف و از كتاب اسقاط نموده‌اند .\r\n( 104 ) . شيخ اعظم مفيد ( ره ) در « ارشاد » فرموده : « انكار كردن غيب‌گوئى امير المؤمنين - عليه السلام - از روى جهل و نادانى و غباوت و عناد و نفهمى است » .\r\nص 167 ، ط تبريز ، سال 1308 ه .\r\nخلاصهء آنچه از آيات شريفهء قرآنى و اخبار و احاديث نبوى و ائمهء اطهار - عليهم السلام - برمىآيد آنست كه علم غيب بالذات منحصر به ذات خداوند است و غير از خدا احدى ذاتا غيب نمىداند و علم غيب بالذات منحصر به ذات يكتاست ولى خداوند به هر كس از انبياء و اوصياء و برگزيدگان خود بخواهد علم غيب تعليم مىكند و خداوند به اين كار قادر است و عموم قدرت را\r\n","page_name":" 203 ","page_number":203},
  {"content":"\r\n\r\nو در آن وقت حبيب بن عمّار علمدار در پاى منبر آن حضرت بود .\r\nبرخاست و عرض كرد :\r\nمن از محبّان شمايم .\r\nحضرت فرمود كه : بپرهيز كه علمدار باشى ، امّا يقين مىدانم كه علمدار خواهى بود و از اين در داخل خواهى شد - و اشاره به باب الفيل كرد - . » « 105 »\r\nپس در وقتى كه « ابن زياد » ، « عمر سعد » را به مقاتلهء حضرت سيد الشهداء ( ع ) فرستاد ، « عمر سعد » جمعى از لشكر را پيش فرستاد و « خالد بن عرفطه » را سركرده ايشان كرد و حبيب بن عمّار علمدار او بود .\r\n\r\n\r\n","description":"","footnote":"\r\nنتوان از خدا سلب كرد و خداوند كه فرموده :   « فَلا يُظْهِرُ عَلى غَيْبِهِ أَحَداً * إِلَّا مَنِ ارْتَضى مِنْ رَسُولٍ . . . »   استثناء قطعا تحقق پيدا نموده و علم غيب را به برگزيدگان خويش ارزانى داشته است و امام ( ع ) هم در تمام اوصاف و كمالات مثل پيغمبر ( ص ) است ، پس علم غيب را خداوند بوسيلهء پيغمبر ( ص ) به امام ( ع ) نيز تعليم فرموده است . اين حاصل آنچه از آيات و اخبار فهميده مىشود مىباشد و بايد به همين قدر معتقد شد و به حرف ياوه‌گويان گوش نداده و از آنها بايد اعراض نمود ، زيرا آنها غير از اينكه مىخواهند در اذهان ايجاد شبهه كنند منظور ديگرى ندارند و : « يؤمنون ببعض الكتاب و يكفرون ببعض » .\r\n( 105 ) . بعد از مشاهده مردم قضيهء ثعبان ( اژدها ) را در مسجد كوفه چنانچه مصنف ( ره ) مختصر اشاره به آن فرمود نام آن درب مسجد كه اژدها از آن وارد شده بود و اين كرامت و خارق العادهء عجيب را مردم با چشم خودشان ديده بودند بنام « باب ثعبان » مشهور شد و نام آن « درب » كه در زبانها مىگشت ، قضيهء اژدها به ياد مردم مىافتاد و بنى اميه براى اينكه بتوانند به آن كرامت امام - عليه السلام - پرده‌پوشى نمايند در طرفين آن درب فيل نگاه داشتند و آن باب را بنام « باب الفيل » شهرت دادند كه آن قضيهء عجيبه از يادها فراموش شود ، و خوب بود مصنّف ( ره ) بفرمايد : « و اشاره به باب ثعبان كرد چون آن زمان هنوز به باب الفيل مشهور نشده بود » ، ولى گويا تبعيت از بعض كتابها كرده است .\r\nو آية اللّه علامه ( ره ) به موضوع فيل نگاه داشتن بنى اميه در آن درب مسجد و تغيير دادن بنام « باب ثعبان » در كتاب « منهاج الكرامة » تصريح فرموده است ، رجوع شود به صفحهء 83 ، ط تبريز ؛ و قوشچى نيز در « شرح تجريد » به قضيهء ثعبان تصريح كرده ، ص 405 ، ط تبريز ؛ و در كتب زيادى از مؤلفات فريقين آن قضيه نقل شده است .\r\n","page_name":" 204 ","page_number":204},
  {"content":"\r\n\r\n\r\n[ 5 . طريق عدم قابليّت خلفاء 
  ]\r\nامّا اثبات امامت آن حضرت از طريق عدم قابليّت خلفاء جور به اين نحو است كه هرگاه از ايشان امور چند صادر شده باشد كه منافى رتبهء امامت و خلافت باشد و مع ذلك امّت قائل به فصل نباشند . يعنى امّت در امر خلافت منحصر به دو فرقه باشند : بعضى على ( ع ) را خليفه دانند ؛ و بعضى خلفاء جور را . لهذا بايد خلافت حقّ على - عليه السلام - باشد ، زيرا كه هرگاه عدم قابليّت ايشان ثابت شود ، به غير از على - عليه السلام - كسى نيست كه احدى مدّعى امامت او باشد .\r\nامّا امورى كه از ايشان صادر شده است كه منافى مرتبه خلافت است الى غير النّهاية است و كتب فريقين مملوّ از مطاعن ايشان است . و ما در اينجا به قدر قليلى كه متّفق عليه ميانه فريقين است اكتفا مىكنيم .\r\nاز آن جمله : آن طايفهء بىدين و آن اشقياء امّت سيّد المرسلين ، آتش بر در خانه رسول اللّه ( ص ) زدند « 106 » و با على و فاطمه ( ع ) كردند آنچه كردند . و حال آن كه خود آنها روايت كرده‌اند كه پيغمبر خدا ( ص ) فرمود كه :\r\n« هر كه على و فاطمه ( ع ) را اذيّت برساند ، مرا اذيّت رسانده است و هر كه مرا اذيّت رساند ، خدا را اذيّت رسانيده است . » « 107 »\r\nو خودشان روايت كرده‌اند كه :\r\n« هر كه على را اذيّت برساند ، محشور شود با يهود و نصارى . »\r\nآيا چنين جماعتى باز قابليّت رتبهء خلافت حضرت رسول اللّه ( ص ) دارند .\r\nو از آن جمله : ابا بكر فاطمه ( ع ) را منع كرد از ارث پدرش پيغمبر ( ص ) به سبب حديثى كه از پيش خود اختراع نموده بود كه پيغمبر ( ص ) فرموده است كه « ما\r\n\r\n\r\n","description":"","footnote":"\r\n( 106 ) . هجوم آوردن عمر با جمعى مانند مغيرة بن شعبه و قنفذ و خالد بن وليد به خانهء صديقهء طاهره ( ع ) و قصد كردن او كه آن خانه و كسانى را كه در آنجا از بنى هاشم و ديگران و امير المؤمنين و زهراء بتول و حسنين ( ع ) جمع شده بودند آتش زده بسوزاند ، به هيچ وجه قابل انكار نيست ، گرچه اين قضيه بس رسواكننده و شيخين را در نهايت درجه مفتضح‌كننده است . سنّيها پافشارى كرده‌اند كه انكار نمايند ولى تاريخ حقائق را آشكار ساخته و حقيقت كار را بالاخره روشن كرده است .\r\n( 107 ) . « الرياض النضرة » ، محب طبرى ، ج 2 ، ص 218 ، ط مصر ؛ و « كفاية الطالب » ، كنجى شافعى ، ص 144 ، ط نجف .\r\n","page_name":" 205 ","page_number":205},
  {"content":"\r\n\r\nمعاشر انبياء مورث نمىشويم و آنچه از ما باقى بماند بايد تصدّق نمود . » و حال اينكه اين مخالف است با آيات بسيارى از قرآن .\r\nو امّا عقل تجويز نمىكند كه چنين حديثى را پيغمبر ( ص ) بگويد و على ( ع ) و هيچ‌يك از اصحاب نشنوند و همين ابا بكر آن را بشنود . و حال اينكه مخالف حكمى است كه ابو بكر خود نمود ، زيرا كه در وقتى كه على ( ع ) و عبّاس در خصوص « استر » و « شمشير » و « عمّامه » رسول خدا به محاكمه به نزد ابو بكر رفتند ، او حكم كرد كه اينها بر سبيل ارث به على ( ع ) مىرسد .\r\nو از آن جمله : أبو بكر و عمر منع « فدك » را از فاطمه ( ع ) كردند و حال آنكه پيغمبر ( ص ) به او بخشيده بود . و فاطمه ( س ) حضرت امير و حسنين - عليهم السلام - و « امّ ايمن » را به شهادت برد . آن مطرود شهادت ايشان را ردّ كرد و گفت :\r\n« شهادت على ( ع ) و حسنين - عليهما السلام - مسموع نيست به اعتبار آنكه ايشان مىخواهند جلب نفع كنند . و « امّ ايمن » زن است و شهادت زن مقبول نيست . »\r\nو حال اينكه على و حسنين ( ع ) معصوم بودند و خود اقرار به بزرگى ايشان داشتند و « امّ ايمن » را پيغمبر ( ص ) خبر داده بود كه از اهل بهشت است . و در شرع حضرت خاتم النّبيّين ، شهادت شوهر و فرزند و زن مقبولست . با وجود اين ، آن منافق قبول نكرد و بعد از آنكه ابا بكر به غلط خود برخورد و « فدك » را به فاطمه ( س ) ردّ كرد و كاغذ نوشت و به او داد . عمر كاغذ آن حضرت را گرفت و دريد و باز « فدك » را آن . . . تصرّف كرد . و شكّى نيست كه اين غايت ظلم بود بر فاطمه ( س ) و از اين جهت ، فاطمه ( س ) وصيّت نمود كه آن جماعت بر او نماز نكنند . « 108 »\r\n\r\n\r\n","description":"","footnote":"\r\n( 108 ) . و لذا امير المؤمنين ( ع ) صديقهء طاهره - سلام الله عليها - را در دل شب دفن كرد و تا حال ، قبر مباركش بنحو يقين معلوم نيست و اغلب محققين از علماء اماميه احتمال قوى مىدهند كه در خانهء خود دفن شده است و اين قضيه شاهد عادل است كه صديقهء طاهره ( ع ) راضى نبوده كه آنهائى كه به وى اذيت كرده و حق او را غصب نموده‌اند بر جنازهء وى نماز بخوانند و نخواسته در كنار قبرش حاضر بشوند :\r\n ولاى الامور تدفن سرا * بضعة المصطفى و يعفى ثراها \r\nرجوع شود به قصيدهء از رى بغدادى ( ره ) ، ص 161 ، ط نجف ، بسال 1370 ه . ق كه منضما به تخميس آن طبع شده است .\r\n","page_name":" 206 ","page_number":206},
  {"content":"\r\n\r\nو « عمر بن عبد العزيز » به اين ظلم برخورد و به اين جهت « فدك » را به اولاد فاطمه ( س ) ردّ نمود . « 109 »\r\nو از آن جمله : خلفاء ثلثه تخلّف از جيش « اسامه » نمودند و حال اينكه ، پيغمبر ( ص ) لعن نمود كسى را كه از جيش « اسامه » تخلّف كند و كسى كه پيغمبر ( ص ) بر او لعنت كند قابليّت خلافت ندارد .\r\n\r\n\r\n","description":"","footnote":"\r\nو اين وصيت صديقه طاهره - سلام اللّه عليها - كه بطور مخفى دفن شود و غاصبين حق او و خلافت بر جنازهء او حاضر نشوند و نماز نخوانند عملا حقيقت امر را بر آيندگان روشن ساخته است .\r\nآيا علت اين چيست كه صديقهء طاهره ( ع ) آن طور وصيت فرموده است ؟ و چرا شبانه بطور سرى دفن شده است ؟ اى بنى فاطمه ( ع ) ! اى ذريهء طيبهء صدقه طاهره ( ع ) ! كه فعلا و در عصر حاضر در اغلب نقاط بلاد اسلامى حاضر هستيد و خداوند بسبب شما يكى از معجزات قرآن را ظاهر و هويدا ساخته ، آيا جدهء مظلومهء ما يگانه دختر معصومهء رسول اللّه ( ص ) چرا پنهانى دفن شده ؟ و چرا قبر مباركش مخفى است ؟ آيا آگاهيد ؟ آيا سرش را مىدانيد ؟\r\n( 109 ) . حكيم سنائى مشهور ( قدس سرّه ) گويد :\r\n مر مرا باور نكو نايد ز روى اعتقاد * حق زهرا بردن و دين پيمبر داشتن \r\nو از جنايات بنى اميه است كه فدك را از زهراء بتول ( ع ) غصب كردند و آن را به طريد رسول اللّه ( ص ) ، الوزغ ابن الوزغ مروان بن حكم دادند كه عثمان را براى خودش مركب قرار داده و به گردنش سوار شده بود و آخر كار كشيد به آنجا كه مسلمين به كفر عثمان اتفاق كردند و او را واجب القتل دانسته و كشتند و در قبرستان يهوديها دفن نمودند .\r\nو اگر خليفهء مسلمين مىتوانست فدك را به هر كس بخواهد ببخشد ، حتى به طريد رسول اللّه ( ص ) ، مروان هم بدهد ؛ پس چرا آن را به صديقهء طاهره ( ع ) كه به نصّ قرآن معصومه است ندادند در صورتى كه او خودش فدك را خواست و مطالبه فرمود ؟  إِنَّا لِلَّهِ وَ إِنَّا إِلَيْهِ راجِعُونَ . \r\nبه كلام در اينجا طول نمىدهم ، رجوع شود به كتاب « النص و الاجتهاد » ، سيدنا الامام آقاى حاج سيد شرف الدين عاملى ( قدس سرّه ) نزيل « صور » لبنان ؛ و به كتاب « فدك فى التاريخ » تأليف سيدنا الاخ الحجة النابغة آقاى سيد محمد باقر صدر موسوى نجفى ( دام ظله العالى ) و تأليفات ديگرى كه علماى اعلام در موضوع فدك تأليف كرده‌اند .\r\nو مخصوصا سزاوار است كه در اين موضوع به كلمات منصفانهء علامهء معاصر استاد محمد ابو ريه مصرى مراجعه شود كه در مجلهء « الرسالة المصرية » در عدد 518 از سال 11 ، ص 457 ، منتشر كرده و از نصّ كلماتش در كتاب « النص و الاجتهاد » نقل شده ، ص 37 - 38 ، ط نجف .\r\n","page_name":" 207 ","page_number":207},
  {"content":"\r\n\r\nو از آن جمله : ابو بكر در وقت مردن شكّ كرد كه آيا قابل خلافت بوده است يا نه . و گفت :\r\n« كاش از پيغمبر ( ص ) سؤال مىكرديم كه خلافت حقّ كيست و با اهل آن منازعه نمىكرديم » .\r\nو از آن جمله : ابا بكر گفت كه :\r\n« از براى من شيطانى است كه مرا فريب مىدهد . پس اگر صواب بكنم ، مرا اعانت بكنيد و اگر خطا بكنم ، مرا از او دور كنيد . »\r\nو كسى كه شيطان بر او مسلّط باشد ، قابليّت رياست عامّهء مسلمانان را ندارد .\r\nو از آن جمله : عمر گفت :\r\n« ابا بكر از غير تأمّل و رويّه بود . خدا مسلمانان را از شر آن نگاه دارد و كسى كه عود كند به اين نحو بيعتى ، او را بكشيد . »\r\nپس اگر عمر در اين كلام صادق بود ، ابا بكر از جمله غاصبين بود و اگر كاذب بود ، او را رتبه امامت نشايد .\r\nو از آن جمله : پيغمبر ( ص ) چند آيه از سوره برائت به ابو بكر داد كه به مكّه برد و بر اهل مكّه بخواند . پس جبرئيل نازل شد كه بايد اداء امر ترا نكند هيچ‌كس مگر تو يا كسى كه از تو باشد . پس حضرت رسول ( ص ) حضرت امير را فرستاد و در راه آيات را از ابا بكر گرفت و خود آيات را به مكّه برد . و شكّى نيست كه كسى كه قابليّت تبليغ چند آيه را نداشته باشد ، قابليّت رتبهء خلافت را به طريق اولى ندارد .\r\nو از آن جمله : ابو بكر مطلقا عارف به احكام شرعيّه نبود ، حتّى اينكه ميراث « كلاله » « 110 » را نمىدانست و ميراث « جدّه » را علم نداشت . و امر كرد به\r\n\r\n\r\n","description":"","footnote":"\r\n( 110 ) . « كلاله » در لغت به معنى احاطه است و كلاله احاطه به اصل نسب داد كه عبارت از « والد » و « ولد » است و مراد از كلاله چنانچه در روايات اهل بيت - عليهم السلام - است برادران و خواهران ميّت را گويند و مراد از « كلاله » در آيهء 12 سورهء نساء برادران و خواهران مادرىاند و مراد در آيهء 176 سورهء نساء عبارت از برادران و خواهران پدر و مادرى يا پدرى فقط مىباشند ، « مجمع البيان » ، ج 2 ص ، 16 - 17 ، ط صيدا .\r\n","page_name":" 208 ","page_number":208},
  {"content":"\r\n\r\nقطع كردن دست چپ دزد و غير اينها از امورى كه اهل سنّت خود روايت كرده‌اند . و كسى كه عارف به مسائل شرعيّه نباشد ، مستحقّ خلافت نبىّ ( ص ) نيست .\r\nو همچنين عمر هم اصلا به احكام شرع ربط نداشت ، حتّى اينكه حكم كرد زن حامله و مجنون را « رجم » كنند . و منع كرد از زيادتى صداق و حكم كرد كه هر حدّى صد تازيانه است . و غير اينها از احكام كه پىدرپى خطا مىكرد و بسيارى را حضرت امير نهى مىكرد و قبول مىكرد و مىگفت : « لو لا علىّ لهلك عمر » و مىگفت جميع مردم در احكام شرع داناترند از عمر ، حتى زنانى كه در پشت پرده‌اند .\r\nو از آن جمله : عمر منع كرد از « متعتين » و در بالاى منبر مىگفت كه : دو « متعه » بود كه در زمان رسول خدا ( ص ) حلال بود و من آنها را حرام كردم و هيچ پروا ندارم . « 111 »\r\n\r\n\r\n","description":"","footnote":"\r\nمحقق طوسى ( ره ) در « تجريد » عدم معرفت به كلاله را در حق ابى بكر آورده ولى خليفهء ثانى نيز در آن مطلب با وى شركت دارد ، رجوع شود به كتاب شريف « الغدير » ، ج 6 ، ص 127 ، ط تهران .\r\n( 111 ) . آيا آقاى خليفه آورندهء شريعت بوده و تحريم و تحليل احكام الهى در دست وى بوده كه متعهء حج و متعهء زنان را حرام كرده است ؟\r\nو لذا كسى از اهل شام از پسر عمر از متعهء زنان سؤال كرد . گفت : حلال است . آن شخص گفت : پدرت از آن نهى كرده . پسر عمر گفت : « أ رأيت ان كان ابى قد نهى عنها و سنها رسول اللّه ( ص ) أ نترك السنة و نتبع قول ابى ؟ » يعنى : سنت رسول اللّه ( ص ) كه متعه را حلال كرده رها كنم و بقول پدرم تابع بشوم ؟\r\nبا وجود صريح آيهء شريفهء قرآنى عمر هيچ گونه حق نداشته كه چيزى را كه خدا حلال كرده ، وى حرام كند و لذا ائمهء اطهار - عليهم السلام - در موضوع متعه تقيّه نفرموده‌اند و در خبرى ديده نشده كه تقيّه فرموده باشند . و كتابهاى مستقلى از علماى شيعه در مسئلهء متعه تأليف شده و آن را كاملا روشن نموده‌اند و ادّعاى نسخى كه از اهل سنّت نموده‌اند بىاساس بوده و ثابت نيست و رواياتشان متناقض و قابل اعتناء در مقابل نصّ آيهء شريفه نمىباشد . و لذا اهل بيت اطهار - عليهم السلام - به نكاح متعه بسيار ترغيب و تحريص فرموده‌اند و مأمون الرشيد در حق عمر گفته : « من انت يا جعل حتى تنهى عما فعله رسول اللّه ( ص ) و ابو بكر » ؛ رجوع شود به « وفيات الاعيان » ، قاضى ابن خلكان ، ج 5 ، ص 200 ، ط مصر ، سال 1367 ق .\r\nو امير المؤمنين - عليه السلام - فرموده : « لو لا ان عمر نهى عن المتعة ما زنى الا شفى\r\n","page_name":" 209 ","page_number":209},
  {"content":"\r\n\r\nو از آن جمله : در فوت پيغمبر ( ص ) شكّ كرد و همچنين مىدانست كه از براى پيغمبر - صلّى اللّه عليه و آله و سلّم - مردن نخواهد بود و بعد از آنكه ابا بكر آيهء  « إِنَّكَ مَيِّتٌ وَ إِنَّهُمْ مَيِّتُونَ »  « 112 » را از براى او خواند ، گفت : « گويا هرگز من اين آيهء قرآن را نشنيده بودم . »\r\nو از آن جمله : عثمان اذيّتهاى بسيار به اصحاب كبار رسانيد . مثل اينكه ابو ذر غفارى را زد و او را اخراج « بلد » كرد و عمّار ياسر - رحمة الله - را زد تا اينكه « فتق » عارض او شد .\r\nو از آن جمله : عثمان جميع اموال بيت المال را به اقارب و عشاير خود مىداد و به ساير مسلمانان چيزى نمىداد .\r\nو از آن جمله : دو نفر كه حدّ بر ايشان واجب شده بود ، چشم پوشيد و اغماض نمود و حدّ بر ايشان جارى ننمود : يكى « وليد بن عقبه » كه شرب خمر\r\n\r\n\r\n","description":"","footnote":"\r\n( شقى ) » ، يعنى : هرگاه نبود عمر نهى از متعه نمىكرد ، زنا نمىكرد مگر كمى از مردم ( يا شقى ) .\r\nيعنى او باعث شد كه زنا زياد گرديد . چون از متعه يعنى از نكاح انقطاعى زنان نهى كرد و لذا زنازاده زياد گشت .\r\nو نكاح متعه مانند نكاح دائمى است ولى در متعه مدت و مهر هر دو بايد تعيين شود و معين بودن هر دو در عقد ركن است .\r\nقوشچى در « شرح تجريد » گويد :\r\n« ان عمر صعد على المنبر و قال : أيها الناس ثلاث كن على عهد رسول اللّه ( ص ) انا انهى عنهن و احرمهن و أعاقب عليهن و هى متعة النساء و متعة الحج و حى على خير العمل . »\r\nبعد قوشچى جوابى كه داده اين است كه : « عمر اجتهاد كرده و اجتهادش او را وادار نموده كه مخالفت نمايد و مخالفت مجتهد با مجتهد ديگر عجيب نيست » ، ص 408 ، ط تبريز .\r\nدر جواب اين جواب خنده‌آور رسواكننده بايد گفت : « آيا اجتهاد در مقابل نصّ خدا و رسول صحيح است ؟ آيا پيغمبر اكرم ( ص ) مجتهد بود تا عمر هم بر فرض مجتهد بودنش با رسول اللّه ( ص ) برابر باشد و مخالفت وى نمايد ؟ آيا پيغمبر ( ص ) آنچه مىفرمود از روى اجتهاد بود يا بطريق وحى الهى بود ؟ آيا بر خلاف نصّ قرآن ممكن است فتوا داده شود ؟\r\n( 112 ) . [ الزمر 39 / 30 
  ] .\r\n","page_name":" 210 ","page_number":210},
  {"content":"\r\n\r\nنموده بود ؛ و ديگر « عبد اللّه بن عمر » كه « هرمز » را به ناحق كشت و حال آنكه « هرمز » اسلام اختيار نموده بود . « 113 »\r\nو از آن جمله : فسق و فجور عثمان به حدّى رسيده بود كه اصحاب او را مخذول كردند و او را كشتند . و حضرت امير ( ع ) فرمودند « قتله اللّه » ، يعنى : خدا او را كشت . و احتمال دارد كه نفرين باشد . يعنى : « خدا او را بكشد . » و در اين صورت ، حضرت اين عبارت را پيش از كشته شدن او فرموده ، بعد از آنكه او را كشتند تا سه روز جسد او افتاده بود و كسى او را دفن ننمود . « 114 »\r\n\r\n\r\n","description":"","footnote":"\r\n( 113 ) . در نسخه‌هاى چاپى و خطى كتاب كه به نظر رسيده عبارت كتاب « عبد اللّه بن عمر » است ولى صحيح آنست پسر ديگر عمر بوده بنام « عبيد الله بن عمر » كه هرمزان مسلمان بىچاره را بىگناه و بدون مدرك و ثبوت شرعى كشت به بهانهء اينكه عبد الرحمن بن عوف گفته بود من ديدم ابو لؤلؤ و هرمزان و جفينة با هم صحبت مىكردند و عبد اللّه به گمان اينكه آنها براى قتل عمر توطئه چيده‌اند آنها را كشت و عثمان هم از وى قصاص نكرد ، به بهانه و عذر غير شرعى كه پدرش ( عمر ) ديروز كشته شد فرزندش عبيد اللّه هم امروز چطور كشته شود و قانون اسلام را زير پا گذاشت . امير المؤمنين - عليه السلام - فرمود بايد قصاص شود ولى عثمان عمل نكرد و زياد ابن لبيد انصارى خطاب به عبيد الله و نيز خطاب به عثمان اشعارى دارد و عثمان « زياد » را از آن منع كرده است .\r\nو امير المؤمنين - عليه السلام - كه زمام امور خلافت ظاهرى را بدست مبارك گرفت خواست به عبيد اللّه قصاص كند او به شام نزد معاويه فرار كرد و در جنگ صفين بقتل رسيد ، رجوع شود به « تاريخ كامل » ابن الاثير ، ج 3 ، 75 - 76 ، ط بيروت .\r\nامير المؤمنين ( ع ) مىفرموده كه به غير از قاتل من ( ابن ملجم ) كسى ديگر را نكشيد و به وى نيز بيشتر از يك ضربت نزنيد ولى براى قتل عمر به ميل فرزندش از اشخاص بىگناه بمجرّد گمان توطئه كشته مىشود پس معلوم مىشود عمر و فرزندش از اين اشخاص عادى بوده‌اند و ابدا جنبهء دينى و الهى نداشته‌اند و الا اين اعمال خلاف قوانين اسلامى را انجام نمىدادند .\r\n( 114 ) . شيخ اعظم مفيد ( قدس سرّه ) در كتاب « مسار الشيعة » فرموده :\r\n« و فى هذا اليوم بعينه ( يعنى اليوم الثامن عشر من ذى الحجّه ) من سنة اربع و ثلثين من الهجرة قتل عثمان بن عفان و له يومئذ اثنان و ثمانون سنة و اخرج من الدار و القى على مزابل المدينة لا يقدم احد على مواراته خوفا من المهاجرين و الانصار حتى احتيل له بعد ثلاث فاخذ سرا و دفن فى ( حش كوكب ) و هى مقبرة اليهود بالمدينة فلما ولى معاوية ابن ابى سفيان ادخلها\r\n","page_name":" 211 ","page_number":211},
  {"content":"\r\n\r\nو مخفى نماند كه جمعى از اهل سنّت معترفند به اينكه على ( ع ) دخالت به كشتن عثمان داشت . نمىدانم اين چگونه با مذهب ايشان مىسازد ، زيرا كه در اين صورت البتّه يكى از ايشان باطل خواهند بود و حال اينكه ، اهل سنّت هر دو را خليفه به حقّ مىدانند و اين ممتنع است . و حقيقت اين دليلى است ، علىحدّه بر فساد مذهب ايشان . پس - به حمد اللّه تعالى - به طرق خمسه ، امامت علىّ بن أبي طالب ( ع ) ثابت شد .\r\n\r\n\r\n","description":"","footnote":"\r\nبمقابر اهل الاسلام و فى هذا اليوم بعينه بايع الناس امير المؤمنين - عليه السلام - بعد عثمان و رجع الامر اليه فى الظاهر و الباطن و اتفقت الكافة عليه طوعا بالاختيار . . . »\r\nرجوع شود به « مسار الشيعة » ، ص 40 ، ط مصر ؛ و نيز نسخهء مخطوطه موجوده در كتابخانهء ما كه در سال 1308 ق كتابت شده است ولى در نسخهء چاپ شده در مصر در جملاتى كه نقل شد چند غلط دارد و عبارات صحيحه از نسخهء خطى نقل شد .\r\n","page_name":" 212 ","page_number":212},
  {"content":"\r\n\r\n\r\nفصل هفتم در اثبات امامت ساير ائمّهء اثنا عشر - عليهم صلوات اللّه الملك الاكبر -\r\nبدان كه فرقهء ناجيه « 115 » كه ايشان را شيعهء اثناعشريّه مىگويند ، متّفقند به اينكه بعد از علىّ بن أبي طالب ( ع ) ، خليفه و امام ، حضرت امام حسن - عليه السلام - است . و بعد از او حضرت امام حسين - عليه السلام - است . و بعد از او علىّ بن الحسين ( ع ) و بعد از او محمّد بن على الباقر ( ع ) و بعد از او جعفر بن محمّد ( ع ) و بعد از او موسى بن جعفر ( ع ) و بعد از او علىّ بن موسى الرّضا ( ع ) و بعد از او محمّد بن علىّ الجواد ( ع ) و بعد از او علىّ بن محمّد النقى ( ع ) و بعد از او حسن بن علىّ العسكرى ( ع ) و بعد از او حجّة بن الحسن المهدى ( ع ) صاحب الزّمان - صلوات اللّه عليهم و اجمعين - .\r\n\r\n\r\n","description":"","footnote":"\r\n( 115 ) . فخر المحققين ( قدس سرّه ) در رسالهء « جامع الفوائد فى شرح خطبة القواعد » نسخهء خطى ، از والد ما جدش آية الله علامه ( قدس سرّه ) در تعيين فرقهء ناجيه شرحى از محقّق طوسى ، خواجه نصير الدين ( قدس سرّه ) نقل كرده كه خلاصهء ترجمه به فارسى آن اين است :\r\n« فرقهء ناجيه عبارت از شيعهء اماميه است . چون من سنجيدم تمامى مذاهب اسلامى را و آگاه شدم به اصول و فروع آنها و غير از اماميه تمامى آن مذاهب را در اصول معتبره در ايمان مشترك يافتم ، گرچه در چيزهاى ديگرى اختلاف داشتند كه اثبات و نفى آنها نسبت به ايمان متساوىاند ، سپس\r\n","page_name":" 213 ","page_number":213},
  {"content":"\r\n\r\nو اعتقاد ايشان آنست كه حضرت صاحب الزّمان - صلوات اللّه عليه - در حيات است و از انظار خلايق غايب است ، هر وقت كه خدا مصلحت مىداند امر به ظهور او خواهد نمود . « 116 »\r\n\r\n\r\n","description":"","footnote":"\r\nاماميه را ديدم كه با تمامى آن مذاهب در اصول مخالف‌اند . پس هرگاه فرقه‌اى از فرق اسلامى غير از اماميه ناجى باشد بايد تمامى مذاهب ناجى باشند و اين دلالت مىكند كه ناجى فقط اماميه‌اند و غير از آنها نجات يابنده نيست . »\r\nنگارنده گويد : رسول اللّه - صلى الله عليه و آله و سلم - فرموده كه :\r\n« امت من هفتاد و سه فرقه مىشوند تمامى آنها در آتش خواهند بود مگر يك فرقه كه آنها نجات يابنده‌اند . »\r\nو عموم امت اسلامى متواترا نيز از رسول اللّه ( ص ) نقل كرده‌اند كه فرموده :\r\n« مثل اهل بيت من مثل كشتى نوح است ، هر كس به آن چنگ زد نجات يافت و هر كس از آن تخلف نمود به هلاكت رسيد . »\r\nو نيز متواترا به نقل قطعى فرموده :\r\n« من در ميان شما دو متاع نفيس مىگذارم : يكى كتاب خدا و ديگرى عترت و اهل بيت من و اين هر دو از هم جدا نمىشوند تا در حوض كوثر به من ملاقات مىنمايند . »\r\nپس از ملاحظهء اين سه فقره حديث متواتر قطعى الصدور از پيغمبر اكرم ( ص ) انسان به اين نتيجه مىرسد كه فرقهء ناجيه آنها هستند كه به اهل بيت ( ع ) چنگ زده‌اند و بر كتاب خدا و عترت پيغمبر ( ص ) گرويده‌اند .\r\nو به اين نكته در اينجا اشاره مىشود : حديثى كه متفق عليه ميان تمامى فرق اسلام است و متواتر و قطعى الصدور از رسول اللّه ( ص ) است عبارت آن « كتاب اللّه و عترتى و اهل بيتى » است و در بعض اخبار آحاد سنّيها وارد شده به اين عبارت : « كتاب اللّه و سنتى » و آن بعض اخبار ، غير از آن احاديث متواتره و متفق عليها مىباشد و لذا بعض اهل غرض نبايد در اين مقام مغالطه را پيشهء خود سازند .\r\nو در موضوع حديث شريف متفق عليه رسالهء لطيفه‌اى از طرف « دار التقريب بين المذاهب الاسلامية » در مصر سال 1370 ق طبع و نشر شده و تأليف محدث جليل آقاى شيخ محمد قوام الدين قمى وشنوى است كه تمامى طرق آن حديث شريف را از طرق اهل سنّت و محدّثين آنها تعيين و اخراج كرده و عبارت تمامى آنها « كتاب اللّه و عترتى اهل بيتى » مىباشد و حديثى كه عبارت « كتاب اللّه و سنتى » است ربطى به حديث ثقلين كه امت اسلامى اتفاق بر نقل آن دارند ، ندارد .\r\n( 116 ) . اعتقاد شيعهء اماميه آنست كه حضرت بقية الله امام زمان ولى عصر حجة ابن الحسن العسكرى\r\n","page_name":" 214 ","page_number":214},
  {"content":"\r\n\r\nو اثبات امامت اوّل ايشان كه حضرت امير المؤمنين ( ع ) باشد معلوم شد ؛ امّا اثبات امامت يازده امام ديگر :\r\nمخفى نماند اثبات امامت ايشان از هر چيزى روشن‌تر است . چه از طريق « نصوص وارده » در طرق فريقين و چه از طرق « عصمت » و « افضليّت » ايشان و چه از طريق ظهور « كرامات » از ايشان .\r\n\r\n[ طريق نصّ 
  ]\r\nامّا از طريق « نصوص » شيعه به تواتر رسيده است كه هر يك از ائمّه نصّ بر امامت ديگرى نمودند . يعنى : حضرت امير - عليه السلام - تصريح بر امامت حضرت\r\n\r\n\r\n","description":"","footnote":"\r\n- سلام الله عليهما - در همين عالم دنيا زنده بوده و در ميان مردم باقى و خداوند او را با قدرت كامله خود نگاه خواهد داشت ، تا آن موقعى كه او را اجازهء ظهور دهد . و ظاهر شدن آن حضرت از مكّه معظّمه خواهد شد كه دنيا را پر از عدل و داد كند بعد از آنكه با ظلم و جور پر شده باشد . و ظهور او حتمى و باندازه‌اى يقينى است كه اگر دنيا تمام شود و نماند مگر يك روز ، خداوند به آن روز آن قدر امتداد مىدهد تا آن بزرگوار ظهور مىنمايد و اگر كسى گويد كه امام - عليه السلام - به بدن برزخى زندگى مىكند يا در جابلقا و جابرسا است ، يا در اقليم ثامن است حرف بىربط و خارج از اعتقاد اماميه حرف زده است و قائل شدن به اينكه آن حضرت در جزيرهء خضراء بسر مىبرد از اخبارى مسلكها ناشى شده و از حرفهاى بىاساس است و شخص مجهولى آن را شهرت داده ، و علامهء مجلسى ( ره ) تصريح فرموده كه آن را در كتب معتبره نيافته و لذا در سيزده بحار در باب مخصوصى نقل كرده و از سائر اخبار مجزّا ذكر فرموده است ، و شيخ اكبر شيخ جعفر كاشف الغطاء ( قدس سرّه ) در « حق المبين » حكايت جزيرهء خضراء را از مثالب اخباريها شمرده و فرموده از كتبى آن را نقل نموده‌اند كه قصّه قصّه‌سرايان وضع كرده‌اند ، رجوع شود به « حق المبين » ، ص 87 ، ط تهران ؛ و شيخنا الاستاذ البحاثة الطهرانى ( قدس سرّه ) در « الذّريعة » ، ج 5 ، ص 106 ، در تعليقات خود بر متن كتاب ، تحقيقات ارزنده دربارهء جزيرهء خضراء دارد و عدم اعتماد را بر نقل آن قصه ثابت فرموده است . و نقل آن قصه در كتاب « حديقة الشيعة » دليل اعتماد نمىشود زيرا حديقة الشيعة از كتب ضعيفه است و محقق نشده كه آن كتاب از محقق اردبيلى ( قدس سرّه ) است يا از شخص ديگر و براى تحقيق بيشتر دربارهء جزيرهء خضراء رجوع شود به كتاب « انوار نعمانيه » ، ج 2 ، ص 64 - 69 ، تبريز ، كه در تعليقات خودم بر آن كتاب بطور تفصيل نگارش داده‌ام .\r\n","page_name":" 215 ","page_number":215},
  {"content":"\r\n\r\nامام حسن - عليه السلام - نمود . و امام حسن ( ع ) تصريح به امامت حضرت امام حسين - عليه السلام - نمود و همچنين تا حضرت صاحب الامر - صلوات اللّه عليه - . و اين معنى در ميان شيعهء اثناعشريّه به تواتر ثابت است .\r\nو همچنين از طريق شيعه احاديث متواتره رسيده است كه پيغمبر ( ص ) نصّ بر امامت اثنا عشر نمود .\r\nاز آن جمله : حديث متواتر است كه حضرت رسول ( ص ) اشاره به حضرت امام حسين ( ع ) نمود و فرمود :\r\n« اين فرزند من امام است و پسر امام است و برادر امام است و پدر نه امام است ، نهم ايشان قائم ايشان خواهد بود . » « 117 »\r\n\r\n\r\n","description":"","footnote":"\r\n( 117 ) . در اين حديث شريف و احاديث ديگر كه مصنّف ( ره ) اشاره به آنها فرموده ، رجوع شود به كتاب « استنصار فى النص على الائمة الاطهار » تأليف امام علامه قاضى ابو الفتح محمد بن على بن عثمان كراجكى ( قدس سرّه ) متوفى بسال 449 ه ق كه در مطبعه علوى ، در نجف اشرف بسال 1346 ه ق بقطع كوچك طبع شده است ؛ و نيز رجوع شود به كتاب « مقتضب الاثر فى النص على الائمة الاثنى عشر » تأليف امام علامه احمد بن محمد بن عبد اللّه بن الحسن بن عياش ابو عبد اللّه جوهرى ، معروف به ابن عياش - رحمه اللّه - متوفى 401 ه ق كه با كتاب « الاستنصار » ، كراجكى ( ره ) با هم در سال نامبرده در نجف چاپ شده است .\r\nكراجكى در « الاستنصار » در آخر حديثى كه از رسول اللّه ( ص ) نقل كرده مىفرمايد :\r\n« تسعة من ولد الحسين تاسعهم ناطقهم و هو ظاهرهم و هو افضلهم و هو قائمهم » ، ص 9 .\r\nباز مسندا نقل كرده از سليم بن قيس هلالى ، از سلمان فارسى ( ره ) ، قال :\r\n« قال رسول اللّه ( ص ) : و قد اجلس الحسين على فخذه و تفرس فى وجهه و قبل بين عينيه و قال له : يا ابا عبد اللّه ! انت سيد ابن سيد ابو سادة و انت امام ابن امام ابو الائمة و انت حجة ابن حجة ابو حجج تسعة تاسعهم قائمهم امامهم . . .\r\nاحكمهم افضلهم » . ص 9 ؛ و « مقتضب الاثر » ص 11 - 12 .\r\nو نيز رجوع شود به كتاب شريف « اصول كافى » و كتاب « كفاية الاثر فى النصوص على الائمة الاثنى عشر » تأليف شيخ اجل على بن محمد بن على الخزاز الرازى ( ره ) كه از شيخ صدوق ( ره ) و ابن عياش روايت مىكند و كتابش « كفايه الاثر » در سال 1302 در تهران طبع شده است ؛ و رجوع شود به كتاب « صراط المستقيم » متكلم كبير بياضى ( ره ) ، ج 2 ص 100 .\r\n","page_name":" 216 ","page_number":216},
  {"content":"\r\n\r\nو از آن جمله : « حديث لوحى » است كه جبرئيل اورد و اسماء ائمّهء اثنا عشر و القاب ايشان مكتوب بود و حضرت رسول ( ص ) آن را به فاطمه ( س ) سپرد . و اين حديث هم متواتر است و احاديث منقوله از رسول خدا ( ص ) بر نصّ امامت ائمّهء اثنا عشر ، در طرق شيعه بسيار است . و در طرق اهل سنّت هم بر اين مطلب اين قدر اخبار رسيده است كه از تواتر تجاوز نموده است .\r\nو از آن جمله : در كتاب مصابيح اهل سنّت در باب « مناقب قريش » از « جابر بن سمره » روايت كرده است كه پيغمبر ( ص ) فرمودند كه :\r\n« اسلام هميشه عزيز خواهد بود به دوازده امام ، كه ايشان از قريش باشند . »\r\nو همين حديث را مسلم هم در صحيح خود روايت كرده است . « 118 »\r\nو از آن جمله : در صحيح بخارى مذكور است كه پيغمبر ( ص ) فرمود كه :\r\n« بعد از من دوازده امير خواهند بود كه همه از قريش باشند . » « 119 »\r\nو از آن جمله : در صحيح ابى داود مذكور است كه پيغمبر ( ص ) فرمودند كه :\r\n« هميشه اين دين ظاهر خواهد بود تا قيامت برپا شود . دوازده نفر بر شما امام شود كه همه از قريش باشند . »\r\nو در كتاب مقتبس الابرار از « سلمان فارسى » روايت كرده است كه :\r\nسلمان گفت :\r\nروزى به خدمت پيغمبر ( ص ) رسيدم . ديدم حضرت امام حسين - عليه السلام - بر « ران » مبارك آن حضرت نشسته بود و حضرت رسول ( ص ) چشمهاى او را مىبوسيد و به او مىگفت : توئى سيّد و پسر سيّد و توئى پدر سيّد و توئى امام و پسر امام و توئى ائمه و توئى حجّت پسر حجّت و پدر نه حجّت خدا كه از صلب تو باشند و نهم ايشان قائم ايشان باشند . »\r\n\r\n\r\n","description":"","footnote":"\r\n( 118 ) . « صحيح مسلم » ، مشكول ، جزء 6 ، ص 3 ، ط مصر ؛ « صحيح مسلم » ، كتاب الامارة ، ج 3 ، ص 1451 ، ط دار احياء التراث العربى .\r\n( 119 ) . « ارشاد السارى لشرح صحيح البخارى » ، ج 10 ، ص 273 ، الطبعة السادسة ببولاق مصر ، سنة 1305 ه ق .\r\n","page_name":" 217 ","page_number":217},
  {"content":"\r\n\r\nو از آن جمله : حديثى است كه بسيارى از اهل سنّت از « مسروق » روايت كرده‌اند كه او گفت :\r\n« با جمعى در پيش « عبد الله بن مسعود » نشسته بوديم كه جوانى در آنجا حاضر بود ، گفت :\r\nآيا پيغمبر شما از شما عهدى گرفت كه بعد از او چند خليفه خواهد بود ؟\r\nعبد الله بن مسعود به او گفت :\r\nتو بسيار كم سنّى و اين مسأله‌ايست كه تا حال كسى از من سؤال نكرده است . بلى ؛ پيغمبر از ما عهد گرفت كه بعد از او دوازده خليفه خواهند بود به عدد نقباء بنى اسرائيل . » « 120 »\r\nو از اين قبيل اخبار در كتب اهل سنّت بسيار است ، ليكن آنچه ما ذكر كرديم كافى است .\r\n\r\n\r\n","description":"","footnote":"\r\n( 120 ) . حديث « لا يزال امتى قائما حتى يمضى اثنا عشر خليفة كلهم من قريش » يا « الائمة بعدى اثنا عشر » يا « اثنا عشر اماما على عدد نقباء بنى اسرائيل » و قريب به اين مضمونها و يا با تصريح به اسامى مباركهء دوازده امام - عليهم السلام - متواترا از رسول اللّه ( ص ) بطرق شيعه و سنّى نقل شده و تعيين دوازده امام ( ع ) به تواتر قطعى از پيغمبر اكرم ( ص ) نقل گرديده و جمع انبوهى از صحابهء كرام و بزرگان مسلمين آن را از رسول اللّه ( ص ) شنيده و روايت كرده‌اند مانند : 1 - عبد اللّه بن عباس 2 - عبد اللّه بن مسعود 3 - ابو سعيد خدرى 4 - ابو ذر غفارى 5 - سلمان محمدى فارسى 6 - جابر بن سمرة 7 - جابر بن عبد اللّه انصارى 8 - مالك بن انس 9 - ابو هريرة 10 - عمر بن خطاب 11 - عثمان بن عفان 12 - زيد بن ثابت 13 - زيد بن ارقم 14 - ابو امامة اسعد بن زرارة 15 - واثلة بن اصقع 16 - ابو ايوب خالد بن زيد انصارى 17 - عمار بن ياسر 18 - حذيفة بن اسيد 19 - عمران بن حصين 20 - سعد بن مالك 21 - حذيفة بن يمان 22 - ابو قتادة حرث بن ربعى 23 - امام امير المؤمنين على - صلوات اللّه عليه - 24 - امام حسن مجتبى ( ع ) 25 - امام حسين سيد الشهداء ( ع ) 26 - ام المؤمنين ام سلمة 27 - عائشة بنت ابو بكر 28 - صديقهء طاهره فاطمهء زهرا ( ع ) ؛ و غير از اينها از صحابه علاوه بر تابعين روايت كرده‌اند ؛ رجوع شود به « كفاية الاثر » شيخ ثقهء اجل معتمد خزاز رازى قمى ( قدس سرّه ) .\r\nو سيوطى در « تاريخ الخلفاء » و ابن كثير در « البداية و النهاية » در تأويل اخبار وارده دربارهء ائمه اثنا عشر بسيار خودشان را به تكلفات انداخته و در تأويل نصوص صريحه دست و پا زده و بالاخره هم نتوانسته‌اند آن تأويلات را كه مجرد احتمالات است به جائى برسانند . و به آخر بعضى از\r\n","page_name":" 218 ","page_number":218},
  {"content":"\r\n\r\n\r\n[ طريق عصمت 
  ]\r\nو امّا طريق اثبات امامت ايشان به « معصوم بودن » ايشان بيانش آنكه :\r\nثابت شد به ادلّهء عقليّه كه در هر زمانى بايد امام معصوم باشد . و شكّى نيست كه در عصر هر يك از ائمّهء ما ، احدى كه احتمال عصمت در حقّ او برود نبوده به اتّفاق همهء طوايف . پس بايد هر يك از ايشان معصوم باشند تا زمانى خالى از حجّت خدا كه معصوم باشد ، نباشد .\r\nو ايضا دشمنان ايشان بسيار و معاندين ايشان بىشمار بودند و اهتمام در اظهار معايب و مثالب ايشان داشتند و مع ذلك نتوانستند به خطائى از ايشان برخورند و غير معصوم نمىتواند شد كه چنين باشد .\r\n\r\n\r\n","description":"","footnote":"\r\nآن احاديث جملاتى افزوده‌اند كه بلكه روايات مذكوره را از خاندان رسالت به كنارى برده و به ديگران حمل نمايند ، چنانچه سيوطى گويد :\r\nعن ابى الجلد انه قال : لا تهلك هذه الامة حتى يكون منها اثنا عشر خليفة كلهم يعمل بالهدى و دين الحق منهم رجلان من اهل بيت محمد - صلى اللّه عليه ( و آله ) و سلم - .\r\n« تاريخ الخلفاء » ، ص 12 ، ط مصر ، سال 1371 ق ؛ و ابن كثير نيز اين جملات را علاوه كرده « احدهما يعيش اربعين سنة و الآخر ثلاثين سنة » ، « البداية و النهاية » ، ج 6 ، ص 250 .\r\nجملات « منهم رجلان . . . » را به روايت چسبانيده‌اند مانند روايات زيادى كه جملاتى بر آنها افزوده‌اند ، و مقام گنجايش تحقيق و تفصيل را ندارد ، بلكه بمنظورشان برسند ولى بايد به آقاى سيوطى و ابن كثير گفت : به آخر آن روايت جملاتى را افزوديد ، آيا كدام يك از ملوك بنى اميه عمل بر هدايت و راستى داشته و بر دين حق بود ؟ آيا معاويه و يزيد در دين حق بودند ، در صورتى كه رسول اللّه ( ص ) فرموده بود هر وقت معاويه را در منبر من ديديد او را بكشيد و نخواهيد كشت .\r\nشخص خوب بنى اميه عمر بن عبد العزيز است و اهل زمين بر او رحمت مىخوانند ولى اهل آسمانها لعنت مىفرستند ، آيا غير از ائمهء اثنا عشر امير المؤمنين و يازده فرزند او - عليهم السلام - كسى را شايسته است بگوئيم كه خلفاء و ائمهء اثنا عشر كه رسول اللّه ( ص ) از آنها به طور تواتر قطعى خبر داده و خلفاى خويش معرفى كرده وجود دارد ؟ و آن دوازده حجت الهىاند كه حكومت و ولايت بر تمامى موجودات و ما سوى اللّه تعالى دارند و خلفاء و جانشينان رسول اللّه ( ص ) هستند كه لياقت آن مقام شامخ الهى را دارند و الا در خلفاى جاهل غير معصوم و ملوك بنى اميه و بنى عباس كسى\r\n","page_name":" 219 ","page_number":219},
  {"content":"\r\n\r\n\r\n[ طريق افضليّت 
  ]\r\nو امّا طريق « افضليّت » ، معلوم است كه هر يك از ايشان در عصر خود ، افضل از جميع مردم آن عصر بودند . و اين معنى متّفق عليه كلّ فرق اسلام است و كسى انكار ندارد تا محتاج به دليل باشد .\r\n\r\n\r\n","description":"","footnote":"\r\nشايستگى خلافت از جانب پيغمبر ( ص ) را ندارد ، و اصلا به آنها خليفه و يا امام گفتن شايسته نيست ، بلكه در حق آنها بايد « ملك » و « ملوك » استعمال كرد ؛ زيرا غير از ملوك جبابره بيشتر نيستند و چه خوب فرموده حذيفة بن اليمان ( ره ) چنانچه ابن كثير مسندا نقل كرده به اين عبارت :\r\n« عن حذيفة بن اليمان قال : يكون بعد عثمان اثنا عشر ملكا من بنى اميه قيل له : خلفاء ؟ قال : لا بل ملوك » .\r\n« البداية و النهايه » ، ج 6 ، ص 250 ، س 12 - 13 .\r\nحذيفة ( ره ) اشاره فرموده كه دوازده خليفه را حمل بر آن دوازده ملوك ستمكار جبار و خونخوار بنى اميه ننمائيد ، زيرا آنها مملوكند نه خلفاء رسول اللّه ( ص ) .\r\nو سيد علامهء بحرانى ( ره ) در « غاية المرام » در باب 24 ، با پنجاه و هشت طريق از طرق عامه اجمالا و تفصيلا از رسول اللّه ( ص ) نقل كرده كه فرموده : « ائمهء بعد از من دوازده نفرند » و در باب 25 ، با پنجاه طريق از طرق خاصه نقل كرده كه ائمهء ( ع ) دوازده نفرند ، رجوع شود به صفحه 191 و 200 ، و در باب 24 از طريق عامه ، ص 195 ، نقل كرده از ابن عباس : قال ، قال رسول اللّه ( ص ) :\r\n« ان خلفائى و اوصيائى و حجج اللّه على الخلق بعدى الاثنا عشر اولهم اخى و آخرهم ولدى . قيل : يا رسول اللّه ( ص ) و من اخوك ؟ قال : على ابن ابى طالب . قيل : فمن ولدك ؟ قال : المهدى الذي يملأها قسطا و عدلا كما ملئت جورا ظلما و الذي بعثنى بالحق بشيرا لو لم يبق من الدنيا الا يوم واحد لطول اللّه ذلك اليوم حتى يخرج فيه ولدى المهدى فينزل روح اللّه عيسى بن مريم فيصلى خلفه و تشرق الارض بنور ربها و يبلغ سلطانه المشرق و المغرب . »\r\nو سيد بحرانى ( ره ) در ابواب ديگر « غاية المرام » غير از دو باب نامبرده باز روايات زيادى دربارهء خلفاى اثنا عشر از طرق فريقين نقل كرده است و روايات در اين مطلب بيشتر از تواتر مىباشد و بفرمايش بعضى از علماى اعلام خداوند مردم را به روايت اين موضوع ( خلفاء اثنا عشر ) مسخر فرموده و براى اقامهء حجت و اعلاى كلمهء حق در اين خصوص خارق العاده نشان داده است و الا چطور مىشود كه شيعه و سنّى اين حديث شريف را با آن كيفيت بالاتر از تواتر روايت كرده باشند در صورتى كه با عقائد سنّيها با هيچ نحو درست نيامده و قابل انطباق نيست .\r\nو به اين نكته نيز در اينجا اشاره شود : در احتجاجات امام حسن - عليه السلام - و عبد اللّه\r\n","page_name":" 220 ","page_number":220},
  {"content":"\r\n\r\nو امّا صدق معجزات از ايشان امرى است ظاهر و متواتر و اخبار بر اين مطلب از تواتر گذشته است و اهل سنّت هم در كتب خود معجزات بسيار نقل كرده‌اند . و چون ذكر معجزات هر يك از ايشان - صلوات الله عليه - باعث تطويل مىشد ، لهذا ما متعرّض ذكر آنها نشديم . « 121 »\r\nو امّا اثبات غيبت صاحب الامر و الزّمان - عليه صلوات اللّه الملك الرّحمن - و اثبات بقاى او ؛ قبل از اين به دليل عقلى ثابت شد كه هيچ زمانى خالى از حجّت نمىتواند شد ، پس بايد آن حضرت هم باشد تا زمان از حجّت خالى نباشد . و ادلّهء نقليّهء متواتره ميان شيعه و سنّى بسيار است . از آن جمله احاديثى بود كه در اين فصل مذكور شد .\r\nو از آن جمله : حديثى است كه متواتر ميان شيعه و سنّى است و هيچ‌يك از شيعه و اهل سنّت انكار آن را نكرده است . و آن حديث آنست كه پيغمبر ( ص ) فرمودند كه : « 122 »\r\n« هر كس بميرد و امام زمان خود را نشناسد ، مرده خواهد بود ؛ مثل مردن اهل جاهليّت »\r\n\r\n\r\n","description":"","footnote":"\r\nجعفر ( ره ) در مجلس معاويه آمده كه عبد اللّه ( ره ) گفته كه رسول اللّه ( ص ) :\r\n« ثم نص بالامامة على الائمة تمام الاثنا عشر - عليهم السلام - . ثم قال - صلوات اللّه عليه - : لا متى اثنا عشر امام ضلالة كلهم ضال مضل عشرة من بنى اميه و رجلان من قريش وزر جميع الاثنا عشر و ما اضلوا فى اعناقهما ثم سماهما رسول اللّه ( ص ) و سمى العشرة معهما . »\r\nو بعد عبد اللّه جعفر تفصيلا آنها را در آن مجلس بيان كرده است ، رجوع شود به كتاب « الاحتجاج » طبرسى ( ره ) ، ج 2 ، ص 4 ط نجف ؛ و « الاحتجاج » ، ص 148 ط تبريز ، سال 1286 ق .\r\n( 121 ) . رجوع شود به كتاب « مدينة المعاجز » ، سيد علامهء محدّث بحرانى ( قدس سرّه ) كه در مجلّد ضخيم به خط خوب طبع سنگى خورده و كتاب « خرايج و جرائح » ، شيخ امام قطب الدين راوندى ( قدس سرّه ) كه طبع و منتشر است ؛ و « ارشاد » شيخ اعظم مفيد ( ره ) ؛ و « بحار الانوار » ، علامهء مجلسى ( ره ) ؛ و « مناقب » ، ابن شهر آشوب مازندرانى ( ره ) ؛ و غير از اينها از تأليفات نفيسه كه علماى اعلام دربارهء معجزات تأليف فرموده است يا در ضمن كتابهايشان در حالات ائمه - عليهم السلام - ذكر كرده‌اند .\r\n( 122 ) . راجع به اين حديث شريف و تحقيق در اطراف آن گذشت ، رجوع شود به صفحهء 137 كتاب .\r\n","page_name":" 221 ","page_number":221},
  {"content":"\r\n\r\nپس از حديث ظاهر مىشود كه در هر زمانى بايد امامى باشد و اهل سنّت چون نمىتوانند انكار اين حديث را بكنند ، لهذا سخنان واهى چند در مقابل مىگويند . مثل اينكه بعضى مىگويند « امام زمان قرآن است » . و نمىدانند قول آن حضرت كه فرموده است كه « هر كه نشناسد امام زمان خود را » دلالت مىكند كه امام زمان متعدّد است و هر زمانى امامى دارد « 123 » و قرآن يك چيز است و نسبت آن به همهء ازمنه على السّواء است ، ديگر او را امام زمان گفتن معنى ندارد .\r\nو بعضى گفته‌اند كه مراد از امام زمان « پادشاه عصر » است . آيا هيچ عاقلى تصور مىكند كه پيغمبر خدا ( ص ) بگويد كه هر كه بميرد و كافرى يا فاسقى ، مبتلا به انواع معاصى و خونخوارى را نشناسد ، مردن او مثل اهل جاهليّت خواهد بود . حاشا و كلّا ! كه رسول خدا - صلّى اللّه عليه و آله و سلّم - چنين كلامى بفرمايد .\r\n\r\n\r\n","description":"","footnote":"\r\n( 123 ) . زيرا كلمهء امام اضافه بر زمان شخصى شده و آن اقتضاء مىكند كه امام بايد متعدّد بشود و هر عصر و زمان اختصاص به امامى داشته باشد و بنحو تبادل و تناوب بوده باشد .\r\n","page_name":" 222 ","page_number":222},
  {"content":"\r\n\r\n\r\nباب پنجم در معاد\r\n\r\n","description":"","footnote":"","page_name":" 223 ","page_number":223},
  {"content":"\r\n . \r\n","description":"","footnote":"","page_name":" 224 ","page_number":224},
  {"content":"\r\n\r\nبدان اى برادر ! كه انسان مركّب است از دو چيز « 1 » : يكى همان بدن محسوس مشاهد ، كه از سنخ عالم ماديّات است ؛ و ديگرى نفس ناطقه كه او را « روح » هم مىگويند و از عالم مجرّدات است .\r\nو هر يك از اين دو را « لذّت » و « الم » است كه مخصوص به اوست . و چون « لذّت » عبارت است از ادراك چيزى كه ملايم و مناسب آن مدرك باشد . و « الم » ادراك هر چيزى است كه منافى و ناگوار آن مدرك باشد .\r\n\r\n[ لذّات جسمانيّه 
  ]\r\nلهذا « لذّات بدن » كه او را لذّات جسمانيّه گويند ، هر لذّاتى است كه ملايم قواى جسمانيّه باشد و مناسب آنها باشد و مدرك او هم قواى جسمانيّه باشد .\r\nمثل : لذّات اكل و شرب مأكولات و مشروبات لذيذه ، كه مدرك آن قوّهء ذائقه\r\n\r\n\r\n","description":"","footnote":"\r\n( 1 ) . بلكه تحقيق آنست كه انسان مركب از سه چيز است : روح ، و جسد عنصرى مادى ، و بدن مثالى برزخى ؛ كه در هر جسم زندهء مادى عنصرى جسم ديگر بسيار شفاف و لطيف‌تر و رقيق‌تر از هوا وجود دارد كه او برزخ و حائل است ميان جسم مادى ثقيل و روح مجرد خفيف و او همان بدن مثالى برزخى است كه مانند همزهء وصل است ، ميان روح مجرد از ماده ، ذاتا كه تعلق دارد بر آن از جهت تصرف ؛ و ميان بدن مادى ، ذاتا كه آلت روح است تعلقا و تصرفا . و آن بدن جسمانى بسيار لطيف برزخى ، كه قوانين ماده در آن جارى و سارى نيست ، همان بدن است كه بعد از آنكه نفس ناطقهء انسانى ، يعنى روح و حقيقت انسان ، علاقهء خود را از بدن جسمانى مادى قطع كرد در آن بدن برزخى ، با هم بنحو اتحاد ، تا روز قيامت باقى است و در عالم برزخ يا معذّب به عذاب و عقاب برزخى گرفتار است ؛ يا\r\n","page_name":" 225 ","page_number":225},
  {"content":"\r\n\r\nاست . و مثل : لذّت جماع كردن . كه مدرك آن قوهء لامسه است ؛ و از اين قبيل است ، ملامسه با هر چيز نرمى . و مثل : لذّات از بوهاى خوش ، كه مدرك آن قوّهء شامّه است . و مثل : لذّات از نغمات و صداهاى حسنه ، كه مدرك آن قوّهء سامعه است . و مثل : التذاذ از صور جميله ، كه مدرك آن قوّهء باصره است .\r\n\r\n[ آلام جسمانيّه 
  ]\r\nو « آلام » جسمانيّه هم نقايض امور مذكوره است ؛ يعنى : جوع و عطش يا اكل و شرب مطعومات و مشروبات كريهه . و ملامسه با چيزهاى زبر يا چيزهائى كه خلاف طبيعت باشد . مثل : حرارت شديده و برودت شديده و رسيدن مسمومات\r\n\r\n\r\n","description":"","footnote":"\r\nمتنعّم در ناز و نعمت و روح و ريحان است ؛ و يا از مستضعفين مىباشد كه در عالم برزخ آنها را مهمل مىگذارند و تا روز قيامت هر سه فرقه با همان حال باقيند .\r\nامير المؤمنين ( ع ) مىفرمايد :\r\n« أيها الناس انا خلقنا و اياكم للبقاء لا للفناء لكنكم من دار الى دار تنقلون فتزودوا لما انتم صائرون اليه و خالدون فيه » « ارشاد » شيخ مفيد ( ره ) ، ص 128 ط تبريز .\r\nو وقتى كه روز رستاخيز شد و بدنهاى جسمانى مادى را خداوند عالم از زمين رويانيد ، ارواح بر اجساد مادى خود برمىگردند و براى زندگى ابدى آماده و حاضر مىشوند كه عالم حشر و معاد و موقع رفتن به جنت يا نار است : « فريق الجنة و فريق فى السعير » .\r\nو قطع نظر از براهين عقليه و ادلهء فلسفيه ، كه بر اثبات جسد برزخى قائم است ، دلائل نقليه نيز بر آن قائم و تصريح كرده است . امام صادق ( ع ) با طرق متعدّده قريب به اين مضمون فرموده : « ان ارواح المؤمنين فى اجساد كاجساد هم اذا قدم عليهم القادم من الدنيا عرفهم » . و نيز فرمود : « ان ارواح المؤمنين فى أبدان كابدانهم » . و فرموده : « فاذا قبضه الله - عزّ و جلّ - صير تلك الروح فى قالب كقالبه فى الدنيا فيأكلون و يشربون » .\r\nرجوع شود به « فروع كافى » ج 3 ، ص 343 - 247 ، ط تهران آخوندى .\r\nخوردن و آشاميدن از صفات بدن جسمانى است كه از اجسام لطيفهء برزخى است . و ناگفته نماند كه به جسد مثالى برزخى ، اسمى از الفاظ كهنهء يونانى گذاشتن ، كه از آن در احاديث اهل بيت اطهار ( ع ) اثرى نيست ، بىوجه است و گذشته از آن اعتقاد به اينكه معاد هم با آن بدن خواهد شد ضلالت و گمراهى است .\r\n","page_name":" 226 ","page_number":226},
  {"content":"\r\n\r\nبه بدن و بريدن اعضاء و استشمام بوى ناخوش و شنيدن صداهاى بد و ديدن صورتهاى قبيحهء كريهه .\r\n\r\n[ لذّات روحانيه 
  ]\r\nو امّا « لذّات نفس ناطقه » كه آن را لذّات روحانيّه گويند . چون نفس صحيح دو قوّه دارد : يكى قوّهء علمى ، و ديگرى عملى . لهذا لذّات او هم بر دو قسم است :\r\nيكى لذّاتى كه متعلّق به قوّهء علمى است . مثل : التذاذ از درك حقايق اشياء به نحوى كه مطابق واقع و نفس الامر است : از شناختن مبدء و صفات او و شناختن خود و معاد خود و شناختن ساير حقايق اشياء به نهج حقّ و صواب .\r\nو ديگرى لذّاتى كه متعلّق به قوّهء عملى است . مثل : التذاذ از صفات جميله و اخلاق پسنديده : از توكّل و رضا و زهد و تقوى و اخلاص و انس به خدا و صبر در مصائب و بلا و سخاوت و شجاعت و مروّت و نباهت و يقين و ايمان و وقار و اطمينان ؛ و غير اينها از خصال جميله و افعال مرضيّه .\r\n\r\n[ آلام روحانيّه 
  ]\r\nو آلام آن هم بر دو قسم است : آلامى كه متعلّق به قوّهء علمى اوست . مثل :\r\nتألّم او از جهل بسيط و جهل مركّب « 2 » ، كه امور را به خلاف آنچه است اعتقاد كرده باشد ؛ و آلامى كه متعلّق به قوّهء عملى اوست : از قبيل تألّم او از صفات خبيثه و خصال رذيلهء رديّه . مثل : حسد و بغض و بخل و عداوت و كينه و قساوت و جبر و كبر و عجب و تلبيس و ريا ؛ و غير اينها از ملكات خبيثه .\r\nو هرگاه اين معلوم شد و دانستى كه انسان منقسم است به دو جزء كه :\r\nيكى « بدن » است و يكى « روح » و دانستى كه لذّات و آلام هم از براى انسان بر دو قسم است ، مىفهمى كه « معاد » هم بر دو قسم است : يكى « معاد جسمانى » كه عبارتست از مبعوث شدن بدن و رسيدن آن به لذّات جسمانيّه ، كه عبارتست از\r\n\r\n\r\n","description":"","footnote":"\r\n( 2 ) . سيد شريف جرجانى در كتاب « التعريفات » گويد : « الجهل هو اعتقاد شيء على خلاف ما هو عليه و اعترضوا عليه : بان الجهل قد يكون بالمعدوم و هو ليس بشيء و الجواب عنه انّه شيء فى الذهن . الجهل البسيط : هو عدم العلم عما من شأنه ان يكون عالما . الجهل المركب : هو عبارة عن اعتقاد جازم غير مطابق للواقع » . ص 55 ، اسلامبول 1307 ق .\r\n","page_name":" 227 ","page_number":227},
  {"content":"\r\n\r\n« ثواب » ؛ يا به آلام جسمانيّه كه عبارتست از « عذاب » . و يكى « معاد روحانى » است كه عبارتست از رسيدن روح به لذّات روحانيّه يا به آلام روحانيّه .\r\n\r\n[ معاد 
  ]\r\nقسم اوّل : معاد جسمانى - ثبوت آن متّفق عليه ميان جميع مسلمين ، بلكه مجموع عليه ميان جميع مسلمين ، بلكه مجموع عليه ميان همهء ارباب ملل و شرايع است . بلكه جمعى از ملاحده و دهريّه و تناسخيّه هم انكار معاد جسمانى را نمىكنند .\r\nقسم دوّم : معاد روحانى - جمعى انكار آن را كرده‌اند و آنچه مذهب محقّقين حكماء و مدقّقين ارباب شريعت و فقهاء و متألّهين از عرفا است ، آنست كه هر دو قسم معاد ثابت است . و مىگويند بعد از مفارقت نفس از بدن ، از براى او لذّات يا آلام روحانى خواهد بود ، تا اينكه جناب الهى اموات را زنده گرداند و ارواح ايشان را به ابدان آنها عود فرمايد و بعد از تعلّق ارواح به ابدان ، از براى ايشان هم لذّات جسمانيّه و هم لذّات روحانيّه ، هر دو خواهد بود .\r\nو شكّى نيست كه منافات ميان جمع شدن لذّات و آلام جسمانيّه با لذّات و آلام روحانيّه نيست ، همچنانكه در اين عالم هم جمع هر دو لذّات يا هر دو آلام مىباشد . مثل اينكه جمعى از « اكل » و « شرب » و « جماع » و ساير لذات جسمانيّه از « مسموعات » و « مبصرات » ملتذّ مىشوند « 3 » و مع ذلك از معرفت و علم به حقايق\r\n\r\n\r\n","description":"","footnote":"\r\n( 3 ) . تذكر اين نكته در اينجا شايد خالى از فائده نباشد و آن اين است : جمعى تبعا به بعض فلاسفه خيال كرده‌اند كه « لذّت » عبارت از خروج از حال غير طبيعى است و « الم » عبارت از خروج از حال طبيعى است و در دنيا لذتى وجود ندارد بلكه تمامى آنچه كه لذّت خيال مىشود در حقيقت لذت نيست بلكه دفع آلام است . مثلا : انسان چيزى مىخورد چون دفع الم گرسنگى را مىكند و لذا هر قدر گرسنگى وى زياد باشد از خوردنش آن قدر لذت برايش حاصل مىشود . و از اين مثال تمامى لذات دنيا را مىتوان فهميد كه غير از دفع درد و ناراحتى و رنج و الم چيزى بيشتر نيست .\r\nولى صدر المتألهين ( قدس سرّه ) در كتاب نفيس « اسفار » در فصل بحث در حقيقت الم و لذت اين مطلب را كاملا تحقيق فرموده و اين ادّعاء را باطل ساخته است ، گرچه اين ادّعا موافق مذاق جمعى واقع شده و در كتابهاى خودشان نقل و مورد تصديق قرار داده و ورد زبانهايشان مىباشد ولى اصل مطلب باطل و اين گمان و ظن فاسد است و علت اين گمان آنست : آنها\r\n","page_name":" 228 ","page_number":228},
  {"content":"\r\n\r\nاشياء و انس به خدا و ساير صفات حميده هم ملتذّ مىشوند ، و همچنين جمعى با وجود اينكه مبتلا به آلام جسمانى مىباشند از « جوع » يا « امراض » و « اوجاع » و غير اينها ، به آلام روحانيّه هم مبتلا مىباشند ؛ از قبيل : جهل و جحد و حسد و غير اينها .\r\nو در اينجا شبهه‌اى وارد مىآيد : كه ما مىبينيم كه اكثر مردم به امورى كه شما آنها را آلام روحانيّه مىدانيد مبتلا هستند و مع ذلك از آنها متأذّى نمىشوند و ادراك هيچ المى نمىكنند . مثل : جهل بسيط و جهل مركّب و رياء و تلبيس و حسد و كينه كه اكثر مردم به آن مبتلااند و مع ذلك ادراك هيچ المى نمىكنند .\r\nجواب اين شبهه آنست كه ايشان چون منغمرند در علايق جسمانيّه و منهمك‌اند در غواسق بدنيّه ، و اعمال دنيويّه بر ايشان احاطه نموده و اشتغال متكثّره ايشان را فرو گرفته ، لهذا نفوس ايشان از صفاى اصلى خود خارج شده و از ملايمات و مناسبات خود غافل گرديده و تجرّد او به مادّيت مبدّل شده ؛ لهذا از آن امور مذكوره\r\n\r\n\r\n","description":"","footnote":"\r\n« ما بالعرض » را در مكان ما بالذات اخذ كرده‌اند چون لذت حاصل نمىشود مگر با ادراك ، و لذات حسّيه هم تمام نمىشود مگر با ادراكات حسّيه و ادراك حسّى خصوصا ادراك لمسى حاصل نمىشود مگر با انفعال آلت از ورود ضدّ و وقتى كه كيفيت وارده استقرار يافت انفعال حاصل نمىشود و شعور حاصل نمىگردد و لذّت لمسيّه و غيره حاصل نمىشود مگر در موقع تبدّل حال غير طبيعى و به همين جهت گمان كرده‌اند كه نفس لذّت عبارت از آن انفعال است . و اين ظن باطل است ، زيرا انسان گاه از صورتهاى حسنه و زيبا لذت مىبرد كه هيچ علم بوجود آنها نداشت تا مشتاق ديدار آنها گردد و گفته شود كه با نظر به آنها ضرر اشتياق ديدار آنها را از خود دفع مىكند و الم فراق و هجران را با ديدن آنها از خود دور مىسازد . و همچنين مسألهء علميه‌اى را انسان درك مىكند ، بدون اينكه قبلا در پى طلب آن بوده باشد ، و در تحصيل آن در رنج و تعب بسر برده باشد . مثل اينكه در منحل شدن شبهات مشكله است كه انسان در حل آنها در رنج و زحمت و مشقّت بوده و در تحصيل آنها به تعب و رنج فكرى روزگار گذرانيده تا گفته شود كه استلذاذ به جهت زوال اذيت و آزار فكرى مىباشد كه بعد از حل آن شبهات حاصل مىشود بلكه بدون سابقهء رنج و ألم بدون طلب تحصيل آن مسألهء علميه به مجرد علم رسانيدن به آن لذّت به انسان رخ مىدهد .\r\nو امثال اين قبيل موارد زياد است كه بدون الم و رنج سابق لذت حاصل مىشود ، پس ادّعاى مذكور درست نيست . و راجع به حقيقت لذت و ألم رجوع شود به « اسفار » ، ج 4 ، ص 117 - 118 ، طبع حروفى ايران ؛ و به « انوار نعمانيه » و تعليقات اين جانب ، ج 3 ، ص 115 - 118 ، ط تبريز .\r\n","page_name":" 229 ","page_number":229},
  {"content":"\r\n\r\nمتأذّى نمىشوند و با وجود آنكه آنها آلام ذاتيه‌اند از براى آنها متنبّه نمىشوند . امّا بعد از مفارقت آنها از ابدان و قطع علاقه ايشان از اشغال و امور جسمانيّه ، كمال تألّم از براى آنها حاصل خواهد شد ، به نحوى كه ما فوق نخواهد داشت . و چگونه چنين نباشد ، و حال اينكه جمعى كه در اين عالم فى الجمله صفائى از براى نفوس ايشان بهم رسيده باشد از جهل و اخلاق ذميمه نهايت تأذّى و تألّم را دارند ، به نحوى كه هر يك از اخلاق ذميمه در نفوس ايشان مانند مار عظيمى است كه بر ايشان مسلّط باشد و هر ساعت زهر خود را بر ايشان بريزد . پس معلوم است كه هر كسى را بعد از خرابى بدن و قطع علاقه نفس او بالكليّه از اين خانه و رو آوردن به وطن ، حال او به چه نحو خواهد بود ، هرگاه ملكات ردّيه و صفات ذميمه را كسب كرده باشد . « 4 »\r\nو از آنچه ذكر كرديم ، دليل بر ثبوت معاد روحانى ثابت شد ، زيرا كه هرگاه علم و صفات حسنه ، احداث ملكات فاضله در نفس نكند ؛ و جهل و هر يك از صفات قبيحه ، احداث ملكات موذيه نكند در آن عالم ، پيش از خلق اجساد و بعد از آن ، لذّات و آلام از براى نفس نخواهد بود .\r\nو امّا دليل بر معاد جسمانى قائم است ، هم از « شرع » و هم از « عقل » :\r\nامّا از « شرع » : آيات كثيرهء قرآنيّه و احاديث متواتره نبويّه ، و كثرت آيات و اخبار بحدّى است كه هر كسى از عوام شنيده است و احتياج به ذكر ندارد و ثبوت آن از جانب شارع رسيده و از ضروريّات دين مبين است . و هر كس اقرار به آن\r\n\r\n\r\n","description":"","footnote":"\r\n( 4 ) . خصوصا نظر به تجسم أعمال و افعال و اعتقادات و صفات و ملكات انسانى كه فى الجمله ثابت و محقّق است و اگر تجسّم در تمامى آنها بطور قطع و يقين ثابت نشود ، ولى در اينكه در اكثر آنها تجسّم ثابت و محقّق مىباشد شك و شبهه نيست و احتياجى به خارج كردن بعض آيات و اخبار را از ظواهر آنها نداريم اگر حقيقت غيبت كردن به ما كشف شود خوردن گوشت مردهء برادر مؤمن است كه آيهء شريفه تصريح بر آن فرموده ، نه اينكه تشبيه است .\r\nهر عمل خيرى كه از انسان صادر مىشود انسان آن را در صورت زيبائى به حسب حقيقت عمل و واقع آن در برزخ خواهد يافت و در قبر با آن مأنوس خواهد شد . و هر عمل شرّى كه از انسان صادر بشود آن را در صورت قبيحه وحشتناكى خواهد ديد و او را در قبرش اذيت خواهد كرد . سخن‌چينى عقرب مىشود كه او را مىزند و سعايت افعى است كه او را مىگزد و خوردن مال يتيم ظلما آتش است در بطن خورنده ، و همين طور تمامى اعمال و افعال حسنه و اعتقادات صحيحه را ، در\r\n","page_name":" 230 ","page_number":230},
  {"content":"\r\n\r\nنداشته باشد ، كافر و واجب القتل است ، لهذا هر كه داخل در شريعت است و اقرار به نبوّت محمّد بن عبد اللّه - صلّى اللّه عليه و آله و سلّم - دارد مقرّ است به معاد جسمانى .\r\nو اما دليل « عقلى » :\r\nاوّلا - ثابت شد كه جناب الهى عادل است و در ساحت كبريائى او ظلم را راهى نيست . پس محال است كه در ميان نوع عظيم الشّأن انسان ، ظلم و خلاف حسنات بشود و عدل جناب الهى آن را بگذارد و هيچ اعتنا به او نكند . ليكن ما مىبينيم بعضى بر ديگران ظلم و تعدّى مىكنند و مظلوم در دنيا داد خود را از ظالم نمىگيرد و مقهور تلافى خود را از قاهر نمىكند . پس بايد دار مكافاتى باشد كه مؤاخذه اين ظلمها و تعدّيات بشود و داد مظلومين از ظالمين گرفته شود ، كه اگر گرفته نشود - العياذ باللّه - در عدل الهى خللى بهم خواهد رسيد و اين از جمله محالات است .\r\n\r\n\r\n","description":"","footnote":"\r\nصورت زيبائى در نشائى آخرت انسان خواهد يافت ، زيرا تمامى آنها در اين نشأئى دنيا از انسان صادر مىشود براى آنها واقع و حقيقتى در باطن اين نشأهء و لبّ و ملكوت آن موجود است و آن حقايق براى انسان در باطن اين دنيا منكشف خواهد شد وقتى كه انسان از اين دنيا به طرف آخرت كوچ كند تمامى آنها را خواهد ديد ؛ چنانچه خداوند مىفرمايد :  « يَعْلَمُونَ ظاهِراً مِنَ الْحَياةِ الدُّنْيا وَ هُمْ عَنِ الْآخِرَةِ هُمْ غافِلُونَ . »  [ الروم 30 / 7 
  ] و باز مىفرمايد :  « وَ وَجَدُوا ما عَمِلُوا حاضِراً . »  [ الكهف 18 / 49 
  ] آنچه عمل كرده‌اند خود آن را خواهند ديد و عمل خودش جزاى آنست نه اينكه جزا غير از عمل باشد و تدبّر بيشتر در آيات شريفهء قرآنى و احاديث وارده از اهل بيت اطهار - عليهم اسلام - اين مطلب را به خوبى به انسان روشن مىكند .\r\nخداوند مىفرمايد :  « إِنَّما تُجْزَوْنَ ما كُنْتُمْ تَعْمَلُونَ » .  [ الطور 52 / 16 
  ] در آيهء شريفه حذف و تقدير نيست كه بعضى از مفسّرين خيال كرده ، بلكه جزاء نفس عمل است .\r\nروزه گرفتن دو نفر دختر و غيبت كردن آنها و مردى از كسان آنها روزه گرفتن دختران را بر رسول اللّه ( ص ) خبر داده و در اخبار وارد است رسول اللّه ( ص ) فرمودند كه : « آنها روزه نبوده‌اند ، چطور روزه بوده‌اند در صورتى كه گوشت مردم را مىخوردند و به آن مرد امر فرمود : برگرد و به آنها بگو قى كنند . آن مرد برگشت و به آن دو دختر امر پيغمبر اكرم ( ص ) را رسانيد و هر يك از دختران پارچهء خونى قى كردند » ، رجوع شود به « نوار نعمانيه » ؛ و به تعليقات اين جانب ، ج 3 ، ص 6 ، ط تبريز .\r\n","page_name":" 231 ","page_number":231},
  {"content":"\r\n\r\nثانيا - اينكه ثابت شد كه خلقت بنى نوع انسانى كه چشم و چراغ عالميانست ، عبث نيست و مع ذلك ما در اين عالم مىبينيم كه بعضى مطيعند و بعضى عاصى ؛ بعضى محسن‌اند و بعضى مسيء ؛ بعضى دائم در عبادات و اطاعات و بعضى هميشه در معاصى و سيّئات ؛ جمعى در خيرات و مبرّات و گروهى در ظلم و خطيئات ؛ طايفه‌اى در رضاى الهى و فرقه‌اى در طغيان و گمراهى ؛ طبقه‌اى در نيكى و خيرخواهى و زمره‌اى در ملاهى و مناهى و مع ذلك مىبينيم همه مىميرند و در اين عالم جزاى اعمال هر يك به او نمىرسد . پس اگر عالمى ديگر نباشد كه به هر يك از طبقات انسانى جزاى ايشان داده شود ، هرآينه خلقت اين نوع عظيم الشأن « عبث » و « سفه » خواهد بود .\r\nثالثا - اينكه شكّى نيست كه اجتماع هر دو « معاد » با يكديگر و ثبوت هر دو لذّات يا آلام با هم و جمع ميان هر دو سعادت با شقاوت ، در باب « تكليف » أتمّ و در « وعد » و « وعيد » ادخل است .\r\n\r\n\r\n","description":"","footnote":"","page_name":" 232 ","page_number":232}
  ]