[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nحكمت عملى\r\nيا\r\nاخلاق مرتضوى\r\nصد كلام از كلمات قصار سيدالموحدين و سرالعارفين\r\nاميرالمومنين امام على عليه السلام\r\nشرح و ترجمه\r\nمحى الدين ميرزا مهدى الهى قمشه‌اى قدس سره\r\nمقدمه و تعليقات\r\nابوالفضائل\r\nعلامه حسن حسن زاده آملى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nنشر الف . لام . ميم\r\nنام كتاب : حكمت عملى\r\nمؤلف : حضرت علامه حسن زاده آملى\r\nناشر : الف لام ميم\r\nتاريخ چاپ : زمستان 1385\r\nنوبت چاپ : اول\r\nچاپ : نويد اسلام\r\nتيراژ : 5000 نسخه\r\nقطع : وزيرى\r\nقيمت : 1200 تومان\r\nشابك : 1 - 9 - 95625 - 964\r\nISBN : 964 - 95625 - 9 - 1\r\nمركز پخش :\r\nقم / خيابان ارم / پاساژ قدس / پلاك 84 - تلفن : 7739525\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nفهرست\r\nفهرست 5\r\nنامهء اوّل 8\r\nنامهء دوم 19\r\nمقالات 39\r\nمقالهء يكم 40\r\nدر معرفت خدا 40\r\nمقالهء دوم 50\r\nدر توحيد خدا و اخلاص به درگاه الهى عزّ سلطانه 50\r\nمقالهء سوم 59\r\nايمان به خدا و عالم غيب ما فوق الطبيعة 59\r\nمقالهء چهارم 71\r\nعلامات و صفات اهل ايمان و مراتب يقين و اوصاف پاكان 71\r\nمقالهء پنجم 79\r\nتربيت و تهذيب نفس ناطقه 79\r\nمقالهء ششم 88\r\nاخلاق فاضله و وفا و صفا و حفظ قول و عهد بين خدا و خلق 88\r\nمقالهء هفتم 98\r\nحقيقت دنيا و فراغ نفوس قدسى از شواغل و موانع جسمانى عالم طبيعت 98\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nمقالهء هشتم 108\r\nدر سعادت حقيقى و لذّات روحانى و حبّ و ذكر و اشتياق به خدا 108\r\nمقالهء نهم 115\r\nاحسان به خلق ، به مال و جاه و قدرت و زبان و غيره 115\r\nمقالهء دهم 121\r\nامور اجتماعى 121\r\nخاتمهء مقالات 127\r\nدرّ منثور از كلمات قصار 127\r\nنصيحت حضرت أمير المؤمنين عليه السّلام و ختم كتاب 140\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nهو اللّه بعد از ارتحال استادم متألّه صمدانى جناب ميرزا مهدى الهى قمشه‌اى روحي له الفداء چند تلگرام تسليت از دوستانى به ما رسيده است ، اين دو نامه در جواب دو تلگرام است كه هريك شمّه‌اى از بيوگرافى آن بزرگوار رضوان اللّه عليه را دربر دارد .\r\n\r\n","description":"","footnote":"","page_name":" 7 ","page_number":7},
  {"content":"\r\n\r\n\r\nنامهء اوّل\r\nباسم اللّه خير الأسماء\r\n    يا أَيَّتُهَا النَّفْسُ الْمُطْمَئِنَّةُ * ارْجِعِي إِلى رَبِّكِ راضِيَةً مَرْضِيَّةً * فَادْخُلِي فِي عِبادِي * وَ ادْخُلِي جَنَّتِي     .\r\n من مرغ باغ عالم قدسم الهيا * زان آشيان به گلشن رضوانم آرزوست \r\nلطف جناب دوست موجب تسلّى خاطر و تشفّى دل گرديد ، آرى ؛\r\n لطف از تو و بو ز مشك و نور از خورشيد * رسمى است قديم و عادتى معهود است \r\nمرقومه‌اى كه نفحات انس شقائق كلماتش مشام روح را معطر ساخت ، و انوار ازهار حدائقش حدقه ديدگان را منوّر ، زيارت شد . نوشته‌اى كه مشتمل بر انواع تفضّل و اكرام بود ، و رقيمه‌اى كه حاكى از وفور ايمان و خلوص اعتقاد . كتب اللّه تعالى عليكم الرّحمة و جزاكم خيرا . يا رب دعاى خسته دلان مستجاب كن .\r\n از هركرانه تير دعا كرده‌ام روان * باشد كزان ميان يكى كارگر شود \r\nبه حكم « الأرواح جنود مجنّدة » كه دوست ما را با استاد گرامى الهى قمشه‌اى اعلى اللّه تعالى درجاته الفت در غيب و ارادت بىريب بود ، و نيز تذكره اولياء اللّه سبب جلاى آينه دل و نزول بركات است ، از مرحوم الهى سخن بگوييم :\r\nآن بزرگوار به نام مهدى و به لقب محيى الدين بود و در اشعارش الهى تخلّص مىكرد . و در تحت مراقبت پدرى عالم بيدار به نام ملّا ابو الحسن تربيت شد .\r\nاصلا از سادات بحرين و از بيت علم و عرفان و زهد و تقوى بود . نياكانش در زمان نادرشاه از بحرين به قمشه « شهرضاى فعلى » آمدند و در آنجا مقيم شدند لذا به\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nالهى قمشه‌اى شهرت داشت .\r\nبارها به اين بنده مىفرمود كه من اصلا از سادات بحرينم ولى چون در كسوت متعارف فعلى كه اختصاص به شيخ دارد شناخته شدم از تبديل عمامه سفيد به سياه خوددارى مىكنم . اين چند نكته را در شرح حالش در مقدّمه ترجمه فصوص و در نغمه عشّاق صفحه 367 آورده است :\r\n من آن رخشنده شمعم كه آتش عشق * مرا دل سوزد و پروانه را پر\r\nالهى طبع و مهدى نام و در عشق * لقب گرديد محيى الدين مقرر\r\nپدر دانشورى بد بو الحسن نام * چو شيخ خارقان جانش منوّر\r\nنبردى گر سبق در شهرت عشق * كجا زان بو الحسن بوده است كمتر\r\nسرشتى بود او را نيك‌خويى * الهى بود وى را پاك گوهر\r\nتو گويى در ازال بگرفته تعليم * صفا و زهد و تقواى اباذر\r\nنياكان بودم از سادات بحرين * ز حفّاظ قرآن قرّاء دفتر\r\nزمانه خواندشان در شهر قمشه * به دور نادر آن مرد دلاور \r\n( تا آخر . . . )\r\nپس از طىّ مراحل مقدماتى به ادراك محاضر و مجالس درس و بحث اساتيد بزرگى چون مرحوم آقا بزرگ حكيم خراسانى و مرحوم عارف آقا شيخ اسد اللّه يزدى ، و مرحوم برسى ، و مرحوم آقا حسين فقيه خراسانى ، و مرحوم ملا محمّد على معروف به حاجى فاضل ، و مرحوم محمّد هادى فرزانه قمشه‌اى و غيرهم قدّس اللّه تعالى اسرارهم توفيق يافت و از آن خرمنهاى فيض الهى توشه برداشت و سرمايه علمى گرد آورد . و بر اثر استعداد فطرى از سرمايهء علمى خود كسب بسزا و تجارت شايانى كرد كه تفسير و ترجمهء قرآن كريم ، و نيز ترجمه و تفسير صحيفهء سجّاديه ، و ترجمهء مفاتيح الجنان ، و ترجمه و تفسير چند خطبه و كلمات قصار سيّد الوصيّين و برهان الموحّدين و امام العارفين على أمير المؤمنين عليه السّلام به نظم و نثر ، و نيز تصحيح تفسير ابو الفتوح رازى و تعليقات بر آن ، و نيز ترجمه و شرح فصوص معلّم ثانى فارابى ، و نيز حكمت الهى عام و خاص ، و نيز نغمهء الهى و نغمهء حسينى و نغمهء عشّاق كه هريك از اين مؤلّفات عشر مكرّر به طبع رسيده است ، و نيز شاگردانى كه تربيت\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nكرده است از بركات آن تجارت است .\r\nشبهاى جمعه جلسهء تفسير داشت جمعى از خصّيصين از آن محضر مبارك خصوصى بهره مىگرفتند ، و اين بنده نيز افتخار شركت داشت .\r\nدر احياى معارف حقّه كوشا بود گاه به تفسير و گاه به تحرير و گاه به تدريس .\r\nسبحان اللّه از اوّل تا آخر كليّات ديوانش و در همهء تأليفاتش يك كلمه لغو نمىيابى . ديوانش از فاتحه تا خاتمه شور و نوا و سوز و گداز است خدا گواه است كه محضرش نيز همچنين بود .\r\nبيش از ده سال با او حشر داشتم يك كلمهء ناروا و يك حرف ناسزا و يك جمله بيهوده از او نشنيدم چه گريه‌ها و زارىها از او ديدم ، و چه اندرزها از او به يادگار دارم . و چه خاطرات و چه حالات و چه و چه و . . . .\r\nكلمهء فحش او « خواهرنامرد بود » مىفرمود : خواهرنامردها چه مىكنند . و يا فلان خواهرنامرد چه گفت . بارها با تبسّم مىفرمود : فحش من خواهرنامرد است . و اين بنده جز تلفّظ به اين لفظ فحش هيچ فحشى دربارهء كسى از او نشنيدم . مىفرمود : بعد از مرگ ما تأليفات و اشعار ما قدر و قيمت پيدا مىكنند .\r\nدر قانون شيخ الرّئيس دست داشت و در طهران آن را تدريس مىكرد . طبعش بسيار لطيف بود . از طلعت ديوانش فروغ انّ من الشّعر لحكمة ساطع است ، و از طلاقت بيانش شروق انّ من البيان لسحرا طالع . نازكى اشعارش خود برهان ناطق است ، و تقريظ مرحوم ملك الشّعراى بهار كه در ابتداى نغمهء عشّاق ثبت است شاهدى صادق .\r\nاين بنده گوينده‌اى را از معاصرين نمىشناسد كه آن همه مضامين رفيع حكمت و معانى منيع عرفان را به اين سبك روان به رشتهء نظم كشيده باشد لذا با هيچ يك از دواوين معاصرين جز به ديوان درج درر حقائق الهى خو نكرده است .\r\n دقيقه‌هاى معانيش در سواد حروف * چو در سياهى شب روشنى پروين بود \r\nو خود از طراوت گفتار نغز پر مغزش لذّت مىبرد كه مىفرمود :\r\n سخن مدّعيان نغز و لطيف است ولى * غير شعر تو الهى دل ما نگشايد \r\n\r\n","description":"","footnote":"","page_name":" 10 ","page_number":10},
  {"content":"\r\n\r\nو مىفرمود :\r\n نظم چون آب روان افشاند بر خاك شما * دل هواى آتشين لعل سخن گوى شما \r\nاين شعر يكى از ابياتى است كه در ستايش استادش حكيم آقا بزرگ فرموده است ، و مىفرمود :\r\n گفتم الهى در غزل مدحى ز سلطان ازل * كان شه به چشم مرحمت بنوازد و بخشد صله \r\nبه خلوت شب و بيدارى سحر و گفتگوى با ماه و ستارگان بسيار انس داشت و قسمت اعظم غزلياتش در اين موضوع است :\r\n بيا تا ساعتى در شام تاريك * ز اشك ديده پيماييم ساغر\r\nبيا تا در دل شب با دل خويش * سخن گوييم از آن پرناز دلبر \r\nدر نغمهء الهى چهل و چهار بيت دربارهء شب آورده كه چشم شب‌نشينان بساط قرب دوست بدان روشن مىگردد .\r\nمطلعش اينست :\r\n شب آمد شب رفيق دردمندان * شب آمد شب حريف مستمندان\r\nشب آمد شب كه نالد عاشق زار * گهى از دست دل گاهى ز دلدار \r\n( تا آخر . . . )\r\nدر اين اواخر به قم مشرّف شده بودند ، و به بنده افتخار خدمت دادند ، قضا را يكى از دوستان نيز مهمان بنده بود چون صبح فرا رسيد آن دوست چه قدر از سحر الهى سخن گفت .\r\nدر اكثر تابستانها به مشهد رضوى تشرّف حاصل مىكرد ، و مىفرمود : هر وقت امام مرا خواسته مىروم و هنوز بىدعوت نرفتم ، دعوتش اينكه مثلا خواب مىبينم در رواق و ايوان آن حضرتم و از اين گونه خواب‌ها و عبارت‌ها كه كارت دعوتم هست .\r\nبارى مىفرمود : سالى كه به مكّه مشرّف شدم به اقتضاى جنبهء بشرى از دورى اهل و عيال در اثر طول زمان به تشويش و خيال افتادم خوابى ديدم كه در عالم خواب\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nاين بيت بابا طاهر را برايم مىخواندند :\r\n خوشا آنان كه اللّه يارشان بى * توكلّت على اللّه كارشان بى \r\nدر ديوان باباطاهر مصراع دوم چنين است « به حمد و قل هو اللّه كارشان بى » ولى به اقتضاى مقام « به حمد و قل هو اللّه » تبديل به « توكلّت على اللّه » شد .\r\nبه اين بنده مىفرمود : شما خير مىبينيد كه نسبت به اساتيد خود اين همه فروتنى و مهربانى داريد .\r\nدرس ما را بعد از نماز مغرب و عشاء مىفرمود كه به تعبير لطيفشان تدريس ما به جاى تعقيبات نماز ما باشد . ما نيز نماز را با ايشان در منزلش مىخوانديم و به آن بزرگوار اقتدا مىكرديم . امّا نماز مىخواند . در قنوت گريه‌ها مىكرد . گويا الآن آن نغمهء الهىاش را در حال قنوت مىشنوم كه با گردن كج و صوت حزين و آهنگى جانفزا و دلربا همراه با درر غلطان قطرات اشك مىگويد :\r\nالهى و ربّى من لى غيرك أسئله كشف ضرّى و النّظر فى أمرى .\r\nسبحان اللّه اين روح فرشته‌خوى ، اين عالم ربّانى ، اين عارف صمدانى ، اين مفسّر قرآن ، اين صاحب آن همه بيانات عرشى ، اين داراى آن همه اشك و آه و سوز و گداز ، اين چشم از زخارف دنيا پوشيده ، و ديده به ديدار لقاء اللّه دوخته ، محسود شيخ بىمايه‌اى شده بود فقط به دنيازدگى و براى گرمى معركه در ميان تنى چند اشباه الرجال و لا رجال زخم زبان به مانند الهى مىزد .\r\nمرحوم استاد قمشه‌اى طعن آن حسود را برايم نقل كرد ولى خداى عليم شاهد است كه با چه حال ابتهاج و تبسّم و شادمانگى حكايت كرد و باز براى حسود دلسوزى مىكرد و مىفرمود كه اين خواهرنامردها دل به چه خوش كرده‌اند ؟ !\r\nو براستى گفتار بلند جناب شيخ الرئيس تغمّده اللّه تعالى برحمته كه در مقامات العارفين اشارات فرمود :\r\nالعارف هشّ بشّ بسّام و كيف لا يهشّ و هو فرحان بالحق .\r\nدر مرحوم آقاى استاد الهى قمشه‌اى برايم به نحو كامل تجلّى كرده است .\r\nو جناب آقاى الهى در ازاى طعن آن شيخ حسود كارى كه كرده بود اين بود كه\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nاين غزل را بسرود :\r\n اى شيخ مزن طعنه به گفتار الهى * ذوقى طلب از جذبه اشعار الهى\r\nهرنكته كه در نظم الهى است حديثى است * از دفتر معشوق و ز انوار الهى\r\nافروخته جان ز آتش عشق است و عجب نيست * روشن دلى از شمع شرربار الهى\r\nهرمرغ زند نغمه‌اى از شوق در اين باغ * آيد به تفرّج سوى گلزار الهى\r\nگر طعنه زند صوفى و گر شيخ نرنجيم * غافل بود از مخزن اسرار الهى\r\nاز مردم آزاده و ارباب صفا پرس * لطف سخن و طبع گهربار الهى\r\nهرعالم ربّانى و هرصوفى صافى است * پاك از حسد و شيد بود يار الهى\r\nراز دلم از نالهء جانسوز توان يافت * گر بشنوى آهنگ دل زار الهى\r\nمن ذرّه خورشيد تو اى شاهد غيبم * با عشق تو افتاده سر و كار الهى \r\nالبته هركسى محسود اين و آن نمىشود مگر شخصيّت بارزى باشد . اين خود دليل بر علوّ مقام محسودين است .\r\nدر كتاب شريف كافى ثقة الإسلام كلينى اعلى اللّه تعالى مقاماته درباره ائمهء اطهار عليهم السّلام بابى است به عنوان « باب انّهم المحسودون الذين ذكرهم اللّه تعالى » .\r\nو در اين باب كلينى به اسنادش روايت مىكند : عن الكنانى قال : سألت أبا عبد اللّه عليه السّلام عن قول اللّه عزّ و جلّ  أَمْ يَحْسُدُونَ النَّاسَ عَلى ما آتاهُمُ اللَّهُ مِنْ فَضْلِهِ  فقال : يا\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nابا الصباح نحن و اللّه الناس المحسودون « 1 » .\r\nيعنى ابو الصباح كنانى گفت : از امام صادق عليه السّلام پرسيدم اينكه خداى عزّ و جلّ فرمود :\r\nآيا حسد مىورزند مردمى را بر آنچه كه خدا از فضلش به ايشان داده است ، اين مردم كيانند ؟ امام فرمود : اى ابو الصباح قسم به خدا آن مردم محسود ماييم .\r\nدخانيات استعمال نمىكرد و مىفرمود : مشق خط من قليان كشيدن است هروقت بخواهم قليان بكشم مشق خط مىكنم و به همين جهت خطش زيبا شده بود و خوش مىنوشت و از آقاى ميرخانى تعليم خط مىگرفت .\r\nيكى از آثار مرحوم الهى قمشه‌اى تصحيح دوبيتىهاى باباطاهر عريان قدّس سرّه است كه به قطع جيبى به طبع رسيده است . و مىفرمود : همه ديوانها فداى گفته‌هاى سنايى و مولوى و نظامى و سعدى و حافظ و جامى و همه فداى اين يك دو بيت بابا طاهر عريان :\r\n خوشا آنان كه اللّه يارشان بى * به حمد و قل هو اللّه كارشان بى\r\nخوشا آنان كه دائم در نمازند * بهشت جاودان بازارشان بى \r\nدر ميان اساتيدش از مرحوم آقا بزرگ حكيم قدّس سرّه بسيار سخن به ميان مىآورد و بسيار نام آن بزرگوار را مىبرد و از او كشف و كرامت نقل مىكرد برخى از فرمايشاتش را دربارهء آن مرد عالىشأن عليحده نوشته دارم . و در غزلى او را ستوده كه عنوانش اين است :\r\n« غزل آفتاب عشق »\r\nاين غزل را در ستايش حضرت استاد خود سيّد اجلّ معلّم الحكمة البرهانيّة و الاشراقيّة العلميّة و العمليّة ، آقاى آقا بزرگ خراسانى قدّس سرّه العالى سروده‌ام .\r\n اى جمال دانش و دين پرتو روى شما * آفتاب عشق و ايمان تابد از كوى شما \r\nتا آخر « ص 430 كليات ديوان الهى »\r\nو چند تن از اساتيد ديگرش را در شرح حالش نام برده « صفحه 369 ديوانش » كه\r\n\r\n\r\n","description":"","footnote":"\r\n( 1 ) . الوافى ، ج 2 ، ص 124 .\r\n","page_name":" 14 ","page_number":14},
  {"content":"\r\n\r\nفرموده :\r\n گهى ز انوار درس فقه و حكمت * از آن دانشوران عرش محضر\r\nحكيم آقا بزرگ نغز گفتار * به حكمت نكته سنج و ذوق پرور\r\nفقيه آقا حسين و شيخ عارف * هم از برسى و استادان ديگر \r\nو مرحوم فرزانه را نيز در اين بيت آورده :\r\n همان نصر اللّه و فرزانه استاد * به خلقان هادى شرع پيمبر \r\nمىفرمود كه انفاس قدسى استاد بزرگوار ما مرحوم آقا بزرگ رضوان اللّه تعالى عليه آنچنان در ما اثر گذاشته بود كه وقتى غنچهء گلى را مشاهده مىكرديم به طورى تجليات حقّ جلّ و على را در آن متجلّى مىديديم كه مىخواستيم آن را سجده كنيم .\r\nكتاب و كتابخانه‌اى نداشت و بسيارى از كتاب‌هايش را در زمان حياتش بفروخت و خود كتاب و كتابخانه متحرك بود ، گفتار از خودش مىجوشيد .\r\nنسخه‌اى از حكمت ابن كمونه داشت كه مرحوم ميرزا طاهر تنكابنى از ايشان ابتياع كرد و اكنون در كتابخانهء مجلس طهران است و نسخه عكسى آن در تصرف راقم است .\r\nبسيار قانع بود ملبسش عادى ، و مسكنش عادىتر . سقف خانه‌اش حصير و چوب هيزمى بود و برق نكشيده بود و مىفرمود : برق را در پشت بام كشيده‌ايم . مرادش لامپهاى گوناگون سقف ميناى آسمان يعنى ستارگان بود ، گوئيا مرحوم شوكت دربارهء او فرمود :\r\n بس كه شد شهد قناعت فرش در كاشانه‌ام * نيشكر گردد اگر پيچى حصير خانه‌ام \r\nوقتى در مدرسهء مروى طهران ايشان را ناهارى دعوت كردم ، با كمال گشاده‌رويى و آقايى پذيرفتند ، و اين بنده به وضع طلبگى ناهارى در حجره تهيه كرده است با چه بزرگوارى ناهار ميل كردند و دعاى خير در حقّ ما فرمود كه اكنون از تذكّر آن صحنه منفعلم .\r\nفرزند برومندش دوست فاضل بزرگوارم ثقة الإسلام نظام الدّين الهى ، سخت به\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nضعف اعصاب مبتلا شده بود و هنوز هم گرفتار اين بيمارى است بطورى كه پيرتر از پدرش شده است ، مرحوم الهى او را تسلّى مىداد كه فرزندم در خرق اين سفينه مصلحتى است و داستان خضر و موسى عليهما السّلام و خرق سفينه را كه در سورهء كهف قرآن كريم آمده است برايش بازگو مىفرمود .\r\nوقتى يكى از اساتيد بزرگوارم متّع اللّه المسلمين به طول بقائه به اين بنده مىفرمود كه به آمل نرو ضايع مىشوى ، مرحوم الهى فرمود : برو كه اگر امثال شما حمايت دين را به عهده نگيرند مبادا . . . .\r\nمقامات و مناصب عاريت دنيوى كه اگر فرضا آنها را وفا و ثبات و دوام باشد تا لب گور بيش نيست ، در چشم توحيد او ارزش پشيزى نداشت ، و مىفرمود :\r\n جهان كشور من خدا شاه من * نداند جز اين قلب آگاه من \r\nدر همه مدتى كه با او حشر داشتم فقط يك بار سخنى به ظاهر تلخ و ناگوار و در معنى بسيار بسيار شيرين و گوارا به اين بنده فرمود . و واقعه‌اش اينكه :\r\nيكى از شركاى درس در مجلس درس آن بزرگوار آهسته به من گفت : من اشكالى بر اين مطلب دارم . اين بنده رو به جناب آقاى الهى كرده است و عرض نمود كه جناب آقا ! اين آقا اشكالى دارد ، در جواب به بنده فرموده است : مگر شما زبان آقا هستيد ؟ چقدر اين جمله ادبم كرد و برايم كار رسيد كه هنوز حلقهء گوشم مىباشد . رحمة اللّه تعالى عليه .\r\n عقل دشنامم دهد من راضيم * چونكه فيضى بخشد از فياضيم \r\nوقتى در جلسه درس كف پايش را بوسيدم و خودش در ابتدا توجّه نداشت ، بنده در كنارش دوزانو نشسته بودم و ايشان چهارزانو لذا توفيق بوسيدن كف پايش را يافتم ، بعد از بوسيدنم ناراحت شد و با من مواجه شد و فرمود :\r\nآقا چرا اينطور مىكنى ؟ عرض كردم آقا حقّ شما بر من بسيار عظيم است نمىدانم چه كنم مگر به اين تقبيل دلم تشفّى يابد و آرام گيرد ، و خودم را لايق نمىبينم كه دست مبارك شما را ببوسم . و چون بدن مباركش را به خاك مىسپرديم پاهايش را اين بنده در بغل گرفته بود و به ياد آن شب افتادم كه كف پايش را بوسيدم خواستم در كنار تربتش تجديد عهد كنم ولى حضور مردم مانعم\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nشد .\r\nچون بدن مرحوم الهى به خاك سپرده شد و هنوز لحد نچيده بودند جناب استاد علامه طباطبايى تشريف آوردند و در كنار قبرش نشستند و دستمال در دست گرفتند و بسيار گريستند . در شب پنجشنبه 27 ارديبهشت 1352 كه دو شب از وفات آن بزرگوار گذشته بود در محضر پر فيض جناب استاد علامه طباطبايى بوديم كه دوره‌اى داشتيم جناب آقاى طباطبايى فرمودند : در اين سال دو فرد روحانى كه خيلى به روحانيت آنها ايمان داشتم از دست ايران بدر رفت . يكى مرحوم آقاى آملى آية اللّه حاج شيخ محمد تقى آملى رضوان اللّه عليه و ديگر مرحوم آقاى قمشه‌اى .\r\nمرحوم آقاى قمشه‌اى بارها در عظمت شأن نهج البلاغه مىفرمود : برويم بهشت نهج البلاغه را خدمت أمير المؤمنين عليه السّلام درس بخوانيم تا بفهميم آن حضرت چه فرموده است . همين فرمايشش را فرزندش آقا نظام الدّين سابق الذّكر كه بعد از مراسم روز هفت مرحوم الهى از كنار تربتش در وادى السّلام قم بدر مىآمديم و خداحافظى مىكرديم به ما فرمود : آقايم رفت خدمت أمير المؤمنين عليه السّلام نهج البلاغه بخواند .\r\nدر روز مراسم هفت نيز جناب آقاى طباطبايى تشريف داشتند و تنى چند از روحانيّون و مردم حق‌شناس و وظيفه‌شناس قمشه در مراسم روز هفت شركت داشتند و در قمشه نيز تجليل بسيار شايان و بسزا كرده بودند . از طرف جناب استاد بزرگوارم حضرت آقاى علامه ميرزا احمد آشتيانى در مسجد ارك طهران مجلس ترحيم بسيار سنگين و مجلّلى منعقد شده بود .\r\nجنازه‌اش را بسيار ساده و بىهياهو و بىتشريفات از طهران به قم آوردند . آية اللّه آقاى اراكى معروف قم دست آورد و آستين مرا گرفت و پرسيد : اين جنازه كيست كه دارند مىبرند ؟ گفتم : مرحوم آقاى قمشه‌اى . گفت : قمشه‌اى معروف كه تفسير قرآن نوشت ؟ گفتم : آرى . گفت : پس چرا وضع تشييع و تشريفات جنازه‌اش اينقدر ساده بود .\r\nمرحوم الهى در روز آخر عمرش تدريس فرمود ، و درسش تا آخرين روز\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nزندگيش ترك نشده بود و در آن روز سرحال بود و هيچ آثار بيمارى نداشت و چون شب فرا رسيد كه خيلى به شب و سحر انس و علاقه داشت داعى حق را لبّيك گفت . يعنى در شب سه شنبه دوازدهم ربيع الثّانى 1393 هجرى قمرى مطابق 25 / 2 / 1352 هجرى شمسى مخاطب به خطاب :\r\n    يا أَيَّتُهَا النَّفْسُ الْمُطْمَئِنَّةُ * ارْجِعِي إِلى رَبِّكِ راضِيَةً مَرْضِيَّةً * فَادْخُلِي فِي عِبادِي * وَ ادْخُلِي جَنَّتِي     شده است . و در فرداى آن شب از طهران به قم جنازه‌اش حمل و در وادى السّلام به خاك سپرده شد ،  وَ اللَّهُ يَدْعُوا *   إِلى دارِ السَّلامِ   لَهُمْ دارُ السَّلامِ عِنْدَ رَبِّهِمْ وَ هُوَ وَلِيُّهُمْ بِما كانُوا يَعْمَلُونَ  ،  إِنَّا لِلَّهِ وَ إِنَّا إِلَيْهِ راجِعُونَ  .\r\nاين چند جمله كه از خامهء نارساى اين خام به تحرير افتاد در حقيقت ، نامهء سركار اين بنده را به حرف آورد .\r\n روى تو ديدم سخنم روى داد * ز آينه طوطى به سخن در فتاد \r\nجمعه 13 ، ج 1 ، سنهء 1393 هجرى قمرى\r\n25 / 3 / 1352 شمسى\r\nقم - حسن حسن‌زاده آملى\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n\r\nنامهء دوم\r\nباسم اللّه خير الأسماء\r\n وَ مَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً  « 1 »\r\n يَرْفَعِ اللَّهُ الَّذِينَ آمَنُوا مِنْكُمْ وَ الَّذِينَ أُوتُوا الْعِلْمَ دَرَجاتٍ  « 2 »\r\n ز دام طبيعت پريدن خوش است * گل از باغ لاهوت چيدن خوش است\r\nبه كاخ تجرّد نشستن نكو است * در آنجا رخ يار ديدن خوش است\r\nمى عشق نوشيدن از دست يار * از آن باده جان پروريدن خوش است\r\nنسيمى وزد تا ز باغ وصال * چو گل جامه تن دريدن خوش است\r\nتويى خوش نوا مرغ باغ الست * در آن آشيان آرميدن خوش است\r\nپر و بال دانش گشودن روا است * ز دام علائق رهيدن خوش است\r\nاز اين شهر و اين خانه تا كوى دوست * چو آهوى وحشى دويدن خوش است\r\nاز اين ديو و دد مردم پر غرور * همى كنج غربت خزيدن خوش است\r\nهمه‌شب به اميد صبح وصال * چو نى ناله از دل كشيدن خوش است\r\nالهى ز شوق غزالان عشق * به صحراى وحدت چريدن خوش است \r\nكلمه‌اى چند از عزيزان بود يا روح و ريحان از گلشن رضوان كه دماغ پرور و آرامش خاطر بود . سوگ الهى با دل دوستان افضل و امجد معادى و محمّد چه كرد كه از هردرى بهانه مىگيرند و نامه تعزيت به اين مرغ پر شكسته پا بسته محبوس در قفس مىفرستند . خداى متعالى دوستانم را به جنّت لقايش متنعّم و مخلّد بدارد . آمين و\r\n\r\n\r\n","description":"","footnote":"\r\n( 1 ) . بقره / 270\r\n( 2 ) . مجادله / 12\r\n","page_name":" 19 ","page_number":19},
  {"content":"\r\n\r\nيرحم اللّه عبدا قال آمينا .\r\n اميد هست كز اثر اين دعا و سوز * مأمول دل به چشم خلايق شود چو روز \r\nدر ميان اساتيدم دو تن به نام الهى بودند :\r\nيكى آيت حق عارف باللّه حكيم متألّه كامل مكمّل فقيه متبحّر سالك مجذوب فناى در توحيد جناب محمّد حسن آقاى الهى طباطبايى تبريزى ، و ديگر محيى الدّين عارف بزرگوار عالم ربّانى حكيم عالى مقدار صاحب تصانيف كثيره حافظ عصر شاعر مفلق مجذوب سالك حضرت حاج ميرزا مهدى الهى قمشه‌اى اعلى اللّه تعالى مقامهما و رفع درجاتهما .\r\nدر سوگ اين دو الهى ؛\r\n همى گويم الهى يا الهى * تو از سوز دل زارم گواهى \r\nهجران الهى طباطبايى سخت برايم سنگين بود كه ديرى نگذشت به هجران الهى قمشه‌اى نيز مبتلا شدم .\r\n گفتم كه سوز آتش دل كم شود به اشك * آن سوز كم نگشت و از آنم بتر بسوخت \r\nاين بنده در شهريور هزار و سيصد و بيست و نه شمسى براى ادامهء تحصيل از آمل به طهران آمده بودم در چندين حلقهء درس و مجلس بحث شركت كردم هيچ يك را در تدريس به خوبى آيتين محمّد آقاى غروى و عزيز اللّه طبرسى رضوان اللّه تعالى عليهما در آمل نيافته بودم حتى بعضى را در فهم كتاب عاجز و از ادراك مطلب بسيار دور ديدم تا به محضر شريف عالم ربّانى حكيم صمدانى فقيه ماهر استادم مرحوم حاج شيخ محمّد تقى آملى قدّس سرّه تشرّف حاصل كردم ماجرا را به معظّم له بازگو كردم ايشان دو تن را به بنده معرفى كردند : يكى علامه بزرگوار فخر الإسلام آية اللّه حاج ميرزا ابو الحسن شعرانى متّع اللّه تعالى علماء المسلمين به طول بقائه ، و ديگر مرحوم آقاى الهى قمشه‌اى رحمة اللّه تعالى عليه . پس از آن به خدمت آن هردو بزرگوار رفتم و گفتار مرحوم آية اللّه عظمى آملى را به ايشان عرض كردم ولى هيچ كدام بنده را نپذيرفتند و حاضر نشدند كه درسى برايم قبول كنند و حق با ايشان بود چنان كه معروض مىگردد تا بالأخره پس از اصرار و ابرام و عجز و لابه و رفت و آمد زياد خداى مقلّب القلوب\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nدل آن هردو بزرگوار را به ما معطوف داشت كه اين ناقابل را در كنف تربيتشان پذيرفتند و ساليانى دراز در مزرعه دلم بذر معارف مىافشاندند و هنوز هم از سفره‌هاى اسفار علمى آن بزرگان و خوان پر بركت مؤلّفاتشان متنعّم است كه به قول مرحوم الهى :\r\n چو رفتيم از جهان ديگر نيابند * ز ما نام و نشان الّا به دفتر \r\nو جناب الهى قمشه‌اى در بعد كه با هم انس و الفت گرفته‌ايم به اين بنده فرمود چون عشق و شوق و ذوق شما را در راه كسب علم مشاهده كردم روزى بدون اطلاع شما به مدرسه آمدم « در آن وقت در مدرسه مرحوم حاج ابو الفتح طهران حجره داشتم » از محصّلين آنجا درباره شما استفسار كردم همه متّفق القول گفتند حسن‌زاده محصّل است ، جز تحصيل كارى ندارد و جز كتاب يارى . با اين وجود چون به منزل مراجعت كردم به عنوان  لِيَطْمَئِنَّ قَلْبِي  براى قبول درس شما با قرآن كريم استخاره كردم مصحف شريف را گشودم اوّلين جملهء صدر صفحهء مصحف اين بود  وَ مِمَّا رَزَقْناهُمْ يُنْفِقُونَ *  كه دلم آرميد و شما را طلبيد .\r\nو براستى چون اين دو بزرگوار به ويژه علامه شعرانى اين ناچيز را به تلميذى پذيرفتند زبان حالم به اين مقال مترنّم بود :\r\n نورى از روزن اقبال در افتاد مرا * كه از آن خانهء دل شد طرب آباد مرا\r\nظلمت‌آباد دلم گشت چنان نورانى * كآفتاب فلكى خود بشد از ياد مرا \r\nپس از آن رفقاى پيشين به محض صفا و رسم وفا از من مىپرسيدند كه چرا از اين محافل درس احتراز كرده‌اى و از شركت با ما اعراض ؟ آن دوستان بىخبر از اينكه :\r\n كسى كه بر لب كوثر كشيد جام مراد * دهان خويشتن از آب شور تر نكند\r\nكسى كه سايهء طوباش پروريد به ناز * وطن به زير سپيدار بىثمر نكند \r\nآنكه به معروض داشتنش وعده داديم اينكه چون جناب الهى حكمت منظومه را شروع به تدريس كرد به اين و آن اطلاع داديم كه هركس بخواهد از اين خرمن خوشه بردارد و از اين مخزن توشه بگيرد مقتضى موجود است و مانع مفقود . به مدت قليلى جمع كثيرى در حدود پنجاه شصت نفر شركت كردند يك هفته دو تا نشد كه\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nحسن‌زاده يكّه و تنها شد .\r\nنماز مغرب و عشاء را به مرحوم الهى اقتدا كردم بعد از اداى فريضه رو به من كرد و گفت : آقا منظومه را نياوردى ؟ عرض كردم چرا ولى كسى نيامد . فرمود هميشه همين بود محصّل كو ، مگر حوزه درس ما در محضر استاد آقا بزرگ غير از اين نحوه بود . منظومه را بده ، باز كرد و شروع به تدريس فرمود تا پس از مدت مديدى بعضى از ياران با وفا رفيق راه شدند . و به همين روش بود درسهايى كه با استاد شعرانى و با ديگر اساتيد داشتيم .\r\nو اكنون كه خودمان سمت تدريس را حائزيم كه هركسى پنج روزه نوبت او است به همين منوال است در ابتداى شروع  يَدْخُلُونَ فِي دِينِ اللَّهِ أَفْواجاً  و پس از چند روزى  لَوَلَّيْتَ مِنْهُمْ فِراراً  . آرى مگر هركس موفّق است كه از ابتداى طلوع فلق تا انتهاى غروب شفق بلكه تا ماوراى غسق دفتر دانش را ورق زند  ذلِكَ فَضْلُ اللَّهِ يُؤْتِيهِ مَنْ يَشاءُ *  .\r\nاين آقا بزرگ بزرگترين استاد مرحوم الهى بود در حياتش وى را به غزلى به نام غزل آفتاب عشق بستود « 1 » . و بعد از مماتش در رساى او نيز غزلى به عنوان غزل امير كشور عشق بسرود « 2 » .\r\nو طليعه‌اش اين است : « غزل امير كشور عشق » .\r\nاين غزل را در وفات استاد خود سيّد اجلّ حكيم متألّه مرحوم آقا بزرگ خراسانى سروده‌ام .\r\n برفت اهل دلى رادمرد هشيارى * بلند همّت و دانشور و وفادارى\r\nبرفت از فلك دانش آفتاب كمال * بشد ز كشور فرزانگى جهان‌دارى \r\n( تا آخر . . . )\r\nدر غزل اوّل او را آفتاب عشق لقب داد و در دوم امير كشور عشق . تو خود حديث مفصّل بخوان از اين مجمل .\r\n\r\n\r\n","description":"","footnote":"\r\n( 1 ) . كليات ديوانش ، ص 430 .\r\n( 2 ) . كليات ديوانش ، ص 504 .\r\n","page_name":" 22 ","page_number":22},
  {"content":"\r\n\r\nمؤلّف تاريخ خراسان مرحوم ميرزا عبد الرّحمن گويد : « آقا ميرزا عسگرى مشهور به آقا بزرگ حكيم از حكماء و متألّهين عصر حاضر هجرى و از رجال پاكدامن و وارستهء خراسان و از كسانى بود كه در وارستگى و جلالت كمتر عالمى به پايهء او مىرسد . حكايات وارستگى و بىاعتنايى او به زر و سيم دنيا و افراد آن زبانزد خاصّ و عام است و هنوز هم در هرمجلسى كه سخن از وارستگان علماء و حكماء به ميان مىآيد نمونهء عاليه‌اش را مرحوم آقا بزرگ مىدانند . معظّم له فرزند حاج ميرزا ذبيح اللّه و نوادهء ميرزا مهدى شهيد است در مشهد از محضر شيخ موسى منطقى و حاج ميرزا محمّد باقر شفتى و ميرزا محمّد خادم باشى و در طهران از بيانات حكيم شهير ميرزا ابو الحسن جلوه و ميرزا ابراهيم گيلانى و در نجف ساليانى از محضر آخوند خراسانى بهره‌مند شده پس از آن به مشهد مقدّس بازگشته متجاوز از بيست و سه سال به تدريس خارج شرح لمعه و شرح قوشچى و اشارات و شوارق و شرح منظومه و اسفار و امثال اينها مىپرداخته و هم اكنون عده‌اى از شاگردان دانشمند او در قيد حيات و نمونه‌هاى بارز اويند . معظّم له در شب 29 جمادى الثّانيه سال 1355 وفات يافت و حسب الوصيّه در دامنه شرقى كوه‌سنگى كه هم اكنون مزار اهل صفا است مدفون شد . قدّس اللّه سرّه » . « 1 »\r\nو مرحوم آقاى الهى در شبى از آن بزرگوار يعنى حكيم آقا بزرگ حكايات و بعضى از كراماتش را براى اين بنده نقل كرده است و بسيار دل باختهء او بود و او را با احترام و تجليل نام مىبرد .\r\n تا ز گرد ره مردى نكنى سرمهء چشم * از پس پردهء غيبت ننمايند جمال \r\nمرحوم الهى در شبى برايم حكايت كرد كه جمعى از ارادتمندان مرحوم استاد آقا بزرگ خواستند در مشهد رضوى به او خدمتى كنند يكى از مناصب عمدهء امور ثامن الائمّه عليه السّلام را به وى تفويض كردند آن بزرگ مرد با كمال آزادگى اظهار داشت كه من دخالت در امور امام هشتم عليه السّلام را به شرايط فعلى مشروع نمىدانم زيرا كه جميع موقوفاتش را درهم و برهم كردند و وقف نامچه‌ها را از جعل واقفين انداختند .\r\n\r\n\r\n","description":"","footnote":"\r\n( 1 ) . تاريخ خراسان ، ص 246 .\r\n","page_name":" 23 ","page_number":23},
  {"content":"\r\n\r\nديگر از اساتيد مرحوم الهى عارف بزرگوار و حكيم عالى مقدار شيخ اسد اللّه يزدى مشهور به هراتى است . و او كسى است كه منطق و حكمت شيخ اشراق را به شرح قطب الدّين شيرازى كه در حقيقت تقريرات درس استاد بشر خواجه نصير الدّين طوسى است با تعليقات جناب صدر اعاظم فلاسفه مولى صدراى شيرازى و با رسالهء جمع بين الرأيين اكبر فلاسفه اسلام معلّم ثانى ابو نصر فارابى در حاشيهء آن تصحيح كرده است كه به طبع رسيده است و در صفحه اوّل آن فرموده است :\r\nهو الموفّق\r\nإعلم أنّ افضل العلوم و المعارف هو معرفة اللّه تعالى و صفاته و أفعاله لأنّ الإنسان خلق لأجلها كما جاء فى التّنزيل  وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ  أى ليعرفون . و تحصيلها منحصر فى طريقين الأوّل الكشف و العيان كما هو طريق الأنبياء و المرسلين و العرفاء الشامخين و الثّانى النّظر و البرهان كما هو طريق العلماء الرّاسخين و الحكماء المتألّهين و أفضل طرقهم طريق الإشراق لأنّه موافق للذّوق و الوجدان و أحسن الكتب المدونّة فى هذا الطريق هو شرح حكمة الإشراق كما لا يخفى على من نظر فيه حقّ النّظر .\r\nتا اينكه فرمايد :\r\nجمعت نسخا منه مع تعليقات العالم المحقّق الربّانى و الحكيم المتألّه السبحانى صدر الدّين الشيرازى نوّر اللّه مرقده و بذلت الجهد فى التصحيح و الطّبع خدمة للمحصّلين من الطّلاب و أنا الأقلّ اسد اللّه بن محمّد حسن اليزدى المشهور بهراتى غفر اللّه لهما بالنّبى و آله الطّاهرين فى شهر ذى القعدة 1313 .\r\nدر تاريخ خراسان نام برده دربارهء شيخ عارف يزدى گويد : « شيخ اسد اللّه يزدى از وارستگان عصر حاضر و از دانشمندان ارض اقدس رضوى بود از لباس به معدودى اكتفا كرده چنانچه هرگاه پيراهن يا عمامه خود را مىشسته بايد صبر كند تا خشك شوند بعد پوشيده به انجام تكاليف خود بپردازد و گاهى همچنان كه لخت بوده براى اينكه درس تعطيل نشود تدريس مىكرده و به مبلغ پنج تومان گذران ماهيانهء خود را\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nمىنموده و با كسى رابطه نداشته و معدودى از خواص براى كسب كمالات به محضر او حضور مىيافتند و در حدود 1345 وفات كرده است و او نخستين كسى بود كه در دامنهء شرقى كوه‌سنگى مدفون و پس از او حكيم شهيدى « يعنى مرحوم آقا بزرگ حكيم سابق الذّكر » پهلوى وى آسود ، رضوان اللّه عليه . انتهى ملخّصا » .\r\nو مرحوم آقاى قمشه‌اى مىفرمود كه شرح فصوص قيصرى را در محضر جناب عارف بزرگوار آقا شيخ اسد اللّه يزدى تلمّذ مىكرديم ، به ما سفارش مىكرد كه بىوضو در اين درس حاضر نشويد .\r\nديگر از اساتيد او مرحوم حاجى فاضل است . نام شريفش ملا محمّد على و مشهور به حاجى فاضل بود و تاريخ وفات او « يا غفران » است يعنى سنهء 1342 .\r\nدر تاريخ خراسان گويد : وى يكى از محقّقان دانشمندان عصر حاضر و از حكماء بود شرح كمالات اين عالم ربّانى هنوز هم زبانزد محافل و مجالس است مردى بسيار خوش‌بزم و وارسته بود .\r\nمعروف است فيض محمّد خان سنّى ، حاجى را گاهى اوقات براى صرف شير به منزل خود دعوت مىكرد حاجى پس از صرف شير از وى تمجيد مىكرد و مىگفت :\r\n رحمت حق بر تو و بر شير تو * در قيامت حشر تو با پير تو \r\nو ديگر از اساتيد او محمّد هادى فرزانه قمشه‌اى است كه جامع علوم عقليه و نقليه بود و در وارستگى و زهد و تقوى و بىاعتنايى به دنيا و زخارف آن ضرب المثل و مشار اليه بالبنان .\r\nو او همان كس است كه وقتى جمعى به نمايندگى بعضى از مقامات به حضورش شرفياب شدند و از او تقاضاى قبول كرسى درس كردند در پاسخشان فرمود : وقتى به سراغ ما آمديد كه ضعف رو به قوّت و قوّت رو به ضعف مىرود .\r\nو ديگر از اساتيد او مرحوم برسى بود . در تاريخ خراسان گويد : كه حاج شيخ حسن برسى از مدرسين بزرگوار عصر حاضر و از متنفّذين آستان قدس رضوى بود و حوزهء درس او از ساير حوزه‌ها با اهميّت‌تر و افاضل طلاب كه هنوز شاگردان او مشهور و به فضل و دانش معروفند به حوزهء او حضور مىيافتند .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nو ديگر از اساتيد او مرحوم آقا حسين فقيه خراسانى بود كه در فنّ خود شهرت بسزا داشت . رحمة اللّه تعالى عليهم اجمعين .\r\nو مرحوم آقاى الهى قمشه‌اى تربيت شدهء اين بزرگان بود ، و نمونهء بارزى از هريك آنان و به خصوص از حكيم آقا بزرگ و عارف يزدى و حاج فاضل .\r\nدر روز اوّل فروردينى به حضورش شرفياب شديم پس از طىّ تعارفات برخاست و به اندرون رفت و با فنجانى بيرون آمد .\r\nألا يا ايّها الساقى أدر كأسا و ناولها . . .\r\nمن احتراما برخاستم و وى عادة بنشست ، با دست مباركش فنجان را تسليم ما كرد و ما تعظيم وى كرديم و سپس فرمود : اين شربتى است خاصّ ، ساختهء دست من مخصوص خواصّ ، بر آن آيات و ادعيه و اوراد دميدم و اين پيمانه را براى شما برگزيدم . گفتم براى من  سَقاهُمْ رَبُّهُمْ شَراباً طَهُوراً  است .\r\nپس در آن صبح سعادت آن جام صبوح دميده را سر كشيده‌ايم و لذّت  إِنَّ الْأَبْرارَ يَشْرَبُونَ مِنْ كَأْسٍ كانَ مِزاجُها كافُوراً  را چشيده‌ايم .\r\n در حلقه گل و مل مىخواند دوش بلبل * هات الصّبوح هبوا يا ايّها السّكارى \r\nبعد از آن گفتم : اگر رخصت فرمايى غزلى را كه دوش ساخته‌ام در حضور شما پرداخته گردد . مبتهجا اجازت فرمود و گفتم :\r\n شب عيد آمد آن عيدى كه باشد عيد سلطانى * گروهى در سرورند و گروهى در پريشانى\r\nگروهى فارغ از هردو نه اين دارند و نى آن را * به دل دارند با سلطانشان صد عيد سلطانى \r\nبسيار خوشش آمد و تحسين كرد و تشويق فرمود . تا اينكه گفتم :\r\n پريشان نيستم از بىگلستانى چه در پيش است * گلستانى ز سعدى و پريشانى ز قاآنى \r\nخيلى خوشش آمد ، تا اينكه گفتم :\r\n چه غم ما را كه اندر حجره نبود نان و حلوايى * بود تا نان و حلواى جناب شيخ ربّانى \r\n\r\n","description":"","footnote":"","page_name":" 26 ","page_number":26},
  {"content":"\r\n\r\n چه غم ما را كه اندر بر نباشد شربت و شكّر * كه كام ما بود شيرين همى ز آيات قرآنى \r\nبسيار تقدير و تمجيد كرد و با چه شوق شعف بنده را نگاه مىكرد و به اشعارم گوش مىداد . تا اينكه گفتم :\r\n چه غم ما را ز بىگلدانى و گلهاى رنگارنگ * بود زهر الربيع سيّد و انوار نعمانى\r\nچه غم ما را كه دوريم از ديار و دوستان خويش * الهى اوستادى باشد و آقاى شعرانى \r\nخوشحال شد و خنده فرمود و گفت : آقاى شعرانى را خوب در قافيه آوردى . تا اين كه بيت آخر را خواندم :\r\n حسن خواهد ز لطف بىشمار ايزد بىچون * دل پاكى منزّه باشد از اوهام شيطانى \r\nبسيار خوشش آمد و فرمود : احسنت .\r\nبه قدرى مجذوب اين غزل شد كه چون جمعى به زيارتش آمدند به بنده امر فرمود كه آن غزل را براى آقايان بخوان ، اين بنده از اوّل تا آخر غزل را كه چند بيت آن در اينجا آورده شد خواندم .\r\nاشعارش را با چه عنايتى برايم مىخواند ، و روى بزرگوارى و آقايى خود گاهى از بنده نظر مىخواست .\r\nدر سنوات اخير چند بار در قم تشريف آوردند و اين بنده چند شبى افتخار خدمتشان را داشتم ، هر شب به اين بنده مىفرمود :\r\nاشعار خودتان را بخوانيد ، بنده عذر مىآوردم كه در برابر جنابعالى و اشعار عرشى شما كه مصاديق إنّ من الشّعر لحكمة و إنّ من البيان لسحرا است چه بگويم و چه بخوانم و به محضر مبارك شما به قول شيخ اجلّ سعدى :\r\n« اگر در سياقت سخن دليرى كنم شوخى كرده باشم و بضاعت مزجات به حضرت عزيز آورده كه شبه در بازار جوهريان جوى نيرزد ، و چراغ پيش آفتاب پرتوى ندهد و منارهء بلند در دامنهء كوه الوند پست نمايد » .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nعذرم نپذيرفت و به خواندنم امر فرمود و امتثال كردم .\r\nتقريبا يك دوره ديوان اشعار بنده را ملاحظه فرمودند و بسيار تحسين كردند جز اينكه فرمودند چنان كه در ميان برنج گاهى تك‌تك شلتوك پيدا مىشود بعضى از كلمات بايد اصلاح شود سپس بر صفحهء اوّل ديوانم قريب يك صفحه دربارهء گفته‌هاى نالايقم مطالبى مرقوم داشتند و تقريظى انشاء فرمودند كه افتخار داشتن دستخط مباركش را دارم و جا دارد كه به دو بيت اوحد الدّين انورى ابيوردى در اين مقام تمسّك جويم و به تمثّل آورم :\r\n هست در ديدهء من خوب‌تر از روى سفيد * روى حرفى كه به نوك قلمت گشته سياه\r\nعزم من بنده چنانست كه تا آخر عمر * دارم از بهر شرف خطّ شريف تو نگاه \r\nوقتى اين غزل را براى آن بزرگوار خواندم :\r\n مائيم و آنكه حضرت او نور مطلق است * ديگر هرآنچه هست از اين نور مشتق است \r\nتا اين‌كه در تخلّصش گفتم :\r\n در نزد عارفان سخن طبع آملى * بىشك عديل عمعق و يغماى جندق است \r\nفرمود : اينها شعراى خاكى بودند .\r\nخداوند رحمتش كناد با گذاشتن دندان عاريه مخالف بود و مىفرمود كه خود مزاج راهنما است ، گيرم دندان عاريه گذاشتم با دستگاه گوارش پير چه كنم ، مگر دندان عاريه غذاى جوان را خورد كرده و تحويل معده داد ديگ معده از عهدهء طبخ آن برمىآيد ؟ . در دو وعدهء متوالى پختنى نمىخورد .\r\nاغلب ماست را آب مىكرد و نان در آن تريد مىكرد و ميل مىفرمود و با چه مزه تناول مىكرد . مىفرمود در كودكى دندان نبود و غذا شير بود الآن غذاى من اين است .\r\nمىفرمود : وقتى تنى چند از دوستان بدون اطلاع من دندان‌پزشكى را ديده بودند\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nو در يكى از ديد و بازديدها او را حاضر كردند من از كار دوستان واقف شدم چون طبيب از من سؤال كرد كه آقا وضع دندان شما چگونه است ؟ من دست بر روى يك دندان لقّى گذاشتم و گفتم : آقاى دكتر اين دندانم لق است آن را سفت كنيد . گفت :\r\nآقا اين‌كه نمىشود و اصلا براى كسى ميسّر نيست . گفتم : پس عرضى ندارم .\r\nمىفرمود كه جناب شيخ الرّئيس اعلى اللّه تعالى مقاماته مقامات عارفين اشارات را در يكى از اربعين‌هايش نوشت .\r\nمىفرمود كه شيخ اشراق بعد از شيخ الرّئيس مطلب تازه‌اى نياورد جز اينكه اصطلاحاتى را تغيير داد .\r\nمىفرمود : همانطور كه انسان به اقتضاى سنّش كه رو به بالا مىرود پوشاك خود را تغيير مىدهد خوراكش را نيز بايد تغيير دهد . چون راه مىرفت مستقيم القامه مىرفت و سر بسوى بالا مىداشت و تا آخر هم‌چنين بود هيچ خميدگى و انحداب در او پديد نيامد . عمرش متجاوز از هفتاد بود عجب اين‌كه مويش پير بود و رويش جوان يعنى محاسنش سفيد بود و گونه‌هايش سرخ .\r\nحقّا از نام و عنوان و شهرت تبرّى داشت چنان كه خود فرموده است :\r\n دريغا كه در دام نامم هنوز * اسير خيالات خامم هنوز \r\n( تا آخر ابيات . . . ) « 1 »\r\nبسيار خوش‌محضر بود و مع ذلك بيش از دو جمله مطايبه در آن مدّت مديد كه با او حشر داشتم در نظر ندارم . بسيار عفّت كلام داشت از لغو اعراض مىفرمود ، در مراقبت و حضور قوى بود . حقّا شاگرد آقا بزرگ حكيم و آقا شيخ اسد اللّه عارف يزدى بود .\r\nچه بسيار پيش آمد كه در جلسهء درس سخن را به‌جايى مىكشانيد كه از ما گريه مىگرفت ، و اين فقط خصيصهء ايشان بود .\r\nدر زمستان‌ها در اطاق درسش نه كرسى بود و نه بخارى فقط يك چراغ لامپاى گردسوز و فرشى عتيق . و بعضى از شبها كه بسيار سرد مىشد منقل زير كرسى اطاق\r\n\r\n\r\n","description":"","footnote":"\r\n( 1 ) . كليات ديوانش ، ص 385 .\r\n","page_name":" 29 ","page_number":29},
  {"content":"\r\n\r\nديگر را كه عائله‌اش بودند به اطاق درس مىآورد و خاكستر رويش را به كنار مىزد و بدان حال مىگذراند .\r\nبسيار به فرزندانش علاقه داشت در شرح حالش كه در نغمهء عشاق صفحه 267 آورده معلوم مىگردد ، علاوه اين كه به چشم مىديديم .\r\nقصيدهء حساميه را در فراق و مصيبت فرزند خود كه قصيده را به نام او منتسب كرده است سروده است و چه سوگ و ماتم و زارى دارد . و مطلعش اين است :\r\n اى مرغ من از چه ز آشيان رفتى * استاره شدى بر آسمان رفتى \r\nو مختمش اين است :\r\n تا چند الهى از غمت نالد * زان شهر كه آمدى بدان رفتى \r\nاين قصيده 45 بيت است و بسيار شيوا است .\r\nقصيده نظاميه را در نصيحت فرزند خود دوست بزرگوار فاضلم ثقهء الإسلام نظام الدّين الهى فرموده است ، و مطلع آن اين است : « 1 »\r\n نظام من اى سرو باغ معانى * نظام من اى طاير آسمانى \r\nو ألحق قصيده غرّائى است و دستور العملى جامع مشتمل بر 69 بيت كه هريك چون آب زلال است و يا سحر حلال . هر كس شنيد گفتا للّه درّ قائله .\r\nمىفرمود : خانهء ما در هرشهرى ساخته است و آن عبارت از مدرسه است . خداى متعال درجاتش را عالى كند خيلى با مدرسه و طلاب سرخوش بود و انس داشت ، و در مدرسه بر طلاب آشنا وارد مىشد و در اوّلين مرحله امكان عنان سخن را در دست مىگرفت و حضار را نصيحت مىكرد ، بسيار بىقيد بود .\r\nروزى در خدمت جناب استاد بزرگوار حضرت آية اللّه علامه طباطبائى صاحب تفسير قيّم الميزان أبقاه اللّه لاهل الايقان بودم فرمود :\r\nمرحوم قمشه‌اى بسيار بىقيد بودند وقتى در مشهد رضوى عليه السّلام در محفل مذاكره و مباحثه ما با كلاه شب خوابى آمد مردم پنداشتند كه او يك فرد عادى است .\r\nمرحوم آقاى قمشه‌اى كسى را نكوهش نكرده و كسى را جز پيغمبر و آل پيغمبر\r\n\r\n\r\n","description":"","footnote":"\r\n( 1 ) . كليات ديوانش ، ص 353 .\r\n","page_name":" 30 ","page_number":30},
  {"content":"\r\n\r\nو اساتيدش را نستوده و گاهى بعضى از بزرگان علما را نام برده است .\r\nجناب علامه طباطبائى فرمودند كه فلانى « يكى از فضلاى طهران را نام برد » از من استاد طلبيد ، به دو گفتم : آقاى الهى قمشه‌اى كه او ، غير از اين ظاهر است .\r\nاحوال‌پرسى مرحوم الهى اين بود : حال سركار خوش است . و گاهى مىفرمود :\r\nحال شريف خوش است . وقتى در طهران به بنده فرمودند : حاضريد به عيادت آقاى آملى برويم « در اين وقت مرحوم آية اللّه حاج شيخ محمّد تقى آملى قدّس سرّه سخت بيمار بودند و به كسالت قلبى دچار بودند كه از حركت كردن و برخاستن و نشستن ممنوع بودند » گفتم : از جان و دل افتخار دارم كه در خدمت شما باشم .\r\nدر موعد معيّن و ساعت مقرّر به حضورش تشرّف حاصل كردم با هم به عيادت مرحوم آية اللّه آملى رفتيم اين بنده سبقت گرفت و در زد كسى گفت : كيه ؟ بنده به عادت زبان رايج گفتم : آقا تشريف ندارند ؟ مرحوم آقاى قمشه‌اى فرمودند : چرا جانب نفى را گرفته‌اى ؟ و چون به حضور مرحوم آقاى آملى نشستيم ، مرحوم آقاى قمشه‌اى از تعليقات و حواشى آقاى آملى بر حكمت منظومه حكيم متأله سبزوارى و از آثار علمى و قلمى او تحسين و تقدير كرد .\r\nاين بندهء خام رو به آقاى آملى كرد و گفت : خداوند وجود شما را به سلامت بدارد . در جوابم فرمود : خداوند متعال وجود مرا به سلامت بدارد ، وجود آقاى قمشه‌اى را به سلامت بدارد ، وجود شما را به سلامت بدارد و همهء علماى شيعه و همهء شيعيان و همهء مسلمانان را به سلامت بدارد و رحمت او شامل حال همه و همه شود كه شيخ الرئيس چه خوش فرمود : استوسع رحمة اللّه .\r\nاين فرمايش آقاى آملى چه قدر برايم ارزش داشت و تا چه قدر ادبم كرد . چون برخاستيم و از خانه بدر آمديم خواستم به همان سمتى كه آمديم برويم مرحوم قمشه‌اى فرمودند : از سمت ديگر برويم تا تكرار در تجلّى نشود .\r\nمرحوم آقاى قمشه‌اى مىفرمودند : وقتى در يكى از مجالس مهم طهران كه سياسى بود ، و هم به عنوان جشن عروسى بنام ، شعراى شيعه و سنّى را دعوت كرده بودند ، مرا نيز خواستند عذر آوردم و بالأخره ملزم به حضور شدم در آن جلسه\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nهر كس به مناسبت جشن عروسى اشعارش را مىخواند . از من نيز خواستند كه از اشعارت را بخوان چون اكثر حضّار را سنّى ديدم قصيدهء غرّاى طغرائيه « 1 » را كه 76 بيت است از به دو تا ختم به مدد غيبى بدون هيچ‌سكته و لكنت خواندم و چون به اين ابيات رسيدم :\r\n آئينهء حسن اعظم ايزد * إلّا شه دين علىّ اعلى نيست\r\nمولى است بر اهل دل پس از احمد * صلّى اللّه عليه و إله و سلم\r\nهر كس نه غلام او است مولى نيست * فرمان ولايتش خرد داند\r\nاى مردم با خرد به شورى نيست \r\nهمهء اهل مجلس از شيعه و سنّى طوعا أو كرها أحسنت أحسنت گفتند .\r\nوقتى در مجلس درس در معنى « ماء شارحه » سخن به ميان آمد ، مرحوم آقاى قمشه‌اى فرمودند : معنى آن چه بود ؟\r\nعرض كردم :\r\n معنى ماء شارحه اين است * پاسخ پرسش نخستين است \r\nخنديدند و فرمودند خوب به شعر درآوردى و خود دوباره شعر فوق را متبسّما مىخواند .\r\n حسن‌زاده معرّف الهى نمىشود * الهى را بايد الهى معرّفى كند « 2 »\r\nپرسند الهى كيستى من عاشقى بىحوصله * آواره‌اى بىخانمان ديوانه‌اى بىسلسله\r\nپروانه‌اى پر سوخته شمع وفا افروخته * ز اهل صفا آموخته عشق و جنون و ولوله\r\nمشتاق يار خويشتن حيران به كار خويشتن * دور از ديار خويشتن ياران هزاران مرحله\r\nدر راه آن دير آشنا من شمع جان كردم فنا * گه سوختم گه ساختم گريان و خندان بىگله \r\n\r\n\r\n","description":"","footnote":"\r\n( 1 ) . كليات ديوانش ، ص 356 .\r\n( 2 ) . كليات ديوانش ، ص 657 .\r\n","page_name":" 32 ","page_number":32},
  {"content":"\r\n\r\n خنديم ما ديوانگان بر قصر خاك و خاكيان * آنسان كه مىخندد فلك بر آشيان چلچله\r\nاى كعبهء من روى تو وى قبلهء من سوى تو * كارم به راه كوى تو سعى و صفا و هروله\r\nدر راهت اى ماه حرم از شوق سر سازم قدم * خار مغيلان گر كند پاى دلم پر آبله\r\nچون نالم از عشقت شبى با آه يا رب يا ربى * از خاك برخيزد فغان افتد بگردون زلزله\r\nاى حاجيان اى حاجيان در كعبه و دير مغان * جوئيد كوى دلستان از عاشقان يك دله\r\nگر عاشقى بىسيم و زر در راه او شام و سحر * ز آه دل و خون جگر برگير زاد و راحله\r\nخواهم دلى مست خدا آزاد از نفس و هوا * از دام اين عالم رها وز غير عشق حق يله\r\nبشكن بت و قدوس زن تكبير بر ناقوس‌زن * گامى به راه دوست زن خوش باد راى قافله\r\nزان زلف پرچين و شكن جانا خمى بر هم مزن * كانجا دل شير فلك دارد به گردن سلسله\r\nافروخت ماهى مهربان خوشتر ز خورشيد جهان * كز شور و وجد عاشقان افلاك دارد غلغله\r\nگفتم الهى در غزل مدحى ز سلطان ازل * كان شه به چشم مرحمت بنوازد و بخشد صله \r\nدر حكمت الهى « 1 » چون بحث از عشق به عنوان « يكى از كيفيات نفسانيه عشق است » به ميان آورد چنان است كه گويى غريبى به وطن رسيد ، و تشنه‌اى به چشمه‌اى دست يافت . و در خاتمه همين بحث گويد : مبحث كيف و كيف نفسانى را به عشق\r\n\r\n\r\n","description":"","footnote":"\r\n( 1 ) . ج 1 ، ص 154 .\r\n","page_name":" 33 ","page_number":33},
  {"content":"\r\n\r\nكه خاتم هربحث و منتهاى هردرس است ختم مىكنيم .\r\nو در جلد دوم آن ص 341 دربارهء شب و روز در تحت عنوان « منظره پرغوغاى شب و روز آسمان » چه غوغا مىكند .\r\nدر ص 276 جلد اوّل آن در معنى تصوّف فرمايد : بطور كلّى اگر معنى تصوّف و صوفى عالمان ربّانى هستند كه داراى مقام معرفة اللّه و تخلّق به اخلاق اللّه و تهذيب نفس به عبادت و رياضت و مجاهده است و مخالفت هواى نفس و تزكيهء روح و پاك ساختن دل از عشق و محبت ما سوى اللّه است و هدايت و تربيت خلق به معرفت و خداشناسى و اخلاق حسنه و علم و عمل خالص و ذكر و فكر در اسماء و اوصاف الهى است و ترك شهوات حيوانى و فضولات دنيوى و احسان و خدمت بىريا به خلق است و دست‌گيرى از بيچارگان و اعانت مظلومان و ارشاد گمراهان وادى توحيد و خداشناسى است به حقيقت آنان شاگردان عالى مدرسهء انبياء و طريقه قرآن و مدرسهء قرآن‌اند كه خلق را بر آن دعوت فرموده و پيروى حقيقى چون اصحاب صفه از رسول اكرم و اوصياى او است صلوات اللّه عليهم اجمعين .\r\nلكن بايد دانست كه مصداق تصوّف و صوفى و عارف باللّه به اين معنى نادرى را در دوران عالم مىتوان يافت مانند زيد و اويس قرنى و كميل و ميثم و خواجه ربيع و ابو بصير و هشام حكم و پسر ادهم و امثالهم در زمان ابو نصر و ابو على و ابو الحسن و ابو سعيد ابو الخير و خواجه طوسى و محيى الدين و عارف رومى و سنائى و حافظ و سعدى و شيخ اشراق و صدرا و فيض و حكيم سبزوارى بوده‌اند و يا اينان خود از آن عارفان و صوفيان صفايند .\r\nاما امروز كه اثرى از آن عالمان عارف صاحب سرّ امام كمتر يافت مىشود خداى ما را به آن خدا پرستان واقعى رهنمايد و به مقام شامخ آنان برساند كه آنها انسان حقيقى و خضر و موساى عقل و زنده به آب حيات معرفة اللّه‌اند . و اگر معنى صوفى و تصوّف عبارت از ادّعاى دروغ مقام ولايت است و نيابت خاصّه به هواى نفس و حبّ رياست و خرقه‌بازى و سالوسى و ريا و دكّان‌دارى و فريب دادن مردم ساده‌لوح ، در عين حال مشتاق معارف حقّه ، و تشكيلات و امور موضوعه موهوم و\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nالقاء اوهام و تخيّلات بر مردم زودباور به ادّعاى كرامات دروغ كه عارف به راستى گويد :\r\n صوفى نهاد دام و سر حقّه باز كرد * بنياد مكر با فلك حقّه‌باز كرد \r\nتا بالنّتيجه از لذّت حيوانى و شهوت دنيوى كاملا برخوردار گردند و به افسون و فريب جمعى را گرد خود به نام فقر و درويشى و ارشاد جمع كرده و دكّانى از آيات و اخبار عرفانى و گفتار نظم و نثر بزرگان حكماء و علماى ربّانى باز كنند و حرف مردان خدا را بدزدند براى متاع دكّان خود ، چنان كه عارف قيّومى ملاى رومى فرمايد :\r\n چند دزدى حرف مردان خدا * تا فروشى و ستانى مرحبا \r\nو آه و ناله‌هاى شيطانى و نفس‌هاى سرد بىحقيقت كشيدن و خلسه و رعشهء ريا و خودنمايى براى آنكه در دلهاى مردم ساده دل جاى گرفته و از دنياى آن بهره گيرند و بر آنها به افسون و نيرنگ ذكر قلبى و سخنان ذوقى القاء كنند و از آخرت و مقامات اولياء و مراتب سعادت روحانى سخن گويند و خودشان جز سعادت مادّى و لذّات فانى بدن دنيوى به جايى معتقد نباشند .\r\nدائم به فكر آن كه ثروتمندى را به دام آرند و از مال او و ارادت او تمتّع و اعتبارى يابند و در مريدان هيچ تأثير كمال نفس و صفاى روح و خداشناسى و تقوى نداشته بلكه تنها به رعونت و خودپسندى و رياكارى و كبر و نخوت آنها بيفزايند و مردم را از استعداد فكرى توحيد و شوق ذاتى معرفة اللّه خارج كرده به وادى ضلالت و راه ريا و سمعت كشند و اين گونه صوفى در هردور بسيار بوده و هستند ؛  ضَعُفَ الطَّالِبُ وَ الْمَطْلُوبُ  ، گر اين است معنى صوفى صد نفرين حق بر اين مردم باد كه بدنام‌كننده نكونامان عالمند و از حديث حضرت على عليه السّلام در اصول كافى در بيان تقسيم علماء به علماى حقيقى متّقى خدا پرست مخالف هواى نفس كه هادى و خير خواه و خدمتگزاران معنوى خلقند ، و ديگر علماى ظاهرى مدعى رياكار و مجادل و رياست‌طلب و طلب جاه و جلال دنيوى كه مضلّ و گمراه‌كننده مردم‌اند اين دو معنى را كه در تصوّف گفتيم به خوبى توان دريافت . جعلنا اللّه من العلماء\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nالعاملين الربّانيّين و أعاذنا اللّه من شرّ شياطين الجنّ و الإنس أجمعين بجاه محمّد و آله الطاهرين .\r\nو در صفحه 315 جلد اوّل آن درباره معاد فرمايد : اقوال در مسأله معاد بر سه قول كلّى است .\r\n1 - معاد جسمانى فقط .\r\n2 - معاد روحانى فقط .\r\n3 - معاد جسمانى و روحانى هردو .\r\nقول اوّل عقيدهء ملّيين غير اسلام و عوام است الّا ما شذّ و ندر كه عوام خلق آن عالم را فقط دار لذّات جسمانى از اكل و شرب و نكاح و ساير لذّات بدنى دانند .\r\nقول دوم قول حكماى غير اسلام و قبل از اسلام است كه آن جهان را دار لذّات عقلى و نشئه كمال و سعادت و ابتهاج و نشاط روحانى دانند و روح را در عالم تجرّد برتر از تعلق به اجسام و توجّه به لذّات جسمانى شناسند .\r\nقول سوم قول حكماى اسلام و علماى ربّانى و همه محقّقين از متكلّمين و محدثين و فقهاى ما رضوان اللّه عليهم اجمعين است . و مىتوان گفت قول به معادين جسمانى و روحانى عقيدهء اسلام و همهء مسلمين است الّا ما شذّ و ندر كه جسمانى فقط دانند و عقيدهء نگارنده نيز هردو معاد جسمانى و روحانى است و ادلّهء ما ناظر به اين عقيده است يعنى در آن جهان آخرت و بهشت ابد هم لذّات جسمانى است از طعام و شراب و نكاح و مناظر زيبا و صور حسناء و ابتهاجات و نشاط بىحدّ و هرگونه لذّت كه در اين جهان است در آنجا به طور اتمّ و اكمل و اشدّ و اقوى از اينجا خواهد بود ، منتهاى امر در اين عالم لذّات منقطع و فانى و مشوب به آلام است و آنجا لذّاتش دائم  أُكُلُها دائِمٌ وَ ظِلُّها  و بدون مزاحم و بىملال و كدورت و خالص و صرف لذّت است  فِيها ما تَشْتَهِيهِ الْأَنْفُسُ وَ تَلَذُّ الْأَعْيُنُ  و هم لذّات روحانى در بهشت معرفت به لقاى حسن مطلق الهى و شهود آن جمال اعظم نامتناهى و شراب و سكر حيرت در مشاهدهء او كه لذّت ملائكهء مهيّمين و روحانيّين است كه فوق هرگونه لذّت حسّى و خيالى است براى نفوس قدسيه حاصل است ، و نفوس بر\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nحسب درجات معرفت و اعمال صالح در آن دو بهشت « بهشت لقاى منعم و بهشت نعمت دائم » درجات مختلف دارند درجات بعضها فوق بعض ، انتهى كلامه الشريف .\r\nمرحوم استاد الهى قمشه‌اى يكى از نوادر روزگار بود ، به ارتحال خود دل اهل اللّه را سوگوار كرد .\r\nدر هجران اين گونه بزرگان بايد گفت : اى دريغا عالمى .\r\nاگر چه به نصّ لا ريبى تنزيل آسمانى و حكم محكم فرقان محمّدى صلّى اللّه عليه و إله و سلم :\r\n ما نَنْسَخْ مِنْ آيَةٍ أَوْ نُنْسِها نَأْتِ بِخَيْرٍ مِنْها أَوْ مِثْلِها  « 1 » .\r\nولى به قول عارف معروف مجدود بن آدم سنائى غزنوى رحمة اللّه تعالى عليه :\r\n هر خسى از رنگ گفتارى بدين ره كى رسد * درد بايد صبر سوز و مرد بايد گامزن\r\nقرنها بايد كه تا يك كودكى از لطف طبع * عالمى گويا شود يا فاضلى صاحب سخن\r\nسالها بايد كه تا يك سنگ اصلى ز آفتاب * لعل گردد در بدخشان يا عقيق اندر يمن\r\nصدق و اخلاص و درستى بايد و عمر دراز * تا قرين حق شود صاحب قرانى در قرن \r\nالهى سحرى بود .\r\nالهى شب با ستارگان گفتگو داشت .\r\nالهى را مناجاتهاى آتش‌سوز است .\r\nالهى گريه‌ها داشت .\r\nالهى عالم ربّانى بود .\r\nالهى اهل ايقان بود .\r\nالهى مفسّر قرآن بود .\r\nالهى سوز و گداز داشت .\r\n\r\n\r\n","description":"","footnote":"\r\n( 1 ) . بقره / 107\r\n","page_name":" 37 ","page_number":37},
  {"content":"\r\n\r\nالهى راز و نياز داشت .\r\nالهى مراقب بود .\r\nالهى عارف بود .\r\nالهى عاشق بود .\r\nالهى مهربان بود و حسن‌زاده را آرام جان بود .\r\nالهى محبّ خالص پيغمبر صلّى اللّه عليه و إله و سلم و آل پيغمبر بود .\r\nالهى صاحب تأليفات بود .\r\nالهى نغمهء حسينى بسرود .\r\nالهى تربيت شده آقا بزرگ حكيم و عارف يزدى بود .\r\nالهى الهى بود .\r\nالهى بيش از هفتاد سال در اين نشئه بزيست و غريب بود .\r\nموت الغريب شهادة . الإسلام بدا غريبا و سيعود غريبا كما بدا فطوبى للغرباء .\r\n سلطان ملك عشقم و جانانم آرزو است * نالان درد هجرم و درمانم آرزو است\r\nتا دل كند نظاره آن حسن دل فريب * از ديده محو جلوهء خوبانم آرزو است\r\nمن مرغ باغ عالم قدسم الهيا * زان آشيان به گلشن رضوانم آرزو است \r\nسه‌شنبه 17 ، ج 1 ، سنه 1393\r\n29 / 3 / 1352\r\nقم - حسن حسن‌زاده آملى\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n\r\nمقالات\r\nبسم اللّه الرّحمن الرّحيم ده مقاله از جواهر حكمتهاى حضرت سيّد الحكماء و مولى العارفين أمير المؤمنين عليه السّلام .\r\nمقالهء 1 : معرفت خدا به نظر در هستى و در آيات آفاق و انفس .\r\nمقالهء 2 : توحيد خداى عزّ سلطانه و اخلاص به حق متعال عزّ شأنه .\r\nمقالهء 3 : ايمان به خدا و آثار ايمان كه عمل صالح و كار خير است براى زاد سفر به جهان ديگر .\r\nمقالهء 4 : اوصاف و علامات اهل يقين كه محبّت به خدا و شوق به عالم ما فوق الطبيعه است .\r\nمقالهء 5 : تزكيه و تهذيب نفس ناطقه و طريق تهذيب نفس قدسى .\r\nمقالهء 6 : صفات فاضله و حسن اخلاق و انس با خدا و خلق .\r\nمقالهء 7 : حقيقت دنيا و فراغ نفس ناطقه از شواغل جسمانى .\r\nمقالهء 8 : سعادت حقيقى و لذّت روحانى .\r\nمقالهء 9 : احسان به خلق ، به مال و جاه و علم و قلم و زبان و غيره .\r\nمقالهء 10 : امور اجتماعى از آنچه جامعه را به راه كمال و آسايش هدايت كند .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\n\r\nمقالهء يكم در معرفت خدا\r\n\r\n","description":"","footnote":"","page_name":" 40 ","page_number":40},
  {"content":"\r\n\r\n\r\nكلمهء 1 - قال أمير المؤمنين عليه السّلام : من عرف اللّه سبحانه توحّد و من عرف نفسه تجرّد و من عرف الدّنيا تزهّد و من عرف النّاس تفرّد .\r\n« 1 »\r\nترجمه : كسى كه خدا را شناخت موحّد شود ، و هركه خود را شناخت مجرّد از امور دنيوى گردد ، و هركه دنيا را شناخت در او زهد ورزد و اعراض كند .\r\nشرح : يعنى هركس خدا را شناخت به يكتائى و يگانگى او معترف شود و موحّد حقيقى گردد و موحّد حقيقى تمام توجّه و شوق و عشق و وله او به خداست و هرحاجت از خدا خواهد بلكه حاجتى جز خدا ندارد .\r\nيا آنكه خدا را شناخت مىداند خدا موجود واحد بسيط تامّ كامل غنى بالذّات و فوق التّمام و فوق نامتناهى است و اگر او را شريك باشد مركّب شود از ما به الاشتراك و ما به الامتياز و مركّب مسبوق و محتاج به اجزاست و شئ محتاج ، خداى غنى الذّات نيست . پس معرفت خدا لازمه‌اش توحيد او در علم و عمل است ، و هركه خود را شناخت مجرّد از همه چيز شود و تنها به تكميل ذات خود پردازد ، و هركه دنيا را شناخت از دنيا رو بگرداند و در او زهد ورزد ، و هركه مردم را شناخت عزلت از خلق گزيند .\r\n\r\nكلمهء 2 - قال أمير المؤمنين عليه السّلام : ينبغى لمن عرف اللّه سبحانه أن لا يخلو قلبه من رجائه و خوفه . « 2 »\r\n\r\n\r\n","description":"","footnote":"\r\n( 1 ) . غرر و درر آمدى ، ط نجف ، ص 267 ، س 1 و 2 ؛ و ط صيدا ، ص 195 ، س 2 و 3 ؛ شرح آقا جمال خوانسارى ، ط 1 ، ج 5 ، ص 172 و 173 . شماره‌هاى : 7829 تا 7832 و لكن جمله‌هاى اين كلمه در نسخه‌هاى ياد شده چهار كلمهء مستقل بدون حروف واو عاطفه ، بدين صورت‌اند : « من عرف اللّه توحّد . من عرف نفسه تجرّد . من عرف الدّنيا تزهّد . من عرف النّاس تفرّد » و نسخه خطى غرر و درر مذكور در ديباچه نيز به همين گونه است كه گفته‌ايم و نقل كرده‌ايم . و چنان كه اشاره شده است ، آقا جمال هرجمله را به عنوان يك كلمه مستقل ترجمه و شرح كرده است . خلاصه اين كه چهار كلمه‌اند كه به صورت يك كلمه در آمدند ، و سه تا حرف عاطفه دخيل‌اند نه اصيل . و ترجمه كلمهء اخير در شرح آمده است .\r\n( 2 ) . غرر و درر آمدى ، ط صيدا ، ص 264 ، س 9 ؛ و ط نجف ، ص 355 ، س 5 . صورت روايت در اين دو نسخه بدين صورت است : « ينبغى لمن عرف اللّه سبحانه ان لا يخلو قلبه من رجائه و خوفه طرفة عين » .\r\nو در شرح آقا جمال چنان است كه استاد الهى رضوان اللّه عليه انتخاب فرموده است . ( شرح آقا جمال ، ط 1 ، ج 6 ، ص 441 ، س 1 ، ش 10926 )\r\nقوله : « موحّد چه . . . » شعر از باب هشتم گلستان سعدى و در آخر آن باب است كه آخر گلستان است . و لكن جناب استاد الهى روحي فداه آن را بدين صورت نقل فرموده است : « موحد چو زر ريزى اندر برش / چو شمشير هندى . . . » ولى پا با سر برابر است ، و زر و مال در پاى كسى ريختن مثل سائر هرسخنور است ، و روش سخن گويا است كه جاى « چه » است نه « چو » ، و شايد از چاپ تحريف روى آورده است .\r\n","page_name":" 41 ","page_number":41},
  {"content":"\r\n\r\nترجمه : هر كس خدا را شناخت دلش از اميدوارى به خدا و ترس او خالى نباشد .\r\nشرح : يعنى هركه خدا را شناخت دل او از خدا هراسان و به او اميدوار باشد . يا كسى كه خدا را شناخت تنها به خدا اميدوار و تنها از خدا مىترسد و از هيچ كس ديگر نمىترسد و تنها به خدا چشم اميد دارد و به غير او ابدا اميدوار نيست .\r\n موحّد چه در پاى ريزى زرش * چه شمشير هندى نهى بر سرش\r\nاميد و هراسش نباشد ز كس * بر اين است بنياد توحيد و بس \r\n\r\nكلمهء 3 - قال أمير المؤمنين عليه السّلام : ينبغى لمن عرف اللّه أن يتوكّل عليه .\r\n« 2 »\r\nترجمه : هر كه خدا را شناخت سزاوار است كه تنها بر او توكّل كند .\r\nشرح : در كلمهء ديگر فرمود هركه ايمانش قوىتر است توكّل او بر خدا بيشتر است و هركه توكّل او بر خدا بيشتر است خداشناس‌تر است و اعتماد در كارها به غير خدا نداشته و تمام توجّهش در كلّيهء امور به خدا باشد و كارش همه را به حق واگذارد و بالنتيجه تمام امور مشكل را خدا بر او آسان گرداند كه فرمود : من توكّل\r\n\r\n\r\n","description":"","footnote":"\r\n( 2 ) . غرر و درر آمدى ، ط صيدا ، ص 264 ، س 13 .\r\nقوله : « توكّل أن . . . » بيت از متألّه سبزوارى است . ( غرر الفرائد ، مقصد هفتم در علم اخلاق ، فريدهء هشتم در توكّل ، ص 351 ، ط ناصرى ) و لكن جناب استاد الهى رضوان اللّه عليه بجاى « مقدّر الأمور » نقل فرموده است « مدبّر الأمور » و صحيح آن « مقدّر » است ، و استاد از حفظ نقل كرده است كه « مدبّر » را به جاى « مقدّر » آورده است .\r\nقوله : « من فوّض أمره . . . » غرر و درر آمدى ، ط صيدا ، ص 198 ، س 14 .\r\n","page_name":" 42 ","page_number":42},
  {"content":"\r\n\r\nعلى اللّه ذلّت له الصّعاب .\r\n توكّل أن تدع الأمر إلى * مقدّر الامور جلّ و علا \r\nو در نتيجه توكّل همه كارش را به خدا تفويض كند و حضرت عليه السّلام فرمود : من فوّض أمره إلى اللّه سدده .\r\nهركه كارش را به خدا تفويض كند به حدّ كامل آن كار را محكم و اساسى گرداند .\r\n\r\nكلمهء 4 - قال أمير المؤمنين عليه السّلام : من عرف اللّه خاف اللّه و من خاف اللّه آمنه من كلّ شئ\r\n« 1 » .\r\nترجمه : هر كه خدا را شناخت از خدا مىترسد و هركه خدا ترس شد خدا او را از هرترسى ايمن مىسازد .\r\nشرح : يعنى هركه خدا را شناخت از او مىترسد و بس « از هيچ كس جز خدا نمىترسد و در حقيقت شجاع‌ترين مردم باشد » ،\r\nچنان كه ابن سينا فرمود : العارف شجاع و كيف لا و هو بمعزل عن تقّية الموت .\r\nعارف كه از خدا مىترسد و معصيت او نمىكند و مرگ را حضور حق و رحمت حق داند ديگر از مرگ و هيچ حادثه و هيچ مخلوقى نمىترسد زيرا ترس‌ها همه از مرگ است و عارف باللّه مرگ را خوش‌ترين حال و بهترين سعادت خود\r\n\r\n\r\n","description":"","footnote":"\r\n( 1 ) . اين كلمه مؤلّف از دو كلمه است . صدر آن در بحار از كافى از امام صادق عليه السّلام ، بدين صورت روايت شده است : عن ابى حمزه قال : قال ابو عبد اللّه عليه السّلام : « من عرف اللّه خاف اللّه و من خاف اللّه سخت نفسه عن الدنيا » ( بحار ، ط بيروت ، ج 67 ، ص 357 ، س 1 ) و ذيل آن كلمه‌اى جداگانه در غرر و درر آمدى بدين صورت است : « من خاف اللّه آمنه اللّه من كل شئ » ( ط نجف ، ص 295 ، س 5 ) . و در شرح آقا جمال بدين صورت است : « من خاف اللّه آمنه اللّه سبحانه من كل شئ » ( ج 5 ، ط 1 ، ص 421 ، ش 9014 ) .\r\nقوله : چنان كه ابن سينا فرمود : « العارف شجاع . . . » فصل بيست و چهارم نمط نهم اشارات در مقامات عارفين .\r\nعارف رومى در اين معنى در كليات شمس تبريزى گويد :\r\n مرگ اگر مرد است گو نزد من آى * تا در آغوشش بگيرم تنگ تنگ\r\nمن از او عمرى ستانم جاودان * او ز من دلقى ستاند رنگ رنگ \r\n","page_name":" 43 ","page_number":43},
  {"content":"\r\n\r\nداند كه حضور محبوب خود مىرود پس هركس خدا ترس شد خدا او را از هرامر مخوف و ترسناك ايمن سازد تا از هيچ چيز نترسد و مانند على عليه السّلام و شيعيان واقعى او شجاع و دليرترين مردم است .\r\n\r\nكلمهء 5 - قال أمير المؤمنين عليه السّلام : من عرف نفسه عرف ربّه .\r\n« 1 »\r\nترجمه : هر كه خود را شناخت خدا را شناسد .\r\nشرح : يعنى هركه خود را شناخت كه از نطفهء پست و ناچيز وجودى يافته به اين جمال و كمال جسمانى و روحانى كه عالم عقلى است مطابق با عالم عينى البته خداى خود را خواهد شناخت زيرا مىداند كه جز ذات عالم قادر حكيم واهب الصّور اين وجود را از نطفه به اين كمال نرسانيده است پس در اثر فكر و توجّه به نفس ناطقه مجرّد خود خدا را به اوصاف جمال و جلال و كلّ الحسن و الكمال خواهد شناخت و باز فرمود : من عرف نفسه فقد انتهى الى غاية كلّ معرفة و علم .\r\nهركه خود را شناخت خدا را شناسد و چون خدا را شناخت به معرفت كلّ الوجود و حقيقة الكل نائل گرديده و بالنتيجه به هرعلم و معرفت راه يافته است .\r\n\r\nكلمهء 6 - قال أمير المؤمنين عليه السّلام : المعرفة نور القلب .\r\nالمعرفة الفوز بالقدس . « 2 »\r\nترجمه : معرفت خدا نور و روشنى دل است و نيل و استفاضه از عالم قدس .\r\n\r\n\r\n","description":"","footnote":"\r\n( 1 ) . اين حديث شريف هم از نبى روايت شده است ، و هم از وصى صلوات اللّه عليهما ( غرر و درر آمدى ، ط صيدا ، ص 196 ) .\r\nنگارنده را در پيرامون اين حديث شريف تحقيقى است كه در اوائل كتاب « سرح العيون فى شرح عيون مسائل النفس » در تحت عنوان « وهم و رجم » تقرير و تحرير كرده است . ( ط 1 ، ص 60 ) و ديگر اين كه رساله‌اى در شرح اين حديث عظيم الشأن نوشته‌ايم كه تا كنون قريب به صد وجه آن را معنى كرده‌ايم .\r\nقوله : « من عرف نفسه فقد انتهى . . . » غرر و درر ، ط نجف ، ص 293 ، س 6 ؛ و ط صيدا ، ص 216 ، س 13 . و شرح آقا جمال ، ط 1 ، ج 5 ، ص 405 ، ش 8949 . عبارت روايت را از مصادر ياد شده تصيح كرده‌ايم ، و با نسخه خطى غرر و درر كه در ديباچه نام برده‌ايم موافق‌اند ، و لكن در طبع قبل به نقل جناب استاد الهى با اضافه كلمه « كل » قبل از « علم » است بدين صورت : « من عرف نفسه فقد انتهى الى غاية كل معرفة و كل علم » .\r\n( 2 ) . اين كلمه مؤلّف از دو كلمه است كه در غرر و درر آمدى روايت شده است . شرح آقا جمال ، ط 1 ، ج 1 ، ص 144 ، ش 538 ، و ص 145 ، ش 542 .\r\n","page_name":" 44 ","page_number":44},
  {"content":"\r\n\r\nشرح : يعنى معرفت و شناسائى خدا دل را روشن به انوار و اشراقات الهى گرداند كسى كه خدا را شناخت هميشه دلش روشن و خاطرش چون باغ و گلشن به ياد حق شاد است و دائم به افاضه فيض از عالم قدس محظوظ و بهره‌مند است .\r\n\r\nكلمهء 7 - قال أمير المؤمنين عليه السّلام : من عرف اللّه [ و عظّمه 
  ] منع فاه من الكلام و بطنه من الطّعام و عنّى نفسه بالصّيام و القيام\r\n« 1 » .\r\nترجمه : هر كه خدا را شناخت دهان را از كلام و شكم را از طعام غير ضرورى منع كند و پيوسته نفس را رنج به نماز و روزه و طاعت براى راحت ابد خواهد داد .\r\nشرح : يعنى كسى كه خدا را شناخت لازمه معرفتش اموريست كه از آن جمله زبان از كلام بيهوده و عبث نگاه مىدارد و سخن جز به حق نگويد و إلا به ذكر خدا و علم و هدايت خلق لب نگشايد .\r\nديگر شكم را از طعام و الوان گوناگون اشربه و اطعمه و لذّات نفسانى منع مىكند و جان خويش را در راه طاعت خدا به قيام در نماز و امساك روزه براى صفاى روح به رنج و تعب مىاندازد و شب و روز مىكوشد كه بر مقام معرفت و قربش به خدا\r\n\r\n\r\n","description":"","footnote":"\r\n( 1 ) . اين كلمه صدر روايتى است كه در كتاب ايمان و كفر كافى از حضرت رسول اللّه صلّى اللّه عليه و إله و سلم ، روايت شده است . ( اصول كافى به اعراب و تصحيح نگارنده ، كتاب الايمان و الكفر ، ج 2 ، باب 99 . « باب المؤمن و علاماته و صفاته » حديث 25 ، ص 186 ) .\r\nو اين حديث را ابو الفضائل شيخ بهائى در كتاب اربعين به اسنادش از جناب رسول اللّه صلّى اللّه عليه و إله و سلم روايت كرده است و شرح فرموده است و آن حديث دوم كتاب اربعين مذكور است . و ما آن را مطابق نسخه خطى مصحح اربعين كه در كتابخانه محقّر اين حقير موجود است نقل كرده‌ايم .\r\nنقل استاد الهى قدّس سرّه عارى از « و عظّمه » است ، و ترجمه حديث نيز عارى از آن است . و نيز آخر روايت را بدين صورت نقل كرده است : « بالقيام و الصّيام » و به همين ترتيب ترجمه فرموده است .\r\nشيخ اجلّ بهائى در اربعين مذكور فعل « عنّى » را به نون مشدّده ضبط كرده است و فرموده است : « عنّى نفسه بالعين المهملة و النون المشدّدة اى أتعب و العناء بالفتح و المدّ : التعب » و در كافى به اعراب و تصحيح اين كمترين « عفى » با فاء سعفص است . و آن ناقص واوى است . و ابن دريد در جمهرة اللغة گويد : « عفا المنزل يعفو و هو عاف : اذا درس » و ابن اثير در نهايه گويد : « عفى الشئ اذا درس و لم يبق له اثر . و منه حديث صفوان بن محرز اذا دخلت بيتى فاكلت رغيفا و شربت عليه من الماء فعلى الدنيا العفا أى الدرس و ذهاب الاثر » . و در منتهى الإرب گويد : « عفت الدار : ناپديد گرديد . و عفت الريح الدار : پوشيد باد آن را به خاك .\r\nو عفا اثره عفاء : بمرد و رفت اثر وى ، و هلاك شد و نيست و نابود گرديد . و تعفيه : ناپديد كردن » .\r\n","page_name":" 45 ","page_number":45},
  {"content":"\r\n\r\nبيفزايد وفّقنا اللّه تعالى .\r\n\r\nكلمهء 8 - قال أمير المؤمنين عليه السّلام : أعرف النّاس باللّه سبحانه أعذرهم للنّاس و إن لم يجد لهم عذرا\r\n« 1 » .\r\nترجمه : فرمود هركس خدا را بهتر شناسد عذر مردم را هرچه كنند بهتر مىپذيرد هرچند بر آنان عذرى نداند .\r\nشرح : يعنى يكى از اوصاف خداشناسان آنست كه هرگز زبان به عيب‌جوئى و بد گفتن به خلق نگشايند و كسى را ملامت در كارى نكنند و عذر او بپذيرند و توبه گنه‌كاران را به درگاه خدا مقبول و اميد عفو بر همه روا دارند همه نيك و بد مردم را مشمول عنايت و رحمت نامنتهاى حق توانند دانست و هرگز بغض و عداوت از خلق در دل ندارند و ابدا تحقير و توهين به كس روا ندارند زيرا :\r\n خلق را چون آب دان صاف و زلال * اندر او تابان صفات ذو الجلال \r\nو همه كس را معذور در مراتب وجود و سرّ قدر شناسند و نزد خدا قابل رحمت واسعه و الطاف بىنهايت شمارند و به زبان عشق چون الهى سرايند :\r\n گر برق رحمت زند بر خرمن عاصيان * ترسم كه ابليس دون آهنگ رضوان كند \r\nو خود را بهتر از كسى نپندارند و به مردم نظر اشفاق و ترحّم كنند و اگر كسى را در گناهى مستغرق ديدند به او نصيحت و نكوهش از شفقت مىكنند نه خشم و ملامت و بر او مغفرت از خدا مىطلبند زيرا خدا را شناخته كه او را رحمت واسعه است  وَ رَحْمَتِي وَسِعَتْ كُلَّ شَيْءٍ  « 2 » پس نتيجهء خداشناسى اشفاق و ترحّم و مهربانى و عذرپذيرى نسبت به نيك و بد خلق خواهد بود .\r\n\r\n\r\n","description":"","footnote":"\r\n( 1 ) . در غرر و درر آمدى روايت شده است . شرح آقا جمال ، ط 1 ، ج 2 ، ص 444 ، ش 3230 .\r\nقوله : « خلق را . . . » بيتى از دفتر ششم مثنوى عارف رومى است . مصراع دوم به نقل جناب استاد قوله : ( و به زبان عشق چون الهى سرايد ) حضرت الهى رضوان اللّه عليه بدين صورت بود : ( و اندر او تابان . . . ) باضافه واو . استاد رحمة اللّه عليه از خود خبر مىدهد كه متخلّص به الهى بود .\r\nو بيت مذكور از نغمه عشاق و ديوان او در اوصاف اهل صفا و اشاره به ولايت مطلقه است . ( كليات ديوان حكيم الهى قمشه‌اى ، ص 387 ) .\r\n( 2 ) . اعراف / 156 .\r\n","page_name":" 46 ","page_number":46},
  {"content":"\r\n\r\n\r\nكلمهء 9 - قال أمير المؤمنين عليه السّلام : أعلم النّاس باللّه أكثرهم له مسألة .\r\n« 1 »\r\nترجمه : هر كه خدا را بهتر بشناسد از او بيشتر مسألت نمايد .\r\nشرح : در كلمهء ديگر حضرت فرمود : « چيزى نزد خدا محبوب‌تر از آن نيست كه بندگان از او حاجت خود را طلب كنند » يعنى هركس خدا را شناخت داند كه زمام تمام امور عالم به دست اوست و غير حق را كارى به دست نيست و قدرتى بدون مشيّت حق بر چيزى ندارد پس هرحاجت جسمانى و روحانى دارد رو به خدا آرد و به درگاه خدا دست مسألت دراز كند و چون وجود جميع خلق را محتاج به لطف حق داند و خدا را غنى و تواناى مطلق شناسد  وَ إِنَّ اللَّهَ لَهُوَ الْغَنِيُّ الْحَمِيدُ  و  ما يَفْتَحِ اللَّهُ لِلنَّاسِ مِنْ رَحْمَةٍ فَلا مُمْسِكَ لَها وَ ما يُمْسِكْ فَلا مُرْسِلَ لَهُ  . « 2 »\r\nدرى كه خدا به روى بنده بگشايد كسى نتواند بست و درى كه بست كس نتواند گشود لذا بندهء حق هرچه مىخواهد از خيرات و سعادات دنيا و عقبى از كسى غير حق نمىطلبد و همه حوائج كلّى و جزئى خود را از خدا بسيار مسألت مىكند و مىداند از هركس حاجتى بخواهد پيش او خوار مىشود مگر خدا كه هرچه بنده بيشتر از او حاجت خواهد آن بنده نزدش عزيزتر شود و اين معنى را حضرت در كلمه‌اى فرمود قريب به اين عبارت : إكثار طلب الحاجة من اللّه يعزّك و من النّاس يذلّك .\r\nسؤال بسيار از خلق موجب ذلّت شود و از خدا موجب عزّت است پس هركس خدا را بهتر شناخت بيشتر از او سؤال حاجت مىكند چون همهء درها را به روى خود بسته مىداند جز درگاه لطف بىحساب و رحمت واسعه الهى .\r\n\r\n\r\n","description":"","footnote":"\r\n( 1 ) . غرر و درر آمدى ، ط نجف ، ص 96 ، س 2 . شرح آقا جمال ، ط 1 ، ج 2 ، ص 451 ، ش 3260 .\r\nقوله : « در كلمهء ديگر حضرت فرمود : چيزى . . . » آن كلمه اين است : « ما من شئ أحبّ الى اللّه سبحانه من أن يسأل » ( غرر و درر آمدى ، شرح آقا جمال ، ج 6 ، ص 80 ، ش 9604 ) .\r\nقوله : « و اين معنى را حضرت در كلمه‌اى . . . » .\r\n( 2 ) . حج / 64 ، فاطر / 3\r\n","page_name":" 47 ","page_number":47},
  {"content":"\r\n\r\n\r\nكلمهء 10 - قال أمير المؤمنين عليه السّلام : معرفة اللّه سبحانه أعلى المعارف .\r\n« 1 »\r\nترجمه : فرمود معرفت خدا بالاترين معارف است .\r\nشرح : يعنى بهتر و عالىترين حكمت و معرفت‌ها شناختن خداست زيرا علوم و معارف را هريك درجه و رتبه‌ايست و علمى اشرف از علم ديگر و معرفتى بالاتر از معرفتى است و اشرفيّت علم به واسطه اشرفيّت وجود معلوم است ، يا اتقن و اظهريّت برهان ، يا افضليّت غايت است ، و به اين هرسه وجه علم الهى و معرفت خدا اشرف و اعلاى علوم است .\r\nاما از جهت موضوع : اين علم اعلى و اكمل است زيرا موضوعش وجود حق و\r\n\r\n\r\n","description":"","footnote":"\r\n( 1 ) . غرر و درر آمدى ، ط نجف ، ص 319 ، س 11 .\r\nقوله : ( امير المؤمنين فرمود : « اعرفوا اللّه » ) در توحيد بحار از توحيد صدوق از حضرت وصىّ امام امير المؤمنين على عليه السّلام ، روايت شده است : « اعرفوا اللّه باللّه و الرسول بالرسالة و اولى الأمر بالمعروف و العدل و الإحسان » ( بحار ، ط كمپانى ، ج 2 ، ص 85 ، س 18 ) ؛ و وجوهى در معنى « اعرفوا اللّه باللّه » در آنجا گفته آمد . در ديوان اين كمترين آمده است :\r\n من به يارم شناختم يارم * تو به نقش و نگار يعنى چه\r\nآفتابى چنين درخشنده * ديده‌ها در غبار يعنى چه\r\nتو بپنداريش نهانى و من * بينمش آشكار يعنى چه\r\nتو بپرسى ز يار و من او را * دارم اندر كنار يعنى چه \r\nقوله : « و دلّ على ذاته بذاته » در آغاز دعاى صباح امير المؤمنين عليه السّلام : « يا من دلّ على ذاته بذاته . . . » به شرح متألّه سبزوارى بر آن رجوع شود كه وجوهى لطيف در معنى آن گفته است . و در ابتداى آن گويد : « هذه كلمة علية صدرت من معدن الولاية و منبع المكاشفة نعم امثال هذه الكلمات من مثل كلمة اللّه العليا و الآية الكبرى على العالى الاعلى ليست بعزيزة » ( ص 12 ، ط ناصرى ) .\r\nقوله : « آفتاب آمد . . . » بيت از اوائل دفتر اول مثنوى عارف رومى است . و استاد الهى قدّس سرّه مصراع دوم آن را بدين گونه نقل فرموده است : « گر دليلى خواهى از وى رخ متاب » .\r\nقوله : « انت الذى اشرقت . . . » جمله‌اى از دعاى عرفه حضرت سيد الشّهداء امام ابو عبد اللّه الحسين عليه السّلام است .\r\n( اقبال سيد بن طاوس ، چاپ سنگى ، ص 349 ) .\r\nقوله : « جمال يار ندارد . . . » از خواجه حافظ است . جناب استاد الهى رضوان اللّه عليه مصراع دوم را بدين گونه نقل فرموده است : « غبار راه نشان تا نظر توانى كرد » و لكن دو نسخه خطى ديوان حافظ ، و چاپى قدسى چنان بود كه اختيار كرده‌ايم .\r\nقوله : « يا غاية آمال العارفين » در « مناجاة المحبين » حضرت امام سيّد الساجدين على بن الحسين عليهما السّلام آمده است : « يا غاية آمال المحبين » .\r\n","page_name":" 48 ","page_number":48},
  {"content":"\r\n\r\nصفات كماليه و افعال و شئون آثارى اوست و معلوم است كه اين موضوع اشرف و اعلاى تمام موضوعات علوم است لذا حكماى الهى فرموده‌اند : علم حكمت الهى چون موضوعش وجود حق و صفات و افعال و كيفيت صنع و ابداع حضرت احديت است پس اعلاى علوم و معارف است .\r\n وَ مَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً  « 1 » .\r\nهركه به حكمت الهى معرفت يافت به خير و سعادت بسيار بىشمار رسيده است .\r\nامّا از جهت برهان :\r\nبرهان اين علم وجود كامل فوق الكمال خداست پس اتمّ و اظهر و اتقن برهانست چون وجود حق از فطريات است ، أمير المؤمنين عليه السّلام فرمود : « إعرفوا اللّه باللّه » و « دلّ على ذاته بذاته » . برهان او وجود و انوار و اشراقات خود اوست خدا را به خود او كه هستى صرف است بايد شناخت  أَ وَ لَمْ يَكْفِ بِرَبِّكَ أَنَّهُ عَلى كُلِّ شَيْءٍ شَهِيدٌ  « 2 » .\r\n آفتاب آمد دليل آفتاب * گر دليلت بايد از وى رو متاب \r\nأنت الذّى أشرقت الأنوار فى قلوب أوليائك حتّى عرفوك و وحّدوك . تو در دل خاصّان و دوستانت انوار جمال خود را اشراق كردى تا تو را شناختند و موحّد شدند .\r\nپس خدا را دليل و برهان خداست كه وجودش فطرى و بديهى است هرچند كنهش ناپيداى ابدى است و در هيچ علم برهانى از اين روشن‌تر نيست كه به واسطه نور وجود الهى بر چشم بصيرت دلهاى پاكان عالم پديدار است .\r\n جمال يار ندارد حجاب و پرده ولى * غبار ره بنشان تا نظر توانى كرد \r\nاما از حيث غايت معلوم است كه حكمت الهى كه غايتش معرفة اللّه است اشرف و اعلاى امور است كه غاية الغايات اوست ، يا غاية آمال العارفين .\r\n\r\n\r\n","description":"","footnote":"\r\n( 1 ) . بقره / 270\r\n( 2 ) . فصلت / 54\r\n","page_name":" 49 ","page_number":49},
  {"content":"\r\n\r\n\r\nمقالهء دوم در توحيد خدا و اخلاص به درگاه الهى عزّ سلطانه\r\n\r\n","description":"","footnote":"","page_name":" 50 ","page_number":50},
  {"content":"\r\n\r\n\r\nكلمهء 1 - قال أمير المؤمنين عليه السّلام : من وحّد اللّه سبحانه لم يشبّهه بالخلق\r\n« 1 » .\r\nترجمه : آنكه خدا را به وحدانيت و يگانگى شناخت او را در هيچ وصف به خلق مشابه نداند .\r\nشرح : يعنى موحّد واقعى به كلّى خدا را از اوصاف خلق منزّه و مبرّا داند و او را بىمثل و مانند شناسد  لَيْسَ كَمِثْلِهِ شَيْءٌ  زيرا آنچه داراى صفات خلق است مانند خلق محتاج است و خدا غنى مطلق است . خلق ، ذات و صفاتشان همه دستخوش فنا و زوال و حاجت و نقص است و خدا ذاتى است ازلى و ابدى و غنى در ذات و هيئات ذات و نعوت و صفات است و صفاتش همه عين ذات مقدّسه است به خلاف خلق كه در وجود و ذات محتاج و در صفات و كمالات نيازمند به غيرند .\r\n\r\nكلمهء 2 - قال أمير المؤمنين عليه السّلام : التّوحيد حياة النّفس\r\n« 2 » .\r\n\r\n\r\n","description":"","footnote":"\r\n( 1 ) . غرر و درر آمدى ، ط نجف ، ص 284 ، س 5 ؛ و شرح محقق خوانسارى آقا جمال ، ج 5 ، ص 338 ، ش 8648 .\r\n( 2 ) . غرر و درر آمدى ، ط نجف ، ص 32 ، س 17 ؛ شرح آقا جمال ، ط 1 ، ج 1 ، ص 145 .\r\nقوله : « در ديوان منسوب . . . » اين حقير : حسن حسن‌زاده آملى در مصادر و مآخذ اشعار ديوان منسوب به حضرت وصى ، امام امير المؤمنين على عليه السّلام زحمت بسيار كشيده است . طايفه‌اى از آنها را از على بن ابى طالب قيروانى يافته است كه به اشتراك اسم به آن جناب نسبت داده‌اند . و بسيارى از اشعار ديوان ، مفاد فرموده آن حضرت است كه شعراء به نظم درآورده‌اند مانند ابيات « يا حار همدان من يمت يرنى . . . » كه شعر از سيّد حميرى است و مفاد آن فرمودهء امام به حارث همدانى است چنان كه شيخ اجل مفيد در مجلس اول كتاب اماليش بدان نص دارد .\r\nو برخى از اشعار ديوان را ، آن جناب به نحو تمثّل به زبان آورده است ، و ديگران ندانسته به دو نسبت داده‌اند .\r\nعلاوه اينكه سبك و سياق فصاحت و بلاغت اشعار ديوان نسبت به خطب و رسائل و حكم نهج البلاغه نمودى ندارد تا به امير كلام امام على عالى اعلى نسبت داده شوند .\r\nنگارنده بسيارى از گويندگان اشعار ديوان را با ذكر مآخذ در مجلّد اول « تكلمة منهاج البراعة فى شرح نهج البلاغة » از ص 306 تا ص 311 ، و در مجلّد سوم آن از ص 62 تا ص 65 ، ط 1 ، آورده است ؛ علاوه اينكه يادداشتهاى بسيار ديگر پس از آن گرد آورده است كه اميد است همهء آنها در كراسه‌اى جمع و ضبط شود\r\n","page_name":" 51 ","page_number":51},
  {"content":"\r\n\r\nترجمه : توحيد و يگانه شناختن خدا ، حيات نفس ناطقه است .\r\nشرح : يعنى تا انسان به نور معرفت خدا و توحيد ذات و صفات حق جانش روشن نگردد به مقام روح انسانى نرسيده و تا آن معنى بزرگ را در خود ادراك شهودى نكند هنوز زنده به حيات حقيقى نگرديده است ، در ديوان منسوب به حضرت مولى عليه السّلام است :\r\n و إنّ امرء لم يحى بالعلم ميّت * و أبدانهم قبل القبور قبور \r\nكسى كه زنده به نور علم و معرفت نگردد مرده است و پيش از آنكه به قبر داخل شود بدنش قبر جان مرده اوست . و نيز فرموده هركس خدا را فراموش كند خدا او را از نفس ناطقه خود غافل سازد و چشم بصيرت قلبش كور شود و هركس به ياد خدا باشد خدا قلبش را زنده و عقلش را نورانى گرداند و شعر اشاره به آيهء مباركه است  نَسُوا اللَّهَ فَأَنْساهُمْ أَنْفُسَهُمْ  « 1 » . يعنى هركس خدا را فراموش كرد از جان خويش و كسب سعادت ابدى خود فراموش كند و همه به تن پرورى و خدمت بدن حيوانى پردازد كه لازمه‌اش مرگ روح و فناى نفس ناطقه قدسيه باشد كه حق فرمود   قَدْ أَفْلَحَ مَنْ زَكَّاها * وَ قَدْ خابَ مَنْ دَسَّاها   « 2 » رستگار شد هركه روح خود را تربيت و تكميل به علم و عمل كرد ، و زيان كرد و فاسد گرديد هركس كه به تن‌پرورى از تربيت روح اهمال و اعراض كرد پس توحيد و علم و معرفت الهى زنده‌كنندهء حقيقى روح انسان است .\r\n\r\nكلمهء 3 - قال أمير المؤمنين عليه السّلام : التّوحيد أن لا تتوهّمه و العدل أن لا تتّهمه .\r\n« 3 »\r\n\r\n\r\n","description":"","footnote":"\r\nو در دست طبع و نشر قرار گيرد و مورد استفاده ارباب دانش و بينش واقع شود .\r\n( 1 ) . حشر / 20\r\n( 2 ) . شمس / 11 و 12\r\n( 3 ) . نهج البلاغه ، شرح نهج البلاغهء ابن ابى الحديد ، چاپ رحلى سنگى ، ص 492 ، س 28 .\r\nقوله : « چنان كه امام صادق عليه السّلام فرمود . . . » حديث را جناب شيخ بهائى قدّس سرّه در ضمن بيان حديث دوم كتاب اربعين از حضرت امام باقر العلوم عليه السّلام ، بدين صورت نقل فرموده است : « و فى كلام الإمام ابى جعفر محمّد بن على الباقر عليه السّلام اشارة الى هذا المعنى حيث قال : كلّ ما ميّزتموه بأوهامكم فى أدق معانيه مخلوق مصنوع مثلكم مردود اليكم ، و لعلّ النّمل الصّغار تتوهّم أن للّه تعالى زبانيتين فإنّ ذلك كمالها و تتوهّم أن عدمهما\r\n","page_name":" 52 ","page_number":52},
  {"content":"\r\n\r\nترجمه : توحيد آنست كه خدا را در وهم و انديشه نياورى و عدل آنكه خدا را به ظلم و كار قبيح متّهم نگردانى .\r\nشرح : يعنى موّحد حقيقى كه خدا را به يگانگى و يكتايى شناخته مىداند كه خدا به فكر و عقل و وهم و انديشه خلق نمىگنجد و برتر از حدّ ادراك جميع خلايق است حتى ملائك و انبياء و اولياء ، پس موّحد مىداند كه هرچه در وهم و خيال درآيد مخلوق است چنان كه امام صادق عليه السّلام فرمود : كلّ ما ميّزتموه بأوهامكم فى أدقّ معانيه مخلوق مصنوع مثلكم مردود إليكم الخ . هرچه در وهم و انديشه آيد مخلوق است .\r\nدر كلمهء ديگر حضرت فرمود : لا تقدّر عظمة اللّه على قدر عقلك .\r\nعظمت خدا را به قدر عقل خود قياس مكن كه او بزرگتر از حدّ وصف عقل و ادراك است . دعاى رسول اكرم صلّى اللّه عليه و إله و سلم است : يا من لا يعلم و لا يدرى ما هو إلا هو . و عدل خدا آنكه هرچه فعل خداست همه را عدل و احسان و لطف و رحمت به خلق دانى و ابدا ظلم به حق نسبت ندهى و ابدا چون جبريان در مسبّب ازلى جور به خلايق نپندارى بلكه بدانى فعل الهى همه عدل و عشق و لطف و رحمت است .\r\n\r\nكلمه 4 - قال أمير المؤمنين عليه السّلام : لن تتّصل بالخالق حتّى تنقطع عن الخلق\r\n« 1 » .\r\nترجمه : فرمود تا از خلق منقطع نشوى به خدا و اصل نخواهى شد .\r\n\r\n\r\n","description":"","footnote":"\r\nنقصان لمن لا يتصف بهما و هكذا حال العقلاء فى ما يصفون اللّه تعالى به » انتهى كلامه صلوات اللّه عليه و سلامه .\r\nجناب استاد الهى رضوان اللّه عليه قسمتى از صدر حديث را بدين صورت نقل كرده است : كلّما ميزتموه فى أوهامكم فى أدقّ معانيه فهو مخلوق مردود اليكم ، الخ . . . و لكن صواب آنست كه اختيار كرده‌ايم و نقل نموده‌ايم ؛ و حديث از امام باقر عليه السّلام است نه از امام صادق عليه السّلام . و كأنّ جناب استاد الهى حديث را از حفظ نقل فرموده است .\r\nقوله : « در كلمه ديگر حضرت فرمود : « لا تقدّر . . » بحار ، ط بيروت ، ج 4 ، ص 278 ، س 1 : « لا تقدّر عظمة اللّه سبحانه على قدر عقلك فتكون من الهالكين » .\r\n( 1 ) . غرر و درر آمدى ، ط نجف ، ص 256 ، س 4 ؛ و ط صيدا ، ص 186 ، س 16 .\r\nقوله : « عظم الخالق . . . » نهج البلاغه ، خطبه 191 ، ص 177 ، ط تبريز ، س 3 .\r\n« و من خطبة له عليه السّلام روى أن صاحبا لأمير المؤمنين عليه السّلام ، يقال له همّام ( همام بن شريح ) كان رجلا عابدا ، فقال له يا امير المؤمنين : صف لى المتقين . . . » و كتاب سليم بن قيس كوفى ، ط نجف ، ص 190 .\r\n","page_name":" 53 ","page_number":53},
  {"content":"\r\n\r\nشرح : يعنى در مقام علم تا خدا را منزّه از اوصاف و اطوار خلق نشناسى و او را برتر از حدود ماهيت ندانى و بالاتر از حدّ توصيف و تصوّر نپندارى به معرفت او نرسيده‌اى و در مقام عمل هرگاه از كليّهء خلق چشم بپوشى و جز خدا به هيچ كس توجه نكنى نه در عبادت نه در حاجت و همه عالم را در مقابل خدا از نظر بيندازى آنگاه خدا را واقعا شناخته‌اى . عظم الخالق فى أنفسهم فصغر مادونه فى أعينهم .\r\nآنكس كه خدا را شناخت از عظمت خدا هرچه غير خداست همه در نظرش كوچك و ناچيز است و در نتيجه منقطع از خلق شود تا به خالق راه يابد .\r\n\r\nكلمه 5 - قال أمير المؤمنين عليه السّلام : قلوب العباد الطّاهرة مواضع نظر اللّه سبحانه فمن طهّر قلبه نظر إليه\r\n« 1 » .\r\nترجمه : دلهاى پاك بندگان خدا محل نظر و عنايت خداست پس هركس دل را پاك از هوا كرد خدا به او نظر افكند .\r\nشرح : يعنى عنايت خاص ازلى حق و توجه مخصوص حضرت احديت به دلهائى است كه پاك از هوا و منقطع از غير خدا باشد و بت‌هائى كه هواى نفس مىتراشد همه را بشكند و دل را پاك از توجه به عالم آفل باطل الذّات كند و خليل‌وار  لا أُحِبُّ الْآفِلِينَ  « 2 » گويد .\r\nآن دل شايسته نظر خاص خداست و چنان كه حضرت عليه السّلام فرمود : كلّ ما شغلك عن اللّه فهو صنمك ، هرچه از خدا باز دارد تو را آن بت است و بت رجس و پليد است  فَاجْتَنِبُوا الرِّجْسَ مِنَ الْأَوْثانِ  « 3 » . پس دلهائى كه از صفات حيوانى و شيطانى منزّه و طاهر از لوث خودبينى شد و از هرچه غير رضاى اوست پاك گرديد و به\r\n\r\n\r\n","description":"","footnote":"\r\n( 1 ) . غرر و درر آمدى ، ط نجف ، ص 235 ، س 11 ، و ط صيدا ، ص 170 ، س 12 ؛ شرح آقا جمال ، ط 1 ، ج 4 ، ص 507 ، ش 6777 . عبارت كلمه در اين نسخ ياد شده و نسخه خطى غرر و درر چنان است كه در متن اختيار كرده‌ايم ، و لكن در چاپ نخست آمده است : « فمن طهّر قلبه نظر اللّه إليه » با اضافه كلمه « اللّه » دوباره در جمله اخير .\r\nقوله : « الشّريعة رياضة النّفس » غرر و درر آمدى ، شرح آقا جمال ، ط 1 ، ص 145 ، ش 543 .\r\n( 2 ) . انعام / 77\r\n( 3 ) . حجّ / 30\r\n","page_name":" 54 ","page_number":54},
  {"content":"\r\n\r\nكلّى شوق و عشق و انس و طاعت و محبتش خالص للّه و مختصّ به آن محبوب و معشوق مطلق شد چنان پاك دلها لايق نظر و توجه خداست و التفات و عنايت خاص حضرت احديّت .\r\nو خلاصه هردل كه از مقام تجليه و تخليه به مقام فنا در حق رسيد و در مقام تجليه شرع الهى را كه حضرت در كلمهء ديگر فرمود : الشّريعة رياضة النّفس امتثال كرد واجب را عمل كرد و حرام را ترك . و در مقام تخليه از صفات رذيلهء كبر و غرور و بخل و حسد و كينه و عجب و خودبينى منزّه گشت و در مقام تحليه متّصف به صفات ملكوتى و متخلّق به اخلاق اللّه گرديد و در مقام فناء ، افعال و اوصاف و ذوات ممكنات را در افعال و صفات و ذات حق فانى و هالك يافت و معنى  كُلُّ شَيْءٍ هالِكٌ إِلَّا وَجْهَهُ  « 1 » را شهود كرد ، آن دل پاك از ما سوى اللّه و به مقام مشاهده خدا نائل گردد ؛ آرى لازمه نظر خدا به بنده عارف ، فناء و استغراق عارف در شهود خداست . رزقنا اللّه و ايّاكم .\r\n\r\nكلمهء 6 - قال أمير المؤمنين عليه السّلام : ما وحّده من كيّفه و لا حقيقته أصاب من مثّله و لا إيّاه عنى من شبّهه و لا صمده من أشار إليه و توهّمه .\r\n« 2 »\r\n\r\n\r\n","description":"","footnote":"\r\n( 1 ) . قصص / 89\r\n( 2 ) . نهج البلاغه ، اول خطبه 184 ، ط تبريز ، ص 158 . « و من خطبة له عليه السّلام فى التوحيد ، و تجمع هذه الخطبة من اصول العلم ما لا تجمعه خطبة » .\r\nقوله : « آنچه پيش تو . . . » اين بيت را شيخ بهايى در شرح حديث دوم كتاب اربعين آورده است و گفته است : « و ما احسن ما قال : آنچه پيش تو . . . » جناب استاد الهى به جاى فهم ، فكر آورده است ، و لكن چند نسخه مخطوط مصحّح اربعين مذكور « فهم » آمده است كه ما نيز همين را اختيار كرده‌ايم .\r\nو دو بيت بعد آن از خود استاد الهى روحي فداه است كه از قصيده‌اى غرّاء از ديوانش است ( كليات ديوان حكيم الهى قمشه‌اى ، ص 287 ) و لكن مصراع اول بيت دوم بدين صورت است : « مى نديدستش و نخواهد ديد . . . »\r\nقوله : « ما عرفناك . . . » بحار ، ط بيروت ، ج 8 ، ص 23 ، س 12 : « قال سيد العابدين و العارفين و الشاكرين صلّى اللّه عليه و آله :\r\nلا أحصى ثناء عليك أنت كما اثنيت على نفسك . و قال صلّى اللّه عليه و آله : ما عبدناك حق عبادتك ، و ما عرفناك حقّ معرفتك » .\r\nتبصره : مشهور در معنى « ما عرفناك حقّ معرفتك » ما را نافيه گرفته‌اند ، و كلمه حق را به نصب مىخوانند ، و وجه آن ظاهر است . و بسيار شايسته است كه ما را موصوله بگيرى ، و حق را مرفوع بخوانى كه خبر « ما »\r\n","page_name":" 55 ","page_number":55},
  {"content":"\r\n\r\nترجمه : حقيقت توحيد را نيافته آنكه بر خدا مثل و مانندى قائل شود يا خدا را به چيزى شبيه داند ، و غنى و نامحدود ندانسته هركه او را به اشاره حسّى يا عقلى محدود سازد .\r\nشرح : يعنى عارف به توحيد خدا چنان كه در كلمهء سابق بيان شد خدا را نامتناهى و فوق نامتناهى داند و عقل و فكر و انديشهء محدود خود را از فهم كنه ذات نامحدود او معزول و عاجز شناسد و از اشاره و كم و كيف و حدّ و مثل و شبه و مانند آن ذات بىمثل و مانند را منزّه داند زيرا :\r\n آنچه پيش تو غير از آن ره نيست * غايت فهم تو است اللّه نيست\r\nما عرفناك حق معرفتك * مىسرايد زبان وحى سرا\r\nخود نديدستش و نخواهد ديد * چشم حق‌بين سرّ ما اوحى \r\nيعنى آن كس كه عقل اوّل است و رسول خاتم و صاحب مقام   ثُمَّ دَنا فَتَدَلَّى فَكانَ قابَ قَوْسَيْنِ أَوْ أَدْنى   كه اعلىترين رتبه ممكناتست در مقام معرفت خدا اظهار عجز كرده و ما عرفناك حقّ معرفتك مىسرايد و سبحانك لا احصى ثناء عليك در دعا مىگويد ، پس كليّه موجودات از ملائكه مهيّمين گرفته تا سايرين همه از معرفت به كنه ذات احديت معزول و محرومند اما تمام موجودات هم داراى مرتبه‌اى از معرفت خدا خواهند بود و بايد يا به نظر در وجود يا به فكر و نظر در آيات آفاقى و انفسى مقام معرفت خود را هرچه بتوانند تكميل كنند كه درجات بهشتى هربهشتى تابع درجات معرفت است .\r\n\r\nكلمهء 7 - قال أمير المؤمنين عليه السّلام فى توحيد اللّه : ليس فى الأشياء بوالج و لا عنها بخارج\r\n« 1 » .\r\n\r\n\r\n","description":"","footnote":"\r\nباشد و يا مبتداى مؤخر ، بدين معنى كه حق معرفت تو اين است كه داريم فافهم و تدبّر .\r\nو به كتاب شريف « بدايع الحكم » حكيم آقا على مدرّس نيز رجوع شود . ( ط 1 ، چاپ سنگى ، ص 50 : بديعة صمدية فى كلمة نبوية . . . ) .\r\n( 1 ) . نهج البلاغه ، خطبهء 184 ، ط تبريز ، س 11 . « و من خطبة له عليه السّلام فى التوحيد و تجمع هذه الخطبة من اصول العلم ما لا تجمعه خطبة . . . » .\r\nتبصره : كلمهء 245 كتاب ما « هزار و يك كلمه » در اين مقام در بيان « وحدت وجود » و « بسيط الحقيقة\r\n","page_name":" 56 ","page_number":56},
  {"content":"\r\n\r\nترجمه : نه خدا در اشياء داخل است و نه از آنها خارج .\r\nشرح : يعنى ذات يكتا و يگانه خدا با آنكه با تمام موجودات و مقوّم كليّهء حقايق وجوديه است داخل در عالم است و خارج از عالم ، از چيزى بطور مباينت خارج نيست و در چيزى به نحو حلول داخل نيست . به عبارت ديگر خدا در حدود و ماهيات اشياء داخل نيست و از وجود و حيث نورانيّت عالم هم خارج نيست . « عالم ز تو هم تهى و هم پر » پس نور وجهش كه تجلى فعلى اوست با تمام موجوداتست  وَ هُوَ مَعَكُمْ أَيْنَ ما كُنْتُمْ  « 1 » چون ذات بحت بسيط الحقيقه است و بسيط الحقيقة كلّ الاشياء و ليس بشئ منها ، در هيچ تعيّن و حدّ و ماهيت نمىگنجد و مقوّم تمام موجوداتست و محيط به كليّه وجودات و در هرمكان آن لا مكانى حاضر و از كليّه امكنه خارج است .\r\n\r\nكلمهء 8 - قال أمير المؤمنين عليه السّلام : الاخلاص عبادة المقرّبين\r\n« 2 » .\r\nترجمه : اخلاص در عمل عبادت بندگان مقرّب خداست .\r\nشرح : يعنى اخلاص در عبادت كه هيچ شائبهء شرك و ريا در او نباشد و در او هواى نفس هيچ مداخله نكند و جز رضا و خشنودى حق در آن عمل هيچ منظورى نداشته باشد و  إِنَّما نُطْعِمُكُمْ لِوَجْهِ اللَّهِ  صرف باشد آن عبادت بندگان خاص و مخصوص مقرّبان درگاه الهى است كه آن مشتاقان حق در عملشان شوق بهشت و خوف دوزخ هم مداخله ندارد و تنها نظرشان در كار به ميل و رضاى معشوق است مانند على عليه السّلام و خاصّان شيعيان كه ميل آنها فانى در ميل خداست ،  وَ ما تَشاؤُنَ إِلَّا أَنْ يَشاءَ اللَّهُ *  .\r\n جز به ميل حق نجنبد ميل من * نيست جز عشق احد سر خيل من \r\n\r\n\r\n","description":"","footnote":"\r\nكلّ الأشياء و ليس بشئ منها » كه مفاد توحيد صمدىاند ، اهميت بسزا دارد .\r\nقوله : « عالم ز تو هم تهى و هم پر » .\r\n( 1 ) . حديد / 5\r\n( 2 ) . غرر و درر آمدى ، شرح آقا جمال خوانسارى ، ط 1 ، ج 1 ، ص 176 ، ش 667 .\r\nقوله : « جز به ميل حق . . . » .\r\nقوله : « آتشى از عشق . . . » .\r\n","page_name":" 57 ","page_number":57},
  {"content":"\r\n\r\nو اين مقام اخلاص كه در اوّل خطبه ، حضرت فرمود كمال توحيد اخلاص است لازمهء توحيد خاصّ الخاص و معرفت اولياء خداست كه غير خدا را عدم انگاشتند .\r\n آتشى از عشق بر افروختند * پخته و خام دو جهان سوختند \r\n\r\nكلمهء 9 - قال أمير المؤمنين عليه السّلام : الإخلاص أعلى الإيمان\r\n« 1 » .\r\nترجمه : اخلاص بلند پايه‌ترين مقام ايمان است .\r\nشرح : يعنى ايمان به خدا را مراتبى بسيار است تابع معرفت و چون معرفت و توحيد كامل گردد انسان به مقام اخلاص در علم و عمل نائل شود بنابراين عالىترين رتبهء ايمان و معرفت اخلاص خواهد بود و اخلاص تا آنجا رسد كه غير خدا موجود حقيقى نبيند و در آن حال شرك و ريا در كارش ابدا تصور نشود .\r\n\r\nكلمهء 10 - قال أمير المؤمنين عليه السّلام : السّعيد من أخلص الطّاعة\r\n« 2 » .\r\nترجمه : سعادتمند آن كس است كه طاعت خدا را خالص براى خدا بجاى آورد .\r\nشرح : سعادت حقيقى آنست كه مطلوب انسان از طاعت خدا خود حق و شهود جمال الهى باشد و چنان كه در كلام حضرت عليه السّلام لكن وجدتك أهلا للعبادة عشق خدا موجب عبادتش گردد نه عشق بهشت يا خوف دوزخ يا اغراض ديگر ، پس انسان به سعادت آنگه رسد كه مطلوبش خدا و معشوقش شهود جمال آن حسن‌آفرين است .\r\n\r\n\r\n","description":"","footnote":"\r\n( 1 ) . غرر و درر آمدى ، شرح محقّق خوانسارى آقا جمال ، ج 1 ، ص 215 .\r\n( 2 ) . غرر و درر آمدى ، شرح آقا جمال ، ط 1 ، ج 1 ، ص 341 ، ش 1293 .\r\nقوله : « لكن وجدتك . . . » قال عليه السّلام : الهى ما عبدتك خوفا من عقابك و لا طمعا فى ثوابك ، و لكن وجدتك اهلا للعبادة فعبدتك . بحار ، ط بيروت ، ج 41 ، س 8 . و قال أمير المؤمنين و سيّد الموحّدين صلوات اللّه عليه : ما عبدتك خوفا من نارك و لا طمعا فى جنّتك لكن وجدتك اهلا للعبادة فعبدتك . بحار ، ط بيروت ، ج 67 ، ص 186 ، س 6 .\r\nاليه أشار الإمام الحقّ أمير المؤمنين عليه السّلام : « ما عبدتك طمعا فى جنّتك و لا خوفا من نارك و لكن وجدتك أهلا للعبادة فعبدتك . . » بحار ، ج 69 ، ط بيروت ، ص 278 ، س 15 .\r\nعبارت منقول از حضرت استاد حكيم الهى قمشه‌اى مطابق چاپ پيش بدين صورت بوده است : « بل وجدتك أهلا للطاعة » .\r\n","page_name":" 58 ","page_number":58},
  {"content":"\r\n\r\n\r\nمقالهء سوم ايمان به خدا و عالم غيب ما فوق الطبيعة\r\n\r\n","description":"","footnote":"","page_name":" 59 ","page_number":59},
  {"content":"\r\n\r\n\r\nكلمهء 1 - قال أمير المؤمنين عليه السّلام : الإيمان معرفة بالقلب و إقرار باللّسان و عمل بالأركان\r\n« 1 » .\r\nترجمه : ايمان سه چيز است ؛ معرفت خدا به قلب و اقرار به زبان و عمل به جوارح .\r\nشرح : يعنى ايمان تنها لفظ و حرف بر زبان نيست بلكه حقيقت ايمان ، اوّل معرفت و شناسايى خداست به قلب و به باطن ذات ، قلب المؤمن عرش الرّحمن براى آنست كه خدا را به قلب مشاهده مىكند پس ايمان ، اوّل معرفت و شهود خداست به چشم قلب و مطابق قلب بر زبان نيز جارى سازد تا خلق را هم به ايمان دعوت كند كه چون زبان با قلب مطابق شد سخن مؤثّر خواهد بود . الكلمة إذا خرجت من القلب وقعت فى القلب و إذا خرجت من اللّسان لم تجاوز الآذان .\r\n« سخن كز دل برون آيد نشيند لا جرم بر دل » ، و اگر به زبان تنها بود به گوش مىرسد و به دل نمىرسد و آنگاه كه قلب و زبان مطابق شد ، باز عمل به اركان هم شرط ايمان است يعنى بايد مطابق قلب و زبان هرعمل نيكو كه به جسم يا به مال او مربوط است اعضاى او بايد به حكم ايمان بجاى آرد مانند نماز و روزه و انفاق مال و جهاد در راه دين و غيره تا به مقام ايمان به راستى و حقيقت نائل شود و اگر ايمان در\r\n\r\n\r\n","description":"","footnote":"\r\n( 1 ) . نهج البلاغه ، حكمت 227 ، چاپ تبريز رحلى سنگى ، ص 283 ، س 12 : « و قد سئل عن الايمان ، فقال عليه السّلام :\r\nالايمان معرفة بالقلب و اقرار باللسان و عمل بالاركان » .\r\nقوله : « قلب المؤمن . . . » بحار ، ط بيروت ، ج 55 ، ص 39 ، س 3 : الكرسى و العرش يطلقان على معانى . . . سادسها اطلاق العرش على قلب الأنبياء و الأوصياء و كمّل المؤمنين فانّ قلوبهم مستقر محبّته و معرفته سبحانه كما روى أن قلب المؤمن عرش الرحمن ؛ و روى ايضا فى الحديث القدسى : « لم يسعنى سمائى و لا أرضى و وسعنى قلب عبدى المؤمن » .\r\nقوله : « الكلمة إذا خرجت . . . » شرح ابن ابى الحديد بر نهج ، ط مصر ، ج 20 ، ص 278 ، ش 279 .\r\nو قوله : « سخن كز دل . . . » سخن كز دل برون آيد نشيند لاجرم در دل . ( امثال و حكم دهخدا ج 2 ، ص 954 ) .\r\n","page_name":" 60 ","page_number":60},
  {"content":"\r\n\r\nقلب نبود منافق است و كافر و اگر در قلب بود در زبان و در عمل و اركان نبود مؤمن است امّا فاسق و مقامش در ايمان ضعيف است و هرگاه هرسه مقام بود ايمان كامل با عدل و تقوى است و معتزليان بين كفر و ايمان ، فاسق را واسطه دانند نه مؤمن و نه كافر شمارند و ما اماميه فاسق را مؤمن معصيت كار دانيم و قابل توبه و دخول بهشت شناسيم .\r\n\r\nكلمهء 2 - قال أمير المؤمنين عليه السّلام : ما آمن باللّه من قطع رحمه\r\n« 1 » .\r\nترجمه : فرمود ايمان به خدا نياورده است كسى كه قطع رحم كند .\r\nشرح : يعنى هركس با رحم و خويشاوندان و خاندان خود طريق مواصلت و محبت نپويد بلكه از ارحام خود كناره گيرد و يا به آنها جور و ستم روا دارد آنكس به خدا ايمان ندارد كه خدا در قرآن فرمايد :   وَ اتَّقُوا اللَّهَ الَّذِي تَسائَلُونَ بِهِ وَ الْأَرْحامَ   « 2 » خدا ترس باشيد كه از آن سؤال شويد و ارحام را رعايت كنيد و قطع رحم زنهار مكنيد آنكس كه به ارحام و خاندان و خويشان خود محبت نكند يا دشمنى كند از حكم فطرت بيرون است چون محبت خويشان حكم فطرت انسان است و هركه از حكم فطرت بيرون رود از معرفت و ايمان به خدا كه دانش حق ذوات را فطرى است بىبهره ماند زيرا فطرتش از انسانيت منحرف و منسلخ است و در فطرت منحرف از انسانيت خداشناسى و ايمان وجود ندارد ، و جاى ديگر فرمود : لا إيمان لمن لا عقل له يعنى آنكه عقل فطرى نداشت ايمان به خدا ندارد نتيجه آن كه هركس قطع رحم كند يا بىايمان يا البته ضعيف الايمان است و هركه را نور ايمان است صله رحم كند بلكه به عالم نبات و حيوان نيز احسان كند كه علاوه‌بر نوع انسان كه بنى آدم اعضاى يكديگرند ، حيوان و نبات هم خويشان انسان با علم و ايمانند چون گاو و گوسفند كه به او شير مىدهند به منزلهء مادرند و نباتات كه به او قوت مىدهند\r\n\r\n\r\n","description":"","footnote":"\r\n( 1 ) . غرر و درر آمدى ، ط نجف ، ص 309 ، س 19 ؛ شرح آقا جمال خوانسارى ، ط 1 ، ج 6 ، ص 74 ، ش 9576 .\r\nقوله : « و جايى ديگر فرمود : لا ايمان . . . » غرر و درر ، ط نجف ، ص 350 ، س 2 : « لا دين لمن لا عقل له » و س 6 :\r\n« لا ايمان لمن لا يقين له » .\r\n( 2 ) . نساء / 2\r\n","page_name":" 61 ","page_number":61},
  {"content":"\r\n\r\nبه منزلهء بستگان .\r\n\r\nكلمهء 3 - قال أمير المؤمنين عليه السّلام : ثلاث من كنّ فيه فقد أكمل الإيمان ؛\r\nالعدل فى الغضب و الرّضا و الإقتصاد فى الفقر و الغنى و اعتدال الخوف و الرّجا « 1 » .\r\nترجمه : سه وصف در انسان دليل كمال ايمانست .\r\nيكى آنكه با دشمن و دوست غضب و خوشنودى او را از عدالت بيرون نبرد ، ديگر در حال فقر و غنا اقتصاد و ميانه‌روى را رعايت كند ، ديگر از خدا خوف و اميدواريش معتدل و مساوى باشد .\r\nشرح : ايمان انسان آنگاه كامل باشد كه :\r\nاوّلا : با خلق اگر دوست و يا دشمن است حب و بغض شخصى نداشته و ملكهء عدالت و خلق انصاف را حفظ كند و در مقام حكم در حق دشمن و دوست به عدل قضاوت كند كه جور به دشمن و طرفدارى از دوست به حكم هواى نفس نقص ايمان و خلاف وجدان و دور از طريق خدا پرستى است .\r\nو ثانيا : با خود در حال فقر و غنى معتدل باشد نه فقر او را به دنائت و لئامت افكند ، و نه غنى و ثروت او را به اسراف و عياشى و شهوت‌رانى كشاند .\r\nو ثالثا : با خدا خوف و اميدش مساوى باشد نه خوف از اميد افزون و نه اميد از خوف كه اگر خوفش كمتر از اميدوارى به خدا شد بسا نفس جرأت كند خصوص دوران جوانى كه شهوت و غضب قوى است و تجرّى نفس به فريب اينكه خدا ارحم الراحمين است « عفو خدا بيشتر از جرم ماست » او را به ورطهء عصيان كشد . و اگر خوفش بيش از اميد باشد بسا نفس از راه شدت خوف او را از توجه به رحمت\r\n\r\n\r\n","description":"","footnote":"\r\n( 1 ) . غرر و درر آمدى ، ط نجف ، ص 161 ، س 3 ؛ و ط صيدا ، ص 116 ، س 18 . و همچنين نسخه خطى غرر و درر مذكور در ديباچه ؛ و لكن جناب استاد رضوان اللّه عليه جمله دوم را در چاپ سابق چنين نقل فرموده است :\r\n« و الاقتصاد فى الفقر و الغنى » و خداوند سبحان در سوره لقمان قرآن كريم فرمود :  « وَ اقْصِدْ فِي مَشْيِكَ »  .\r\nقوله : « در كلمهء ديگر حضرت فرمود : خف ربّك . . . » غرر و درر آمدى ، ط نجف ، ص 174 ، س 14 . شرح آقا جمال ، ط 1 ، ص 444 ، ش 5052 .\r\nهريك از « يؤمنك » و « ينلك » مجزوم است زيرا كه جواب أمر است . ينلك از أنال ينيل است . در چاپ قبل « ينالك » است كه نادرست است .\r\n","page_name":" 62 ","page_number":62},
  {"content":"\r\n\r\nواسعه بىنهايت خدا غافل كند و به حال نااميدى و يأس از رحمت خدا كه بزرگترين گناهست در اندازد در صورتى كه اميد به رحمت الهى موجب شوق و رغبت به كار نيكو گردد و روح را منبسط و شاد خاطر نگاه دارد پس بايد اهل ايمان در خوف و رجا معتدل باشند .\r\nدر كلمهء ديگر حضرت فرمود : خف ربّك و ارج رحمته يؤمنك ممّا تخاف و ينلك ما رجوت . از قهر خدا بترس و به رحمتش اميدوار باش تا خدا از هرمخوفى تو را ايمن سازد و به هرچه اميدوارى نائل گرداند و در اواخر عمر و سنين پيرى در اخبار است كه غلبهء اميد بر خوف پسنديده است چون شهوت و غضب ضعيف شده و هنگام انتقال از اين عالم فرا رسيده است بهتر است كه بنده اميدش به رحمت نامنتهاى خدا بيشتر باشد تا با رضا و شوق به لقاى حق از جهان رود تا به باغ رضوان شتابد .\r\n\r\nكلمه 4 - قال أمير المؤمنين عليه السّلام : الإيمان شجرة أصلها اليقين و فرعها التقى و نورها الحياء و ثمرها السّخاء\r\n« 1 » .\r\nترجمه : ايمان به خدا در مثل درختى است كه ساقه آن يقين است و شاخه‌اش تقوى و شكوفه‌اش حياء و ميوه‌اش سخاوت است .\r\nشرح : حضرت ، ايمان به خدا را به درختى مثل زده و اصل آن يعنى ساقه و ريشه و ذات آن درخت مقام يقين به مبدأ و معاد است كه بىهيچ‌شك و ريب خدا و قيامت را معتقد باشد تا به هيچ تشكيك از اين عقيده بيرون نرود  الَّذِينَ قالُوا رَبُّنَا اللَّهُ ثُمَّ اسْتَقامُوا تَتَنَزَّلُ عَلَيْهِمُ الْمَلائِكَةُ  « 2 » .\r\nو تمثال ثبات در ايمان را فرمود : المؤمن كالجبل الرّاسخ لا تزعزعه القواصف .\r\n\r\n\r\n","description":"","footnote":"\r\n( 1 ) . غرر و درر آمدى ، شرح آقا جمال خوانسارى ، ط 1 ، ج 2 ، ص 47 . و لكن در چاپ قبل به جاى « التقى » ، « التقوى » بوده است .\r\nقوله : و تمثال ثبات در ايمان را فرمود : « المؤمن . . . » امام عليه السّلام در خطبه 37 نهج البلاغه ، ط تبريز ، ص 35 ، چاپ سنگى رحلى ، از خود خبر داده و فرموده است : « فطرت بعنانها و استبددت برهانها كالجبل لا تحرّكه القواصف و لا تزيله العواصف . . . »\r\n( 2 ) . فصّلت / 31\r\n","page_name":" 63 ","page_number":63},
  {"content":"\r\n\r\nمؤمن مانند كوهى استوار است و هيچ باد فتنه و حوادث عالم او را از جاى حركت نتواند داد .\r\nامّا شاخه درخت ايمان تقوى داشتن است از هرچه عمل زشت و كار نارواست بلكه مقام عالى آن تقوى از هرلذّت و خوشى جز لذّت لقاى خدا و شهود آن معشوق كلّ الحسن يكتاست .\r\nامّا شكوفه آن درخت كه زينت و جمال اوست فرمود حياء از خود و خدا و خلق است كارى كه خود بالوجدان زشت مىداند نكند و از آنچه خدا نهى كرده شرم كند و كار حرام را بىحيائى و جسارت به خدا شمارد و بر خلق هم كار بد خود را مستور دارد و از تجاهر به عصيان شرم كند كه اگر فسق و گناه پنهان را آشكار كند موجب پرده‌درى و خرابى جامعه و فساد و جرأت مردم به عصيان شود .\r\nامّا ميوه درخت ايمان فرمود : سخاوت نفس است و سخاوت نه تنها احسان به فقيران و مستمندان است بلكه ملكه سخاوت به حقيقت قوه‌ايست از آثار علوّ نفس و بلندى همّت كه لازمه‌اش آنست كه انسان از جان و مال به راه خدا و احسان به خلق خوددارى نكند و در آنچه خير و صلاح مقام انسانى است به امر حق و رأى عقل كامل مال و جان را به آسانى بذل تواند كرد بلكه از احسان هرگونه احسانى به خلق جهان لذّت برد و به ميل و شوق و رغبت قلبى به خلق احسان كند و عالىترين مرتبه سخاوت  إِنَّما نُطْعِمُكُمْ لِوَجْهِ اللَّهِ  « 1 » است كه ايثار باشد يعنى با وجود احتياج خود به چيزى آن را براى خدا به خلق عطا كند وفقنا اللّه تعالى .\r\n\r\nكلمهء 5 - قال أمير المؤمنين عليه السّلام : أصل الإيمان ( حسن ) التّسليم لأمر اللّه\r\n« 2 » .\r\n\r\n\r\n","description":"","footnote":"\r\n( 1 ) . هل أتى / 11\r\n( 2 ) . غرر و درر آمدى ، فهرست موضوعى آن ، ص 25 ، س 5 ، شرح آقا جمال ، ط 1 ، ج 2 ، ص 416 ، ش 3087 .\r\nدر روايت به اضافه كلمه « حسن » است كه « اصل الايمان حسن التّسليم . . . » و در نقل جناب استاد الهى نيامده است ، چنان كه در ترجمه نيز نياورده است .\r\nقوله : « لذا حضرت در حديث كميل . . . » اين حديث شريف در كشكول شيخ بهائى ( ط 1 ، ج 3 ، معروف به چاپ نجم الدّوله ، ص 246 ) و در بحار الانوار ( ط كمپانى ، ج 14 ، ص 411 ) و در اواخر عين اليقين فيض ( چاپ سنگى رحلى ، ص 382 ) روايت و بيان شده است . نكته 1001 كتاب ما هزار و يك نكنه چهل حديث در\r\n","page_name":" 64 ","page_number":64},
  {"content":"\r\n\r\nترجمه : اصل و اساس ايمان به خدا تسليم امر خدا شدنست .\r\nشرح : يعنى حقيقت ايمان به خدا آنست كه انسان در اثر عبادات و طاعات و مجاهدات با نفس به مقام تسليم و رضا نائل شود و در معرفت حق بدان مقام رفيع رسد كه سراپاى فانى در ارادهء خدا گردد . لذا حضرت در حديث كميل بعد از فنا و بقا كه عالىترين مقامات نفس است فرمود : لها خاصيّتان : الرّضا و التسليم . مقام رضا و تسليم خاصيت نفس كليّهء الهيه است كه اشرف و اعلاى نفوس قدسيه است و بنابراين اصل ايمان اينجا مراد كمال و حقيقت ايمانست كه براى نفوس كليّه الهيه حاصل است و ملازم مقام رضا و تسليم است كه انسان عارف پس از طىّ جميع مقامات سلوك به مقام رفيع رضا و تسليم مىرسد پس عارف هرگاه از مراتب ابتدائى كه تجليه و تخليه است و متوسط كه تحليه به صفات كمال است در گذشت و به مقام عالى و اعلى نائل شد كه مقام فناست فناى افعالى و صفاتى و ذاتى كه محو و طمس و محق است آنجا به مقام رضا و تسليم به لطف خاصّ حق نائل گردد و برخى چون حكيم سبزوارى مقامات كلّى سلوك را به ترتيب چنين ذكر كرده‌اند .\r\n1 - مقام ايمان .\r\n2 - و مقام توبه عام و خاصّ و اخصّ « توبه از گناه ، توبه از ترك أولى ، توبه از توجّه به غير خدا » .\r\n3 - و مقام تقوى كه آن را نيز سه مرتبه است « تقواى از حرام ، تقواى از لذّات مباح ، تقواى از غير لذّت شهود حق » .\r\n4 - و مقام صدق و انابه .\r\n5 - و مقام مراقبه .\r\n6 - و مقام محاسبه .\r\n7 - و مقام توكّل .\r\n\r\n\r\n","description":"","footnote":"\r\nمعرفت نفس است و اين حديث كميل ، روايت نخستين آن است .\r\nقوله : « چون و چرا را . . . » دو بيت از قصيده مرتضويه ديوان استاد روحي فداه است ( كليات ديوان حكيم الهى قمشه‌اى ، ص 372 ) .\r\n","page_name":" 65 ","page_number":65},
  {"content":"\r\n\r\n8 - و مقام رضا .\r\n9 - و مقام تسليم .\r\nو آخرين مقام ، مقام تسليم است كه عارف در اين مقام ابدا بر خود يا بر غير چيزى از حق نخواهد و هرگز اعتراض بر فعل حق ندارد و به هرچه پيش آيد مبتهج و خوش است هرگز چرا چنين شد يا چنان ، نگويد چرا سالمم يا مريض يا فقير يا غنى چرا سرد يا گرم است ابدا نگويد كه چون و چرا در كار حكمت ازلى خلاف مقام رضاست .\r\n چون و چرا را بهل كه در عشق * از عاشقان چند و چون روا نيست\r\nاين گفته مرتضاست بنيوش * خوشتر ز گفتار مرتضى نيست \r\nجز آنچه خدا خواهد چيزى در نظام كلّى و نظام شخصى نخواهد بلكه بهتر از آنچه هست نداند اين مقام رضا و تسليم حقيقت و غرض اصلى و مقصود نهائى ايمان است رزقنا اللّه تعالى .\r\n\r\nكلمهء 6 - قال أمير المؤمنين عليه السّلام : من أعطى فى اللّه و منع فى اللّه و أحبّ فى اللّه و أبغض فى اللّه فقد استكمل الإيمان\r\n« 1 » .\r\nترجمه : هر كس عطاى او براى خدا ، منعش براى خدا ، و دوستيش براى خدا ، و دشمنيش همه براى خدا باشد چنين كس ايمانش به مرتبهء كمال رسيده است .\r\nشرح : يعنى آنكس كه از ميل و هواى خود به كلّى خالى شد و به زبان حقيقت گفت :\r\n فانيم از خويش و موجودم به حق * شد لباس هستيم يك‌باره شق\r\nنيست از خود هستم از دلدار خود * چونكه جان كردم فداى يار خود\r\nنيست از من جنبشى از ذات من * اوست در من دمبدم جنبش فكن \r\nآنكس متخلّق به اخلاق اللّه است بلكه فانى فى اللّه ، و عطا و منع و حب و بغضى از\r\n\r\n\r\n","description":"","footnote":"\r\n( 1 ) . غرر و درر آمدى ، ط نجف ، ص 295 ، س 19 ؛ و ط صيدا ، ص 218 ، س 16 ؛ شرح آقا جمال ، ط 1 ، ج 5 ، ش 9031 ، ص 426 .\r\nقوله : « و به زبان حقيقت گفت : . . . »\r\n","page_name":" 66 ","page_number":66},
  {"content":"\r\n\r\nخود ندارد .\r\n چون از وجود خود چو نى گشته تهى * نيست از غير از خدايش آگهى \r\nپس چنين كس در ايمان به خدا كه مراتبش بسيار است به مقامات عاليه رسيده است .\r\n\r\nكلمهء 7 - قال أمير المؤمنين عليه السّلام : طوبى للزّاهدين فى الدّنيا الراغبين فى الآخرة\r\n« 1 » .\r\nترجمه : خوشا بر حال زاهدان در دنيا و راغبان و مشتاقان به عالم آخرت .\r\nشرح : يعنى سعادتمند و سرافراز ابد كسى است كه عالم دنيا را شناخت و لذّات زائل و ناقابل او را از نظر انداخت و پرده موهومات و خيالات عالم پست مادّى را بردريد تا حجاب توجهش به عالم اعلاى آخرت نگرديد و به حكم فطرت روح كه از عالم امر و نشئهء تجرّد است و وطنش آنجاست كه  قُلِ الرُّوحُ مِنْ أَمْرِ رَبِّي  « 2 » دائم به دل مشتاق وطن اصلى خويش است و ذكر و فكرش در جهان ما فوق طبيعت مشغول است .\r\nحضرت فرمود : خوشا بر حال چنين نفس قدسى كه با زهد و تقواى حقيقى مشتاق جهان جاودانى و عاشق بهشت لقاى الهى است .\r\n\r\nكلمهء 8 - قال أمير المؤمنين عليه السّلام : طوبى لمن ذكر المعاد فاستكثر من الزّاد\r\n« 3 » .\r\n\r\n\r\n","description":"","footnote":"\r\n( 1 ) . غرر و درر آمدى ، شرح آقا جمال خوانسارى ، ط 1 ، ج 4 ، ص 268 ، ش 6035 . نهج البلاغه ، ط تبريز ، چاپ سنگى رحلى ، ص 273 ، س 5 : « و عن نوف البكانى و قيل : البكالى باللام قال : رأيت أمير المؤمنين عليه السّلام ذات ليلة و قد خرج من فراشه فنظر فى النّجوم فقال لى : يا نوف أ راقد أنت أم رامق ؟ فقلت : بل رامق . قال :\r\nيا نوف طوبى للزاهدين فى الدنيا الراغبين فى الآخرة . . . » ( كلمهء حكمت 104 ) بحار ، ط كمپانى ، ج 17 ، ص 123 ، س 25 .\r\n( 2 ) . إسراء / 86 .\r\n( 3 ) . غرر و درر ، ط نجف ، ص 206 ، س 16 ؛ و ط صيدا ، ص 148 ، س 19 . عبارت در اين دو نسخه مطبوع چنان است كه در متن اختيار كرده‌ايم ، و نسخه خطى غرر و درر ياد شده نيز موافق با مختار ما است ، و لكن استاد الهى رضوان اللّه عليه بجاى « فاستكثر من الزاد » نقل فرموده است : « و أكثر من الزاد » و در نهج البلاغه بدين صورت است : « طوبى لمن ذكر المعاد و عمل للحساب و قنع بالكفاف و رضى عن اللّه » ( نهج البلاغه ، ط تبريز ، ص 269 ، س 3 ، كلمهء حكمت 44 ) و شايد امام عليه السّلام يك بار به روايت نهج بدين صورت فرموده است ، و بارى به روايت غرر و درر بدان صورت .\r\nقوله : « يار مفروش . . . » از ديوان حافظ است ( ط قدسى ، ص 155 ) ؛ و دو بيت بعد آن از ديوان استاد الهى\r\n","page_name":" 67 ","page_number":67},
  {"content":"\r\n\r\nترجمه : خوشا بر حال آنكس كه به ياد معاد و عالم آخرت باشد و زاد و توشه بر اين سفر دراز بسيار بردارد .\r\nشرح : يعنى سعادتمند كسى است كه در دنيا چنان غرق نشود كه به كلّى از آخرت و مرگ و ما بعد مرگ كه جهان ابدى است فراموش كند مانند دنياپرستان غافل نادان ، بلكه بيدار كار آخرت باشد و از دنيا بسيار زاد و توشه براى سفر معاد بردارد و هرچه مىخواهد ذخيره كند براى آن جهان خود ذخيره كند كه تأمين آتيه همانست كه براى خود در جهان ابد فرستاده و الّا اين عالم بىثبات بىقرار به هيچ چيز از مال و جاهش تأمين آتيه نتوان كرد چون آتيهء حتمى اين عالم ، انتقال و مرگ و رفتن از اين عالم پست مادّى به جهان روحانى است و بهشت جاودانى . پس خوشا بر حال آنكه جهد و كوشش كند و از علم و عمل صالح زاد و توشه براى سفر خود كه بارگاه شهود حق و دار رحمت و لقاى خداست بردارد و روح خود را به نقش و نگار عالم مادّه نفروشد :\r\n يار مفروش به دنيا كه بسى سود نكرد * آنكه يوسف به زر ناسره بفروخته بود\r\nگر دوست بهر دو كون بفروشى * يوسف به جوى دهى زيانكارى\r\nخارى كه برويد از بيابانش * در ديده عاشق است گلزارى\r\nدانى كه الهى از چه مىنالد * از دست فراق ماه رخسارى \r\n\r\nكلمهء 9 - قال أمير المؤمنين عليه السّلام : نعم دليل الإيمان العلم\r\n« 1 » .\r\n\r\n\r\n","description":"","footnote":"\r\nقمشه‌اى است ( كلّيات ديوان حكيم الهى قمشه‌اى ، ص 867 ) .\r\n( 1 ) . در غرر و درر آمدى به طبع صيدا ( ص 238 ، س 17 ) چنان است كه جناب استاد الهى رضوان اللّه عليه نقل فرمودند ؛ ولى در غرر و درر به طبع نجف ( ص 320 ، س 12 ) به جاى « دليل » ، « وزير » آمده است : « نعم وزير الإيمان العلم » .\r\nقوله : « العلم محيى النفس » غرر و درر آمدى ، شرح آقا جمال خوانسارى ، ج 2 ، ص 36 ، ش 1736 : « العلم محيى النفس و منير العقل و مميت الجهل » .\r\nقوله : « العلم افضل شرف » در چاپ قبل به نقل حضرت استاد الهى بدين صورت نقل شده است : « العلم افضل الشرف » ، و لكن در غرر و درر چنان است كه اختيار كرده‌ايم ، و آقا جمال در ترجمه آن فرموده است : « علم برترين شرفى است و هيچ شرف و فضيلتى با او برابرى نكند . » ( شرح آقا جمال ، ط 1 ، ج 1 ، ص 129 ، ش 481 ) .\r\nو نيز در غرر و درر بدين صورت نقل شده است : « العلم افضل شرف من لا قديم له » آقا جمال در شرح آن\r\n","page_name":" 68 ","page_number":68},
  {"content":"\r\n\r\nترجمه : راهنماى نيكوى ايمان علم است .\r\nشرح : اينجا و بسيار مواضع ديگر حضرت مردم را به علم ترقيب و تشويق فرموده و علم را بهترين راهنماى ايمان به خدا شمرده و در آيات و اخبار بسيار فضيلت مقام علم و علماى حقيقى كه علامتشان خشية اللّه است مذكور و مردم را به علوم آسمانى و معارف الهى كه علم حقيقى است دعوت فرموده از آن جمله اينجا فرمود : بهتر دليل ايمان علم انسان است كه شخص جاهل يا عديم الايمان يا ضعيف الايمان است از آن جمله فرمود : العلم محيى النفس علم زنده‌كنندهء انسان است .\r\n« العلم أفضل شرف » ، « العلم أعظم كنز » . علم بهترين شرافت و بزرگترين گنج است\r\n\r\n\r\n","description":"","footnote":"\r\nفرموده است : « علم افزونتر شرف كسى است كه نباشد قديمى از براى او ؛ يعنى كسى را كه اصل و نسبى يا شرف و بلندى مرتبهء سابقى نباشد و خواهد كه شرفى تحصيل كند ، علم از براى او افضل شرفى است . علم تحصيل كند كه كمال شرف از براى او حاصل شود » ( شرح آقا جمال بر غرر و درر ، ج 2 ، ص 54 ، ش 1808 ) .\r\nو در غرر و درر طبع نجف آمده است : « العلم افضل شرف من لا قدم له » ( ص 42 س 14 ) . شيخ رئيس در قصيدهء عينيّه بدين معنى اشاره فرموده است :\r\n حتّى اذا قرب المسير الى الحمى * و دنا الرحيل الى الفضاء الأوسع\r\nسجعت و قد كشف الغطاء فابصرت * ما ليس يدرك بالعيون الهجّع\r\nو غدت تغرّد فوق ذروة شاهق * و العلم يرفع كلّ من لم يرفع \r\nقوله : « العلم أعظم كنز » غرر و درر آمدى ، شرح آقا جمال ، ج 1 ، ص 164 ، ش 620 .\r\nقوله : « العالم حىّ بين الموتى » غرر و درر ، شرح آقا جمال ، ط 1 ، ج 2 ، ص 143 ، ش 2117 .\r\nقوله : « الجاهل ميّت بين الأحياء » شرح آقا جمال ج 2 ، ص 143 ، ش 2118 .\r\nقوله : « لو لا العلماء . . . » .\r\nقوله : « طالب العلم . . . » .\r\nقوله : « العالم افضل . . . » المؤمن العالم اعظم اجرا من الصائم القائم الغازى فى سبيل اللّه و اذا مات ثلم فى الاسلام ثلمة لا يسدها شئ الى يوم القيامة ( بحار ، ط بيروت ، ج 2 ، ص 17 و 18 ) . العالم اعظم اجرا من الصائم ، تا آخر حديث سابق . ( بحار ، ط بيروت ، ج 2 ، ص 43 ، س 6 ) .\r\nقوله : « نوم العالم . . . » نوم العاقل افضل من سهر الجاهل ( بحار ، ط بيروت ، ج 75 ، ص 212 ، س 14 ) . از مواعظ امام موسى بن جعفر عليهما السّلام به هشام .\r\nقال صلّى اللّه عليه و آله : « يا على نوم العالم افضل من عبادة العابد . . . » ( بحار ، ط بيروت ، ج 2 ، ص 25 ، س 3 ) .\r\nقوله : « العلماء ورثة الانبياء » ( بحار ، ط بيروت ، ج 1 ، ص 164 ، س 8 ) .\r\nقال رسول اللّه صلّى اللّه عليه و آله : « و ان العلماء ورثة الانبياء » و ج 2 ، ص 92 ، س 10 . عن ابى عبد اللّه عليه السّلام قال : « ان العلماء ورثة الانبياء . . . » و ج 2 ، ص 151 ، س 8 . و قال ( الصادق عليه السّلام ) : « ان العلماء ورثة الانبياء . . . » .\r\n","page_name":" 69 ","page_number":69},
  {"content":"\r\n\r\nو فرمود : العالم حىّ بين الموتى . الجاهل ميت بين الأحياء . لو لا العلماء لصار النّاس كالبهائم . طالب العلم حبيب اللّه . العالم أفضل من الصائم القائم الغازى فى سبيل اللّه .\r\nالعلماء ورثة الأنبياء . نوم العالم افضل من عبادة الجاهل . و حديث كميل العلم خير من المال الخ ، و بسيار اخبار ديگر و البته مراد از علوم الهى معرفت النفس و علم به مراسم عبوديت و حقايق و احكام وحى و رسالت است گرچه علوم صناعى را هم كه نظام عالم بدان محتاج است ائمهء طاهرين بسيار ترقيب فرمودند . و علماء واجب كفائى دانستند .\r\n\r\nكلمهء 10 - قال أمير المؤمنين عليه السّلام : من كان الآخرة همّه كفاه اللّه همّه من الدّنيا و من أصلح سريرته أصلح اللّه علانيته و من أصلح فيما بينه و بين اللّه أصلح اللّه ما بينه و بين النّاس « 1 » .\r\nترجمه : فرمود : هر كه همّت و توجّهش به كار آخرت باشد خدا كفايت مهمّات دنياى او را خواهد كرد و هركس باطن خود را اصلاح كند خدا ظاهرش را در بين خلق نيك و صالح مىگرداند تا همه او را به نيكويى ياد كنند و زبان به ذكر خيرش گشايند .\r\nبه « شرح » محتاج نيست .\r\n\r\n\r\n","description":"","footnote":"\r\n( 1 ) . اين كلمه در نهج البلاغه به تصحيح راقم كه در ديباچه گفته آمد بدين صورت است : « و قال عليه السّلام : من اصلح سريرته اصلح اللّه علانيته و من عمل لدينه كفاه اللّه أمر دنياه و من احسن فى ما بينه و بين اللّه احسن اللّه ما بينه و بين النّاس » نهج البلاغه ، ط رحلى ، چاپ سنگى تبريز ، ص 302 ، س 3 ، كلمه حكمت 423 ، كه با مختار ما تفاوت قليل دارد .\r\n","page_name":" 70 ","page_number":70},
  {"content":"\r\n\r\n\r\nمقالهء چهارم علامات و صفات اهل ايمان و مراتب يقين و اوصاف پاكان\r\n\r\n","description":"","footnote":"","page_name":" 71 ","page_number":71},
  {"content":"\r\n\r\n\r\nكلمهء 1 - قال أمير المؤمنين عليه السّلام : من وثق باللّه توكّل عليه\r\n« 1 » .\r\nترجمه : هر كس به خدا وثوق و يقين دارد بر او در كارها توكّل كند .\r\nشرح : صفات اهل يقين توكل و تسليم و رضاست و انس و محبت و عشق و وله و حيرت در جمال و جلال خدا .\r\n\r\nكلمهء 2 - قال أمير المؤمنين عليه السّلام : من دلائل الإيمان الوفاء بالعهد\r\n« 2 » .\r\nترجمه : يكى از دلائل ايمان و علائم مؤمنان حقيقى وفاى به عهد كردن است\r\nشرح : يعنى دليل ايمان شخص آنست كه با هركه عهد بست به آن وفا كند و به قول و عقد و پيمان با خدا و خلق وفادار باشد با خدا كه در عالم  أَ لَمْ أَعْهَدْ إِلَيْكُمْ يا بَنِي آدَمَ أَنْ لا تَعْبُدُوا الشَّيْطانَ  « 3 » عهد بسته وفا كند و عشق و محبت به طاعت او داشته از اطاعت شيطان انس و جن متنفّر باشد ، و نيز وفا با خلق در تمام قول و عقود زواج و شركت و معاملات كه فرمود :   أَوْفُوا بِالْعُقُودِ   « 4 » هرگز نقض عهد نكند و خيانت و مكر و خدعه روا ندارد و به عهد روز ألست كه فرمود :  أَ لَسْتُ بِرَبِّكُمْ  « 5 » وفا كند چنان كه در آن عالم تجرّد به وحدانيت خدا اقرار كرد و به طاعت حق عهد بست در اين عالم وفادار و استوار باشد .\r\n\r\nكلمهء 3 - قال أمير المؤمنين عليه السّلام : لا إيمان لمن لا أمانة له\r\n« 6 » .\r\nترجمه : هر كه امانت نداشت ايمان ندارد .\r\n\r\n\r\n","description":"","footnote":"\r\n( 1 ) . غرر و درر آمدى ، شرح آقا جمال ، ط 1 ، ج 5 ، ص 220 ، ش 8069 .\r\n( 2 ) . غرر و درر آمدى ، شرح آقا جمال خوانسارى ، ج 6 ، ص 40 ، ش 9414 .\r\n( 3 ) . يس / 62\r\n( 4 ) . مائده / 2\r\n( 5 ) . اعراف / 173\r\n( 6 ) . غرر و درر آمدى ، ط نجف ، ص 350 ، س 2 .\r\n","page_name":" 72 ","page_number":72},
  {"content":"\r\n\r\nشرح : هر كه ايمان به خدا دارد در امانت خيانت نمىكند زيرا سبب آنكه كسى به مال و عرض و ناموس و ودايع و اسرار مردم كه نزد او امانت است خيانت مىكند طمع و حرص اوست به مال و آمال و اغراض شهوانى و ايمان حقيقى به خدا كه در شخص وجود داشت او را به نور معرفت و ايمان از صفت پست طمع و حرص دنيا و شهوات نفس خبيث منزّه گرداند و بالنتيجه از پليدى و پستى خلق رذيله خيانت حفظ شود پس آنكه امانت ندارد يا بىايمان يا ضعيف الايمان است .\r\n\r\nكلمهء 4 - قال أمير المؤمنين عليه السّلام : لا إيمان أفضل من الإستسلام\r\n« 1 » .\r\nترجمه : ايمانى نيكوتر از تسليم فرمان خدا بودن نيست .\r\nشرح : مراتب ايمان مختلف است مانند نور كه از خورشيد تا نور چراغ همه نور است امّا تفاوت به شدت و ضعف بسيار همين گونه ايمان ضعيف تا ايمان قوى و اقوى كه مرتبه اكمل و افضل ايمان است تفاوت رتبه بسيار خواهد داشت و افضل مراتب ايمان مقام تسليم كه سابقا اشاره كرديم مقام رضا و تسليم آخرين مرتبه انسان و عالىترين صفات اوست كه حضرت در حديث كميل چنان كه ذكر شد مقام رضا و تسليم را دو خاصيت نفس كلّيه الهيّه كه اشرف و اكمل نفوسند بر شمرد نتيجه آنكه نيكوتر از مقام تسليم در درجات ايمان و مقامات عرفان مقامى نيست .\r\n\r\nكلمهء 5 - قال أمير المؤمنين عليه السّلام : للمؤمن ثلاث ساعات ، فساعة يناجى فيها ربّه و ساعة يحاسب فيها نفسه و ساعة يخلّى بين نفسه و لذّتها فيما يحلّ و يجمل « 2 » .\r\n\r\n\r\n","description":"","footnote":"\r\n( 1 ) . غرر و درر آمدى ، شرح آقا جمال ، ط نجف ، ص 347 ، س 18 .\r\n( 2 ) . نهج البلاغه ، ط تبريز ، چاپ سنگى رحلى ، س 14 ، كلمه حكمت 390 ؛ و بحار ، ط كمپانى ، ج 17 ، س 21 :\r\n« إن للمؤمن ثلاث ساعات : ساعة يناجى فيها ربّه و ساعة يحاسب فيها نفسه و ساعة يخلّى بين نفسه و بين لذّاتها فى ما يحلّ و يجمل » . و نيز بحار ، ط كمپانى ، ج 17 ، ص 106 ، س 20 : « يا بنىّ للمؤمن ثلاث ساعات ساعة يناجى فيها ربّه و ساعة تحاسب فيها نفسه و ساعة يخلو فيها بين نفسه و لذّتها فى ما يحلّ و يجمل » .\r\nعبارت نهج البلاغه مطابق نسخه مصحح به تصحيح اين كمترين كه در ديباچه گفته آمد ، بدين صورت است : « للمؤمن ثلاث ساعات فساعة يناجى فيها ربّه و ساعة يرمّ فيها معاشه و ساعة يخلّى بين نفسه و لذّتها فى ما يحلّ و يجمل . . . » علاوه اينكه عبارت اين كلمه در چاپ سابق ، مغلوط و مشوّش است كه به كمك عبارت نسخه مخطوط ياد شده تصحيح نموده‌ايم .\r\nقوله : « حاسبوا . . . » بحار ، ط بيروت ، ج 67 ، س 2 : « عن النّبى صلّى اللّه عليه و آله : حاسبوا أنفسكم قبل أن تحاسبوا ، وزنوها\r\n","page_name":" 73 ","page_number":73},
  {"content":"\r\n\r\nترجمه : مؤمنان حقيقى ساعات عمرشان را بر سه قسم كنند : يك ساعت به مناجات با خداى خود خلوت مىكنند و يك ساعت به محاسبهء نفس خود مىپردازند ، و يك ساعت نفس را با لذّت‌هاى حلال نيكو وا مىگذارند .\r\nشرح : اهل ايمان ساعتى از عمر لذّت انس و راز و نياز با خدا دارند كه افضل ساعات عمر است و ساعتى چون رسول اكرم صلّى اللّه عليه و إله و سلم فرمود : حاسبوا أنفسكم قبل أن تحاسبوا . به حساب اعمال نيك و بد خود مىپردارند اگر كار نيكو و نيكى به خلق بجا آورده شاد گشته و شكر مىكنند و اگر گناهى از ايشان سر زده غمناك به درگاه خدا به توبه و انابه آمرزش مىطلبند . و اين محاسبه سبب شود كه در آن عالم يا حسابشان آسان يا به كلّى بىحساب به بهشت روند . در كلمهء ديگر فرمود : من حاسب نفسه سعد . هر كه در دنيا به محاسبه نفس پرداخت از اهل سعادت در عالم آخرت است .\r\nو نيز مؤمن ساعتى هم چون محتاج به بدن است به كار لذّات بدن پردازد زيرا انسان در حيات دنيا براى حفظ شخص و نوع خود به غذا و تفريح حلال محتاج است و به صحبت دوستان و معاشرت و مباشرت زنان و ساير لذّات جسمانى مباح براى قوّت يافتن بدن براى كار شايسته و طاعت نيازمند است و البته آن لذّات جسمانى لازم است و حتى انبياء و اولياء و حضرت ختمى مرتبت صلّى اللّه عليه و آله و سلم را هم توجّه\r\n\r\n\r\n","description":"","footnote":"\r\nقبل أن توزنوا ، تجهّزوا للعرض الأكبر » .\r\nقوله : « من حاسب . . . » در نهج البلاغه بدين صورت است : « من حاسب نفسه ربح و من غفل عنها خسر . . . » ( نهج البلاغهء ط تبريز چاپ رحلى سنگى ، ص 282 ، س 12 ، كلمه حكمت 208 ) و نسخه نهج البلاغه بتصحيح راقم به‌همين صورت است . و ربح با خسران مناسب است ، و سعادت با شقاوت .\r\nقوله : « كلّمينى يا حميراء » .\r\nقوله : « حبّب . . . » ( سنن نسائى به شرح سيوطى و حاشيه سندى ، چاپ اول مصر ، ج 7 ، ص 61 ، كتاب عشرة النساء ، باب حبّ النساء ، حديث 1 و 2 : « عن أنس قال : قال رسول اللّه صلّى اللّه عليه و آله : حبّب إلىّ من الدنيا النساء و الطيب و جعل قرة عينى فى الصّلاة » .\r\n« و عن أنس قال رسول اللّه صلّى اللّه عليه و آله : حبّب إلىّ النساء و الطيب و جعلت قرة عينى فى الصّلاة » .\r\nو لكن در چاپ اول صورت حديث بدين گونه آمده است : « و اخترت من دنياكم ثلاث الطيب و النساء و قرة عين فى الصّلاة » كه بايد « ثلاثا » باشد . علاوه اين كه هيأت حديث آنست كه نقل كرده‌ايم .\r\n","page_name":" 74 ","page_number":74},
  {"content":"\r\n\r\nبه امور جسمانى و لذّت‌هاى حلال در ساعات عمر بوده است كلّمينى يا حميرا ، و حبّب إلىّ من دنياكم ثلاث : النساء و الطيب و جعلت قرّة عينى فى الصّلوة مىفرموده پس اهل ايمان ساعات عمرشان صرف بر اين سه كار خواهد شد كه حيات شخصى و نوعى و دنيوى و اخروى بدين‌ها مربوط است .\r\n\r\nكلمهء 6 - قال أمير المؤمنين عليه السّلام : يستدلّ على إيمان الرّجل بلزوم الطّاعة و التّحلى بالورع و العفة و القناعة\r\n« 1 » .\r\nترجمه : دليل بر ايمان مرد ملازمت طاعت خداست و آراستگى به صفت ورع و عفّت نفس و قناعت .\r\nشرح : هر كه دعوى ايمان كند بايد دليل و برهان بر اين دعوى داشته باشد و برهان ايمان به خدا انس به طاعت خدا داشتن است و ورع و خدا پرستى و عفت نفس از شهوات حرام و قناعت در مال يعنى زائد بر ضرورى مال را به راه خيرات اعمال و توسعه بر عيال و خدمت در راه دين و احسان به فقرا و مساكين صرف كند و به اسراف و عياشى و تجمل و خوش‌گذرانى نپردازد كه اين اوصاف ضد عفّت و قناعت است .\r\n\r\nكلمهء 7 - قال أمير المؤمنين عليه السّلام : من آمن [ أنس 
  ] باللّه استوحش من النّاس\r\n« 2 » .\r\nترجمه : هر كه به خدا ايمان كامل داشت از مردم وحشت كرده و دورى از خلق گزيند .\r\nشرح : هر كه خدا را به عظمت و اوصاف كمال يافت و به رحمت و رأفت و مهربانى و جود و عطاى بىحدّ و حسن و جمال بىنهايت و جلال بىمثل و مانند شناخت تنها به او عشق و اشتياق و انس دارد و از خلق براى آنكه او را از خدا باز\r\n\r\n\r\n","description":"","footnote":"\r\n( 1 ) . غرر و درر ، ط نجف ، ص 357 ، س 2 : « يستدلّ على ايمان الرجل بالتسليم و لزوم الطاعة » .\r\n( 2 ) . غرر و درر ، شرح آقا جمال خوانسارى ، ط 1 ، ج 5 ، ص 232 : « من انس باللّه استوحش من الناس » و كلمه ديگر نيز در ص 373 ، ج 5 . شرح ياد شده به همين مفاد بدين صورت آمده است كه « من استوحش عن الناس انس باللّه سبحانه » در عبارت چاپ اول بجاى « انس » ، « آمن » آمده است ، و با استيحاش ، انس مناسب است ، و كأنّ « انس » به « آمن » تحريف شده است و بدان ترجمه گرديده است .\r\n","page_name":" 75 ","page_number":75},
  {"content":"\r\n\r\nمىدارند مىگريزد و جز با عاشقان و دوستان خدا ابدا با كسى انس نمىگيرد .\r\n\r\nكلمهء 8 - قال أمير المؤمنين عليه السّلام : المؤمن إذا نظر اعتبر و إذا سكت تفكّر و إذا تكلّم ذكر و إذا أعطى شكر و إذا ابتلى صبر\r\n« 1 » .\r\nترجمه : مؤمن هرگاه به چيزى نظر كند به نظر عبرت مىنگرد ، و اگر سكوت كند در عظمت و حكمت خدا فكر مىكند و هرگاه سخنى گويد به ذكر خدا زبان گشايد ، و هرگاه خدا به او چيزى عطا كند شكر مىكند و اگر مبتلا به بليّه‌اى شود صبر در بلا كند .\r\nشرح : مؤمن به هرچه نظر كند نظر عبرتست « نظر خداىبينان ز سر هوا نباشد » چون خاموش باشد سكوتش فكر تست مانند مردم غافل از خدا نيست بلكه به ياد خدا و به فكر عظمت و حكمت‌هاى الهى است و اگر نعمتى خدا به او عطا كند به شكر آن نعمت مىپردازد كه شكر نعمت مال بذل و احسان است ، و شكر نعمت علم تعليم به خلق و ارشاد و هدايت است ، و شكر نعمت جاه عدل و محبت به زيردستانست ، و شكر هرنعمت صرف كردن آن نعمت است براى غرضى كه خداى براى آن غرض آن نعمت را عطا كرده است و اگر مؤمن را بلائى رسد چون مرض و فقر و مرگ فرزند در بلا جزع نمىكند زيرا بلا را هم نعمتى از خدا مىداند و صبر مىكند تا خدا جزاى صابران به وى عطا كند كه  إِنَّما يُوَفَّى الصَّابِرُونَ أَجْرَهُمْ بِغَيْرِ حِسابٍ  « 2 » .\r\n\r\nكلمهء 9 - قال أمير المؤمنين عليه السّلام : الصبر ثمرة الإيمان\r\n« 3 » .\r\nترجمه : صبر در امور ثمره ايمانست .\r\nشرح : صبر بر سه قسم است ، يكى صبر در معصيت كه انسان چون به معصيتى نفس او را دعوت كند به صبر و شكيبائى از لذّت آن معصيت بگذرد و دامن صبر و حلم را در مقابل آن لذّت فانى موقّت از دست ندهد .\r\nدوم صبر بر عبادت كه انسان در نماز و طاعت عجول نباشد و به شتاب در نماز\r\n\r\n\r\n","description":"","footnote":"\r\n( 1 ) . غرر و درر آمدى ، شرح آقا جمال ، ط 1 ، ج 2 ، ص 127 ، ش 2075 .\r\n( 2 ) . زمر / 11\r\n( 3 ) . غرر و درر ، شرح آقا جمال ، ط 1 ، ج 1 ، ص 178 ، ش 679 .\r\n","page_name":" 76 ","page_number":76},
  {"content":"\r\n\r\nاركان عبادت و حضور قلب را خراب نكند بلكه با صبر و طمأنينه خاطر و حضور قلب و توجّه كامل و شرائط و مستحبات هرچه تواند بجاى آرد .\r\nسوم صبر بر بلا كه هرگاه مصيبتى از قبيل درد و رنج و فقر و مرگ و اهانت و حبس و آزار دشمن و ساير بليّات و حوادث ناگوار بر انسان پيش آيد با صبر جميل يعنى صبر بىشكايت به خلق و بدون اعتراض قلبى بر خدا و عدم جزع و فزع از درد و غم و اندوه در آن بلا صبر كند . و اگر ايمان را به درختى تشبيه كنيم ثمره و ميوه آن درخت اين انواع صبر است و مؤمن هميشه داراى صبر و شكيبائى در تمام مراحل خواهد بود چون مىداند كه هرحادثه به فرمان خداست .\r\n انديشه و اندوه و غم رنج و تعب درد و الم * هريك نهد در دل قدم با حكم و فرمان مىرسد \r\n\r\nكلمهء 10 - قال أمير المؤمنين عليه السّلام : لو ضربت خيشوم المؤمن بسيفى هذا على أن يبغضنى ما أبغضنى\r\n« 1 » .\r\nترجمه : اگر بينى مؤمن را مثله كنم به ضرب شمشير كه مرا دشمن دارد هرگز مرا دشمن ندارد .\r\nشرح : شخص مؤمن خدا را شناخته و هركه خدا را شناخت او را دوست دارد و هركه خدا را دوست دارد دوستان خدا را كه مثل اعلاى آنان على عليه السّلام است دوست دارد و تا حدّ جانش از دوستى على عليه السّلام دست برندارد و تا روز قيامت حبّ على عليه السّلام لازمهء ذات اوست . و در اخبار معصوم است كه فرمودند :\r\nدوستى على بن ابى طالب از صفات اهل ايمانست ، « عنوان صحيفة المؤمن حبّ علىّ بن أبى طالب » .\r\n\r\n\r\n","description":"","footnote":"\r\n( 1 ) . نهج البلاغه ، حكمت 45 ، ط تبريز ، چاپ سنگى رحلى ، ص 269 ، س 4 . در چاپ قبل عبارت « بسيفى هذا » نيامده است ؛ و ترجمه بدين صورت بوده است : « اگر بينى مؤمن را مثله كنند بضرب شمشير . . . » .\r\nقوله : « عنوان صحيفه . . . » بحار ، ط بيروت ، ج 27 ، ص 142 ، س 1 و 2 : قال ( الزهرى ) : سمعت انس بن مالك يقول : و اللّه الذى لا إله إلا هو سمعت رسول اللّه صلّى اللّه عليه و إله و سلم يقول : عنوان صحيفة المؤمن حبّ على بن ابى طالب عليه السّلام .\r\n","page_name":" 77 ","page_number":77},
  {"content":"\r\n\r\nامام عليه السّلام فرمود : سرلوحهء صحيفهء اعمال مؤمن حبّ على بن ابى طالب است چون هرشخص با ايمان به هرمقام ايمان برسد على عليه السّلام را ما فوق آن داند و برتر از تمام خاصان و مقرّبان حق بيند و فرد اكمل و مثل اعلاى ايمان و زهد و شجاعت و همّت و فتوّت و جوانمردى و سخاوت و كليّه اخلاق فاضله شناسد بدين سبب على عليه السّلام در قلب او محبوب‌ترين خلق عالم است .\r\nچنان كه ابو على سينا در اين رباعى فرمايد :\r\n تا بادهء عشق در قدح ريخته‌اند * و اندر پى عشق عاشق انگيخته‌اند\r\nدر جان و روان بو على مهر على * چون شير و شكر به هم در آميخته‌اند \r\nصلوات اللّه عليه و على أولاده الطاهرين .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\n\r\nمقالهء پنجم تربيت و تهذيب نفس ناطقه\r\n\r\n","description":"","footnote":"","page_name":" 79 ","page_number":79},
  {"content":"\r\n\r\n\r\nكلمهء 1 - قال أمير المؤمنين عليه السّلام : طوبى لمن عصى فرعون هواه و أطاع موسى تقواه « أو عقله »\r\nترجمه : خوشا بر آنكس كه با فرعون هواى نفس خود مخالفت كند و موساى عقل و تقواى خود را اطاعت كند .\r\nشرح : حضرت اشاره فرموده كه هركس را در باطن و در عالم صغير موسى و فرعونى است و اگر بخواهد مقام كمال موسوى را دريابد با فرعون نفس خودبين مخالفت كند و گرنه چون فرعون غرق درياى هلاك شود و اگر اطاعت موساى عقل و ايمان كند مانند موسى به تحيّت حضرت حقّ كه  سَلامٌ عَلى مُوسى وَ هارُونَ  فرمود و از مؤمنان خاصش خواند كه  إِنَّهُما مِنْ عِبادِنَا الْمُؤْمِنِينَ  « 1 » سرافراز گردد و در آسمانهاى عوالم عقلى با موسى هم پرواز شود پس خوشا به حال آنكه ضد فرعون نفس و مطيع موساى عقل است .\r\n\r\nكلمهء 2 - قال أمير المؤمنين عليه السّلام : رأس الفضائل ملك الغضب و إماتة الشّهوة\r\n« 2 » .\r\nترجمه : سرآمد صفات فاضله آنست كه انسان مالك غضب خود شود و شهوت را بميراند .\r\nشرح : يعنى افضل صفات آنست كه انسان مالك شهوت و غضب خود و نفس ناطقه‌اش حاكم بر اميال و هواى حيوانى گردد و هرجا شهوت و غضب خواست در مقابل عقل قدسى عرض اندام كند ، اين دو قوه را به كلّى در برابر اراده عقل مغلوب گرداند و غرض از جهاد اكبر همين مخالفت با شهوت و غضب است كه انسان به هر مقامى رسيد از مراتب عاليه علم و معرفت و سعادت به واسطهء مخالفت با هواى نفس\r\n\r\n\r\n","description":"","footnote":"\r\n( 1 ) . صافات / 121 و 123\r\n( 2 ) . غرر و درر آمدى ، شرح آقا جمال خوانسارى ، ط 1 ، ج 4 ، ص 49 ، ش 5237 .\r\n","page_name":" 80 ","page_number":80},
  {"content":"\r\n\r\nرسيد و اين دو قوّهء شهوت و غضب ، دو قوّهء بسيار شريفند در صورتى كه تابع عقل و اراده شرع باشند چون بقاى هرنوع و كمال هرشخص تابع اين دو قوه است به شرط مذكور چنان كه در حديث نبوى ذكر شد كه اگر انسان حاكم بر شهوت خود شود از ملك بالاتر رود پس سرآمد فضائل انسان مالك غضب و حاكم بر شهوت شدن است و اجراى ميل اين دو قوه را تابع عقل منوّر و شرع مطهّر داشتن . وفقنا اللّه تعالى و اياكم .\r\n\r\nكلمهء 3 - قال أمير المؤمنين عليه السّلام : طهّروا أنفسكم من دنس الشّهوات تدركوا رفيع الدّرجات\r\n« 1 » .\r\nترجمه : نفوس خود را از پليدى شهوت پاك سازيد تا به درجات رفيع روحانى نائل گرديد .\r\nشرح : يعنى هركه بخواهد به مقامات عالى و معارج قدسى ارتقاء يابد و از قفس طبيعت به باغ و گلزار علم و حكمت و معرفت پرواز كند بايد از دنس و كثافت و زنگار شهوتهاى حيوانى نفس ناطقه قدسيه را مهذب گرداند و روح را از شوق و لذّات حسى طاهر و پاكيزه بدارد تا پس از تخليه از شهوات به صفات ملائكه متصف گردد بلكه از فلك و ملك بالاتر مقام يابد و در كلمه ديگر حضرت عليه السّلام فرمود : كلّما زاد علم الرّجل زادت عنايته بنفسه و بذل جهده فى إصلاحها و رياضتها . هرقدر پايهء علم انسان بالاتر رود عنايت و توجّهش به تهذيب نفس و اصلاح اخلاقش و رياضت و مجاهدتش با نفس بيشتر شود .\r\n\r\nكلمهء 4 - قال أمير المؤمنين عليه السّلام : خير النّاس من طهّر نفسه من الشّهوات\r\n« 2 » .\r\n\r\n\r\n","description":"","footnote":"\r\n( 1 ) . غرر و درر آمدى ، شرح آقا جمال خوانسارى ، ط 1 ، ج 4 ، ص 257 ، ش 6020 .\r\nقوله : « و در كلمه ديگر حضرت . . . » غرر و در آمدى ط نجف ، ص 248 ، س 8 و صورت آن بدين گونه است : كلّما زاد علم الرجل زادت عنايته بنفسه و بذل فى رياضتها و صلاحها جهده » .\r\n( 2 ) . غرر و درر آمدى ، ط نجف ، ص 173 ، س 8 ؛ و ط صيدا ، ص 124 ، س 16 . و فهرست موضوعى باب الشهوة ، ص 186 ، س 25 و شرح آقا جمال خوانسارى ، ط 1 ، ج 3 ، ص 435 ، ش 5026 .\r\nصورت روايت بدين گونه است : « خير النّاس من طهّر من الشهوات نفسه و قمع غضبه و أرضى ربّه » .\r\n","page_name":" 81 ","page_number":81},
  {"content":"\r\n\r\nترجمه : بهترين مردم كسى است كه نفس خود را از شهوات حيوانى پاك دارد .\r\nشرح : يعنى هركس بيشتر با هواى نفس و شهوت‌هاى حيوانى مخالفت كند و از علم طبيعت و اشتياق به لذّات پنج حسّ ، « حسّ لامسه و ذائقه و شامّه و باصره و سامعه » بگذرد بهتر از ديگران است زيرا ملاك بهترى و افضليت اشخاص به تهذيب روح قدسى و به تقوى و علم و ايمانست كه فرمود عزّ من قائل :  إِنَّ أَكْرَمَكُمْ عِنْدَ اللَّهِ أَتْقاكُمْ  « 1 » بهترين شما نزد خدا باتقواترين شما هستند پس بهتر از همه مردم كسى است كه نفس را از پليدى شهوات حيوانى پاك سازد و با علوّ همّت به جانب لذّات عقلى روى آرد .\r\n\r\nكلمهء 5 - قال أمير المؤمنين عليه السّلام : ألا و إنّ الجهاد ثمن الجنّة فمن جاهد نفسه ملكها و هى أكرم ثواب اللّه لمن عرفها\r\n« 2 » .\r\nترجمه : مردم آگاه باشيد كه جهاد با نفس كافر ، ثمن و قيمت آن بهشت ابد است و هركس با نفس جهاد كرد مالك نفس خود شود و اين جهاد نفس نزد خدا گرامىتر از هرعمل نيكوست به شرط آن كه عالم باشد كه چگونه جهاد با نفس كند .\r\nشرح : يعنى هركس راه جهاد با نفس كه جهاد اكبر است از طريق عقل و دين بياموزد و نيكو با نفس به جنگ پردازد بر او فاتح شود و تمام خير و سعادت و فضل و رفعت در اين است كه انسان در اين جنگ فتح كند كه اين فتح مبين است و مبدأ\r\n\r\n\r\n","description":"","footnote":"\r\n( 1 ) . حجرات / 14 .\r\n( 2 ) . غرر و درر آمدى ، ط نجف ، در الف استفتاح ، ص 83 ، س 2 ؛ و ط صيدا ، ص 60 ، س 8 صورت روايت در اين دو نسخه مطبوع و در نسخه مخطوط ياد شده در ديباچه چنانست كه حضرت استاد الهى رفع اللّه درجاته نقل فرموده است . و همچنين در شرح آقا جمال ، ط 1 ، ج 2 ، ص 340 ، س 1 ، ش 2784 ، و همين روايت در حرف جيم غرر و درر بدين صورت است : « جهاد النفس ثمن الجنّة فمن جاهدها ملكها و هى اكرم ثواب اللّه لمن عرفها » ( غرر و درر ، ط نجف ، ص 164 ، س 12 ؛ شرح آقا جمال ، ج 3 ، ص 366 ، ش 4763 ) .\r\nقوله : « و در كلمهء ديگر فرمود . . . » غرر و درر آمدى ، ط نجف ، ص 171 ، س 5 ؛ و ط صيدا ، ص 124 ، س 3 ؛ شرح آقا جمال ، ج 3 ، ص 420 ، ش 4950 .\r\nقوله : « و باز فرمايد . . . » غرر و درر آمدى ، ط نجف ، حرف الجيم ، ص 164 ، س 6 ؛ و شرح آقا جمال ، ج 3 ، س 364 ، ش 4755 ، « جهاد النّفس مهر الجنّة » .\r\n","page_name":" 82 ","page_number":82},
  {"content":"\r\n\r\nفتوحات قلبى و اشراقات الهى است و بهشت ابد مزد و ثمن اين فاتحيت است . و در كلمهء ديگر فرمود : خير الجهاد جهاد النّفس . بهترين جهاد ، جهاد با نفس است . و باز فرمايد : مهر الجنّة جهاد النّفس جهاد با نفس كابين عروس بهشتى است رزقنا اللّه و اياكم .\r\n\r\nكلمهء 6 - قال أمير المؤمنين عليه السّلام : طوبى لمن كابد هواه و كذّب مناه و رمى غرضا و أحرز عوضا\r\n« 1 » .\r\nترجمه : خوشا بر حال آنكه با هواى نفس بجنگد و آمال و آرزوهاى موهوم دنيا را تكذيب كند و متاع فانى ناچيز عالم مادّه را از نظر بيفكند تا در عوض لذّاتى كه از قوه ادراك برتر است دريابد .\r\nشرح : يعنى عرض متاع دنيوى فانى را به سعادت ابدى و لذّات جاودانى معاوضه كند و از نعم أخروى و لذّت شهود حقّ و جمال معشوق مطلق حظّ كامل يابد .\r\nدر كلمهء ديگر حضرت فرمود : إن النّفس لجوهرة ثمينة من صانها رفعها و من ابتذلها وضعها . نفس گوهرى گرانبهاست هركه از اخلاق و عادات زشت او را محفوظ دارد مقامش را رفيع مىگرداند  قَدْ أَفْلَحَ مَنْ زَكَّاها  « 2 » . و اگر به اخلاق زشت و عادات پست رها كند خار و ذليلش خواهد ساخت  وَ قَدْ خابَ مَنْ دَسَّاها  « 3 » .\r\n\r\nكلمهء 7 - قال أمير المؤمنين عليه السّلام : الاشتغال بتهذيب النّفس أصلح\r\n« 4 » .\r\nترجمه : فرمود صالح‌ترين و بهترين كار در عالم به تهذيب نفس ناطقه پرداختن است .\r\nشرح : يعنى بين كارهاى خير و اعمال و افعال شايسته صادر از انسان در دور زندگانى بهترين و شايسته‌ترين آنها تهذيب نفس است كه آن عمل آسايش دين و\r\n\r\n\r\n","description":"","footnote":"\r\n( 1 ) . غرر و درر آمدى ، ط نجف ، ص 207 ، س 10 ؛ و ط صيدا ، ص 149 ، س 8 . شرح آقا جمال ، ج 4 ، ص 245 ، س 20 .\r\nقوله : « در كلمه ديگر حضرت فرمود . . . » غرر و درر آمدى شرح آقا جمال ، ط 1 ، ج 2 ، ص 522 ، ش 3494 .\r\n( 2 ) . شمس / 10\r\n( 3 ) . شمس / 11\r\n( 4 ) . غرر و درر آمدى ، شرح آقا جمال ، ط 1 ، ج 1 ، ص 348 ، ش 1319 .\r\n","page_name":" 83 ","page_number":83},
  {"content":"\r\n\r\nدنيا و لذّت روح و بدن و سعادت جسمانى و عقلانى را داراست چنان كه در كتاب خداست كه  قَدْ أَفْلَحَ مَنْ زَكَّاها  « 1 » .\r\nتزكيه نفس سبب آسايش و فلاح و فيروزى دو عالم است كه چون انسان نفس خود را تربيت كند از شهوت و غضب حيوانى پاك و پاكيزه دارد و از صفات رذيله بخل و حسد و كبر و رعونت و خود بينى و غرور و حرص به مادّيات و عادات و خيمه منزّه شود و از اوصاف رذيلهء ديگر از قبيل دنائت نفس و ترس و ريا و عجب و مكر و خدعه و فريب مردم و ظلم و جفا و خيانت ، روح خود را پاك گرداند و به صفت ايمان و معرفت و حكمت و علم و حلم و شجاعت و عدالت و سخاوت و علوّ همّت و غيره از صفات كمال ، روان را بيارايد چنين كس بهترين شغل و شايسته‌ترين كار عالم را پيش گرفته است زيرا در اثر تهذيب روح و تكميل نفس انسان در دو جهان آسايش يابد شخص مهذّب النّفس خدا و خلق ، هر دو از او خشنودند و بالنتيجه در دنيا خوش و در آخرت به آسايش و مقامات رفيع نائل گردد چون بيان شد كه درجات بهشتى و رفيع‌ترين مقام آن براى نفوس قدسيّه مهذّب از اخلاق رذيله و متّصف به صفات فاضله است بلكه نفوس قدسى منوّر به نور علم و اخلاق نه بس بهشتى بلكه خلاق بهشت رضوانند . در حديث است كه بهشت مشتاق اهل ايمانست و دوزخ به مؤمن گويد زود بگذر كه نور تو آتش مرا خاموش مىسازد نتيجه آنكه براى سعادت هردو جهان شايسته‌ترين كار عالم ، تهذيب نفس ناطقه است .\r\n\r\nكلمهء 8 - قال أمير المؤمنين عليه السّلام : ترك الشّهوات أفضل عبادة و أجمل عادة\r\n« 2 » .\r\nترجمه : فرمود ترك شهوت‌ها بهترين عبادت حضرت احديت است و نيكوترين عادت انسانيست .\r\nشرح : يعنى هركس از لذّات فانى حيوانى كه مانع توجّه به خدا و طلب علم و معرفت و اعمال صالح است بگذرد و بر شهوات نفسانى پشت پا زند و اسير هواى نفس نگردد تا بر نفس فائق و فاتح شود اين كار بهترين عبادت خدا و نيكوترين\r\n\r\n\r\n","description":"","footnote":"\r\n( 1 ) . شمس / 10\r\n( 2 ) . غرر و درر آمدى ، شرح آقا جمال ، ج 3 ، ص 297 ، ش 4527 .\r\n","page_name":" 84 ","page_number":84},
  {"content":"\r\n\r\nعادت انسان به شمار آيد ، كه ترك شهوت انسان را به خدا نزديكتر از سائر عبادات گرداند و از هركار براى تكميل نفس نيكوتر است و چون عادت طبيعت ثانوى است پس اگر انسان به شهوات حيوانى عادت كند مسخ به حيوان شود و اگر ترك آن نمود به حقيقت انسان كه از ملك برتر است مىگردد . رزقنا اللّه تعالى .\r\n\r\nكلمهء 9 - قال أمير المؤمنين عليه السّلام : أدّب نفسك بما كرهته لغيرك\r\n« 1 » .\r\nترجمه : فرمود : نفس خود را ادب و تربيت كن از آنچه در ديگران ناپسند مىبينى .\r\nشرح : يعنى يك راه براى تهذيب و تربيت و ادب نفس آنست كه صفات رذيله و افعال ناشايسته‌اى كه در مردم بينى و ناپسند تو است نفس خود را از آن صفات پاك ساز و آنچه زشت و ناشايست در مردم بينى بدان كه آن براى تو هم زشت و ناپسند است و تو در اثر حبّ نفس و خودخواهى بسا بر خود زشت نمىبينى .\r\nو در كلمهء ديگر فرمود : استقبح من نفسك ما تستقبحه من غيرك . از خود قبيح شمار عملى را كه از ديگران قبيح دانى پس از توجّه به زشتى و ناپسندى به اوصاف و اعمال ديگران كه حبّ نفس مانع و حجاب درك زشتى آنها نيست قياس كار خويش بر گير و مگذار حبّ به نفس سبب شود كه آنچه زشت است در خود زيبا تصوّر كنى و بر ديگران زشت و ناروا دانى پس چون صفات رذيله و افعال قبيحه ديگران را به عقل فطرى خود « بىحجاب حبّ نفس » تشخيص مىدهى قبح و زشتى آنها را براى خود بشناس و نفس را از آن پاك ساز تا ادب نفس از بىادبان بياموزى نه آنكه چون عيبى در خلق بينى از زشتىها و عيوب نفس خويش غفلت كنى و به ادب و تربيت و تهذيب نفس خود نپردازى بلكه به عيب‌جوئى و بدگوئى بىادبان و بدكاران اكتفا كنى و هرگز نفس ناطقهء خود را از نقص و عيب و اوصاف رذيله ،\r\n\r\n\r\n","description":"","footnote":"\r\n( 1 ) . بحار ، ط بيروت ، ج 71 ، ص 165 ، س 16 : « و قال عليه السّلام : كفى بك أدبا لنفسك ما كرهته لغيرك » .\r\nقوله : « و در كلمه ديگر فرمود . . . » نهج البلاغه : « و من كتاب له عليه السّلام للحسن بن على عليهما السّلام كتبه اليه بحاصرين منصرفا من صفين . . . و استقبح من نفسك ما تستقبح من غيرك » ( ط تبريز ، ص 226 ، س 7 ) .\r\nقوله : « عدو شود . . . » امثال و حكم دهخدا ، ط 1 ، ج 2 ، ص 1094 ) :\r\n عدو شود سبب خير اگر خدا خواهد * خمير مايهء دكّان شيشه‌گر سنگ است \r\n","page_name":" 85 ","page_number":85},
  {"content":"\r\n\r\nمهذّب نگردانى پس بجاى آنكه ما عمر را به عيب‌جوئى ديگران صرف كنيم بهتر كه عيب خود را دور كرده و نفس خويش را مهذّب و مؤدّب سازيم كه در عيب‌جوئى مردم زيان و در رفع عيوب خود هزاران سود دنيا و آخرتست .\r\n\r\nنكتهء اخلاقى\r\nبه چهار طريق انسان تواند نفس را مهذّب سازد :\r\nيكى : همين وجهى كه اينجا ذكر شد از بىادبان ادب آموزد .\r\nدوم : آنكه از معاشرت اهل ادب ، ادب آموخته و به ديدن نفوس مهذّب تهذيب نفس كند .\r\nسوم : آنكه از دوستان حقيقى عيوب و نواقص اخلاقى خود را بپرسد تا به عيب خود آگه شود و رفع آن كند .\r\nچهارم : آنكه از دشمنان خود كه در مقام پيدا كردن عيوب‌اند استفاده كرده و آنچه را كه بر او عيب شمرند از خود دور سازد تا « عدو شود سبب خير اگر خدا خواهد » .\r\n\r\nكلمهء 10 - قال أمير المؤمنين عليه السّلام : نزّه نفسك عن دنس اللذّات و تبعات الشّهوات\r\n« 1 » .\r\nترجمه : نفس خود را از آلايش لذّات حيوانى منزّه ساز و از عاقبت بد\r\n\r\n\r\n","description":"","footnote":"\r\n( 1 ) . غرر و درر آمدى ، ط نجف ، ص 322 ، س 11 ؛ و ط صيدا ، ص 239 ، س 13 ؛ و شرح آقا جمال خوانسارى ، ط 1 ، ج 6 ، ص 173 ، ش 9970 . عبارت روايت در اين مآخذ ياد شده بدين صورت است : « نزّهوا انفسكم عن دنس اللذّات و تبعات الشّهوات » .\r\nو در نسخه خطّى غرر و درر مذكور در مقدمه ، به جاى « دنس » ، « طلب » آمده است : « نزّهوا أنفسكم عن طلب اللذّات و تبعات الشّهوات » .\r\nمحقّق خوانسارى در شرح آن فرمود : « پاكيزه نگهداريد نفسهاى خود را از چرك لذتها ، و مظلمه‌هاى خواهشها . » و در بعضى نسخه‌ها « طلب » بجاى « دنس » واقع شده ، و بنابراين ترجمه اين است كه : پاكيزه داريد نفسهاى خود را از طلب لذتها و مظلمه‌هاى خواهشها .\r\nقوله : « در كلمهء ديگر فرمود : اصل هر . . . » غرر و درر آمدى ، ط نجف ، ص 104 ، س 19 ؛ و ط بيروت ، ص 77 ، س 9 ؛ و شرح آقا جمال ، ط 1 ، ج 2 ، ص 520 ، س 4 ، ش 3486 : « إنّ طاعة النّفس و متابعة أهويتها اسّ كلّ محنة و رأس كلّ غواية » .\r\n","page_name":" 86 ","page_number":86},
  {"content":"\r\n\r\nشهوت‌پرستى بپرهيز .\r\nشرح : يعنى نفس ناطقه را از اعمال لذّات حيوانى كه موجب دنس و ناپاكى اوست منزّه ساز كه آن لذّات سبب حرمان از لذّات روحانى است و نيز از عاقبت زشت و رسوائى و زيان‌كارى شهوت‌رانى بپرهيز و نفس قدسى را از عادات و تخيّلات زشت حفظ كن .\r\nدر كلمهء ديگر فرمود :\r\nاصل هرگمراهى اطاعت از شهوت نفس ، و مبدأ هرسعادت مخالفت هواى نفس است .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\n\r\nمقالهء ششم اخلاق فاضله و وفا و صفا و حفظ قول و عهد بين خدا و خلق\r\n\r\n","description":"","footnote":"","page_name":" 88 ","page_number":88},
  {"content":"\r\n\r\n\r\nكلمهء 1 - قال أمير المؤمنين عليه السّلام : من شرف الأعراق حسن الأخلاق\r\n« 1 » .\r\nترجمه : حسن اخلاق ، كاشف از شرافت و اصالت انسانست .\r\nشرح : يعنى كسى كه داراى حسن اخلاق است و به ملكهء حكمت و سخاوت و عدالت و شجاعت و علوّ همّت و غيره آراسته است آنكس را شرافت ذاتى و عظمت روحى است و از خاندان اصالت و نجابت است و به عكس آنكس كه اخلاقش زشت است دليل بدگوهرى و بىاصالتى است و اغلب از خاندانى پست‌همّت و حقير النفس و بىشرافت و نجابت است .\r\n\r\nكلمهء 2 - قال أمير المؤمنين عليه السّلام : حسن الخلق يورث المحبّة و يولّد المروّة\r\n« 2 » .\r\n\r\n\r\n","description":"","footnote":"\r\n( 1 ) . غرر و درر آمدى ، ط نجف ، ص 302 ، س 15 ؛ و ط صيدا ، ص 224 ، س 7 ؛ در اين دو نسخه مطبوع ، عبارت روايت بدين صورت است : « من أشرف الأعراق كرم الأخلاق » .\r\nو در نسخه غرر و درر خطى معهود در ديباچه صورت روايت بدين گونه است : « من شرف الأعراق كرم الأخلاق » و شرح آقا جمال خوانسارى نيز موافق با اين نسخه خطى است . ( ج 6 ، ص 17 ، ش 9288 ) و در شرح آن فرموده است : « از شرف أعراق است نيكويى اخلاق » « أعراق » به معنى ريشه‌ها است ، و مراد در اينجا اصل و نژاد است ، و اينكه نيكويى اخلاق و خويها از شرف و بلندى مرتبه اصل و نژاد ناشى مىشود » .\r\nو نيز در غرر و درر روايت شده است : « أطهر النّاس أعراقا أحسنهم أخلاقا » ( شرح آقا جمال ، ج 2 ، ص 405 ، ش 3032 ) .\r\n( 2 ) . غرر و درر آمدى ، ط نجف ، ص 167 ، س 19 ( حرف الحاء بلفظ حسن ) ؛ و ط صيدا ، ص 121 ، س 17 ؛ و شرح آقا جمال ، ج 3 ، ص 394 ش 4864 ؛ و نيز ج 3 ، ص 418 . در اين نسخ صورت روايت بدين گونه است :\r\nحسن الخلق يورث المحبّة و يؤكّد المودّة . و نسخه خطى غرر و درر معهود نيز با آنها موافق است . و ترجمه آقا جمال بدين عبارت است : « نيكويى خوى از پىآورد محبّت را و محكم گرداند مودّت را . محبّت و مودّت هردو به معنى دوستى است ، و مراد اين است كه سبب اين مىشود كه كسى كه با او دوستى نداشته باشد دوست گردد ، و كسى كه با او دوست باشد دوستى او محكمتر گردد » .\r\nغرض در صورت جملهء دوم عبارت روايت است كه به نقل جناب استاد الهى قمشه‌اى « يولّد المروّة » است و به وفق مصادر ياد شده « يوكّد المودّة » ، فتدبّر .\r\n","page_name":" 89 ","page_number":89},
  {"content":"\r\n\r\nترجمه : حسن خلق و اخلاق پسنديده ، موجب محبّت خدا و خلق و منشأ مروّت و فتوّت و مردانگى است .\r\nشرح : هر كه با خلق خدا اعمّ از خانواده خود « زن و فرزندان و خويشان » و رفيقان و همسايگان ، خلق نيكو دارد و به اخلاق خوش معاشرت كند همه او را دوست مىدارند و نزد هركس محبوب و محترم است و بالنتيجه در دنيا رزق وسيع و در آخرت ، مقام رفيع خواهد يافت « و بايد اين نكته را بدانيم » كه خلق نيكو نه تنها زبان خوش است بلكه اتّصاف روح پاك به محبّت و سيرت انصاف و مروّت و عدل و امانت است و وفاى به عهد و صدق و صفا و يكرنگى است و علم و حلم و معرفت و احسان به خلق است .\r\n\r\nكلمهء 3 - قال أمير المؤمنين عليه السّلام : لا عيش أهنأ من حسن الخلق\r\n« 1 » .\r\nترجمه : هيچ زندگانى و عيشى گواراتر از حسن اخلاق نيست .\r\nشرح : آنكس را كه خلق نيكوست شهوت و غضبش به فرمان عقل است و عقل عاقبت‌انديش است و سلامت و عافيت و صحّت جسم و جان را در كارها منظور مىدارد و كارى كه نارواست در دنيا يا در آخرت موجب ناراحتى انسانست از او صادر نمىشود . در اثر حسن خلق شخص هميشه با عيش خوش و دلى شاد و بىمزاحمت و بدون غم و اندوه زندگانى را بسر مىبرد در خانه خلق خوش موجب نشاط اهل منزلست و همسايگان ، و در محيط موجب محبوبيت نزد عموم و بالنتيجه موجب رضاى خدا و خلق است پس در دو عالم صاحب اخلاق نيكو خوش‌ترين زندگانى را خواهد داشت و در كلمهء ديگر مقابل آن را فرمود : سوء الخلق نكد العيش و عذاب النّفس . خلق بد مايهء عيش ناخوش و زندگى پرغم و اندوه و رنج است و در كلمهء ديگر فرمود : من ساء خلقه ضاق رزقه . شخص بد خلق تنگ روزيست ، و رزق روحش كه علم است نيز كم است .\r\n\r\n\r\n","description":"","footnote":"\r\n( 1 ) . غرر و درر آمدى ، شرح آقا جمال ، ط 1 ، ج 6 ، ص 399 ، ش 10765 .\r\nقوله : « و در كلمهء ديگر مقابل آن را فرمود . . . » غرر و درر آمدى ، شرح آقا جمال ، ج 4 ، ص 150 ، ش 5639 .\r\nقوله : « و در كلمهء ديگر فرمود : من ساء . . . » غرر و درر آمدى ، شرح آقا جمال ، ط 1 ، ج 5 ، ص 211 ، ش 8023 .\r\n","page_name":" 90 ","page_number":90},
  {"content":"\r\n\r\n\r\nكلمهء 4 - قال أمير المؤمنين عليه السّلام : لا يلقى المؤمن حسودا و لا حقودا و لا بخيلا .\r\n« 1 »\r\nترجمه : مؤمن حقيقى را هرگز حسود و صاحب حقد و كينه و بخل و لئامت نخواهى يافت .\r\nشرح : آنكه اهل ايمانست از صفت حسد با مردم مبرّاست زيرا مىداند هركه هرچه نعمت نصيب او شده از مال و جاه و علم و ساير نعمتها همه به تقدير خداى متعال نصيبش گرديده و حسد او اعتراض بر خداست و مؤمن هرگز اعتراض بر خدا ندارد و نيز مؤمن دلش جاى محبّت خداست هرگز حقد و كينهء كس را در دل نگيرد و به جاى كينه اگر از كسى آزار ديده دربارهء او محبّت و دعاى خير مىكند و مغفرت از خدا مىطلبد و نيز مؤمن كه مىداند اگر به كسى احسان كند خداى پاداش آن احسان را در دو عالم بهتر از آن عطا مىكند و علاوه مال و متاع دنيا را چيزى حقير و ناقابل مىداند هرگز بخل نخواهد ورزيد ؛ پس مؤمن داراى مقابل اين اوصاف است مؤمن خير خواه و مهربان به خلق است و سخى الطّبع و غنى النّفس و بلند همّت است . خلاصه آنكه ايمان به خدا دارد تمام صفات ناپسند از او دور و جميع صفات پسنديده در او ظهور دارد مگر آنكه ضعيف الايمان باشد و الّا ايمان كامل به خدا انسان را متخلّق به اخلاق اللّه و متّصف به صفات اللّه مىگرداند . رزقنا اللّه و اياكم .\r\n\r\nكلمهء 5 - قال أمير المؤمنين عليه السّلام : أفضل النّاس من كظم غيظه و حلم عن قدرة\r\n« 2 » .\r\n\r\n\r\n","description":"","footnote":"\r\n( 1 ) . غرر و درر آمدى ، شرح آقا جمال خوانسارى ، ج 6 ، ص 414 ، ش 10833 .\r\n( 2 ) . غرر و درر آمدى ، ط نجف ، ص 91 ، س 12 ؛ و چاپ صيدا ، ص 66 ، س 22 ؛ و شرح آقا جمال ، ج 2 ، ص 419 ، ش 3104 . غرض اين كه در اين مصادر عبارت روايت بدان گونه نقل و ضبط شده است كه اختيار كرده‌ايم ، و نسخه خطى غرر و درر كه در ديپاچه معرفى شده است با آنها موافق است ، ولى حضرت استاد الهى رضوان اللّه عليه ذيل آن را بدين صورت نقل فرموده است : « و حلم عن قدرته » به اضافه قدرت به ضمير .\r\nقوله : « حواريان به عيسى . . . » قال الامام الصادق عليه السّلام : قال الحواريون لعيسى بن مريم يا معلّم الخير أعلمنا أى الأشياء أشد ؟ فقال : أشدّ الأشياء غضب اللّه عزّ و جلّ ؛ قالوا : فبم يتقى غضب اللّه ؟ قال : بأن لا تغضبوا ؛ قالوا : و ما بدؤ الغضب ؟ قال : الكبر و التجبر و محقرة النّاس . ( بحار ، ط كمپانى ، ج 15 ، جزء ثالث باب ذمّ الغضب ، ص 133 ، س 17 ) .\r\nو اشعار عارف رومى در اوّل دفتر چهارم مثنوى مطابق چندين نسخه بدين صورت است :\r\n","page_name":" 91 ","page_number":91},
  {"content":"\r\n\r\nترجمه : بهترين مردم كسى است كه خشم خود را وقت غضب فرو برد و با وجود قدرت بر انتقام حلم كند .\r\nشرح : يكى از صفات كمال كه موجب رفعت مقام انسانست در دنيا و عقبى ترك خشم و عصبانيت و تند خلقى است و حلم و عفو از هركه در حق او بدى و آزار كند كه خدا در قرآن عظيم فرمايد :  وَ الْكاظِمِينَ الْغَيْظَ وَ الْعافِينَ عَنِ النَّاسِ  « 1 » .\r\nبزرگى در اين است كه انسان خشم و غضب را فرو برد و با وجود قدرت بر انتقام از بدىها و آزار مردم بگذرد  أَ لا تُحِبُّونَ أَنْ يَغْفِرَ اللَّهُ لَكُمْ  « 2 » آيا دوست نداريد كه خدا از تقصير شما در گذرد شما هم از بديهاى خلق درگذريد و خشم و غضب را فرو بريد تا خدا هم از گناهان شما بگذرد .\r\nحواريّون به عيسى عليه السّلام گفتند : از همه چيز سخت‌تر در عالم چيست ؟ گفت : خشم خدا كه دوزخ از آن ترسان است .\r\nگفتند : امان از خشم خدا به چيست ؟\r\nگفت : به فرو بردن خشم و غضب خود . چنان كه عارف رومى اين را به نظم فرموده :\r\n گفت عيسى را يكى هشيار سر * چيست در عالم ز جمله سخت‌تر\r\nگفت از جمله بتر خشم خدا * كه از آن دوزخ همى لرزد چو ما\r\nگفت از خشم خدا چه بود امان * گفت خوردن خشم خود اندر زمان \r\n\r\nكلمهء 6 - قال أمير المؤمنين عليه السّلام : حسن الخلق رأس كلّ برّ .\r\n« 3 »\r\n\r\n\r\n","description":"","footnote":"\r\n گفت عيسى را يكى هشيار سر * چيست در هستى ز جمله صعبتر\r\nگفتش اى جان صعبتر خشم خدا * كه ازان دوزخ همى لرزد چو ما\r\nگفت زين خشم خدا چبود امان * گفت ترك خشم خويش اندر زمان \r\n( 1 ) . آل عمران / 135\r\n( 2 ) . نور / 23\r\n( 3 ) . غرر و درر آمدى ، ط نجف ، ص 167 ، س 16 ؛ و ط صيدا ، ص 121 ، س 14 ؛ و شرح آقا جمال ، ط 1 ، ج 3 ، ص 393 ، ش 4857 .\r\nقوله : « المسلم من . . . » قال النبىّ صلّى اللّه عليه و آله : يا على المؤمن من أمنه المسلمون على أموالهم و دمائهم و المسلم من\r\n","page_name":" 92 ","page_number":92},
  {"content":"\r\n\r\nترجمه : حسن اخلاق سر آمد تمام نيكوئىهاست .\r\nشرح : آنكس را كه اخلاق نيكوست بهترين و كامل‌ترين نعمت را خدا به او عطا كرده است زيرا در اثر خلق خوش انسان هم در عالم طبيعت آلامى نمىبيند و خوش زندگانى مىكند و هم در جهان ابد به واسطه خلق بد بر خود عذاب و عقابى مهيا نكرده زيرا لازمه خلق نيكو بىآزارى به خلق و عدم ظلم و ستم به مردم است .\r\nالمسلم من سلم المسلمون من يده و لسانه . پس در آخرت نيز سعادتمند و شاد و خوش خواهد بود . پس سرآمد صفات نيكو حسن اخلاق است كه رسول اكرم صلّى اللّه عليه و إله و سلم فرمود : بعثت لأتمّم مكارم الأخلاق . مرا خداى متعال براى تكميل اخلاق نيكو بسوى خلق فرستاد .\r\n\r\nكلمهء 7 - قال أمير المؤمنين عليه السّلام : أحسن الصّدق الوفاء بالعهد\r\n« 1 » .\r\nترجمه : بهترين صدق و راستى آنست كه انسان به عهد و پيمان خود وفا كند .\r\nشرح : صدق اينجا مراد راستى و درستى در قول و فعل است كه مقام صادقان و اهل ايمانست كه عهد خدا را حفظ كند حضرت فرمايد بهترين صدق و راستى و اهم مراتب درستى وفاى به عهد و عمل به وعده است كه تمام فتوت و مردانگى در اين صفت وفادارى است هركس داراى صفت وفاست با خدا و خلق محققا امانت و صدق كلام و صراحت لهجه و شجاعت و جوانمردى و ساير اوصاف نيكو را نيز داراست و هركه وفادار نيست ساير صفات نيكو را نيز فاقد است لذا در قرآن حفظ\r\n\r\n\r\n","description":"","footnote":"\r\nسلم المسلمون من يده و لسانه و المهاجر من هجر السيئات . ( بحار ، ط بيروت ، ج 74 ، ص 53 ، س 16 ) .\r\nعن ابى عبد اللّه عليه السّلام انه قال : المسلم من سلم الناس من يده و لسانه و المؤمن من ائتمنه الناس على اموالهم و انفسهم . ( بحار ، ط بيروت ، ج 72 ، ص 51 ، س 11 ) .\r\nجناب استاد الهى رضوان اللّه عليه نقل فرموده است : ( المسلم من سلم المسلم من يده و لسانه ) و لكن رواياتى را كه ديده‌ايم به صيغهء جمع « المسلمون » است .\r\n( 1 ) . غرر و درر آمدى ، ط نجف ، ص 98 ، س 9 ؛ و ط صيدا ، ص 72 ، س 16 ؛ و شرح آقا جمال ، ط 1 ، ج 2 ، ص 468 ، ش 3327 . صورت روايت در اين مصادر نام برده و در نسخه خطى غرر و درر در تصرّف نگارنده بدين گونه است : « أحسن الصدق الوفاء بالعهد و أفضل الجود بذل الجهد » و جناب استاد الهى قمشه‌اى صدر آن را نقل فرموده است .\r\n","page_name":" 93 ","page_number":93},
  {"content":"\r\n\r\nعهد و امانت را از صفات كامل ايمان شمرده است .  وَ الَّذِينَ هُمْ لِأَماناتِهِمْ وَ عَهْدِهِمْ راعُونَ *  « 1 » ديگر از صفات اهل ايمان آنست كه آنها رعايت امانت و عهد و قول خود را مىكنند .\r\n\r\nكلمهء 8 - قال أمير المؤمنين عليه السّلام : من عمل بالأمانة فقد أكمل الدّيانة\r\n« 2 » .\r\nترجمه : هر كه با امانت است دينش كامل است .\r\nشرح : حفظ امانت و پاكدامنى از عذر و خيانت دليل كمال ديانت است زيرا آنكس كه نسبت به خدا و عالم قيامت و دار مجازات و حساب و كتاب ايمان دارد محققا به مال و ناموس و جان و حساب مردم امانت نگاه دارد و هرگز به ظلم و عصيان خصوص ظلم به خلق و حق النّاس آلوده دامان نگردد چون از روز حساب و كيفر خدا مىترسد و چنين كس در مراتب دين به مرتبه كمال رسيده است .\r\nپس هركه را وصف امانت است كمال ديانت است و اين صفت از صفات ستوده بسيار مهم انسانست .\r\n\r\nكلمهء 9 - قال أمير المؤمنين عليه السّلام : مروّة الرّجل صدق لسانه\r\n« 3 » .\r\nترجمه : جوانمردى و فتوّت مرد راست‌گوئى و صراحت لهجه است .\r\nشرح : صفت راستگوئى در نفوس با شهامت و شجاعت و همّت است و لازمه آن وصف صفا و حقيقت و جوانمردى است و به‌عكس دروغگوئى صفت منافقان دو رنگ دون همّت خائن و ضعيف النّفس است .\r\n\r\nكلمهء 10 - قال أمير المؤمنين عليه السّلام : يستدلّ على اليقين بقصر الأمل و إخلاص العمل و الزّهد فى الدنيا\r\n« 4 » .\r\n\r\n\r\n","description":"","footnote":"\r\n( 1 ) . مؤمنون / 9\r\n( 2 ) . غرر و درر آمدى ، شرح آقا جمال خوانسارى ، ط 1 ، ج 5 ، ص 488 ، ش 9117 .\r\n( 3 ) . غرر و درر آمدى ، شرح آقا جمال ، ج 6 ، ص 135 ، ش 6825 .\r\n( 4 ) . غرر و درر آمدى ، شرح آقا جمال ، ج 6 ، ص 452 ، ش 10970 .\r\nقوله : « چنان كه زيد . . . » حديث دوم و سوم باب 27 كتاب ايمان و كفر اصول كافى كلينى ( اصول كافى معرب ، ج 2 ، ص 44 ) .\r\nدر حديث دوم آمده است كه « انّ رسول اللّه صلّى بالناس الصبح فنظر الى شابّ فى المسجد و هو يخفق و\r\n","page_name":" 94 ","page_number":94},
  {"content":"\r\n\r\nترجمه : فرمود : استدلال مىشود بر مقام يقين شخص به خدا و به عالم آخرت به اينكه آمال و آرزوى دور و دراز در دنيا نداشته و عملش خالص براى رضاى خدا باشد و از دنيا و امور دنيوى زهد و اعراض كند .\r\nشرح : حضرت اينجا علائم اهل يقين به خدا و عالم آخرت را سه چيز فرمود :\r\nيكى نداشتن آرزوها و خيالات باطل دنيوى از مال و جاه و اعتبار ، و يكى خلوص عمل يعنى همه‌كارش براى رضاى خدا و خالص لوجه اللّه باشد  إِنَّما نُطْعِمُكُمْ لِوَجْهِ اللَّهِ  .\r\n\r\n\r\n","description":"","footnote":"\r\nيهوى براسه مصفرّا لونه قد نحف جسمه و غارت عيناه فى راسه فقال له رسول اللّه صلّى اللّه عليه و آله : كيف اصبحت يا فلان ؟ قال : اصبحت يا رسول اللّه موقنا . . . » .\r\nو در حديث سوم آمده است كه « استقبل رسول اللّه صلّى اللّه عليه و إله و سلم حارثة بن مالك بن النعمان الانصارى فقال له :\r\nكيف انت يا حارثة بن مالك ؟ فقال : يا رسول اللّه مؤمنا حقّا . . . » .\r\nمتألّه سبزوارى در شرح مثنوى فرموده است :\r\n گفت پيفمبر صباحى زيد را * كيف اصبحت اى رفيق با وفا \r\n« اشارت است به حديث نبوى كه حضرت به زيد فرمود : كيف اصبحت ؟ زيد عرض كرد : اصبحت عبدا مؤمنا حقا ، حضرت فرموده : لكلّ حقّ حقيقة فما حقيقة ايمانك ؟ عرض كرد . . . » ( شرح اسرار دفتر اول ، ط 1 ، چاپ سنگى ، ص 84 ، س 10 ) .\r\nغرض اين است كه واقعه مذكور در روايات به چند كس نسبت داده شده است :\r\nدر حديث اوّل مذكور كه حديث دوم باب نام برده اصول كافى است به جوانى نسبت داده شده است و نامى از آن برده نشده است « فنظر الى شابّ . . . » .\r\nو در حديث دوم به حارثه نسبت داده شده است . و همچنين ابن اثير در كتاب « اسد الغابة فى معرفة الصّحابة » ( ج 1 ، ص 355 ) به اسنادش از انس بن مالك به حارثه نسبت داده است . و غزالى نيز در احياء العلوم به حارثه نسبت داده است .\r\nو باز در حارثه اختلاف است كه حارثة بن نعمان است يا حارثة بن سراقه . به اسد الغابة ( ص 356 ، ج 1 ) رجوع شود .\r\nابو نعيم اصفهانى در حلية الأولياء ( ج 1 ، ص 242 ) به اسنادش از انس بن مالك ، واقعه مذكور را به معاذ بن جبل نسبت داده است .\r\nو ديلمى در باب سى و هفت ارشاد القلوب به سعد بن معاذ نسبت داده است . ( ص 111 ، به تصحيح و تعليق استاد علامه شعرانى ) .\r\nنگارنده را بعضى از اشارات و فوائد در پيرامون اين واقعه در رساله « لقاء اللّه » است ( هشت رساله عربى ، ص 114 و 117 ) .\r\nقوله : « بر سر مطلب برويم » مقالهء ششم پايان يافت ، بر سر مقالهء هفتم مىرود .\r\n","page_name":" 95 ","page_number":95},
  {"content":"\r\n\r\nزيرا عملى كه خالص براى خدا نباشد در آن مرض قلب و غرض دنيوى است و آن دليل عدم يقين به خداست و سوم زهد يعنى بىرغبتى به لذّات و شهوات و مقامات دنيوى زايد بر ضرورت و اين سه صفت بهترين دليل يقين به خدا و قيامت و واضح‌ترين برهان بر درجه استيقان اهل ايمانست و لازمه اين اوصاف مقام كشف و شهود عالم برزخ و ديدن جهان ارواح است ؛ چنان كه زيد خدمت رسول اكرم صلّى اللّه عليه و إله و سلم رسيد حضرت فرمود : كيف أصبحت يا زيد فقال : اصبحت مؤمنا حقّا .\r\nفرمود : در چه حالى عرض كرد در ايمان به مقام يقين و به درجهء شهود رسيده‌ام حضرت فرمود : علامت و دليل اين دعوى چيست ؟ عرض كرد آنست كه زهد و اعراض از لذّات و نعمت‌هاى دنيا دارم و شب به قيام نماز و عبادت و روز به روزه و فكر و ذكر مىگذرانم حضرت فرمود خوشا بر حال تو .\r\nاين حديث شريف نبوى را عارف رومى قدّس سرّه با بيانى شيرين و شورانگيز شرح كرده اينجا ذكرش مناسب است .\r\n گفت پيغمبر صباحى زيد را * كيف اصبحت اى رفيق با وفا\r\nگفت عبدا موقنا باز اوش گفت * كونشان از باغ ايمان گر شكفت\r\nگفت تشنه بوده‌ام من روزها * شب نخفتستم ز عشق و سوزها\r\nتا ز روز و شب گذر كردم چنان * كه ز اسپر بگذرد نوك سنان\r\nكه از آن سو جملهء ملت يكى است * صد هزاران سال و يك ساعت يكى است\r\nگفت خلقان چون ببينند آسمان * من ببينم عرش را با عرشيان\r\nهشت جنّت هفت دوزخ پيش من * هست پيدا همچو بت پيش شمن\r\nيك بيك من مىشناسم خلق را * همچو گندم همچو جو در آسيا\r\nاين زمان ظاهر شدم از اين گروه * يوم تبيض و تسود وجوه\r\nهين بگويم يا فرو بندم نفس * لب گزيدش مصطفى يعنى كه بس\r\nيا رسول اللّه بگويم سر حشر * در جهان پيدا كنم امروز نشر\r\nهل مرا تا پرده‌ها را بر درم * تا چو خورشيدى بتابد گوهرم\r\nتا كسوف آيد ز من خورشيد را * تا نمايم نخل را و بيد را\r\nوا نمايم من پلاس اشقيا * بشنوانم طبل و كوس انبياء \r\n\r\n","description":"","footnote":"","page_name":" 96 ","page_number":96},
  {"content":"\r\n\r\n دوزخ و جنات و برزخ در ميان * پيش چشم كافران آرم عيان\r\nوا نمايم حوض كوثر را به جوش * كاب بر روشان زند بانگش به گوش\r\nاهل جنت پيش چشمم ز اختيار * در كشيده يك بيك را در كنار\r\nدست يكديگر زيارت مىكنند * و ز لبان هم بوسه غارت مىكنند\r\nوانمايم راز رستاخيز را * نقد را و نقد قلب‌آميز را ؟\r\nجمله را چون روز رستاخيز من * فاش مىبينم عيان از مرد و زن\r\nاين سخن پايان ندارد باز ران * تا نمانيم از قطار كاروان \r\nبر سر مطلب رويم .\r\n\r\n","description":"","footnote":"","page_name":" 97 ","page_number":97},
  {"content":"\r\n\r\n\r\nمقالهء هفتم حقيقت دنيا و فراغ نفوس قدسى از شواغل و موانع جسمانى عالم طبيعت\r\n\r\n","description":"","footnote":"","page_name":" 98 ","page_number":98},
  {"content":"\r\n\r\n\r\nكلمهء 1 - قال أمير المؤمنين عليه السّلام : لا تبيعوا الآخرة بالدنيا و لا تستبدلوا البقاء بالفناء\r\n« 1 » .\r\nترجمه : فرمود : عالم آخرت را به دنيا نفروشيد و سراى بقا را به دار فناء مبدّل نكنيد .\r\nشرح : يعنى هركه زائد بر ضرورت و از مقدار حاجت آن هم از طريق حلال مال دنيا را جمع آرد و از راه حرام تحصيل مال و جاه كند و با حرص و آز و طمع و با هرجنايت و خيانت و كار ناشايست در طلب مال و مقام بر آيد در حقيقت آخرت را فروخته تا به دنيا رسيده است و عالم بقا و سراى ابدى بهشت و لذّات بىپايان آخرت را از جهل و سفاهت به خانه چند روزه دنيا تبديل كرده است .\r\n\r\nكلمهء 2 - قال أمير المؤمنين عليه السّلام : حدّ الحكمة الإعراض عن دار الفناء و التّولّه بدار البقاء\r\n« 2 » .\r\n\r\n\r\n","description":"","footnote":"\r\n( 1 ) . غرر و درر آمدى ، ط نجف ، ص 337 ، س 12 ؛ و ط صيدا ، ص 250 ، س 23 ؛ و شرح آقا جمال ، ط 1 ، ج 6 ، ص 303 ، ش 10335 .\r\nدر اين مصادر ياد شده و همچنين در نسخه خطى غرر و درر ، جملهء دوم روايت بدين صورت نقل شده است : « و لا تستبدلوا الفناء بالبقاء » و آقا جمال اين كلمه را بدين گونه ترجمه كرده است : « مفروشيد آخرت را به دنيا ، و فرا مگيريد فناء را عوض بقاء » و لكن عبارت روايت در اين مصادر تحريف شده است و همان مختار استاد الهى قدّس سرّه صوابست ، فتدبّر .\r\n( 2 ) . غرر و درر آمدى ، ط نجف ، ص 169 ، س 7 ؛ و ط صيدا ، ص 122 ، س 15 ؛ و شرح آقا جمال خوانسارى ، ط 1 ، ج 3 ، ص 404 ، ش 4900 .\r\nتبصره : مراد از حكمت در اين كلمه كامل ، حكمت عملى است ، چنان كه به عبارت ديگر فرموده‌اند :\r\n« الفلسفة هى التشبّه بأفعال اللّه تعالى به قدر طاقة الانسان » . و در تعريف حكمت نظرى فرموده‌اند : « الحكمة هى العلم بأحوال اعيان الموجودات على ما هى عليه فى نفس الأمر به قدر الطاقة البشرية » و هريك از حكمت نظرى و عملى را به وجوه گوناگون ديگر نيز تعريف فرموده‌اند .\r\nبه تعليقات اين كمترين بر « اللئالى المنتظمة » متألّه سبزوارى ( ط 1 ، ص 36 ) و بر اسفار صدر المتالهين ، ص 27 ، ج 1 ، ط 1 ، رجوع شود .\r\n","page_name":" 99 ","page_number":99},
  {"content":"\r\n\r\nترجمه : حد حكمت و معنى حقيقى آن اعراض از سراى فانى و اشتياق به عالم بقاء است .\r\nشرح : يعنى حكيم كسى است كه از همّت بلند و روح بزرگ دنيا و لذّات فانى آن را ناچيز داند و تمام توجّهش به عالم بقا باشد و شوق به وطن اصلى و سراى ابدى دائم او را به ياد آن عالم و به كار مناسب آن سراى جاويد بدارد تا به علم و عمل صالح و احسان و خدمت به خلق پردازد چنان كه حكماء اغلب و خصوص حكيم قدّوسى محقق طوسى چنين بود و عمرى همه را به علم و عمل و خدمت به خلق صرف مىكرد و مىفرمود :\r\n لذات دنيوى همه هيچ است نزد من * در خاطر از تغير آن هيچ ترس نيست\r\nروز تنعّم و شب عيش و طرب مرا * همچون شب مطالعه و روز درس نيست \r\n« رضوان اللّه عليه »\r\n\r\nكلمهء 3 - قال أمير المؤمنين عليه السّلام : خير من صحبت من ولّهك بالأخرى و زهّدك فى الدّنيا و أعانك على الطّاعة\r\n« 1 » .\r\nترجمه : بهترين كسى كه با او مصاحبت و رفاقت مىكنى آنكس است كه تو را مشتاق آخرت و متنفّر از دنيا گرداند .\r\nشرح : يعنى رفيق حقيقى و هم صحبت گرامى آنست كه به روح انسان كه از عالم\r\n\r\n\r\n","description":"","footnote":"\r\n( 1 ) . غرر و درر آمدى ، ط نجف ، ص 173 ، س 11 ؛ و ط صيدا ، ص 125 ، س 19 ؛ و شرح آقا جمال خوانسارى ، ج 3 ، ص 436 ، ش 5030 .\r\nدر همه مصادر ياد شده و نسخه خطّى غرر و درر كه در تصرّف راقم است صورت روايت بدين گونه است :\r\n« خير من صحبت من ولّهك بالأخرى و زهّدك فى الدنيا و أعانك على طاعة المولى » .\r\nو به مفاد مصاحبت ، عبارت بايد « خير من صاحبت » بوده باشد ، چنان كه در كلمه ديگر فرمود : « خير من صاحبت ذو و العلم و الحلم » كه همه مصادر مذكور بدين صورت‌اند ، و اين كلمه نيز در حرف خاء به لفظ « خير » از غرر و درر آمدى نقل شده است .\r\nقوله : « حافظ فرمايد « دريغ و درد . . . » معنى بيت اين نيست كه رفيق كيمياى سعادت است ، بلكه معنى آن اين است كه كيمياى سعادت رفيق و همراه من بوده و تاكنون بدان آگاهى نداشتم ، نظير اين بيت ديگرش :\r\n سالها دل طلب جام جم از ما مىكرد * و انچه خود داشت ز بيگانه تمنّا مىكرد \r\nو ابيات بدين مفاد در ديوانش بسيار است .\r\n","page_name":" 100 ","page_number":100},
  {"content":"\r\n\r\nبقاست مساعدت كند و به علم و معرفت انسان بيفزايد و گرد و زنگار دنيا را كه منشأ هرخطا و شقاوتست و بالطبع همه مردم عادى مشتاق آنند از دل پاك كند و اشتياق و عشق عالم آخرت را كه اغلب مردم از آن تا دم مرگ غافلند در آينه دل منعكس گرداند چنان كس به حقيقت رفيق انسانست اين گونه رفيق است كه فرمودند : الرّفيق ثمّ الطّريق حافظ فرمايد :\r\n دريغ و درد كه تا اين زمان ندانستم * كه كيمياى سعادت رفيق بود رفيق \r\n\r\nكلمهء 4 - قال أمير المؤمنين عليه السّلام : من هوان الدّنيا على اللّه أن لا يعصى إلّا فيها\r\n« 1 » .\r\nترجمه : از پستى دنيا نزد خدا و بىقدرى آن همين است كه خدا را معصيت نمىكنند مگر در دنيا .\r\nشرح : در اين جهان مادّه و حركت كه خدا دار فتنه و امتحان قرار داده گوئى ميدان جولان اميال مختلف و صحنه دواعى و اغراض متعارض است و تزاحم شهوات موجب غفلت از خدا و منشأ هرظلم و جور و طغيان و عصيان است امّا از اين جهان كه به عالم ما فوق الطبيعه رفتيم ديگر حركت متزاحم و اميال متعارض نيست  وَ فِيها ما تَشْتَهِيهِ الْأَنْفُسُ وَ تَلَذُّ الْأَعْيُنُ  « 2 » است و آنجا كسى نافرمانى خدا نكند و ظلم و جور به خلق نرسد پس اين دنياى پست مادّه و حركت است كه دار عصيان و ميدان طغيان است و عوالم ديگر جاى آسايش و لذّت و بهجت خلق است و عشق به حسن و جمال حق .\r\n\r\nكلمهء 5 - قال أمير المؤمنين عليه السّلام : من ذمامة الدّنيا عند اللّه أن لا ينال ما عنده إلّا بتركها\r\n« 3 » .\r\n\r\n\r\n","description":"","footnote":"\r\n( 1 ) . غرر و درر آمدى ، ط نجف ، ص 304 ، س 19 ؛ و ط صيدا ، ص 225 ، س 21 ؛ و شرح آقا جمال خوانسارى ، ج 6 ، ص 31 ، ش 9366 .\r\nو در نهج البلاغه بدين صورت است : « و قال عليه السّلام : من هوان الدّنيا على اللّه انّه لا يعصى الّا فيها و لا ينال ما عنده إلا بتركها » ( حكمت 377 ، ص 486 ، ط بنياد ، تصحيح عطاردى ) .\r\n( 2 ) . زخرف / 72\r\n( 3 ) . غرر و درر آمدى ، ط نجف ، ص 304 ، س 20 ؛ و ط صيدا ، ص 225 ، س 121 ؛ و شرح آقا جمال ، ج 6 ، ص 32 ، ش 9367 .\r\n","page_name":" 101 ","page_number":101},
  {"content":"\r\n\r\nترجمه : از پستى و شومى دنيا نزد خدا همين بس است كه جز به ترك دنيا كسى به خدا و لذّات آخرت نمىرسد .\r\nشرح : چون دنيا دار عمل و امتحان است و آخرت دار نتيجه و پاداش است لازمه عالم دنيا حركت مختلف و متنازع است بين قواى روح با قواى بدن و لذّات روحانى و جسمانى و حبّ خدا با حبّ دنيا كه يكى از روح و يكى از جسم است ابدا در دلى جمع نخواهد شد ، جز به ترك اعراض و شهوات دنيوى كسى به حبّ خدا و رضا و رضوان حق نرسد لذا فرمود از شومى دنيا و خوارى آن نزد خدا همين بس كه كسى جز به ترك دنيا و مخالفت با لذّات دنيوى به ثواب بهشت و لقاى خدا و نعمت آخرت نخواهد رسيد و لذّات دنيوى مانع وصول به نعم ابدى الهى است و در كلمهء ديگر فرمود :\r\nحبّ الدّنيا رأس الفتن و رأس المحن . حبّ دنيا منشأ هرفتنه و فساد و اساس هر رنج و محنت است .\r\n\r\nكلمهء 6 - قال أمير المؤمنين عليه السّلام : إستعيذوا باللّه من سكرة الغنى فإنّ له سكرة بعيدة الإفاقة\r\n« 1 » .\r\nترجمه : به خدا پناه بريد از مستى مال و ثروت دنيا كه ثروت را مستى عجيبى است كه از مستى به هوش آمدن بسيار دور و مشكل است .\r\nشرح : يعنى هرچيز را از مال و جاه و علم و حسن و غيره همه را سكر و مستى است چون كه هرچه انسان را از طريق عقل بيرون برد آن مستى است و مال دنيا را يك نوع مستى شديدى است كه كمتر كسى تا دم مرگ از اين مستى به هوش مىآيد و خردمندان عالم تنها به حقيقت دنيا و فنا و زوال آن پى مىبرند و مست و مغرور مال و ثروت دنيا نمىشوند بلكه به كار زاد و ذخيره آخرت از مال و جاه و\r\n\r\n\r\n","description":"","footnote":"\r\nقوله : « و در كلمهء ديگر فرمود : حبّ الدنيا . . . » غرر و درر آمدى ، ط نجف ، ص 168 ، س 4 ؛ و ط صيدا ، ص 121 ، س 21 ؛ و شرح آقا جمال ج 3 ، ص 395 ، ش 4870 .\r\n( 1 ) . غرر و درر آمدى ، ط نجف ، ص 70 ، س 11 ؛ و ط صيدا ، ص 51 ، س 12 ؛ و شرح آقا جمال خوانسارى ، ج 2 ، ص 262 ، ش 2555 .\r\n","page_name":" 102 ","page_number":102},
  {"content":"\r\n\r\nعلم و غيره مىپردازند .\r\n\r\nكلمهء 7 - قال أمير المؤمنين عليه السّلام : حبّ الدّنيا يفسد العقل و يصمّ القلب عن سماع الحكمة « 1 » .\r\nترجمه : حبّ دنيا عقل را فاسد مىكند و گوش قلب را از شنيدن سخن حكمت كر مىسازد .\r\nشرح : يعنى هركه دوست دنيا و عاشق مال و جاه دنياست عقل فطرى و هوش حقيقى او فاسد شود و ديگر به سخن حكمت و الهيات مايل نباشد و گوش به گفتار انبياء و اولياء و حكماى الهى كه دنيا را در نظرش حقير كند ابدا ندهد مبادا از دنياى موهوم كه معشوق اوست دور شود و امّا عاقل گويد :\r\n دنيا بتى است عشوه‌گر و بىوفا * زين بىوفا وفا چه تمنّا كنى \r\nيا گويد :\r\n مجو درستى عهد از جهان سست نهاد * كه اين عجوزه عروس هزار داماد است \r\n\r\nكلمهء 8 - قال أمير المؤمنين عليه السّلام : حقّ على العاقل العمل للمعاد و الاستكثار من الزّاد\r\n« 2 » .\r\n\r\n\r\n","description":"","footnote":"\r\n( 1 ) . غرر و درر آمدى ، ط نجف ، ص 168 ، س 8 ؛ و ط صيدا ، ص 122 ، س 3 ، ( فى حرف الحاء باللفظ المطلق ) ، شرح آقا جمال ، ط 1 ، ج 3 ، ص 397 ، ش 4878 ، ديباچه عبارت روايت بدين صورت است : « حبّ الدنيا يفسد العقل و يصمّ القلب عن سماع الحكمة ، و يوجب اليم العقاب » جز اين كه در شرح آقا جمال به غلط چاپى « يصمّ » به « يهمّ » تحريف شده است .\r\n( 2 ) . غرر و درر آمدى ، ط نجف ، ص 169 ، س 20 ؛ و ط صيدا ، ص 123 ، س 5 ، ( فى حرف الحاء بالفظ المطلق ) ، شرح آقا جمال ، ج 3 ، ص 411 ، ش 4924 .\r\nقوله : « در كلمهء ديگر فرمودند : ثوب العلم . . . » غرر و درر آمدى ، ط نجف ، ص 162 ، س 11 ؛ و ط صيدا ، ص 117 ، س 17 . ( حرف الثاء بلفظ مطلق ) و نسخه خطّى غرر و درر معهود نيز با دو چاپ غرر و درر طبع نجف و صيدا موافق است ، و لكن محقق خوانسارى در شرح غرر و درر به جاى « العلم » ، « العمل » آورده است و آن را به عمل صالح ترجمه كرده است بدين صورت .\r\n« ثوب العمل يخلّدك . . . » جامه عمل صالح پاينده مىدارد تو را و كهنه نمىشود ، و باقى مىدارد تو را و فانى نمىشود . و در بعضى نسخه‌ها « العلم » بجاى « العمل » است ، و بنابراين ترجمه اين است كه جامه علم پاينده مىدارد تو را . . . » ( ج 3 ، ص 350 ، ش 4701 ) .\r\n","page_name":" 103 ","page_number":103},
  {"content":"\r\n\r\nترجمه : خردمند را سزد كه در دنيا به كار آخرت پردازد و توشه و ذخيره براى آن جهان بسيار بردارد .\r\nشرح : چون مرگ انسان يعنى انتقال و سفر او به جهان ديگر حتمى است پس عاقل غافل از اين معنى نباشد و دائم به فكر روز مراجعتش به وطن اصلى است كه آنجا ملك باقى و سراى ابدى است لذا به كار علم و معرفت و عمل صالح و احسان به خلق كه ذخيره و توشه سفر آخرت است مىپردازد . در كلمهء ديگر فرمودند : ثوب العلم يخلّدك و لا يبلى و يبقيك و لا يفنى . لباس علم و تقوى هميشه نو و مخلّد و ابدى است و كهنه نشود و در عالم بقا بر تن تست و هرگز فانى نگردد .\r\n\r\nمعاد آخرت :\r\nآخرت يعنى سراى ديگرى كه پس از مرگ بدان منزل مىرويم و آنجا را تمام انبياء و اولياء و حكماى الهى با دليل و برهان واضح بر خلق ثابت كرده‌اند و آيات قرآن و سخنان على عليه السّلام در نهج البلاغه و ساير اخبار و ادلّهء حكماى اسلام و غيره همه بر آن متفقند ، انبياء و اولياء ديده‌اند و حكماى الهى و علماى ربّانى به مقام علم اليقين و عين اليقين رسيده‌اند .\r\n\r\nكلمهء 9 - قال أمير المؤمنين عليه السّلام : لا تدرك ما تريد [ من ظ 
  ] الآخرة إلا به ترك ما تشتهى من الدّنيا\r\n« 1 » .\r\nترجمه : هرگز به آنچه در عالم آخرت مىخواهى نمىرسى الّا به ترك شهوت عالم دنيا .\r\nشرح : عالم دنيا سراى بدن حيوانى و آخرت منزل جان قدسى است و دنيا يعنى جهان پست و بىثبات و آخرت عالم بلند رتبه باقى و دايم و آن دو مقابل يكديگرند\r\n\r\n\r\n","description":"","footnote":"\r\n( 1 ) . قوله : « كه فرموده : حلاوة . . . » غرر و درر آمدى ، ط نجف ، ص 168 ، س 11 ؛ و ط صيدا ، ص 122 ، س 5 ، و شرح آقا جمال ، ج 3 ، ص 398 ، ش 4881 .\r\nو لكن صورت خبر بدين گونه است : « حلاوة الدنيا توجب مرارة الآخرة و سوء العقبى » و نسخه خطّى غرر و درر نيز با آنها موافق است .\r\nقوله : « و در كلمه ديگر فرمود : افضل . . . » غرر و درر آمدى ، ط نجف ، ص 88 ، س 14 ؛ و ط صيدا ، ص 64 ، س 10 ؛ و شرح آقا جمال ، ج 2 ، ص 393 ، ش 2970 .\r\n","page_name":" 104 ","page_number":104},
  {"content":"\r\n\r\nو شرط وصول انسان به نعمت‌هاى ابدى و لذّات حقيقى عالم آخرت آنست كه از سر شهوات حرام دنيا بگذرد بلكه در حلال آن هم تا بتواند خوددارى كند كه فرمود :\r\nحلاوة الدّنيا توجب مرارة الآخرة ، شيرينى لذّات دنيا موجب تلخى عالم آخرت است . كسى به مقامات عالى آخرت و درجات منيع بهشتى نرسد جز با ترك حظوظ نفسانى و شهوت‌هاى حيوانى در عالم دنيا . و در كلمهء ديگر فرمود :\r\nأفضل الطّاعات هجر اللذّات . نيكوترين طاعتها دورى از لذّات دنيا است .\r\n\r\nكلمهء 10 - قال أمير المؤمنين عليه السّلام : لا يترك النّاس شيئا من دينهم لإصلاح دنياهم إلّا فتح ما هو أضرّ منه\r\n« 1 » .\r\nترجمه : مردم كارى از امور دينشان را براى نفع دنياى خود ترك نمىكنند الّا آنكه درى از ضرر بيشتر به رويشان گشوده مىشود .\r\nشرح : يعنى وقتى انسان به طمع دنياى خود به معصيت و يا ترك طاعت خدا كه امر دين است پرداخت او نمىداند از جهل كه منفعت و ضرر به تقدير خداست و از خدا بايد خير و منفعت خواست نه از ترك فرمان خدا پس به واسطهء عدم توجه به خدا و اعتماد بر سعى و كوشش خود اگر نفعى هم يافت در مقابل آن نفع درى از ضرر به مراتب بيشتر به روى خود بگشايد تا معلوم شود كليه منافع و خيرات را بايد از درگاه خدا خواست نه به ترك فرمان حق و الّا عكس العمل آن زيان دنيا و دين خواهد بود ، و اگر به عكس كار دين را مقدم بر امور دنيا داشت هرچند زيانى در آن بود خدا منفعتى به مراتب بيشتر از آن ضرر به او عنايت خواهد فرمود . و در كلمهء ديگر فرمود :\r\nهركس به امر آخرتش اهتمام داشت خدا امور دنيايش را كفايت و اصلاح\r\n\r\n\r\n","description":"","footnote":"\r\n( 1 ) . قوله : « و در كلمه ديگر فرمود : ينبغى لمن . . . » غرر و درر آمدى ، ط نجف ، ص 355 ، س 7 ؛ و ط صيدا ، ص 264 ، س 11 ؛ و شرح آقا جمال ، ج 6 ، ص 441 ، ش 10929 .\r\nقوله : « و كسب حلال را . . . » اشاره به اين حديث شريف قدسى است : « يا احمد إن العبادة عشرة أجزاء تسعة منها فى طلب الحلال فإذا طيبت مطعمك و مشربك فأنت فى حفظى و كنفى » . ( سفينة البحار ، مادّه حلل ) .\r\n","page_name":" 105 ","page_number":105},
  {"content":"\r\n\r\nخواهد كرد .\r\nو در كلمهء ديگر فرمود :\r\nينبغى لمن عرف دار الفناء أن يعمل لدار البقاء . هر كس دنيا را به فنا و بىوفائى و ناپايدارى شناخت سزد كه از او طمع ببرد و هرچه مىكند براى سراى آخرت كند .\r\n\r\nتذكر اجتماعى\r\nو غرض حضرت از اين كلام و ساير بياناتى كه در اين معنى فرموده ، آن نيست كه شخص در دنيا « چون فناى او را مىبيند » از هركار و كسب و تجارت و هنر و صنعت دست بكشد و يكباره به نماز و عبادت و گوشه‌گيرى و ذكر و دعا پردازد و به هيچ كار دنيا توجّه نكند ، غرض البته اين نيست زيرا ما را عقل و شرع مأمور به كسب و تجارت و عمل براى دنيا فرمود تا به خلق محتاج نباشيم و كسب حلال را معصوم عليه السّلام فرمودند : « نه جزء از ده جزء عبادت است » يعنى اگر عبادات را ده قسمت كنيم نه قسم آن تحصيل كسب حلال است .\r\nپس غرض از اين بيان در اين كلمه و امثال آن در اخبار بسيار كه فرمودند مؤمن و عاقل كار تنها براى آخرت مىكند و به دنيا توجهى ندارد آنست كه مؤمن و عاقل و شخص بيدار كار آخرت ، هر كار كه مىكند از تجارت و كسب و علم و هنر و غيره همان كار را خالص براى خدا و براى ذخيره آخرت كند كه هم دنياى او كاملا اصلاح شود و هم تمام اين اعمال ذخيره آخرت او شود پس كار آخرت نه تنها عبادتست بلكه تمام كارها را اگر براى خدا كنيم كار آخرت است و ذخيره براى آن عالم ما خواهد بود و اگر علم و عبادت را هم براى دنيا كنيم آن هم كار دنياست و هيچ نفعى در آخرت ندارد ،  أَلا لِلَّهِ الدِّينُ الْخالِصُ  « 1 » .\r\nدين هرعمل است كه براى خداست و هرچه براى خداست كار آخرت است چون هركشت و كار و كسب و علم و هنر و صنعت و مشاغل در عالم نظام خلقت لازم و تمام كارهاى دنيا واجب كفائى است و بايد براى آخرت كرد . خلاصه آنكه\r\n\r\n\r\n","description":"","footnote":"\r\n( 1 ) . زمر / 4\r\n","page_name":" 106 ","page_number":106},
  {"content":"\r\n\r\nتمام اعمال دنيا را مىتوان براى آخرت كرد و تمام كارهاى آخرت را براى دنيا و اين تابع نيّت و توجّه به حقيقت دنيا و آخرت است پس اگر كسى عبادت را براى خودنمائى و مال را براى خوشگذرانى خواهد كار دنيا است ، و اگر كسب تجارت و صنعت و هنر كند غرض و مقصود آن باشد كه پس از نظم معاش ضرورى از مال حلال به احسان و صدقه و نشر خيرات و بسط علم و ايمان و دستگيرى از مستمندان و بيماران به كار برد آن علم و تجارت كار آخرتست و ذخيره نزد خداست كه فرمود عزّ من قائل :  رِجالٌ لا تُلْهِيهِمْ تِجارَةٌ وَ لا بَيْعٌ عَنْ ذِكْرِ اللَّهِ  « 1 » . هكذا اگر طبيب در طبابت غرضش خدا و رفع رنج دردمندان و مريضان باشد ، و عالم در تحصيل علم مقصودش هدايت جاهلان و تكميل ايمان مردم باشد ، و غرض امير و وزير و و و همه خدا باشد كارشان ذخيره عالم بقا مىگردد . رزقنا اللّه تعالى ما يحبّ و يرضى .\r\n\r\n\r\n","description":"","footnote":"\r\n( 1 ) . نور / 38\r\n","page_name":" 107 ","page_number":107},
  {"content":"\r\n\r\n\r\nمقالهء هشتم در سعادت حقيقى و لذّات روحانى و حبّ و ذكر و اشتياق به خدا\r\n\r\n","description":"","footnote":"","page_name":" 108 ","page_number":108},
  {"content":"\r\n\r\n\r\nكلمهء 1 - قال أمير المؤمنين عليه السّلام : أسعد النّاس العاقل\r\n« 1 » .\r\nترجمه : خردمند و عاقل باسعادت‌ترين مردم عالم است .\r\nشرح : عاقل آنكس است كه در طلب علم و ايمان و معرفت خداست در مقام عقل نظرى و به كار تزكيه و تربيت و تهذيب نفس است در عقل عملى و در تكميل قوه دانش و كنش خود تا آنجا كه بتواند سعى مىكند و چنين كس به مراتب كمال سعادت البته خواهد رسيد و در دنيا و عقبى مسعود و محبوب است و به عكس ، فرمود : الجاهل أشقى النّاس . مرد نادان محروم‌ترين خلق است .\r\n\r\nكلمهء 2 - قال أمير المؤمنين عليه السّلام : ذكر اللّه مسرّة كلّ متّق و لذّة كلّ موقن\r\n« 2 » .\r\nترجمه : ياد خدا سرور و شادى خاطر اهل تقوا و لذّت و بهجت اهل يقين است .\r\nشرح : هر كس به ياد خداست هم‌نشين و هم صحبت خداست چنان كه در كلمهء ديگر فرمود :\r\n\r\n\r\n","description":"","footnote":"\r\n( 1 ) . غرر و درر آمدى ، ط نجف ، ص 87 ، س 4 ؛ و ط صيدا ، ص 63 ، ص 4 ، شرح آقا جمال ، ج 2 ، 376 ، ش 2877 . ( حرف الألف على وزن افعل و يعبّر عنها بألف التعظيم ) .\r\nقوله : « و به عكس فرمود : الجاهل . . . » عبارت روايت بدين صورت است : « اشقى الناس الجاهل » ( غرر و درر آمدى ، ط نجف ، س 8 ، و ط صيدا ، ص 63 ، س 8 ، شرح آقا جمال ، ج 2 ، ص 379 ، ش 2894 ) .\r\n( 2 ) . غرر و درر آمدى ، ط نجف ، ص 179 ، س 9 ؛ و ط صيدا ، ص 130 ، س 15 ؛ شرح آقا جمال ، ج 4 ، ص 30 ، ش 5174 . ( من كلامه عليه السّلام فى حرف الذال ) .\r\nقوله : « چنان كه در كلمه ديگر فرمود : ذاكر اللّه . . . » غرر و درر آمدى ، ط نجف ، ص 179 ، س 2 ؛ و ط صيدا ، ص 130 ، س 9 ، و شرح آقا جمال خوانسارى ، ط 1 ، ج 4 ، ص 28 ) ، ( من كلامه عليه السّلام فى حرف الذال ) و لكن كلمه مذكور در هرسه نسخه ، دو كلمه است بدين صورت : « ذاكر اللّه سبحانه مجالسه » ، ذاكر اللّه سبحانه مؤانسه . و در شرح آقا جمال دو كلمه به دو شماره « 5159 » و « 5160 » است جز اين كه در كلمهء دوم سبحان ندارد بدين صورت : « ذاكر اللّه مؤانسه » عبارت منقول در چاپ نخست اين كتاب « ده مقاله . . . » بدين صورت است « ذكر اللّه جالسه و مؤانسه » كه در چاپ تحريف شده است .\r\n","page_name":" 109 ","page_number":109},
  {"content":"\r\n\r\nذاكر اللّه مجالسه و مؤانسه . و لازمه‌اش صفاى نفس و عظمت روح و كمال عقل و ايمانست كه هركس با خدا به واسطه اين صفات انس گيرد حق را شهود كند و هركه حسن الهى را مشاهده كرد فوق هرلذّت و مسرّت را يافته است چون خدا كلّ الجمال و كلّ الحسن و كلّ الوجود است پس با شهود مبدأ وجود و آفريننده حسن و جمال و سلطان ملك هستى روح انسان را نشاط بىانتها و لذّات حقيقى بىحدّ و نهايت است چنان كه هرگاه كسى با سلاطين دنيا جليس و انيس باشد بدان فخر و مسرت و ابتهاج يابد امّا ميان آن سلطان حقيقى با اينان تفاوت بين نور و ظلّ و شمس و فيئ و حقيقت و مجاز است .\r\n\r\nكلمهء 3 - قال أمير المؤمنين عليه السّلام : ذكر اللّه رأس مال كلّ مؤمن و ربحه السّلامة من الشّيطان\r\n« 1 » .\r\nترجمه : ياد خدا سرمايه اهل ايمانست و سودش سلامتى از آسيب شيطان « إنسى و جنّى » است .\r\nشرح : ياد خدا براى اهل ايمان سرمايه تجارت دنيا و آخرت است چون با ياد خدا هركار كنند به نفع دنيا و عقباست و شيطان را در آن مداخله‌اى نيست پس از زيان شيطان و وسوسه نفس ، كسى كه به ياد خداست ايمن است و در كلمهء ديگر فرمود :\r\nالسّهر روضة المشتاقين . شب‌بيدارى و تا صبح به ياد خدا و راز و نياز با خدا بودن باغ مشتاقان خداست .\r\n\r\nكلمهء 4 - قال أمير المؤمنين عليه السّلام : عليك بلزوم الحلال و حسن البرّ مع العيال و ذكر اللّه فى كلّ حال\r\n« 2 » .\r\n\r\n\r\n","description":"","footnote":"\r\n( 1 ) . غرر و درر آمدى ، ط نجف ، ص 179 ، س 7 ؛ و ط صيدا ، ص 130 ، س 14 ، و شرح آقا جمال خوانسارى ، ج 4 ، ص 30 ، ش 5171 . ( من كلامه عليه السّلام فى حرف الذال ) .\r\nقوله : « و در كلمه ديگر فرمود : السهر . . . » غرر و درر آمدى ، شرح آقا جمال ، ط 1 ، ج 1 ، ص 175 ، ش 666 ) .\r\n( 2 ) . غرر و درر آمدى ، ط نجف ، ص 212 ، س 19 ؛ و ط صيدا ، ص 153 ، س 16 ، و شرح آقا جمال ، ج 4 ، ص 294 ، ش 6131 . ( من كلامه عليه السّلام فى حرف العين بلفظ عليك فى خطاب المفرد ) .\r\nدر اين مصادر و نسخه خطّى غرر و درر ياد شده در ديباچه ، جمله دوم اين كلمه بدين صورت است : « و حسن البرّ بالعيال . . . » و محقّق خوانسارى در شرح آن حرف « با » را به معنى « مع » گرفته است و بدين گونه\r\n","page_name":" 110 ","page_number":110},
  {"content":"\r\n\r\nترجمه : بر تو باد به كسب و كار حلال و حسن اخلاق و نيكوئى با عيال و تدبير منزل به نحو احسن و ياد خدا بودن در هرحال .\r\nشرح : حضرت اينجا به سه امر مهمّ تذكر داده كه هريك منشأ سعادت و لذّت جسم و روح است :\r\nاوّل آنكه : هرچه مىكنيم كسب حلال باشد كه به كسى ظلم و تعدّى و خيانت نكرده باشيم .\r\nدوم آنكه : با خانواده از زن و فرزند و خويش نيكوئى كنيم و به حسن تدبير منزل پردازيم و به رزق حلال بر آنها توسعه داده و وسايل تربيت روح و جسم آنها را فراهم آريم و به خلق خوش با آنها رفتار كنيم .\r\nسوم آنكه : در هرحال از حالات كسب و كار و انفراد و اجتماع و حال شهوت و غضب و رياست و حكومت كه هستيم به ياد خدا باشيم تا از گناه و خطاء محفوظ مانيم .\r\n\r\nكلمهء 5 - قال أمير المؤمنين عليه السّلام : مداومة الذّكر قوت الأرواح و مفتاح الصّلاح\r\n« 1 » .\r\nترجمه : دائم به ياد خدا بودن و ذكر حق را بر دل و زبان داشتن قوّت روح قدسى انسانست و كليد هرخير و صلاح .\r\nشرح : چنان كه بدن را قوت و غذائى است كه از آن لذّت برد و اگر به او نرسد متألّم شود همين گونه روح را قوت و غذائى است و ذكر خدا و شوق و انس با خدا قوت لذيذ و الذ غذاهاى روح انسانست و چنان كه هرقفلى را كليدى است قفل مشكلات و مهمّات عالم را نيز كليدى است و ياد خدا كليد آن قفل است هرمهمى و حادثه مشكل و خطرناكى با ياد خدا گشايش خواهد يافت .\r\n\r\nكلمهء 6 - قال أمير المؤمنين عليه السّلام : ما أعظم سعادة من بوشر قلبه ببرد اليقين\r\n« 2 » .\r\n\r\n\r\n","description":"","footnote":"\r\nترجمه كرده است كه « فراگير لازم بودن حلال را ، و نيكويى خوبى كردن با عيال را ، و ياد خدا را در هر حال .\r\n( 1 ) . غرر و درر آمدى ، ط نجف ، ص 318 ، س 1 ؛ و ط صيدا ، ص 236 ، س 5 ؛ و شرح آقا جمال ، ج 6 ، ص 137 ، ش 9832 . ( فى حرف الميم بلفظ المطلق ) .\r\n( 2 ) . غرر و درر آمدى ، ص 309 ، س 9 ؛ و ط صيدا ، ص 229 ، س 9 ؛ و شرح آقا جمال ، ج 6 ، ص 71 ،\r\n","page_name":" 111 ","page_number":111},
  {"content":"\r\n\r\nترجمه : چه سعادت بزرگى يافته آنكس كه قلبش مباشر با برد يقين و اطمينان به خداى سبحان است .\r\nشرح : برد يقين اشاره است به كمال اطمينان خاطر انسان به الطاف بىحدّ و نعم بىشمار خدا در عالم آخرت ، يا اشاره است به حال استقرار نفس سالك و وصول بمقام شهود كه پس از حرارت شوق و حركت و التهاب طلب كه موجب عطش شديد عارف گردد مقام وصال به منزله آب سرد و شيرين براى تشنگان وادى عشق است و عارفان از اين كلام حضرت اصطلاح برد اليقين را « بعد از علم اليقين و عين اليقين و حق اليقين » براى شهود كامل وضع كردند .\r\n\r\nكلمهء 7 - قال أمير المؤمنين عليه السّلام : ما أعظم فوز من اقتفى أثر النّبيّين\r\n« 1 » .\r\nترجمه : چه سعادت و فوز عظيمى يافت آنكس كه از جان و دل پيرو پيغمبران خدا گرديد .\r\nشرح : يعنى هركس از پىرجال وحى و اكمل آنان خاتم رسولان رود و به پيروى آنان و تعليمات آنها راه شريعت و طريقت و حقيقت كه طريق تربيت جسم و جان و روح است بپيمايد آنكس جسم را در عالم دنيا از رنج و زحمت و مرض حفظ كند و جان را در جهان ابد به رحمت و سعادت جاويد رساند و روح قدسى را در بهشت لقاى الهى مقام دهد و آن بزرگترين فوز سعادتست . رزقنا اللّه و ايّاكم بحقّ رحمته الواسعة .\r\n\r\nكلمهء 8 - قال أمير المؤمنين عليه السّلام : ما أبعد الخير ممّن همّته بطنه و فرجه\r\n« 2 » .\r\n\r\n\r\n","description":"","footnote":"\r\nش 9556 . ( من كلامه عليه السّلام فى حرف الميم بالميم المفتوحة بلفظ ما ) .\r\n( 1 ) . غرر و درر آمدى ، ط نجف ، ص 309 ، س 9 ؛ و ط صيدا ، ص 229 ، س 9 ؛ و شرح آقا جمال ، ج 6 ، ص 71 ، ش 9557 .\r\n( 2 ) . غرر و درر آمدى ، ط نجف ، ص 311 ، س 15 ؛ و ط صيدا ، ص 231 ، س 6 ؛ و شرح آقا جمال ، ج 6 ، ص 93 ، ش 9642 .\r\nقوله : « پيغمبر اكرم صلّى اللّه عليه و إله و سلم است كه فرمود : هلاك . . . » بحار ، ط بيروت ، ج 63 ، س 2 ؛ « و قال عليه السّلام : من وقى شرّ لقلقه و قبقبه و ذبذبه فقد وجبت له الجنّة » و اللقلق : اللسان و القبقب : البطن ، و الذبذب : الفرج .\r\nمتألّه سبزوارى در غرر الفرايد گويد ( ص 309 ، ط ناصرى ) :\r\n و لقلقى قبقبى ذبذبى * من التذاذ طرحت بجانب \r\n","page_name":" 112 ","page_number":112},
  {"content":"\r\n\r\nترجمه : چقدر دور از خير و سعادت است آنكس كه همّتش تمام صرف شكم و فرج است .\r\nشرح : چون لذّات حقيقى روحانى در ترك هواى نفس و دورى از شهوات حيوانى است مگر به قدر ضرورت و به قصد نتيجه عقلى پس هركه تمام همّتش در عمر براى لذّات شكم و فرج است اين لذّات بدنى فانى او را از لذّات معنوى و سعادت ابدى كه علم و معرفت و محبّت خداست باز مىدارد و از لذّات روحانى اخروى باقى محروم مىگرداند و به هلاكت ابد مىكشاند لذا فرمود :\r\nدورترين مردم از خير و سعادت آن كسانند كه تمام عمر همتشان صرف لذّات شكم و فرج شود . در حديثى از پيغمبر اكرم صلّى اللّه عليه و إله و سلم است كه فرمود : هلاك المرء فى ثلاث : فى قبقبه و ذبذبه و لقلقه . هلاك انسان در سه چيز است ، در لذّت شكم و فرج و لقلقهء زبان اوست .\r\nگناهان زبان هم از غيبت و دروغ و استهزاء به مردم و لغو گوئى و غيره در اين حديث نبوى اضافه است و اين امور موجب هلاك انسان و محروم شدنش از سعادت بهشت رضوان است . أعاذنا اللّه منه .\r\n\r\nكلمهء 9 - قال أمير المؤمنين عليه السّلام : أعظم النّاس سعادة أكثرهم زهادة\r\n« 1 » .\r\nترجمه : فرمود هركه زهدش در جهان بيشتر است سعادتش در دو عالم بالاتر است .\r\nشرح : در مطالب گذشته بسيار شرح اين كلام است و اين نكته را اضافه كنيم كه معنى زهد نه آنست كه انسان از هرلذّت در دنيا دورى جويد زيرا چه بسا كسى كه تارك الدنيا للدنياست پس او نه زاهد است بلكه زاهد آنكس است كه غنى و فقر به روى يكسان و اين جهان چند روزه را به چيزى نشمرد و به دار و ندارش شاد و\r\n\r\n\r\n","description":"","footnote":"\r\nو در شرح آن فرموده است : « و فى هذا البيت تلميح الى قول النبىّ صلّى اللّه عليه و إله و سلم : من وقى شرّ لقلقه و قبقبه و ذبذبه فقد وقى الشرّ كله » .\r\n( 1 ) . غرر و درر آمدى ، ط نجف ، ص 91 ، س 9 ؛ و ط صيدا ، ص 66 ، س 20 ؛ و شرح آقا جمال ، ج 2 ، ص 418 ، ش 3100 .\r\n","page_name":" 113 ","page_number":113},
  {"content":"\r\n\r\nغمگين نشود كه حضرت فرمود :\r\nمعنى زهد اين دو كلمه است :  لِكَيْلا تَأْسَوْا عَلى ما فاتَكُمْ وَ لا تَفْرَحُوا بِما آتاكُمْ  « 1 »\r\n\r\nكلمهء 10 - قال أمير المؤمنين عليه السّلام : ألا إنّه ليس لأنفسكم ثمن إلّا الجنّة فلا تبيعوها إلّا بها\r\n« 2 » .\r\nترجمه : الا اى مردم محققا بدانيد كه قيمت نفوس شما جز بهشت « بهشت رضوان و بهشت لقاى خدا و بهشت شهود » چيزى نخواهد بود پس قيمت خود را بدانيد و جز به بهشت برين نفروشيد « يعنى جان را به قيمت ارزان كه متاع پست فانى دنياى دو روزه است نفروشيد » كه ارزان فروخته‌ايد بلكه :\r\n گر دوست بهر دو كون بفروشى * يوسف به جوى دهى زيان‌كارى \r\n\r\n\r\n","description":"","footnote":"\r\n( 1 ) . حديد / 24\r\n( 2 ) . غرر و درر آمدى ، ط نجف ص 81 س 12 ؛ و ط صيدا ص 59 ، س 10 ؛ و شرح آقا جمال ، ج 2 ، ص 331 ، ش 2764 ( من كلامه عليه السّلام حرف الألف ، بالف الاستفتاح ) .\r\nقوله : « گر دوست . . . » بيتى از غزل طنازيه ديوان جناب استاد الهى رضوان اللّه عليه است . ( كليات ديوان حكيم الهى قمشه‌اى ، ص 867 ) .\r\n","page_name":" 114 ","page_number":114},
  {"content":"\r\n\r\n\r\nمقالهء نهم احسان به خلق ، به مال و جاه و قدرت و زبان و غيره\r\n\r\n","description":"","footnote":"","page_name":" 115 ","page_number":115},
  {"content":"\r\n\r\n\r\nكلمهء 1 - قال أمير المؤمنين عليه السّلام : طوبى لمن أحسن إلى العباد و تزوّد للمعاد\r\n« 1 » .\r\nترجمه : خوشا بر حال آنان كه به بندگان خدا احسان كنند و « به آن احسان » زاد و توشه سفر آخرت مهيّا گردانند . در كلمهء ديگر فرمود : نعم زاد المعاد الإحسان إلى العباد . براى سفر آخرت احسان به خلق توشه‌اى نيكو است . در كلمهء ديگر فرمود :\r\nالإيثار أفضل الإحسان . بهترين احسان آنست كه انسان چيزى را كه خود بدان محتاج است به محتاجان بذل كند و آن را بر خود مقدّم دارد .\r\nمستغنى از « شرح » است .\r\n\r\nكلمهء 2 - قال أمير المؤمنين عليه السّلام : أفضل الشّرف كفّ الأذى و بذل الإحسان\r\n« 2 » .\r\nترجمه : بهترين شرافت انسان ترك اذيت و آزار و بذل احسان به خلق است .\r\nحضرت عليه السّلام اوّل ترك ظلم و آزار به خلق را موجب شرافت ، دوم نيكى و احسان را سبب عزّت شمرد و در كلمهء ديگر فرمود : خير النّاس من كافى على القبيح\r\n\r\n\r\n","description":"","footnote":"\r\n( 1 ) . غرر و درر آمدى ، ط نجف ، ص 206 ، س 17 ؛ و ط صيدا ، ص 148 ، س 19 ؛ و شرح آقا جمال ، ج 4 ، ص 241 ، ش 5955 . ( من كلامه عليه السّلام فى حرف الطاء بلفظ الطوبى ) .\r\nقوله : در كلمه ديگر فرمود : « نعم زاد . . . » غرر و درر آمدى ، ط نجف ، ص 320 ، س 16 ؛ و ط صيدا ، ص 238 ، س 12 ؛ و شرح آقا جمال ، ج 6 ، ص 161 ، ش 9912 . ( من كلام امير المؤمنين على بن ابى طالب عليه السّلام فى حرف النون بلفظ نعم ) .\r\nقوله : در كلمهء ديگر فرمود : « الإيثار . . . » در غرر و درر به چند وجه روايت شده است ، شرح آقا جمال ، ج 1 ، ص 107 ، ش 399 : « الإيثار اشرف الإحسان » ؛ و ص 215 ، ش 861 : « الإيثار غاية الإحسان » ؛ و ص 235 ، ش 951 :\r\n« الإيثار أعلى الإحسان » . و ج 2 ، ص 31 ، ش 1705 : « الأيثار أحسن الإحسان و أعلى مراتب الإيمان » . و ج 6 ، ص 34 ، ش 9386 : « من أحسن الإحسان الإيثار » .\r\n( 2 ) . غرر و درر آمدى ، ط نجف ، ص 89 ، س 2 ؛ و ط صيدا ، ص 64 ، 19 : « افضل الشرف بذل الإحسان » و ايضا غرر و درر آمدى ، ط نجف ، ص 97 ، س 1 ؛ و ط صيدا ، ص 71 ، س 12 . و شرح آقا جمال ، ج 2 ، ص 397 ، ش 2993 : « افضل الشرف بذل الإحسان » . و ص 458 ، ش 3285 : « افضل الشرف كفّ الأذى و بذل الإحسان » .\r\n","page_name":" 116 ","page_number":116},
  {"content":"\r\n\r\nبالجميل . بهترين مردم آنكس است كه در مقابل بدى كه با او كنند نيكى كند  ادْفَعْ بِالَّتِي هِيَ أَحْسَنُ السَّيِّئَةَ  « 1 » .\r\n\r\nكلمهء 3 - قال أمير المؤمنين عليه السّلام : أفضل النّاس أنفعهم للنّاس .\r\nترجمه : نيكوترين مردم آنكس است كه نفعش به خلق بيشتر است . غنى از شرح است . و در كلمهء ديگر فرمود :\r\nهركه نيّت خير به خلق دارد خدا رزقش را زياد گرداند و هركه به اهل و عيال خود خيّر و نيك رفتار باشد عمر طولانى يابد و هركه به بندگان خدا به جاى خير و احسان ظلم و عدوان كند علاوه‌بر خلق ، خدا هم او را دشمن دارد و هركه احسان كند خدا او را دوست دارد  إِنَّ اللَّهَ يُحِبُّ الْمُحْسِنِينَ *  خدا كسانى را كه به مردم احسان مىكنند محققا دوست مىدارد .\r\n\r\nكلمهء 4 - قال أمير المؤمنين عليه السّلام : أفضل الإيمان الإحسان\r\n« 2 » .\r\nترجمه : نيكوترين اعمال ايمان احسانست . غنى از شرح است . در كلمهء ديگر فرمود :\r\nإتّباع الإحسان بالإحسان من كمال الجود . از پى احسان ، احسان ديگر كردن مرتبه كامل احسانست . يعنى به كسى كه احسان كرديد باز هم مكرّر اعاده احسان كنيد و احسان اوّل شما را مانع از احسان دوم و سوم و پى در پى نشود تا به مرتبهء كمال احسان كه لازمه محبّت كامل خداست نايل شويد « مقام احسان نزد عارفان توجه كامل به خداست » .\r\n\r\nكلمهء 5 - قال أمير المؤمنين عليه السّلام : لا فضيلة أعلى من الإحسان\r\n« 3 » .\r\n\r\n\r\n","description":"","footnote":"\r\n( 1 ) . مؤمنون / 97\r\n( 2 ) . غرر و درر آمدى ، ط نجف ، ص 87 ، س 2 ؛ و ط صيدا ، ص 63 ، س 2 ؛ و شرح آقا جمال ، ج 2 ، ص 375 ، ش 2870 .\r\nقوله : در كلمه ديگر فرمود : « اتّباع الإحسان . . . » . غرر و درر آمدى ، ج 2 ، ص 113 ، ش 2020 .\r\n( 3 ) . غرر و درر آمدى ، ط نجف ، ص 347 ، س 3 ؛ و ط صيدا ، ص 257 ، س 21 ؛ و شرح آقا جمال ، ج 6 ، ص 379 ، ش 10624 . در اين مصادر و در نسخه خطّى غرر و درر در تصرّف راقم صورت كلمه بدين گونه است :\r\n« لا فضيلة أجلّ من الإحسان . . . » ، و كلمه قبل آن در همه مصادر ياد شده بدين صورت است : « لا شرف أعلى\r\n","page_name":" 117 ","page_number":117},
  {"content":"\r\n\r\nترجمه : فضيلت و شرافتى براى انسان بالاتر از احسان به خلق نيست . به شرح نيازمند نيست . و در كلمهء ديگر فرمايد :\r\nبه داد مظلومان رسيدن و رفع ظلم ظالمى را از سر مظلومى كردن از بهترين احسانهاست .\r\n\r\nكلمهء 6 - قال أمير المؤمنين عليه السّلام : السّخاء يمحّص الذّنوب و يجلب محبّة القلوب\r\n« 1 » .\r\nترجمه : صفت سخاوت انسان را از گناهان پاك مىسازد و محبوب قلوب خلق مىگرداند . مستغنى از شرح است .\r\n\r\nكلمهء 7 - قال أمير المؤمنين عليه السّلام : المروّة صدق اللّسان و بذل الإحسان\r\n« 2 » .\r\nترجمه : جوانمردى و فتوّت ، راستگوئى و احسان به خلق است .\r\nشرح : راستگوئى صفت مردان پاك با فتوّت است و سخاوت و احسان و خير خواهى به خلق يك صفت ديگر انسان است و لازمه صفت اوّل كه صدق و صراحت لهجه است صفا و وفا و درستى عمل و لازمه صفت دوم شجاعت و قوت نفس و همّت بلند است .\r\n\r\nكلمهء 8 - قال أمير المؤمنين عليه السّلام : من أحسن إلى النّاس حسنت عواقبه و سهلت له طرقه\r\n« 3 » .\r\nترجمه : هر كه به خلق احسان كند عاقبت امورش نيكو شود و راه‌هاى صعب و مشكل امور بر او آسان گردد يعنى كسى كه كارش احسان و خيرخواهى و خدمت به خلق است خدا مشكلات عالم را بر او آسان كند ، يا مشكلات عواقب امور را كه عقبات برزخ و قيامت است بر او آسان سازد .\r\n\r\n\r\n","description":"","footnote":"\r\nمن الإيمان » .\r\n( 1 ) . غرر و درر آمدى ، شرح آقا جمال ، ج 2 ، ص 37 ، ش 1738 .\r\n( 2 ) . غرر و درر آمدى ، ط نجف ، ص 319 ، س 11 ؛ و ط صيدا ، ص 237 ، س 11 ؛ و شرح آقا جمال ، ج 6 ، ص 148 ، ش 9866 .\r\n( قال عليه السّلام فى حرف الميم بلفظ المطلق ) در اين مصادر ياد شده ، و در نسخه خطّى غرر و درر مذكور ، صورت عبارت بدين گونه است : « ملاك المروّة صدق اللسان و بذل الإحسان » .\r\n( 3 ) . غرر و درر آمدى ، ط نجف ، ص 289 ، س 10 ؛ و شرح آقا جمال ، ج 5 ، ص 377 ، ش 8833 .\r\n","page_name":" 118 ","page_number":118},
  {"content":"\r\n\r\n\r\nكلمهء 9 - قال أمير المؤمنين عليه السّلام : الكريم يعفو مع القدرة و يعدل مع الإمرة و يكفّ إسائته و يبذل إحسانه\r\n« 1 » .\r\nترجمه : بزرگوار مردم با وجود قدرت بر انتقام بدكاران عفو مىكنند ، و در دوران رياست و امارت به عدل و داد مىپردازند ، و آزار به خلق نمىكنند ، و از هرنيكى و احسان كه مىتوانند « از مال و جاه و قلم و قدم و غيره » از هيچ كس دريغ ندارند .\r\n\r\nكلمهء 10 - قال أمير المؤمنين عليه السّلام : ابذل معروفك للنّاس كافّة فإنّ فضيلة [ فعل 
  ] المعروف لا يعدلها عند اللّه سبحانه شئ\r\n« 2 » .\r\nترجمه : احسان خود را به تمام مردم مبذول دار كه هيچ كار شرف و فضيلتش نزد خدا برابر احسان به خلق نيست .\r\nشرح : از هرگونه احسانى كه بتوانى به هركه باشد مضايقه مكن احسان به مال احسان به زبان احسان به قلم به قدرت و توانائى و رفع ظلم و داد خواهى مظلوم ، احسان علمى « كه بهترين احسانست به تعلّم جاهلان و هدايت گمراهان » و به همه كس احسان و خير خود را تعميم ده و متّصف به صفت رحمانى الهى باش از دشمن\r\n\r\n\r\n","description":"","footnote":"\r\n( 1 ) . غرر و درر آمدى ، شرح آقا جمال ، ط 1 ، ج 2 ، ص 126 ، ش 2071 ؛ و صورت عبارت در اين شرح بدين گونه است : « الكريم يعفو مع القدرة و يعدل فى الإمرة ، و يكف اسائته و يبذل إحسانه » و در ترجمه آن فرموده است : كريم يعنى شخص گرامى بلند مرتبه ، يا صاحب سخاوت و جود ، در مىگذرد از گناه مردم نسبت به او با وجود قدرت بر انتقام ، و عدالت و دادگرى مىكند در امارت و حكومت ، و باز مىدارد بدى خود را از مردم ، و بذل مىكند احسان خود را .\r\nغرض اين كه در شرح مذكور عبارت جمله دوم « يعدل فى الإمرة » با حرف « فى » است و به نقل از استاد الهى رضوان اللّه عليه با حرف « مع » است .\r\nو عبارت روايت مطابق غرر و درر ، طبع نجف ، ص 53 ، س 19 ، بدين صورت است : « الكريم من يعفو مع القدرة و يعدل مع الإمرة و يكفّ لسانه و يبذل إحسانه » . و نسخه خطّى غرر و درر با طبع نجف موافق است جز اين كه عارى از « من » است « الكريم يعفو مع القدرة . . . » .\r\n( 2 ) . غرر و درر آمدى ، شرح آقا جمال خوانسارى ، ج 2 ، ص 236 ، ش 2470 . صورت روايت در آن بدين گونه است : « ابذل معروفك للناس كافة فان فضيلة فعل المعروف لا يعدلها عند اللّه سبحانه شىء » و نسخه خطّى غرر و درر نيز با آن موافق است . اعنى با اضافه كلمه « فعل » است ؛ و همچنين غرر و درر ط نجف ، ص 45 ، س 12 ، غرض اينكه كلمه « فعل » در نقل حضرت استاد الهى شرّف اللّه نفسه ساقط شده است ، لذا آن را ميان علامت [ 
  ] نهاده‌ايم .\r\n","page_name":" 119 ","page_number":119},
  {"content":"\r\n\r\nو دوست احسان را دريغ مدار زيرا هيچ كار نزد خدا و براى جلب عنايت و مغفرت و احسان حق بالاتر از احسان به خلق نيست كه خدا احسان كنندگان را دوست مىدارد و در دوستى خدا هرگونه خير و سعادت براى بنده مهيّاست . وفّقنا اللّه تعالى .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\n\r\nمقالهء دهم امور اجتماعى\r\n\r\n","description":"","footnote":"","page_name":" 121 ","page_number":121},
  {"content":"\r\n\r\n\r\nكلمهء 1 - قال أمير المؤمنين عليه السّلام : من أحسن إلى رعيّته نشر اللّه عليه جناح رحمته و أدخله فى مغفرته\r\n« 1 » .\r\nترجمه : هر كه بر قومى سرورى يابد و با رعيتش احسان كند خدا پر و بال رحمتش را بر او گشايد و از هرچه كرده بر او ببخشايد .\r\nشرح : اين بيان حضرت شامل سلاطين عالم و امراء و حكام بلاد و كد خداى دهكده ، حتى رئيس خانواده و پدر نسبت به زن و فرزند و نوكر و كلفت ، عموم را شامل است كه در حديث ديگر فرمود :\r\nكلّكم راع و كلّكم مسئول عن رعيّته ، همه بالنسبة پيشوا هستند و همه شما در قيامت از حقوق زير دستان و رعيت سؤال خواهيد شد كه آيا با آنها به عدل و احسان رفتار كرديد يا نه ، آيا سياست شما تضمين سعادت و آسايش رعيّت كرد يا نه ، آيا با حسن سيرت و تدبير منزل آسايش زن و فرزند را رعايت كرديد .\r\nپس در آخرت چنين مسئوليتى داريد در دنيا سعى كنيد تا جواب مثبت براى سلطان حقيقت داشته باشيد و مورد لطف و رحمت حضرت احديّت شويد عزّ سلطانه .\r\n\r\nكلمهء 2 - قال أمير المؤمنين عليه السّلام : أفضل الملوك من حسن فعله و نيّته و عدل فى جنده و رعيّته\r\n« 2 » .\r\nترجمه : بهترين پادشاهان عالم آنست كه فعلش نيكو و نيّتش خير مىباشد و با\r\n\r\n\r\n","description":"","footnote":"\r\n( 1 ) . غرر و درر ، ط نجف ، ص 286 ، س 4 ؛ و ط صيدا ، ص 210 ، س 20 ؛ و شرح آقا جمال ، ج 5 ، ص 355 ، ش 8724 .\r\nقوله : در حديث ديگر فرمود : « كلكم راع . . . » بحار ، ط بيروت ، ج 72 ، ص 38 ، س 22 : « روى عن النبىّ صلّى اللّه عليه و إله كلّكم راع و كلّكم مسئول عن رعيته » .\r\n( 2 ) . غرر و درر ، ط نجف ، ص 95 ، س 4 ؛ و شرح آقا جمال ، ج 2 ، ص 445 ، ش 3234 .\r\n","page_name":" 122 ","page_number":122},
  {"content":"\r\n\r\nسپاه و رعيتش عدالت كند . كلام روشن است و محتاج شرح نيست .\r\n\r\nكلمهء 3 - قال أمير المؤمنين عليه السّلام : ما حصّن الدّول مثل العدل\r\n« 1 » .\r\nترجمه : فرمود هيچ صفتى دولتها را مانند صفت عدل بر رعيت از حوادث عالم حفظ نتواند كرد .\r\nشرح : عدالت يگانه وسيله حفظ دول است چنان كه ظلم يگانه موجب انحطاط ملل كه در كلمه ديگر فرمود : ظلم المرء يوبقه و يصرعه . ظلم انسان موجب هلاك و سقوط اوست . و در كلمهء ديگر فرمود : العدل قوام البريّة . عدالت نگهبان خلق است .\r\nبه شرح نيازمند نيست .\r\n\r\nكلمهء 4 - قال أمير المؤمنين عليه السّلام : أحسن الملوك حالا من حسن عيش النّاس فى عيشه و عمّ رعيّته بعدله\r\n« 2 » .\r\nترجمه : بهترين سلاطين « در عالم دنيا و آخرت » آن سلطانست كه در روزگارش مردم خوش زندگانى كنند و عدلش به تمام رعيّت شامل باشد . به شرح نيازمند نيست .\r\n\r\nكلمهء 5 - قال أمير المؤمنين عليه السّلام : أجلّ الامراء من لم يكن الهوى عليه أميرا\r\n« 3 » .\r\nترجمه : بزرگترين فرمان داران عالم آن كس است كه محكوم فرمان هواى نفس\r\n\r\n\r\n","description":"","footnote":"\r\n( 1 ) . غرر و درر آمدى ، شرح آقا جمال ، ج 6 ، ص 74 ، ش 9574 ؛ و غرر و درر ط نجف ، ص 309 ، س 18 ؛ و ط صيدا ، ص 229 ، س 17 . در اين مصادر و نسخه خطّى غرر و درر متعلق به نگارنده بالاتّفاق عبارت اين كلمه را بدين صورت نقل كرده‌اند : « ما حصّن الدول به مثل العدل » كه فعل را بايد مجهول خواند چنان كه آقا جمال ترجمه فرموده است : « محكم نگاهداشته نشده دولتها به چيزى مثل عدل » .\r\nبه نقل حضرت استاد الهى طيّب اللّه رمسه و شرّف نفسه فعل معلوم است و « مثل » فاعل ، و با ظاهر عبارت مناسب‌تر است چه اگر « الدول » نايب فاعل فعل مجهول باشد بهتر اين بود كه فعل مؤنث آورده شود .\r\nقوله : در كلمه ديگر فرمود : « ظلم المرء » غرر و درر آمدى ، ط نجف ، ص 211 ، س 2 ؛ و ط صيدا ، ص 152 ، س 5 ؛ و شرح آقا جمال ، ج 4 ، ص 280 ، ش 6076 .\r\nقوله : و در كلمه ديگر فرمود : « العدل . . . » غرر و درر آمدى ، شرح آقا جمال ، ج 1 ، ص 203 ، ش 813 .\r\n( 2 ) . غرر و درر آمدى ، ط نجف ، ص 96 ، س 2 ؛ و ط صيدا ، ص 70 ، س 18 ؛ و شرح آقا جمال ، ج 2 ، ص 451 ، ش 3261 .\r\n( 3 ) . غرر و درر آمدى ، ط نجف ، ص 94 ، س 4 ؛ و شرح آقا جمال خوانسارى ، ج 2 ، ص 438 ، ش 3202 .\r\n","page_name":" 123 ","page_number":123},
  {"content":"\r\n\r\nنباشد . از شرح بىنياز است .\r\n\r\nكلمهء 6 - قال أمير المؤمنين عليه السّلام : لا يسوءنّك ما يقول النّاس فيك فإنّه إن كان كما يقولون كان ذنبا عجّلت عقوبته و إن كان على خلاف ما قالوا كانت حسنة لم تعملها « 1 » .\r\nترجمه : از بدگوئى و عيب‌جوئى خلق دل شكسته و آزرده خاطر مباش كه اگر راست مىگويند آن بدگوئى كيفر عمل توست كه در دنيا به تو رسيده و ديگر در عقبى عقاب ندارد و اگر دروغ مىگويند آن بدگوئى حسنه و ثوابى شود در نامه عملت كه تو عملى نكرده بدان ثواب رسيده‌اى . خلاصه انسان بايد روحش قوى باشد و تحت تأثير سخن بدگويان قرار نگيرد و از آنچه مىگويند متأثر نشود و حسّ غضب و كينه بر او حكومت نكند بلكه با فكر و عقل چنين قضاوت كند كه على عليه السّلام فرمود ، تا عيب‌جوئى خلق بر هروجه به خير او باشد .\r\n\r\nكلمهء 7 - قال أمير المؤمنين عليه السّلام : العدل رأس الإيمان و جمّاع الإحسان\r\n« 2 » .\r\nترجمه : عدالت با خلق اصل ايمان و اساس دين است و شامل انواع احسان به خلق است عدل انسان با زير دستان و با هركس كه به فرمان اوست احسان عام و نيكى جامع است و در حقيقت احسانى كه شامل جميع مردم است و از جميع جهات احسان است همان عدالت است ساير احسانها احسانهاى جزئى است مانند عدل سعه و كليت نتواند داشت و احسان به عموم نيست .\r\n\r\nكلمهء 8 - قال أمير المؤمنين عليه السّلام : يكرم العالم لعلمه و الكبير لسنّه و ذو المعروف لمعروفه و السّلطان لسلطانه\r\n« 3 » .\r\n\r\n\r\n","description":"","footnote":"\r\n( 1 ) . غرر و درر ، ط نجف ، ص 339 ، س 19 ؛ و ط صيدا ، ص 252 ، س 20 ؛ و شرح آقا جمال ، ط 1 ، ج 6 ، ص 320 ، ش 10378 . به چند جاى اين كلمه در چاپ سابق تصحيف روى آورده است . تأنيث فعل « كانت » به لحاظ خبر آن كه « حسنه » است ، مىباشد .\r\n( 2 ) . غرر و درر آمدى ، ط نجف ، ص 39 ، س 16 ؛ و شرح آقا جمال ، ج 2 ، ص 30 ، ش 1704 . « جمّاع » به فتح جيم و تشديد ميم صيغه مبالغهء « جامع » به معنى گرد آوردنده است .\r\n( 3 ) . غرر و درر ، ط نجف ، ص 361 ، س 3 ؛ و ط صيدا ، ص 268 ، س 6 ؛ و شرح آقا جمال ، ج 6 ، ص 471 ، ش 11007 .\r\n","page_name":" 124 ","page_number":124},
  {"content":"\r\n\r\nترجمه : عالم را بايد براى علمش اكرام كنند ، و پيران تجربه آموخته را براى كثرت سنّ و « تجارب او » و نيكوكاران و خير خواهان بشر را براى خير و احسان ، و سلاطين را براى سلطنت . يعنى هركس را بر آن جهت حسن و خوبى كه داراست بايد گرامى و محترم داشت علماء را براى علم و دانش كه علمشان چراغ هدايت خلق است ، پيران را براى استفاده از تجارب به واسطه طول عمرشان ، و خير خواهان و اهل احسان را براى احسانشان ، سلاطين را براى سلطنت يعنى براى حسن انتظام و عدالت و رفع ظلم و آزار از مظلومان كه لازمه وجود سلطانست بايد محترم و بزرگ دانست . خلاصه يعنى در هركس جهت كمالى وجود دارد بايد بر آن جهت كمال او را گرامى داشت .\r\n\r\nكلمهء 9 - قال أمير المؤمنين عليه السّلام : لا يكون العالم عالما حتّى لا يحسد من فوقه و لا يحتقر من دونه و لا يأخذ عن علمه شيئا من حطام الدّنيا « 1 » .\r\nترجمه : عالم را نبايد عالم حقيقى دانست الا آن كس كه بر ما فوق خود در علم حسد نبرد ، و به مادون خود از تكبّر و نخوت اهانت نكند ، و از علم خود أخذ مال دنيا نكند و علم و دين را به حطام دنيا نفروشد « حطام يعنى متاع ناچيز بىقدر » به شرح محتاج نيست .\r\n\r\nكلمهء 10 - قال أمير المؤمنين عليه السّلام : ينبغى للعاقل أن يحترس من سكر المال و سكر القدرة و سكر العلم و سكر المدح و سكر الشّباب\r\nفإنّ لكلّ ذلك ريحا خبيثة تسلب العقل و تستخفّ الوقار « 2 » .\r\n\r\n\r\n","description":"","footnote":"\r\n( 1 ) . غرر و درر ، ط نجف ، ص 354 ، س 18 ؛ و ط صيدا ، ص 264 ، س 2 ؛ و شرح آقا جمال ، ج 6 ، ص 437 ، ش 10921 . و همه به لفظ « يحتقر » مىباشند ، نه « يحقّر » .\r\n( 2 ) . غرر و درر آمدى ، ط نجف ، ص 356 ، س 3 ؛ و ط صيدا ، ص 265 ، س 1 ؛ و شرح آقا جمال ، ج 6 ، ص 445 ، ش 10948 . در شرح آقا جمال آمده است « فان لكلّ ذلك رياحا خبيثة » و در ترجمه آن گفته است : « به درستى كه از براى همه اينها بادهاى پليد باشد كه زايل كنند عقل را ، و سبك گردانند وقار را . . . » .\r\nو در نسخه خطّى غرر و درر متعلّق به نگارنده بدين صورت است : « فان لكل من ذلك ريحا خبيثة . . . » و كلمه « ريح » به صيغه مفرد مؤنث سماعى است ، قوله سبحانه :  كَمَثَلِ رِيحٍ فِيها صِرٌّ أَصابَتْ حَرْثَ قَوْمٍ  ( آل عمران / 118 ) ؛  وَ جَرَيْنَ بِهِمْ بِرِيحٍ طَيِّبَةٍ  ( يونس / 23 ) .\r\n","page_name":" 125 ","page_number":125},
  {"content":"\r\n\r\nترجمه : سزاوار است عاقل احتراز كند از مستى ثروت و مال و مستى قدرت و جاه و مستى علم و دانش و مستى مدح و ثناى مردم و مستى و غرور جوانى كه تمام اينها را بوى ناخوش و عفنى است كه عقل انسان را زائل مىكند و ادب و وقار انسانيت را سبك و خفيف مىسازد يعنى مال و جاه و علم و مدح مردم و دوران جوانى همه مانند شراب انسان را مست مىكند و عقل را فاسد مىگرداند و ادب را زائل مىكند بايد انسان عاقل از سكر و مستى اين امور دنيوى خود را حفظ كند و مست دنيا و مغرور علم و جاه و جلال دنيا نشود و إلّا از درگاه خدا به خطاب  لا تَقْرَبُوا الصَّلاةَ وَ أَنْتُمْ سُكارى  « 1 » دور مىشود و اگر مست نشد و عقل و دين را با وجود مال و جلال و علم و غيره حفظ كرد از اين امور در زندگانى دنيا و آخرت بهره‌مند خواهد گشت .\r\n\r\n\r\n","description":"","footnote":"\r\n( 1 ) . نساء / 44\r\n","page_name":" 126 ","page_number":126},
  {"content":"\r\n\r\n\r\nخاتمهء مقالات\r\n\r\nدرّ منثور از كلمات قصار\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nكلمهء 1 - قال أمير المؤمنين عليه السّلام : من سرّ مسلما سرّه اللّه يوم القيامة .\r\nهركس دل مسلمانى را به چيزى شاد كند خدا در قيامت او را شاد مىگرداند .\r\nكلمهء 2 - قال أمير المؤمنين عليه السّلام : الحكمة روضة العقلاء « 1 » .\r\nكلام حكمت و علم معرفت اللّه باغ و بوستان خردمندان عالم است .\r\nكلمهء 3 - قال أمير المؤمنين عليه السّلام : ينبغى أن يكون فعل الرّجل أحسن من قوله و لا يكون قوله أحسن من فعله « 2 » .\r\nسزاوار است كه مرد فعلش بهتر از قولش باشد نه « مانند اهل دنيا و دنيا پرستان » قولش بهتر از فعل او .\r\nكلمهء 4 - قال أمير المؤمنين عليه السّلام : حصّنوا أنفسكم بالصّدقة « 3 » .\r\nبه صدقه دادن از شرور عالم خود را در حصار محكم خدا حفظ كنيد .\r\nكلمهء 5 - قال أمير المؤمنين عليه السّلام : الحسد شرّ الأمراض « 4 » .\r\nحسد بدترين مرض است كه اين مرض نفسانى ايجاد امراض جسمانى مانند سل و تب و سوء هاضمه و غيره مىكند .\r\nكلمهء 6 - قال أمير المؤمنين عليه السّلام : الحسد يذيب الجسد .\r\n\r\n\r\n","description":"","footnote":"\r\n( 1 ) . غرر و درر آمدى ، شرح آقا جمال خوانسارى ، ط 1 ، ج 2 ، ص 32 ، ش 1715 : « الحكمة روضة العقلاء و نزهة النّبلاء » .\r\n( 2 ) . غرر و درر آمدى ، ط نجف ، ص 355 ، س 15 ؛ و شرح آقا جمال ، ج 6 ، ص 444 ، ش 10943 . من كلامه عليه السّلام فى حرف الياء به لفظ ينبغى : « ينبغى أن تكون افعال الرجل أحسن من أقواله و لا تكون أقواله أحسن من أفعاله » . يعنى سزاوار است كه كردارهاى مرد نيكوتر از گفتارهاى او بوده باشد و گفتارهاى او نيكوتر از كردارهاى او نبوده باشد .\r\n( 3 ) . غرر و درر آمدى ، ط نجف ، ص 169 ، س 11 ؛ و شرح آقا جمال ، ج 3 ، ص 406 .\r\n( 4 ) . غرر و درر آمدى ، شرح آقا جمال ، ج 1 ، ص 91 ، ش 332 .\r\n","page_name":" 128 ","page_number":128},
  {"content":"\r\n\r\nحسد بدن را رنجور و لاغر مىسازد .\r\nكلمهء 7 - قال أمير المؤمنين عليه السّلام : ما أقبح بالإنسان باطنا عليلا و ظاهرا جميلا « 1 » .\r\nچقدر زشت است و قبيح كه انسان باطنش مريض و بد سيرت و ظاهرش زيبا و آراسته باشد يعنى بد باطن و خوش ظاهر باشد كه منافق است و منافق در اسفل السّافلين جهنم است .\r\nكلمهء 8 - قال أمير المؤمنين عليه السّلام : لا تسألوا إلّا اللّه فإنّه إن أعطاكم أكرمكم و إن منعكم خازنكم « 2 » .\r\nاز غير خدا سؤال نكنيد و هرچه مىخواهيد از خدا سؤال كنيد كه خدا اگر اعطا كرد با اكرام عطا مىكند و اگر منع كرد ذخيره براى شما حفظ مىكند « به خلاف\r\n\r\n\r\n","description":"","footnote":"\r\n( 1 ) . اين كلمه مطابق مصادرى كه نام مىبريم بدين گونه است كه اختيار كرده‌ايم : « ما اقبح بالإنسان باطنا عليلا و ظاهرا جميلا » . غرر و درر آمدى ، ط نجف ، ص 312 ، س 9 ؛ و ط صيدا ، ص 231 ، س 20 ؛ و شرح آقا جمال خوانسارى ، ج 6 ، ص 97 ، ش 9661 .\r\nصورت عبارت اين كلمه در طبع سابق بدين گونه است : « ما أقبح بالانسان أن يكون له باطنا عليلا و ظاهرا جميلا » كه تصرّفى سخت نادرست از نسّاخ شده است چه اين كه در اين صورت بايد عبارت بدين نهج باشد ؛ « ما أقبح بالإنسان أن يكون له باطن عليل و ظاهر جميل » ؛ علاوه اين كه در هيچ اصلى ، اضافه « أن يكون له » نقل نشده است و هريك از « باطنا » و « ظاهرا » تميز است ، نظير و مشابه كلمه ديگر آن حضرت عليه السّلام كه فرمود : « ما أقبح بالإنسان ظاهرا موافقا و باطنا منافقا » ( غرر و درر آمدى ، ط نجف ، ص 309 ، س 11 ؛ و ط صيدا ، ص 229 ، س 10 ؛ و شرح آقا جمال ، ج 6 ، ص 71 ، ش 9559 ) .\r\nو ترجمه اين كلمه هفتم در شرح محقق خوانسارى بدين صورت است : « چه زشت است به آدمى باطنى بيمار و ظاهرى زيبا » .\r\nشگفت اين كه عبارت نسخه خطّى غرر و درر كه مكرّر از آن نام برده‌ايم ، به جاى « ما اقبح » در اين كلمه گويد : « ما أحسن » ؛ و صورت تمام آن بدين وجه است : « ما احسن بالإنسان باطنا عليلا و ظاهرا جميلا » اگر اين عليل از آن علّت كه :\r\n علّت عاشق ز علّتها جدا است * عشق اصطرلاب اسرار خدا است \r\nمشتق بوده باشد همان گونه است كه « ما أحسن بالانسان » ؛ و لكن چنين مىنمايد كه تحريف شده است و در آن نسخه تحريفات ديگر نيز به نظر مىآيد چه اين كه نسخه تصحيح شده نيست .\r\n( 2 ) . غرر و درر آمدى ، ط نجف ، ص 342 ، س 19 ؛ و ط صيدا ، ص 255 ، س 4 ؛ و شرح آقا جمال ، ط 1 ، ج 6 ، ص 341 ، و چنين ترجمه فرموده است : « سؤال مىكنيد مگر از خداى سبحانه ، پس بدرستى كه او اگر عطا كند شما را گرامى گرداند شما را ، و اگر منع كند شما را بگرداند در آن خير شما را » .\r\n","page_name":" 129 ","page_number":129},
  {"content":"\r\n\r\nخلق » .\r\nكلمهء 9 - قال أمير المؤمنين عليه السّلام : من تتبّع عورات النّاس كشف اللّه عورته « 1 » .\r\nهركس در پى عيب‌جوئى مردم بر آيد خدا پرده از روى عيب و گناهش بردارد و او را رسوا كند .\r\nكلمهء 10 - قال أمير المؤمنين عليه السّلام : العارف وجهه مستبشر و قلبه محزون « 2 » .\r\nعارف رويش خندان و دلش از توجّه به عالم آخرت و حضور سلطان احديت هميشه محزون و گريان است .\r\nكلمهء 11 - قال أمير المؤمنين عليه السّلام : من كشف مقالات الحكماء انتفع بحقائقها « 3 » .\r\nهركه از مقالات حكما پرده بگشايد به حقائق علمى آنها بهره‌مند شود .\r\nكلمهء 12 - قال أمير المؤمنين عليه السّلام : نال الفوز الأكبر من ظفر بمعرفة النفس « 4 » .\r\nهركه خود را شناخت بزرگترين سعادت را يافت كه از معرفت خود به معرفت خدا مىرسد و اين بزرگترين سعادت است .\r\nكلمهء 13 - قال أمير المؤمنين عليه السّلام : لن يحرز العلم إلّا من يطيل درسه « 5 » .\r\nهرگز به حدّ كمال علمى نمىرسد مگر كسى كه طول مدّت به كار آن علم پردازد و ادامه فكر و نظر و بحث در آن علم دهد .\r\nكلمهء 14 - قال أمير المؤمنين عليه السّلام : للحقّ دولة و للباطل جولة « 6 » .\r\n\r\n\r\n","description":"","footnote":"\r\n( 1 ) . غرر و درر آمدى ، شرح آقا جمال ، ج 5 ، ص 371 ، ش 8796 .\r\n( 2 ) . غرر و درر آمدى ، شرح آقا جمال ، ج 2 ، ص 105 ، ش 1985 : « العارف وجهه مستبشر متبّسم و قلبه وجل محزون . عارف يعنى صاحب معرفت و دانش ، روى او شكفته و تبّسم‌كننده است ، و دل او ترسناك و اندهگين است ، يعنى از براى آخرت » .\r\n( 3 ) . غرر و درر ، ط نجف ، ص 301 ، س 17 ؛ و ط صيدا ، ص 223 ، س 11 ؛ ( فى حرف الميم بلفظ من ) ؛ و شرح آقا جمال ، ط 1 ، ج 5 ، ص 474 ، ش 9241 .\r\n( 4 ) . غرر و درر آمدى ، ط نجف ، ص 322 ، س 8 ، و ط صيدا ، ص 239 ، س 11 ؛ ( من كلامه عليه السّلام فى حرف النون بلفظ المطلق ) ؛ و شرح آقا جمال ، ج 6 ، ص 172 ، ش 9965 .\r\n( 5 ) . غرر و درر آمدى ، ط نجف ، ص 255 ، س 17 ؛ و ط صيدا ، ص 186 ، س 13 ؛ و شرح آقا جمال ، ج 5 ، ص 95 ، ش 7422 . ( من كلامه عليه السّلام فى حرف اللام باللام الزائدة بلفظ لن ) .\r\n( 6 ) . غرر و درر آمدى ، ط نجف ، ص 252 ، س 6 ؛ و ط صيدا ، ص 183 ، س 14 ؛ و شرح آقا جمال ، ج 5 ، ص 25 ،\r\n","page_name":" 130 ","page_number":130},
  {"content":"\r\n\r\nحق را دولت باقى و پايدار است و باطل را جولانى بيش نيست و زود نابود شود .\r\nكلمهء 15 - قال أمير المؤمنين عليه السّلام : الفقر صلاح المؤمن و مريحه من حسد الجيران و تملّق الإخوان و تسلّط السّلطان « 1 » .\r\nفقر و نادارى صلاح مؤمن است كه او را از حسد آشنا و همسايگان و تملّق برادران و خويشان و از تعدّى عمّال سلطان آسوده مىدارد « چون پادشه خراج نخواهد خراب را » .\r\nكلمهء 16 - قال أمير المؤمنين عليه السّلام : الشّريعة رياضة النّفس « 2 » .\r\nشريعت به حقيقت رياضت نفوس است براى وصول به حدّ كمال و سعادت و لذّات ابد .\r\nكلمهء 17 - قال أمير المؤمنين عليه السّلام : من عذب لسانه كثر أعوانه « 3 » .\r\nهركه با خلق خوش‌زبان باشد يارانش بسيار باشند .\r\nكلمهء 18 - قال أمير المؤمنين عليه السّلام : الدّين الأدب .\r\nدين ادب و تربيت است .\r\n\r\n\r\n","description":"","footnote":"\r\nش 7317 و 7318 ( فى حرف اللام باللام الزائدة باللفظ المطلق ) در اين مصادر و همچنين در نسخه غرر و درر خطّى ، هر يك از « للحقّ دولة » ، « للباطل جولة » كلمه جداگانه است بدون حرف عاطفه در ميان ، چنان كه در شرح مذكور به دو شماره ياد شده‌اند ، جز اينكه در طبع صيدا در كلمه دوم نيز با « دولة » است « للباطل دولة » كه شايد تحريف شده است و آقا جمال در شرح و ترجمه آن گويد : « از براى باطل جولانى باشد « جولان » به معنى طواف و دور زدن است ، و مراد اين است كه از براى باطل گردشى باشد كه زود بسر آيد و زايل گردد چنان كه تتمه اين كلام معجز نظام كه در كتب ديگر نقل شده اين است كه « ثم يضمحلّ » يعنى جولانى دارد و بعد از آن مضمحل و باطل گردد » .\r\n( 1 ) . غرر و درر آمدى ، شرح آقا جمال ، ج 2 ، ص 128 ، ش 2077 .\r\n( 2 ) . غرر و درر آمدى ، شرح آقا جمال ، ج 1 ، ص 145 ، ش 543 .\r\n( 3 ) . غرر و درر آمدى ، ط نجف ، ص 265 ، س 19 ؛ ( فى حرف الميم بلفظ من ) : « من عذب لسانه كثر اخوانه » : و ط صيدا ، ص 194 ، س 4 ؛ و شرح آقا جمال ، ج 5 ، ص 156 ، ش 7761 . در همه اين مصادر و نيز در نسخه خطى غرر و درر صورت روايت بدين گونه است : « من عذب لسانه كثر إخوانه » كه به جاى « اعوانه » ، « اخوانه » مىباشد ؛ و ترجمه آقا جمال بدين عبارت است : « هر كه گوارا و شيرين باشد زبان او بسيار شود برادران و دوستان او » .\r\n","page_name":" 131 ","page_number":131},
  {"content":"\r\n\r\nكلمهء 19 - قال أمير المؤمنين عليه السّلام : لو عقل أهل الدّنيا لخربت الدّنيا « 1 » .\r\nاگر تمام مردم دنيا را عقل بودى دنيا خراب شدى چون عاقلان به زيب و زيور دنيا علاقه ندارند . العقل ما عبد به الرّحمن و اكتسب به الجنان .\r\nكلمهء 20 - قال أمير المؤمنين عليه السّلام : أفضل المعروف إغاثة الملهوف « 2 » .\r\nبهترين احسان به داد مظلوم رسيدن است .\r\nكلمهء 21 - قال امير المؤمنين عليه السّلام : من أشدّ عيوب المرء أن تخفى عليه عيوبه « 3 » .\r\nبدتر و سخت‌تر از هرعيب در انسان آنست كه عيب او بر او پنهان باشد « عيبهاى او بر او پنهان باشند . »\r\nكلمهء 22 - قال أمير المؤمنين عليه السّلام : قيمة كلّ إمرء ما يعلم « 4 » .\r\nقيمت هركس به قدر علم و دانش اوست .\r\nكلمهء 23 - قال أمير المؤمنين عليه السّلام : الخوف جلباب العارفين « 5 » .\r\n\r\n\r\n","description":"","footnote":"\r\n( 1 ) . غرر و درر آمدى ، ط نجف ، ص 261 ، س 5 ؛ و ط صيدا ، ص 190 ، س 10 ؛ ( من كلامه عليه السّلام فى حرف اللام بلفظ لو ) ؛ و شرح آقا جمال ، ج 5 ، ص 111 ، ش 7574 . در چاپ پيش آمده است : « لو عقلوا أهل الدنيا . . . » .\r\nاين البتّه غلط است زيرا كه همان‌گونه ابن مالك در الفيه گفته است :\r\n و جرّد الفعل إذا ما أسندا * لا ثنين أو جمع كفاز الشهدا \r\nقوله : « العقل ما عبد . . . » حديثى است از غرر احاديث كه ثقة الإسلام كلينى در آغاز كتاب عقل و جهل اصول كافى باسنادش از حضرت كشّاف حقايق امام جعفر صادق عليه السّلام بدين وجه روايت كرده است : « احمد بن ادريس عن محمّد بن عبد الجبّار عن بعض أصحابنا رفعه إلى أبى عبد اللّه عليه السّلام قال : قلت له : ما العقل ؟ قال :\r\nما عبد به الرحمن و اكتسب به الجنان . . . » ( اصول كافى معرب ، ج 1 ، ص 8 ) .\r\n( 2 ) . غرر و درر آمدى ، ط نجف ، ص 88 ، س 10 ؛ و ط صيدا ، ص 64 ، س 6 ؛ و شرح آقا جمال ، ط 1 ، ج 2 ، ص 391 ، ش 2959 .\r\n( 3 ) . غرر و درر آمدى ، ط نجف ، ص 302 ، س 16 ؛ و ط صيدا ، ص 224 ، س 7 ؛ و شرح آقا جمال ، ج 6 ، ص 18 ، ش 9290 . و آقا جمال در ترجمه و شرح آن فرمود : « از سخت‌ترين عيبهاى مرد اينست كه پنهان باشد بر او عيبهاى او يعنى آنقدر غافل و بىخبر باشد از خود كه عيبهاى خود را نداند و « بودن اين از سخت‌ترين عيبها » به اعتبار اين است كه چنين كسى به فكر اصلاح نفس خود و ازالهء عيبهاى خود نمىافتد تا اين كه مرگ در رسد و بىتوبه و انابت برود » .\r\n( 4 ) . غرر و درر آمدى ، ط نجف ، ص 235 ، س 1 ؛ و ط صيدا ، ص 170 ، س 1 ؛ و شرح آقا جمال ، ط 1 ، ج 4 ، ص 502 ، ش 6752 .\r\n( 5 ) . غرر و درر آمدى ، شرح آقا جمال ، ج 1 ، ص 175 ، ش 664 . در چاپ سابق بدين صورت طبع شده است :\r\n","page_name":" 132 ","page_number":132},
  {"content":"\r\n\r\nخدا ترسى و به ياد عظمت خدا بودن لباس عارفان است .\r\nكلمهء 24 - قال أمير المؤمنين عليه السّلام : نفسك أقرب أعدائك إليك « 1 » .\r\nنزديك‌ترين دشمنان به تو نفس توست پس مقدّم از دشمنان ديگر با نفس بايد جهاد كرد چون نزديك‌تر از ساير دشمنانست اين سخنان در مكتب انبياء است كه مهذّب روح بشرند .\r\nكلمهء 25 - قال أمير المؤمنين عليه السّلام : الشّرف بالهمم العالية لا بالرّمم البالية « 2 » .\r\nشرافت و فخر به همّت بلند توست نه با نسب پدران مردهء پوسيده .\r\nكلمهء 26 - قال أمير المؤمنين عليه السّلام : أعدى عدوكّ نفسك الّتى بين جنبيك « 3 » .\r\nبزرگترين دشمن تو نفس أمّاره تو است كه دائم حضور توست و پيوسته به دشمنى تو مىكوشد مردم مادّى به اين سخنان وقرى نمىگذارند چون جاهل به نفس قدسى و روح باقى خويشند .\r\nكلمهء 27 - قال أمير المؤمنين عليه السّلام : الشّوق خلصان العارفين « 4 » .\r\nعشق و شوق به خدا خاصه عارفانست .\r\nكلمهء 28 - قال أمير المؤمنين عليه السّلام : نزّه نفسك عن كلّ دنيّة « 5 » .\r\n\r\n\r\n","description":"","footnote":"\r\n« الخوف جلباب العارف » و در ترجمه به صيغه جمع تعبير شده است : « . . . لباس عارفان است » در غرر و درر عبارت روايت به صورت جمع « العارفين » است .\r\n( 1 ) . غرر و درر آمدى ، ط نجف ، ص 322 ، س 4 ؛ و ط صيدا ، ص 239 ، س 7 ( من كلامه عليه السّلام فى حرف النون بلفظ المطلق ) ؛ و شرح آقا جمال ، ج 6 ، ص 170 ، ش 9957 .\r\n( 2 ) . غرر و درر آمدى ، شرح آقا جمال ، ج 2 ، ص 106 ، ش 1991 .\r\n( 3 ) . بحار ، ط بيروت ، ج 67 ، ص 64 ، س 4 .\r\nقال النبىّ صلّى اللّه عليه و إله : « أعدى عدوك نفسك التى بين جنبيك » نگارنده را در كلمه 117 كتاب هزار و يك كلمه شرح و بيانى در معنى حديث شريف « افضل الجهاد من جاهد نفسه التى بين جنبيه » است كه بيان حديث اين كلمه است ، خواننده گرامى را بدان كتاب ارجاع مىدهم .\r\n( 4 ) . غرر و درر آمدى ، ج 1 ، ص 214 ، ش 863 .\r\n( 5 ) . اين حديث شريف در غرر و درر آمدى ، دو گونه روايت شده است ، يكى : « نزّه نفسك عن كل دنيّة و ان ساقتك إلى الرغائب » ط نجف ، ص 322 ، س 6 ؛ و ط صيدا ، ص 239 ، س 9 ؛ و شرح آقا جمال ، ج 6 ، ص 171 ، ش 9962 .\r\n","page_name":" 133 ","page_number":133},
  {"content":"\r\n\r\nنفس ناطقه قدسيه خود را از هركار پست و وصف دنائت دور دار تا به مقام معرفت خدا و شهود حق و لذّت ابد نائل شوى .\r\nكلمهء 29 - قال أمير المؤمنين عليه السّلام : من يكتسب مالا من غير حلّه يصرفه فى غير حقّه « 1 » .\r\nهركس مالى را از غير راه حق و حلال بدست آورد به مصرف ناحق صرف خواهد كرد .\r\nكلمهء 30 - قال أمير المؤمنين عليه السّلام : صلة الأرحام من أفضل شيم الكرام « 2 » .\r\nصله رحم و دوستى و احسان به خويشان بهترين سيرت نيكوكارانست . در كلمهء ديگر فرمود :\r\nصلهء رحم موجب زيادى مال و درازى عمر است .\r\nكلمهء 31 - قال أمير المؤمنين عليه السّلام : من جهل علما عاداه « 3 » .\r\nهركه علمى را نداند دشمن آن علم است مانند مكتب معاويه و تهافت الفلاسفه نويسان كه به علوم على عليه السّلام و شيعيانش حكماى الهى ، جاهل و دشمنند .\r\nكلمهء 32 - قال أمير المؤمنين عليه السّلام : من أبصر عيب نفسه لم يعب أحدا . « 4 »\r\nهركس عيب خود را ديد به عيب‌جوئى مردم نپردازد چنان كه اگر ضررى بر او\r\n\r\n\r\n","description":"","footnote":"\r\nو ديگر بدين صورت : نزّه عن كلّ دنيّة نفسك و ابذل فى المكارم جهدك تخلص من المآثم و تحرز المكارم . ( ط نجف ، ص 323 ، س 9 ؛ و ط صيدا ، ص 240 ، س 5 ؛ و شرح آقا جمال ، ج 6 ، ص 181 ، ش 9989 .\r\nجناب استاد الهى رضوان اللّه عليه صدر روايت نخستين را نقل فرموده است .\r\n( 1 ) . غرر و درر آمدى ، ط نجف ، ص 290 ، س 20 ؛ و شرح آقا جمال ، ج 5 ، ص 389 ، ش 8883 « من يكتسب مالا . . . » در چاپ قبل آمده است : « من يكسب مالا . . . » و لكن با « من غير حلّه » يكتسب صحيح است كه باب افتعال با آن سازگار است چه اينكه براى معانات در تأثير شىء و مبالغه و احتيال در آنست ، قوله سبحانه :\r\n لَها ما كَسَبَتْ وَ عَلَيْها مَا اكْتَسَبَتْ  .\r\n( 2 ) . غرر و درر آمدى ، ط نجف ، ص 204 ، س 5 ؛ و ط صيدا ، ص 146 ، س 18 ؛ و شرح آقا جمال ، ج 4 ، ص 218 ، ش 5882 .\r\n( 3 ) . بحار ، ط بيروت ، ج 1 ، ص 166 ، س 2 ؛ و ج 40 ، ص 163 ، س 18 ؛ و ج 68 ، ص 283 ، س 6 ؛ و ج 75 ، س 9 ؛ و ج 101 ، ص 370 ، س 4 : « من ( فمن ) جهل شيئا عاداه » .\r\n( 4 ) . غرر و درر آمدى ، شرح آقا جمال ، ج 5 ، ص 283 ، ش 8379 .\r\n","page_name":" 134 ","page_number":134},
  {"content":"\r\n\r\nرسد به فكر دفع ضرر خود است نه ضرر ديگران .\r\nكلمهء 33 - قال أمير المؤمنين عليه السّلام : من لا عقل له لا دين له . « 1 »\r\nهركه را عقل نيست آئين نيست .\r\nكلمهء 34 - قال أمير المؤمنين عليه السّلام : أسعد النّاس العاقل « 2 » .\r\nعاقل با سعادت‌ترين مردم است .\r\nكلمهء 35 - قال أمير المؤمنين عليه السّلام : ما آمن باللّه من قطع رحمه « 3 » .\r\nهركس قطع رحم كند ايمانش به خدا كامل نيست .\r\nكلمهء 36 - قال أمير المؤمنين عليه السّلام : جالس الحكماء يكمل عقلك و تشرف نفسك و ينتف ( عنك ) جهلك « 4 » .\r\nبا حكما بنشين تا عقل تو كامل و نفست شريف و جهل و نادانيت بر طرف شود .\r\nكلمهء 37 - قال أمير المؤمنين عليه السّلام : جالس العلماء تسعد « 5 » .\r\nبا علماء بنشين تا به سعادت رسى .\r\nكلمهء 38 - قال أمير المؤمنين عليه السّلام : جالس العلماء تزدد علما « 6 » .\r\n\r\n\r\n","description":"","footnote":"\r\n( 1 ) . غرر و درر آمدى ، شرح آقا جمال ، ج 6 ، ص 400 ، ش 10768 : « لا دين لمن لا عقل له » .\r\n( 2 ) . غرر و درر آمدى ، ط نجف ، ص 87 ، س 4 ؛ و شرح آقا جمال ، ج 2 ، ص 379 ، ش 2893 .\r\n( 3 ) . غرر و درر آمدى ، ط نجف ، ص 309 ، س 19 ؛ و ط صيدا ، ص 229 ، س 18 ؛ و شرح آقا جمال ، ج 6 ، ط 1 ، ص 74 ، ش 9576 : ( من كلامه عليه السّلام فى حرف الميم بالميم المفتوحة بلفظ ما ) .\r\n( 4 ) . در نسخه خطّى غرر و دررى كه مكرّر از آن نام برده‌ايم ، در حرف جيم آن دو كلمه متوالى بدين صورت‌اند : « جالس العلماء يزدد علمك و يحسن أدبك و تزك نفسك » . « جالس الحكماء يكمل عقلك و تشرف نفسك و ينتف عنك جهلك » .\r\nو شرح آقا جمال خوانسارى نيز با آن موافق است كه دو كلمه به شماره‌هاى 4786 و 4787 مجلّد سوم آنند ( ص 373 ، ط 1 ) و لكن در غرر و درر طبع نجف و صيدا در هردو كلمه آمده است « جالس العلماء . . . » ( ط نجف ، ص 165 س 9 و 10 ؛ و ط صيدا ، ص 119 ، س 20 و 21 ) ، و همه آنها در جمله اخير كلمه دوم بدين صورت : « و ينتف عنك جهلك » كه با اضافه « عنك » است و ترجمه آقا جمال بدين گونه است : « و زايل شود از تو نادانى تو » كه مختار جناب استاد الهى قمشه‌اى عارى از آن بوده است .\r\n( 5 ) . غرر و درر آمدى ، ط نجف ، ص 163 ، س 3 ؛ و ط صيدا ، ص 118 ، س 5 ؛ و شرح آقا جمال ، ج 3 ، ص 356 ، ش 4717 : ( من كلامه عليه السّلام فى حرف الجيم ) .\r\n( 6 ) . غرر و درر آمدى ، ط نجف ، ص 163 ، س 4 ؛ و ط صيدا ، ص 118 ، س 6 ؛ و شرح آقا جمال ، ج 3 ، ص 357 ،\r\n","page_name":" 135 ","page_number":135},
  {"content":"\r\n\r\nبا علماء بنشين تا علمت افزون شود .\r\nكلمهء 39 - قال أمير المؤمنين عليه السّلام : الكتب بساتين العلماء « 1 » .\r\nكتب علم باغ و بستان دانشمندانست .\r\nكلمهء 40 - قال امير المؤمنين عليه السّلام : العلم حياة و الجهل موت « 2 » .\r\n\r\n\r\n","description":"","footnote":"\r\nش 4721 : ( من كلامه عليه السّلام فى حرف الجيم ) .\r\n( 1 ) . غرر و درر آمدى ، شرح آقا جمال ، ج 1 ، ص 245 ، ش 991 .\r\n( 2 ) . اين كلمه در غرر و درر آمدى دو كلمه است يكى « العلم حيوة » و ديگرى « الجهل موت » بدون حرف عاطفه در بين .\r\nدر شرح آقا جمال كلمه نخستين بدين گونه است : « العلم حياة ، الإيمان نجاة » ( ص 52 ، ش 185 ) . و باز كلمه ديگر بدين نحو است : « العلم حياة و شفاء » ( شرح آقا جمال ، ج 1 ، ص 182 ، ش 687 )\r\nكلمه « الجهل موت » در شرح آقا جمال ، كلمه 47 آنست ( ج 1 ، ص 22 ، س 16 ) .\r\nقوله : « اين سخن را حواريين از عيسى عليه السّلام . . . » حديث سوم باب هشتم از كتاب فضل العلم اصول كافى كلينى است : « . . . عن ابى عبد اللّه عليه السّلام قال : قال رسول اللّه صلّى اللّه عليه و إله و سلم : قالت الحواريون لعيسى : يا روح اللّه من نجالس ؟ قال :\r\nمن يذكر اللّه رؤيته و يزيد فى علمكم منطقه و يرغّبكم فى الآخرة عمله » ( اصول كافى معرب به اعراف اين كمترين : حسن حسن‌زاده آملى ، ج 1 ، ص 31 ) و به شرح ابن ابى الحديد بر نهج ( ج 20 ، ط مصر ، ص 325 ) رجوع شود .\r\nاين حديث شريف را علامه شيخ بهائى در كتاب اربعين نقل و شرح كرده است و آن حديث هيجدهم كتاب مذكور است .\r\nآنكه جناب استاد الهى قمشه‌اى رضوان اللّه عليه نقل فرموده است كه : « جالسوا من يذكركم . . . » صورت نقل به معنى دارد زيرا كه « جالسوا » در متن حديث نيامده است ، چه اينكه مفاد جواب حضرت عيسى عليه السّلام « قال من يذكر اللّه رؤيته . . . » به قرينه سؤال ، اين است كه « جالسوا من يذكر اللّه رؤيته » .\r\nو لكن به قرينه سؤال ، أمر « جالسوا » در جواب نيامده است ، مشابه گفته ابن مالك در الفيّه :\r\n و فى جواب كيف زيد قل دنف * فزيد استغنى منه اذ عرف \r\nقوله : « چنان كه خود آن حضرت فرمود : من امر نكردم . . . » قوله : « عشرون خصلة . . . » حديث را شيخ اجل صدوق در اول ابواب العشرين از خصال روايت فرموده است :\r\n« . . . عن ابى سعيد الخدرى قال : قال رسول اللّه صلّى اللّه عليه و إله : من رزقه اللّه حبّ الأئمة من أهل بيتى فقد أصاب خير الدنيا و الآخرة فلا يشكنّ أحد أنّه فى الجنّة فإنّ فى حبّ أهل بيتى عشرين خصلة عشر منها فى الدنيا و عشر فى الآخرة :\r\nفأمّا التى فى الدنيا فالزّهد و الحرص على العلم ( العمل ، نسخة ) و الورع فى الدّين و الرّغبة فى العبادة ، و التّوبة قبل الموت و النّشاط فى قيام اللّيل و اليأس ممّا فى أيدى النّاس و الحفظ لأمر اللّه و نهيه عزّ و جلّ و التّاسعة\r\n","page_name":" 136 ","page_number":136},
  {"content":"\r\n\r\nعلم زنده ابد شدن و جهل مرگ دايم يافتن است آب حيات كه در ظلمات است كنايه از علم است كه در نفس پنهان است كسى زنده ابد نشود جز به علم و حكمت و معرفت الهى . از رسول اكرم صلّى اللّه عليه و إله و سلم پرسيدند با كه مجالست كنيم آن بزرگوار فرمود :\r\nاين سخن را حواريين از عيسى عليه السّلام پرسيدند فرمود : جالسوا من يذكّركم اللّه رؤيته و يزيد فى علمكم منطقه و يرغّبكم فى الآخرة عمله . با كسى مجالست كنيد كه ديدار او شما را به ياد خدا آورد ، و زبانش بر علم و معرفت شما بيفزايد ، اخلاق و اعمالش شما را به عالم آخرت مشتاق و راغب گرداند . خلاصه با كسى همنشين شويد كه ديدار و گفتار و كردارش شما را به ياد خدا آورد و علم و معرفت شما بيفزايد و توجّه و شوق و عشق به عالم بقا در شما پديد آرد چون نفس در مثل آئينه‌ايست با هركه مقابل شود از اخلاق و آثار او نقش مىگيرد هركه خواهد نقش الهى و رنگ صبغة اللّه پيدا كند كه بزرگترين سعادت است بايد با رجال الهى نشيند و با سخنان و نصايح آنان انس گيرد تا به آن سعادت بزرگ نائل شود و البته مسلم كل است كه على عليه السّلام بزرگترين رجال الهى است بر شما باد به مطالعه علوم و كلمات و عمل به آيات و دلالات آن بزرگوار تا نقش او در نفوس قدسى شما پديد آيد .\r\nصلوات اللّه عليه و على آله المعصومين كه آن بزرگوار پند و اندرز و تعليمات آسمانيش كه عالمى را پر از نور علم و معرفت نموده همه از قلب مطهّر اوست و هروصف كمالى ذكر فرموده مصداق اعلى و اتمّ آن وصف را خويش دارا بوده چنان كه خود آن حضرت فرمود : من امر نكردم شما را به چيزى جز آنكه اوّل خود عمل كردم پس انس و مطالعه و مذاكره گفتار حكمت آثار و كلمات قصارش انسان را به كمال\r\n\r\n\r\n","description":"","footnote":"\r\nبغض الدّنيا و العاشرة السّخاء .\r\nو أمّا التى فى الآخرة فلا ينشر له ديوان و لا ينصب له ميزان و يعطى كتابه بيمينه و تكتب له براءة من النّار و يبيضّ وجهه و يكسى من حلل الجنة و يشفع فى مائة من أهل بيته و ينظر اللّه عزّ و جلّ اليه بالرحمة و يتّوّج من تيجان الجنّة و العاشرة يدخل الجنّة به غير حساب ؛ فطوبى لمحّبى أهل بيتى » .\r\nاين بود صورت روايت مطابق نسخ خطّى خصال كه در تصرّف راقم است .\r\n","page_name":" 137 ","page_number":137},
  {"content":"\r\n\r\nانسانيت و اعلى رتبه حكمت و سعادت ابد مىرساند و بىشك از هركتاب حكمت و هردفتر علم و معرفت حكمتش كامل‌تر است و از هرسخن كلامش فصيح و بليغ‌تر و بلندى مطالب و علوّ قدر سخنش افزون است . و اينك حديثى از آن بزرگوار راجع‌به اوصاف دوستان و شيعيانش ذكر كرده . اينجا خاتمه را پس از ترجمه حديث شريف به نصيحت جامع و حجّت بالغ آن بزرگوار ختم مىكنيم .\r\nعشرون خصلة فى محّب أهل البيت عليهم السّلام عشر منها فى الدّنيا و عشر فى الآخرة :\r\nأمّا الّتى فى الدّنيا فالزّهد فى الدّنيا و الحرص على العلم و الورع فى الدّين و الرّغبة فى العبادة و التوبة قبل الممات و النّشاط فى قيام اللّيل و اليأس عمّا فى أيدى النّاس و الحفظ لأمر اللّه و نهيه و بغض الدّنيا و السّخاء .\r\nو العشر اللّتى فى الآخرة فلا ينشر له ديوان و لا ينصب له ميزان و يعطى كتابه بيمينه و تكتب له برائة من النّار و يبيضّ وجهه و يكسى من حلل الجنّة و يشفع فى مأة من أهل بيته و ينظر اللّه تعالى إليه بالرّحمة و يتوّج بتيجان الجنّة و يدخلها به غير حساب فطوبى لمحبّى ولدى و عشيرتى و أهل بيتى .\r\nترجمه حديث : بيست خصلت نيكو براى دوستان اهل بيت پيغمبر است ده خصلت در دنيا و ده در آخرت . امّا آن ده خصلت نيكوى دنيا :\r\n1 - در دنيا زاهدند .\r\n2 - به تحصيل علم حريصند .\r\n3 - در دين پارسا و پاكدامنند .\r\n4 - به عبادت خدا مشتاقند .\r\n5 - پيش از مرگ موفّق به توبه‌اند .\r\n6 - به نماز شب و سحرخيزى با وجد و نشاطند .\r\n7 - چشم اميد به خلق ندارند تنها به خدا اميدوارند .\r\n8 - اوامر و نواهى الهى را محافظت مىكنند .\r\n9 - دنيا را دشمن دارند و ابدا حبّ دنيا در دل آنها نيست .\r\n10 - داراى خلق جود و سخاوتند . اين ده صفت لازمه دوستان و شيعيان اهل بيت\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nاطهار عليهم السّلام است در دنيا .\r\nامّا ده خصلت آخرت آنها :\r\n1 - ديوان حساب بر آنها باز نشود .\r\n2 - ميزان و حساب بر آنان بر پا نگردد .\r\n3 - كتاب نامهء عملشان را به دست راست دهند . « تا اهل بهشت باشند » .\r\n4 - و بر آنان حكم آزادى از جهنم نويسند .\r\n5 - به محشر با روى سفيد آيند كه بهشتى شناخته شوند .\r\n6 - از لباس فاخر زيباى بهشتى بر تن پوشند .\r\n7 - صد نفر از اهل بيت خود را شفاعت كنند .\r\n8 - خدا به آنها نظر لطف و رحمت كند « كه از همه بهتر و بالاتر است » .\r\n9 - در بهشت تاج پادشاهى بر سر آنان نهند .\r\n10 - بىحساب وارد بهشت شوند . پس خوشا بر احوال محبّان فرزندان و عشيره و اهل بيت من صلوات اللّه عليهم اجمعين .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\n\r\nنصيحت حضرت أمير المؤمنين عليه السّلام و ختم كتاب\r\nقال أمير المؤمنين عليه الصلاة و السّلام :\r\nيا أيّها النّاس أقبلوا النّصيحة ممّن نصحكم و تلقّوها بالطّاعة ممّن حملها إليكم و اعلموا أنّ اللّه سبحانه لم يمدح من القلوب إلّا أوعاها للحكمة و من النّاس إلّا أسرعهم إلى الحقّ إجابة و اعلموا أنّ الجهاد الأكبر جهاد النّفس فاشتغلوا بجهاد أنفسكم تسعدوا و ارفضو القيل و القال تسلموا و أكثروا ذكر اللّه تغنموا و كونوا عباد اللّه إخوانا تفوزوا لديه بالنّعيم المقيم .\r\nالا اى مردم نصحيت آنكس كه به شما « براى خدا » اندرز و پند مىدهد نيكو بشنويد و اطاعت كنيد و بدانيد كه خدا مدح نگويد « و دوست ندارد » مگر دلهائى را كه لايق‌تر براى آموختن حكمت و معرفتند و زودتر دعوت خدا را اجابت « و امر او را اطاعت » مىكنند و بدانيد كه بزرگ‌ترين جهاد ، جهاد با نفس أمّاره است . پس آماده شويد و جدّا به جهاد با نفس خود بپردازيد تا به سعادت ابد رسيد و قيل و قال را به يك سو نهيد و حرف و گفتگو را به دور ريزيد « و به كار پردازيد » تا به ساحل سلامت رسيد و خدا را بسيار ياد كنيد تا به ذكر خدا غنيمت بزرگ و لذّت ابد يابيد و اى بندگان خدا با هم برادر ايمانى باشيد « يكدل و يكرنگ با صفا با هم زندگى كنيد » تا نزد خدا در بهشت نعيم جاودانى به سعادت و فيروزى رسيد . رزقنا اللّه سبحانه تعالى بحقّ رحمته الواسعة .\r\nمحيى الدين مهدى الهى قمشه‌اى\r\n\r\n","description":"","footnote":"","page_name":" 140 ","page_number":140},
  {"content":"\r\n\r\n\r\nقصيده در ستايش سيّد الموحدين امير المؤمنين حضرت على عليه السّلام\r\n شاهد كل الجمال ايزد يكتا على است * پرتو اشراق آن پيداى ناپيدا على است\r\nمعنى فرقان ، فروغ ملك جان ، فخر جهان * شاهد ايمان ، شه امكان ، مه بطحا على است\r\nسرّ مطلق ، والى حق ، پيشواى ما خلق * كاشف اسرار قرآن ، راز « ما اوحى » على است\r\nبلبل گوياى اسرار گلستان وجود * سرّ سبحان ، شاه ايمان ، ماه « أو ادنى » على است\r\nبر همه خوبان عالم قبله‌گاه رحمت اوست * جمله پاكان جهان را سرور و مولى على است\r\nدر صف احزاب مير و بر همه امت امام * نزد خاصان « كان عهد اللّه مسئولا » على است\r\nتكيه گاه وى سرير « هل اتى » در قرب دوست * زانكه در حب خدا آن فرد بىهمتا على است\r\nبر سر از سلطان عزت يافت تاج « انما » * آرى ايمان را نگهبان در صف هيجا على است\r\nنزد دانا باطن « انا هديناه السبيل » * پيش اهل دل بهشت و كوثر و طوبى على است\r\nآدم و نوح و خليل و يونس و هود و مسيح * صالح و شيث و شعيب و موسى و عيسا على است \r\n\r\n","description":"","footnote":"","page_name":" 141 ","page_number":141},
  {"content":"\r\n\r\n نوح اول ، آدم اول ، نخستين را ز خلق * فتح ذو القرنين و « تجعل بينهم سدّا » على است\r\nسرّ خضر و موسى و درياى علم من لدن * حوت و آب زندگى زان چشمه خضرا على است\r\nقصه كهف و رقيم و سرّ سيصد سال خواب * و آن شكوه حق « ملئت منهم رعبا » على است\r\nداستان موسى و فرعون و اعجاز مسيح * كشتى نوح و خليل و آتش و دريا على است\r\nحكمت وحى و نبوت سرّ « تنزيل الكتاب » * آيت « يفجر لنا من ارض ينبوعا » على است\r\nقافله عشاق را « السابقون السابقون » * سالكان شوق را كشتى اين دريا على است\r\nدر كتاب آفرينش سوره توحيد عشق * در حساب اهل بينش « عروه الوثقى » على است\r\nبهر مشتاقان عالم مطلع « اللّه نور » * بهر فرعونان عالم آيت كبرا على است\r\nآنكه تخم معرفت در مزرع دلها فشاند * از لسان اللّه ناطق منطق گويا على است\r\nآنكه گلشن ساخت آتش را شرار عشق او * بر خليل پاك باز خوش سر و سودا على است\r\nدر لب عيسى دم جان بخش و در طور كليم * شعله « انى انا اللّه » و يد بيضا على است\r\nاز همه خاصان حق آنكس كه بنمايد بصدق * امتثال « سبحّ اسم ربّك الأعلى » على است \r\n\r\n","description":"","footnote":"","page_name":" 142 ","page_number":142},
  {"content":"\r\n\r\n در وجود اوست « آيات لقوم يعقلون » * بهترين برهان ربّ در ديده بينا على است\r\nدر عروج عشق و معراج نبوت همسفر * با همايون شاه « سبحان الذى » اسرى على است\r\nعاشقان را شاهد و مشهود حسن مطلق اوست * عارفان را قطب و قلب و نقطه اخفا على است\r\nبينوايان را نوازان بحر بىپايان جود * دردمندان را طبيب از لعل شكّرخا على است\r\nآنكه عالم را بيارايد به زيب عدل و داد * بشكند بازار جور قيصر و كسرى على است\r\nآنكه دست حق برون از آستين آرد به قهر * تا كند فرعونيان را غرقه دريا على است\r\nدر كف مهدى امام انس و جان سر جهان * پرچم « انا فتحنا » در همه دنيا على است\r\n« هل اتى » و « سلونى علم » و لا هوتى مقام * ملك دين را تا جدار « لا فتى الا » على است\r\nصاحب سرّ ولايت درگه علم نبى * باب سبطين رسول و همسر زهرا على است\r\nكشور « اليوم اكملت لكم » را شهريار * بر سرير « ما عبدتك » شاه بىهمتا على است\r\nمعنى نور على نور است قلب مرتضى * صورت زيباى عالم را بهين معنا على است\r\nآنكه در چشم جهان بينش خدا را ديد و بس * غير حق را ريخت در كام نهنگ لا على است \r\n\r\n","description":"","footnote":"","page_name":" 143 ","page_number":143},
  {"content":"\r\n\r\n آن يد اللّه صولتى كز دست قدرت بر نهاد * بر سر اولاد آدم تاج كرّمنا على است\r\nشير يزدانى كه زد در عرصه بدر و أحد * تيغ آتش بار را بر تارك اعدا على است\r\nآنكه در فوج ملك سبوح و قدوسش فكند * در صف روحانيان صد شور و صد غوغا على است\r\nآنكه سازد عشق و مشتاقى او بر حسن دوست * عارفان را فارغ از دنيا و از عقبا على است\r\nآنكه در هفت آسمان زد پرتو مهرش علم * زان فروزان گشت خورشيد و مه و جوزا على است\r\nدر ثناى شه الهى گفت يا روح القدس * شاهد كل الجمال ايزد يكتا على است « 1 » \r\n\r\n\r\n\r\n","description":"","footnote":"\r\n( 1 ) . ديوان حكيم الهى قمشه‌اى ، ص 341 .\r\n","page_name":" 144 ","page_number":144}
  ]