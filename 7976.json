[
  {"content":"\r\n\r\nايران و قضيهء ايران\r\n\r\n","description":"","footnote":"","page_name":" فهرست 1 ","page_number":1},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" فهرست 2 ","page_number":2},
  {"content":"\r\n\r\nجورج ناتانيل كرزن\r\nايران و قضيهء ايران\r\nجلد دوم\r\nمترجم\r\nغلامعلى وحيد مازندرانى\r\nتهران 1380\r\n\r\n","description":"","footnote":"","page_name":" فهرست 3 ","page_number":3},
  {"content":"\r\n\r\nكرزن ، جورج ناتانيل كرزن ، 1859 - 1925 . Curzon , George Nathaniel Curzon Ist Marquis\r\nايران و قضيه ايران / جورج ناتانيل كرزن ؛ مترجم غلامعلى وحيد مازندرانى . - تهران : شركت انتشارات علمى و فرهنگى ، 1380 .\r\n2 ج : مصور ، جدول ، نمودار .\r\n( ج . 2 ) ISBN 964 - 445 - 326 - 3 - . ( دوره ) ISBN 964 - 445 - 327 - 1\r\nفهرستنويسى بر اساس اطلاعات فيپا .\r\nعنوان اصلى : Persia and persian question\r\nچاپ قبلى : شركت انتشارات علمى و فرهنگى ، 1362 ( با فروست ) .\r\nكتابنامه به صورت زير نويس . چاپ پنجم .\r\n1 . ايران - - سير و سياحت - - قرن 13 . 2 . ايران - - سياست و حكومت - - قرن 13 . 3 . ايران - - اوضاع اقتصادى - - قرن 13 . 4 . مساله شرق ( آسياى مركزى ) . الف . وحيد مازندرانى ، غلامعلى ، 1291 - مترجم .\r\nب . شركت انتشارات علمى و فرهنگى . ج . عنوان .\r\n9 الف 4 ك / 1325 DSR\r\n074042 / 955\r\n1380\r\nكتابخانه ملى ايران 22416 - 89180 - 72 م\r\nمحل نگهدارى :\r\nايران و قضيهء ايران ( جلد دوم )\r\nنويسنده : جورج ناتانيل كرزن\r\nمترجم : غلامعلى وحيد مازندرانى\r\nچاپ اول : 1349\r\nچاپ پنجم : 1380 ؛ شمار : 1500 نسخه\r\nليتوگرافى و چاپ : شركت چاپ و نشر علمى و فرهنگى كتيبه\r\nصحافى : مهر آئين\r\nحق چاپ محفوظ است .\r\nشركت انتشارات علمى و فرهنگى\r\nاداره مركزى : خيابان افريقا ، چهار راه حقانى ( جهان كودك ) ، كوچهء كمان ، پلاك 4 ، كد پستى 15178 ؛\r\nصندوق پستى 366 - 15175 ؛ تلفن : 71 - 8774569 - ؛ فاكس : 8774572\r\nمركز پخش : شركت بازرگانى كتاب گستر ، خيابان افريقا ، بين بلوار ناهيد و گلشهر ، كوچه گلفام ، پلاك 1 ،\r\nكد پستى 19156 ؛ تلفكس : 2050326\r\nفروشگاه يك : خيابان انقلاب - روبروى در اصلى دانشگاه تهران ؛ تلفن : 6400786\r\nفروشگاه دو : خيابان انقلاب - نبش خيابان 16 آذر ؛ تلفن : 6498467\r\n\r\n","description":"","footnote":"","page_name":" فهرست 4 ","page_number":4},
  {"content":"\r\n\r\n\r\n[ جلد دوم 
  ]\r\n\r\nفهرست\r\nفصل نوزدهم : از تهران به اصفهان\r\nدر راه جنوب 1\r\nجدول ايستگاههاى پستى 2\r\nراههاى قم 2\r\n1 - جادهء كاروان‌رو قديمى 2\r\n2 - جادهء ارابه‌رو 3\r\nدرياچهء جديد 4\r\n3 - جادهء پستى 5\r\nقم 7\r\nتاريخ 8\r\nمقبره‌هاى سلطانى 10\r\nبارگاه حضرت معصومه ( ع ) 10\r\nتعميرات 11\r\nشهر 12\r\nمردم 13\r\nجادهء پستى 13\r\nكاشان 14\r\nصنايع آن 15\r\nكاشى 17\r\nاهالى 17\r\nعقرب 17\r\nقصر فين 18\r\nبند شاه عباس 19\r\nكوهرود ( قهرود ) 20\r\nجادهء اصفهان 21\r\nبرج كبوتران 22\r\nورود به شهر 24\r\nتاريخ 24\r\nشاه عباس كبير 25\r\nپايتخت صفويه 27\r\nنقشهء شهر 30\r\nميدان شاه 31\r\nنقاره‌خانه 33\r\nمسجد شيخ لطف اللّه 34\r\nمسجد شاه 35\r\nدروازهء عالىقاپو 37\r\nقصر 38\r\nچهل‌ستون 39\r\nايوان 42\r\nتختگاه 42\r\nنگارخانه 43\r\nتعريف 44\r\nعمارت‌ها و ايوان‌ها 45\r\nهشت‌بهشت 45\r\nچهارباغ 47\r\nمدرسه شاه سلطان حسين 49\r\nمسجد جمعه 50\r\nبازار 51\r\nتجارت 51\r\nواردات و صادرات 52\r\nمصنوعات 53\r\nاهالى و اخلاق آنها 53\r\nهيأت روحانى 54\r\nقشون 55\r\n\r\n","description":"","footnote":"","page_name":" فهرست 5 ","page_number":5},
  {"content":"\r\n\r\nزنده‌رود 55\r\nپل مارنون 56\r\nپل على ( الله ) وردىخان 56\r\nهزار جريب 57\r\nپل جوبى 58\r\nهفت دستگاه و آيينه‌خانه 58\r\nپل خواجو 60\r\nپل شهرستان 63\r\nجلفا 63\r\nتاريخ 64\r\nجماعت ارامنه 66\r\nكليسا 67\r\nقبرستان 68\r\nارامنهء متحد 70\r\nهيأت اعزامى كليساى انگلستان 70\r\nكلنى اروپائى 71\r\nمنارجنبان 72\r\nآثار و خرابه‌ها 74\r\nفصل بيستم : از اصفهان به شيراز\r\nجادهء پستى 76\r\nمهيار 78\r\nقمشه 78\r\nميدان جنگ 1835 م 79\r\nمقصود بيك 80\r\nفارس 81\r\nيزدخواست 83\r\nنماى خارجى 84\r\nوضع داخلى 85\r\nجادهء اضافى 86\r\nآباده 86\r\nده‌بيد 87\r\nمرغاب 88\r\nخرابه‌هاى پاسارگاد 89\r\n1 - سكو 89\r\n2 - برج - آتشگاه نيست 90\r\n3 - ستون حاوى كتيبه 91\r\n4 - ستون و نيم‌ستون 92\r\n5 - تصوير منتسب به كوروش 92\r\n6 - مسجد مادر سليمان 93\r\nمقبره 95\r\nروايت ايرانيان 96\r\nاولين تطبيق آن با قبر كوروش 97\r\nنويسندگان كلاسيك 98\r\nموارد تشابه 102\r\nموارد اختلاف 103\r\nاصليت پاسارگاد 105\r\nنظريات مخالف 107\r\nدارابگرد 109\r\nنتيجه 109\r\nورود به تخت جمشيد 110\r\nبند امير 112\r\nورود به شيراز 113\r\nتنگهء اللّه اكبر 113\r\nمنظرهء شهر 116\r\nتاريخ 116\r\nارگ 121\r\nقصر قديمى 122\r\nبازار و كسب و تجارت 122\r\nشراب شيراز 123\r\nساير مصنوعات 124\r\nمسجد و مدرسه 124\r\nمردم و زندگى 126\r\nباغ‌ها 127\r\nباغ تخت 127\r\nباغ نو 128\r\nباغ جهان‌نما 128\r\nباغ دلگشا 129\r\nسعدى و حافظ 129\r\nآرامگاه سعدى 130\r\nقصر و چاه‌ها 131\r\nآرامگاه حافظ 132\r\nقبر دراويش 134\r\nولايت‌دوستى اهالى 134\r\nشوراب‌ها 135\r\nايلات فارس ، قشقائىها 136\r\nتشكيلات آنها 137\r\nوضع وارفتهء فعلى 137\r\n\r\n","description":"","footnote":"","page_name":" فهرست 6 ","page_number":6},
  {"content":"\r\n\r\nايلات فارس و لارستان 139\r\nفصل بيست و يكم : تخت جمشيد و ويرانه‌هاى ديگر\r\nآثار دوره‌هاى هخامنشى و ساسانى 140\r\nآثار دورهء ساسانى 141\r\n1 - كتيبه‌هاى حاجىآباد 141\r\n2 - حجارىهاى نقش رستم 142\r\nلوحهء اول - بهرام و ملكه 144\r\nلوحه‌هاى دوم و سوم - نبردهاى سواره 145\r\nلوحه چهارم - شاپور و بهرام 147\r\nلوحه پنجم - جنگ سواره 149\r\nلوحه ششم - بهرام دوم و درباريان 151\r\nلوحه هفتم - هرمزد و اردشير 152\r\n3 - حجارىهاى نقش رجب 154\r\nلوحه اول - هرمزد و اردشير 154\r\nلوحه دوم - هرمزد و اردشير 155\r\nلوحه سوم - شاپور و گارد شاهى 156\r\nانتقاد 157\r\nكتيبه‌هاى ساسانى در تخت جمشيد 158\r\nآثار هخامنشى 158\r\nجهانگردان سابق 159\r\nالفباى ميخى 160\r\nتصاوير ممتاز 161\r\nنام واقعى 162\r\nتاريخ استخر و تخت جمشيد 162\r\n1 - خرابه‌هاى استخر 165\r\nسه‌گنبدان 167\r\n2 - مقبره‌هاى پادشاهان در نقش رستم 168\r\nعلايم خارجى 169\r\nوضع داخلى 170\r\nمقبرهء اولى 171\r\nمقبرهء داريوش 171\r\nمقبره‌هاى سوم و چهارم 173\r\nنمونهء مصرى 174\r\nشرح و آئين زردشتى 175\r\nمىگويند آتشگاه بود 176\r\nغرض از ساختمان آن چه بوده است ؟ 178\r\nآتشكده 180\r\n3 - خرابه‌هائى كه در جلگه مانده است 181\r\n4 - تخت جمشيد 182\r\nچگونگى ورود 183\r\nايوان 183\r\nبا چه ساخته‌اند 186\r\nدورنما 187\r\nپلكان بزرگ 188\r\nرواق خشيارشا 190\r\nكتيبهء خشيارشا 190\r\nيادگارىهاى سفر 192\r\nتالار مركزى 193\r\nدروازهء دومى 194\r\nآب‌انبار 196\r\nكاخ خشيارشا - پلكان 196\r\nحجارىها 197\r\nمراسم در نوروز 199\r\nستون‌ها 200\r\nاندازه و ابعاد 202\r\nمسئلهء ديوارها 202\r\nسقف 204\r\nكاخ داريوش 205\r\nمدخل جناحى 206\r\nتالار مركزى 206\r\nكتيبه‌ها 208\r\nپلكان جنوبى 210\r\nنوع بنا 210\r\nمسئلهء ديوارها 211\r\nكاخ اردشير سوم 212\r\nكاخ خشيارشا 213\r\nتپهء بزرگ 215\r\nبناى جنوب شرقى 215\r\nبناى مركزى 216\r\nتالار صدستون 217\r\nحجارىها 218\r\n\r\n","description":"","footnote":"","page_name":" فهرست 7 ","page_number":7},
  {"content":"\r\n\r\nطرح بنا 220\r\nدروازهء پروپيلا 221\r\nآيا بوسيلهء اسكندر دچار حريق گرديده ؟ 222\r\nراه‌هاى زيرزمينى 222\r\nكار ناتمام 224\r\nمقبره‌هاى شاهى 224\r\nمقبرهء شمالى 225\r\nمقبره‌هاى ميانى و جنوبى 226\r\nتخت جمشيد واقعى 227\r\nشك و ترديد استولزه 228\r\nپاسخ 230\r\nسرگذشت ويرانى آن 231\r\nانتقادى هنرى 232\r\nتاريخ سررشته‌اى در جهان هنر 232\r\nنفوذ آشور 234\r\nليقيه و يونيه 235\r\nمصر 236\r\nيونان 237\r\nاثر اصالت 238\r\nزمينهء محدود 240\r\nنتيجه 241\r\nفصل بيست و دوم : از شيراز به بوشهر\r\nشيب نردبانى كوهستانى 243\r\nخان زينيان 245\r\nدشت ارزن 246\r\nجانوران 247\r\nدرياچه 248\r\nكتل پيرزن 248\r\nكتل دختر 250\r\nباديه‌نشين‌ها 251\r\nتخت تيمور 252\r\nكازرون 252\r\nديدارى از ويرانه‌هاى شهر شاپور 254\r\nسفرى سواره تا شاپور 255\r\nشهر ساسانى 256\r\nويرانه‌هاى فعلى 258\r\nارگ 258\r\nنقوش برجسته 258\r\nلوحهء اول شاپور - والرين 259\r\nلوحهء دوم شاپور - والرين و سيرياديس 259\r\nساحل مقابل و آب‌رو 261\r\nصحنهء سوم - خلعت گرفتن سيرياديس 262\r\nلوحهء چهارم - اسيران 264\r\nلوحهء پنجم - هرمزد و نرسى 266\r\nلوحهء ششم - پيروزى خسرو 268\r\nارزش هنرى 269\r\nغار و مجسمهء شاپور 270\r\nانشعاب‌هاى داخلى 271\r\nكمريج 272\r\nكتل كمريج 272\r\nجلگهء خشت 274\r\nكتل ملو يا ملعون 274\r\nرودخانهء دالكى 275\r\nدالكى 276\r\nبرازجان 277\r\nراه اجتناب از كتل‌ها 278\r\nخوشاب 280\r\nشيف 280\r\nبوشهر 282\r\nاهالى و فرمانروايان 283\r\nشهر 285\r\nهوا و آب 286\r\nريشهر 287\r\nنفوذ بريتانيا 288\r\nفصل بيست و سوم : ايالت‌هاى شرقى و جنوب شرقى\r\nشهادت نقشه 289\r\nشهرها و صحراها 290\r\nيزد و كرمان 290\r\nتاريخ يزد 290\r\nاندازه و تركيب شهر 292\r\nزردشتيان 293\r\nيزد بازار بزرگ تجارت 294\r\nعايدات و حكومت 296\r\nتاريخ كرمان 296\r\n\r\n","description":"","footnote":"","page_name":" فهرست 8 ","page_number":8},
  {"content":"\r\n\r\nشهر نو 297\r\nتجارت 298\r\nعايدات و حكومت 299\r\nصحراهاى كبير 299\r\nدشت كوير 300\r\nچگونه بوجود آمده 301\r\nانواع كويرها 302\r\nجهانگردانى كه به كوير رفته‌اند 302\r\nدشت لوت 305\r\nبم 307\r\nبلوچستان ايران 308\r\nشرح جهانگردان 309\r\nداستان مداخلهء ايران 310\r\nهيأت مرزى سال 1870 311\r\nتصرفات تدريجى ايرانيان 313\r\nسرزمين و مردم 314\r\nدهات و زراعت 316\r\nمكران 317\r\nجلگهء بلوچ 318\r\nسرحد 318\r\nديزك 319\r\nسرباز 320\r\nبمپور 320\r\nباشگرد 320\r\nفصل بيست و چهارم : ولايات جنوبى\r\nزندگى صحرانشينى 322\r\nعناصر بيگانه 323\r\nايلات ايران 323\r\nتركها 324\r\nعربها و كردها 324\r\nصفات مميزهء كلى 325\r\nسياست ايران 326\r\nولايت لرستان 327\r\nاصل و تبار لرها 328\r\nتعداد آنها 329\r\nفيلىها 330\r\nپيشكوه 330\r\nخرم‌آباد 331\r\nپشتكوه 332\r\nتاريخ 334\r\nجهانگردان انگليسى 336\r\nحسينقلى خان والى پشتكوه 336\r\nكوهها و رودخانه‌ها 339\r\nصفات و زندگى آنها 340\r\nبختيارىها 341\r\nسرزمين آنها 342\r\nتاريخ ايشان 348\r\nچهارلنگ 351\r\nمحمد تقى خان 352\r\nهفت‌لنگ 358\r\nمناصب سه‌گانه 359\r\nصفات و احساسات حضرات سه‌گانه 359\r\nفهرست تيره‌ها 360\r\nمقبره‌هاى زمستانى و تابستانى 362\r\nزندگى و عادات بختيارى 364\r\nقيافه و لباس 366\r\nصفات نظامى 366\r\nدزها 368\r\nبروجرد 370\r\nدزفول 370\r\nصابىها 372\r\nويرانه‌هاى باستان 374\r\nشوشان 374\r\nلفتوس و ديولافوا 376\r\nتپه‌هاى شوش 377\r\nاكتشافات ديولافوا 377\r\nمال امير 379\r\nسوزان ( شوش ) 380\r\nآثار ديگر 381\r\nرودخانهء كارون 381\r\nكاركونان 383\r\nلرها كوه‌كيلويه 385\r\nلرها ممسنى 387\r\nخوزستان 389\r\nعناصر عرب 390\r\nعربهاى كعب 391\r\nمحيسن 395\r\n\r\n","description":"","footnote":"","page_name":" فهرست 9 ","page_number":9},
  {"content":"\r\n\r\nشيخ مزعل خان 395\r\nسياست ايران 397\r\nعادات اعراب 398\r\nطايفهء منتفخ 399\r\nخلاصه 400\r\nفصل بيست و پنجم : رودخانهء كارون\r\nحوزهء كارون 401\r\nرودخانهء كارون 402\r\nمجراهاى قديمى 402\r\nمذاكرات نخستين 403\r\nاقدام شركت لينچ 404\r\nشط العرب 405\r\nاستحكامات عثمانى در فاو 406\r\nايستگاه تلگراف 408\r\nكانال حفار 408\r\nشيرين‌كارى عثمانىها 409\r\nپياده شدن از كشتى 409\r\nمحمره ( خرمشهر ) 410\r\nكارگزار ايرانى 413\r\nمجراى بهمنشير 414\r\nچشم‌انداز 415\r\nكوركارون 416\r\nكانال گبان ( قبان ) 416\r\nاقامتگاههاى كنار رودخانه 417\r\nحيوانات شكارى 419\r\nاهواز 419\r\nشرشره‌ها ( آبشارها ) 420\r\nبند بزرگ 421\r\nآبشار عمده 422\r\nآبشار آخرى 423\r\nكانال يا تراموا 424\r\nاهواز يا اگىنيز 425\r\nجنگ 1857 426\r\nبندر ناصرى 427\r\nآشنايى با سركار ميرزا 428\r\nسبك تزوير آميزاو 428\r\nمهمان‌هاى ممتاز او 429\r\nميرزا بعد از استراحتى شبانه 430\r\nافرادى برجسته 431\r\nسوزا ( شوش ) 431\r\nكارون در بالاى اهواز 432\r\nويس يا اويس 432\r\nرودخانهء شاپور يا شاوور 433\r\nنقطهء تلاقى 434\r\nبند قير 434\r\nالتقاى سه رودخانه 435\r\nآب دز 435\r\nآب شطيط 436\r\nآب گرگر 436\r\nشبى در بند قير 437\r\nراههاى شوشتر 438\r\nجزيره 438\r\nطلوع آفتاب 439\r\nحوالى شوشتر 440\r\nتاريخ 441\r\nجمعيت 442\r\nخصايص جديد 443\r\nسردابها 443\r\nتجارت و صنعت 444\r\nنظريهء ليارد و سلبى دربارهء مردم آنجا 445\r\nاخلاق جديد 445\r\nچهره و لباس 446\r\nوضع و موقع شهر 447\r\nكارهاى آبيارى 448\r\n1 - مجراى آب گرگر 449\r\nبنده‌ها و آسيابها 449\r\n2 - آب شطيط 451\r\nبند و پل والرين 451\r\nقسمت شكستهء آن 452\r\n3 - نهر مينو 454\r\nروايت راجع به والرين 455\r\nتوضيحاتى راجع به كار آبيارى روزگار قديم 456\r\nساختمان مجراى گرگر 456\r\nبناى بند بزرگ 457\r\nارگ 458\r\nنظام السلطنه 460\r\n\r\n","description":"","footnote":"","page_name":" فهرست 10 ","page_number":10},
  {"content":"\r\n\r\nقورخانه 460\r\nآداب 461\r\nپايين آمدن از نهر گرگر 461\r\nباز موضوع ميرزا 462\r\nضديت با كشتىرانى كمپانى انگليس 462\r\nوضع آينده در سال 1889 463\r\nپيشرفت‌هاى بعدى 463\r\nاقدامات عمومى 464\r\nاقدامات ايرانيان 465\r\nسهم و نصيب انگلستان 466\r\nفصل بيست و ششم : بحريه\r\nواهمهء ايرانيان از اروپا 468\r\nخيالات عالى دريائى نادر شاه 471\r\n1 - در بحر خزر 471\r\n2 - خليج فارس 473\r\nكريم خان زند 473\r\nعهدنامه‌هاى انگلستان و تركمن‌چاى 473\r\nاشغال كردن آشوراده 474\r\nكشتى همايونى 475\r\nخليج‌فارس 475\r\nپرسپوليس 475\r\nشوش ( سوزا ) 477\r\nفصل بيست و هفتم : خليج فارس\r\nوضع تاريخى ممتاز خليج 478\r\nشرحى اجمالى دربارهء سواحل شمالى 480\r\nكرانه‌هاى جنوبى 480\r\nبندر معشور ( ماه شهر ) و هنديان 481\r\nفرماندارى ايران 482\r\nبندر ديلم 483\r\nبندر ريگ 484\r\nبوشهر 484\r\nمنظرهء ساحل 485\r\nجزيره خارك 485\r\nدشتستان و كنگان 488\r\nجنبهء تاريخى اين منطقه 489\r\nلنگه 490\r\nكرجى بومى 490\r\nتجارت 491\r\nشهر و جمعيت آن 492\r\nجزيره قشم 493\r\nقرارگاه نظامى انگليس 494\r\nداستان عنصرى ماجراجو 496\r\nجزيره هنگام 496\r\nهرمز و بندرعباس 497\r\nتاريخ هرمز 497\r\nتفوق پرتغالىها 498\r\nوضع نامساعد طبيعى آن 499\r\nشهرى با شكوه فراوان 500\r\nبازرگانان انگليسى 501\r\nقطع رابطه بين پرتغال و ايران 502\r\nپيمان‌شكنى ايرانيها 504\r\nانتقال به بندرعباس 505\r\nهوا 506\r\nاز ميان رفتن دستگاه بندرعباس 507\r\nانتقال به بوشهر 507\r\nدعاوى مسقط 508\r\nتجديد اقتدار ايران 509\r\nبندرعباس جديد 510\r\nتجارت 511\r\nميناب 513\r\nجاسك 513\r\nتلگراف هند و اروپ 514\r\nايستگاه نظامى حكومت هند 514\r\nجاسك جديد 515\r\nكرانهء مكران 516\r\nگوادر 517\r\nمنظره ساحل 518\r\nتاريخ 518\r\nنظارت 519\r\nتاريخ عمان 520\r\nخاندان حكمران 522\r\nسيد سعيد 523\r\nمسقط و زنگبار 524\r\nشهر مسقط 526\r\nبرج و بناها 527\r\nدورنما 528\r\n\r\n","description":"","footnote":"","page_name":" فهرست 11 ","page_number":11},
  {"content":"\r\n\r\nاقليم 529\r\nشهر و اهالى 530\r\nنمايندگيهاى خارجى 530\r\nتجارت 531\r\nمدعى قديم 532\r\nدلاوران عرب 534\r\nرأس مسندم 534\r\nدست‌اندازى انگلستان 536\r\nطوايف دزدان بحرى 537\r\nاختلافات و عهود 538\r\nشيوخ ساحل خليج 540\r\nقطر 540\r\nدعاوى عثمانى 542\r\nجزاير بحرين 543\r\nصيد مرواريد 544\r\nترتيب صيد 545\r\nمحصول 545\r\nتاريخ 546\r\nوهابىها 548\r\nمحمد بن رشيد 550\r\nكويت ياقرين 551\r\nفاو ( فو ) 553\r\nاثرات حمايت انگلستان 553\r\nمقايسه با ادعاى روس 554\r\nاقليم خليج 555\r\nكشتىرانى تجارتى 556\r\nكشتى بخارى خليج‌فارس 557\r\nفصل بيست و هشتم : درآمد منابع و مصنوعات\r\nارقام ايرانى 559\r\nطبقه‌بندى عوايد 560\r\nالف - ماليات يا درآمد ثابت 560\r\n1 - وضع ماليات 560\r\nماليات زمين 560\r\nنحوه پرداخت 562\r\nماليات احشام 563\r\nباج‌سبيل ايلياتى 564\r\n2 - عايدات املاك شاهى 565\r\n3 - گمرك 565\r\nسوءاستفاده 566\r\n4 - اجاره‌بها و كرايه‌ها 568\r\nب - عايدات نامرتب 569\r\n1 - مصادره‌هاى عمومى 569\r\n2 - پيشكشىهاى نوروزى 570\r\n3 - پيشكشىهاى فوق‌العاده 571\r\nتنزل پول رايج 571\r\nمازاد 571\r\nمستمرىها 576\r\nمعايب ترتيب مالياتى فعلى 577\r\nضرورت ارزيابى جديد 578\r\nمحاسبات عمومى 579\r\nماليات جديد 579\r\nاصلاح گمركى 580\r\nنظريهء ايرانى درباره امور مالى 580\r\nنحوهء ملك‌دارى در ايران 582\r\n1 - املاك سلطنتى 582\r\n2 - تيول‌ها 583\r\n3 - موقوفات 583\r\n4 - املاك خصوصى 583\r\nجمعيت 585\r\nنظريه روسها 589\r\nمحصولات و مصنوعات 590\r\nغلات 591\r\nقند و شكر 592\r\nپنبه 592\r\nابريشم 593\r\nتنباكو 593\r\nترياك 595\r\nطرز كاشت 596\r\nگياه‌هاى طبى 597\r\nگياه‌هاى مولد رنگ 597\r\nگز يا ترنجبين 598\r\nچوب 599\r\nگل و باغ 600\r\nميوه 601\r\nتاك 601\r\nشراب ايرانى و ميگساران 602\r\nشراب سازى درحال‌حاضر 603\r\n\r\n","description":"","footnote":"","page_name":" فهرست 12 ","page_number":12},
  {"content":"\r\n\r\nمشروبات الكلى 605\r\nچهارپايان : اسب‌ها 605\r\nقاطر 606\r\nشتر 606\r\nصيد ماهى 607\r\nچرم 607\r\nپشم 607\r\nمنابع معدنى 608\r\nتاريخ 608\r\nاستخراج جديد 610\r\nشركت معادن ايران 611\r\nمناطق معدنى 612\r\n1 - آذربايجان 612\r\n2 - كوه‌هاى البرز 614\r\n3 - خراسان 615\r\n4 - كرمان 616\r\n5 - نواحى مركزى 617\r\n6 - حدود ساحلى خليج فارس 618\r\nموميائى 620\r\nنمك سنگى و گل اخرا 620\r\nساير منابع معدنى 621\r\nآينده معادن در ايران 621\r\nمصنوعات 622\r\nفرش 623\r\nشال - قلمكار - مخمل و گلدوزى 625\r\nمحصولات هنرى 626\r\nخلاصه 627\r\nفصل بيست و نهم : بازرگانى و تجارت\r\nرشته تاريخ 629\r\nايران سرزمين رابط 630\r\nاقوام تاجر 630\r\nتفوق پرتغالىها 632\r\nاقدام انگليسىها 633\r\nكمپانى مسكوى و ايران 634\r\nهيئت‌هاى اعزامى تجارتى 635\r\nعلت‌هاى شكست 639\r\nاجازه به سر . انتونى شرلى 640\r\nسر . جان مريك 641\r\nجيلز هوبز 642\r\nبلند پروازى فرانسوىها 642\r\nسفارت هلشتاين 642\r\nپطر كبير و كمپانى روس 643\r\nجان التون و يوناس هانواى 645\r\nدست كشيدن از كار 646\r\nترازنامه 648\r\nعلت‌هاى شكست 648\r\nكمپانى عثمانى و شرق نزديك 649\r\nكمپانى هند شرقى 650\r\nنخستين دادوستدها با خليج فارس 651\r\nفرانسوىها 653\r\nروسها 654\r\nهلنديها 655\r\nبخت و طالع انگليسىها 656\r\nتغيير صحنه كار 660\r\nتفوق روسيه در شمال 661\r\nنفوذ انگليس در جنوب 663\r\nمنطقه ميانه 664\r\nجمع صادرات ايران 664\r\nنوع واردات 666\r\nمنابع اجناس خارجى 667\r\nارزش جمع واردات 667\r\nميزان برآورد مطابق عوايد گمرك 668\r\nشريان‌هاى تجارتى ايران 671\r\nمنطقهء شمالى غربى 671\r\n1 - خط طرابوزان و تبريز 671\r\n2 - خط تفليس - تبريز 672\r\n3 - خط آستارا - تبريز 674\r\n4 - خط اسكندريه - تبريز 674\r\n5 - خط رشت - تهران 676\r\n6 - خط مشهدسر - تهران 676\r\n7 - بندر گز - استراباد 677\r\n8 - خط عشق‌آباد - مشهد 677\r\n9 - مشهد به خيوه و بخارا 678\r\n10 - مشهد به افغانستان 679\r\n11 - راه ترانزيتى افغانستان از هندوستان 679\r\n12 - خط بندرعباس ، كرمان ،\r\n\r\n","description":"","footnote":"","page_name":" فهرست 13 ","page_number":13},
  {"content":"\r\n\r\nيزد و مشهد 680\r\n13 - خط لنگه - لارستان 680\r\n14 - خط بوشهر - شيراز - اصفهان 680\r\n15 - خط محمره ، شوشتر ، بروجرد 683\r\n16 - خط بغداد ، كرمانشاه 685\r\n17 - خط بغداد و كردستان ايران 688\r\nخلاصه 689\r\nمقدار تجارت ايران و هند و انگليس 690\r\nمقدار تجارت ايران و روسيه 691\r\nموانعى كه در كار تجار بيگانه است 692\r\nآينده 694\r\nفصل سىام : سياست انگليس و روس در ايران\r\nسياست خارجى ايران و افغانستان 695\r\nعثمانى 697\r\nروسيه و انگلستان 698\r\nپيش‌آمدى بر گفتار سياست دو رقيب 699\r\nربودن خاك ايران از طرف روسيه 700\r\nتفوق در حوزه شمال و شمال غربى 701\r\nوضع كار در شمال شرقى 702\r\nفتح تركمنستان 703\r\nاثر خط آهن ناحيه ماوراء بحر خزر 704\r\nخلاصه وضع روسيه 705\r\nنقشه‌هاى تجاوز 706\r\nبرگه‌اى از روزنامه نووورميا 708\r\nخدمات روسيه نسبت به ايران 710\r\nتأييد رسمى 710\r\nچشم‌داشتى بر خليج فارس 711\r\nتاكتيك آنها 712\r\nعقيده سابق ايرانيان 714\r\nرويهء روسيه درقبال اصلاحات داخلى 714\r\nوسعت‌طلبى ارضى دليل ندارد 716\r\nنقشه‌هايى راجع به خليج فارس 718\r\nناتوانى ايران 719\r\nعلاقهء انگليس در كار ايران 719\r\nنفع تجارتى 720\r\nاز لحاظ امپراتورى 720\r\nتاريخ روابط ايران و انگلستان 721\r\nتقسيم چهارگانه 723\r\nخطوط تلگرافى هند و اروپ 724\r\n1 - خط عثمانى 724\r\n2 - خط ايران 725\r\n3 - خط روسيه 727\r\n4 - خط جديد هند و اروپ 727\r\n5 - كابل‌هاى زيردريائى 728\r\nبخش هند و ايران 729\r\nاعضاء و چگونگى كار 729\r\nتأثير آن در ايران 731\r\nپيشنهاد استخدام ماموران تلگراف 734\r\nآنچه سياستمدار و بازرگانان برعهده دارند 736\r\nسياست بريتانيا 737\r\nبرترى بريتانيا در مركز و جنوب 739\r\nنفوذ انگليس در تهران 739\r\nنفوذ روسيه 741\r\nوضع انگلستان در جنوب 742\r\nمسئلهء دستگاه سفارت 743\r\nموانع اصلاحات 746\r\nآثار اميدوارى 749\r\nترقياتى كه تاكنون حاصل شده است 751\r\nجانشين 752\r\nسيرت ايرانى 752\r\nشتاب باتأنى 753\r\nفهرست نامهاى كسان 757\r\nفهرست نام جايها 773\r\nفهرست قبايل و مذاهب ، اديان و سلسله‌ها 797\r\nفهرست كتب و روزنامه و نشريات 804\r\n\r\n","description":"","footnote":"","page_name":" فهرست 14 ","page_number":14},
  {"content":"\r\n\r\n\r\nفصل نوزدهم از تهران به اصفهان\r\n\r\nدر راه جنوب\r\nبعد از چند هفته زندگانى قرين خوشى در تهران كه مشمول لطف و مهمان‌نوازى سفارت بريتانيا بودم و اقامت در محيط دلچسبى كه غالبا با هيجانات سياسى پايتخت توأم بود باز سروكارم ناگزير با چاپارخانه و اسب پستى افتاد و راه طولانى بيش از 800 ميل سفر دور و درازم تا خليج فارس آغاز شد . اما شرط مروت اين است كه با وجود اتهام و ملامتى كه به دستگاه چاپار و حيوان وسيلهء مسافرت آن نسبت داده‌اند خاطرنشان سازم كه در خط سير از تهران تا شيراز كه پررفت‌وآمدترين راههاى ايران است هم چاپارخانه‌ها از آنچه در ديگر نقاط اين كشور است وضع بهترى دارد و هم اسب‌ها چالاك‌ترند .\r\nبه‌جاى اسبان وامانده و جاده‌هاى ناهموار كه از خصايص عمدهء مسافرتم از مشهد تا تهران بود ، اين راه بواسطهء وجود كوه‌هائى كه سهل‌العبورتر است و امكان برخورد و صحبت با اروپائيان كه در تلگرافخانه‌هاى بين راه در فواصل 60 تا 70 ميل مستقر بوده‌اند و همچنين در پيش داشتن شهرهائى بزرگ با شهرتى جهانى كه در يكى استراحت كافى و در ديگرى اقامتى طولانى مقدورم بود سفر جنوبىام عارى از نگرانى و دغدغه‌اى شد كه معمولا فكر مسافر را آشفته مىسازد .\r\nدر عمل هم ديده مىشود كه اين جاده نه فقط فاقد وسيلهء آسايش نيست بلكه حسن و مزيتى هم دارد . از لحاظ تتبع و تحقيق راجع به ايران مطالب بكر\r\n\r\n","description":"","footnote":"","page_name":" 1 ","page_number":15},
  {"content":"\r\n\r\nو نابى در اين خط سير نيست و همان راهى است كه تقريبا همهء جهانگردان كه از سمت جنوب به ايران وارد شده و يا از آن عبور كرده‌اند طى نموده و غالبا تعريف‌هايى دربارهء آن نوشته‌اند . من در اينجا به شرح وافى و كافى فقط آنچه درحال‌حاضر هست مىپردازم و در باب شهرهاى بزرگ و تاريخى نيز بيش از مسافران دوره‌هاى پيش حق مطلب را ادا خواهم كرد .\r\n\r\nجدول ايستگاه‌هاى پستى\r\nدر قسمت اول اين جاده يعنى از تهران تا اصفهان جدول ذيل نمودار مراكز پستى و مسافت‌هاست :\r\nنام ايستگاه / مسافت به فرسخ\r\nتهران با ارتفاع 3800 پا « + » / -\r\nرباط كريم / 7\r\nپيك / 6\r\nكوشك بهرام / 4\r\nرحمت‌آباد / 6\r\nقم با 3100 پا ارتفاع « + » / 4\r\nپاستگان / 4\r\nسن‌سن / 7\r\nكاشان با 3200 پا ارتفاع / 6\r\nنام ايستگاه / مسافت به فرسخ\r\nكوهرود ( قهرود ) با 7250 پا ارتفاع / 7\r\nبيدشك ( سه « + » ) جه / 6\r\nمورچه‌خورت / 6\r\nگز / 6\r\nاصفهان « + » با 5300 پا ارتفاع / 3\r\nجلفا / 1\r\nجمع : 73 فرسخ يا 285 ميل\r\n\r\nراههاى قم :\r\nبين تهران و قم كه تقريبا صد ميل است سه جاده هست و تا اين اواخر هر سه ، محل رفت‌وآمد بوده است و بين آنها رقابتى است كه خاص محيط ايرانى است .\r\n\r\n1 - جادهء كاروان‌رو قديمى\r\nاول جادهء كاروانى قديمى است كه تا ده پانزده سال پيش هرمسافرى طى كرده است و نويسندگان متعددى شرح آن را\r\n\r\n\r\n","description":"","footnote":"\r\n( + ) علامت ايستگاه تلگراف .\r\n","page_name":" 2 ","page_number":16},
  {"content":"\r\n\r\nنوشته‌اند . اين راه از دروازهء شاه عبد العظيم شروع مىشود و پس از عبور از كنار بارگاه مزبور به ده كنارگرد مىرسد و بعد از آنجا به يك رشته دره‌هاى خالى و ملال‌انگيز به نام درهء ملك الموت منتهى مىگردد و از آن جهت به اين اسم خوانده مىشود كه به رسم خرافاتى ايرانى آن نقطه محل اجنه و غولها است .\r\nاين دره كه به‌هيچ‌وجه تفاوتى با نظاير آن در ساير نقاط ايران ندارد و به‌مراتب هم از بسيارى از آنها سهل‌تر و كمتر زننده است از چند جهت نظر اروپائيان را جلب كرده است چون در حينى كه كرپوتر شاعرمآب آن را درهء خاكى خواب‌آورى ذكر نموده ، سرجان ملكم كه دست‌كم اين‌بار عنان اختيار كلام را از دست داده است آنجا را داراى مهيب‌ترين كتل‌ها و دره‌هائى شمرده است كه در عمر خود ديده بوده است .\r\nپس از ترك اين ناحيهء كوهستانى جاده به سمت حوض سلطان پائين مىرود . در آنجا آب‌انبارى بود كه از چندين قنات حدود شمالى كوير آب مىگرفته است . اين كوير يا نمك‌زارها را عموما انتهاى غربى دشت كوير ايران شمالى محسوب مىدارند كه از سمت مشرق به درياى نمك ( كه فقط در سال جارى كشف شده است ) ارتباط مىيابد . اهالى محل معتقدند كه آنجا سابقا دريا بوده و هنگام تولد نبى [ اسلام 
  ] خشك شده است . بعد از عبور از كوير كه بالغ بر دو ميل عرض دارد جاده از رودخانهء قره‌چاى بوسيلهء پل دلاك طى مىشود و آن پلى سنگى است كه ازقرارمعلوم دلاك سرشناسى ساخته يا تعمير كرده است . مىگويند شايد اين دلاك در دستگاه شاه عباس خدمت مىنموده است سپس جاده به شهر قم مىرسد .\r\n\r\n2 - جادهء ارّابه‌رو\r\nراه ديگر كه سيم‌هاى تلگراف هند و اروپا در كنار آن نصب شده است همان جاده‌ايست كه پدر امين السلطان فعلى در سال 1883 - 1884 ساخته و قصد اصلى هم اين بوده است كه از تليكا و تارانتاس « 1 » براى مسافرت زوار استفاده بشود و براى آسايش اين جماعت كاروانسراهائى با سردرهاى\r\n\r\n\r\n","description":"","footnote":"\r\n( 1 ) - وسايل نقليه كه با اسب كشيده مىشود و بيشتر در روسيه متداول بوده است .\r\n","page_name":" 3 ","page_number":17},
  {"content":"\r\n\r\nكاشى در علىآباد و منظريه و قم ساخته‌اند . فواصل اين نقاط به شرح ذيل است :\r\nاز تهران به حسين‌آباد شش فرسخ ، علىآباد هشت فرسخ ، منظريه پنج فرسخ ، قم شش فرسخ ، جمعا بيست و پنج فرسخ . كار اين جاده لنگ شده است و يا لااقل از ابتدا درست نگاهدارى نشده بوده است ، ولى چون اين خط را شركت جديد عهده‌دار تلگراف تهران - بروجرد - شوشتر از امين السلطان خريده است بعيد نيست به زودى مرتب و مورد استفاده واقع گردد .\r\n\r\nدرياچهء جديد\r\nاكنون به قسمت جالب توجه داستان مىرسيم . به زودى پس از خاتمهء ساختمان اين جادهء جديد در كويرى كه نامش را ياد كرده‌ام و جادهء قديمى كاروان‌رو از ميان آن مىگذرد درياچهء شور بسيار وسيعى پيدا شده است .\r\nاين موضوع به‌قدرى توليد هيجان نموده و جالب‌توجه واقع شده بود كه شاه نيز از آنجا ديدن نمود ، و تعريف اين درياچه به قلم همايونى در روزنامهء ايران شماره‌هاى 10 و 19 مه سال 1888 درج شده و ژنرال شيندلر آن را ترجمه كرده و با ضميمه كردن نقشه‌اى در نشريهء انجمن جغرافيائى پادشاهى منتشر گرديد .\r\nاعليحضرت بىتأمل وجود درياچه را به آبى كه در كوير مانند چشمه‌هاى زيرزمينى جوشان است نسبت داده‌اند ، ولى بايد دو شرح ديگرى را كه در اين باب رايج است ذكر نمود .\r\nبنابر روايت ، سدى در قره‌چاى پائين پل دلاك در سال 1883 شكست و آب به زمين‌هاى گود كوير سرازير شد و بنابر قول ديگر كه بيشتر احتمال صحت دارد سد بخودىخود نشكسته است ، بلكه بوسيلهء امين السلطان يا عمال او عمدا خراب شده است تا راه كاروان‌رو قديمى را آب فراگيرد و وسايل نقليه ناگزير شوند كه از راه جديد رفت‌وآمد و در كاروانسراهاى نو توقف نمايند .\r\nبهرحال درياچه‌اى هست كه حالا دو رودخانه يكى قره‌چاى از ساوه و ديگرى رود اناربار كه گاهى اشتباها آب خونسار و جربادگان ناميده مىشود از راه قم به آن مىريزد و حدس اين است كه اين درياچه از بين نخواهد رفت .\r\n\r\n","description":"","footnote":"","page_name":" 4 ","page_number":18},
  {"content":"\r\n\r\n\r\n3 - جادهء پستى\r\nبعد از آنكه امين السلطان جادهء كاروان‌رو قديمى را با موفقيت از كار انداخت ناگزير شد كه از عهدهء مقامات پستى و سرويس چاپار برآيد و مىگويند كه بواسطهء اختلافى دربارهء همين موضوع بين او و امين الدوله وزير پست و معادن سبب پيدايش جادهء سومى شد كه در سمت غربى جادهء ديگر واقع شده و در موقع مسافرتم به ايران راه چاپارى به مقصد قم بوده و همان راهى است كه من هم طى كردم . من تهران را از طريق دروازهء همدان ترك و در جادهء كاروانى اصلى به طرف مغرب حركت كردم و به نقطه‌اى قدرى بالاتر از ده رباط - كريم رسيدم كه رشتهء واحد خط تلگراف بغداد كه مهندسان انگليسى نصب و سپس به دولت ايران تسليم كرده بودند از همان‌جا عبور مىكند .\r\nدر شانزده ميلى تهران از رودخانهء باريك كرج كه بين دو كنارهء بلند جريان داشته و پلى يك دهانه بر آن ساخته بودند گذشتم . رباط كريم دهكده‌اى است با خانه‌هاى پراكنده و گودال كثيفى در ميان خيابان . آن راه از آنجا تا پيك « 1 » چندان قابل‌توجه نيست و فاقد آثار حيات است و چون بر سطح هموارى مىگذشته از لحاظ سفر چاپارى وضع مساعدى داشته است . تپه‌هاى كوتاه جلگه را از دو سمت فراگرفته و در حدود چهار ميلى پيك جاده به صورت دره‌اى دورانى و پرنشيب‌وفراز درمىآيد .\r\nدماوند و رشته‌هاى البرز را همواره در پشت سر خود مىديدم كه يكى جامهء سرخ‌فام بر تن داشته و ديگرى پوشش نازكى از برف كه در هرربع ساعت رنگ و سايهء متفاوتى مىيافتند ، گاهى صورتى مىنمود و گاهى خاكسترى و در حوالى غروب هم به رنگ سرخ و زعفرانى درآمد .\r\nدر پيك چاپارخانه‌اى يافتم كه دو برج و بالاخانه داشت با پنجره‌هاى گشادهء معمولى و درهاى بادكرده . از اينجا راه در كنار كشتزار به طرف مشرق و از ميان تنگهء گردى در جهت تپه‌هاى مجاور پيش مىرود تا محلى كه رودخانهء شوراب\r\n\r\n\r\n","description":"","footnote":"\r\n( 1 ) - نام محلى است .\r\n","page_name":" 5 ","page_number":19},
  {"content":"\r\n\r\nبه درياچهء جديد مىريزد . در هنگام صبح سطح شفاف نمكى آن زير تابش خورشيد مىدرخشيد . در اين‌جا من نمونهء سبك نگارش اعليحضرت را از شرحى كه راجع به منظرهء آن حوالى نوشته‌اند نقل مىكنم :\r\n« در اين فصل بهار كه شترها بچه‌دار مىشوند ، طراوت صحرا و صافى هوا و جلوهء درياچه با انعكاس تابش خورشيد بر آن و پهناى دشت و خيل شترها با نوزادان آنها و ساربان‌ها و فرزندان ايشان كه سرگرم شتردارى بودند و چادرهاى سياه افراد بومى و رمهء گوسفندان كه در صحرا مشغول چرا بودند همه نشاطانگيز است » .\r\nبعد از طواف كنارهء غربى درياچه براى نخستين‌بار به جادهء ارابه‌رو تهران برخورد مىكنيم كه در آن حدود شانزده پا عرض دارد و قدرى هم جلوتر در بالاى تپه‌ها به جادهء چاپارى مربوط مىگردد . هنگام پائين آمدن از اين ارتفاعات بوسيلهء تنگهء سهل العبورى به كاروانسراى نو و عالى منظريه وارد مىشويم و آن‌جا سردر كاشى خيلى زيبا و همچنين علامت شير و خورشيد هست كه بر سنگى كنده‌اند .\r\nقدرى جلوتر قبل از ورود به يگانه ايستگاه پستى رحمت‌آباد رودخانهء قره‌چاى كه از ساوه جارى است پل سنگى بزرگى است كه محكم‌ترين ساختمانى بوده كه من تا آن موقع ديده بودم .\r\nاز پل كوتاهى گذشتيم و به درهء تازه‌اى آمديم و به زودى آثارى توأم با رنگ سبز و خالى نمايان بود و علامت اين بود كه به شهر بزرگى نزديك شده‌ايم .\r\nاز آنجا گنبد زرين و مناره‌هاى حرم حضرت فاطمه ( ع ) با درخشندگى تامى در زير تابش آفتاب ديده مىشود . قدرى كه جلوتر مىرويم بناهاى مقدس ، بزرگ‌تر مىنمايد و معلوم مىشود كه شامل دو گنبد مطلا و پنج منارهء بلند است كه دو منار مقابل يكديگر و منارهء واحدى نيز نزديك گنبد بزرگ هست .\r\nدر ميان درختان در نقطه‌اى مجزا و برجسته بام كاشىكارى امام‌زاده‌ها ديده مىشود كه مقبرهء مؤمنانى است كه استخوان آنها را براى دفن كردن در خاك\r\n\r\n","description":"","footnote":"","page_name":" 6 ","page_number":20},
  {"content":"\r\n\r\nمتبرك قم انتقال داده‌اند . مىگويند سابقا بالغ‌بر 400 تا از اين مقبره‌ها در حوالى شهر بود كه بعضى از آنها هنوز وضع درستى دارد و آيات قرآن به خط نسخ بر كاشى - هاى گنبد آن منقوش گرديده و بعضى ديگر هم به‌كلى ويران است و كاشىهاى آبى را كنده‌اند و لانه‌هاى پرندگانى از قبيل لك‌لك شده است . چشم‌انداز شهر در سمت جنوب شامل يك رشته تپه‌ها با حواشى باريك و شكل و وضع بسيار خشك‌وخالى است و متناسب با عادت قديم خرافات‌پرستى و تعصب‌آميز اين شهر است « 1 » .\r\n\r\nقم\r\nدر حوالى شهر كشتزار فراوان ديده مىشود و در پيچ هر كوچه دورنماى گنبد حضرت فاطمه ( ع ) به‌نظر مىرسد . نزديك دروازهء شهر رودخانهء اناربار هست كه به سمت درياچهء جديد جارى است و پل نسبة بزرگى با نه طاق بر آن ساخته‌اند . در طرف ديگر رودخانه ، خانه‌هاى دو طبقه است كه پنجره و ايوان‌هائى مشرف به رودخانه دارد و اين سبك تجمل قسمت خارجى منازل در ايران كمياب است . بقيهء شهر از مسافت دور به‌صورت آلونك‌هاى كوتاه آهكى است .\r\nمن در راه چاپارخانه از ميان بازار گذشتم . محل جديد چاپار در كاروانسرائى است مقابل بازار كه سرپوشيده و راستهء درازى است فقط چند معبر اريب دارد .\r\nمحوطهء بازار عريض و دكان‌ها بزرگ و پر از جنس است و ازدحام افراد و شتر و اسب و الاغ و گوسفند بيش از ساير جاهاست . سپس پياده به تماشاى آن حدود مسجد رفتم كه براى افراد بيگانه و مسيحى مجاز است . در بيرون ديوارهاى گرد آن ، گورستان وسيعى با هزاران قبر سنگى و گلى كه غالبا در حال وارفتگى بود . جادوگرى آن محل بىتناسب را صحنهء عمليات خويش كرده بود و عدهء زيادى را مجذوب .\r\nسواره از جلو در مسجد بزرگ گذشتم و به آن خيره شده بودم كه موجب جلب‌توجه عده‌اى كنجكاو شد . محوطهء وسيع مستطيلى را ديدم با غرفه‌هاى كاشى -\r\n\r\n\r\n","description":"","footnote":"\r\n( 1 ) - نام قم را سرسرى و بىدليل از ريشهء كوه مس مىپندارند و اين فلز بدون شك در كوه‌هاى آن حوالى هست . نام سابق آن كوميندان يا كوميدان بوده كه اسم يكى از چند دهى است كه در قرن هشتم ميلادى از محلات شهر قم به‌شمار مىرفته است .\r\n","page_name":" 7 ","page_number":21},
  {"content":"\r\n\r\nكارى در سراسر ديوار و حوض بزرگى در وسط كه مخصوص وضو بود . فريزر در سال 1821 با لباس مبدل به محوطهء مسجد داخل شد و مزار را هم ديد .\r\nدكتر بيك‌نل « 1 » به نام سفر مكه به كعبه هم رفته بود در سال 1869 به‌صورت حاجى وارد صحن شد . آرنولد در 1875 فقط به حياط خارجى قدم نهاد و درخاطر داشت كه شرط احتياط آن است كه جلوتر نرود . كسانى كه زياد حادثه‌جو نباشند به مشاهدهء آنچه از لاى دروازه ميسر است اكتفا مىكنند .\r\n\r\nتاريخ\r\nقم داراى دومين بارگاه بسيار مقدس مذهبى در ايران و آرامگاه چند تن از پادشاهان آن است . قبلا هم اشاره كردم كه امام رضا ( ع ) بواسطهء علاقهء سرشار ، عده‌اى از منسوبان خود را در زمان حيات به قصد خدمتگزارى و بعد از مرگ هم نعش آنها را از نقاط متعدد ايران كه دوست مىداشته پراكنده ساخت .\r\nدر قم آرامگاه خواهرش حضرت فاطمه ( معصومه « ع » ) است كه مىگويند بواسطهء مظالم خلفا از بغداد گريخته بود و در اين محل رحل اقامت افكنده و درگذشته است .\r\nروايت ديگر اين است كه در راه سفر طوس كه به عزم ديدار برادر مىرفته در اين نقطه بيمار شده و رحلت كرده است و مىگويند كه برادرش هم به پاس اين واقعه هرروز جمعه از بارگاه خود در مشهد براى بازديد خواهر به قم مىآيد .\r\nچنين به نظر ميرسد كه قم از دير زمانى پيش وجود داشته ، هرچند كه قبول قول افسانه‌وار ايرانيان خالى از محظور نيست كه زمان آن را به روزگار تهمورس يا كيقباد نسبت مىدهند . در هرحال تا درگذشت حضرت معصومه ( ع ) و به‌خصوص تا وقتىكه تشيع مذهب رسمى ايرانيان نشده بود اهميت مذهبى آنجا شروع نشده بوده است .\r\nتيمور اين شهر را غارت كرد و از آن‌پس به حالت نيمه ويران فعلى باقى مانده است و يا بطورىكه هربرت حيرت‌انگيز مىنويسد : « هنوز جامهء كهن دربر دارد ، زيراكه درحال‌حاضر از عظمت گذشتهء آن فقط نامى باقى است » .\r\n\r\n\r\n","description":"","footnote":"\r\n( 1 ) -  Bicknell \r\n","page_name":" 8 ","page_number":22},
  {"content":"\r\n\r\nقبرستان و مسجد قم\r\n\r\n","description":"","footnote":"","page_name":" 9 ","page_number":23},
  {"content":"\r\n\r\nبا اين وصف در اثر توجه پادشاهان صفوى ، اين شهر تجديد حيات نموده لبه‌هاى پاكيزه‌اى در كنارهء رودخانه ساخته‌اند . ساختمان بازارهاى وسيع و كاروانسراهاى عالى موجب افزايش دادوستدهاى تجارتى گرديد . بارگاه را بنا كردند و پادشاهان پىدرپى بر زيور و آرايش آن بيفزودند . شاردن مىنويسد كه بنابر قول اهالى در زمان او شهر شامل 15000 خانه بود ، ولى علىرغم خوش‌باورى ما و مبالغهء اهل محل ، هربرت قبل از آن تاريخ ولوبرن بعدا هر دو مقدار خانه‌ها را 2000 نوشته و افزوده‌اند كه ساختمان‌هائى خوب و دلپذير و محتوى اثاث ممتاز داشته .\r\nدر سال 1722 افغان‌ها حتى بيشتر از تيمور صدمه وارد و شهر را به كلى ويران كردند . در سال 1872 سكنهء آن 4000 و در 1884 معادل 7000 و آمارهاى بعدى 20000 تا 30000 وانمود كرده‌اند كه گمان مىكنم رقم كوچك‌تر بيشتر قابل اعتماد و دائمى است و رقم ثانوى اتفاقى و مختص ايام زيارتى است .\r\n\r\nمقبره‌هاى سلطانى\r\nاز قرن هفدهم به اين طرف قم آرامگاه چندين تن از سلاطين ايران شده است . در آنجا شاه صفى اول و شاه عباس دوم و شاه سليمان و شاه سلطان حسين از سلسلهء صفويه مدفون شده‌اند و از سلاطين قاجار فتحعلى شاه با دو فرزندش در عمارتى جداگانه كنار شهر و محمد شاه در آنجا مدفون‌اند . بايستى كه نعش‌هاى متعددى در نقطهء واحدى دفن شده باشد ، زيراكه بنا بر اطلاع از منابع ايرانى 444 قبر مقدسان و شاهزادگان در آنجا است و مقبرهء آنها را كه از مرمرهاى سفيد و مرمر و عاج و چوب آبنوس و چوب كافور تهيه شده است با پرده‌هاى گرانبها پوشانيده‌اند و ملاها شب و روز به تلاوت قرآن مشغول‌اند ، اما در نظر زوار حتى خاك قبر سلاطين در مقابل تربت حضرت معصومه ( ع ) قدر و منزلتى ندارد .\r\n\r\nبارگاه حضرت معصومه ( ع )\r\nشاردن ، تاورنيه ، لوبرن و چند تن ديگر تعريف‌هاى دقيق با تصاويرى از بارگاه اصلى به‌جا گذاشته‌اند كه راجع به آن هربرت با كلام ابهام‌آميزى فقط مىگويد : « شكل بديعى دارد » در جلو آن چند محوطه است و حياط بيرونى مشجر است و از حياط اصلى كه به شكل مربع است\r\n\r\n","description":"","footnote":"","page_name":" 10 ","page_number":24},
  {"content":"\r\n\r\nبا دوازده پلهء مرمرى به ايوان صحن وارد مىشوند كه مزار حضرت معصومه ( ع ) در آنجاست و بوسيلهء سه در بزرگ كه يكى از آنها نقره‌كارى است به ضريح مستطيل شكلى مىرسند كه در زير گنبد زرين واقع و در درون آن مقبرهء حضرت فاطمه ( ع ) است كه روى آن را با خشت‌هاى سيمين كه با سبك عربى نقاشى شده است فرش كرده‌اند و با پارچه‌هاى زردوز كه از هرطرف تا كف زمين كشيده شده است و درب نقرهء بزرگ دارد كه ده پا ارتفاع آن است و در فاصلهء نيم پا مقبره واقع است و بر هر گوشهء ضريح قبه‌هائى از طلاى ناب هست و از داخل هم پرده‌اى مخملى كشيده‌اند كه با اين ترتيب فقط از طريق خصوصيت و يا پرداخت وجه امكان نظاره‌اى بر خود مزار هست .\r\nروى مقبره كه ده پا ارتفاع دارد چندين قنديل نقره ديده مىشود كه هيچوقت روشن نمىكنند و در آن آتش و يا جنس مايعى نمىريزند ، زيراكه ته ندارد . بر ضريح چند كتيبه با خط طلائى كه بر ورقه‌هاى ضخيمى نوشته‌اند آويزان و آن در مدح و ثناى حضرت معصومه و آل نبى ( ص ) است « 1 » .\r\nبعد از بالا رفتن از پله‌هاى مرمرى زوار كفش از پاى درمىآورند و اگر عصا يا سلاحى همراه دارند همانجا مىسپارند و هنگام ورود به صحن زانو بر زمين مىزنند . ابتدا استغاثه ميكنند و سپس ضريح نقره را مىبوسند و با شوق و علاقه دعا مىخوانند و بعد از تعظيم و سلام مجدد و پرداخت انعام به خادم آنجا برمىگردند و با اين ترتيب مىپندارند كه گامى به بهشت نزديك‌تر شده‌اند .\r\n\r\nتعميرات\r\nدر اين دوره شكوه بارگاه با گنبد طلائى و مناره‌هاى كاشىكارى آن مرهون توجهات خاندان سلطنتى قاجار است . فتحعلى شاه در ابتداى زندگانى نذر كرده بود كه اگر پادشاه شود بر زيور و جلال قم بيفزايد و اهالى آن را از ماليات معاف كند ، اما اطمينانى نيست كه او به نذر دوم خود رفتار كرده باشد هرچند كه شهر\r\n\r\n\r\n","description":"","footnote":"\r\n( 1 ) - رجوع شود به سفرنامهء شاردن ، ولى فريزر در سال 1821 نوشته است كه مقبره و ضريح از چوب صندل ( چوب خوش‌بوئى است ) 12 پا در 8 پا طول و 7 تا 8 پا ارتفاع بوده و ضريح نقره هنوز در آنجاست .\r\n","page_name":" 11 ","page_number":25},
  {"content":"\r\n\r\nقم و توابع آن را تيول مادر خود ساخت ، ولى شرط راجع به بارگاه را چنان كه بايد و شايد انجام داد . وى به‌جاى روكارى كاشى گنبد خشت‌هاى مسين زراندود گذاشت و مدرسه‌اى در جوار آنجا ساخت با درآمد موقوفه‌اى براى تحصيل يك‌صد طلبه و نيز بيمارستان و مهمانخانه‌اى تأسيس نمود و مىگويند هرساله 000 ، 100 تومان خرج آنجا مىكرده است و هروقت كه به قم مىرفته راه تا حرم را پياده مىپيموده و هنگامىكه دور از آنجا ( در اصفهان ) وفات يافت بنابر وصيتش او را در قم دفن كردند .\r\nاخيرا گنبد ديگر را هم مطلا كردند و يكى از شاهزادگان كه حاكم همدان بود در آنجا ساعتى نصب كرد . رونق درخشان حياط وسيعى كه من در يك نظر ديده بودم مىگويند نتيجهء تعميرات دورهء امين السلطان مرحوم بوده است .\r\nدر يكى از حرم‌ها كتيبه‌اى خطاب به حضرت على ( ع ) هست كه بواسطهء اصالت روح‌بخش مضمون آن شايسته است در اينجا نقل شود :\r\n« اى ذات وصف‌ناپذير به‌راستى كه از بركت وجود تو است كه طبيعت سرشار از نعم و شايستهء ستايش است ، اگر هدف غائى از آفرينش ، ظهور وجود بىمثال تو نبود حوا همواره باكره و آدم پيوسته عزب مىماند » .\r\n\r\nشهر\r\nقم به‌راستى وضع ممتازى دارد كه شايد در يك نظر آنجا را محل متناسبى براى پايتخت شدن جلوه مىدهد . شهر در كنار رودخانه واقع شده است و وضع مركزى عالى دارد و بسيارى از جاده‌ها از قم مىگذرند : از تهران از قزوين از سلطان‌آباد ( اراك ) از بروجرد از يزد و از اصفهان و يكى از دو سه مهمانخانه شايسته اين نام را در سراسر ايران دارد و آن عمارتى آبرومند وصل به حرم است .\r\nاز طرف ديگر باآنكه رودخانه دارد مقدار آبش براى مصرف شهرى بزرگ كافى نيست و گرما در تابستان سخت طاقت‌فرساست . اين شهر از سابق بواسطهء خربوزه و خيار و اسلحه‌سازى و كفش‌دوزى و كوزهء گردنه‌باريك ( تنگ ) براى خنك كردن آب شهرت داشته و راجع به اين موضوع آخرى شاردن نوشته است :\r\n\r\n","description":"","footnote":"","page_name":" 12 ","page_number":26},
  {"content":"\r\n\r\n« از خواص عجيب اين ظرف سفالين سفيد آن است كه در تابستان آب را به وجه بسيار دلپذيرى زود خنك مىكند و آن در اثر تبخير دائمى است ، از اين‌رو كسانى كه طالب نوشيدن آب خنك و مطلوب باشند هيچ‌وقت از كوزهء واحد بيش از پنج شش روز استفاده نمىكنند و روز اول هم درون آن را با گلاب مىشويند تا بوى زنندهء خاك را بر طرف سازد و كوزه را پر از آب آويزان مىكنند و در پارچهء نمدارى مىپوشانند . روز اول يك چهارم آب در عرض شش ساعت تبخير مىشود سپس رفته‌رفته كمتر تا آنكه سوراخ‌ها بوسيلهء ذرات موجود در آب مسدود و مانع تبخير مىگردد كه با اين ترتيب تمام آب باقى مىماند و بايد كوزهء تازه خريد » .\r\n\r\nمردم\r\nبطورىكه در چنين محل مقدسى دور از انتظار نيست عده‌اى از سكنهء آن سادات و ايشان افرادى متعصب‌اند كه بر سبيل عادت خود را از خطا و گناه مصون مىپندارند و خيلى هم خرافاتىاند . در اين شهر كليمى يا زردشتى نيست و بانوان انگليسى وابسته به دستگاه تلگرافخانه گاهى از لحاظ احتياط با چادر از خانه خارج مىشوند . اين قبيل امور كم‌كم در سراسر شرق از بين مىرود ، ولى قم چنان محلى است كه جرقه‌اى اتفاقى ممكن است موجب حريق خطرناكى شود . آنجا را دارالامان مىنامند كه معلوم مىدارد بارگاه آن ، پناهگاه مصونى براى فراريان مسلمان است و بعضى از مجرمين با فرار به محوطهء چهارديوارى آنجا از كيفر كار خود گريخته‌اند . از قرار معلوم قمىها در سرزمين خود شهرت نيكى ندارند ، در اين باب مثلى هم هست .\r\n\r\nجادهء پستى\r\nهنگام ترك كردن قم سه ربع ساعت طول كشيد تا از خيابان و بازار و كوچه‌هاى آن عبور كنم و به محوطهء باز كنار شهر برسم . از آنجا با يورتمه بر اسب عالى كوتاهى زود به ايستگاه پستى پاسنگان رسيدم و آن در كاروانسرائى بر دامنهء تپه‌هائى در جنوب شرقى واقع بود . پس از عبور از كنار اين تپه‌ها راه پرسنگى درپيش بود . از رودخانه عبور نموده به كاروانسراى بزرگ شوراب آمدم كه هشتاد سال پيش ساخته بودند و باز از آنجا با طى راه از ميان تنگه‌اى خشك و طولانى به جلگهء ديگر آمديم كه چاپارخانه و كاروانسراى سن‌سن ( كه امين الدوله وزير برجستهء دورهء فتحعلى شاه ساخته ) در آنجا در پاى كوه واقع است ، سن‌سن روزگارى\r\n\r\n","description":"","footnote":"","page_name":" 13 ","page_number":27},
  {"content":"\r\n\r\nخيلى آباد بوده ، ولى در اواخر قرن پيش به‌دست تركمن‌ها خراب شد و آن غارتگران حتى تا آن مسافت بعيد تاخته بودند ( در اين مورد از طايفهء يموت بودند ) در سال 1810 سرجان ملكم در راه تهران با يكى از بازماندگان آن قتل و غارت صحبت كرده بود .\r\nاز آنجا در راه كاملا هموارى تا كاشان پيش رفتيم . حلقهء باريك دود از دور مانع پى بردن به‌وجود شهر است . شهر در دامنه رشته‌هائى است كه بواسطهء فقدان اصطلاح متناسب ، قهرود يا كوهرود ( بنام شهرى در همان حدود ) خوانده مىشود ، اما درواقع رشته‌اى از همان سلسله جبالى است كه بدون انقطاع از كاشان تا يزد و كرمان امتداد دارد .\r\n\r\nكاشان\r\nروايات محلى تأسيس كاشان را به زبيده زن هارون الرشيد منسوب ميدارد ، ولى محل ترديد نيست كه اين شهر خيلى جلوتر از آن وجود داشته چون بنابر قول يكى از مورخين محلى قم و كاشان هريك 20000 سرباز براى لشكر آخرين پادشاه ساسانى گرد آورده بودند . بعضىها نام آن را شامل دو كلمهء : كى و آشيان يعنى مقر سلطان دانسته‌اند . ظاهرا از روزگاران قديم كاشان به پنج چيز مشهور بوده است : استعداد صنعتى اهالى آن ، شال ابريشم ، كارهاى مسگرى ، كاشىسازى و عقرب . جفرى دوكت « 1 » كه يكى از عمال انگليسى بود و در پنجمين سفر دستهء كمپانى انگليسى مسكوى در قرن شانزدهم با كشتى به ايران عزيمت كرده بود به سال 1573 به كاشان رفته است و چنين نوشته :\r\n« شهرى است سراسر كسب و تجارت و بيشتر از همه‌جا در اين شهر دادوستد مىشود و بازرگان‌هاى هندى بسيار در آنجا رفت‌وآمد دارند . شهر از لحاظ حكومت كشورى صالح و نيك ممتاز است . در آنجا بيكار ديده نمىشود اطفال حتى پنج‌ساله مشغول كارند ، قماربازى با طاس يا كارت مجازات مرگ دارد » .\r\nجان كارت رايت « 2 » واعظ در سال 1600 آنجا را مخزن و انبار كالا براى سراسر ايران يافت . سرتامس هربرت در سال 1627 نوشته است : « در مقام قياس اين شهر نجيب هيچ دست‌كمى از يورك يا نوريچ ندارد . سكنهء آن 4000\r\n\r\n\r\n","description":"","footnote":"\r\n( 1 ) -  geoffreyDucKet \r\n( 2 ) -  Cartwright \r\n","page_name":" 14 ","page_number":28},
  {"content":"\r\n\r\nخانوار است . در صنعت‌گرى و آداب زندگانى مردم ، شهرى بهتر از آن در سراسر ايران نيست . كاروانسراى آنجا بناى كم‌نظيرى است و از همهء آنهائى كه من در ايران ديده‌ام بهتر است » .\r\nشاردن هم مهمان‌سراى شاهى را كه بوسيلهء شاه عباس ساخته شده بود ذكر نموده و آن را در سراسر ايران از بهترين مهمانخانه‌ها محسوب داشته و نگاشته است كه شهر در زمان او دو رديف بارو و پنج دروازه و 6500 خانه ( با حومه ) و چهل مسجد و سه مدرسه و 200 مزار سادات داشته .\r\n\r\nصنايع آن\r\nابريشم و حرير و مخمل و مليله‌دوزى كاشان از ديرباز در شرق بلندآوازه بوده است . در قديم كرم ابريشم را بيشتر در همان حوالى پرورش مىدادند و مقدار كثيرى هم مواد خام از گيلان وارد مىكردند . مقدارى از پارچه‌هاى قشنگ ابريشمى و كتانى هنوز در آنجا بافته مىشود كه از آن جمله است شال حسينقلى خانى ( كه گويا وى يكى از طراحان و يا سرپرستان اين صنعت بوده است ) كه شايد عالىترين نمونهء هنر بافندگى آن سرزمين باشد . همچنين مخمل‌هائى كه با طرح خاص رگه‌رگه مىبافند و ظرف‌هاى منبت و مشبك آنجا نيز بسيار ممتاز است .\r\nكاشان مركز انواع مصنوعات مسى است . سابقا اين فلز را از سيواس در تركيه از طريق طرابوزان و تبريز وارد مىكردند ، ولى حالا به‌صورت ورقه از انگلستان مىآورند . بازار و نقاط پرجمعيت در قسمت جنوبى شهر است كه بناهاى عمده نيز در آنجاست كه از آن جمله است مسجد ميدان كه محرابى بسيار عالى دارد با كاشىهاى خيلى ممتاز و منارهء بلند خم شده‌اى هم در آنجاست و كاروانسراى بزرگى انبار اجناس مبادلاتى است .\r\nدر سال 1870 سرهنگ اوان اسميت گزارش داده بود كه شهر بيست و چهار كاروانسرا براى فروش كالا و سى و پنج كاروانسرا براى اقامت مسافران بيگانه و سى و چهار حمام عمومى و هيجده مسجد بزرگ و نود مقبرهء امام‌زادهء كوچك داشت . وى عدهء جمعيت شهر را 90000 نوشت كه خالى از اغراق نيست هرچند\r\n\r\n","description":"","footnote":"","page_name":" 15 ","page_number":29},
  {"content":"\r\n\r\nمنارهء كاشان\r\nژنرال گاستيگر خان آن را فقط 5000 تن در سال 1881 قلمداد نمود كه از جهت ديگر مبالغه است . در سال 1885 شيندلر آن را 30000 نفر گفته است و انسان\r\n\r\n","description":"","footnote":"","page_name":" 16 ","page_number":30},
  {"content":"\r\n\r\nپاك سرگردان مىماند ، كاشان كه يكى از وامانده‌ترين شهرهاى ايران است اين همه جمعيت را چگونه جا داده است . من محلى ماتم‌خيزتر از آن در ايران نديده‌ام حتى يك بناى پاكيزه و آباد در آنجا نبود و حتى يك ديوار سالم نديدم . عبور از خيابان و مشاهدهء خانه‌هائى كه در طرفين آن بود و همه سخت ويران مىنمود مايهء نهايت تأسف مىگرديد .\r\n\r\nكاشى\r\nاز كلمهء كاشان نام ظروف سفالين آنجاست . كلمهء كاشى و كاشى - كارى بدانجا منسوب و تاكنون پايدار مانده است . اين شهر كه حوالى آن خاك و مواد رنگى خوبى دارد از مراكز عمدهء اين صنعت بوده است . مقدار كثيرى از ظرفهاى قشنگ شفاف به رنگ قوس‌قزح كه در ميان ظروف ايران از عالىترين است بيشتر از هر نقطهء ديگر در كاشان ساخته مىشود ، ولى دليلى دردست نيست كه اين ظرف‌ها در همان‌جا ساخته شده باشد ، از طرف ديگر هم كاشىهائى كه در آرايش مساجد به‌كار مىرود مال اين شهر است .\r\n\r\nاهالى\r\nشايد بواسطهء عادت كسب و تجارت طى قرن‌هاى متمادى است كه شايعهء ترس و بددلى كاشىها بر زبان‌ها افتاده و شهرت آنها از اين بابت ضرب‌المثل شده است ، حتى در سرزمينى كه به نظر من شجاعت ، قدر و ارج وافى ندارد . از جمله داستان‌هاى گوناگونى كه در اين باب هست يكى هم حكايت 30000 سرباز حوزهء كاشان و اصفهان ( شهرى مجاور با شهرتى مشابه ) است كه هنگامى كه نادر شاه بعد از بازگشت از هند لشكريانش را مرخص مىكرد چند تفنگ‌دار را مأموريت داد كه ايشان را سالم به مقصد برسانند و شايد هم در اثر گرماى سرسام - آور تابستان آنجا باشد كه شاردن آن را ناشى از كوه‌هاى بلند ناحيهء جنوبى شهر پنداشته و نوشته است كه انعكاس حرارت در چلهء تابستان اين شهر را به قدرى داغ مىكند كه تأثير گرما را دوچندان مىسازد .\r\n\r\nعقرب\r\nعقرب سياه كاشان هم شهرت فوق‌العاده دارد و حتى اصطخرى در قرن دهم ميلادى نام آن را ذكر كرده است و نيش آن به قدرى زهرآلود است كه\r\n\r\n","description":"","footnote":"","page_name":" 17 ","page_number":31},
  {"content":"\r\n\r\nيكى از نفرين‌ها اين بوده است كه دشمن تو گرفتار عقرب كاشان شود ، و يا به حكومت گيلان برود .\r\nجان استريوس هلندى مىنويسد : براى فرار از اين مايهء خطر ، اهالى درنأنو ( نوعى گهواره ) مىخوابند و ترياقى مىخورند كه از ذرات مس در مخلوطى از سركه و عسل فراهم مىسازند . اما راه علاج عادىتر مالش روغن خود عقرب بر محل گزيده است و آن روغن هم از سرخ كردن خود عقرب به‌دست مىآيد « 1 » .\r\nاولئاريوس منشى سفارت هولشتاين در سال 1637 گرفتار نيش عقرب جرار كاشان شد و با اين مرهم شفا يافت . روايت اين است كه عقرب كاشان به غريب‌ها كارى ندارد ، ولى با وجود چنين اثر آسان مهمان‌نوازى ، باز ممكن نيست كسى بيش از حد ضرورت به توقف در شهرى كه بهيچ‌وجه جالب‌توجه نيست ترغيب شود .\r\n\r\nقصر فين\r\nدر حدود چهار ميلى جنوب غربى كاشان بر دامنهء كوه ، قصر فين واقع شده است . چشمه‌هاى آنجا از ديرباز اين محل را آسايشگاه محبوب پادشاهان ساخته بوده است . شاه عباس در آنجا اقامتگاهى برپا ساخت ، ولى عمارت فعلى كه ويرانه است از دورهء فتحعلى شاه مانده و آنجا از نقاط مورد علاقهء تابستانى وى بوده هرچند كه اصلا آن بنا را براى برادر خود حسينقلى خان ساخته بود .\r\nخيابان با سرو و جويبارها با سنگ مرمر و فواره‌ها مايهء زينت و شكوه باغات آنجاست . تصوير فتحعلى شاه با فرزندانش و صحنه‌هاى بزم و شكار بر ديوارهاى آن نقش شده است . سرجان ملكم و همراهان در حين سفر از جنوب به تهران در آنجا پذيرانى شده بودند . بعدا خاطرهء تلخى با نام قصر فين قرين گشته است ، زيراكه در همين‌جا به سال 1852 ميرزا تقى خان شوهر خواهر اعليحضرت همايونى ، نخستين صدراعظم پادشاه فعلى به فرمان او بوسيلهء فصد بازو در گرمابه مقتول گرديد . اين قصر فعلا متروك افتاده است .\r\n\r\n\r\n","description":"","footnote":"\r\n( 1 ) - همين عقيده در ديارهائى كه از ايران خيلى دورند رايج شده است ، چنان كه مادام دوسوينيه  Seveigne  در نامه‌اى به تاريخ 8 ژوئيهء 1672 مىنويسد : « لطفا بطورىكه مىگويند قدرى هم روغن عقرب فراهم سازيد تا هم درد باشد و هم درمان » .\r\n","page_name":" 18 ","page_number":32},
  {"content":"\r\n\r\n\r\nبند شاه عباس\r\nبعد از عزيمت از كاشان راه تا شانزده ميل در مسيرى پرسنگ و نسبتا هموار و سربالا تا دامنهء كوه پيش مىرود سپس با انحرافى تند به رشته‌هاى جبال نزديك مىشود در مسافتى كه تا گردنه چندان دور نيست ، در همان محلى كه كرپورتر ساده‌لوح گفته بوده است درهء تنگى مارپيچ و طلسم و تاريك با كاروانسراى وارفتهء گبرآباد - مسكن مخروب زردشتيان - واقع شده است .\r\nدر اينجاست كه بالاخره قلهء برفى دماوند از نظر ناپديد مىشود و از تهران تا اينجا هنگامى كه قله‌هاى فرعى يكى بعد از ديگرى در افق فرومىرفت ، او با سرافرازى كاملا شاهوار ، يكه‌وتنها سر تاجدار بر آسمان داشت . مسافت مستقيم بالغ بر 150 ميل است « 1 » .\r\nبعد از گردنه راه به تنگهء صخره‌اى مىرسد كه پورتر سخن‌پرداز با اغراق تمام آنجا را پرتگاه عظيم و گردنهء غيرقابل عبور و از لحاظ ريخت و وضع و بلندى برتر از همهء كوه‌هاى خطهء قفقاز ناميده است . در همان حوالى ما به سد سنگى بزرگ اللّه وردى خان مىرسيم كه در دورهء شاه عباس فرمانده سپاه بود و پلى ديگر به همين نام در اصفهان ساخت . اين ساختمان بزرگ كه دره را از يك سر تا سر ديگر بسته است در فصل بهار آب برف‌هاى كوهستان را جمع و درياچه‌اى كه عمق و اندازهء قابل ملاحظه‌اى دارد توليد مىكند و آب آن بوسيلهء دريچه‌اى خارج مىشود كه هنوز مصداق قول تاورنيه است كه در اين زمينه نوشته است :\r\n« در انتهاى دره به ديوار سنگى بزرگى مىرسيم كه از وسط آن عبور و دو سمت كوه را به هم متصل مىكند . اين ديوار درحدود صد گام طول دارد و بيش از 30 پا ضخامت و پنجاه پا ارتفاع و آن را شاه عباس كبير ساخته است و قصدش اين بوده است كه آب جارى از كوه را انبار و در موقع ضرورت مصرف كنند . در پاى\r\n\r\n\r\n","description":"","footnote":"\r\n( 1 ) - دماوند را از مسافت‌هاى دور تر هم ديده‌اند ، موريه در سفرنامهء اول مىنويسد كه : آن را از بالاى منارهء مسجد شاه در اصفهان ديده است كه 235 ميل است ، اما بدلايل طبيعى اين كار محال مىنمايد .\r\nژنرال مون‌تايث آن را از فراز كوه سبلان در بالاى اردبيل ديده كه 270 ميل است . همچنين بى . اچ .\r\nبروس آرارات را از دربند در كرانهء خزر ديده بود كه مسافتش 240 ميل است .\r\n","page_name":" 19 ","page_number":33},
  {"content":"\r\n\r\nديوار دريچه‌اى است كه اگر بسته باشد آب را نگاه مىدارد و هروقت باز شود آب به جلگه‌هاى حوالى كاشان سرازير مىشود » .\r\nوقتى كه من اوايل زمستان از آنجا عبور مىكردم ته درياچه خشك بود و آنچه هم آب مانده بود يخ بسته بود چون آن محل 7000 پا ارتفاع دارد و هوا بسيار سرد بود . سياحان ديگر نوشته‌اند كه گاهى تا نيمه آب داشته و در موقع سرشارى آب ، لبريز مىنموده و به‌صورت آبشار كوچكى درمىآمده است . در ژانويه و فوريه وقتى برف سنگين مىبارد ، دره‌اى كه پائين قهرود تا 7250 پا ارتفاع دارد و بالاتر در بلندترين قسمت تا 8750 پا بعضى اوقات غيرقابل عبور است .\r\nمعبر و تنگهء قهرود\r\n\r\nكوهرود - ( قهرود )\r\nبعد از آن نقطه ، دره تا اندازه‌اى پهن مىشود و چهار ميل دور تر به باغ و بوستان‌هاى فراوانى برمىخوريم داراى درختان بادام و هلو و گلابى و سيب كه قهرود از اين بابت مشهور است . پس از فرسخ‌ها دشت و كوه خشك‌وخالى ديدن چوب و درخت نيك خوش‌آيند است . اين ناحيه از اين بابت\r\n\r\n","description":"","footnote":"","page_name":" 20 ","page_number":34},
  {"content":"\r\n\r\nشايستهء تهنيت است كه فرزندان احساساتى ايران آنجا را در تابستان بهشت مىشمارند . مشرف به باغ‌ها ، ده قهرود است كه يك دهكدهء معمولى نقاط كوهستانى است با خانه‌هاى بىقواره كه يكى بر فراز ديگرى در شيب كوه واقع شده است و از آن قبيل در خراسان فراوان ديده بودم ولى در ايران مركزى ديده نشده بوده است « 1 » .\r\nاهالى كوهرود ( قهرود ) و سه ( جه ) زبانى محلى دارند كه كلمات و اصطلاحات قديمى در آن بسيار است و زبان‌شناسان عقيده دارند كه شبيه زبان لرى و درى يزد و لهجهء سيوندى نزديك تخت جمشيد است .\r\n\r\nجادهء اصفهان\r\nاز اينجا تا بالغ بر بيست ميل راه بين برآمدگىها و ارتفاعات واقع است و مسافر هنوز از يك بلندى بالا نرفته است كه مشاهده مىكند برآمدگى ديگرى درپيش است و برخورد با رشته‌هاى بىانقطاع كوه واحدى مسافر فرسوده را بيچاره مىكند . سرانجام به كاروانسرا و محل جالب‌توجه تلگرافخانه سه ( جه ) مىرسيم و از همان‌جا است كه راه به سمت جلگهء اصفهان سرازير مىشود . بعد از فرسخى ديگر ده و پست‌خانهء بيدشك واقع است : سراشيبى از وسط راه مارپيچى ما را به دشت هموارى مىرساند كه از آنجا مىتوان چند ميل با چهارنعل سبك طى كرد .\r\nعلف‌زار باريكى از دور نشانهء ده مورچه‌خورت است كه در حوالى آن به تاريخ 13 نوامبر 1729 نادر افغان ، ها را شكست قاطع داد كه به‌زودى از سرزمين ايران هم ريشه‌كن شدند و در همانجا به سال 1775 على مراد خان كه بواسطهء آشفتگى ناشى از مرگ كريم خان چهار سال پادشاهى كرده بود وفات كرد .\r\nراه مرتفع مختصرى به كاروانسراى نادر شاه كه به امر مادر شاه عباس با آجر بر پايهء سنگى ساخته شده بود منتهى و در آن نقطه جلگهء اصفهان از مورچه - خورت مجزا مىشود از اينجا در بيابانى صاف و هموار با سرعت بسيار به طرف\r\n\r\n\r\n","description":"","footnote":"\r\n( 1 ) - من آنجا را كوهرود نوشته‌ام اهالى محل كهرود مىنامند كه بيشتر شايع است و گاهى نيز قهرود مىگويند كه شايد همان كار و مندرج در سفرنامهء شاردن باشد .\r\n","page_name":" 21 ","page_number":35},
  {"content":"\r\n\r\nپايتخت خاندان صفوى رهسپار شدم كه آثار گنبد و مناره‌هاى كاشىكارى آن كم‌وبيش از دور نمودار شده بود علامت ديگر رشته قنواتى بود كه در آن راه جلب‌توجه مىكرد . جلوتر از اين محل كوه‌ها مانع ديدن دورنماى شهر بودند .\r\n\r\nبرج كبوتران\r\nدر حوالى شهر اصفهان جالب‌ترين چيزى كه ديده مىشود عدهء زيادى برج گرد با منارهء كوچكى است كه بر رأس آن ساخته‌اند اين برج‌ها گاهى شصت تا هفتاد پا ارتفاع دارد و آن را در وسط محوطه يا باغى برپا مىسازند كه در نظر كسانى كه با آن آشنا نباشند يادآور قلعه‌هاى دورهء سركرده‌هاى فئودال است ولى حقيقت امر اين است كه از اين جنبه‌هاى رمانتيك پاك خالى است چون برج كبوتر است و براى حمايت اين پرندگان و پرورش آنها ساخته مىشود . اين كبوتران روزها در مزارع مىمانند و شب‌ها در اين برج‌ها به استراحت مىپردازند .\r\nتصويرى كه من در اينجا آورده‌ام ( صفحهء 23 ) قسمت داخلى برج را نشان مىدهد و ملاحظه مىشود كه حفره‌هاى فراوان و چاله‌اى هم در وسط دارد كه براى انباشتن فضلهء اين حيوانات است و آن فضله‌ها در گرداگرد جاليزهاى مجاور پراكنده است .\r\nاين چاله‌ها را سالى يك‌بار تميز مىكنند ، ولى من گمان مىكنم خسارتى كه از اين پرندگان به كشتزارها مىرسد به‌مراتب بيشتر از ارزش كود آنهاست .\r\nدر زمان شاردن گويا سه هزار تا از اين برج‌ها در حوالى شهر بوده و در كتاب اولئاريوس خوانده مىشود كه پادشاه بر بالاى آن مىرفته و در كارى پيش قدم بوده كه بعدا در هارلينگام ( انگلستان ) يا مونت‌كارلو قرن نوزدهم متداول شده يعنى پرندگان را كه ايرانيان كبوتر يا نوك‌آبى مىنامند وقتىكه از سوراخ پرواز مىكردند با تير مىزده است .\r\n\r\n","description":"","footnote":"","page_name":" 22 ","page_number":36},
  {"content":"\r\n\r\nبرج كبوتر\r\n\r\n","description":"","footnote":"","page_name":" 23 ","page_number":37},
  {"content":"\r\n\r\n\r\nورود به شهر\r\nبر فراز بناهاى كوتاه شهر هنگامى كه به مقصد نزديك‌تر مىشويم گنبد كبود و تك‌منارى جلب‌توجه مىكند در اين موقع است كه ما از ميان ديوار باغ‌ها و بين پيچ‌وخم‌هاى معمولى كوچه‌هاى تودرتو به پايتخت سابق ايران وارد مىشويم . از درون شهر ولى دور از ناحيهء بازارهاى عمدهء آن عبور مىكنيم و به چهارباغ مىرسيم سپس از زنده‌رود ( زاينده‌رود ) بوسيلهء پل اللّه وردى خان مىگذريم و باز بعد از نيم ساعت عبور از كوچه‌هاى پرپيچ‌وخم به جلفا در خانهء ميزبان خود وارد مىشويم . اينك دربارهء گذشته و حال اين پايتخت مشهور شاه عباس شرحى ذكر مىكنم .\r\n\r\nتاريخ\r\nاصفهان يا اسپهان ( كه اولى بيشتر متداول است مثل كلمهء پارس كه غالبا با تبديل پ به ف فارس تلفظ مىشود ) شايد همان اسپادانا باشد كه بطلميوس گفته است از نام خانوادگى نژاد فريدون است و در زبان پهلوى اسپيان  Aspigan  و در جاى ديگر آتريان  Athrian  خوانده مىشده است ، ولى هرگونه نقشى كه افسانه‌هاى كهن در وجه تسميهء اين محل داشته است لازم نيست كه در بحث تاريخ جديدى ذكر شود از اين‌رو از پرداختن به دوران باستانى جمشيد و جانشين‌هاى او صرف‌نظر مىكنيم :\r\nدر عهد پادشاهان هخامنشى گويا شهرى به نام گبال يا گاوى ( گابا يا گبى ) در همين‌جا وجود داشته و بعدا در زمان ساسانيان « جى شده است » كه عمر آن را در سال 641 ميلادى پس از جنگ نهاوند تسخير نموده « 1 » ، در صدر اسلام درحدود سال 931 ميلادى اين شهر به نام اصفهان معروف بوده و به دست ديالمه يا آل بويه كه در فارس و عراق فرمانروائى داشتند افتاد . در آن موقع شامل دو محله بوده است يكى يهوديه ديگرى شهرستان يا مدينه يعنى شهر خاص كه در زمان ركن الدوله حسن پدر عضد الدولهء معروف اين دو بخش مجزا به‌صورت شهر واحدى درآمده است .\r\n\r\n\r\n","description":"","footnote":"\r\n( 1 ) - نويسندگان عرب نوشته‌اند كه اهالى اصفهان 20000 سرباز به قشون ايران مىفرستاده‌اند .\r\n","page_name":" 24 ","page_number":38},
  {"content":"\r\n\r\nدر همين موقع بوده كه اصطخرى به آنجا رفته و آن را شهرى بسيار آباد ياد كرده و از لحاظ محصول ابريشم و پارچه‌هاى ظريف قابل تعريف بوده است .\r\nدر اوايل قرن يازدهم سلطان محمود غزنوى آنجا را تصرف كرد و سپس به دست سلجوقىها افتاد و طغرل بيگ آنجا را محاصره و تسخير كرد .\r\nناصر خسرو كه در سال 1052 ميلادى چندى بعد از محاصره در آنجا بود مىنويسد كه : شهر بعد از گرفتارىهاى محاصره تجديد حيات نموده و حوزهء محصورى را كه سه فرسخ و نيم محيط آن بود تشكيل مىداده است . بينامين تودلا چند سال بعد از آن ، اين وسعت و آبادانى آنجا را تأييد و قيد مىكند كه اصفهان پايتخت پادشاهى ايران است و 15000 نفر سكنهء كليمى دارد . چنگيز خان مردم آن شهر را قتل و غارت كرد ، اما تيمور از او هم در اين كار برگذشت و آن به قصد انتقام از حملهء اهل محل به پادگان مغولى اصفهان بود ، وى دستور قتل‌عام داد و هم به امر او با سر بريدهء 70000 نفر برجى برپا ساختند .\r\nدر همان موقعى كه هنرى هفتم به پادشاهى انگلستان رسيد ، سياحان و نيزى باربارو و كونتارينى از اصفهان عبور كردند و آن دورهء فرمانروائى خاندان اوزون حسن از طايفهء آق‌قويونلو بود كه از اين جهت به دوره‌اى مىرسيم كه اين شهر ديرزمانى كم‌وبيش كرسى فرمانروايان بوده تا در زمان شاه عباس كه پايتخت سراسر امپراتورى گرديد .\r\n\r\nشاه عباس كبير\r\nاين شهريار بزرگ از روى دورانديشى و تدبير عالى در استقرار و تجليل دستگاه پادشاهى خود اين شهر را پايتخت برازندهء خويش ساخت و آن را با زيور و آراستگىهاى ممتاز كه ناشى از فكر و سليقه‌اى بلندپرواز بوده بپرداخت . چند تن از تاريخ‌نويسان اين كار او را بنابر دلايل سبك‌تر يا فرعى نسبت داده‌اند از قبيل ناسالم بودن هواى قزوين و دور بودن محل سلطانيه يا پيش‌گوئى منجمان ، ولى علاوه‌بر غرور و خودنمائى صورى كه اين پادشاه بدان نيك علاقه‌مند بود تدبير سياستمدارى هم وجود داشته .\r\n\r\n","description":"","footnote":"","page_name":" 25 ","page_number":39},
  {"content":"\r\n\r\nبا امپراتورى جديدى كه وى تأسيس كرد و حدود آن از گرجستان تا افغانستان بود اصفهان مركز طبيعى بشمار مىرفت و ملاحظات مركزيت مصلحت‌آميز وى را بر آن داشته بود كه پايتخت خود را چنان قرار دهد كه به همهء اكناف امپراتورى پهناور خويش دسترسى آسان و متساوى داشته باشد و در مجاورت نسبى خليج‌فارس باشد تا بر ولايات بحرى جنوب و كار نظارت تجارت خارجى مسلط و تأسيس روابط سياسى با حكومت‌هاى اروپائى هم مقدور باشد . لذا پس از عزم به اين كار وى درصدد تدبير نقشهء وسيعى برآمد كه شهرى جديد با پل‌هاى ممتاز و خيابانهاى مجلل ايجاد كند تا عمارات عالى داشته باشد و زيبائى هريك با عظمت آن متناسب نمايد و آن بناها با ايوان‌ها و باغات مزين باشند .\r\nاز اين‌رو قصرها و شاه‌نشين‌هاى برازنده برپا شد و سفراى دولت‌هاى عمده از اقصى نقطهء اروپا به اين شهر رو آوردند و با شكوه و جلال دربارى كه بسيار غنى بود و آداب و مراسمى دقيق و خيال‌انگيز داشت پذيرائى شدند . نمايندگىهاى تجارتى كم‌وبيش همان‌قدر و مقامى را داشتند كه سفرا از آن برخوردار بودند و زندگانى سرشار از رسومى باشكوه كه با بزم و نشاط عمومى توأم مىگرديد اصفهان را دلپذيرترين شهر سراسر مشرق زمين ساخته بود .\r\nخوشبختانه ذوق و قريحهء نامحدود و بىتعصب اين پادشاه بزرگ كه با ملكه اليزابت انگلستان و هانرى چهارم فرانسه و گوستاو آدلف سوئد و اكبر شاه هندى هم‌دوره بود و جانشين‌هاى او موجب مسافرت و آمدن بسيارى از هوشمندان خارجى به دربار ايران گرديد و از بركت حضور و گاهى نيز اقامت طولانى آنها در پايتخت ايران در سراسر قرن هفدهم بوده است كه ما شرح دقيق راجع به زندگانى و عادات و شكوه و جلال رسمى و اخلاق و سيرت پادشاهان صفوى دردست داريم .\r\nپيتر و دلاواله ، هربرت ، اولئاريوس ، تاورنيه ، شاردن ، سانسون ، دوليه دسلاند ، كمپفرولوبرن يكى بعد از ديگرى تحقيقات و تعريفات جامعى راجع به آن دوره باقى گذاشته و از اين راه بر ذخائر ادبى ايتاليا و انگلستان و آلمان و فرانسه و هلند افزوده‌اند .\r\n\r\n","description":"","footnote":"","page_name":" 26 ","page_number":40},
  {"content":"\r\n\r\n\r\nپايتخت صفويه\r\nدر نيمهء قرن هفدهم بنابر اظهارنظر شاردن در داخلهء محيط ده فرسخى اصفهان 1500 دهكده وجود داشته و گرداگرد شهر 24 ميل راه بوده است و در درون ديوارهاى آن كه 12 دروازه داشت 162 مسجد 48 مدرسه 1802 كاروانسرا 273 حمام و 12 قبرستان بوده . تخمين كل جمعيت آن بين 600000 و 000 ، 100 ، 1 « 1 » بوده و رقمى كه اولئاريوس قيد نموده است 18000 خانه و 500000 نفر جمعيت بوده كه با ميزان مندرج در سفرنامهء شاردن زياد اختلاف ندارد و بىجهت هم نيست كه مردم اغراق‌پسند مشرق‌زمين مىگويند اصفهان نصف جهان است . كمپفر و استرليوس با احتساب حدود حومه ، وسعت بيشترى به اين شهر نسبت داده و محيط آن را شانزده فرسخ نوشته‌اند .\r\nشاه عباس دوم علاوه‌بر قصرهاى اقامتگاه اختصاصى متعدد 137 كاخ شاهى ( كه شايد بيشتر عمارت‌هاى خصوصى بوده ) در سراسر شهر داشت كه بوسيلهء ارث يا خريد يا مصادره بدست آورده بود و آن كاخ‌ها را براى اقامت سفرا و بزرگان خارجى اختصاص مىداد .\r\nهنگامىكه سفرا در چهل ستون بار عام داشتند تمام امور ديگر رسمى در آن روز تعطيل و مراسم بسيار مجلل ، ولى سخت خسته‌كننده بود و موجب تأخير ورود سفير به پيشگاه همايونى مىگرديد ، همچنين مهمانىهاى درخشان كه با سرمستى توأم مىشد ادامه داشته و علاوه‌بر بساط جشن و شادمانى دربارى در ميدان بزرگ براى تماشاى مردم سرگرمىهاى كشتىگيرى و شمشيربازى و كارهاى چشم‌بندى و بندبازى و خيمه‌شب‌بازى و مسابقهء چوگان و جنگ حيوانات از قبيل گاو و قوچ و گرگ و در موارد مهم‌تر شير و پلنگ فراهم مىكردند .\r\nهنگام شب آتش‌بازى حيرت‌انگيزى مراسم جشن را طولانى و نورانى مىكرد . در يك طرف شهر برجى بود به ارتفاع 60 پا و 24 پا ضخامت بنام\r\n\r\n\r\n","description":"","footnote":"\r\n( 1 ) - براى نشان دادن وسعت عظيم شهر اصفهان شاردن حكايت فرار آن غلامى را تعريف مىكند كه وى از خدمت ارباب خود از يك محلهء شهر گريخت و در محلهء ديگر آن دكانى باز كرد ، اما چندين سال كسى به هويت او پى نبرد ، ولى خود شاردن جمعيت آنجا را بيشتر از لندن محسوب نمىدارد .\r\n","page_name":" 27 ","page_number":41},
  {"content":"\r\n\r\nكله منار از شاخ و جمجمهء حيوانات وحشى كه پادشاه شكار كرده بود « 1 » . ميزان توجه و احترام شايانى كه نسبت به خارجىها مبذول مىگرديد و سياست اغماض مذهبى كه شاه عباس روشن‌ضمير و جانشين‌هاى او نسبت به دين مسيحى داشتند از اين نمونه نيك استنباط مىشود كه اجازه داده بودند همه قسم كليساى اروپائى عيسوى در شهر تأسيس شود . به او گوستين‌ها ، كارمليت‌ها ، كاپوچين‌ها در كوى و برزن شاهى محل اختصاصى دادند « 2 » . به ژزوئيت‌ها و دمىنيكن‌ها در جلفا مركزى اعطا شد . يكى از كارخانه‌هاى كمپانى انگليسى هند شرقى از 1617 تا حملهء افغان‌ها در سال 1722 در بازار نزديك ميدان بزرگ واقع بوده است .\r\nشايد رواست كه در مقابل مبالغه‌هاى بىاندازهء بعضى از جهانگردان دربارهء عجايب اصفهان ، نظريهء متين و قضاوت نامساعد تاورنيه جواهرساز فرانسوى را ذكر كنم . وى از زرق‌وبرق ظاهرى و شكوه و جلال دستخوش هيجان نمىگرديد ، بلكه با نهايت بيرحمى زشت را از زيبا و اصل را از بدل تفاوت مىگذاشت چنان كه گفته است :\r\n« روىهم‌رفته غير از ميدان و چند تا بازار مسقف كه بازرگانها در آنجا كسب‌وكار دارند اصفهان به دهكدهء بزرگى بيشتر شباهت دارد تا به شهر .\r\nخانه‌ها از هم جدا و هريك داراى باغچهء بدنمائى است كه منظرهء جالبى ندارد مگر درختانى و راجع به قصر شاه هم من تعريف درخشانى ندارم چون نه عمارت و نه باغ‌ها چيز مهمى بشمار نمىرود مگر چهار اطاقى كه ديوان مىنامند . بقيه هم\r\n\r\n\r\n","description":"","footnote":"\r\n( 1 ) - عموما آن را به شاه عباس يا شاه طهماسب نسبت مىدادند ، ولى بدون شك مربوط به دوره‌هاى بعدى است . اولئاريوس مىنويسد : كلهء دو هزار گوزن و غزال بوده كه شاه طهماسب در شكارگاه صيد كرده بود . شاردن عقيدهء شايعى را نقل مىكند مبنى بر اينكه كلهء معمارى را بر نوك بنا قرار دادند . چون وى گفته بود سر حيوان عجيبى براى نصب در رأس ضرورت داشت . كپيه‌هاى آن برج در كتاب‌هاى شاردن و سانسون هست . هربرت و تاورنيه مىنويسند كه بسيارى از آن جمجمه‌ها متعلق به انسان بوده .\r\n( 2 ) - از ميان ايشان اوگوستين‌ها اروپائى بودند كه به اصفهان آمدند و نخستين نمايندهء آنها انتونيودىگوا در سال 1598 از جانب اسقف گواميفر اسپانيا و پرتغال آمد . كارمليت‌ها با رياست پدر روحانى سيمون از طرف پاپ كلمان هشتم در سال 1608 به پيشگاه شاه عباس آمد . كاپوچين ( كاپوسين ) ها را ريشليو با نامه‌هائى از جانب لوئى چهاردهم در سال 1628 فرستاد .\r\n","page_name":" 28 ","page_number":42},
  {"content":"\r\n\r\nراسته دالان‌هاى كوتاهى است كه چندان قابل‌توجه نيست و به قدرى هم باريك است كه دو نفر با اشكال مىتوانند كنار يكديگر عبور كنند » .\r\nدر مورد هيأت مذهبى مسيحى و كشيش‌ها نيز نظريهء بسيار تحقيرآميز راجع به سبك كار و تبليغ آنها اظهار داشته و گفته است :\r\n« عدهء مربيان مذهبى خيلى زيادتر از مستمعين ايشان است ، زيراكه در تمام اصفهان و جلفا در ميان فرنگىهائى كه از اروپا آمده‌اند و يا در ايران متولد شده‌اند اعم از مرد و زن 600 نفر هم مذهب كاتوليك ندارند » وى باز مىنويسد : « نقشهء شهر هم قابل تحسين نيست ديوارها خرابى و شكاف دارد كوچه‌ها تنگ است و بىقواره و تاريك و انباشته از زباله و مردار حيوانات . در تابستان مستور از خاك و زمستان پر از گل و باتلاق است و مىتوان يقين داشت كه شكوه اصفهان بيشتر به ظواهر و بساط پادشاهى محدود است و گرنه همان كثافت و انحطاط لايتغير مشرق‌زمين را دارد ، ولى به‌هرحال صورت درهم و حيرت‌انگيز و كاملا شرقى از يك‌سو رونق و جلال از طرف ديگر آثار خرابى و زوال از يك جانب آراستگى و تجمل و از سوى ديگر انحطاط اين شهر تا اوايل قرن هيجدهم اظهار وجود مىنموده تا آنكه فضايل افراد خاندان صفوى نيز به رسم ديرين به هرزه‌گى و مىخوارگى مبدل گرديده و در سال 1722 شهر و شهريار طعمهء سنگين مهاجمان افغانى و بيم و دهشت محاصرهء آنها شدند ، در همان وضع و حالى كه زاينده‌رود از اجساد لبريز شده بود و مادرها از فرط گرسنگى فرزند مىخوردند و در همان هنگامى كه افاغنهء وحشى پس از قتل و كشتار تمام اعيان و شاهزادگان كه به چنگ ايشان افتاده بودند پانزده روز شهر را در محاصره سخت گرفتار ساختند و كار خونريزى را به نهايت رسانيدند » .\r\nاين ماجرا را كشيش ژزوئيت لهستانى كروزينسكى كه در آن موقع در اصفهان بود در كتاب خود با تفصيل به رشتهء تحرير كشيد . بعد از آن تكان شديد و وحشىگرى بىاندازهء مهاجمان افغانى كه در خرابى عمارات و خيابان‌ها و باغ‌ها\r\n\r\n","description":"","footnote":"","page_name":" 29 ","page_number":43},
  {"content":"\r\n\r\nو آنچه حاكى از شكوه و جلال اصفهان بود دريغ ننمودند ، اين شهر ديگر تجديد حيات كامل ننمود .\r\nهرچند نادر شاه نسبت به آنجا توجهى مبذول داشت ولى اصفهان در نظر او به‌اندازهء مشهد قدر و منزلت نداشت . كريم خان هم پايتخت را به شيراز انتقال داد و آقا محمد خان مركز حكومت را به تهران برد و استحكامات اصفهان را خراب كرد و فتحعلى شاه گاهى از آن شهر ديدن مىكرد و سرانجام هم در سال 1834 در آنجا وفات يافت .\r\nپادشاه فعلى نيز فقط يك‌دفعه در سال 1851 آنجا را با قدوم خود سرافراز فرمود . بنابر آنچه گذشت اصفهان از قدر و مقام شامخ خود فروافتاده و اينك با جامهء ژنده و قامت آغشته به گردوخاك كه استعارهء بىموردى دربارهء وضع نزار كنونى شهر نيست - ماتم‌دار روزگار پرشكوه و جلال از دست رفتهء خويش است .\r\n\r\nنقشهء شهر\r\nترتيبى كه من براى توصيف اين شهر اختيار مىكنم اين است كه اولا مشخصات عمدهء آن بيان خواهد شد سپس رفته‌رفته محلات معروف و يا جالب شهر موردتوجه قرار خواهد گرفت و در هر مرحله نيز تفاوت بين عظمت قديم و انحطاط و حالت رقت‌بار فعلى خاطرنشان خواهد گرديد . يگانه نقشه‌اى از اصفهان كه من اطلاع دارم در ميان لوحه‌هاى آقاى كوست « 1 » در كتاب ممتاز او بنام « عمارت‌هاى مدرن ايران » مندرج است : بطوركلى اصفهان در سمت شمالى زنده‌رود و جلفا در طرف جنوبى رودخانه واقع است . در ناحيهء مركزى اصفهان چندين عمارت بزرگ و باغ‌ها و ايوان‌ها شامل محوطهء قصر كه در سمت غربى است وجود دارد و به ميدان بزرگ محدود مىشود كه به شكل مربع مستطيل است ، طول آن از شمال به جنوب و عرض آن از شرق به غرب است ، در جنوب شرقى ميدان ارگ واقع شده است . خيابان چهارباغ از ضلع غربى قصر مىگذرد و به پل بزرگ اللّه وردى خان و بعد از آن به جلفا منتهى مىشود . در سمت مشرق\r\n\r\n\r\n","description":"","footnote":"\r\n( 1 ) -  Cost \r\n","page_name":" 30 ","page_number":44},
  {"content":"\r\n\r\nآنجا خيابان ديگرى است كه به پل دو طبقهء خواجو مىرسد . پل‌هاى ديگرى نيز در دو طرف شرقى و غربى هست و بين دو پل عمده هم پلى است كه به كاخ هفت دست ( دستگاه ) منتهى مىگردد .\r\n\r\nميدان شاه\r\nمركز اصفهان ميدان شاه است كه بدون‌شك يكى از جالب‌ترين ميدان‌هاى جهان بشمار مىرود . شاه عباس آن را ساخته و در اطرافش عمارت‌هاى بزرگ بنا كرده است ازقبيل قصر سلطنتى و مسجد شاه و بازار بزرگ كه به ميدان راه دارد . اين ميدان عرصهء نمايش‌هاى عمدهء دربارى و كانون زندگانى اين شهر بوده است .\r\nميدان شاه 560 يا رد طول و 174 يا رد عرض و يك رشته بناهاى آجرى كوتاه در اطراف دارد شامل دو طبقه قسمت تحتانى دكان و به بازار مربوط بوده و طبقهء فوقانى با غرفه‌ها براى توقف انبوه تماشاگران جشن اختصاص داشته .\r\nروزگارى آنجا را سربازخانه كردند و اكنون وضع خراب و فلاكت‌بارى دارد .\r\nدر جلو اين طاق نماهاى كوتاه صف درختان قرار گرفته و در كنار آن جوئى سنگى سرشار از آب بوده . در سال 1809 موريه نوشته است كه يك درخت در ميدان نديده و نهرها ( در اصطلاح محل « مادى » ) هم خالى بوده بعدا مقدارى چنار و كاج كاشتند ، اما در موقع مسافرتم مادىها خشك بود و بجاى آن مجراى ديگرى براى آب آشاميدنى از چشمه ساخته بودند .\r\nدر عهد صفويه در وسط ميدان تيرى به ارتفاع بيست و پنج پا بود كه درهنگام مراسم جام طلا بر آن مىنهادند و در مواقع عادى هم يك سيب يا خربزه تا تيراندازان سوار در حين چهارنعل از پائين هدف قرار دهند « 1 » . جاى آن بعدا دار اعدام برپا كردند با شكاف‌هائى در كنار آن كه گناهكار را بر آن سرازير آويزان\r\n\r\n\r\n","description":"","footnote":"\r\n( 1 ) - انجيوللو  Angiolello  شاهد بود كه شاه اسماعيل در تبريز از ده بار تيراندازى هفت نشانه را هدف ساخت و تاورنيه ميگويد شاه صفى اول را كه سواركار و تيرانداز كلانى بود در اصفهان سه جام را در پنج دور با تير زده است .\r\n","page_name":" 31 ","page_number":45},
  {"content":"\r\n\r\nمسجد شاه اصفهان\r\n\r\n","description":"","footnote":"","page_name":" 32 ","page_number":46},
  {"content":"\r\n\r\nو به همان‌حال به پائين پرت مىكردند يا آنكه سر از تن او جدا مىساختند . اين رسم هم از بين رفته است .\r\nدر دو انتهاى ميدان دو حوض از سنگ سماق بوده كه هنوز هم هست و لبريز از آب است . در جلو عالى قاپو بالغ بر صد توپ كه در جنگ جزيرهء هرمز غنيمت به‌دست آمده بود در پشت ديوارهء چوبى جا دادند ، اين هم از بين رفته است ، تنها چيز قديمى كه در ميدان مانده بود دو ستون مرمر علامت دروازه ، بازى چوگان بود ، اين بازى را اعيان ايرانى دوست مىداشتند اين ورزش نيز به مرگ طبيعى درگذشت « 1 » .\r\nهنگام روز ميدان پر از غرفه يا چادرهائى بوده كه بر تيرك‌ها بند مىكردند و در زير آن خرده‌فروشان جنس خود را روى زمين در معرض فروش قرار مىدادند .\r\nدر هنگام جشن تمام اين چيزها را برمىچيدند شبانگاه معمولا ميدان ، محل بازيگرى نقاب‌پوشان ، خيمه‌شب‌بازى ، عمليات آكروبات‌ها يا دسته‌هاى قصه‌گو يا كشتىگيران يا دراويش يا جنگ خروس يا قوچ و خيمه‌هاى زنان تبهكار بود ، همه اين‌ها از بين رفته است مگر چند غرفه و دكان در انتهاى شمالى ميدان .\r\n\r\nنقاره‌خانه\r\nدر اينجا هنوز رواق بزرگى هست كه دهليزهاى طاق‌دارى در كنار آن ديده مىشود كه به قيصريه يا بازار اصلى مربوط است . در طاق عمده اين بناى بلند آراسته كه تصوير شاه اسماعيل يا شاه عباس را در ميدان جنگ نشان ميدهد نقاره‌خانه اصفهان واقع شده است . در آنجا سحرگاه موسيقى گوش - خراشى براى بيدارباش اهل حرم‌خانه نواخته مىشود و راجع به اين موضوع\r\n\r\n\r\n","description":"","footnote":"\r\n( 1 ) - در اين بازى هر طرف به تفاوت از پنج تا بيست نفر بودند . پيتر و دلاواله چگونگى بازى چوگان را كه در قزوين به سال 1618 ديده بود شرح داده است . عبد الملك سامانى موقع بازى چوگان از اسب فروافتاد و جان داد . شاه صفى اول و شاه عباس ثانى در اين بازى مهارت بسيار داشتند . اوزلى شرح مبسوطى راجع به اين بازى نوشته ، ولى به خطا آن را همان كريكت انگلستان يا گلف اسكاتلند نام برده است .\r\n","page_name":" 33 ","page_number":47},
  {"content":"\r\n\r\nدر فصل تهران شرحى بيان كردم « 1 » در دالان‌هاى تحتانى كه به ميدان راه دارد مردم در حال نوشيدن چاى يا كشيدن قليان ديده مىشوند .\r\nشاه عباس با علاقهء پدرانه فرمان داده بود كه در همين محل ملاها براى سرگرمى ، مردم را با وعظ و بيان موضوعات جدى مشغول سازند . بر فراز طاق اصلى در محلى كه هنوز معلوم است و با كاشىهاى جديد آراسته‌اند ساعت بزرگى نصب شده بود . ( تاورنيه آن را ساعت خورشيدى خوانده است ) و بنابر قول اولئاريوس صنعت‌گرى انگليسى به نام فستى « 2 » براى شاه عباس ساخته بود و چون مخترع به دست يك ايرانى به قتل رسيد ساعت بعد از مرگ او خراب شد . در بالاى ساعت هم زنگ ناقوس بزرگى بوده است كه در حاشيهء آن نوشته شده بود :\r\n« حضرت مريم مقدس در حق ما زنان دعا كن » و آن از عبادتگاه زن‌هاى پرتغالى در جزيرهء هرمز به‌دست آمده بود . صداى آن زنگ هيچ‌گاه شنيده نشده بوده است .\r\nصد سال پيش آن را پائين كشيدند و براى توپ‌سازى ذوب كردند . تا اوايل اين قرن هم ساعت را در آنجا ديده بودند . اوليويه به سال 1796 آن را ديده بود و در سال 1808 بوسيلهء حاجى محمد حسن امين الدوله بيگلربيگى اصفهان در عهد فتحعلى شاه به‌عنوان تعمير گچ‌كارى طاق برداشته‌اند .\r\n\r\nمسجد شيخ لطف اللّه\r\nدر جهت شرقى ميدان ، مسجد شيخ لطف اللّه واقع است كه غالبا آن را مسجد صدر العلماء اصفهان هم مىنامند ( شاردن صدر نوشته است ) .\r\nاين مسجد در دورهء جديد به‌اندازهء سابق محل توجه نيست اما گنبد آن كاشىكارى\r\n\r\n\r\n","description":"","footnote":"\r\n( 1 ) - شاردن مىنويسد هنگام طلوع آفتاب و نيمه‌شب هم مىنواخته‌اند ، سانسون نوشته است كه ظهر و غروب و دو ساعت بعد از نيمه‌شب و در روزهاى عيد هم تمام شب و روز . از يكى از اشعار سعدى استنباط مىشود كه در زمان او بامداد هم مىنواخته‌اند :\r\n « تا نشنوى ز مسجد آدينه بانگ صبح * يا از در سراى اتابك غريو كوس » \r\n- مترجم لوبرن نام ادواتى را كه در نقاره‌خانه به‌كار مىرفته است ذكر نموده كه هنوز تقريبا همان است شامل :\r\nدهل ، شيپور ، طبل ، كرنا ، نى ، چنگ و سنج . « ته و نوت » مىنويسد : كرناها هشت پا طول داشته است .\r\nمىگويند اين رسم از زمان اسكندر نيز در ايران بوده است .\r\n( 2 ) -  Festi \r\n","page_name":" 34 ","page_number":48},
  {"content":"\r\n\r\nنقش قديم و ميناكارى تقريبا سبك فلورانس دارد . قدرى جلوتر يا در جنوب آن سابقا برجى بود كه نويسندگان فرانسوى ايوان ساعت مىناميده‌اند يا دستگاهى بوده كه هنرمندان اروپائى براى خوش‌آيند خاطر شاه عباس ساخته بودند و آن ساعتى مكانيكى با پيكرهاى متحرك حيوانات بود كه حالا اثرى از آن نيست .\r\n\r\nمسجد شاه\r\nدر وسط ضلع جنوبى يا انتهاى تنگ ميدان مسجد شاه اصفهان واقع شده است . آنجا در سابق جاليز بود و در سال 1612 - 1613 به امر شاه عباس اين مسجد را بنا كرده‌اند و اصلا هم به قصد مسجد جمعه بوده و با هزينه‌اى معادل 000 ، 175 ليره تمام شده است و از همان ابتداى كار مجلل‌ترين ساختمان اصفهان به‌شمار مىرفته است .\r\nشاه صفى اول درهاى آن را نقره‌پوش نمود . در درون مسجد جامهء خونين امام حسين ( ع ) و نسخهء قرآن به خط امام رضا ( ع ) نگاهدارى مىشده است .\r\nچندين‌بار اين مسجد را تعمير كرده‌اند به‌خصوص نادر شاه پس از يورش افغان‌ها به اين كار همت گماشت و بار ديگر بوسيلهء على مراد خان مرمت يافت . از حياط داخلى ساختمان بسيار جالب‌توجه اين مسجد را كه از خارج هم ديده مىشود مىتوان كاملا ديد .\r\nمحور ميدان شاه تقريبا شمالى و جنوبى است و معمار ناچار شده است كه اين محور را به‌اندازهء قابل‌ملاحظه‌اى به سمت جنوب غربى انحراف بدهد تا محراب در جهت مكه واقع شده باشد . اين نظريه با وسايل معمارى حاصل گرديده است از اين‌رو بنا در عين‌حال كه باعظمت است ساده مىنمايد . حياط داخلى سنگ‌فرش مرمر و حوض بزرگى در وسط براى وضو و غرفه‌هائى دو طبقه در اطراف دارد كه زيور آن محدود به كتيبه‌هائى با خط كوفى بر كاشىهاست به اين‌ترتيب كه كتيبه با خط سفيد بر زمينهء آبى است .\r\nغرفه‌ها براى اقامت ملاها و وابستگان آنها ساخته شده است . در اطراف ايوان رفيع كاشىكارى و طاق بزرگى روى آن هست كه به محوطه‌اى راه دارد كه\r\n\r\n","description":"","footnote":"","page_name":" 35 ","page_number":49},
  {"content":"\r\n\r\nمسجد شاه اصفهان\r\n\r\n","description":"","footnote":"","page_name":" 36 ","page_number":50},
  {"content":"\r\n\r\nگنبد كوتاهى بر آن است . تنها اروپائيانى كه من اطلاع دارم علاوه‌بر حياط ، داخل مسجد را هم ديده‌اند ، جى . اس . باكينگهام در سال 1816 و اى . فلاندن در سال 1840 بود . روبروى در ورودى ايوان سومى با مناره‌هائى در طرفين هست كه از آنجا وارد مسجد اصلى مىشوند كه گنبد بزرگ بر رأس آن قرار دارد .\r\nسطح اين گنبد با كاشىهاى نفيس شامل طرح‌هائى به رنگ كبود و سبز بر زمينه‌اى لاجوردى است كه از آثار بسيار برجستهء شهر به‌شمار مىرود . در دو سمت مسجد حياطهاى ديگر با حوض و رواق‌هاست كه روز جمعه محل اجتماع عامهء مردم است . سبك آرايش اين ساختمان ممتاز اگرچه مثل ساير بناهاى تاريخى ايران رو به ويرانى و زوال است باز از بناهاى عالى دورهء صفويه مىباشد . مؤذن‌ها هيچ‌گاه چهار منارهء مسجد را مورد استفاده قرار نداده‌اند چون شهرياران گمان مىنمودند كه آنها از بالاى منار به اسرار حرم‌خانهء مجاور نظر اندازند ، در عوض غرفهء بىريخت و ناقص در رأس يكى از ايوان‌ها ساخته شده است .\r\n\r\nدروازهء عالىقاپو\r\nحال ما سمت غربى ميدان را مورد توجه قرار مىدهيم كه مهم‌ترين ساختمان آن در انتهاى جنوبى عمارتى بلند به‌صورت معبرى طاق‌دار بزرگ مشرف به ميدان و در جلو آن هم ايوان شاهى است كه ستون‌هاى چوبى دارد و قسمت عقب آن عمارتى بلندتر و سه طبقه واقع است .\r\nاينجا تالار قصر همايونى است و رواق پائين آن به عالىقاپو ( قاپى ) ( دروازهء مقدس معروف است ) . اين نام را نويسندگان مختلف ، متفاوت نوشته‌اند بعضى مىگويند اللّه قاپوست و از آن جهت چنين ناميده شده است كه مكان مقدسى است و بعضى هم مىگويند على قاپوست يعنى دروازهء على و روايتى هست كه شاه عباس آن را از روى نمونهء بارگاه على ( ع ) در نجف نزديك فرات ساخته و دستگاه قديمى آن مزار را نيز جواهرنشان نموده است . معنى واقعى آن از قرار معلوم عالى قاپو يا دروازهء عالى است . جنبهء تبرك آن از بين رفته ، ولى هركس كه به زير زنجير عقب بنا كه از تكه و پاره‌هاى ندرى پوشيده است برسد در پناه و بست خواهد بود\r\n\r\n","description":"","footnote":"","page_name":" 37 ","page_number":51},
  {"content":"\r\n\r\nو احدى را نسبت به او امكان آزار نيست ، اما در عهد صفويه اين وضع تبرك قاطع و غيرقابل ترديد بود . هيچ‌كس حق نداشت از آستانه عبور كند ، پادشاه گاهى سواره از آنجا عبور مىكرده است . همهء كسانى كه به حضور شاه مىرسيدند هنگام ورود بر آستانه بوسه مىزدند و آنجا پناه‌گاه غيرقابل تجاوزى بود . فقط پادشاه مىتوانست گناهكارى را از آنجا اخراج كند و اين منظور را هم با گرسنگى دادن مقصر انجام مىداد .\r\nتاورنيه راجع به عالى قاپو توضيحاتى وافى داده است : « رسم بر اين است كه تمام سفرا ، عالى قاپو ( قاپى ) را سلام و تعظيم كنند و آن به خاطر سنگ مرمر سفيدى است كه به شكل پشت الاغ بجاى پله مورد استفاده است و مىگويند در قديم از عربستان موطن حضرت على ( ع ) آورده‌اند . هروقت كه شهريار جديدى تاج‌گذارى مىكند بايد از بالاى اين سنگ گام بردارد و اگر بر سبيل سهل‌انگارى پاى او به سنگ اصابت كند چهار نگهبان كه در آنجا آماده‌اند پادشاه را برمىگردانند كه آن كار را تكرار كند » .\r\nاز قول « ته‌ونوت » استنباط مىشود كه آن سنگ مرمر در دروازه نبوده ، بلكه در انتهاى معبرى بوده كه از عالى قاپو وارد مىشده‌اند « در تالار يا قسمت سرگشادهء فوقانى كه بر دروازه ستون چوبى استوار است و يك حوض سنگى در وسط آن قرار دارد پادشاه در نوروز سفرا را بار حضور مىدهد و از آنجا بازى چوگان و مسابقهء اسب‌سوارى و جنگ حيوانات وحشى و سرگرمىهاى عامه را كه در پائين برگزار مىشود تماشا مىكند » اين بنا را وقتىكه من ديدم خالى بود و عمارت وامانده و فراموش‌شده‌اى مىنمود .\r\n\r\nقصر\r\nدر اينجا سردر پيش‌آمده‌ترين قسمت قصر همايونى است . حياطها و باغ‌ها و ايوان‌هاى متعدد مساحت بزرگى را فراگرفته كه شاردن محيط آنها را معادل چهار ميل و نيم نوشته و آن در سراسر ضلع غربى ميدان تا چهارباغ كه مسافتى طولانى است امتداد داشته است . در اين قصر فعلا ظل السلطان حاكم\r\n\r\n","description":"","footnote":"","page_name":" 38 ","page_number":52},
  {"content":"\r\n\r\nاصفهان اقامت دارد . بعضى از حياطهاى آن‌كه به ميدان مربوط مىشود به ادارات واگذار شده است و در غياب شاهزاده ، محل ازدحام ارباب حاجت اعم از امور ادارى يا قضائى مىشود .\r\nعالى قاپو و تالار آن\r\nنقشه‌اى از سراسر آن محوطه و تقسيمات پيچيده و گيج‌كننده اين محل آشكار مىسازد و روشن خواهد نمود كه چنان كه در عمارات ايرانى مشهود است همهء زيبائى به قسمت محدودى از بناها و تالارها اختصاص دارد و در ساير قسمت‌ها اثرى از هنر و زيبائى نيست . در واقع تاورنيه به‌طورىكه قبلا اشاره كردم حق داشت كه روىهم‌رفته با نظر تحقير به آن نگريسته ، ولى چند ساختمان اين قصر پيوسته سزاوار ستايش و تحسين بوده و خواهد بود .\r\n\r\nچهل ستون\r\nمعروف‌ترين اين بناها عمارت چهل ستون است كه تالار عمده يا ايوان نخست در قصر بوده است و پادشاه در آنجا سفرا و وزيران خود را بار عام مىداده است . راجع به اصل اين نام اختلاف نظر وجود داشته و چون قسمت\r\n\r\n","description":"","footnote":"","page_name":" 39 ","page_number":53},
  {"content":"\r\n\r\nفوقانى آن فقط بر بيست ستون استوار است . شمارهء چهل را افرادى سهل‌انگار و خوش‌باور از سايهء بيست ستون در حوض آبى كه جلو آن است اقتباس كرده‌اند ، ولى من خيال كرده بودم كه شايد روزگارى ايوان ديگرى با بيست ستون در عقب و يا در كنار تالار مركزى قرار داشته و به من گفته بودند كه بواسطهء خرابى و تعميراتى كه سال پيش ( 1891 ) در آنجا مىكردند آثار چنين بناى اضافى اصلى پيدا شد .\r\nاز طرف ديگر هم من نه در سفرنامه‌ها و نه در لوحه‌هاى سياحان پيشين اشاره‌اى دال بر وجود چنين ساختمانى نديده‌ام بنابراين ترديدى ندارم كه اين اسم ناشى از انعكاس ستون‌هاى بيست‌گانه در آب و حاكى از عظمت و اندازهء معتنابه آن است . چون عنوان چهل در ايران نيك متداول است مثلا تخت جمشيد را چهل‌منار گفته‌اند و يا چهل‌چشمه و چهل‌دختران و چهل‌چراغ ( كه معمولا به شمعدان‌هاى چند شاخه‌اى اروپائى اطلاق مىشود ) « 1 » .\r\nتالار در ته باغ وسيعى واقع است و جلو آن در وسط حوض است كه وقتى كه من ديدم آب نداشت . چند رديف سيم در اطراف آن بر تيرهاى بلند آبى و سبز رنگ علامت اين بود كه آن اواخر در آنجا چراغانى شده بود . سردروازه‌هاى ورود به اين محل با كله‌هاى گاو و بزكوهى و از اين‌گونه حيوانات زينت يافته است .\r\nچهل‌ستون در اصل بوسيلهء شاه عباس بنا شد ، اما به گفتهء كروزينسكى كه در آن هنگام در ايران بود قسمت عمدهء ساختمان قديمى صد سال بعد در سلطنت شاه سلطان حسين دچار حريق شد و اين پادشاه كه به وجه كودكانه‌اى خرافات‌پرست بود در خاموش كردن آتش دخالتى ننمود به اين دليل كه شعله‌هاى آتش علامت مشيت خداوندى بود . ولى پس از آنكه آتش كار خود را كرد ، وى به تعمير آن پرداخت . اين نكته كه كسى از نويسندگان غير از يك نفر متوجه آن نشده است علت اختلافى است كه بين شرح شاردن و تاورنيه قبل از پادشاهى شاه سلطان حسين با نوشته‌هاى بعدى وجود دارد .\r\n\r\n\r\n","description":"","footnote":"\r\n( 1 ) - به احتمال قوى هكاتو ميليا يا صد دروازهء يونانىها نيز از همين قبيل است و مىتوان چهل دزد علاء الدين را هم مثال آورد .\r\n","page_name":" 40 ","page_number":54},
  {"content":"\r\n\r\nچهل‌ستون\r\n\r\n","description":"","footnote":"","page_name":" 41 ","page_number":55},
  {"content":"\r\n\r\n\r\nايوان\r\nاين دستگاه شامل چهار طبقه است كه مهم‌تر از همه ، ايوان با ستون‌هاى چوبى است . سقف آن صاف و بسيار محكم است و بعضى از تيرها ، تنهء كامل درخت چنار با هفت پا ضخامت و نتراشيده است و بيست ستون چوبى دارد كه در چهار رديف و هر رديف سه تا و دو رديف هركدام چهار تا قرار گرفته « 1 » .\r\nرديف بيرونى اين ستون‌ها در اصل پوشيده از قطعات كوچك آيينه بوده كه الماس‌وار در بندهاى عمودى جا داده شده بود و رديف‌هاى درونى را با شيشه‌ها به‌صورت مارپيچ پوشانده بودند . تمام اين روكارها در موقع مسافرت من به آنجا بتازگى برداشته شده بود و ظاهرا براى تعمير آن حسن سليقه به‌كار نرفته به‌طورىكه به وجه غير قابل‌جبرانى به جنبهء هنرى و زيبائى آن دستگاه لطمه وارد آمده است . ستون‌هاى اصلى بر شيرهاى سنگى رو به سمت خارج و چهار ستون مركزى سابقا در گوشه‌هاى حوض مرمرى واقع بوده و شيرهاى حاشيه ، آب از دهان خود در حوض مىپاشيده‌اند ، اما حوض را پر كرده‌اند و شيرها را نيز با بىسليقگى رنگ كرده‌اند . ديوارهاى زيباى اين ايوان كه كرپورتر نغمه‌سرا در وصف درخشندگى آن شرحى نوشته بود .\r\nپايه‌هائى با مرمر سفيد و الوان و مطلا روكوبى داشت ، قسمت بالاى ستون‌ها هم آيينه‌كارى شده بود و صنعتگران ايرانى حقا در اين رشته شهرت دارند . كليهء اين تزئينات ممتاز كه هنوز در ايوان تخت ديده مىشود از ديوارهاى خود ايوان با نهايت بىرحمى بوسيلهء قلم‌موى نقاش محو گرديده است و روى آن را در عوض رنگ صورتى ملايم كشيده‌اند ، اگر من اين آدم بىسليقه را به چنگ مىآوردم با طيب خاطر سرش را در ظرف رنگ خود او فرومىبردم تا جان دهد .\r\n\r\nتختگاه\r\nدر عقب ايوان بزرگ و وصل به آن در محلى قدرى برجسته ، شاه‌نشين واقع شده است كه تخت در آنجا قرار داشت . تزئينات اين قسمت وقتىكه من ديدم هنوز سالم مانده بود . تابش درخشان تكه‌هاى آئينه كه بر تخته‌ها تعبيه شده بود\r\n\r\n\r\n","description":"","footnote":"\r\n( 1 ) - با وجود اين موريه ، بىنينگ و ديولافوا و همچنين شاردن عدهء ستون‌ها را هيجده تا ذكر كرده‌اند و گمان مىكنم دو ستون را كه گچ‌برى به سرستون اطاق تخت شاهى بر آن قرار دارد به‌شمار نياورده‌اند . اندازهء قسمت‌هاى مختلف به شرح ذيل است : ايوان 44 يا رد در 22 ، تالار شاه نشين 23 پادر 19 ، نگارخانه 80 پا در 40 .\r\n","page_name":" 42 ","page_number":56},
  {"content":"\r\n\r\nو قطعات آيينه بر ديوارها و طاق مشبك شاه‌نشين جلوهء فراوان داشت . در اين محل در دو طرف عمارت اطاق‌هاى كوچكى هست كه مخصوص وزيران شاه بود .\r\n\r\nنگارخانه\r\nدر عقب شاه‌نشين با سه در ارتباطى تالار بزرگى است كه سراسر طول عمارت امتداد دارد و بر بالاى آن سه گنبد كم‌ارتفاع هست ( لمسدن اندازهء آن را 75 در 45 پا نوشته است ) و سراسر سطح ديوار آن با شش تابلو نقاشى سه تا در هر طرف آرايش يافته است . پيترودلاواله وقتىكه راجع به تصاوير قصرهاى اصفهان در زمان شاه عباس اشاره مىكند خاطرنشان مىسازد كه تصاوير مزبور به‌اندازه‌اى ناپسند نقاشى شده بود كه شاه خيلى نگران مىنمود كه مبادا هنرمند اروپائى را در صورتى كه كارش مورد علاقهء همايونى واقع شده باشد و براى تهيهء شمايل خصوصى سلطان آمده بود از دست بدهد باوجود اين خرده‌گيرى كه بىمورد هم نيست و ناشى از بىاطلاعى از ميزان ديد و مناظر و فقدان تناسب و خشكى كار است كه در تمام صورت‌سازىهاى ايرانى مشاهده مىشود و شايد از لحاظ اروپائيان قرن هفدهم كه پروردهء مكتب رنسانس ايتاليا بوده‌اند بسيار هم زنندگى داشته ، باز اين تصاوير چهل ستون هم از جهت هنرى قابل ستايش و هم از لحاظ مدرك تاريخى پرارزش است و ما را راست به دربار شاه عباس بزرگوار و پادشاهان پيش از او و جانشين‌هاى وى رهنمون مىشوند . ما شاه را در ميدان رزم و يا هنگام جشن و يا در حين تماشاى بازى چوگان مشاهده مىكنيم . سبيل‌هاى كشيده و چانه‌اى صاف و تراشيده و عمامهء بزرگ سبك آرايشى بوده كه ديرزمانى است از بين رفته است . اسلحه و تجهيزات جنگاوران و آلات موسيقى و حركات دقيق رقاصه‌ها درهاى زمان كهن را به روى ما مىگشايد و خود را در جرگه‌هاى بزم و سرور و يا رزم و پيكار در برابر شكوه و جلال شهرياران صفوى حاضر و ناظر مىيابيم . در اينكه آيا تصاوير مزبور همان‌هائى است كه به فرمان پادشاهان آن دودمان نقش شده است و يا آنكه تصوير اصلى در آتش‌سوزى زمان شاه سلطان حسين از بين رفته است و به دستور اين سلطان از نو پرداخته‌اند شرح و بسطى ديده نمىشود ، ولى بنابر آنچه شاردن نوشته لااقل چهار تا از آن تصاوير خيلى\r\n\r\n","description":"","footnote":"","page_name":" 43 ","page_number":57},
  {"content":"\r\n\r\nشبيه آنهائى است كه وى در سال 1670 تعريف كرده البته غير از تصوير نادر شاه كه بعدا اضافه شده است .\r\n\r\nتعريف\r\nراجع به اين تصاوير نيز توضيحات اشتباه‌آميزى از ناحيهء نويسندگان سابق ديده‌ام كه خواه‌ناخواه ناشى از اطلاعات ناقص تاريخى ايشان توأم با مشاهدات سطحى بوده است . بر ديوار روبروى در ورود تصوير شاه اسماعيل در جنگ با جان‌نثارىهاى سلطان سليمان است كه شاه دلاور با ضربتى رئيس جان‌نثاران را دو شقه مىكند و قطرات خون از بدن سلطان فرومىريزد .\r\nدر پهلوى آن تصوير شاه طهماسب در هنگام پذيرائى از همايون شاه پناهندهء هندى است و آن در سال 1543 است كه دو شهريار در شاه‌نشين چهار - زانو جلوس نموده و در پيرامون ايشان نغمه‌گران و نوازندگان سرگرم ترنم‌اند و قراول و قوش‌بازان همايونى با پرندگانى كه بر مچ دارند فراايستاده‌اند و در جلو صحنه هم دو رقاصه كه چندان چنگى به دل نمىزنند مشغول رقص‌اند .\r\nصورت‌ها كم‌وبيش به اندازهء طبيعى است . تصوير سومى بر ديوار غربى ، صحنه‌ايست كه بيشتر دور از رسم و آئين مىنمايد . چهرهء مركزى آن شاه عباس كبير با عبد المحمد خان ازبك « 1 » و همچنين ملازمان دربارى است و ظاهرا مجلس بزم نيك گرم بوده ، زيرا شاه در طلب شراب پيالهء خود را جلو آورده درحالىكه يكى از مهمانها در اثر مستى بر كف مجلس افتاده و جامى را سخت بر لب گرفته و مىگويند كه آن تصوير به اللّه وردى خان سردار نامى شاه عباس كه سرپرست كار برادران شرلى بوده بىشباهت نيست .\r\nدر ديوار مجاور سه صحنهء ديگر ديده مىشود در يكى از آنها شاه اسماعيل با لشكريان خود در گيرودار نبردى با دشمنان ازبك و تاتار است . در پردهء دومى شاه عباس ثانى مشغول پذيرائى از خلف سلطان سفير مغول كبير ( هند ) است و باز نغمه‌گران و نوازندگان با دايره و قاشقك سرگرم رقص‌اند .\r\n\r\n\r\n","description":"","footnote":"\r\n( 1 ) - بانوشيل نوشته است سفير عثمانى است .\r\n","page_name":" 44 ","page_number":58},
  {"content":"\r\n\r\nتصوير سومى نبرد بين نادر شاه و محمد شاه را ( كه بر فيل سفيد سوار است ) نشان ميدهد ، در همان نبردى كه سرنوشت دهلى را تعيين كرد . رنگ‌ها و تذهيب اين تصويرها بسيار تازه و زنده مىنمايد . تصويرى هم از شهريار فعلى بر طاق بين صحنهء قديمى اضافه كرده‌اند . قسمت تحتانى اين تالار و دو اطاق مجاور را به رنگ سبز نامطبوعى آراسته‌اند ، چهار بخارى هم در آنجا هست دو تا در هر ضلع طولانىتر .\r\nدر سال گذشته ( 1891 ) نگارخانه را به‌صورت گل‌خانه براى حفظ گل و نهال فراوان ، درآورده بودند . اطاق‌هاى كوچك‌تر سابقا در هريك از دو انتها با پنجره به خارج راه داشته و با عكس بانوان و آقايان فرنگى زمان شاه عباس آرايش يافته است . در گرداگرد چهل‌ستون گمان مىكنم هنوز هم پرده‌هاى زربفت و سوزن‌كارى براى جلوگيرى از تابش آفتاب باشد . مونزى در سال 1866 و مادام ديولافوا در 1881 ايوان چهل‌ستون را كارگاه چادردوزى پرنس حاكم اصفهان يافته بودند از اين قبيل كارها ديگر ترك شده است . اخيرا ، در سال 1891 شنيده‌ام كه ظل السلطان در يكى از اطاق‌هاى كوچك براى ديدار ارباب‌رجوع و دريافت عريضه‌هاى اتباع گرفتار خويش جلوس مىكند .\r\n\r\nعمارت‌ها و ايوان‌ها\r\nاز جمله بناهاى ديگر يا كاخ‌ها در محوطهء قصر كه در اينجا امكان شرح و بسط كامل آنها نيست مىتوان نام بناى « سرپوشيده » را ( كه « كوست » كليشه‌اى از آن در كتاب خود انتشار داده است ) ذكر كرد :\r\nتالارى است كه ستون‌هاى هشت‌ضلعى آيينه‌كارى آن بر شانه مجسمه‌هاى زنانى قرار گرفته كه سر شير در دست دارند و از دهان آن به درون حوض آب فرو مىريزد . ديگر عمارت اشرف كه اشرف غارتگر افغان بنا كرده است و عمارت نو كه امين الدوله به فرمان فتحعلى شاه ساخته و چندين تصوير از شاه و خانوادهء او در آنجاست و دالان طولانى قسمتى از قصر كه حالا براى امور ادارى اختصاص دارد .\r\n\r\nهشت‌بهشت\r\nدر انتهاى غربى محوطهء دربارى كه تا چهارباغ امتداد دارد باغ‌ها و عماراتى هست كه چندان موردتوجه نيست يكى هشت‌بهشت كه\r\n\r\n","description":"","footnote":"","page_name":" 45 ","page_number":59},
  {"content":"\r\n\r\nبعضى از نويسندگان اشتباها آن را به هشت‌باغ كه در دو طرف خيابان چهارباغ واقع شده است نسبت داده‌اند . اين اسم را ( كه مثل چهل‌ستون بيشتر دال بر بزرگى و عظمت است ) شاه سليمان وقتىكه به سال 1670 اين كاخ و باغ را ساخت بر آن نهاد و ابتدا باغ بلبل نام داشت . بناى اصلى عمارتى است كه در وسط محوطهء وسيعى واقع گرديده ، ازقرارمعلوم بناى باشكوهى بوده ، زيرا در سال 1677 دكتر فراير خوش‌بيان راجع به آن نوشته است :\r\nمحل دلپذيرى است . بدون‌شك روزگارى بسيار عالى و مجلل بوده ، ولى بطورىكه فعلا نيز هست قطعهء گرانبهائى است . اقامتگاهى تابستانى در وسط دو نهر آب دارد كه در آن كشتى و قايق علامت پيكار دريائى ديده مىشود .\r\nدر آنجا غاز و قو به انواع و اقسام هست . اين مسكن تابستانى كاملا با مرمر صيقلى ساخته شده و طاق آن را طلاكارى كرده‌اند و بر ديوارها چهرهء قهرمانان آنها نقش گرديده است . حوض وسط بنا تمام از نقره است . بر ستون‌هاى آيينه‌كارى ، تصوير و انعكاس قامت انسان و نماى همهء آن دستگاه ديده مىشود . قبه‌هاى نيم‌كره در سر چهار ستون است كه تمام بنابر آن متكى است .\r\nحتى شاردن هم كه كمتر تابع احساسات مىشده . بىاندازه تحت تأثير لطف و صفاى هشت‌بهشت واقع شده بود : « وقتى انسان در اين محل ( كه بخصوص براى خوشىهاى عشقى ساخته شده است ) به گردش مىپردازد و از ميان اطاق‌هاى خلوت و كنار و گوشهء آن مىگذرد دل آدمى به اندازه‌اى آب مىشود كه صميمانه بايد گفت با تأسف از آنجا دور مىشود . بدون‌شك هوا هم در ايجاد چنين حالت شور و عشق بىاثر نيست ، ولى قطعا اين بناها هرچند كه گاهى مثل كاخ‌هاى مقوائى مىنمايد باز از قصرهاى مجلل ما باشكوه‌تر و دلپذيرتر است » .\r\nاين عمارت بعدا از شكوه و رونق افتاد ، اما فتحعلى شاه آن را تجديد بنا و تعمير كرد و فرمان داد در تالار اصلى كه گنبدى در وسط دهليزها با اطاق‌هاى كوچك\r\n\r\n","description":"","footnote":"","page_name":" 46 ","page_number":60},
  {"content":"\r\n\r\nدر گوشه‌ها دارد او و درباريانش را در حالت جلوس رسمى و باز درحالىكه سوار بر اسب ، شيرى را با نيزه شكار مىكند نقاشى كردند .\r\nتصاوير معاصر ديگر كه بر ديوارهاى مجاور هست يكى متعلق به استرجى  Sterji  يا استراچى جوانك خوش‌سيماى انگليسى است . اين تالار هفت پهلو كه حالا از نظر افتاده و رو به ويرانى است گاهى بوسيلهء جناب حاكم در اختيار خارجيان محترم و نمايندگان دولت‌هاى بيگانه گذاشته مىشود و آن در باغى واقع شده است كه درختان ميوه و خيابان‌هاى مشجر به سرو و چنار دارد و مانند ديگر باغ‌هاى ايرانى در موسم بهار و تابستان بسيار زيبا است ، اما در فصول ديگر سال جالب‌توجه نيست .\r\nتاورنيه دربارهء باغ‌هاى سلطنتى اصفهان حتى در عالىترين موقع شكوه آن گفته است : « نبايد تصور كرد كه اين باغ‌ها به طرز و زيبائى باغ‌هاى اروپا تأسيس و يا نگاهدارى مىشود ، زيراكه فاقد حاشيهء قشنگى مانند باغات اروپاست و گردشگاه گل آراسته‌اى كه در باغات ما ديده مىشود ندارد ، علف هرزه غالبا گل‌ها را ضايع مىكند . دل‌خوشى بيشتر به درختان ميوه است كه نوك چنبرى دارند و طورى دلپذير مىكارند كه همواره مايهء شكوه باغ‌هاى ايرانى است . »\r\n\r\nچهارباغ\r\nاينك نظر خود را از قصر به خيابان بزرگ معطوف مىسازيم كه سابقا نيز نام آن را ذكر و اشاره كردم كه از مركز شهر تا پل اللّه وردى خان امتداد دارد . نام آن چهارباغ است كه ربطى با اسم باغات اطراف آن ندارد ، بلكه حاكى از آن است كه سابقا در آن محل چهار تاكستان بوده كه شاه عباس به قيمت 9000 فرانك اجاره كرده بود تا راه ورود باشكوهى براى پايتخت خود ترتيب بدهد و اكنون از تمام مناظر اصفهان رقت‌انگيزترين وضع منحط و نكبت‌بار را دارد .\r\nدر اينجا گذشته و حال آن را شرح مىدهم . در انتهاى بالا ، عمارتى دو طبقه بوسيلهء دالان با حرم‌خانهء قصر راه دارد تا بانوان حرم‌سرا بتوانند بدون اينكه\r\n\r\n","description":"","footnote":"","page_name":" 47 ","page_number":61},
  {"content":"\r\n\r\nديده شوند از آنجا مناظر دل‌انگيز قسمت پائين را تماشا كنند . از درون نهرهاى سنگى آب از ميان خيابان جارى بوده و چندين آبشار باريك ايجاد كرده و آب به حوض‌هاى چندضلعى كه در ميدان بزرگ و يا چهارراه‌ها بوده مىريخته است . در حاشيهء هر خيابان درختان چنار كاشته و پياده‌روها را براى عبورومرور مردم فرش كرده بودند سپس چند باغچه كه گاهى به‌صورت كشتزار و يا گلستان بوده و باز در حاشيهء خيابان پهلو رديف جديد چنار و بين آنجا و ديوار ، معبرى هم براى اسب سواران .\r\nعرض اين خيابان فعلا 52 يا رد است . در فواصل بين حوض‌ها و معابر پىدرپى سكوهائى طاق‌دار يا طاق‌هاى سردرى از درون ديوار ديده مىشود كه به اقامتگاه‌هاى شاهى يا اعيان در طرفين چهارباغ متصل مىشود به نام باغ تخت ، باغ بلبل ، باغ شراب ، باغ توت و باغ دراويش و غيره بعضى از اين رواق‌ها نيز استراحت‌گاه عمومى و قهوه‌خانه بوده است كه اهالى خوش‌مشرب اصفهان بعد از كار روزانه براى نوشيدن چاى و كشيدن قليان در آنجا جمع مىشده‌اند چنان كه فراير مىنويسد : « هنگام عصر تمام كسانىكه مايهء افتخار اصفهان‌اند در چهارباغ هواخورى مىكردند و با همراهان در آنجا به گردش مىپرداختند و از لحاظ تشخص و مردانگى با يكديگر هم‌چشمى مىنمودند » .\r\nدر حاشيهء خيابان نهر آب و مشرف به آن سردر خانه‌هاى اعيان بود . اين وصف اصفهان در دورهء شكوه و جلال كامل آن بود ، ولى حالا چه تفاوت غم‌انگيزى كه در آنجا ديده نمىشود ! نهرها خالى اسب لبه‌هاى سنگى آن شكسته و فروريخته است ، باغچه‌ها خشك و بدمنظره است ، درختان بىشاخه يا پژمرده را سربازان ظل السلطان براى گرم كردن قرارگاه خود بريده‌اند ، سكوهاى اطراف خيابان از ميان رفته و باغ به صورت بيابان درآمده است . حتى دو قرن انحطاط ممكن نبوده است شانزه ليزهء پاريس يا اونتر در ليندن برلن يا روتن رولندن را نصف اين اندازه نكبت‌بار كند كه خيابان شاه عباس دچار شده است . اين خود نشانهء وضع و حال ايران كنونى است .\r\n\r\n","description":"","footnote":"","page_name":" 48 ","page_number":62},
  {"content":"\r\n\r\n\r\nمدرسهء شاه سلطان حسين\r\nدر قسمت بالاى چهارباغ سمت مشرق راسته بازارى بود سرپوشيده كه تا ميدان امتداد داشت اين محل فعلا خالى و متروك است و تا چندى پيش طويلهء غلامان ظل السلطان بود « 1 » در همين سمت دروازهء هشت‌بهشت واقع شده است و قدرى جلوتر ساختمانى است كه هنوز از مناظر ممتاز اصفهان محسوب مىشود و آن مدرسهء شاه سلطان حسين است كه مدرسهء نادر شاه هم نام دارد و بنابر قول كروزينسكى درحدود سال 1710 بوسيلهء اين پادشاه به منظور خانقاه دراويش ساخته شد .\r\nاين سياح ژزوئيت لهستانى باز مىنويسد كه در اصلى آن تمام نقره بوده و شايد مقصود او ورقه‌هاى سيمين بود كه با آن در چوبين را آراسته بودند . از زير دالان سرپوشيده كه سقف آن با شبكه‌ها تزئين يافته ، ما به رواق گنبددار مىرسيم كه در دو سمت آن خرده‌فروشان ميوه مىفروشند از آنجا به حياط اصلى مدرسه وارد مىشوند كه حوض درازى مملو از آب و چند باغچه و درختانى سايه‌دار دارد .\r\nدر طرف راست ، مسجد يا محل نماز واقع شده كه دو منار در دو سمت و گنبدى در وسط دارد . در اضلاع ديگر سكوهاى طاق‌دار هست و دو طبقه هم غرفه براى طلبه در گرداگرد حياط . ولى بيشتر بواسطهء آرايش ديوارهاست كه اين بناى ممتاز همواره جلب‌توجه مىكند . بر پايه‌هاى بنا روكوب سنگ مرمر يزد در سرتاسر ديده مىشود و ساير قسمت‌ها و سردرها همه با كاشىهاى عالى و تخته‌كوبى زيبا و ميناكارى به سبك اسلامى مستور شده است .\r\nاين مجلل‌ترين عمارت نيمه مخروبى بود كه من در ايران ديدم و مىگفتند باآنكه 160 اطاق دارد فقط 50 طلبه در آنجا زندگى مىكنند و موقوفات اين مسجد رفته‌رفته كاهش يافته و بيشتر آن را هم دولت ضبط كرده است .\r\n\r\n\r\n","description":"","footnote":"\r\n( 1 ) - در اوايل قرن حاضر آشوبى در اين بازار برخاسته بود ، حاكم توپى بر دروازهء آن گذاشت و به طرف داخل بازار شليك كرد و هر كه در آنجا بود كشته شد يا مفلوج و ازكارافتاده و عاجز .\r\nاين ترتيب با سبك متداول در ميدان ترا فالكار ( لندن ) بىشباهت نيست .\r\n","page_name":" 49 ","page_number":63},
  {"content":"\r\n\r\nمدرسهء شاه سلطان حسين\r\n\r\nمسجد جمعه\r\nپيش از اينكه توجه خود را از اصفهان به ساحل شمالى رودخانه و قصبهء جلفا معطوف سازيم جا دارد چند ساختمان ديگر را نيز نام ببرم كه در ميان آنها مهم‌ترين ، مسجد جمعه است و مىگويند در اصل بوسيلهء خليفهء عباسى المنصور ( ؟ ) در سال 755 ميلادى بنا شده و تعمير و تجديد ساختمان در عهد ملك شاه سلجوقى بوده و سپس شاه طهماسب و شاه عباس ثانى ارزش هنرى واقعى آن را زايل ساخته و بعد از ساختن مسجد شاه از طرف شاه عباس كبير در درجهء دوم اهميت افتاده ، ولى هنوز از لحاظ مسجد مورد علاقهء اهل شهر ، نيك برجسته و ممتاز است و همچنين ميدان ديگر و كهنه‌تر كه از راه بازار به آنجا مىرسند .\r\n\r\n","description":"","footnote":"","page_name":" 50 ","page_number":64},
  {"content":"\r\n\r\n\r\nبازار\r\nبازار اصفهان بسيار ممتاز است و تا مسافت زيادى در جهات شمالى و شرقى ميدان شاه امتداد دارد چند تا از راسته بازارها فعلا خالى و يا نيمه‌متروك است ، ولى آنچه داير است بعد از بازار كريم خان زند در شيراز كه در آسيا عالى - ترين به‌شمار مىرود در درجهء دوم مىباشد . زندگى شهرى هنگام روز تماما در راسته‌هاى شلوغ آن مىگذرد و در آنجاست كه تنوع لايزال شرقى به‌نظر مىرسد و ازدحام افراد و حيوانات مانع حركت و مايهء حيرت است .\r\nدر راستهء اصلى چندين حياط يا كاروانسرا هست كه پر از جنس است و در آن صداى ترازو و زنگ شتر و قاطر و بانگ فروشندگان بىانقطاع به گوش ميرسد . بازرگانان اروپائى مركز كارشان در همين‌جا و يا عمارت كنار بازار است .\r\nبارها من در جمع ايشان كه سرگرم معامله و كشيدن قليان و نوشيدن چاى بودند ناظر حرف و كار ايشان بودم .\r\n\r\nتجارت\r\nهرچند اين شهر در حال انحطاط طبيعى است هنوز دومين مركز تجارتى ايران و از اين‌جهت فقط تبريز بالاتر است . مشاهدهء علامات يا ارقام تجارتى عدل‌هاى كالا كه بر شتر و قاطر و الاغ حمل‌ونقل مىشود هر فرد انگليسى را خشنود مىسازد و از طريق بازجوئى هم دانسته خواهد شد كه منچستر كماكان پارچه‌هاى بازار اصفهان را تأمين مىكند و اينكه اين شهر حد نهائى كمال تفوق غيرقابل انكار تجارت انگلستان است و اين برترى نفوذ تجارتى ، هم مورد اعتماد و هم رو به افزايش است و بهيچ‌وجه در خطر كاهش نيست .\r\nاين حقيقت بارز كه عمده‌ترين تجارتخانه‌ها در اصفهان نام و نشان بيگانه دارند ، منظورم كمپانىهاى زيگلر و هولتز است ، موجب اين سوءتفاهم شده است كه تجارت اصفهان از دست بازرگانان انگليس بيرون رفته است ، اين استنباط هيچ مبناى درستى ندارد . اين هر دو شركت و همچنين كمپانى تجارتى خليج‌فارس كه در اصفهان نيز شعبه دارد تقريبا تمام تجارت ايشان با كالاى انگليسى است و همهء نفع كسب‌وكار آنها مآلا عايد مؤسسات اقتصادى لانكاشير\r\n\r\n","description":"","footnote":"","page_name":" 51 ","page_number":65},
  {"content":"\r\n\r\n( ايالت مركزى انگلستان ) مىگردد و به مناسبت همين اهميت تجارتى اصفهان است كه اخيرا لرد سالزبورى ( وزير خارجهء بريتانيا ) درصدد برآمده است كه كنسولخانهء انگلستان را در اين شهر تأسيس كند و منتخب شايستهء ايشان هم آقاى جى . آر . پريس « 1 » مىباشد كه چندين سال از مديران ادارهء تلگراف هند و اروپا بوده و انتخابى بهتر از اين امكان نداشته است .\r\n\r\nواردات و صادرات\r\nواردات اصفهان را كه بيشتر از راه بوشهر مىرسد بنابر ميزان و مقدار آنها به چند طبقهء ذيل تقسيم مىتوان كرد : پارچه‌هاى نخى كم‌وبيش تماما از منچستر و گلاسگو ، اوراق مس از لندن ، سرب و روى از هندوستان و جاوه ، پارچه‌هاى پشمى از آلمان و اتريش ، كله‌قند از مارسى و هامبورگ ، شكر خام از جاوه و جزيرهء موريس از طريق بمبئى ، چاى از هند و جاوه و چين ، شمع از انگلستان و هلند و مقدارى هم از روسيه ، ظرف‌هاى چينى از انگلستان ، شيشه از اتريش ، نفت و وسايل چاپ از روسيه .\r\nبنابراين تا اين تاريخ باارزش‌ترين قسمت واردات از هند و يا انگلستان است و اگر اين وضع درخشان مختل شود لابد ناشى از كاهلى و اهمال خواهد بود .\r\nصادرات كه از لحاظ مقدار و ارزش خيلى كمتر از واردات است عبارت است از :\r\nترياك كه قسمت عمدهء آن از ناحيه اصفهان بدست مىآيد و از 45000 صندوق با قيمت متوسط 70 تا 90 ليره هر صندوق همه‌ساله از اين شهر صادر و سه چهارم آن به چين و يك چهارم به لندن حمل مىشود . تنباكو و توتون محصولات سالانهء آن در همهء اين منطقه 60000 كيسه است و هر كيسه هم 100 تا 110 گيروانكه وزن دارد با ارزش 45000 ليره كه 30000 كيسه از راه بوشهر به مصر و سوريه ، 20000 كيسه از طريق تبريز به اسلامبول و 10000 از بغداد صادر مىشود .\r\nفرش‌هائى كه در ايالات فراهان و كردستان و خراسان و فارس بافته مىشوند با ارزش معادل صد هزار ليره از سراسر ايران به انگلستان و امريكا و فرانسه صادر\r\n\r\n\r\n","description":"","footnote":"\r\n( 1 ) -  Preece \r\n","page_name":" 52 ","page_number":66},
  {"content":"\r\n\r\nمىشود . پنبه كه از آن 50000 من شاه ( هر من شاه مساوى 2 / 1 12 گيروانكه ) با قيمت نزديك به 25000 ليره از راه بوشهر بيشتر به بمبئى و بادام به روسيه و هند و لندن صادر مىشود و برنج براى مصرف داخلى است .\r\nمقدار كلى تجارت را خود بازرگانان محلى برعهده دارند ، اما معاملات كلى چنان كه بايد اعتراف نمود بوسيلهء مؤسسات انگليسى صورت مىپذيرد كه فعاليت خوش‌آيند آنها در اين منطقه جبران وضع راكدى است كه در آسياى مركزى ديده مىشود . مطالب بيشترى راجع به تجارت را من به فصل آتى مختص اين موضوع موكول مىسازم .\r\n\r\nمصنوعات\r\nسابقا اصفهان بواسطهء ساخت زره مشهور بود و هنوز هم به تقليد قديم قدرى ساخته مىشود . قسمت عمده‌اى از مصنوعات فعلى آنجا همان است كه از ديرباز به آن مناسبت شهرت داشته است و از آن جمله است ظروف قلم‌زده و برنجى شامل كوزه ، سينى ، چراغ و زيورآلات ( كه به‌نظر من خيلى بهتر از كار لكنهو و بنارس است ) قلمدان و قاب آيينه و جلدسازى منقوش و شفاف و ظروف سفالى كه مستقيما از قديم تقليد مىشود و در مغازه‌هاى اجناس قديمهء استانبول و گاهى نيز در عتيقه‌فروشىهاى لندن يافته مىشود .\r\n\r\nاهالى و اخلاق آنها\r\nاز زمان هجوم افاغنه به اين طرف و تيرگى عظيم روزگار اصفهان نظريات مبالغه‌آميز و متضاد راجع به مقدار جمعيت اين شهر اظهار كرده‌اند . در سال 1784 فرير - سووبوف « 1 » مجموع آن را 000 ، 300 نفر نوشته است .\r\nدر 1810 سرجان ملكم آن را به 000 ، 200 پائين آورد ، ولى يك سال قبل از آن موريه اين رقم را به دو برابر رسانيد و بنابر ارقامى كه خود او دو سال بعد در 1811 قيد كرد ارزش آمار پيشنهادى خود و تناسب آن را با محاسبه‌هاى معاصر پاك از بين برد ، چون رقم 000 ، 60 را ذكر نمود . اوزلى كه عضو همان هيأت بود آن را 000 ، 200 تن نوشت . شايد خود ايرانيان نيز اين رقم آخرى را قبول دارند ، درصورتىكه مقامات\r\n\r\n\r\n","description":"","footnote":"\r\n( 1 ) -  Ferrieres - Sauveboeuf \r\n","page_name":" 53 ","page_number":67},
  {"content":"\r\n\r\nصالح حداكثر از 000 ، 70 تا 000 ، 80 بيشتر محسوب نمىدارند هرچند كه اصفهان در اين اواخر بدون ترديد تجديد حيات نموده و به كار و تلاش افتاده است .\r\nاصفهانىها در ميان هموطنان خود شهرت چندان مطلوبى ندارند و برخى از آنها به جبن و بدخواهى شهرت يافته‌اند و از دروغ و ناراستى پروا نمىكنند .\r\nو بيش از اندازه نسبت به شهر خود و به خودشان در غرور افتاده‌اند ، خست و خشك - دستى آنها در كسب و معاش با اين حكايت مبالغه‌آميز تا اندازه‌اى فاش مىشود كه براى سرجان ملكم نقل كرده‌اند كه : كاسب اصفهانى پنيرش را در شيشه مىريزد و نان خود را بر بدنهء ، شيشه مىمالد تا لذيذ شود . علاوه‌بر جبن و ترس به آشوب - گرى نيز شهرت يافته‌اند . لوطىهاى اصفهان را حقا كلان‌ترين افراد فتنه‌انگيز مىشمارند .\r\n\r\nهيأت روحانى\r\nاصفهان از جمله شهرهائى است كه روح تعصب بىمدارا در زمينهء مذهبى سخت در آنجا قوى است و يا ممكن است چنين حالت روحى را زود برانگيخت . قربانى اين جريان هم معمولا يهوديان‌اند كه در اين شهر زندگانى حقيرى دارند و همچنين بابىها كه نفراتشان در تزايد است و غالبا در معرض اعتراض مقامات روحانىاند و تا اندازهء كمترى ارامنه و عيسويان نيز ناچارند در رفتار خود محتاط باشند . غرور و جبروت ملاها از زمانىكه ظل السلطان ( به‌طورىكه در فصل سابق اشاره كردم ) اقتدار خود را از دست داده است دوچندان شده است .\r\nهنگامىكه حضرت و الا در اوج قدرت بود هيأت روحانى مانعى در جلو خود داشتند ، ولى وى حالا در اين وضع و حال محدود خويش گاهى حتى ناگزير مىشود كه مشمول حمايت ايشان واقع شود و به تحبيب اين حضرات كه روزگارى نسبت به آنها اظهار نفرت مىكرد مبادرت ورزد . از اين بابت اختلاف تامى بين اصفهان چند سال پيش و حكومت‌نشين فعلى ديده مىشود .\r\nاين شهر سابقا كرسى شاهزادهء بااقتدارى بود كه در درگاه شهريارى نفوذ و موقع و منزلتى مبتنى بر نيروى نظامى داشت . اكنون وى به‌صورت حاكم\r\n\r\n","description":"","footnote":"","page_name":" 54 ","page_number":68},
  {"content":"\r\n\r\nعادى ايالتى درآمده است كه وضع زياد مصونى هم ندارد و همهء نفوذ و افراد لشكرى را از او گرفته‌اند . اين جريان نمونهء جالب توجهى از وضع و حال بىقاعده و عارى از اعتبار آن ملك و ديار است .\r\n\r\nقشون\r\nسابقا اشارهء نمودم كه ظل السلطان در اوج قدرت خود لشكرى شامل 21000 نفر داشت و نسبت به اين نفرات و كارآموزى ايشان توجه سرشارى مىنمود و آنها را به اونيفرم‌هاى متعدد خارجى درآورده بود و در حين رژه اين افراد را غالبا به رخ اجانب مىكشيد . شخصى به نام كريم خان با عنوان ميرپنج فرماندهء سواره نظام ظل السلطان بود كه حالا با كسادى كار اربابش بازار او هم از رونق و اعتبار افتاده است . درحال‌حاضر فقط 400 تا 500 نفر سوار آماده‌اند ، ولى در سربازخانه‌ها و انبارها كه از تداركات جنگى انباشته شده بود براى 1000 نفر سوار و 10000 سرباز پياده اسلحه فراهم است . سياست ظل السلطان كه با شيوهء خيانت‌بارى ايلخان بختيارى را كشت آن دسته‌هاى مددكار نيرومند را پاك از خود روگردان ساخته ، همان نفراتى كه يك زمامدار باتدبير و بلندپرواز ايالات مركزى از قدرت و كمك آنها بىنياز نيست .\r\n\r\nزنده‌رود\r\nدر جنوب اصفهان زنده‌رود يا زاينده‌رود واقع است كه شهر را از قراء متعدد سابق كه فعلا فقط بخش ارمنىنشين جلفا باقى مانده است جدا مىسازد . در فصل ديگرى من مسير اين رودخانه را تا سرچشمهء آن در كوهستانات بختيارى پىگيرى خواهم كرد . اين رود كه در مجراى قسمت بالا بسيار سريع است وقتىكه به بلوك لنجان در جنوب غربى اصفهان مىرسد به نهرهاى متعدد تقسيم و از آنجا آب آن جهت آبيارى از هرسو جارى مىشود ، ولى هنگامىكه جريان به پل‌هاى پله‌دار شهر مىرسد باآنكه در موسم بهار سرشار از آب و طغيانى است در ديگر فصل‌ها به‌صورت جريانى باريك يا حوضچه‌هاى مجزا تبديل مىشود .\r\nدر پائين اصفهان نواحى براآن و رودشت را كه ميزان آب با سدهاى علىقلى خان و مارون يا مارنون تنظيم مىيابد سيراب و حاصلخيز مىسازد و قدرى دور تر آب اضافى در باتلاق گاوخونى به هدر مىرود .\r\n\r\n","description":"","footnote":"","page_name":" 55 ","page_number":69},
  {"content":"\r\n\r\n\r\nپل مارنون\r\nزايندهء رود در اصفهان پنج پل دارد كه قدمت و نوع ساختمان آنها متفاوت است . در قسمت بالاى رودخانه و قديم‌ترين پل‌ها مارنون است « 1 » و شاه طهماسب كه از سال 1523 تا 1575 پادشاهى نموده آن را ساخته و بدين ترتيب جريان آب را به قريهء مسلمان‌نشين مارنون واقع در مغرب جلفا برگردانده است .\r\nاين پل آجرى است و داراى طاق‌هائى به اندازه و شكل‌هاى مختلف است كه بر پايه‌هاى سنگى بدتراشى واقع گرديده است و شهر طورى كناره‌هاى آن را فرا - گرفته كه ديگر زياد مورد استفاده نيست . ارامنه آن را پل سرفراز مىنامند و ساختمان آن را به يكى از هم‌نژادهاى خود نسبت مىدهند .\r\n\r\nپل على ( اللّه ) وردى خان\r\nاز جانب شرقى ابتدا پل معروف اللّه وردى ( سردار شاه عباس ) واقع شده است كه پل جلفا و پل چهارباغ ناميده مىشود ، زيراكه از ابتداى اين خيابان تا ساحل جنوبى رودخانه امتداد دارد . اين بناى زيبا كه با وجود مرور زمان باز بزرگى و مشخصات آن سالم مانده است ارزش آن را دارد كه براى ديدنش به اصفهان رفت ، هرچند كه احتمالا از كسى هم انتظار نمىرود كه براى ديدن شايد باشكوه‌ترين پل جهان چنين كارى بكند .\r\nاز خيابان بوسيلهء پياده‌رو كه با سنگ ، فرش شده است به پل مىرسند .\r\nورود به پل هم در انتهاى شمالى از زير راهرو طاق‌دارى است ، طول كامل آن 388 يا رد و عرضش 30 پاست . در طرفين آن معبر باريكى است طاق‌دار كه دو پا و نيم عرض آن است و در سراسر طول پل ديده مىشود . ديوار خارجى از زير طاق‌ها به معبر اصلى مربوط است و اين طاق‌ها بالغ بر نودتا است و منظرهء خارجى پل را تشكيل مىدهند .\r\nدر چند نقطه هم اين دهليز به شكل محوطهء وسيعى درمىآيد كه اصلا با تصاوير بىتناسبى از پيكرهء شاه عباس ثانى آرايش يافته بود . به‌علاوه بوسيلهء\r\n\r\n\r\n","description":"","footnote":"\r\n( 1 ) - كمپفر آن را مرنيان ناميده ، شاردن مانون و كروزينسكى پل عباس‌آباد ناميده كه بنابه قول شاردن يكى از عالىترين قراء اصفهان قديم بوده شامل 2000 خانوار 120 مسجد و 190 حمام و 240 كاروانسرا و مدرسه و مسكن مهاجرانى كه شاه عباس از تبريز انتقال داده بود .\r\n","page_name":" 56 ","page_number":70},
  {"content":"\r\n\r\nپله‌هاى برج كه در گوشه‌هاى پل است مىتوان به طبقهء فوقانى رفت كه حالا سيم تلگراف جلفا را از آنجا كشيده‌اند . سابقا در فصل گرما آنجا گردشگاه بود .\r\nپله‌هاى مشابهى نيز بر پايه‌هاى پل به طبقهء زيرين كه قدرى از كف رودخانه بلندتر است منتهى مىشود و معبر طاق‌دارى در سراسر درازى پل هست و بر كف رودخانه سنگ‌هاى بزرگ جهت تسهيل عبورومرور قرار داده‌اند .\r\nبايد اين نكته را هم خاطرنشان سازم كه قسمت فوقانى پل آجرى است و برج‌ها و طبقهء تحتانى از سنگ ساخته شده است . وقتىكه من در دسامبر ( آذر ) آنجا را ديدم از ميان دهانه‌ها و كنارهء رودخانه آب جريان داشت و روى ريگ‌هاى سراسر رودخانه پارچه‌هاى نخى و چيت را كه مرد و زن در حوضچه‌ها مىشستند براى خشك شدن پهن كرده بودند .\r\nپل اللّه ورديخان\r\n\r\nهزار جريب\r\nسابقا در آن طرف همين رودخانه خيابان ديگرى بود كه در واقع دنبالهء چهارباغ به‌شمار مىرفت مجموع طول سه قسمت را كمپفر به شرح ذيل نوشته است : چهارباغ 1620 يا رد ، پل 490 يا رد ، خيابان جنوبى پل\r\n\r\n","description":"","footnote":"","page_name":" 57 ","page_number":71},
  {"content":"\r\n\r\n2200 يا رد جمعا 4301 يا رد يا تقريبا دو ميل و نيم « 1 » . طرح اين خيابان مثل چهارباغ بود و رديف درختان در فواصل معين قرار گرفته كه تا حوض بزرگ امتداد داشت در دو سمت آن قصرها و عمارات شاهزادگان و اعيان بوده و در قسمتى از آن محوطه‌اى سلطنتى به نام هزار جريب « 2 » وجود داشت .\r\nاين تفرج‌گاه وسيع شامل زمين‌هاى پست و بلند بود كه بر تخته سنگ‌ها يكى بعد از ديگرى ساخته شده بود و داراى گردشگاه و نهر آب بود و از املاك شاهى به‌شمار مىرفت ولى از قرار معلوم عامه هم مىتوانستند به آنجا بروند .\r\nمحوطهء آن حدود شكارگاه مخصوص بوده و در كتاب اولئاريوس خوانده مىشود كه پادشاه در آنجا شكار گورخر مىكرده است . از هزار جريب هيچ اثرى باقى نمانده است و خيابان جنوبى هم خراب‌تر از چهارباغ و عاجزانه حاكى از فر و شكوه بربادرفتهء گذشته است .\r\n\r\nپل جوبى\r\nسيصد يا رد پائين‌تر از پل جلفا و با همين فاصله تا پل خواجو بوسيلهء پل جوبى « 3 » از رودخانه عبورومرور مىشده است و آن پل ساده با چهارده طاق يك‌ريخت و معبرى براى بردن آب به قصر هفت‌دست واقع در ساحل جنوبى رودخانه ساخته شده بود . ريشهء اين نام جو يا جوب يعنى مجراى آب بوده و آن در جوار پل‌هاى باشكوه طرفين قابل اعتنا نمىنموده است .\r\n\r\nهفت دستگاه و آيينه خانه\r\nحومهء كرانهء جنوبى آنجا در سابق گبرستان « 4 » نام داشته ، زيراكه زردشتىها در آنجا اقامت داشتند . اما شاه عباس دول آن ناحيه را از سكنه خالى و به اقامتگاه سلطانى مبدل ساخت و سعادت‌آباد ناميد و حرم‌خانهء او شد . ساحل رودخانه از پل خواجو به بالا پر از باغات بوده است و با ساختن سد\r\n\r\n\r\n","description":"","footnote":"\r\n( 1 ) - اندازه‌هائى كه لوبرن ذكر نموده زياد تفاوت ندارد : يا رد 4336 - 1751 + 540 + 2045\r\n( 2 ) - جريب مقياس ارضى برابر با 1000 تا 1055 يا رد مربع است ، ولى جمع 1000 نمودن رقمى بوده و در واقع حاكى از وسعت حقيقى به‌شمار نمىرفته است .\r\n( 3 ) - پرايس آن را پل چوب و بىنينگ پل جولى نوشته است بسيارى از نويسندگان اصلا اعتنائى به وجود آن ننموده‌اند و آن را پل سعادت‌آباد هم گفته‌اند چون از اين پل به آن محل مىرفته‌اند .\r\n( 4 ) - قبرستان تخت فولاد ؟ . مترجم .\r\n","page_name":" 58 ","page_number":72},
  {"content":"\r\n\r\nدر حدود پائين‌تر ، شاه خوش داشت كه رودخانه را به‌صورت درياچه تا جلو تالار كه همان آيينه خانهء معروف بود تبديل كند و در اين درياچهء مصنوعى با زنان حرم‌سرا در قايق به گردش مىپرداخت و هنگام شب آنجا را به طرز باشكوهى چراغانى مىكردند .\r\nاقامتگاه اصلى حرم ، هفت دست ( دستگاه ) نام داشت . در همين محل سر هارفردجونز و سرگور اوزلى با هيأت‌هاى خود در سال‌هاى 1810 و 1811 پذيرائى شدند و بعدا نيز از مهمانان ممتاز ديگرى پذيرائى كردند . در يكى از اطاق‌هاى طبقهء زيرين هفت دست كه با مرمرهاى تبريز روكوب شده بود و حوضى مرمرى داشت فتحعلى شاه در سال 1834 وفات كرد و از آن پس ديگر نسبت به اين محل توجهى نشده است . در موقع بازديد اين جانب چنين مىنمود كه ساليان دراز متروك افتاده است .\r\nدر جوار هفت دستگاه تالارى هست شبيه به ايوان چهل‌ستون ، آنجا آيينه‌خانه نام دارد . به مناسبت آيينه‌كارى كه بر ستون‌ها و ديوارهاى آن كرده بودند و حالت تابندگى خاصى به آن محل مىداده و تالار هم بر دوازده ستون چوبى استوار بود كه قسمت داخلى هر ستون بر هيكل شير مرمرى قرار داشت ، در وسط حوض بود و شاه‌نشين در عقب آن كه به طاق‌هائى مربوط مىگرديد كه روزگارى با تصاوير شاه عباس و زنان چركسى وى مزين بود .\r\nديوارهاى تحتانى هم با مرمر روكارى شده بود و بر آن با خط زرين تصاوير گل و پرندگان را نقش كرده بودند . در باغ عقب اين عمارت « نمكدان » واقع بود و آن از آن نوع ساختمانى بود كه ايرانيان كلاه فرنگى مىنامند شبيه به لبهء كلاهى كه بعضى از همراهان سرگور اوزلى بر سر داشتند . چنين به‌نظر مىرسد كه در هشتاد سال اخير هيچ‌گونه اقدامى براى جلوگيرى از انهدام تدريجى اين بنا كه روزگارى بسيار دلپذير بوده معمول نشده است . عمارت نمكدان را چون قدرى خراب شده بود فروريخته‌اند و آيينه خانه نيز روزهاى واپسين عمر خود را مىگذراند ،\r\n\r\n","description":"","footnote":"","page_name":" 59 ","page_number":73},
  {"content":"\r\n\r\nآيينه خانه\r\nزيرا كه پياده‌روهاى آن همه در هم شكسته و زيورهاى عمارت تماما وارفته و اطاق‌ها پىدرپى ويران شده و آن محل به‌صورت سراى بىخانمان‌ها و هدف هركس كه دشمن علم و دانش باشد و هوس خراب كردنش را بنمايد درآمده است . در ضلع شرقى و نزديك اين محوطه تك درخت كاجى پابرجاست كه تنها يادگار آن روزگار عيش و خوشى است و گوئى اين درخت در ماتم عظمت بربادرفته و در مراسم تشييع ، بر آن صحنه نگران و لرزان است .\r\n\r\nپل خواجو\r\nقدرى پائين‌تر از آيينه خانه دومين پل تاريخى عهد صفوى است و آن را گاهى پل خواجو مىنامند به اسم محلهء شهر با همين نام و يا پل باباركن به اسم درويش مشهورى ركن الدوله نام كه در قبرستان مجاور مدفون است و پل گبر ( به گفتهء كروزينسكى ) چون از آنجا به حومهء گبرستان مىرفته‌اند و شاه عباس دوم اين پل را مختص عبورومرور ايشان ساخته بود و پل حسن‌آباد ، زيرا كه به بازار شهر داراى همين نام منتهى مىگرديده .\r\nيكى از حكام زمان فتحعلى شاه به تعمير آن پرداخته و شبيه چهارباغ خيابانى از جلو پل تا شهر ساخته بود . پل خواجو از پل اللّه وردى خان كوتاه‌تر\r\n\r\n","description":"","footnote":"","page_name":" 60 ","page_number":74},
  {"content":"\r\n\r\nاست فقط 154 پا طول دارد و اين وضع به مناسبت بستر رودخانه است كه در اين جا از تخته سنگى مىگذرد . اين بنا در واقع پلى است كه بر سدى ساخته‌اند و سد هم با توده‌هاى سنگى بسيار محكم بنا شده بود و دهنه‌هاى باريكى دارد كه بدان وسيله آب رودخانه تابع نظم و قاعده مىشود .\r\nاين ساختمان بزرگ از سمت خارج شكسته مىنمايد و سنگ‌ها به‌صورت پلكان تا بستر رودخانه چيده شده و بر سكو يا سدّ بيست و چهار طاق عمدهء پل قرار گرفته است كه آجرى است و از مشخصات عمدهء سمت خارجى آن چهار ساختمان شش گوشه‌اى دو طبقه است كه هركدام در گوشه‌اى از پل و دو ساختمان ديگر به همين شكل در وسط است كه بر بام از دو بنا كه در جهت غربى است طبقه سومى افزوده‌اند و مثل پل جلفا در پائين آن پاساژهائى است و از بالاى سد هم در سراسر پل معبرى واقع است و از دهانه‌هاى پىدرپى بوسيلهء پله‌هاى سنگى كه با عمق شش پا در خاك فرورفته است عبورومرور مىشود .\r\nمعبر اصلى پل هم كه بيست و چهار پا پهنا و دالانى هم در دو طرف دارد به ساختمان ( كلاه‌فرنگى ) شش گوشه‌اى مربوط است و با غرفه‌هائى به طرف خارج راه دارد ، بالاخره در رأس پل نيز معبرى هست كه سابقا با دو رديف نرده محدود شده بود . ساختمان در اصل با تصاوير و طلاكارى زينت يافته بود و با صفحاتى كتيبه‌دار و با تزئينات سبك عاميانه است و غرفه‌ها با كاشىهاى جديد مفروش است .\r\nاين پل در سابق موقع شب گردشگاه محبوبى به‌شمار مىرفته و داش‌هاى اصفهان در آنجا بالا و پائين قدم مىزدند و يا در زير غرفه رو به رودخانه چپق مىكشيدند . حالا آنجا كم‌وبيش خلوت و خالى است مگر در موقع بهار كه بواسطهء ذوب شدن برف كوهستان مجراى باريك به جريان آب تند و فراوان مبدل مىشود و اهالى در طاق‌هاى پل جمع مىشوند و جريان و فوران آب را تماشا مىكنند و آن از اعياد سالانهء شهر اصفهان است . در دو سمت پل خواجو نظير وروديهء پل بزرگ ، خيابان‌هاى مشجرى بوده است ، ولى اين خيابان‌ها نيز ديگر وضع بهترى ندارند .\r\n\r\n","description":"","footnote":"","page_name":" 61 ","page_number":75},
  {"content":"\r\n\r\nپل خواجو\r\n\r\n","description":"","footnote":"","page_name":" 62 ","page_number":76},
  {"content":"\r\n\r\n\r\nپل شهرستان\r\nدورافتاده‌ترين پل اصفهان كه تا شهر جديد چند ميل فاصله دارد پل شهرستان است كه به دهى با همين نام منتهى مىشود . در اين دهكده منارهء بسيار بلندى هست ، اما روىهم‌رفته محلى ويرانه است در صورتى كه سابقا يكى از دو محلهء معتبر شهر و اقامتگاه افراد سرشناسى بود . ساختمان اين پل آجرى است و شايد از پايه‌ها و جرزها كه سنگى است قديم‌تر باشد .\r\n\r\nجلفا\r\nدر جنوب زاينده‌رود و قدرى در جهت غربى پل چهارباغ قصبهء جلفا واقع است كه روزگارى محل بسيار پرجمعيت بوده و هنوز جاى جالب توجهى است از آن جهت كه مسكن كلنى مسيحى است كه تاريخ تقريبا سيصد ساله دارند و هم به اين مناسبت كه اقامتگاه اروپائيانى است كه به قصد كسب و تجارت يا دلايل ديگر در اصفهان زندگى مىكنند و يكى از صحنه‌هاى خدمت هيأتى مذهبى از كشور خود ماست . بعد از عبور از پل بزرگ در سمت راست وارد كوچه - هاى پرپيچ‌وخم حيرت‌آورى مىشويم كه غالبا با در چوبى و بن‌بست است و آن حاكى از دورانى است كه امن و امان كمتر بوده است و گاهى از زير معابر طاق‌دار عبور مىكنيم . گودال‌هاى باريكى در حاشيهء كوچه‌هاست كه يك رديف درختان بيد يا تبريزى دارد و در كنار آن گذرگاه تنگ و محدودى وصل به جوى آب يا فاضل‌آب است .\r\nخيابان عمده يا بولوار جلفا دو رديف درخت دارد ، اما در زمستان هيچ جالب‌توجه نيست ( هرچند كه بانو بيشاپ راجع به فصل بهار آنجا حكم ديگرى كرده است ) در آنجا همه چيز تنگ و باريك و ريز مىنمايد . خانه‌ها با ديوارهاى بلند و تيرهء گلى است كه فقط يك در و دالان دارد . به نظر من زندگانى در جلفا مقيد و قفس‌وار و محدود و بسيار تحمل ناپذير بوده به حدى كه رفتن حتى به اصفهان خراب موجب انبساط خاطر مىگرديده ، وضع و قيافهء اهالى جلفا با سكنهء عادى ديگر شهرهاى ايران تفاوت بارز دارد ، زيرا كه به‌جاى چادرهاى كبود معمولى و يا حجاب متداول زنان ايران ، شال سفيد روى جامهء قرمز بر قامت زن ارمنى\r\n\r\n","description":"","footnote":"","page_name":" 63 ","page_number":77},
  {"content":"\r\n\r\nجلب توجه مىكند و همچنين چشم و ابروهاى سياه آنها از بالاى پارچهء سفيد كتانى كه چانه و دهان ايشان را مىپوشاند و به قسمت تحتانى بينى تنگ بسته است .\r\nدر كمر ، كمربند پهن دارند كه با ورقه‌هاى نقره آرايش يافته است . مثل اين است كه باغدارى در جلفا رونق فراوان دارد ، چون در كوچه‌ها دسته‌دسته سبزىجات براى فروش عرضه شده بود ، ميوه نيز ارزان و عالى بود .\r\n\r\nتاريخ\r\nواضح است كه هم نام « 1 » و هم نخستين سكنهء جلفا هر دو از محلى با همين عنوان بر ساحل ارس در آذربايجان گرفته شده است . شاه عباس در پيروى از سياست كوچ دادن اجبارى خود در سال 1604 چندين هزار خانوادهء ارمنى را از آنجا به پايتخت جديد انتقال و از لحاظ خشنودى نسبى آنها اجازه داد كه كماكان نام اجدادى خود را به‌كار برند . اين تدبير او را بعضىها به اين علاقه نسبت دادند كه لشكر عثمانى را از مركز عمده تأمين ما يحتاج خود محروم كرده باشد ، اما گويا بيشتر اين كار ناشى از اعتمادى بود كه شهريار صفوى به رويهء صرفه‌جوئى و استعداد تجارتى عيسويان داشته تا اتباع وى در اصفهان نمونهء كار و استعداد ارامنه را سرمشق قرار بدهند . شاردن از جلفاى قديم و جديد كه يكى مهاجر - نشين شاه عباس اول و ديگرى شاه عباس دوم بوده ياد كرده ، ولى استنباط من اين است كه جلفاى جديد بيشتر ناظر بر خيابان‌هاى تازه و عمارات بوده نه تصور شهرى جديد كه من راجع به آن هيچ اثر و شاهدى نيافته‌ام .\r\nدر اثر تشويق سلطانى كه نسبت به آنها امتيازات بسيار قائل شده بود و از قيد بندگى معاف فرموده و حق آزادى عبادت كيش خويش به آنها داده بود و انتصاب يك كلانتر از هم‌نژادهاى خود ايشان و وام بدون بهره بدانها ، جلفا به زودى قصبه‌اى مرفه و پرجمعيت شد . در موقع مسافرت هربرت به آنجا ( 1627 ) سكنهء آن به 10000 نفر رسيده بود . جلفا در زمان شاردن 3400 خانه و 30000\r\n\r\n\r\n","description":"","footnote":"\r\n( 1 ) - بعضى از نويسندگان ايرانى آن را جولاهيه يعنى محل بافندگان قلمداد كرده‌اند و به همين نام در مدارك دولتى غالبا ديده مىشود و همچنين مىگويند كه در اصل نيز قبل از اينكه ارامنه به آنجا كوچ كنند همين اسم را داشته است . اما در تاريخ اثر و مدركى در اين‌باره نيست .\r\n","page_name":" 64 ","page_number":78},
  {"content":"\r\n\r\nنفر جمعيت ( فراير در همان موقع 6000 خانوار نوشته بود ) . بيش از دوازده كليسا « 1 » و يك دير و يك كانون راهبه‌ها با سى تن زن بيوه يا دختر زشت و بىريخت و 100 تا 120 كشيش داشت .\r\nژزوئيت‌ها نيز در آنجا دستگاهى فراهم ساختند ( خرابهء كليساى آنها هنوز ديده مىشود ) آنها به سال 1645 به رهبرى باباريگوردى با نامه‌اى از جانب پاپ و سلطان فرانسه وارد شدند . تا چندى رفاه آن كوچ‌نشين تام و تمام بود هرچند كه پادشاهان آخرى صفويه كه توجه ديرين اين خاندان را نسبت به ارامنه نداشتند بر ماليات قصبهء جلفا افزودند ، شاه سليمان اولين پادشاهى بود كه به ارامنه آزار رسانيد و به آنها بيش از اندازه ماليات تحميل كرد .\r\nدر دورهء شاه سلطان حسين كه پادشاهى متعصب و رياكار بود وضع جلفا به مراتب بدتر شد و به وضع كردن قانون منجر گرديد كه هرگاه مسلمانى يك تن ارمنى را كشته باشد مىبايستى فقط يك پيمانه گندم به بازماندگان مقتول بدهد .\r\nدر موقع تهاجم افاغنه و پس از آن اهالى جلفا صدمهء بسيار ديدند ، اما سخت‌ترين روزگار آنها دورهء نادر شاه بود ، چون وى به ارامنه نسبت‌هاى ناروا داد كه موقع محاصرهء اصفهان آنها به افغان‌ها روى كرده بودند . از اين‌رو مجازات‌هاى شديد دربارهء ايشان مقرر داشت و ماليات سنگينى تحميل كرد و از عبادت آنها جلوگيرى نمود و از حقوق اجتماعى محروم ساخت .\r\nپس همين كه خبر مرگ نادر شايع شد ارامنه دسته‌دسته به گرجستان و هندوستان و بغداد فرار كردند و عدهء آنها به حدى كاهش يافت كه ديگر تجديد وضع سابق ميسر نگرديد . اوليويه در سال 1796 نوشت كه آنها 800 خانوار بودند ، موريه و اوزلى 300 تا 400 خانوار ، مارتين در 1812 - 500 خانوار\r\n\r\n\r\n","description":"","footnote":"\r\n( 1 ) - تأسيس كليساهاى عمدهء آنجا به ترتيب ذيل اتفاق افتاد : كليساى سن ژوزف در سال 1605 ، سن استفن در 1691 سن‌جان 1695 . در سن جرج ديگر عبادتى معمول نمىشود ، ولى زيارتگاه عده‌اى است به مناسبت وجود سنگ‌هائى كه معجزه‌آساست عبادت در جلو آن كليسا را مايهء بركتى براى بيماران مىشمارند .\r\n","page_name":" 65 ","page_number":79},
  {"content":"\r\n\r\nو كرپورتر در 1818 نوشت 300 خانوار . لمسدن در 1820 - 5000 خانوار ، اوسهر « 1 » در سال 1861 - 3000 نفر سكنه و اسميد در 1874 بالغ بر 500 خانوار و به من اظهار كردند جمع سكنهء جلفا 2500 نفر است كه هشتاد درصد ايشان ارامنه‌اند .\r\n\r\nجماعت ارامنه\r\nجمعيت جلفا درواقع به چهار دستهء متفاوت تقسيم مىشود :\r\n1 - ارامنهء خاص كه قسمت عمدهء سكنهء آنجا به‌شمار مىروند ، 2 - ارامنهء متحد يا كاتوليك كه فرقهء محدودى است ، 3 - دستهء وابسته به كليساى انگلستان ، 4 - بازرگانان اروپائى و مأموران ادارهء تلگراف ( هند و اروپا ) . اينك خلاصه‌اى از وضع و حال هركدام در اينجا ذكر مىشود :\r\nارامنهء خاص تابع احكام و اجتهاد اسقف خود مىباشند كه از اچميازين اعزام ميگردد . وى در ساختمانى كه سابقا دير بود اقامت دارد و وصل به كليساى بزرگ است . در جوار اقامتگاه او خانهء زنان راهبه است كه تاريخچهء ماجراآميزى دارد و مسكن عده‌اى از زنان پير است كه از مريضان عيادت مىكنند و درس مىدهند و جوراب مىبافند . افراد ذكور جوان‌تر و برناتر ايشان راه هندوستان و جاوه و ديگر كشورهاى مشرق پيش مىگيرند و در آن نقاط بواسطهء كسب و تجارت سودمند علاقهء بازگشت به وطن قبلى خود را پاك از دست مىدهند « 2 » ، درنتيجه عدهء وارفته‌اى در جلفا باقى مانده‌اند و درحالىكه عده‌اى از آنها به كار نجارى و باغبانى سرگرم‌اند بعضى ديگر به كسب و پيشه‌اى پرداخته‌اند كه در ايران قدر و احترام چندانى ندارد مانند : شراب‌سازى آن هم براى افراد ايرانى كه در پنهانى آن را مىخورند و در مخفى داشتن آن مىكوشند .\r\nدكتر ويلز كه چندين سال در جلفا زندگى كرده بود از ارامنهء آنجا به هيچ‌وجه تمجيد نمىكند . كار مىخوارگى به آن پايه رواج داشته كه آشپز او شبى\r\n\r\n\r\n","description":"","footnote":"\r\n( 1 ) -  Ossher \r\n( 2 ) - در حين مأموريت خود در هند ( سركنسولى بمبئى ) به سال 1332 - 1335 و باز در دورهء خدمتم ، در سفارت ايران در جاكارتا ( 1342 - 1344 ) با اين افراد مهاجرين يا بازماندگان ايشان برخورد داشتم كه بواسطهء اوضاع و احوال نامساعد اخير هند و اندونزى در تلاش بودند كه به ديگر كشورها به‌خصوص استراليا و امريكا مهاجرت نمايند و به‌هيچ‌وجه هم درصدد نبودند كه به وطن سابق بازگردند . مترجم .\r\n","page_name":" 66 ","page_number":80},
  {"content":"\r\n\r\nبه وى گفت : « ارباب ، بعد از شام وقتىكه با من فرمايشى نباشد مرخص فرمائيد تا به اتفاق كشيش خود ، مىگسارى كنم » و راجع به نمونهء عادى ايشان هم نظريهء ذيل را اظهار كرد : « ارمنى همدانى زحمت‌كش و درخور احترام است و اگر هم گاهى بدمستى كند باز دوستان ايرانى با نظر آشنا و هم‌بستگى به او مىنگرند . اصفهانىها ارامنهء جلفا را افرادى از نژاد ديگر مىپندارند و عامل فسق و شر و شراب مىشمارند . عده‌اى از ايشان با لباس ساختگى ترك و يا اروپائى و شيشهء عرق در جيب ، ولگرد و بىبندوبارند . زيراكه به حمايت روحانى هيأت انگليسى آنجا متكى هستند و از حق‌ناشناسى به همين حامى خود نيز پروا ندارند .\r\nآنها نه به كشيش خود كه يادشان داده‌اند از او متنفر باشند احترام مىگذارند و نه به هيأت مذهبى كه قلبا بد مىدانند ( با آنكه همين هيأت روحانى بىمزد و مجانى فرزندان آنها را تعليم داده‌اند ) و همان هيأتى كه كشيش ارامنه بدانها آشكار ناسزا مىگويد . » گمان مىكنم بدبختانه حقيقت دارد كه ارامنهء جلفا براى هم‌نژادهاى خود كه در ساير نقاط آسيا كامياب شده‌اند ولى هيچ‌گاه هم محبوب نبوده‌اند قدر و اعتبارى فراهم نمىسازند .\r\n\r\nكليسا\r\nكليساى بزرگ جلفا با عنايت شاه عباس بوسيلهء مهاجران دستورى وى ساخته شده است و چون بعدا در آن تعميراتى نموده و با كاشىهاى جديد مزين ساخته‌اند ظاهرى آراسته يافته است . در حياط آن برج ناقوس جداگانه است و آن دهليزى آجرى است كه بر چهار ستون سنگى استوار است و نرده‌اى در اطراف آن هست كه از زير ، ورود به آن ميسر نيست . بر رأس برج زنگ ناقوس ديده مىشود كه با طنابى به كليساى مقابل مربوط است . در گوشهء حياط چند قبر مسيحيان پروتستان و همچنين ارامنه است و در پاساژى كنار كليسا چند غرفه است .\r\nدر ورود به بناى اصلى معلوم مىشود كه شكل متوازى الاضلاع دارد و شامل دو قسمت چهارگوش است با محراب نيم‌دايره‌اى در انتهاى بنا . چهارگوش اول شبستان و دومى محل سرودخوان‌هاى كليسا و آن در زير گنبد است . روكوبى\r\n\r\n","description":"","footnote":"","page_name":" 67 ","page_number":81},
  {"content":"\r\n\r\nكاشى زينتى بر سراسر پايهء بنا و در بالاى آن ديوارها با نقاشىهاى قديمى عجيب با رنگ تيره و مايه‌دار جلب توجه مىكند .\r\nشاردن مىنويسد : آن اهدائى يك بازرگان ثروتمند ارمنى بنام آواديچ بوده كه بواسطهء مسافرتى به ايتاليا و علاقه يافتن به آثار هنرى هم‌مذهبان خود را تشويق كرد كه به اين كار همت گمارند و آن حس مخالفت مسلمان‌ها را در اينكه شكل و شمايل آدمىزاد را خيلى عوض كرده بودند برانگيخت .\r\nتصويرها از صحنه‌هاى تورات و روزگار شكنجه و آزار مقدسان و شهدا است و بر سردر هم تابلو بزرگ و مهيبى از روز محشر نقش شده است و در بالاى سر تصوير دسته‌اى ربانى است ، اما تمام مهارت نقاش صرف تجسم زجر كشيدن ملاعين شده است كه بوسيلهء شيطان‌هاى غول‌آسا و اهريمنان بدمنظر به پرتگاه فنا برده مىشوند . و قدرى هم بالاتر پنجره‌هائى بر ديوار با شيشه‌هاى منقوش آراسته است و در محراب هم صورت مينياتورى مقدسان و بچه‌هاى بال‌دار و شمايلى از حضرت مسيح نقش شده است . اين نكته را هم بايد افزود كه آداب نماز در اين كليسا و معابد ديگر به زبان قديمى ارمنى برگذار مىشود كه براى نود و نه درصد ارامنه كه آن را تكرار مىكنند پاك نامفهوم است .\r\n\r\nقبرستان\r\nدر خارج جلفا در جلگهء پرسنگ و مجزا بر دامنهء كوه صفه قبرستان ارامنه واقع است و در آنجا به مدت سه قرن مسيحيان مدفون شده‌اند و نه فقط صدها تن ارامنه در آنجا در خاك‌اند - با قبرهاى بزرگ يا در زير لوحه سنگ‌هائى كه با تيشه حجارى شده است - بلكه بسيارى از اروپائيان ، انگليسى ، فرانسوى ، هلندى و روسى كه طى سه قرن اخير به شغل‌هاى مختلف در اصفهان و يا جلفا زيسته و درگذشته‌اند آنجا مدفون‌اند .\r\nاز جمله مقبرهء منقور با حروف  Cy git Rodolfe  است كه در زير آن نقش رالف يا ردولف استادلر ، ساعت‌ساز سويسى است كه در دربار شاه صفى اول قدر و منزلت خاص داشته ، ولى به امر همين پادشاه بواسطهء امتناع از قبول ديانت\r\n\r\n","description":"","footnote":"","page_name":" 68 ","page_number":82},
  {"content":"\r\n\r\nكليساى ارامنه در جلفاى اصفهان\r\n\r\n","description":"","footnote":"","page_name":" 69 ","page_number":83},
  {"content":"\r\n\r\nاسلام در سال 1637 كشته شد « 1 » ارامنه هم او را به صورت مقدس درآورده و روى گور او مقبره‌اى برپا ساختند .\r\n\r\nارامنهء متحد\r\nگروه محدود ارامنهء كاتوليك يا متحد كه درحال‌حاضر فقط 60 خانوارند اعقاب فرقه‌اى به‌شمار مىروند كه دويست سال قدمت دارد .\r\nيكى از كشيشان ژزوئيت در ارزروم كشيش ارمنى را با عده‌اى از مريدانش در سال 1688 ارشاد نمود و با وجود مخالفت سرسخت مذهبى ارامنه باز اين فرقه پيش - رفت نمود . سپس كشيش جوانى ارمنى به نام - مچيتار طزيقى را در ميان هم‌كيشان خويش در جزيرهء كوچك سن‌لازار نزديك ليدو ( ساحل ونيز ) بدعت نهاد . اما نهضت كنونى ثمرهء تجديد حياتى است كه در اوايل اين قرن بوسيلهء ارامنهء كاتوليك هندوستان و كشيش بسيار فعالى به نام برتونى پيدا شده است و در زير حمايت و ادارهء دستگاه ژوزئيت و كشيش معروفى به نام بابا پاسكال آراكليان است كه اين روزها از گرامىترين افراد اجتماعى جلفا به‌شمار مىرود . روابط اين گروه با جماعت قرين برودت و غالبا خصومت‌آميز است ، ولى هم‌آهنگى ظاهرى در ميان دو دسته به‌نظر مىرسد .\r\n\r\nهيأت اعزامى كليساى انگلستان\r\nحسادت واهى كه انكارش بىحاصل است بين هر دو دسته ارامنه و هيأت مذهبى هست كه جامعهء روحانى انگلستان به آنجا فرستاده و از آن حمايت مىنمايد . جلفا زمينهء تبليغات مجدانه با هزينهء هنگفت سالانه برگزيده شده است . اين هيأت در زير نظر دكتر بروس كه نيك معروف و مورد احترام است اداره مىشود و دربارهء او مىتوان گفت كه در زمرهء بهترين مجاهدين دينى قرن نوزدهم به‌شمار مىرود .\r\nدر روزگارى ديگر عزت و مقام شامخ‌ترى نصيب وى مىگرديد و به جاى ترجمه كردن انجيل و تدريس در جلفا خدمت و كار والاترى بر عهده مىداشت .\r\n\r\n\r\n","description":"","footnote":"\r\n( 1 ) - راجع به اين پيش‌آمد اولئاريوس و تاورنيه شرح مختلف نوشته‌اند . نويسندهء اولى مىگويد كه استادلر يك ايرانى را كه دزدوار به خانهء او راه يافته بود كشته بود و تاورنيه مىنويسد كه ايرانى مقتول به ناموس استادلر دست‌درازى كرده بود .\r\n","page_name":" 70 ","page_number":84},
  {"content":"\r\n\r\nوى كه اولين‌بار در سال 1869 به ايران وارد شد از آن پس سرگرم تجديدنظرى در ترجمهء فارسى انجيل و تورات و ترجمهء كتاب دعا به زبان ارمنى جلفا بوده است .\r\nدستگاهى كه زير نظر اوست وسيع و برازنده است و آن شامل كليسائى آراسته و با وسعتى جهت اجتماع 300 نفر و در سال 1889 تجمعى مركب از 184 نفر گرويدگان بومى و 90 نفر ، هم‌كيشان داشته است . همچنين مدرسه‌اى داشته براى پسران كه در همان سال داراى 177 شاگرد از شش تا شانزده ساله بوده و مدرسهء ديگرى براى دختران با 164 شاگرد و دو سه نفر كارمند اروپائى و سى معلم عادى اعم از اروپائى يا ايرانى و داروخانه‌اى براى عيسويان و مسلمانان متساويا .\r\nاميدوارم كه نسبت به فداكارى و خدمت و كار صادقانهء دكتر بروس بىانصافى نكنم هرگاه اظهار بدارم كه گرويدگان وى تماما از ميان عيسويان‌اند ، نه مسلمان‌ها . مسلمان‌هائى بوده‌اند كه غسل تعميد يافته بودند ، اما وفادار و پايدار نمانده‌اند و من حتى با يك نفر هم كه از اسلام به دين مسيحى درآمده باشد برخورد نكرده‌ام و شايد حمل بر جسارت نسبت به آن دستگاه بسيار منظم وانمود شود اگر بيفزايم كه مثل ديگر نقاط مشرق زمين به نظر من نتيجهء كار ، آن همه هزينه و صرف قوا را تأييد نمىنمايد .\r\nظل السلطان نسبت به اين هيأت نظر نيكى ندارد و بدون ترديد طبيعى است كه هيأت دينى ارامنه نيز نظر بدى به او دارند و او را مزاحم كار خويش مىپندارند .\r\nالبته براى هر مسافر انگليسى مايهء خرسندى خاطر است كه در سرزمينى بيگانه گروهى از هموطنان خود را در كانونى كه مهمان‌نوازى جنبه‌اى فرهنگى و دانش - پرورى هم دارد سرگرم تلاش روحانى مشاهده كند .\r\n\r\nكلنى اروپائى\r\nبالاخره عده‌اى هم اروپائى كه به دستگاه روحانى وابسته نيستند در جلفا اقامت دارند كه روىهم‌رفته ده دوازده نفرند شامل مأموران ادارهء تلگراف هند و اروپا و نمايندگان تجارت‌خانه‌هاى انگليسى و خارجى مقيم اصفهان .\r\nلطف و مهمان‌نوازى اين جمعيت كم نسبت به بيگانه‌ها به راستى بيش از اندازه\r\n\r\n","description":"","footnote":"","page_name":" 71 ","page_number":85},
  {"content":"\r\n\r\nو درخور ستايش است و من جز عادت ديرين دليل ديگرى سراغ ندارم كه چگونه اين افراد اقامت در جلفا را بر اصفهان كه محل كسب و كار آنهاست ترجيح مىدهند و هر روزه سه چهار ميل راه بين دو محل را پياده يا سواره طى مىكنند .\r\nدر جلفا اجارهء خانه گران است و محيط آنجا هم چنان كه اشاره كردم تنگ و محدود . سابقا سكنهء كثير مسيحى جلفا وسيلهء حمايتى براى خارجىهاى عيسوى كه در حوالى شهر مىزيستند به‌شمار مىرفت ولى حال وضع به كلى عوض شده است و خارجىها مىتوانند بااطمينان وافى در اصفهان سكونت كنند . وضع حاضر به نفع ارامنهء جلفاست كه بدين‌وسيله از تأمين بيشترى برخوردار مىشوند . با در نظر گرفتن احترام ناچيزى كه عيسويان در نزد ايرانيان عام و بىسواد دارند و اين نكته كه ارامنه تنها افراد عيسوىاند كه ايشان مىشناسند بنابراين هرگاه مسافرى مذهب خود را فاش كند و متوجه شود كه مورد بىاعتنائى و يا تحقير قرار گرفته است در هر نه مورد از ده تا از آن جهت است كه بىدرنگ او را شريك وضع و حال هم‌كيشان مسيحى اهل جلفا مىپندارند .\r\n\r\nمنارجنبان\r\nدر خاتمه جا دارد نظرى اجمالى به چند نقطهء جالب‌توجه اصفهان بيندازيم كه معروف‌تر از همه منارجنبان كالدان ( كالادان ) يا گولادان و آن دهى در شش ميلى غربى اصفهان است . در آنجا مقبرهء شيخ عبد اللّه « 1 » واقع شده است كه ظاهرا از هويت او اطلاعى نداشته‌اند ( از زهاد قرن هشتم هجرى قمرى . م ) قبر سنگى او كه صندوق مستطيل بزرگى است در ايوان قرار دارد و دو طرف بنا در بالاى طاق دو منار هست كه جداگانه قريب بيست پا ارتفاع دارند و تمام ساختمان هم از آجر است .\r\nپله‌هاى باريك مارپيچى از درون منار تا قلهء آن كه حفره‌هاى گردى دارد كشيده مىشود . واردين از منار سمت راست بالا مىروند و در بالا با محكم گرفتن منار و تكان دادن آن به جلو و عقب حركت نوسانى توليد مىشود و چون اين منار\r\n\r\n\r\n","description":"","footnote":"\r\n( 1 ) - مقبرهء عمو عبد اللّه . م .\r\n","page_name":" 72 ","page_number":86},
  {"content":"\r\n\r\nبوسيلهء طاق ميانه با طول سى پا به منار ديگر مربوط است از اين‌رو هر دو منار و خود عامل اين كار مىجنبند و قوس حركت منار چند اينچ است . دربارهء علت اين تكان بعضى از نويسندگان قلم‌فرسائى كرده‌اند و خود ايرانيان بواسطهء كرامت شگفت‌انگيز شيخ ( عبد اللّه ) مىپندارند .\r\nيكى از جهانگردان اطمينان حاصل كرده بود كه دو منار بوسيلهء زنجيرى از درون بنا به هم مربوطاند و ديگرى گفته است كه بنا از پائين تا بالا از قسمت‌هاى مجزا ساخته و در بناى اصلى تعبيه شده است كه بدين‌ترتيب نوسان‌ها به آسانى در هر دو منار انتقال مىيابد .\r\nمنارجنبان اصفهان\r\nمادام ديولافوا مىنويسد : محور عمودى هر منار قالبى چوبى است كه به پله‌ها وصل شده است و بنابراين هروقت يكى را تكان مىدهند در محور خود حركتى ايجاد مىكند . خيلى احتمال مىرود كه قابليت ارتجاع آجر و ساروج در اين كار تأثير داشته باشد و ارتعاش يك برج به آسانى از طريق زاويه و طاق اصلى به زاويه و برج ديگر منتقل مىشود .\r\n\r\n","description":"","footnote":"","page_name":" 73 ","page_number":87},
  {"content":"\r\n\r\nدكتر ويلز عقيده داشت كه حيلهء كلانى در كار است . اما معلوم نيست كه او براى اين حرف خود چه دليلى داشته است ، زيرا نه حقه‌اى در كار است و نه حتما معجزه‌اى ، بلكه اين هوس در ميان بوده كه هيجان مسافران كم‌وبيش برانگيخته شود .\r\n\r\nآثار و خرابه‌ها\r\nدر نزديكى بارگاه شيخ عبد اللّه تپهء سنگى مجزايى هست كه بر نوك آن چند بناى مخروب از خشت خام ديده مىشود و به آتشگاه معروف است از آن جهت كه اردشير درازدست آتشكده‌اى در آنجا برپا ساخت . شايد اين روايت درست باشد ، اما خرابه‌هاى فعلى چندان كهنه نيست . در مجاورت بخش جنوبى جلفا ارتفاعات سرخ‌فام كوه صفه ( از كلمهء عربى به معنى خانه‌اى بر جاى بلند ) منظرهء آن حدود را تشكيل مىدهند .\r\nبر سطح هموارى در سمت شمالى آن سر راه اصفهان و رو به آنجا خانهء ييلاقى بوسيلهء شاه سليمان بنا شده و به تخت سليمان معروف بوده كه محلى منزوى به‌شمار مىرفت و خرابه‌هاى آن هنوز ديده مىشود . از فراز اين محل منظرهء جالبى به‌نظر مىرسد و بر تخته‌سنگى در نزديكى آنجا خرابه‌هاى ديگرى هست كه نسبتا جديد مىنمايد ، اما قلعهء رستم نام دارد و مىگويند كه رستم پهلوان ملى در آنجا قلعه‌اى ساخت .\r\nدر دامنهء كوه صفه ، قصر معروف فرح‌آباد قرار داشت كه بانى و ساكن آن شاه سلطان حسين به قدرى نسبت به آن محل تعلق خاطر داشت كه موقعى كه افغان‌ها شروع به حمله كردند كاملا آماده بود پايتخت را به دشمن واگذار كند تا به اين قصر او لطمه‌اى نرسد . ساختمان آن قصر چندان رونقى نداشت اما گردشگاه و درياچه‌ها و باغ‌هاى آن عالى بود . لازم به ذكر نيست كه افاغنه ، هم بانى آن را نابود كردند و هم قصر را به آتش كشيدند و فرح‌آباد كه با عجله از طرف سلطان تخليه شده بود زود اشغال و طعمهء حريق گرديد و خود افغان‌ها نيز چندى بعد از ايران اخراج شدند ، در آنجا فقط خرابه‌هائى باقى است . اما از آن محل جالب‌تر\r\n\r\n","description":"","footnote":"","page_name":" 74 ","page_number":88},
  {"content":"\r\n\r\nكاخ طبرك است كه محل گنجينه‌هاى پادشاهان صفوى بود و راجع به استحكامات آن شاردن و كمپفر شرح مبسوطى نوشته‌اند . در سال 1704 لوبرن آنجا را فقط مخروبه‌هايى يافته بود ، ديوارهاى آن تل خاك شده بود . به راستى هر مسافرى بعد از تكميل سيروسياحت خود در اصفهان كه شرح آن را بيان كرده‌ام . چون قصد عزيمت مىنمايد در حال پشت سر گذاشتن آن‌جا شايد اين سخنان شلى را به ياد مىآورد :\r\n« آثار مرا اى نيرومندان بنگريد و نوميد شويد در حول‌وحوش آن ويرانهء عظيم كه بىپايان و عريان است چيزى باقى نمانده است ، جائى كه ريگ‌هاى غريب همواره امتداد دارد » .\r\n\r\n","description":"","footnote":"","page_name":" 75 ","page_number":89},
  {"content":"\r\n\r\n\r\nفصل بيستم از اصفهان به شيراز\r\n\r\nجادهء پستى\r\nچون هر مسافر اروپائى هنگام توقف در اصفهان جلفا را مقر خود قرار مىدهد ، اسب‌هاى چاپارى او در ورود به مقصد ناگزير به مسير اصلى كه تا آنجا سه ميل ( يك فرسخ ، واحد كرايه ) راه است به چاپارخانهء اصفهان بازمىگردند و در وقت عزيمت به موقع در جلفا حاضر مىشوند . فهرست ايستگاه‌ها و مسافت‌ها در جادهء شيراز بشرح ذيل است :\r\nنام ايستگاه / مسافت به فرسخ\r\nاصفهان ( 5300 پا ارتفاع ) « + » / -\r\nمرغ ( بروزن مرز ) / 4\r\nمهيار ( مايار ) / 6\r\nقمشه « + » / 5\r\nمقصود بيگى / 4\r\nيزد خواست ( 6500 پا ارتفاع ) / 6\r\nشولكستان / 6\r\nآباده « + » / 5\r\nنام ايستگاه / مسافت به فرسخ\r\nسورمق / 4\r\nخان خوره / 7\r\nده‌بيد ( 7500 پا ارتفاع ) / 5\r\nمرغاب ( 6200 پا ) / 7\r\nقوام‌آباد ( سيوند « + » ) / 6\r\nپوزه / 6\r\nزرقان / 5\r\nشيراز ( ارتقاع 4750 پا ) « + » / 5\r\nجمع : 81 فرسخ\r\n\r\n\r\n","description":"","footnote":"\r\n( + ) علامت تلگراف‌خانه .\r\n","page_name":" 76 ","page_number":90},
  {"content":"\r\n\r\nبعد از ترك كردن حوالى ناخوش‌آيند و پرگردوخاك جلفا و عبور از كنار گورستان ارامنه با قبرهاى شكستهء آن كوه صفه در طرف راست واقع گرديده در اينجا به نقطه‌اى مىرسيم كه جادهء سراشيب در پيش است بنابراين از روى زين سرى به عقب برمىگردانيم تا نگاهى آخرين به شهر اصفهان بيندازيم . سپس در جلگهء پهناورى از مقابل گنبدها و منارها و برج‌هاى كبوتران و پل‌ها و خيابان‌هاى دراز و حومه‌هاى پراكندهء پايتختى كه از اوج عظمت ديرين فروافتاده است پيش مىرويم ، در اين نقطهء دور آثار ويرانى و انحطاط از نظر ما مستور و باز فقط سايهء شكوه و جلال قديم نمايان مىشود .\r\nمن هيچ شهرى در دنيا سراغ ندارم كه بيشتر از اين‌جا در من تأثير نموده باشد و تا اين اندازه غبار حزن و فلاكت چهرهء آن را فراگرفته باشد . از اينجا جاده به طرف پست‌خانهء مرغ كه در جلگهء تنگى واقع است سرازير مىشود . يك كاروانسراى خراب تنها ساختمان اين محل است . پس از عبور از آنجا جاده اوج مىگيرد ، اينجا كتل ارچين نام دارد چون در اين قسمت پله‌هائى بر صخره‌ها كنده بودند كه تا اسب‌ها و حيوانات باركش راحت عبور كنند و در نظر اديبانهء سر . ار .\r\nكرپورتر نردبان كوهستانى جلوه نموده بود .\r\nاين حيوانات را وقتىكه از پائين نگاه كنيم به وضعى نامعلوم چنين مىنمايد كه از بالاى كوه در هوا آويزان شده‌اند . اين گردنه چندان جالب توجه نيست و در مقابل كتل‌هاى مشهور بين شيراز و بوشهر كه شرحش خواهد آمد بسيار ناچيز است . پس از عبور از رشته‌هاى كوه با خشنودى چهارنعل به سمت جلگهء هموار مهيار سرازير شدم . در راه با شش نفر روسى برخورد كردم كه عبورشان از جلفا جلب توجه بسيار كرده بود چون موضوع مسافرت آنها مكتوم بود و كسى نمىدانست آيا كار تجارتى داشتند يا مأموران رسمى بودند . من با آنها به صحبت پرداختم ، سردستهء ايشان اظهار داشت كه سفر خصوصى مىكنند و به عزم گردش تا بوشهر مىروند . اين حرف با ظاهر بىپيرايهء آنها تطبيق نمىكرد و بعدا مكشوف شد كه\r\n\r\n","description":"","footnote":"","page_name":" 77 ","page_number":91},
  {"content":"\r\n\r\nايشان مأمورانى سياسى سيار عازم حبشه بودند و از راه بمبئى به مقصد مىرفتند .\r\nوضع و حال افرادى كه دولت روس به كارهاى نيمه‌سياسى كه عارى از هدف استعمارى نيست مىگمارد از معماهاى مشرق زمين است .\r\n\r\nمهيار\r\nروزگارى محلى آباد و خوش‌آيند بود . در عهد تاورنيه هزار خانه داشت فعلا برج و باروهاى آن ويران است و تنها يادگار دورهء باشكوه سابق كاروانسرائى است كه مادر شاه عباس ساخته بود و در پادشاهى شاه سليمان تعمير شده است . اين ساختمان آجرى بر پايهء سنگى بنا شده بود و حالا در حال خرابى است ، اما تا اوايل اين قرن هم نويسندگان نوشته بودند كه در نوع خود از ظريف‌ترين بناهاست . گمان نمىكنم كه مهيار يا آن حدود چيز قابل‌توجه ديگرى داشته باشد هرچند كه تپه‌هاى اطراف آن عميق‌ترين احساسات را در سينهء حساس كرپورتر برانگيخته بود .\r\n\r\nقمشه\r\nتا قمشه جاده از دشت خشك‌وخالى مىگذرد گاهى برج كبوتر يا قبرستان كهنه‌اى در راه به‌نظر مىرسد كه جماعتى به شتاب با ناله و زارى كه خاص رسم تشييع جنازه در مشرق زمين است ، نعشى را به آنجا مىبردند و شهرى مخروب با برج و باروهاى شكسته و گنبد كاشى آبى كه بوسيلهء چند چنار محصور شده و گردوخاك همه‌جا را فراگرفته بود نمايان بود . اين‌ها خاطره‌هائى است كه از قمشه در يادم مانده است .\r\nاين محل در سفرنامهء دلاواله كنسو و در كتاب شاردن كوميچا ذكر شده است . محيط آن در زمان شاردن سه ميل بوده هرچند كه از آن آبادى و رونق دورهء پادشاهان نخستين خاندان صفوى فروافتاده و يك قرن و نيم است كه به اين حال خراب افتاده است .\r\nوقتىكه در سال 1722 افغان‌ها به اصفهان حمله مىكردند به اين محل آنقدر صدمه وارد آمد كه هيچ‌وقت بازگشت به وضع سابق ميسر نگرديد . گنبد\r\n\r\n","description":"","footnote":"","page_name":" 78 ","page_number":92},
  {"content":"\r\n\r\nآنجا بر قبر شاه رضا است كه شاردن او را نوادهء امام رضا ( ع ) ذكر نموده . ولى به احتمال قوى مقبرهء برادر او و فرزند امام موسى كاظم ( ع ) است .\r\nدر اوايل اين قرن شيعه‌هاى ايرانى نسبت به ورود عيسويان در امامزاده‌ها و مساجد خود اهميتى نمىدادند ، اما حالا وضع سخت‌تر شده است و بسا از مساجد را كه سياحان سابق ديده‌اند ، ولى اكنون ورود به آن اماكن بىخطر نيست .\r\nباكينگهام كه زبان محلى را مىدانسته و خود را به‌صورت زوار درآورده بود در سال 1816 به مسجد قمشه داخل شده و شرحى راجع به آن باقى گذاشته است .\r\nحياط اصلى آن چند غرفه براى زندگى دراويش و زوار در اطراف دارد و داراى دو حوض است كه در يكى چند ماهى بود كه مىگفتند مقدس است ؛ دو قرن پيش شاردن و فراير در اين خصوص شرحى نوشته و افزوده‌اند كه بر نوك و بال آنها حلقهء طلائى آويزان بوده به‌علاوه اردك‌هائى نيز در اين حوض بود ، ولى در عصر جديد و با شرايط روزگار نو آن آثار ممتاز از بين رفته است ، اما ماهىها هنوز هست و قبر امام‌زاده زير گنبد آبى ديده مىشود .\r\n\r\nميدان جنگ 1835 م\r\nدر سمت ديگر قمشه دشت هموارى است كه از جانب شرق با كوه‌هائى محدود شده است . آنجا عرصهء نبرد سال 1835 بين لشكر محمد شاه به فرماندهى سر . اچ . ليندزى و نيروى مختلط دو تن از عموهاى شاه يكى فرمانفرما ( والى فارس ) و برادر او حسنعلى ميرزا شجاع السلطنه بود . اين دو نفر پس از وفات فتحعلى شاه به اتفاق درصدد جلوگيرى از جانشينى برادرزادهء خود برآمدند . لشكر دولتى فقط دو هنگ پياده‌نظام بود و عده‌اى هم سوار و بيست توپ كه جمعا كمتر از 4000 تن بودند . مدعيان نفرات بيشترى داشتند ، اما فاقد توپ‌خانه بودند كه از اين جهت ليندزى ( ايرانيان او را لينجى مىنامند ) برترى قاطعى داشت . مه غليظى دو لشكر را از يكديگر جدا كرده بود و طرفين متوجه فاصلهء فيما بين نشده بودند تا آنكه زن ارمنى سرهنگ شى كه در قشون ايران بود از اردوگاه مقابل صداى تير شنيد . در اين موقع ليندزى با كمك توپ‌خانه\r\n\r\n","description":"","footnote":"","page_name":" 79 ","page_number":93},
  {"content":"\r\n\r\nديوارهاى ده خرابى را كه دشمن آنجا مستقر شده بود هدف ساخت و آنها را غافلگير و فرارى كرد و ليندزى هم از دنبال آنها راه شيراز پيش گرفت و در اين شهر دو مدعى را اسير و روانهء تهران نمود و بنابراين آتش فتنه از منشأ خاموش گرديد .\r\n\r\nمقصود بيگ « 1 »\r\nاز كنار چند ده كه سمت راست در اراضى گودى واقع است عبور مىكنيم و سرانجام به ده كناره كه در پائين شيب و نزديك جاده است مىرسيم . در اين نقطه آبادى و چاپارخانه‌اى هست ، اما چاپارخانه به نام ده محصورى در آن حوالى يعنى مقصود بيگ است كه بنابر قول شاردن از نام سرداروغهء ايران اقتباس و موجب شهرت آن محل شده است . منزل بعدى يزدخواست بود كه در بيست و پنج ميلى واقع است فقط يك آبادى سر راه ديدم ، همان است كه سابقا از جاهاى مستحكم بود كه داود خان برادر امام قلى خان والى معروف فارس در زمان شاه عباس براى جلوگيرى از حملهء غارت‌گران بختيارى ساخته بود . اين نقطه تا دو قرن محل بغض و كينهء سركرده‌هاى آن ايلات مهيب بود تا در سال 1815 به قصد حفظ و حمايت مسافران در آنجا محوطه‌اى محصور شامل يك قلعهء گلى و كاروانسرا و مسجد و حمام ساخته‌اند .\r\nسابقا به هيأت‌هاى انگليسى عازم دربار ايران و به سياحان همواره توصيه مىكردند كه در حوالى جنوبى ده‌بيد خيلى مراقب باشند به همين جهت در نوشته‌هاى آن دوره نام بختيارى مترادف با راهزن است ، اينك بومىها وضع و حال بهترى دارند .\r\nامين‌آباد ، ديگر پناه‌گاه عمده‌اى نيست با وجود اين بواسطهء بدنامى كه از جهت ناامنى پيدا كرده است آثار حيات در آن حدود بسيار اندك مىنمود و سكنه از آن ناحيه دورى گزيده بودند .\r\nدر جادهء از اصفهان به خليج‌فارس نيز چندان اثر و علامت رفت‌وآمدى نديده‌ام گاهى كاروان قاطر و شتر ديده مىشود ، اما رفت‌وآمد كلى به‌نظر نمىرسد .\r\nو از گروه مهاجران نظير آنچه در جادهء بين مشهد و تهران هست اثرى نيست و هرگاه\r\n\r\n\r\n","description":"","footnote":"\r\n( 1 ) - در اصل كتاب مقصود بگى .\r\n","page_name":" 80 ","page_number":94},
  {"content":"\r\n\r\nميزان عبورومرور در اين مسير بين اصفهان و شيراز به همين مقدار ثابت و محدود بماند گمان نمىرود حتى براى يك رشته خط آهن هم سرنشين كافى روزانه فراهم باشد . در جلگه‌هاى اين نواحى گياهى وحشى مىرويد كه از آن صمغ اشق ( اشترك ) گرفته مىشود و آن كم‌وبيش در كوهستانات بين كرمان و كرمانشاه بدست مىآيد .\r\n\r\nفارس\r\nدر سمت ديگر امين‌آباد از مرز ادارى بين عراق عجم و فارس خارج و به ايالتى وارد مىشويم كه از جهات نام و تاريخ و مردم ، اصل ايران و ركن مركزى آن است . فارس يا فارسستان نامى است كه يونانىها پرسيس مىگفته‌اند و اصلا عنوان آن قسمت از امپراتورى ايران بوده كه اروپائيان از روزگاران قديم نامش را به سراسر ايران اطلاق كرده‌اند .\r\nدر اين ايالت پايتخت‌هاى پادشاهان هخامنشى مانند پاسارگاد ، تخت جمشيد و استخر واقع بوده و شهرياران ساسانى هم باآنكه پايتخت خود را به حدود غربى ايران انتقال داده بودند باز غالبا در اينجا مىزيسته و در حوالى آن كاخ و مقبره‌ها و آثار و كتيبه‌هائى از روزگار فرمانروايان پرسطوت خويش باقى گذاشته‌اند .\r\nدر همين ايالت كه مهد قوم ايرانى است سربازان نامور كه جويندهء بخت و سرورى بودند بنابر معمول از اصل و تبار گمنام برخاسته و توانسته‌اند در وضع آشفته و سرانجام پاك وارفتهء امپراتورى تباه خلفا با قدرت شمشير ، حكومت مستقلى كه قابل‌انكار نيست منتزع نمايند . اولين دلاور اين دسته يعقوب بن ليث سيستانى مؤسس خاندان صفارى در اواخر قرن نهم ميلادى بود كه ابتدا هرات و كرمان و فارس را تسخير نمود .\r\nدر زمان حكومت برادر و جانشين او خلفا قدرت از دست داده را بازستاندند ، اما به زودى باز زمام حكومت به ديالمه و خاندان آل بويه رسيد كه بانى آن ماهىگيرى بود كه از جانب خليفه با قدرت تمام حكومت شيراز را در دست داشت ، سپس سلجوقيان كه از تبار ترك بودند در شيراز به فرمانروائى پرداختند ، سردارى از ايشان\r\n\r\n","description":"","footnote":"","page_name":" 81 ","page_number":95},
  {"content":"\r\n\r\nوالى فارس شد و با مهارت و تدبير منصب و مقام خود را به فرزند داد و او نيز همين كار را كرد و تا هفت تن پىدرپى از سال 1066 ميلادى تا 1149 حكومت كردند .\r\nسنقربن مودود كه يكى از سركرده‌هاى تراكمهء سلغرى بود و سلاجقه او را از خراسان به فارس آورده بودند قيد اطاعت سلجوقيان را برانداخت و در سال 1149 اعلام استقلال نمود . در زمان يكى از جانشين‌هاى او يعنى امارت ابو بكر بود كه سعدى شاعر تا سى سال در شيراز زيست و گلستان و بوستان را پرداخت و سپس از دنيا رخت بربست . در اين هنگام فارس قلمرو مقتدر و آبادى بود و بر كرمان و اصفهان و سواحل خليج‌فارس و حتى آن سوى عرب‌نشين اين خليج حكومت مىكرده است .\r\nدر اوان تاخت‌وتاز چنگيز خان ابو بكر با فطانت سرشار نسبت به خان مغول اظهار اطاعت كرد . در ازاء آن چنگيز ( اكتاى ؟ ) هم او را در مقام خود باقى گذاشت و اين حسن رابطه به زودى در اثر وصلتى بين دخترى از خاندان سلغر با پسر هلاكو تقويت گرديد ، ولى همين موقع را پايان كار خاندان اتابكان بايد به‌شمار آورد و فارس جزو قلمرو مغول‌ها افتاد تا وقتىكه مبارز الدين محمد از آل مظفر در اين ايالت قلمرو مستقلى تأسيس نمود و در دورهء امارت پنجمين نفر اين خاندان بود كه تيمور اولين دفعه به شيراز آمد ( امير عاقلانه به لشكر تيمور تسليم شد ) و بين او و حافظ ملاقاتى دوستانه اتفاق افتاد . در آن مورد بود كه شاعر ذوق و لطيفه‌گوئى نمود و تيمور هم بخشايندگى و عنايت . اين واقعه به سال 1387 ميلادى بود ، ولى چند سال بعد شاه منصور از غيبت طولانى تاتار كبير استفاده و برضد او شورش كرد . تيمور كه قهار و سنگدل بود لشكر ايران را تارومار و منصور را نابود كرد و تمام شاهزادگان را از بين برد .\r\nبا انقراض امپراتورى مغول فارس ابتدا به دست خاندان‌هاى تركمن قره‌قويونلو و آق‌قويونلو افتاد ، سپس آنجا با ديگر نقاط ايران به تصرف شاه اسماعيل\r\n\r\n","description":"","footnote":"","page_name":" 82 ","page_number":96},
  {"content":"\r\n\r\nبانى سلسلهء صفويه درآمد و از آن پس جزء لاينفك قلمرو پادشاهان ايران بوده است . كمتر سرزمينى اين مدت طولانى يعنى شش قرن پىدرپى مقر حكومتى در داخل حكومت ديگر بود علت آن هم وضع كوهستانى ايالتى است كه از هرجانب محدود و محفوظ است .\r\n\r\nيزدخواست\r\nهركتابى را كه در باب ايران بررسى كردم يزدخواست ( بنابر قول نويسندگان مقدم كلمه‌اى پهلوى به معنى خواست ايزدى است ) را دهى عنوان كرده بودند كه بر صخرهء جالب توجهى در جلگهء گودى واقع شده ، از اين‌رو چه اندازه دچار حيرت شدم وقتىكه در پايان آن مرحله از مسافرتم اين محل از نزديك به شكل چند خانهء كوتاه كه در جلگه ساخته باشند به نظرم آمد و هيچ باور نكردم كه به يزدخواست رسيده باشم و باز ياد فرسخ‌هاى بىانتهاى خراسان به خاطرم رسيد . اما همين كه در 200 مترى رسيدم به اشتباه خود پى بردم چون وضع خاص طبيعى آنجا درست نمودار و معلوم شد كه به راستى يزدخواست بر صخره‌اى جالب نظر كه در جلگه‌اى پست قرار گرفته است بنا گرديده و آن جلگه هم به‌صورت معنى متداول اين كلمه نيست ، بلكه شيارى است كه بالغ بر صد پا عمق دارد و انسان بدون كمترين علامت و اخطار ناگهان به كنار مجرائى مىرسد بدون آنكه فكرش را هم كرده باشد و از ته آن مجرا آب ناصافى به سمت مشرق جارى است و جلوتر از آن منطقه ، آب در مسير خود از ميان شيار جريان دارد و مثل اين است كه هيچ جريان خاصى در خط سير آن پيش نيامده بوده است .\r\nفريزر عرض اين شيار را 200 پا و بينينگ نيم ميل نوشته كه به نظر من حرف فريزر به حقيقت بيشتر مقرون است ، ولى از اندازهء اصلى هم كمتر است . اين شيار فوق‌العاده ، بستر خشك رود بزرگى به نظرمىرسد و گفته‌اند كه شايد روزگارى سرشار از آب و محل قايق‌رانى بوده است . فريزر مىنويسد كه از آنجا تا يزد راه مستقيمى از ميان دره هست كه مىتوان سه روزه طى كرد . درحالىكه شاردن نوشته است كه اين رودخانه تا بيست و هفت فرسنگ در سمت مشرق و سيزده فرسنگ در جهت\r\n\r\n","description":"","footnote":"","page_name":" 83 ","page_number":97},
  {"content":"\r\n\r\nغربى امتداد دارد . گمان نمىكنم سياح ديگرى راجع به مسير آن تحقيقى نموده و يا چيزى نوشته باشد و من به جهانگردان آينده توصيه مىكنم كه از اين راه ميانه به يزد بروند .\r\nيزدخواست [ ايزدخواست 
  ]\r\n\r\nنماى خارجى\r\nدرست در وسط اين گودال عجيب كه حد سابق بين عراق و فارس بود صخرهء باريك درازى است داراى 300 تا 400 يا رد طول كه با ديواره‌هاى تنگ از دو طرف منقطع و يك‌درميان شيار واقع است و در بالاى اين صخره چند رديف كلبهء روستائى است كه بىشباهت با لانه‌هاى انسانى در لسگرد نيست كه بين مشهد و تهران ديده بودم . ارتفاع آن از ته دره در حدود 120 تا 150 پاست و نوك اين بناها بود كه از دور به نظر من مثل دهات معمولى ايران\r\n\r\n","description":"","footnote":"","page_name":" 84 ","page_number":98},
  {"content":"\r\n\r\nآمده بود . اعتراف مىكنم كه خودم هيچ‌وقت وجه شباهتى بين اين صخره و باغ افسانه‌اى بابل نمىيافته‌ام ، اما در قرن پيش اين نكته به‌صورتى خاص در ذهن و خيال دكتر فراير ممتاز نقش يافته و چنين شباهتى را در آنجا سراغ كرده بود .\r\n\r\nوضع داخلى\r\nفقط از يك راه مىتوان به ده نفوذ كرد كه از طرف جنوب غربى است و آن از روى پل چوبى است كه بين دو ديوارهء دره گذاشته‌اند و به دروازهء منحصربه‌فرد چوبى كه در صخره تعبيه شده است مربوط مىشود . هروقت آن پل موقت چوبى را بردارند ورود به آن محل ممكن نيست و سكنه در اين صورت خواهند توانست غارتگران بختيارى يا مأموران وصول ماليات را كه به قصد اخاذى مزاحم مىشوند ريشخند كنند .\r\nمن پياده به آنجا وارد شدم و از ميان كوچهء اصلى عبور كردم كه بيشتر به ترعه‌اى زيرزمينى شبيه است نه جاده ، زيراكه قسمت اعظم آن در زير زمين واقع گرديد و يا در اصل به آن صورت ساخته بودند و از ته دره معابرى فرعى به خانه‌هاى بالاى صخره راه دارد و ايوان‌هاى چوبى در جلو بناست كه سقوط از آن بدون ترديد مايهء مرگ خواهد شد .\r\nمن بىمانع و اشكال به مسجدى وارد شدم كه مىگفته‌اند امام‌زاده سيد على فرزند امام موسى ( ع ) است كه مشهور است هزار تن فرزند و نواده و نبيره داشته .\r\nتخته‌سنگ با هيكل عجيب خود در طرف مشرق مانند كشتى عظيم دماغه‌اى باريك دارد ، از اين نقطه بود كه زكى خان نابرادرى كريم خان ( زند ) كه بعد از مرگ « وكيل » جانشين او شده بود هنگامىكه براى سركوب برادر زادهء خود على مراد خان به سمت شمال لشكر مىكشيد . چون اهالى در مقابل عمل حرص‌آميز او مقاومت نموده بودند افراد سرشناس آنجا را يكىيكى از بالا به ته دره انداخت تا هيجده نفر تلف شده بودند ، نوزدهمين ، سيدى بود كه خان دخترش\r\n\r\n","description":"","footnote":"","page_name":" 85 ","page_number":99},
  {"content":"\r\n\r\nرا هم به سربازان واگذار كرده بود . اين بىناموسى كاسهء تاب و تحمل اهالى و حتى قراولان خود او را لبريز كرده ، پس شبانگاه نگهبانان بندهاى چادر او را بريدند و مردم بر سر او ريختند و با كارد تا جان داشت بر تنش كوبيدند .\r\nدر پائين اين صخره غارهائى براى طويلهء اسب يا رمهء گوسفندان كنده‌اند .\r\nچاپارخانه در ته دره در كنار رودخانهء پائين شهر واقع و كاروانسرا هم در جوار آنجاست و آن از بناهاى دورهء صفوى است ، ولى در قرن حاضر يكى از والىهاى فارس تعمير كرده است . از فراز طرف ديگر دره بالا رفتم و يزدخواست را با اين فكر و خيال ترك كردم كه يكى از عجيب‌ترين جاهائى بود كه ديده بودم ، سپس راه خود را به سمت شولكستان تعقيب نمودم .\r\n\r\nجادهء اضافى\r\nدر تابستان راه ديگرى كه در سمت غربى است و در حدود بيست و پنج ميل از جادهء پستى كوتاه‌تر است و غالبا بين يزدخواست به شيراز اختيار مىشود از طريق ده گردو ، ازوپا ، اوجان ( آونجان ) ( كه بهرام پادشاه شكار - دوست ساسانى در آنجا گورخرى را تعقيب كرده بود و جان خود را در شنزار آن از دست داد و به همين دليل بهرام گور ناميده مىشود ) و مائين ميگذرد ، اما اين راه را به بيگانه‌ها نبايد توصيه كرد چون ( مگر در صورت انحرافى به موقع ) از كنار پاسارگاد و تخت جمشيد نخواهد گذشت .\r\n\r\nآباده\r\nدر خط سير خود تا شولكستان ( ظ : شورجستان ) كه دشتى ناهموار و متروك و از سمت راست به تپه‌اى بلند محدود است چيز قابل‌توجهى نديدم فقط كاروانسرائى شاه عباسى آن هم خراب و امام‌زاده‌اى ويرانه كه گنبدى از كاشى سبز داشت و مزار محمد فرزند امام زين العابدين ( ع ) بود ، دهى با ديوارهاى بلند و در اطراف آن باغ‌هاى متعدد با آب فراوان و مشجر بود . از جلو فراش پست يورتمه پيش راندم و سعى نمودم با تعقيب سيم تلگراف ، خودم تلگراف‌خانه را پيدا كنم اما در كوچه‌هاى تنگ و باريك قصبه كه ديوارهاى گلى سفيد داشت\r\n\r\n","description":"","footnote":"","page_name":" 86 ","page_number":100},
  {"content":"\r\n\r\nهنگام مسافرت من آباده به مناسبت وجود دو بچه پلنگ هيجانى داشت .\r\nاين دو حيوان را مأمور تلگرافخانه پيدا كرده بود و جانوران در خانهء او آزادانه در گردش بودند و چون به‌حد رشد كافى رسيده بودند رفته‌رفته وجود مزاحم نامطلوبى شدند . آباده بواسطهء ساخت قاشق‌هاى شربت‌خورى و جعبه كه از چوب گلابى و شمشاد دهات مجاور مىسازند نيك معروف است . قاشق‌ها را باآنكه روستائيان ساده مىسازند كار هنرى ممتازى است و سر قاشق را بوسيلهء قطعهء چوبى گود مىكنند به حدى كه مثل كاغذ نازك و شفاف مىشود و دستهء آن هم نمونهء ظرافت و نازك‌كارى است . منبت‌كارى روى و پهلوى جعبه‌ها را بر قلمه‌هائى تهيه مىكنند و سپس با سريشم به جعبهء روستائى مىچسبانند .\r\n\r\nده‌بيد\r\nچند ده پىدرپى و آثار كشت‌وكار در كنار جاده در جهت جنوب شرقى از آباده تا پستخانهء بعدى سورمق ديده مىشود و از اينجا جادهء معروف كاروانى از طريق ابرقو به يزد مىرسد . پس از ترك كردن سورمق تا چندين ميل راه هموار است بعد ارتفاع مىيابد تا ميل متر شانزدهم . با انحرافى از جاده در كنار تيرهاى تلگراف كه قدرى به طرف چپ است راه بهترى هست كه مىتوان براى اجتناب از انحرافى بىنتيجه به مسافران توصيه نمود .\r\nاين راه قدرى سربالا با آسانى تا خان‌خوره كه فقط كاروانسرائى و پست‌خانه‌اى هست در بيابانى بىپناه امتداد دارد . از سورمق به آنجا تا ارتفاع 500 پا بالا رفتيم ، ولى 700 پا ديگر هم بايد بالاتر رفت تا به ايستگاه بعدى برسيم كه بلندترين نقطه بين اصفهان و شيراز است ، در اين حدود اراضى پاك متروك و عارى از هر نوع آثار قابل‌توجه است . ده‌بيد هم از هيچ جهتى درخور اعتنا نيست دشتى است بلند كه با چند جويبار احاطه شده است در آنجا پست‌خانه و تلگراف‌خانه و سه چهار كلبه جمعا ده‌بيد را تشكيل مىدهد نه دهى در ميان است و نه بيدستان .\r\n\r\n","description":"","footnote":"","page_name":" 87 ","page_number":101},
  {"content":"\r\n\r\nتپهء ساختگى خاكى را « مك‌گرگور » معبد زردشتيان پنداشته است . در اوايل اين قرن اهالى ، آنجا را گنبد ماهور مىناميدند ، ولى گفته‌اند كه يكى از هشت شكارگاه بهرام‌گور بود . ده‌بيد 7500 پا از سطح دريا ارتفاع دارد و با آنكه از لحاظ محيط طبيعى محل خوش آب‌وهوائى است از سردترين جاهاى ايران محسوب مىشود . چند روز پيش از ورود من سرما تا بيست درجه زير صفر رسيده بود ، ولى خوشبختانه هوا ملايم شد و سفرم نيك گوارا گذشت . در تپه‌هاى مارپيچى و ارتفاعات حوالى ده‌بيد كمين‌گاه قشقائىها و ديگر ايلات بومى فارس است كه در فصل‌هاى مختلف سال به ييلاق و قشلاق مىروند و هنگام بهار به كوهستان كوچ مىكنند و حين عبور با چرانيدن رمه‌هاى خود شير را با نان مبادله مىكنند و آنچه هم كه بين راه به‌دست آيد مىربايند . در پايان اين فصل باز راجع به اين ايل و قبيله بحث خواهم كرد .\r\n\r\nمرغاب\r\nبعد از ده‌بيد باز جاده از ميان تپه‌هاى مارپيچى مىگذرد تا ميل چهاردهم . از نهرى بوسيلهء پل بلندى عبور مىكنيم و آن پنج طاق دارد و يكى از والىهاى اخير فارس ساخته است . در همان حدود كاروانسراى خان كوركان است كه اصلا كريم خان وكيل ساخته بود . شهر مزبور قسمت علياى رودخانه‌اى است كه از اينجا در تمام راه با ما است و از دشت‌هاى مرغاب و حاجىآباد و مرودشت يا تخت جمشيد جارى است و سرانجام در پل خان به رودخانهء كر يا بند امير وارد مىشود .\r\nراه از ميان دره پيش مىرود و در طرف راست از چند تپه كه راهى سربالا و پرسنگ است مىگذرد و پس از طى چند جلگهء متروك و ارتفاعات به سرچشمهء نهر مىرسيم كه فعلا دهات قدرآباد و مرغاب را مشروب مىكند . در آنجا آب از كمره با فشارى قوى فرومىريزد و در دامنه جريانى سريع دارد و چه حيرت‌انگيز است كه مثل نهرهاى پرماهى انگلستان است . در پائين شيب ده مرغاب واقع است كه در كنار تپه در جلگه‌اى باز قرار گرفته است ، مسافت از آنجا تا ده‌بيد را هفت فرسخ گفته‌اند .\r\n\r\n","description":"","footnote":"","page_name":" 88 ","page_number":102},
  {"content":"\r\n\r\nچهار ساعت طول كشيد تا من با زحمت اين راه را طى كردم و هرجا كه چند قدمى زمين هموار بود چهارنعل رفتم . در مرغاب رودخانه پر از مرغابى و قاز وحشى و مرغ نوك‌دراز بود ، جلوتر به درهء ديگر رسيدم و آن آبادى كوچك ده‌نو بود ، سپس به جلگهء سومى آمديم كه پايتخت مشهور كوروش آنجاست ، در اين‌جا بايد درنگ نمايم و راجع به موضوعى كه در سراسر اين قرن از نظر باستان‌شناسى و تاريخ مورد بحث بوده است امعان نظر كنم . اگر سياحان كه محل را از نزديك ديده‌اند قادر نباشند اين مشكل را حل كنند بديهى است پروفسورها در گوشهء اطاق كار خود با مراجعه به متن‌هاى آريان و استرابن و ترجمهء خطوط ميخى به‌مراتب كمتر كامياب توانند شد . من سعى نموده‌ام هر دو جانب بحث را در نظر داشته باشم و اگر تلاشم را خواننده‌اى پسند كند باز عارى از اظهار نظريهء جزمى خواهد بود .\r\n\r\nخرابه‌هاى پاسارگاد :\r\n\r\n1 - سكو :\r\nترتيبى كه من در اينجا پيروى خواهم كرد اين است كه ابتدا وضع خرابه‌هائى را كه هنوز در جلگهء پلوار باقى است تعريف كنم . سپس نظرياتى را كه راجع به شناسائى آثار پاسارگاد باستانى بوده است و يا ممكن است در آينده اظهار شود بررسى نمايم . خرابه‌ها به شش دستهء جداگانه تقسيم مىشود و نويسندگانى كه شخصا به محل نرفته‌اند موضع و وجه ارتباط بين آنها را درست عنوان نكرده‌اند . مسافرانى كه از طرف شمال وارد مىشوند به اول قسمتى كه مىرسند بناى سنگى بزرگى است كه در سمت چپ جاده به فاصلهء 300 ياردى آن بر تپه‌اى ساخته شده است و به صفهء تخت سليمان معروف مىباشد و اين عنوانى است كه ايرانيان به هر پادشاه عالىقدر ناشناختهء قرون گذشته نسبت مىدهند .\r\nاين بنا شامل ايوانى متوازى الاضلاع است كه در دو طرف طاقچه و لبه‌اى دارد كه اندازهء آنها به شرح ذيل است : ضلع سمت چپ 72 پا طول دارد ، لبهء ورودى 54 پا ، طاقچهء مركزى 168 پا ، زاويهء خروجى 54 ، ضلع طرف راست 48 پا\r\n\r\n","description":"","footnote":"","page_name":" 89 ","page_number":103},
  {"content":"\r\n\r\nو يا روىهم‌رفته 290 پا و طول جبههء اصلى كه در طرف شمال غربى است به همين اندازه است . ارتفاع آن 2 / 1 38 پا و شامل چهارده رگه سنگى است و تمام بنا از قطعات بزرگ سنگ سفيد شبيه مرمر ساخته شده است كه روى آن را شيشه - كارى و قدرى برجسته كرده‌اند كه از فاصله‌اى نسبتا دور درست مثل كنده‌هاى بزرگى است كه در ساختمان معبد بيت المقدس ديده مىشود و روزهاى جمعه يهوديان در مراسم ندبه مىبوسند .\r\nاين سنگ‌ها ( كه « پريچ » طول هريك را 14 پا نوشته است ) چنان ميزان نصب شده‌اند كه ملاطى بين آنها به‌كار نرفته است و در لبهء بيشتر درزها سوراخ‌هاى بزرگى بىجهت در سنگ‌ها كنده‌اند تا ميله‌هاى فلزى ( شايد از آهن و سرب بود ) كه اصلا آنها را با يكديگر مربوط مىساخته خارج كنند . اين حفره‌ها حالا لانهء كبوتران است . بسيارى از اين سنگ‌ها در سطح خارجى علامت جالب‌توجهى از عمل كارگران دارد و از بيرون قسمت فوقانى سكو و همچنين فقدان پله استنباط مىشود كه بنا ناتمام مانده بوده است . بسيارى از آثار خارجى آن از بين رفته و وضع داخلى بنا كه از سنگ كبود كوه ساخته‌اند واضحا ديده مىشود و اين نظر ظاهرا مورد اتفاق است كه اين سكو را به قصد پايهء قصر يا ايوانى درنظر گرفته بودند ، شبيه به آنچه جانشين‌هاى كوروش در تخت جمشيد كردند .\r\n\r\n2 - برج ، آتشگاه نيست\r\nوقتىكه در سمت جنوب تا دشت هموار پائين مىرويم خرابهء دوم كه در فاصلهء 300 ياردى واقع است ، بناى چهارگوش يك ديوارى است كه عامه آن را آتشكده مىنامند ( اوزلى نوشته است كه اهل آن حدود زندان سليمان مىخوانند ) به‌نظر من چنين استناد بىدليل و حسابى به هيچ‌وجه دربارهء اين محل وارد نيست فقط بناى مزبور شباهت مختصرى به برج آتشگاه دارد كه در جلو مقبرهء سنگى نقش رستم ( رجوع شود به فصل آينده ) برپاست و درون آن از دود سياه شده است و همين امر باعث اين اظهارنظر سرسرى گرديده است كه آنجا آتشكدهء زردشتيان بوده ، اما راجع به اين فرض و خيال\r\n\r\n","description":"","footnote":"","page_name":" 90 ","page_number":104},
  {"content":"\r\n\r\nدليلى هم هست كه هيج‌يك از آن دو بنا آتشگاه نبوده و چنين كارى اصلا دور از امكان مىنموده است .\r\nبه طبقه بالا با پله‌اى از بيرون وارد مىشوند . اين قسمت غير از در ، راه يا شكافى با خارج نداشته است و بامى در بالا هست بدون اينكه راهى به آنجا باشد و بام هم محلى براى محراب آتش نداشته چون محدب بوده است . به‌علاوه شكل آتشگاه‌هاى ايرانى كه هنوز باقى است و يا در حجارى و بر سكه‌ها ديده مىشود به كلى تفاوت دارد و اندكى ترديد در ميان است كه هر دو برج بطورىكه در نقش رستم هم ديده مىشود صورت مقبره دارد و براى نگاهدارى تابوت‌هاى سنگين بوده است .\r\nقبرهاى لىسين « 1 » كه در آسياى صغير پيدا شده به‌خصوص مقبرهء تلمسوس « 2 » اعتبار اين عقيده را نيك نمودار مىسازد و لزومى هم ندارد كه مثل ديولافوا به اين اظهارنظر عجولانه مبادرت ورزيم كه آرامگاه مرغاب مال كمبوجيه ( كبوجيه ) پدر كوروش است . راه درگاه كه به قسمت درونى باز مىشود از ديوارى است كه هنوز باقى است و بقيهء پلكان هم در پائين آن ديده مىشود . تمام بنا 42 پا و سه اينچ ارتفاع و 23 پا و سه اينچ مكعب است و جرزها از همان قبيل است كه در تخت سليمان هست و به‌جاى ملاط با بست‌ها به‌هم پيوسته است و از همان قسم سوراخ‌هائى - شايد به قصد تزئين - دارد كه در برج نقش رستم ديده مىشود .\r\n\r\n3 - ستون حاوى كتيبه\r\nدر همين فاصله به سمت جنوب بناى سومى است كه يك ستون بلند سنگى يا ستونى از سنگ‌هاى تراشيده است ارتفاع آن 18 پا و يك طرفش توخالى است . از قرار معلوم براى بالا بردن وسايل ساختمانى ( كه شايد در ساختن ديوارها به‌كار رفته است ) بوده . در قسمت بيرونى بنا هم در چهار سطر تحتانى از قول كوروش : « ادام كوروش خشايثيا هخامنىشيا » به زبان‌هاى پارسى و عيلامى و آشورى نقش شده است به اين مضمون : « من كوروش هستم شهريار\r\n\r\n\r\n","description":"","footnote":"\r\n( 1 ) -  Lycian  - ليكى ؟\r\n( 2 ) -  Telmessuce \r\n","page_name":" 91 ","page_number":105},
  {"content":"\r\n\r\nهخامنشى » . بالاى اين ستون بزرگ را طورى ساخته‌اند تا نور از بام به تالار كه اين جرز جزئى از آن بوده است بتابد .\r\n\r\n4 - ستون و نيم‌ستون\r\nباز 300 يا رد ديگر در جهت جنوبى ، خرابهء چهارمى واقع شده است كه شامل ستونى نيمه‌گرد سنگى به ارتفاع 36 پا و قطر سه پا در زير ستونى است و سرستون ندارد و بر پايهء كوچكى سياه در وسط سطحى مستطيل و صاف استوار گشته و ديوارهاى خارجى آن با سه جرز توخالى است شبيه آنچه قبلا اشاره كردم و بر هركدام همان كتيبه در سه زبان است كه تقرير خود كوروش مىشمارند و آن از جمله ستون‌هاى بىتراش محدودى است كه در ايران هست و بدون‌شك مىتوان آن را به دورهء قبلى كه سبك معمارى پيشرفت كافى ننموده بود منسوب داشت ، برعكس ستون‌هاى بندبندى دورهء بعد كه در استخر و تخت جمشيد ديده مىشود . به علاوه ديوار شامل پايهء هشت پهلو و پايهء درگاه‌هاى سابق كه بر آن چند پا نقش گرديده كه بدون ترديد شبيه آن در تخت جمشيد هم هست و مربوط به مراسم تشريفاتى است . بواسطهء وضع فرضى اين بنا بعضى از نويسندگان اخير به آن كاخ كوروش نام داده‌اند .\r\n\r\n5 - تصوير منتسب به كوروش\r\nباز در مسافتى به سمت جنوب شرقى سكوئى است كه پى قصر يا عمارتى است كه بعضى از زيرستون‌هاى آن در دو رديف هركدام شش تا هنوز ديده مىشود . در فاصلهء هشت پائى يكى از اين پايه‌ها جرز سنگى به ارتفاع 11 پا و 7 اينچ هست كه در قسمت فوقانى آن سابقا همان نوشتهء مباهات‌آميز بوده كه اشاره كرده‌ام و در زير تصوير برجسته‌اى است كه بواسطهء دست‌خوردگى و مرور زمان صورت آن چندان روشن نيست و اين مجسمهء معروف بال‌دار است كه بعضىها آن را فروهر كوروش ( فره‌وشى ) يا نشانهء نبوغ كوروش و بعضىها نيز خود كوروش پنداشته‌اند :\r\nتصويرى نيم‌رخ است بزرگ‌تر از اندازهء طبيعى و رو به سمت مشرق ايستاده و بر تارك آن پيكر ، تاج مرموز جالب‌توجهى است كه با تاج‌هائى كه در\r\n\r\n","description":"","footnote":"","page_name":" 92 ","page_number":106},
  {"content":"\r\n\r\nحجارىهاى مصرى يافته شده است بىشباهت نيست و سياحان متحيرى آن را به سه تنگ كه رديف قرار داده باشند با قبه‌هائى در رأس هريك تشبيه كرده‌اند .\r\nاين پيكر در جامهء بلندى است كه به تن چسبان است و از گردن تا قوزك پاست . موى سر و ريش حلقه‌حلقه و به تصاوير قديمى آتن و به جنگاوران ماراتن شباهت دارد . چهار بال بزرگ از شانه‌ها برمىآيد دوتا روبه بالا و دوتا هم به طرف پائين و مجسمه چيزى در دست دارد كه احدى نتوانسته است درست دريابد و فقط آقاى ديولافوا اين‌طور فرض و خيال كرده است كه مجسمهء باريكى است كه تاج دو سر مصرى بر تارك دارد و « اوروس » مقدس است .\r\nاكثريت نويسندگان آن را نبوغ عنايت و حمايت كوروش محسوب داشته‌اند و بعضى ديگر كه صحت صورى كتيبه را مناط قرار داده‌اند پنداشته‌اند كه خود فاتح بزرگ است كه به زيور و پيرايه‌هائى كه از اقوام مغلوب تحصيل شده است آراسته شده است . آقاى پرو « 1 » مىنويسد مصر تا پادشاهى كبوجيه به تسخير ايران درنيامده بود از اين‌رو معتقد است كه اين ستون در موقع حيات كوروش نصب نگرديده ، بلكه بعد از وفاتش كبوجيه يا داريوش برپا ساخته‌اند .\r\nآقاى سيسيل اسميت در تأييد همين نظريه به اين‌جانب يادآورى كرده است كه بنابر روايتى زن كوروش مادر كبوجيه مصرى و نامش نيته‌تيس بوده كه ظاهرا با نيت ربة النوع « 2 » ( يا  Neith  ) دختر « آپريس » فرمانرواى آن كشور بىارتباط نيست . اگر اين داستان حقيقت داشته باشد كه هرودوت انكار نموده ، ولى خود مصرىها تأييد مىكنند ، دليل تعريف و ستايش مصريان را در حجارىهاى خود نسبت به كوروش واضح مىسازد و همچنين يورش به مصر از جانب فرزند او كبوجيه آشكار مىشود .\r\n\r\n6 - مسجد مادر سليمان\r\nخرابهء ششمى كه به فاصله‌اى نسبتا دور در سمت مغرب واقع گرديده از همه جالب‌توجه‌تر است ، زيرا ساختمانى است كه به نظر من\r\n\r\n\r\n","description":"","footnote":"\r\n( 1 ) -  Perrot \r\n( 2 ) -  Nit \r\n","page_name":" 93 ","page_number":107},
  {"content":"\r\n\r\nباحتمال قوى وقتى تابوت طلائى جنازهء كوروش در آنجا قرار داشته و آن شامل دستگاه كوچكى است كه از جرزهاى بزرگ سنگ سفيد ساخته شده با سقفى شبيه آنچه در معابد يونانى است و تمام بر رأس پايه‌اى است كه هفت پله پىدرپى سنگى دارد و رفته‌رفته كه به سقف مىرسد از اندازهء آنها نيز كاسته مىشود .\r\nحجارى برجستهء نقش كوروش در پاسارگاد\r\nجمع ارتفاع از سطح زمين تا سقف كه كم‌وبيش از بين رفته است در حال حاضر 36 پا است . اين بناى حيرت‌انگيز كه اهالى محل قبر يا مسجد مادر سليمان مىنامند در محوطهء دورافتاده و مخروبه‌اى واقع گرديده و قبور ايرانيان مسلمان ، اطرافش را فراگرفته است . پايه‌ها يا استوانه‌هاى منهدم يعنى از ستون‌ها هنوز در ديوارهاى مخروب گلى ديده مىشود و يا در محلى كه ظاهرا از ستون‌بندى محصور بوده برقرار مانده است و مشكوك مىنمايد كه اين ستون‌بندى در اطراف قبر بوده ، زيراكه در جهت درازتر اثرى از آن ديده نمىشود .\r\nپشت اين بنا رو به جادهء فعلى است و درگاه آن سمت مقابل است يا جهت شمالى و ترديدى هم نيست كه آن در وسط محوطه‌اى بوده كه درگاه آن هنوز\r\n\r\n","description":"","footnote":"","page_name":" 94 ","page_number":108},
  {"content":"\r\n\r\nقابل تشخيص است و طورى ساخته بودند كه قبر و درگاه از خارج ديده نشود وقتىكه داخل محوطه مىشويم سراسر بنا معلوم است هم مقبره و هم پايه‌ها كه شامل جرزهاى بزرگ سفيد از سنگ‌هاى شبيه مرمر است و خيلى ظريف و ماهرانه حجارى و نصب شده است و در بيشتر جاها سنگ‌ها با بست به هم مربوط شده بود ، ولى با كمال بىرحمى آنها را درآورده و به يغما برده‌اند .\r\n\r\nمقبره\r\nوقتىكه از سكوها بالا مىرويم با مقبره كه از سه رديف جرزهاى سنگى بزرگ ساخته شده است روبرو مىشويم كه ارتفاع سنگ زيرين برابر با بلندى درگاه است . در بالاى رديف فوقانى لبهء پيش‌آمدهء باريكى است كه بام روى آن قرار گرفته است و آن شامل دو رديف سنگ‌هاى بزرگ است كه رگهء سنگى ديگر بر رأس آن هست . از درگاه كوتاه باريكى به داخل مقبره راه است . اين مدخل دو پا و سه اينچ پهنا و فقط چهار پا و سه اينچ ارتفاع دارد . اگر قول آقاى ديولافوا معتبر باشد داخل حجره كه با ضخامت ديوارهاى دور آن هم‌اندازه است و در اصل داراى دو در بوده كه روى يكديگر باز و بسته مىشده است يعنى هر دو در ، در آن واحد باز نمىمانده است و اين از آن‌جهت تمهيد شده بود كه چشم زائران فضول به قسمت درونى نيفتد .\r\nبا قامت دولا به اطاق خالى داخل مىشويم كه سقف و ديوارهاى آن از دود سياه شده است . كف اطاق با دو قطعه سنگ عظيم فرش شده است كه با مرور زمان سائيدگى پيدا كرده ، سنگ بزرگ‌تر را با طمع دست‌يابى بر چيزهائى كه شايد در زير آن نهفته بوده است سوراخ كرده‌اند . از همين قسم حفره بر ديوارها نيز ديده مىشود . در انتهاى اطاق از يك سر تا سر ديگر بر رشته‌اى قطعات برنجى و جواهرنما كه به‌عنوان نذر يا اهدا بوده آويخته شده بود . بر ديوار سمت راست در داخل محلى كه محراب است به خط نسخ چند سطرى نوشته‌اند . اندازهء محل مزبور به شرح ذيل مىباشد : طول ده پا و پنج اينچ ، عرض هفت پا و شش اينچ ، ارتفاع شش پا و ده اينچ . اين شرح جزئيات را من فقط به قصد تسهيل شناختن آنجا كه ذيلا دلايلش را بيان خواهم كرد ذكر كرده‌ام .\r\n\r\n","description":"","footnote":"","page_name":" 95 ","page_number":109},
  {"content":"\r\n\r\nمقبرهء كوروش\r\n\r\nروايت ايرانيان\r\nنوشته بودم كه ايرانيان اين بنا را قبر مادر سليمان مىنامند و اين عقيده در سراسر دورهء اسلامى شايع بود . جوزفا باربارو سياح و نيزى در سال 1474 آن را با همين نام ذكر و كتيبهء عربى را هم كه در داخل آن است ياد مىكند . شرح ماندلسلو « 1 » در سال 1638 ميلادى مبين وضع كنونى آنجاست و سرگردانى قهرى او را هم دربارهء داستان اين بنا ، كشيش كار مليت مقيم شيراز ، دكتر فراير ، رفع نموده و اظهار داشته است كه سليمان مورد بحث بدون‌شك چهاردهمين خليفه به اين نام بوده كه در سال 715 ميلادى خلافت داشته ، كشيش آنجلو چندى بعد نظر او را تأييد كرده است . جان استريوس در 1672 خاطرنشان مىسازد كه آنجا زيارت‌گاه زنان پارسا بوده كه سه‌بار سر بر قبر مىكوبيدند\r\n\r\n\r\n","description":"","footnote":"\r\n( 1 ) -  Mandelslo \r\n","page_name":" 96 ","page_number":110},
  {"content":"\r\n\r\nو سه‌بار هم آن را مىبوسيدند و بعد از دعاى كوتاهى خارج مىشدند . لوبرن در سال 1706 اظهار حيرت مىكند كه چگونه ممكن بوده است بت شبا را در آن مدفون كرده باشند ، زيراكه اثرى از اين نكته در تورات نيست كه سليمان ارض مقدس را ترك كرده باشد . اين اعتقاد كه آنجا فقط زيارتگاه زنان بوده تا قرن حاضر نيز استوار مانده بود ، چون به همين دليل در سال 1809 از ورود موريه به آنجا جلوگيرى نمودند . سياحان ديگر يا به ممانعت اهل محل اهميتى ننهادند و يا آنكه مثل من بدون اجازه و يا پيش‌گيرى وارد آنجا شدند .\r\n\r\nاولين تطبيق آن با قبر كوروش\r\nدر سال 1809 روىهم‌رفته موريه را نخستين فردى مىدانستند كه مقبرهء كوروش را شناخته بود و معلوم شد چنان كه آريان و استرابن و ديگر نويسندگان قديم نقل كرده‌اند آنجا بوسيلهء اسكندر آسيب ديده بود ، ولى اظهار اين مطلب نيز حيرت‌انگيز است كه وقتىكه به عبارات مربوط كتاب او مراجعه نمودم معلوم شد كه وى اين موضوع را مطرح كرده بود تا خود نقض كند . اوزلى كه همان سال در آنجا بوده رفتار مشابهى اختيار نمود .\r\nبه نظر من كرپورتر اولين انگليسى است كه از عهدهء تطبيق برآمد ، اما مىتوان فرض و تصور كرد كه عامل اين شناسائى و تطبيق پرفسور گروتفند « 1 » باشد و قبول يا رد اين نظريه منوط است به مقابله و تطبيق عبارات راجع به محل واقعى قبر كوروش در نوشته‌هاى نويسندگان قديم و اشاراتى كه در كتيبه‌هاى بيستون دربارهء پاسارگاد شده است با آنچه در محل يعنى به‌طورىكه شرح داده شد در دشت مرغاب هست .\r\nبراى نيل به اين مقصود اولين كار اساسى اين است كه درست دريابيم كه نويسندگان باستانى ، رومى يا يونانى در اين‌باره چه گفته‌اند . من در اينجا از ابراز حيرت خوددارى نمىتوانم نمود كه در هيچ‌يك از آثار سابق و حتى در كتاب‌هاى دانشمندان نامى ترجمهء صحيحى از نوشته‌هاى ايشان نيافته‌ام\r\n\r\n\r\n","description":"","footnote":"\r\n( 1 ) -  grotefend \r\n","page_name":" 97 ","page_number":111},
  {"content":"\r\n\r\nو در پاره‌اى موارد بنا به همين ترجمه‌هاى نادرست نظرياتى مشعر بر قبول يا رد عنوان شده است .\r\n\r\nنويسندگان كلاسيك\r\nنويسندگانى كه آثارشان بيشتر مورد اتكا و اعتماد تواند بود آريان ، استرابن ، پلىنى و كنتوس كورتيوس و پلوتارك را بايد نام برد .\r\nاز دو نويسندهء اولى آريان در پايان قرن اول مسيحى كتابى به زبان يونانى راجع به لشكركشى اسكندر نوشت . تاريخ كتاب استرابن در حدود سال 20 ميلادى است ، وى مطالب خود را بر مشاهدات اريستوبولوس كه همراه اسكندر به لشكركشى مشرق رفته بود قرار داده و در اواخر عمر تاريخ اسكندر را تأليف كرد . اما از نوشته‌هاى او مقدارى محدود بجا مانده است . ديگر « اونه‌سيكريتوس » « 1 » است كه نوشته‌هاى او چندان قابل‌اعتماد نيست . اما او نيز همراه اسكندر رفت و شايد ناظر جهانگردى وى بود . كنتوس كورتيوس در سال پنجاهم ميلادى به نوشتن شرح زندگانى اسكندر پرداخت ، ولى كتاب او چاشنى انتقاد ندارد و سرشار از مدح و ستايش است . تاريخ وقايع‌نگارى پلىنى هم چنان كه مىدانيم در حدود 70 ميلادى و پلوتارك تقريبا در 100 ميلادى بوده است ، با ذكر اين مقدمه اينك من به نقل و اقتباس نوشته‌هاى چند تن از اين نويسندگان مبادرت مىورزم .\r\nنوشتهء آريان راجع به قبر كوروش و ديدار اسكندر از آنجا در سال 324 قبل از ميلاد به شرح ذيل است :\r\n« اسكندر با تنى چند از پياده‌نظام و گارد اختصاصى سوار و عده‌اى نيزه - داران ( از ، كارمانيا ) به‌سوى پاسارگاد در پارس رهسپار گرديد و از مشاهدهء بىحرمتى كه نسبت به قبر كوروش فرزند كمبوجيه كرده بودند متأثر شد و ملاحظه نمود كه قبر را به‌طورىكه اريستوبولوس براى ما حكايت مىكند شكافته و درهم ريخته بودند . چون بنابر روايت اين نويسنده در پاريس ، در باغ بهشت شاهى ، قبر كوروش واقع شده بوده در ميان انواع درختان و آنجا جويبارهاى فراوان داشته\r\n\r\n\r\n","description":"","footnote":"\r\n( 1 ) -  Onesicritus \r\n","page_name":" 98 ","page_number":112},
  {"content":"\r\n\r\nو سرسبز و علف‌زار بوده ، خود مقبره در رديف پائين با سنگ‌هاى بزرگ مكعب بنا شده بود . در بالا هم حجره‌اى قرار داشت كه آن نيز از سنگ بود و همچنين بامى داشت و بوسيلهء درگاهى داخل آن مىشدند و به قدرى تنگ و باريك بود كه يك نفر هم با زحمت مىتوانسته است وارد شود و آن هم مشروط بر اينكه هيكل چاق و درشتى نداشته باشد .\r\nدر اين حجره تابوتى طلائى بود كه نعش كوروش در آن بوده و تختى هم در كنار قبر و پايه‌هاى تخت از طلاى چكش‌خورده بوده با روكشى از بافته‌هاى بابل پوشيده شده بود و در زير آن فرش ضخيم ارغوانىفام و بر روى قبر جامهء نظامى و لباس‌هاى ديگر از ديار بابل بود . باز وى مىنويسد شلوار مادى و البسه به رنگ ارغوانى هم در آنجا بوده و گردن‌بند و شمشير و گوشواره‌هاى طلا كه جواهرنشان بود و ميزى هم در آنجا نهاده بودند . تابوت را كه حاوى نعش كوروش بوده در وسط تخت قرار داده بودند و در درون حصار پلكانى بود كه بر قبر بالا مىرفتند و خانهء كوچكى هم كه براى نگهدارى قبر كوروش ساخته بودند .\r\nاز زمان كمبوجيه فرزند كوروش تاكنون نگاهدارى مقبره از پدر به پسر محول گرديده بود و هر روز از جانب شهريار گوسفندى مىآوردند و مقدارى هم آرد و شراب و هر ماه اسبى تا براى كوروش قربانى كنند . بر قبر به خط پارسى كتيبه‌هائى بود و مىگفتند معنى آن چنين بوده است : « اى آدمىزاده من كوروش فرزند كمبوجيه‌ام كه امپراتورى ايران را اساس نهادم و شهريار آسيا بودم ، پس اين مقبره را بر من رشك مبر » اسكندر ( كه علاقهء سرشار داشت ، پس از تسخير ايران به زيارت مقبرهء كوروش برود ) ملاحظه كرد كه نه تنها اسباب و زيور مقبره را غير از تابوت و تخت به يغما برده بودند ، بلكه به پيكر خود كوروش هم آسيب رسيده بود و براى سبكى بار كه حمل آن آسان شده باشد جنازه را قطعه‌قطعه نموده و تكه‌هائى را باقى گذاشته بودند ، ولى چون باز در كار نارواى خود كامياب نشده بودند نعش را رها نموده و پى كار خود رفته بودند . »\r\n\r\n","description":"","footnote":"","page_name":" 99 ","page_number":113},
  {"content":"\r\n\r\nاريستوبولوس مىنويسد : « اسكندر خود او را مأمور كرد كه در تجديد آرايش قبر كوروش اقدام كند و آنچه از اعضاى بدن مانده بود به‌جاى خود بگذارد و سرپوشى هم بر آن قرار دهد و آن قسمت تابوت را كه صدمه يافته بود تعمير كند و تخت را با بندهائى محكم سازد و آنچه از زيورهاى مقبره كه به يغما برده بودند بازگرداند و تا حدود امكان مقبره را به وضع اصلى آن درآورد و جاى درگاه آن را با سنگ و ساروج مسدود و محكم سازد و روى ساروج نشانهء پادشاهى كوروش را نقل كند . اسكندر فرمان داد مغ‌هاى نگهبان را دستگير و آزار كنند تا اقرار نمايند كه چه كسانى آن بىحرمتىها را مرتكب شده بودند ، ولى با وجود شكنجه ايشان هيچ‌گونه اعترافى ننمودند و اظهارى نكردند پس اسكندر آنها را آزاد كرد » .\r\nاسترابن كه از همان نوشته‌ها استفاده نموده بود در بعضى جزئيات اين موضوع اختلاف دارد ، ولى روىهم‌رفته قول آريان را تأييد مىكند و مىنويسد :\r\n« سپس او ( اسكندر ) به پاسارگاد آمد كه مقر ديرين پادشاهان بود و قبر كوروش را در باغ بهشتى ديد و آن برجى نه‌چندان بزرگ و رفيع بود و در زير شاخهء درختان پنهان مانده بود . در پائين جرزهاى ضخيم و در طبقهء بالا بقعه و بامى داشت با مدخلى كه خيلى تنگ بود . اريستوبولوس مىگويد كه وى از اين درگاه داخل مقبره شد و آنجا نخى زرين ديد و ميزى كه چند پياله بر آن نهاده بودند و تابوتى طلا و مقدار زيادى لباس و زيورهاى جواهرنشان » .\r\nدر سفر اول همهء اين چيزها را در آنجا مشاهده كرده بود ، ولى بعدا مقبره دچار دستبرد شد و اقلام گرانبها را برده و تخت و تابوت را شكسته بودند و نعش را نيز حركت داده بودند و معلوم بود كار يغماگران است و ساتراپ در آن واقعه دست و دخالتى نداشته است ، چون آنچه را كه حملش آسان نبوده باقى گذاشته بودند و با آنكه مغى نگهبانى آنجا را برعهده داشت باز اين كارها اتفاق افتاده بود .\r\n\r\n","description":"","footnote":"","page_name":" 100 ","page_number":114},
  {"content":"\r\n\r\nوى هر روز گوسفندى براى خوراك و هر ماه نيز اسبى دريافت مىكرد اكنون در غياب لشكريان اسكندر كه به عزم تسخير بلخ و هندوستان رفته‌اند تغيير و تفاوتى در آنجا پديد آمده است كه شرحش ذكر شد . اين روايت اريستوبولوس است و كتيبه‌اى را كه او به خاطر داشته بدين مضمون بوده است :\r\n« اى آدمىزادگان من كوروش بانى امپراتورى پارسيان هستم شهريار آسيا بودم پس اين مشتى خاك را كه گور من است از من دريغ مداريد » .\r\n« اونسى كريتوس » مىنويسد كه برج ده طبقه داشته و قبر كوروش در رديف بالا واقع بوده است و كتيبه‌اى به خط و زبان يونانى و پارسى با مضمون ذيل داشته :\r\n« اينجا آرامگاه من است كوروش شاهنشاه » و كتيبهء ديگرى با همين مضمون به زبان پارسى بوده است . « پلىنى » فقط ذكر مىكند كه : « در مشرق تخت جمشيد برج پاسارگاد محتوى قبر كوروش است كه مغى نگهبان آن است . »\r\nپلوتارك در شرح زندگانى اسكندر مىنويسد : « چون ملاحظه نمود كه قبر كوروش را شكافته بودند ، وى فرمان داد شخصى را كه آن كار تباه - كرده بود كشتند ، باآنكه خطاكار يكى از افراد پلاآ « 1 » بوده و قدر و مقامى داشته و نامش پلىماكوس بوده است » . وقتىكه كتيبه را ملاحظه كرد فرمود همان را به زبان يونانى هم منقور كنند و مضمونش به شرح ذيل است :\r\n« اى آدمىزاد هركه هستى و از هركجا كه آمده باشى ( چون ميدانم كه خواهى آمد ) من كوروش بانى امپراتورى پارسيانم پس بر اين مشت خاك كه قبر من است رشك مبر . » اين سخن اسكندر را سخت متأثر ساخت و او را توجه داد كه كار دنيا ثبات و اعتبار ندارد .\r\nسرانجام « كينتوس كورتيوس » هم كه درهرحال حرفش مورداعتماد نيست شرح ذيل را نوشت : « پس اسكندر فرمان داد قبر كوروش كه نعش او را دربر داشت بگشايند تا مراسمى معمول دارد و مىپنداشت كه سرشار از زر و سيم\r\n\r\n\r\n","description":"","footnote":"\r\n( 1 ) -  Pellaean \r\n","page_name":" 101 ","page_number":115},
  {"content":"\r\n\r\nاست ، چون خود ايرانيان اين داستان را در خارجه شايع كرده بودند . اما غير از سپر پوسيدهء كوروش و دو تير و كمان سكائى و يك شمشير چيز ديگرى بدست نيامد .\r\nسپس وى تاج زرين بر قبر نهاد و آن را با پارچه‌اى كه خود علاقه به پوشيدن داشت پوشانيد و حيران بود كه پادشاهى با آن عظمت مقام و ثروت و مال فراوان در قبر ساده‌اى كه يكى از افراد عادى را سزاست مدفون شده بود » .\r\n\r\nموارد تشابه\r\nحال بدون اينكه خواسته باشم از روايات مذكور شرح مرتبطى فراهم سازم - هرچند كه نكته‌هاى برجستهء آن قابل‌ترديد و انكار نيست - بايد ملاحظه نمود كه چه نشانه‌هائى از اين گفته‌ها با آنچه در دشت مرغاب هست و شرح داده‌ام با قبر اصلى كوروش قابل انطباق و يا خلاف آن است . ابتدا به وجوه تشابه كه عامل تطبيق و شناسائى است توجه مينمائيم . قبر كوروش در ميان چهار ديوارى است كه محلى هم براى پاسداران داشته است . مقبرهء مرغاب هم به‌طورى كه وصف كرده‌ام از سه طرف با ستون‌بندى محصور شده بود كه وجود محل اضافى هم در آنجا اشكالى نداشته است . مقبرهء كوروش جاى وسيعى نبوده و دو قسمت داشته است يكى فوقانى و ديگرى زيرين و قسمت پائين جرزهاى سنگين داشته كه بر پايگاه سنگى ساخته شده بود و قسمت بالا هم به خانه‌اى شبيه بود و بامى داشت و محتوى تابوت بود و آنجا سرى هم داشته پس تا اينجا وجوه ارتباط درست و دقيق است .\r\nاندازهء قسمت زيرين چنان كه نوشته‌ام 47 پا در 43 پا و 9 اينچ كه اندكى از مكعب كمتر است . باآنكه كلمات يونانى دال بر چهارگوش است نه‌آنكه لزوما دلالت بر مكعب نمايد . قبر كوروش درگاه بخصوص تنگ و باريك داشته است كه باز حاكى از شباهت مطلق است . بالاخره او نه سيكريتوس كه شايد آنجا را ديده باشد ( عجب آن است كه اين نكته كه حائزاهميت وافى است چندان موردتوجه واقع نشده است ) مىنويسد مقبرهء كوروش ده برج يا طبقه داشته و باآنكه وى شخص قابل‌اعتمادى نبوده باز او با جعل اين حرف امكان بربستن طرفى نداشته\r\n\r\n","description":"","footnote":"","page_name":" 102 ","page_number":116},
  {"content":"\r\n\r\nاست و فرق بين رقم ده او و هفت ( كه با پايگاه قبر هشت تا است ) برج كه در دشت مرغاب هست به‌قدرى ناچيز است كه در مقابل شباهت حيرت‌آور دو دستگاه بواسطهء شباهت جزئيات نماى خارجى اصلا قابل اهميت نيست .\r\n\r\nموارد اختلاف\r\nاز طرف ديگر مخالفان عمدهء اين فرض انطباق آن محل با قبر كوروش دلايل ذيل را برمىشمارند كه من به آنها جواب كافى و منطقى خواهم داد :\r\n1 - مقبرهء كوروش از باغ و جويبار و علف‌زار محصور و در زير درختان سايه‌دارى واقع شده بود كه اكنون اثرى از اين‌گونه علايم در مرغاب نيست .\r\nبه نظر من اين دليل كمترين ارزشى ندارد بخصوص وقتىكه به تغيير و تفاوتى نظر بيندازيم كه در وضع ظاهرى آن سرزمين فقط طى يك قرن اخير حادث شده است ، پس در مدت 2200 سال چه تغيير و اختلافى كه قابل وقوع نيست .\r\nاز اين لحاظ شايد حتى يك نقطه هم در ايران نباشد كه با وضع دورهء قديم .\r\nآن قابل مقايسه و تطبيق باشد . در جلگهء مرغاب آب فراوان است ، زيراكه رودخانه از آن حدود چندان دور نمىشود و پايگاه مقبره و ستون‌بندى اطرافش را شايد درختان فراوانى احاطه كرده بوده است . به‌علاوه بواسطهء ارتفاع محدود برج فعلى كه روى آن‌جا دادن سايبان جنگلى به آسانى امكان داشته و اين مطلب مؤيد گفتار استرابن است .\r\n2 - آقاى ديولافوا اظهار مىدارد كه هيچ يونانى بناى مرغاب را برجى مكعب محسوب نمىداشته است . در اينجا من گلهء خود را از ترجمهء ناصواب يا عنوان بىتأمل متن‌هاى اصلى تكرار مىكنم كه از اين لحاظ هيچ منقدى به اندازهء سركار ديولافوا به نحو اشد و بارها دچار اشتباه نگرديده است .\r\nجواب او در اين‌باره نيك ساده است . آرى هيچ يونانى چنين مقايسه و حكمى هم نكرده است . استرابن آن را برج ناميد كه در آثار متأخرين از نويسندگان\r\n\r\n","description":"","footnote":"","page_name":" 103 ","page_number":117},
  {"content":"\r\n\r\nيونانى اين نام غالبا به ساختمان‌هاى مجزا اطلاق شده است ، ولى هرگز نگفته است كه مكعب بوده . آريان هم افزوده بود كه آن بر پايگاه چهارگوش قرار گرفته كه نشان داده‌ام درست نوشته بود .\r\n3 - آقاى ديولافوا اقامهء دليل مىكند كه مقبرهء مرغاب وسعت كافى نداشته است تا گنجايش آن همه اسباب و زيورها را كه برشمرده‌اند داشته باشد و به اين مطلب با شيرين‌كارى سرشار و بىهيچ‌گونه اظهار تأسفى مىافزايد جاى تنگى كه فقط براى تن‌شوئى و ظرف حمام متناسب بود ، اين موضوع بسته به عقيدهء شخصى است . به نظر من زيورهاى درون قبر شامل تختى مزين بوده كه تابوت بر آن قرار داشته و ميزى كه چند جام و زيورها و اسلحه بر آن نهاده شده بود و براى اين چيزها در آنجا به‌اندازهء كافى جا فراهم بوده است .\r\n4 - آقاى ديولافوا باز چيز ساده‌اى را بزرگ جلوه داده است چون اظهار مىدارد كه اثرى در آنجا نيست كه علامت پلكان داخلى از مقبره به پاسدارخانه باشد . جوابش اين است كه در مقبرهء كوروش اصلا چنين چيزى نبوده است . پلكان ساختهء قوه تصور سركار ديولافوا است .\r\n5 - بر ديوارهاى مقبرهء مرغاب كتيبه‌اى به زبان پارسى يا يونانى از كوروش ديده نمىشود ، ولى نيك مىتوان تصور كرد كه اين كتيبه‌ها بر الواحى بوده كه بر ديوار يا موضع ديگر نصب شده بوده و بعدا از ميان رفته است . اينها دلايلى له و عليه تطبيق آن محل با گور كوروش بوده كه گمان مىكنم اثباتا دليل‌هاى محكم و وافى عنوان كرده باشم و دو رأى مخالف سرسخت اين فرض يكى قول پرفسور اوپر « 1 » است كه با روايات محلى نيز بىتناسب نيست و اين است كه مقبرهء مرغاب متعلق به كاساندان زن كوروش مىباشد در صورتىكه آقاى ديولافوا ترجيح مىدهد آن را متعلق به مندانه مادر كوروش محسوب دارند . البته هيچيك از اين اظهارنظرها دليلى درست و مبتنى بر مدارك معتبر نيست و تعجب اينجاست كه\r\n\r\n\r\n","description":"","footnote":"\r\n( 1 ) -  oppert \r\n","page_name":" 104 ","page_number":118},
  {"content":"\r\n\r\nديولافوا آنجا را پاسارگاد كوروش مىشمارد و قبر پدر و مادر او را هم در آنجا قبول دارد ، اما از پذيرفتن اين نظريه كه قبر كوروش هم ممكن است در آنجا باشد امتناع مىورزد . من كه دربارهء اين طرز فكر او نمىدانم چه عرض كنم .\r\n\r\nاصليت پاسارگاد\r\nبا وجود اين هنوز اظهارنظر قاطع در اين مورد مقدور نيست ، زيرا كه اين مطلب را پيش خواهد آورد كه آيا پاسارگاد باستانى يعنى شهر پادشاهان هخامنشى كه بدون‌شك قبر كوروش در آنجا بوده است همان است كه در فصل جلگهء پلوار شرحش را ذكر كرده‌ام ؟ بنابراين بار ديگر به دلايل موافق و مخالف اين قضيه اشاره مىكنم :\r\n1 - شرح اناكسيمن « 1 » حاكى است كه كوروش شهر پاسارگاد را در محل پيروزى خود بر آستياگ‌ماد بنا كرد . استرابن مىگويد اين شهر محل قصرها و همچنين مقبرهء كوروش بوده است . از حسن اتفاق ما داستان آن پيكار را در نوشته‌هاى نيكولا دمشقى كه از هم‌دوره‌ها و دوست هرود كبير بوده و تاريخى عمومى در 144 مجلد تأليف كرده بود در اختيار داريم . قسمت‌هائى از اين كتاب را فوتيوس « 2 » اسقف قسطنطنيه حفظ كرده است .\r\nشرح او كه در اين باب طول و تفصيل فراوان دارد هيچ‌گونه شبهه‌اى باقى نمىگذارد كه در جلگهء پلوار كه از سمت شمال يگانه مدخل دشت فارس بوده ( آستياگ كه از مديا و همدان حركت كرده بود ) نبرد قاطع اتفاق افتاد . كوروش و ايرانيان قهرا بهترين نقطه را براى پيكار انتخاب كرده بودند ، به‌علاوه نيكولا نام پاسارگاد را با اين محل مربوط و آن را كوه خيلى بلند ذكر مىكند كه مشرف بر جلگه بوده و كوروش در حين جنگ زنان و كودكان را جهت اجتناب از خطر به آنجا فرستاد . بالاخره در همين جلگه است كه خرابه‌هائى حاوى نام و القاب كوروش ديده مىشود و آن بناها بدون‌ترديد از نوع كاخ‌هائى است كه در زمان هخامنشيان مىساخته‌اند و به‌طورىكه شرح داده‌ام يكى از آن بناها\r\n\r\n\r\n","description":"","footnote":"\r\n( 1 ) -  Anaximens \r\n( 2 ) -  Photius \r\n","page_name":" 105 ","page_number":119},
  {"content":"\r\n\r\nشباهت تامى به برجى دارد كه نويسندگان معتبر قديم آن را مقبرهء كوروش توصيف كرده‌اند .\r\n2 - استرابن راجع به رودخانهء واقع در پاسارگاد مىنويسد : « رود كوروش در آنجاست و در خطهء فارس جارى است كه درحدود پاسارگاد كويل نام داشته و پادشاه اسم آن را از آگرادات به كوروش تغيير داد . اما اين قول صحيح به‌نظر نمىرسد ، زيراكه رودخانهء مرغاب پلوار نام دارد ( كه همان مدوس قدماست كه استرابن هم ذكر نموده است ) در صورتى كه كوروش يا كر نام ديگر آراكس يا بند امير است . هنگامىكه رودخانهء پلوار در ناحيهء مرودشت در جلو تخت جمشيد به آن مىپيوندد ، ولى من گمان مىكنم همين اشتباه نيز فرض ما را تأييد مىكند .\r\nچون استرابن نام شاخهء علياى رودخانه را به سراسر آن اطلاق نموده و اين اشتباه را نويسندگان بعدى تكرار و كوراب را به‌جاى پوراب كه نام پارسى پلوار است ذكر كرده‌اند . به‌علاوه طبقه‌بندى رودخانه‌هاى مركزى و جنوبى ايران از جانب استرابن بنابر توالى جغرافيائى است مانند خواسپ ، كوپراتز ، پازىتيگريس ، كوروش ، آراكس مدوس كه روشن مىسازد رودخانهء كوروش در اين حوالى جارى بوده نه چنان كه بعضىها وانمود كرده‌اند در جنوب شرقى در نزديكى دارابگرد .\r\n3 - در نوشته‌هاى استرابن و آريان قرينه‌هاى فراوانى است كه تخت جمشيد و پاسارگاد از يكديگر خيلى دور واقع نشده بودند . آريان روايت مىكند كه اسكندر ( در 331 قبل از ميلاد ) هنگامى كه از شوش و پازىتيگريس ( كارون ) از سرزمين اكسايا « 1 » راه افتاد نبرد مهمى را شروع و با پيروزى تمام كرد ، سپس شتابان روانهء پاسارگاد شد كه در آنجا گنجينه‌هاى كوروش را به‌دست آورد و بعد راه تخت جمشيد را پيش گرفت كه درست با وضع مرغاب و تخت جمشيد قابل انطباق است . استرابون راجع به اسكندر مىنويسد كه بعد از سوزاندن كاخ تخت جمشيد به پاسارگاد آمد .\r\n\r\n\r\n","description":"","footnote":"\r\n( 1 ) -  Uxil \r\n","page_name":" 106 ","page_number":120},
  {"content":"\r\n\r\nآريان هم در شرح بازگشت اسكندر از لشكركشى هند ( سند ) در سال 334 قبل از ميلاد شرح مىدهد كه وى هفاستيون سردار را مأمور كرد كه با انبوه لشكريان از كارمانيا ( كرمان ) از راه كرانهء دريا روانه شوند و خود با نفراتى محدود به حدود پارس و پاسارگاد و آن‌گاه به تخت جمشيد آمد ، كه دليل آن است كه فاصلهء بين اين دو نقطه چندان زياد نبوده است . بنابراين از لحاظ من نيك عيان است كه نبردى كه كوروش را سرور ايران ساخت در همين دشت مرغاب اتفاق افتاد و ترديدى ندارم كه وى همان‌جا مقر و قصر شاهى ساخت و پاسارگاد ناميد و در همان‌جا نيز مدفون شد و اين نام بر آن محل مانده است . خرابهء كاخى كه بىگمان كوروش برپا ساخته ( زيراكه نام خود را بر آن نقش كرده است ) در آنجا است و همچنين خود مقبره كه شاهد قول ماست . بنابر شرحى كه بيان شد من چنين نتيجه مىگيرم كه قبر مادر سليمان همان آرامگاه كوروش است .\r\n\r\nنظريات مخالف\r\nحال بايد ديد كه نظريهء مخالف از چه قبيل بوده كه در عقيدهء دانشمندان مزبور تأثير نموده است . منشأ اين نظريات يكى نوشته‌هاى متخالف نويسندگان قديم و ديگر شواهدى است كه از كتيبه و خط ميخى بيستون استنباط مىشود . اينك من به توضيح هر دو مطلب مىپردازم :\r\n1 - پلينى مىنويسد : پاسارگاد در مشرق تخت جمشيد واقع است و حال آنكه مرغاب در شمال شرقى است . اين حرف به نظر من خرده‌گيرى بىاندازه است .\r\n2 - باز او در شرح بحرپيمائى نئارخوس در كرانهء خليج‌فارس نام رودخانهء سىتىگاگوس « 1 » را ذكر مىكند كه از آن راه تا پاسارگاد بوسيلهء قايق در هفت روز پيموده مىشود . اين نام البته به‌هيچ‌وجه معقولى با رودخانهء كر يا پلوار قابل تطبيق نيست و همان سيتاكوس آريان و قره‌آقاج جديد است كه يك شعبهء آن در جنوب دارابگرد سرچشمه مىگيرد و به‌طورىكه شرح خواهم داد شايد پاسارگاد ديگرى هم بوده و يا شهرى ديگر كه لفظا شباهت تام با اين نام داشته .\r\n\r\n\r\n","description":"","footnote":"\r\n( 1 ) -  Sitigagus \r\n","page_name":" 107 ","page_number":121},
  {"content":"\r\n\r\n3 - بطلميوس ( اگرچه او از نويسندگان قرن دوم ميلادى است ) در بيان طول و عرض جغرافيائى تخت جمشيد و پاسارگاد اين محل ثانوى را در مسافت نسبتا دورى در جنوب شرقى تخت جمشيد نام برده نه در شمال شرقى آن .\r\nپاسخم به اين حرفش اين است كه بطلميوس در جدول‌هاى تنظيمى خود راجع به ايران دچار اشتباهات فاحشى گرديده است . هرچند بنابر شرحى كه خواهد آمد شايد منظور وى شهر ديگرى با همين نام بوده كه قدرى جلوتر در سمت جنوب شرقى واقع بوده است .\r\n4 - باز گفته‌اند كه اسكندر در پيشروى خود از كرمانيا به سوى فارس احتمالا راه جنوبى را اختيار نمود كه در اين صورت قبل از مرغاب به پاسارگاد مىرسيد نه برعكس . اما اين موضوع كه وى فقط عدهء محدودى را همراه برده بود حاكى است كه در اين لشكركشى ، راه قدرى غيرعادى و بيابانى را اختيار كرده بود .\r\n5 - بالاخره كتيبهء خط ميخى بيستون است كه واجد وزن و اهميت بيشترى است . در اين كتيبه‌ها كلمهء پيشى اووادا يا پيسياشادا « 1 » ديده مىشود كه لفظا شباهت بسيار با پاسارگاد دارد كه گفته‌اند نخستين سمرديز دروغين گئومات مغ از آنجا برخاست و در آنجا دومين سمرديز دروغين و هىيزدات پيدا شد كه بعد از شكستى به رخا گريخت و از آنجا با لشكرى تازه بازآمد و در جلو آرتا برد ( ارته ورديه ) در كوه پرك ( پرگا ) نبرد اتفاق افتاد و اين مدعى دوم نيز در آنجا اسير و مقتول گرديد . در جاى ديگر ديده مىشود كه وى لشكر خود را به آراكوتيا « 2 » ( هرودوت ، رخج ، افغانستان غربى ) فرستاد . بنابراين شرح و تفصيل پرفسور اوپر نقشهء دقيقى ترتيب داد . برطبق نظريهء او رخا همان پازاراخا بطلميوس است كه محل فعلى فسا است و پراگا ، فرگ جديد و پيسى يا شادا يا پاسارگاد همانا دارابگرد فعلى و قلعهء مخروبه‌اى است به نام دژ داراب در چهار ميلى جنوب غربى آنجا و مىنويسد در اين محل شهرشاهى كوروش و هخامنشيان قرار داشته و كوروش در آن محل مدفون شده و بايد قبر او را در آنجا جستجو كرد .\r\n\r\n\r\n","description":"","footnote":"\r\n( 1 ) -  Pisyachada \r\n( 2 ) -  Aracshotia \r\n","page_name":" 108 ","page_number":122},
  {"content":"\r\n\r\n\r\nدارابگرد\r\nدلايل منفى راجع به اين موضوع كه دارابگرد مقر و قبر كوروش بوده به نظر من بىاندازه قوى است ، جلگهء اطراف آن به‌هيچ‌وجه نمىتوانسته است ميدان جنگ بين كوروش و آستياگ شده باشد ، از اينجا تا رودخانهء كوروش زياد فاصله است و با آنچه نويسندگان قديم روم و يونان كه اشاره كرده‌ام نوشته بودند اصلا انطباق ندارد ، مگر بطلميوس كه از نويسندگان دورهء بعد است ، به‌علاوه فاصله‌اش تا تخت جمشيد زياد است ( 190 ميل ) كه بنابراين بعيد مىنمايد اين دو نام كه پيوسته در كنار هم مىآورده‌اند قابل توالى باشد . از كتيبه‌هاى بابل نيز استنباط مىشود كه كوروش در اصل پادشاهى انزان را داشته و اگر انزان چنان كه به نظر من مىرسد با حدود غربى ايران جديد و شايد سوزيانا ( خورستان ) قابل تطبيق باشد بعيد مىنمايد كه در آنجا نبرد كرده و پايتخت خود را آن هم در جانب شرق برپا ساخته باشد ، وانگهى در حوالى دارابگرد كمترين اثرى از قصور و مقبرهء كوروش ديده نمىشود و حتى يك كتيبهء ميخى و در واقع هيچ‌گونه اثرى كه بتوان از دورهء هخامنشى تلقى نمود ديده نمىشود ، مگر استحكاماتى كه صخره‌اى در وسط آنهاست كه بنابر روايات تاريخى به داراب يا داريوش منسوب است كه عموما هم داريوس نوتوس يونانى مىشمارند كه در سال 423 پيش از ميلاد فرمانروائى داشت و تصور اين امكان هيچ آسان نيست كه در سرزمينى كه به‌نحوى از انحاء آثارى قديمى از بيشتر شهرهاى آن عهد و زمان پيدا شده است نشانهء پاسارگاد از روى زمين پاك محو شده باشد .\r\n\r\nنتيجه\r\nعقيده‌ام اين است كه نام پاسارگاد به‌طورىكه از تاريخ هرودوت درمىيابيم و به طايفهء پادشاهى ايران تعلق داشته شايد به ديگر جاها نيز اطلاق و از اين‌رو موجبات اغتشاش ذهنى نويسندگان رومى و يونانى فراهم شده باشد كه چون خود آن محل را نديده بودند نمىتوانسته‌اند صحت‌وسقم مندرجات كتاب‌هاى قدما را تميز بدهند و ناچار در وادى سرگردانى گرفتار شده‌اند .\r\n\r\n","description":"","footnote":"","page_name":" 109 ","page_number":123},
  {"content":"\r\n\r\nديده‌ايم كه عنوان پاسارگاد در موردى به كوه بلندى داده شده بود ( كه به نظر من همان كتل پلوار است ) و حال‌آنكه در جاى ديگر از كتاب بطلميوس با همين نام در كرمان برخورد مىشود .\r\nبنابر دلايلى كه در فصل آينده خواهد آمد من گمان مىكنم كه پاسارگاد شايد عنوان پارسى تخت جمشيد هم بوده است از اين‌رو ممكن است پاسارگاد يا پاساراشاى ديگر هم در جنوب شرقى فارس بوده ، در حوالى دارابگرد يا فسا كه نويسندگان كلاسيك به آن عطف توجه كرده‌اند . اما اينكه پاسارگاد كوروش چه در زمان حيات او و چه پس از درگذشت او بنابر آنچه شرح داده‌ام همان است كه در جلگهء پلوار هست عقيدهء كم‌وبيش قطعى اين جانب است و از اين‌رو علىرغم اعتراضى كه دانشمندان اخير نسبت به اين قضيه كرده‌اند باز در دفاع از نظريهء خويش سپر بلا را برسر مىگيرم .\r\n\r\nورود به تخت جمشيد\r\nبه‌زودى بعد از خروج از مسجد مادر سليمان كه ديوارهاى آن بر زمينهء تيرهء بيابان چون وصلهء سفيدى مىدرخشيد با دشت مرغاب توديع مىكنيم و بوسيلهء گردنهء قشنگى به رشته‌هاى بلند كوهستانى مىرسيم كه رودخانهء پلوار در پائين آن جارى است . هنگامىكه عمق آب زياد نباشد خود رودخانه يا كنارهء آن به‌جاى جاده محل مورد استفاده واقع مىشود و در مواقعى كه مجرا پر از آب است راه تنگى به نام سنگ‌بر از چند قرن پيش در آنجا ساخته‌اند كه پنجاه يا رد طول آن است و در سمت سخت و سنگى دامنه است .\r\nدو بار اين درهء تاريك به جلگهء باز اتصال و باز با دربندى ارتباط مىيابد كه فقط همين جاده و رودخانهء پرصدا در آنجاست . بدين‌ترتيب چندين ميل راه طى مىشود تا آنكه در انتهاى يكى از پيچ‌هاى دره متوجه پست‌خانهء وارفته و كاروانسراى جالب نظر قوام‌آباد مىشويم . نام اين محل از بانى آن حاجى قوام است كه پنجاه سال پيش در شيراز وزير بوده . با انحرافى به سمت چپ و ادامهء درهء سنگ پس از سى و پنج دقيقه سوارى سريع به ده و تلگرافخانه سيوند رسيدم .\r\n\r\n","description":"","footnote":"","page_name":" 110 ","page_number":124},
  {"content":"\r\n\r\nدهى است كه مىگويند اقامتگاه لرهاست و بر شيب كوه بنا گرديده و در جلگهء پائين آن تاكستان انبوهى است .\r\nاز آنجا جاده در سمت جنوب شرقى امتداد دارد بعد از طى كنارهء رودخانه به ده لرنشين وارد مىشويم . از مرغاب به آنجا راه كوتاه‌ترى از جادهء چاپار و خط تلگراف هست كه آن از فراز تپه‌ها و از طريق كمين مىگذرد . بعد از انحرافى تند به طرف راست يا مغرب وارد جلگه مىشويم كه از دو سمت به كوهستان محدود و با چند رشته آب جارى و مجارى آبيارى قطع مىشود . در تاريكى غروب ، سوارى در آن حدود و حوالى به‌هيچ‌وجه آسان و مطلوب نبود . در اين راه دوبار اسب خستهء گماشتهء ايرانىام با سر به زمين افتاد .\r\nوقتىكه از اين گردنه پائين مىرويم به صحنهء آثار عظمت تاريخى نزديك مىشويم و اين خشنودى خاطر به ما دست مىدهد كه فردا نخستين روز را در ميان كاخ‌هاى ويران و قبرهاى زوال‌ناپذير مشهورترين پادشاهان ايران مىگذرانيم .\r\nدر انتهاى صخره‌هائى كه در سمت راست يا شمال حد فاصل بين دره و جلگه است ، مقبره‌هاى داريوش و جانشين‌هاى او و همچنين نقش برجسته و جلالت‌آميز شاپور را بر كوه كنده‌اند . در پائين تپه در سمت چپ خرابه‌هاى استخر ، پايتخت داريوش واقع گرديده كه در معرض خطر نابودى تدريجى است . در گوشه‌اى از دامنه‌هاى اين تپه‌ها ولى روبه جانب غرب دشت پهناور مرودشت واقع است كه صفهء ديوان و عمارات عظيمى است كه ستون‌هاى تخت جمشيد و تالارهاى فروريختهء داريوش و خشايارشا در آنجاست .\r\nاين سه محل كه آوازهء قديم دارند در فصل آينده مورد بحث و بيان واقع خواهد شد هرچند كه آن داستانى راجع به باستان‌شناسى است نه شرح مسافرت و سفرنامه . چاپارخانه‌اى را كه مسافر در حين سير و سياحت كاخ‌هاى هخامنشى مقر خود قرار مىدهد در پوزه است كه در انتهاى غربى جلگه پلوار مىباشد و اين رودخانه در مجراى گودى در پائين و يا تقريبا جلو اصطخر قديم جارى است و از\r\n\r\n","description":"","footnote":"","page_name":" 111 ","page_number":125},
  {"content":"\r\n\r\nآنجا با آسانى مىتوان تمام آثار تاريخى را سركشى كرد . و اگر ديوارهاى سياه و بخارى دودزده و كف گلى اطاق و در بىبند و لولاى بالاخانهء ايستگاه پست واقع در « پوزه » مسكن خوش‌آيندى نباشد لااقل مسافر با خرسندى قطعى همى - انديشد كه اين آخرين چاپارخانه‌اى است كه در ايران شبى را در آنجا سرخواهد كرد .\r\n\r\nبند امير\r\nسرزمين مرودشت كه پادشاهان ماد و پارس هنگامى كه در تالارهاى مرمرى خود جلوس مىكردند بر آن نظر مىانداختند دشت هموار پهناورى است كه پانزده ميل عرض آن از شمال تا جنوب است و از سمت جنوب شرقى هم مىگويند تا حدود چهل ميل امتداد دارد . مجارى آبيارى كه از رودخانه منشعب شده است از هرسو ديده مىشود و همواره موجب آبادانى آن منطقه بوده است . هرچند كه انحطاط ايران جديد ( 80 سال پيش ) در اينجا هم به وجه بارزى نمودار است ، زيرا كه در موقع مسافرت لوبرن كه فقط دو قرن پيش بود اين منطقه بالغ بر هشتصد و ده آبادى داشت . اين رقم درحال‌حاضر ( 1890 ميلادى ) به پنجاه قريه رسيده است .\r\nكار آبيارى در آن حوالى به اندازه‌اى محل بىاعتنائى است كه بعضى نقاط آن دشت را آب فراگرفته و زمين به‌صورت باتلاق و مرداب درآمده است .\r\nوقتىكه پس از پايان بررسىهاى خود تخت جمشيد را ترك مىكردم ناچار شدم براى اجتناب از آن باتلاق‌ها در سمت شمال غربى راه طولانى طى كنم . بعد از عبور از ده كوشك راه مستقيمى در طرف جنوب غربى تا مقصد پل خان طى نمودم و آن پلى با دو طاق بىريخت و بىاندازه است كه بر رودخانهء كر ( آراكس قدما ) قدرى بعد از تلاقى آن با رودخانهء پلوار ساخته‌اند .\r\nاز التقاى دو رود حوض وسيعى در زير پل تشكيل شده بود و در آنجا بيشتر از هر رودخانهء ديگر ايران آب فراوان ديدم . هشت ميل پائين‌تر در جلو رودخانه پل بزرگى است كه با سيزده دهنه ديده مىشود كه 120 يا رد طول آن است و ساختهء فرمانروائى روشنفكر از آل بويه يا خاندان ديلمى ، عضد الدوله است كه در حدود سال 970 ميلادى بنا شده و مسير آن در قسمت پائين بند امير\r\n\r\n","description":"","footnote":"","page_name":" 112 ","page_number":126},
  {"content":"\r\n\r\nهمان بند مير « مور » ( تامس‌مور شاعر انگليسى ) است كه تعريف نغمه آميزش را دربارهء لطف و جاذبهء آن ، از ميان نويسندگان جديد راجع به ايران من يگانه كسى خواهم بود كه بازگو و اقتباس نخواهم كرد .\r\n\r\nورود به شيراز\r\nاز اينجا جاده به طرف كوهستان‌هائى پيش مىرود كه حاشيه و اراضى مرودشت را در سمت جنوب غربى فراگرفته‌اند . بعد دهنه‌اى هست و تا چند ميل راه از سطح هموارى است كه در فصل بارندگى باتلاق مىشود و جاده تا حدود يك ميل روى سنگ‌فرش باريك و نامرتبى است . با انحراف شديدى به سمت چپ ده زرقان واقع است كه قاطرچىهاى معروف دارد . از مسافتى در سه ميلى زرقان تا حومهء خود شيراز كه آخرين مرحلهء سفر ما تا والىنشين فارس است و جادهء پستى پرسنگ‌ترين و ناراحت‌ترين معبر در سراسر ايران . اين خط سير از بالاى ارتفاعات متعدد ، در ميان دره‌ها و پيچ‌وخم‌ها و قلعه‌ها و گردنه‌هاى آن امتداد دارد و در بيشتر جاها شبيه به مسيل است نه يك جادهء ساخته شده و راه در همه‌جا پر از سنگ به اندازه‌هاى مختلف از درشتى يك نارنج تا توپ فوتبال و گذشتن از چنين راهى به راستى ناگوارترين تجربه‌اى براى هر مسافر است .\r\nدر حدود نيمه راه در نقطه‌اى به نام باجگاه از آن جهت كه سابقا در آنجا از كاروان‌ها باج دريافت مىگرديد كاروانسراى بزرگ متروكى ( ته‌ونوت در سال 1666 از آن نام برده است ) با آب‌انبارى در جلو آن ديده مىشود ، پس از عبور از فراز كوه بانو ، مجراى باريكى با آب جارى در كنار جاده هست كه تا مدتى در خط سير مسافر ديده مىشود و اين همان نهر ركن‌آباد است كه سرچشمه‌اش در كوهستان دوازده ميلى آنجاست و نهر شاد و شاداب به سوى شهر جارى است و حافظ شيراز دوست در تعريف آن چنان داد سخن داده است كه انسان انتظار دارد نهرى بزرگ‌تر باشد .\r\n\r\nتنگهء اللّه اكبر\r\nبا احساس تسكين خاطر بسيار بود كه بعد از دو ساعت و سه ربع كه از بيرون آمدنم از زرقان گذشته بود درست هنگامى كه آخرين رشته‌هاى\r\n\r\n","description":"","footnote":"","page_name":" 113 ","page_number":127},
  {"content":"\r\n\r\nتنگهء اللّه اكبر - شيراز\r\n\r\n","description":"","footnote":"","page_name":" 114 ","page_number":128},
  {"content":"\r\n\r\nكوهستانى ظاهرا بىانتها را طى مىكردم از دهانهء يكى از گردنه‌ها چشمانم در افق به انبوه درختان سرو آزاد و در پائين نيز به مه و دودى افتاد كه بام خانه‌هاى شهر وسيعى واقع در دشت بزرگى را فراگرفته بود و شايد هم نيازى به اظهار نباشد كه آنجا شيراز بود كه بنابر قول سعدى سخن‌سراى نامى آن (\r\n بركند دل مرد مسافر از وطنش \r\n) . شيراز مهد شعرا و ديار گل و بلبل و سرزمين عيش‌ونوش و مرزوبوم عشق كه وصفش در صدها غزل و شعر بيان شده است و مسافر در موقع ورود پاك مقهور آن وصف و تعريف‌هاست به‌خصوص كه گذرگاه ورودى آن هم تنگهء اللّه اكبر نام دارد . اما شكرانهء من از درگاه خداوند متعال بيشتر از آن جهت نبود كه ناظر مظاهر با فر و شكوه و مدح و ثناى بىحدوقياس شده بودم ، بلكه از آن‌جا شكر خدا همى داشتم كه سرانجام به انتهاى سفرى طاقت‌فرسا رسيده بودم .\r\nدر عهد صفويه از اين گردنه بوسيلهء قناتى به شيراز آب مىبرده‌اند ، ولى آن مجرا فعلا خراب است . بر صخره‌اى در سمت راست جاده تصوير فتحعلى شاه را كنده‌اند كه قليانى در دست دارد و دو تن از فرزندانش در حضورند . نزديك به همان‌جا پيكر رستم ديده مىشود كه هيكل شيرى كه آدمى را در چنگال دارد نيزه‌كوب مىكند . انتهاى اين گردنه سابقا نيك مستحكم و بوسيلهء دروازهء طاق - دارى از يك طرف تا طرف ديگر كوه بسته شده بود . اين دروازه ويران‌شده بود تا زگى خان كه در سال 1820 وزير اعظم شيراز بود به وجهى كه در تصوير ديده مىشود به تعمير آن همت گماشت . در بالاى دروازه اطاقكى است كه در آنجا بر ميزى كه با محجر چوبى احاطه گرديده است نسخهء سنگين و عظيم يك مجلد قرآن است . اين نسخهء خطى كلان كه مىگويند هفده من وزن دارد و در نزد عامه شايع است كه اگر يك ورق از آن كم شود باز هم وزن تمام آن قرآن خواهد بود بعضى گفته‌اند كه نوشتهء امام زين العابدين ( ع ) فرزند امام حسين ( ع ) است و بعضى ديگر آن را خط سلطان ابراهيم فرزند شاهرخ نوادهء تيمور مىپندارند . باور كردن\r\n\r\n","description":"","footnote":"","page_name":" 115 ","page_number":129},
  {"content":"\r\n\r\nهريك از اين دو روايت بستگى به اين دارد كه علاقه‌مند به كاتب مقدس باشند يا نويسندهء عامى و عادى .\r\n\r\nمنظرهء شهر\r\nدر دورهء صفويه مثل چهارباغ اصفهان ، خيابان عريض مشجر با درختان سرو و مزين با جوى مرمر در وسط كه از دو سمت هم با رديف باغ‌هاى محصور محدود و جلو آنها هم سكوهاى طاق‌دار ساخته شده بود از دروازهء كوهستان تا رودخانه‌اى كه به خارج باروهاى شهر جارى است وجود داشته ، اما تقريبا تمام آثار اين بخش ورودى شهر از بين رفته و كف خيابان خشك و پاك ويرانه است .\r\nدر موقع مسافرتم رودخانه به كلى خشك بود هرچند كه هنگام ذوب شدن برف‌ها سرشار از آب است . دورنماى شهر جديد واجد هيچ‌گونه آثار قابل‌توجه نيست ، مگر سه گنبد كبود كه برفراز ديوارى وارفته و چند محوطه كه پر از درختان سرو است و چنين مىنمايد كه با قامت سياه خود در حال خاموشى و سكوت روزگار گذشته را عزادارند ، و سراسر ديوار كوتاه و خاكى كه در بعضى جاها برج‌هاى نيمه مدورى دارد - هر دو آنها در حالت ويرانى است - شامل در حدود سه تا چهار ميل محيط شهر است اگرچه از ناايمنى در دوران جديد حومه با شهر توأم گرديده و نوار قبلى شهر از بين رفته است .\r\nجلگه‌اى كه شيراز در آن واقع است تقريبا ده ميل پهنا و سى ميل طول دارد و سراسر آن هم با كوه محصور شده است كه برف قله‌هاى آن در زمستان ، درست معكوس سرووضع ماتم‌افزاى قدوقامت سروهاست . جمعيت كه در دورهء كريم خان وكيل 120 سال پيش تا 50000 نفر رسيده بود در قرن حاضر تغيير و تفاوت كلى ننموده و معمولا 20000 و 30000 تن گفته‌اند . رقمى كه حاكى از وضع ركودآميز شهر تازه است .\r\n\r\nتاريخ\r\nدر اكثر كتاب‌هاى تاريخ ديده‌ام كه بناى شيراز ( گاهى آن را از كلمهء شير خوردن و گاهى شير جانور در مورد اول به مناسبت چراگاه‌هاى ممتاز و در مورد ثانى دلاورى مردم آن مشتق دانسته‌اند ) را بعد از فتح اعراب به محمد بن\r\n\r\n","description":"","footnote":"","page_name":" 116 ","page_number":130},
  {"content":"\r\n\r\nدورنماى شيراز\r\n\r\n","description":"","footnote":"","page_name":" 117 ","page_number":131},
  {"content":"\r\n\r\nيوسف ثقفى در سال 694 ميلادى منسوب داشته‌اند . اما اين قول به نظرم صحيح نيست ، زيراكه احتمال قوى آن است كه از زمان هخامنشى و ساسانى هم در آن حدود شهرى بوده و كاخ و چاه آب بزرگى را كه در كوهستان شمالى است و شرح آن را ذكر خواهم كرد بايد به زمانى خيلى پيش‌تر از ورود اسلام نسبت داد .\r\nبه‌علاوه در مجاورت شهر جديد كه مانند ديگر بلاد ايران محل آن كم‌وبيش تغيير و تفاوت يافته از دورهء هخامنشيان و ساسانيان حجارىهائى هست كه حاكى از وجود اقامتگاه شاهى و يا پايتخت در آن حوالى است . اما مقر شاهى آن شبيه و مربوط به عهد و زمانه‌اى است كه بناهاى تخت جمشيد نيز متعلق به آن است .\r\nبعضىها هم آن بنا را به دورهء متأخر منسوب داشته‌اند . در پايتخت مزبور حجارى - هائى از نوع سبك‌تر نسبت به ساير نقاط ديده مىشود . راجع به اين موضوع هربرت رك‌گو نظريه‌ام را تأييد كرده است هرچند كه معلوم نيست دلايل او راجع به قدمت آن بنا در قبال دليل‌هاى مكتب جديد علمى استحكام كافى داشته باشد :\r\n« در اينجا بود كه ابتدا فن جادوگرى پايه گرفت و نمرود روزگارى را طى كرد و نيز كوروش ممتازترين شهريار روستازاده در اين محل به دنيا آمد و در همين‌جا پيكر او ( مگر سرش كه به پاسارگاد فرستاده شده بود ) مدفون است . در اينجا سردار مقدونى هوس و حرص عيش‌ونوش خويش را تسكين بخشيد . در اينجا اولين بانوى پيشگو ظهور رهنمون ما ( مسيح ) را خبر داد و مىگويند كه مغ از اينجا به سوى بيت‌لحم روانه شد و گروهى بالغ بر 20 شهريار پادشاهى و فرمانروائى كردند » .\r\nتا آنجا كه من اطلاع دارم راجع به شيراز منابع ديگرى در دست نيست .\r\nشهر را بعدا فرمانروايان ديلمى آباد كردند و نيك آراستند از جملهء ايشان صمصام الدوله فرزند نامى عضد الدوله اول كسى بود كه اطرافش را بارو كشيد كه دوازده ميل طول آن بود . قنات ركن‌آباد را هم ركن الدوله پسر عضد الدوله فراهم ساخته بود و به نام او مشهور شد . خانوادهء اتابكان كه سابقا اشاره كردم\r\n\r\n","description":"","footnote":"","page_name":" 118 ","page_number":132},
  {"content":"\r\n\r\nدر موقع فرمانروائى خود شيراز را پايتخت اختيار كردند و بر آراستگى شهر بيفزودند و برج‌هائى بوسيلهء شريف الدين محمود شاه بر باروها افزوده شد .\r\nابن بطوطه در حدود سال 1330 نوشت كه عمده‌ترين مساجد « 1 » آن مسجد احمد بن موسى برادر امام رضا ( ع ) بود كه مقبرهء ابو عبد اللّه نيز در همان‌جا بوده و او همان كسى است كه در سرزمين سيلان به سيروسلوك پرداخت و چنان قدر و مقام مقدسى فراهم ساخت كه حتى فيل‌ها نيز نسبت به او ابراز عبوديت كردند .\r\nشرح بخشايش چنگيز خان بر اين شهر و انتقام تيمور را نيز بيان كردم با وجود اين شيراز رفته‌رفته ترقى و اهميت احراز كرد و كار آبادانى آن تا آنجا بالا گرفت كه لافزنى گفت : « وقتىكه شيراز ، شيراز بود قاهره فقط يك محلهء آن محسوب مىگرديد » سپس جوزافا باربارو سياح ونيزى در سال 1474 نوشت كه جمعيت شهر 200000 نفر و آنجا وسيع‌تر و زيباتر از پايتخت مماليك است .\r\nبواسطهء از بين رفتن اميران محلى و تمركز فرمانروائى در ايران كه با تأسيس سلسلهء صفوى پيدا شد شيراز از اهميت سابق افتاد هرچند كه در دورهء حكومت امام قلى خان والى مشهور فارس در دورهء شاه عباس آنجا رونقى تازه و تا مقام پايتختى ارتقا يافت و اين حاكم مأمور در آراستگى شهر با سرور خود بناى رقابت گذاشت .\r\nديوار قديمى كه هفت ميل طول داشت تا 1627 كه هربرت از آنجا عبور كرد باقى بود ، ولى در هنگام مسافرت تاورنيه و شاردن از بين رفته بود . از طرفى سير زمانه و از جهت ديگر سيلاب بزرگ سال 1668 آنجا را چنان ويرانه كرده بود كه هر دو نويسندهء مزبور شيراز را نيمه خراب ذكر كرده‌اند . تا يك قرن شهر كم‌وبيش به آن حال ويران بود و در اثر هجوم افاغنه و روزگار پريشان پس از مرگ نادر شاه انحطاط شيراز باز بيشتر شد تا آنكه ظهور زمامدارى توانا و نيك - انديش موجب پيشرفت و آبادانى جديد اين شهر گرديد .\r\n\r\n\r\n","description":"","footnote":"\r\n( 1 ) - منظور مؤلف از مساجد ، مكانهاى مقدس و مشاهد مشرفه است . م .\r\n","page_name":" 119 ","page_number":133},
  {"content":"\r\n\r\nاين فرمانروا كريم خان زند بود كه با عنوان وكيل از جانب پادشاه بىاقتدار صفوى از سال 1751 تا 1779 در شيراز حكومت كرد و درواقع فرمانرواى سراسر ايران بود . وى باروى سنگى در اطراف شهر ساخت و با استحكاماتى كه بيست و هشت پا ارتفاع و ده پا ضخامت داشت خندق گودى هم در بيرون فراهم نمود و در درون شهر نيز ارگ و عمارات و مساجد زيبا و مدارس و كاروانسراها و چند بازار ساخت ، در حقيقت آنچه عمارت و آثار در شيراز جديد ديده مىشود مىتوان به كريم خان نسبت داد . چنان كه آثار شهرهاى ديگر را بايد به شاه عباس منسوب داشت و اين دو شهريار از جمله نوادر پادشاهان ايران‌اند كه فرزندان شايستهء كشور خويش به‌شمار مىروند .\r\nپس از وفات كريم خان در دورهء حكومت كوتاه لطف على خان كه سرنوشتى شوم داشت چند صباحى آرامش برقرار بود و در اين موقع است ( 1789 ) كه سرهارفردجونز نمايندهء سياسى انگلستان مقيم بغداد به‌عنوان دوست و مهمان اين پرنس تيره‌روز چندى در شيراز بود . پيروزى طايفهء قاجار و كاميابى رئيس خواجهء آن آقا محمد خان باز روزگار سختى براى شيراز پيش آورد . باروى سنگى را با خاك يكسان كردند و به‌جاى آن ديوار گلى حقير برپا ساختند ، خندق‌ها پر شد و باز شيراز از مقام پايتختى در رديف شهرهاى ولايتى فروافتاد . اما حكومت آنجا كماكان تيول شاهى و شيراز مقر حكومت افراد خانوادهء سلطنتى شد .\r\nفتحعلى شاه در سراسر زندگى عموى خود والى شيراز بود و هنگامى كه بر تخت نشست چند تن از فرزندانش به حكومت آنجا رسيدند و يكى از آنها حسين قلى ميرزا فرمانفرما بود كه در وقتى كه شاه كهنسال به سال 1834 وفات يافت سر به شورش برداشت و شرح شكست عاجل او را بيان كردم . او به‌زودى در تهران درگذشت ، اما سه تن از فرزندانش بنابر دلايل سياسى راه انگلستان پيش گرفتند و مورد پذيرائى واقع شدند .\r\nآقاى بيلىفريزر پيشكارى ايشان را برعهده داشت و در همان‌جا ( بغداد ؟ - م ) با مقررى دولتى گذران كردند . در عهد فتحعلى شاه هم چند تن از بستگان همايونى\r\n\r\n","description":"","footnote":"","page_name":" 120 ","page_number":134},
  {"content":"\r\n\r\nبه حكومت شيراز رفتند كه برجسته‌ترين آنها فرهاد ميرزا عموى شاه بود كه بيست سال پيش از جهت حكومت ناباب و قرين جور و سختگيرى نيك مشهور شده بود و اكنون فرزند او در همان‌جا با مدارا و نيك‌نامى حكومت مىكند . فارس تا ده سال پيش يكى از توابع فرمانروائى ظل السلطان بود و اسما پسر او جلال الدوله كه كودكى بيش نبود در شيراز حكومت مىنمود و زمام واقعى اختيارات در دست فردى توانگر و سرشناس يعنى صاحب ديوان بود ، وى اخيرا به حكومت مشهد انتقال يافت . در تمام دورهء پادشاهى طولانى خود ناصر الدين شاه هيچ‌گاه به شيراز نرفته است .\r\n\r\nارگ\r\nآثار درونى اين شهر از لحاظ وسعت يا جلوه با پايتخت‌هاى شمالى قابل قياس نيست . ارگ محوطهء مستحكمى است كه هشتاد يا رد مربع مساحت دارد و با ديوارى بلند گلى احاطه شده است و چهار برج در چهار گوشه دارد كه با آجر بر آن طراحى كرده‌اند . در داخلهء ارگ حياط و ايوان‌هاى اقامتگاه والى است كه در نظر من به‌هيچ‌وجه جالب ننموده است ، هنگامىكه بنابر پيشنهاد مرحمت‌آميز معتمد الدوله والى فعلى من در آنجا از ايشان ملاقات نمودم از درون دو حياط گل‌كارى عبور كردم كه در يكى از آنها بر سنگ مرمر چهرهء چند تن از رزم‌آوران حجارى و نقاشى شده بود .\r\nاين اثر يادگارى از كاخ كريم‌خانى است . جناب والى كه پسر عموى شاه است مردى تقريبا پنجاه ساله با قد بلند و آداب نيكو و خوش‌سلوك و بيان است .\r\nبه زبان فرانسه حرف مىزد و با آداب و سياست اروپائى آشنا است و چنانچه تعريف ميكرد چهار بار سفر اروپا نموده و به سال 1873 جزو همراهان همايونى بوده و منشى فرانسه‌زبان هم داشته و در حين مطالعه بصيرت تام دربارهء وضع سوق الجيشى ايران نشان داده است و حقا فكر كشيدن خط آهن را بين شيراز و بوشهر با تمسخر تلقى مىنموده است و چنان كه گفته‌ام شهرتى نيكو دارد و هيأت انگليسى مقيم بوشهر نظر خوبى نسبت به او دارند . نمايندگى كار هيأت مزبور را\r\n\r\n","description":"","footnote":"","page_name":" 121 ","page_number":135},
  {"content":"\r\n\r\nدر شيراز نواب حيدر على خان كه از خاندان برجسته‌اى در حيدرآباد دكن است بر عهده دارد وى از چند سال پيش ساكن ايران شده است .\r\n\r\nقصر قديمى\r\nدر يك جبههء قصر ميدان اصلى واقع است كه محوطهء متروك و مخروبه است و چند عدد توپ هم در آنجاست ، در طرف شمالى ميدان عمارت وسيعى است كه محل ادارات تلگراف ايران و خط هند و اروپاست و سابقا ديوانخانهء كاخ كريم‌خانى بود . دروازهء طاق‌دارى از ميدان به سمت باغى مصفا باز مىشود و حوضى در آنجاست . در يك انتهاى آن بر رواقى كه با تصاويرى از مرمر آراسته است عمارت بزرگى است كه در حال حاضر محل مأموران ادارى است و تخت مرمر سابقا در آنجا بوده كه به شرحى كه ديده‌ايد فعلا در تالار كاخ تهران است و چند سال پيش آقا محمد خان به آنجا انتقال داد .\r\n\r\nبازار و كسب و تجارت\r\nاز ميدان ( فلكه ) به بازار وكيل راه هست و آن ساختمانى يادگار از دورهء زمامدارى كريم خان است كه به آسايش حال مردم علاقه‌مند بود . اين بازار كه در ايران مقام اول دارد راستهء سقف‌دارى است كه از آجرهاى زردفام ساخته شده و بام منحنى دارد و جمع طول آن پانصد يا رد است ، بازار كوتاه‌ترى آن را قطع مىكند در اين نقطه منبع آب و رواقى بر بالاى آن است كه محل اجتماع و مشاورهء تجار است .\r\nاز بازار دروازه‌هاى متعدد به كاروانسراهاى وسيعى مربوط مىشود كه بزرگترين آنها گمرك‌خانهء ايران است . در بازار وكيل همهمه و غوغا و در حين عبور ، تصادم و تنه زدن در بازارهاى شرقى به حد وفور است كه شايد به بيگانهء تازه‌وارد وانمود شود كه در بازار ، كسب و كار نيك رونق دارد . با فعاليت بيشترى كه تجارت از راه جنوب احراز نموده ، شيراز هم از لحاظ مصرف كالا و هم راه ارتباط سهم كلانى به دست آورده است و اكثر تجار ايرانى در اين شهر نماينده دارند . واردات عمدهء پارچهء نخى از منچستر ، پشمى از آلمان و اتريش ، قند از مارسى ( قند روسى فقط تا اصفهان مىرسد ) ، شكر خام از جاوه و جزيرهء موريس\r\n\r\n","description":"","footnote":"","page_name":" 122 ","page_number":136},
  {"content":"\r\n\r\nو ظروف و قاشق و چنگال از فرانسه و آلمان و اتريش ، ورقه‌هاى مسى از انگلستان و هلند ، چاى از هند و سيلان و جاوه و چين و شمع از آمستردام .\r\nشيرازىها در نزد من از باز شدن راه تجارتى كاروان بسيار ابراز نگرانى مىكردند . اگر آن راه جانشين راه تجارتى بين بوشهر و تهران شود وضع ترانزيتى ايشان پاك مختل خواهد شد ، ولى من به‌اندازه‌اى از كندى كارها در ايران اطمينان داشتم كه به آنها دلدارى دادم كه دليلى براى نگرانى عاجل وجود ندارد . عادات به‌قدرى در ايران ريشهء دراز دارد كه حتى از بين بردن راه كاروانى صدساله هم كار آسانى نيست .\r\nپس از تحقيق معلوم شد كه صادرات عمده ترياك است كه مىگفتند هر ساله 10000 تا 15000 صندوق از نواحى يزد و شيراز صادر مىشود و پنبه كه در بوشهر بسته‌بندى و به مقصد بمبئى صادر مىگردد . خشكه‌بار بخصوص بادام و زردآلو و نيز تنباكوى مشهور شيراز كه از قرار معلوم محصولات محلى است در همانجا مصرف مىشود و صادرات به تركيه و سوريه را از ساير نقاط مىآورند .\r\nشراب شيراز از اين بابت شهرت دارد و به قدرى مصرفش در محل زياد است كه چيزى براى صدور باقى نمىماند .\r\n\r\nشراب شيراز\r\nراجع به محصول شراب شيراز در فصل ديگر مربوط به منابع و محصولات ايران شمه‌اى بيان خواهم كرد ، در اينجا فقط اشاره مىشود كه آن بر دو نوع است قرمز و سفيد كه در خم‌ها نگاهدارى مىشود و در بطرىها به شكل خاصى كه ساخت همان‌جاست به فروش مىرسد .\r\nشراب كهنهء شيراز را كه من چشيدم بهترين نوعى بود كه در ايران نوشيده بودم ، ظاهرا ديگران نيز در سابق همين نظريهء مرا داشتند ، چنان كه دو قرن پيش جان استريوس با لحن گله‌آميز اظهار داشت « بسيار موردعلاقهء همه است و درنتيجه خيلى گران » ، اما دكتر فراير كه شايد نظر علمى معقولى ابراز داشته باشد گفته است :\r\n\r\n","description":"","footnote":"","page_name":" 123 ","page_number":137},
  {"content":"\r\n\r\n« شراب‌هائى كه از اين سرزمين به‌دست مىآيد در نظر مردم آن از محصول همهء ايران بهتر است و مفيدتر و مناسب براى شرب عامهء مردم ، خاصه وقتىكه با قدرى آب مخلوط شود و گرنه قوه‌اش زياد است و زود مست مىكند .\r\nبراى معده سنگين و هضم آن بدون آب مشكل است ، ولى آدم تعجب مىكند كه ايشان در يك جلسه به‌حد وفور مىنوشند و روز بعد بىاعتنا نسبت به تأثير آن همه مىگسارى باز با نشاط پى كسب و كار خود مىروند و شما را هم به نوشيدن آن ترغيب مىنمايند » .\r\nآقاى دكتر ارجمند ، اگر اين حرف را كه از روى خوش‌طبعى است راجع به كشور ديگرى نزديك به وطن خودمان ( فرانسه ) در اواخر قرن نوزدهم اظهار كرده بودى طوفانى در بناگوش خود ايجاد مىنمودى و اين فتنه هفته‌ها در روزنامهء تايمز غوغا برپا مىساخت .\r\n\r\nساير مصنوعات\r\nاز صنايع ديگر شيراز كه نظرم را جلب نمود و مايهء شهرت آن شهر است قليان و سرقليان‌هاى ميناكارى و اقلام ديگر از قبيل قاب عكس بسيار ظريف و نمك‌پاش كه با طرح‌هاى شرقى براى خريداران اروپائى مىسازند و خاتم‌كارى بر چوب و برنج و نقره و عاج و استخوان به رنگ‌هاى مختلف به اين نحو كه قطعاتى ريز را با سريشم به هم مىچسبانند و سپس صاف و هموارش مىسازند و بر عقيق يا سنگ و جواهر قطعه‌هاى باريك ظريفى را نصب مىكنند . از محصولات طبيعى آنجا يكى گلاب و ديگر بلبل است كه شباهت فراوانى به بلبل انگليسى دارد .\r\n\r\nمسجد و مدرسه\r\nشيراز هم مثل بيشتر شهرهاى ايران لقب مباهات‌آميز خاصى دارد و دارالعلم ناميده مىشود . اين ادعا به نظر من با رسم و عادت مىگسارى سرشار اهالى آن هيچ سازگار نيست ، درهرحال با وجود وسعت و اندازهء محدود خود به حد وافى بنا و آثار مذهبى دارد كه در عين عظمت و انحطاط بيشتر دالّ بر سرگذشت پايتختى وارفته است نه حاكى از همت و كار سكنهء آن .\r\n\r\n","description":"","footnote":"","page_name":" 124 ","page_number":138},
  {"content":"\r\n\r\nقديمىترين مساجدش مسجد جامع است كه در سال 875 ميلادى بوسيلهء عمرو بن ليث برادر و جانشين يعقوب ليث معروف بنا شده است ، اما از ساختمان اصلى آن چيز عمده‌اى باقى نمانده است و تمام آن بنا بواسطهء زلزله و انهدام طبيعى به‌صورت ويران فعلى درآمده است . در وسط حياط اصلى آن بناى چهارگوش كوچكى است كه مىگويند به تقليد كعبهء مكه ساخته شده با مناره‌هاى گرد در چهار گوشه كه كتيبه‌هائى با خط ميخى بر آن ديده مىشود و تاريخ آن سال 1450 م . است .\r\nاين ساختمان عجيب را خداى خانه مىخوانند . در ديوار عمارت اصلى آن قطعه سنگ سماك ( سنگ سماق ) كار گذاشته‌اند كه آن را متبرك مىشمارند .\r\nساختمان كهنهء ديگر هرچند نام مسجد نو دارد بناى وسيع بزرگى است كه نسبتا سالم و از گزند سخت‌ترين زلزله‌ها خوشبختانه مصون مانده است . اين مسجد كه داراى رواق طاق‌دارى در اطراف حياط است مىگويند اصلا قصر اتابك ( سعد ) بوده و در سال 1226 به توصيهء يكى از روحانيون به مسجد تبديل شده است . اتابك كه در مورد ناخوشى فرزندش با ملاها مشورت كرده بود به او پيشنهاد كردند كه عزيزترين مال خود را در راه خدا نذر و نثار كند .\r\nتنها عمارتى كه در آنجا قابل تعمير است ساختمان‌هاى كريم‌خانى است كه از همه زيباتر مسجد وكيل واقع در نزديك فلكه است و بواسطهء مرگ او ساختمانش نيمه تمام مانده و تاكنون كسى درصدد تكميل آن برنيامده است .\r\nمدرسه‌اى هم مانده كه هنوز گاهى به نام او معروف مىباشد و مدرسهء ديگرى به اسم مدرسهء باباخان در بازار سبزىفروشان فعلا متروك و ويرانه است هرچند كه از ظاهر آن آثار شكوه نمودار است .\r\nسبك آرايش در بناهاى كريم‌خانى با طرزهاى معهود قبلى چندان انطباق ندارد و با سبك مساجد پيشين اسلامى قدرى متفاوت است . خوشه‌هاى گل و رنگ - هاى روشن و گوناگون در معمارى و ساختمان‌هاى قرن هيجدهم به كار مىرفته\r\n\r\n","description":"","footnote":"","page_name":" 125 ","page_number":139},
  {"content":"\r\n\r\nو غالبا بر نقش و تصويرهاى الوان مبتنى است تا به سبك و موازين روحانى .\r\nبزرگ‌ترين گنبد در شيراز كه همهء آنها بلند و كشيده است گنبد شاه چراغ است كه در حوالى ارگ واقع و مقبرهء يكى از فرزندان امام موسى ( ع ) است و ضريح نقره دارد . قبرهاى معروف ديگر يكى متعلق به سيد مير احمد است كه نيك محفوظ مانده و بقعهء سيد علاء الدين حسين فرزند ديگر امام موسى ( ع ) است كه باكينگهام در سال 1816 آن را زيباترين بنا در شيراز نام برده و مقبرهء شاه مير حمزه در خارج ديوار در جهت شمالى است كه كريم خان تعمير كرده بود و حال به‌كلى فرو - ريخته و گنبدش كه روزگارى بسيار جالب‌توجه بوده از بين رفته است .\r\n\r\nمردم و زندگى\r\nزندگانى و زيبائى شيراز هم از لحاظ خصوصيات وضع و محل چون پردهء نقاشى همواره دل‌انگيز و كانون آن نيز گلستان‌ها و تربت شعرا است كه روىهم‌رفته بوستان شعر و نغمه‌سرائى و شهرهء آفاق بوده است . هواى بسيار دلكش اين پايتخت جنوبى ، زندگانى تقريبا دائمى را در هواى آزاد مقدور مىسازد ، از جهت ديگر هم زنده‌دلى و نشاطپرستى ، مردم آن را در پى عيش‌ونوش و به زندگانى توأم با خوش‌گذرانى و بىقيدى و بزم و شور انداخته است .\r\nاهل فارس به مناسبت پاكى نژاد و بىآلايشى زبان و خلق‌وخوى ممتاز خويش ابراز غرور مىكنند . بدون شك در اينجا با افراد ايرانى خالص‌تر از ديگر نقاط ايران برخورد مىكنيم چنان كه از قيافهء تيره و علايم روشن و صاف چهرهء آنها هويداست . موى خرمائى و چشمان سبز و آبى ايالات شمالى به‌ندرت در اقليم جنوبى ديده مىشود . هربرت خوش احوال كه با كم‌ترين تحريك و هيجان به سرودن اشعار بىپروپا مىپرداخته گفته است كه در همهء عمر خويش هيچ‌وقت مردمى خوش‌تر و كم‌ستيزه‌تر از ايشان نديده بوده است :\r\n« تمام شب مجلس بزم و سرور دارند و مى همىنوشند تا شراب و خواب ذهن منگ ايشان را پاك بىحس سازد »\r\n\r\n","description":"","footnote":"","page_name":" 126 ","page_number":140},
  {"content":"\r\n\r\nراجع به وصف ثانوى بعضى ديگر جانب ترديد و انكار اختيار كرده‌اند .\r\nهيجان‌پذيرى شيرازى او را دستخوش خشم و برآشفتگى و گاهى آمادهء انفجار و فاقد بردبارى مىنمايد .\r\nنهضت باب در اين شهر پيدا شده و جمعى به وى گرويده‌اند .\r\n\r\nباغ‌ها\r\nشرح و وصف باغ‌هاى ايرانى از جهات تعداد و چگونگى كه شيراز به اين مناسبت همواره خوش‌نام بوده است به‌طورىكه در فصل سابق ياد كردم با سبك و وضع باغ‌هاى اروپائى تفاوت بسيار دارد . از بيرون محوطه‌اى چهارگوش يا مستطيل ديده مىشود كه ديوار گلى بلند دارد و بر فراز آن نوك انبوه درختان به‌نظر مىرسد . داخل باغ پر از اين درختان است و يا چنان كه هربرت ذكر نموده :\r\n« با درختان سرو آزاد و چنارهاى سايه‌گستر و نارون‌هاى چترى و درخت صاف و بلند زبان گنجشك و كاج‌هاى چنبرين و كندر خوشبو و شاه‌بلوط و درخت سفيد افرا »\r\nاين درخت‌ها را در حاشيهء خيابان‌ها مىكارند كه منظره‌اى جز معبر باريك ندارد و فضاى اطراف انباشته از نهال و بيشه‌زار است . جوىهاى آب از بين درختان جارى است و يا به حوض مىريزد ، گاهى اين باغ‌ها بوسيلهء سكو به ايوانى منتهى مىشود و انعكاس نماى عمارت را در آب حوض نهايت سليقه در فن باغ - سازى مىشمارند . پياده‌روهاى پاكيزه و مرتبى در ميان نيست يا باغچه‌هاى خوش‌طرح و زمينه و يا چمن‌زار ندارند . گل و گياه تمام به هم پيچيده و تراش نشده است . آنچه ايرانيان را مطلوب است صفائى است كه از آب جارى و سايهء درخت حاصل مىشود و در چنين محل مصفائى كه ايشان با خانواده يا دوستان جمع مىشوند و در زير درختان ترتيب جا مىدهند و با كشيدن قليان و نوشيدن چاى و آواز و ساز ساعت فراغت را صرف مىكنند . اين است وضع و حال باغ‌هاى شيراز .\r\n\r\nباغ تخت\r\nشمالىترين اين باغ‌ها واقع در فاصلهء يك ميل و نيم شهر باغ تخت معروف است كه منظور تخت قاجار بوده ، در اينجا اصلا يكى از اتابكان\r\n\r\n","description":"","footnote":"","page_name":" 127 ","page_number":141},
  {"content":"\r\n\r\nسلغرى موسوم به قراچه قصرى ساخته بود و به نام او معروف شد . هفت‌صد سال بعد آقا محمد خان قاجار در همان‌جا بناى جديد ساخت كه با اندك تفاوتى در نام اصلى تخت قاجار شد . اين باغ را فتحعلى شاه وقتىكه والى فارس بود تكميل كرد و مدت سه ماه هيأت نمايندگى انگليس با رياست سرگرد اوزلى كه عازم پايتخت بودند به سال 1811 در آنجا توقف نمودند و از نامش پيداست كه بر دامنهء تپه بنا شده و هفت طبقه يا رواق يكى در بالاى ديگرى داشته كه كاشى - كارى شده بود و حوضى دراز كه درياچه مىناميدند در پائين آن و عمارتى هم دو طبقه در رأس آن .\r\nتمام اين بنا و بساطها فعلا به كلى ويرانه است ديوارها فروريخته و خيابان - هاى مشجر با درخت نارنج وارفته و متروك است و عمارت هم روبه ويرانى است و مانند ديگر باغ‌هاى شيراز از املاك سلطنتى است . اما خست شاه مانع از اين است كه مبلغى براى تعمير و نگاهدارى آن اختصاص دهد از اين‌رو محكوم به ويرانى و زوال طبيعى است .\r\n\r\nباغ نو\r\nمن از اين باغ هم بازديد كرده‌ام كه در سمت راست جادهء اصفهان به شيراز واقع شده است . هفتاد سال پيش اين محل كه حسين على ميرزا فرزند فتحعلى شاه ساخته بود نو و داراى خيابان‌ها و نهر و آبشار بود . در يكى از عمارت‌ها تصوير فتحعلى شاه در حين جلوس رسمى بود كه هيأت اعزامى انگلستان به رياست سرجان ملكم را بار حضور داده است . در محوطهء آن هنوز درختان سرو و كاج و ميوه است ، اما قصر تابستانى در بالاى باغ پاك مخروبه شده در حوض گرد آن آب بود ، اما پر از كف بدنما .\r\n\r\nباغ جهان‌نما\r\nدر سمت ديگر جادهء اصفهان به شيراز قدرى بالاتر از حافظيه باغ جهان‌نما است كه در زمان كريم خان باغ وكيل نام داشت و در عهد فتحعلى شاه هنگامى كه او والى فارس بود اسمش را تغيير دادند و عمارتى تابستانى\r\n\r\n","description":"","footnote":"","page_name":" 128 ","page_number":142},
  {"content":"\r\n\r\nدر آنجا ساختند شامل محوطه‌اى محصور در حدود 200 يا رد كه حالا چند درخت دارد و رو به خرابى است . در اوايل اين قرن عمارت مركزى آن يا كلاه‌فرنگى وضع مرتبى داشت و مختص اقامتگاه افراد عالىرتبهء انگليس بود از آن جمله سى . جى . ريچ مأمور مقيم بريتانيا در بغداد كه در كردستان اكتشافاتى كرده بود در 5 اكتبر 1821 از مرض و با درگذشت و در باغ همان‌جا مدفون شد .\r\n\r\nباغ دلگشا\r\nدر همين سمت جاده قدرى باز بالاتر باغ دلگشا است كه صد سال پيش هنگامى كه حاجى ابراهيم كلانتر بود بنا نمود و با آبى كه از ميان سعديه جارى است مشروب مىشود . موريه در سال 1811 نوشت كه در حال خرابى است ، اما در وقت مسافرت من به سال 1889 بهتر از ساير باغ‌هاى اطراف مرتب مىنمود و دستهء كلانى از زنان چادرى در سايهء درختان آنجا جلسهء عصرانه‌اى برپا داشته بودند .\r\n\r\nسعدى و حافظ\r\nروىهمرفته شكوه و برازندگى حومهء شيراز بواسطهء سروهاى آزاد و يا حوض‌ها و باغ‌هاى آن نيست ، بلكه از بركت تربت دو شاعر نامى است . ادبيات هيچ سرزمينى دو تن شاعر مثل سعدى و حافظ كه اين همه از يكديگر متمايز باشند و دو وجودى كه تا اين اندازهء زياد طريقت و حكمت متفاوت ايشان در تركيب خصايص اخلاقى و روحيات هموطنان آنها تأثير نموده باشد پرورش نداده است .\r\nشايد از تأثير نافذ سبك و مايهء سخنورى حافظ لااقل در اخلاق مردم فارس است كه براى او محبوبيتى خاص فراهم ساخته است . شيخ مصلح الدين سعدى در حدود يك قرن پيش از حافظ بوده ، وى در سال 1193 و به قول ديگر 1184 ميلادى در شيراز تولد يافته و نزديك به يك قرن زيسته است . ولى هموطنان پرشور او زندگانىاش را متجاوز از صد سال وانمود مىكنند .\r\nوى يكى از جهانگردان برجسته در قرون وسطى است و بين مديترانه و هندوستان كمتر شهر و ديارى هست كه وى در كسوت درويشان سير و سياحت\r\n\r\n","description":"","footnote":"","page_name":" 129 ","page_number":143},
  {"content":"\r\n\r\nنكرده باشد . در فلسطين به دست صليبىها افتاد و چهارده بار به سفر حج رفت و براى آنكه بر مايهء فضل و دانش خويش افزوده باشد در هندوستان به كيش برهمنان ( ويشنو ) درآمد « 1 » و راجع به وضع و حال خود نيك به‌جا گفته است و به عقيدهء من بهترين شعار براى هر فرد جهانگرد است :\r\n در اقطار عالم بگشتم بسى * به سر بردم ايام با هركسى \r\n تمتع به هر گوشه‌اى يافتم * ز هر خرمنى خوشه‌اى يافتم \r\nبعد از بازگشت از سير و سياحت‌هاى خويش شاعر سى سال تا پايان عمر در شهر زادگاه خود زندگى كرد و به انتشار فضل و ادب پرداخت ، گلستان و بوستان معروف‌ترين آثار اوست . هنوز ديرگاهى از مرگ سعدى نگذشته بود كه حافظ به دنيا آمد ، نامش محمد شمس الدين و او نيز اهل شيراز است . راجع به زندگى او اطلاعات وافى در دست نيست اما آن اختلاط ذوق و نشاط با عرفان كه در صدها غزليات او مندرج است و در وصف شراب و معشوق و موسيقى و عشق با دلالت استعار و مجاز كه در كنه اشعار اوست او را در دل هموطنان احساساتى وى سخت عزيز ساخته است . اشعار او گاهى انسان را به ياد هوراس و گاهى نيز غزليات سليمان نبى مىاندازد .\r\n\r\nآرامگاه سعدى\r\nسعديه يا محوطه‌اى كه مقبرهء سعدى آنجا است در يك ميلى شهر در طرف شمال شرقى ، در دامنهء كوه واقع گرديده است . در جلو بنا باغى هست و در وسط آن اطاقى با ايوانى طاق‌دار در طرفين آن كه در يكى از آنها ديوارى ساده و سفيد و بىتكلف دارد ، در درون نرده‌اى فلزى ، قبر سنگى شاعر قرار دارد و آن صندوق مستطيل از سنگ و روى آن هم باز است و با كتيبه‌هائى به خط نسخ مستور شده است .\r\nسيدى خوش‌رو با عمامهء سبز نگهبانى آن محل را برعهده داشته . چند سال پيش وقتى كه فرانكلين اين قبر را ديده بود و همان است كه از سابق بوده\r\n\r\n\r\n","description":"","footnote":"\r\n( 1 ) - مؤلف در اينمورد سخت در اشتباه بوده است - م .\r\n","page_name":" 130 ","page_number":144},
  {"content":"\r\n\r\nنردهء چوبى خيلى كهنه به رنگ سياه داشته كه ابياتى از غزليات سعدى به خط سفيد بر آن نقش شده بود . در سال 1811 اوزلى مشاهده نمود كه سرپوشى هم در كنار آن بود ، ولى من چنين چيز اضافى در آنجا نديدم .\r\nدر زمان تاورنيه ( 1665 ) مقبره پاكيزه ، ولى روبه ويرانى بود . كريم خان آن را تجديد بنا كرد بدون اينكه قبر را عوض كند . در اوايل قرن حاضر چنان اين مقبره به ويرانى افتاده بود كه اسكات وارينگ در 1802 و سرجان ملكم در 1810 داوطلب شدند كه به خرج خود تعمير كنند . از آن پس پاره‌اى تعميرات شده است ، ولى حتى حالا در گوشهء نسيان و بىكسى تمام افتاده است . در نزديكى آنجا بوسيلهء يك رشته پله‌ها در زير زمين به چاهى مىرسند كه ماهى فراوان دارد و در زمان سعدى هم متبرك محسوب مىگرديده ، آب اين چاه از قناتى مىآيد و باغ دلگشا را مشروب مىسازد .\r\nآرامگاه سعدى\r\n\r\nقصر و چاه‌ها\r\nدر بالاى سعديه محلى در كوه مشهور به گهوارهء ديو هست از مجرا به سوراخى كه به معبر طاق‌دارى مىرسد و در كوه كنده‌اند ، در سمت شرقى بر رأس تخته سنگ آثارى از قصر يا عمارتى هنوز باقى است كه قلعه بندر ( و به قول اوزلى در واقع فهنذر ) معروف است و گمان مىرود ساختمانى از عهد ساسانيان باشد .\r\n\r\n","description":"","footnote":"","page_name":" 131 ","page_number":145},
  {"content":"\r\n\r\nدر اينجا هم دو حلقه چاه بسيار عميق هست كه در سنگ آهكى كوه حفر شده است . عمق چاه بزرگ‌تر كه چاه على فهنذر نام دارد درست معلوم نيست . شاردن نوشت تا لحظه‌اى كه سنگ پرتابى به ته چاه برسد او ورد و دعائى خوانده بود ، لوبرن عمق آن را 420 پا و استك 500 پا نوشته است . مستخدم موريه مدعى بود كه اندازه گرفته بودند و 350 يا رد بود ، ولى دكتر ويلز ريسمانى 600 ياردى را به درون چاه انداخت و به ته آن نرسيد .\r\nمن فقط از اين جهت اين نظريات متضاد را ياد مىكنم كه معلوم شود شرح و تعريف‌هاى جهانگردان در هر مورد و محل مربوط به ايران تا چه‌اندازه مبهم بوده و مردود است . نويسندگان قرن هفدهم نوشته‌اند كه در سابق زنان زناكار را به درون اين چاه مىانداختند ، اما دكتر ويلز مىنويسد كه اين طرز مجازات از رسم‌هاى اخير بوده است . اصل و تاريخچهء اين چاه‌هاى قابل‌توجه هرچه باشد كه اهل محل معجزاتى هم به آن نسبت مىدهند بدون ترديد مربوط به دورهء خيلى قبل از ظهور اسلام بوده است ، در كوه‌هائى كه اين چاه‌ها در آنجا است قلعهء مهمى وجود داشته و جزو استحكامات به‌شمار مىرفته است . چاه سومى موسوم به چاه مرتضى على ( ع ) در غارى است كه در كمر كوه كنده‌اند و مردم به دليل تبرك آبش به زيارت آن مىروند .\r\n\r\nآرامگاه حافظ\r\nقدرى نزديك‌تر به شهر و در حوالى حومهء شمالى آن مقبرهء حافظ در گورستانى پر از قبر مسلمان‌ها واقع است ، اين محوطه كه حافظيه نام دارد شامل دو قسمت بالا و پائين يعنى قسمت مقبره و محوطهء باغ است كه خانه‌اى ييلاقى فاصل بين آنهاست .\r\nاين گورستان ظاهرا در دوران جديد به اين شكل درآمده است ، زيراكه نويسندگان قديم نوشته‌اند كه مقبرهء حافظ از درختان محصور بوده و يكى از آنها هنوز باقى است درخت سروى است كه مىگويند شاعر بر سر قبر خود كاشته بود ، در حدود سال 1814 ميلادى برانداخته‌اند .\r\n\r\n","description":"","footnote":"","page_name":" 132 ","page_number":146},
  {"content":"\r\n\r\nديوان اشعار او را كه روزگارى با زنجيرى به مقبره‌اش بند شده بود اشرف افغان به يغما برد . نادرشاه در سفر شيراز چون از نسخهء خطى ديوان او كه در اختيار ملاها بود فال مساعدى به نامش آمد مقبره را تعمير كرد و نيك آراست .\r\nمرمر اصل قبر را كه گويند سروى هم بر آن كنده‌كارى شده بود كريم خان به عمارت جهان‌نما انتقال داد و به حوض مبدل ساخت و مقبرهء فعلى را كه از مرمر زرد يزد است به‌جاى آن قرار داد و دو غزل از ديوان حافظ با كمال زيبائى و ظرافت بر آن منقور است كه من با دقت بسيار به ترجمهء غزل ذيل پرداخته‌ام كه اميد است از عهدهء آن به حد وافى برآمده باشم :\r\nآرامگاه حافظ\r\n مژدهء وصل تو كو كز سر جان برخيزم * طاير قدسم و از دام جهان برخيزم \r\nفعلا نردهء فلزى سبكى دور قبر هست و اهل ذوق و زائرين ، روزهاى عيد و تعطيل به زيارت تربت شاعر مىروند ، بايد بىپروا بگويم كه از مقبرهء چنين قهرمان عالىقدر ملى در هركشور ديگرى بمراتب بيشتر از اين تجليل مىنموده‌اند\r\n\r\n","description":"","footnote":"","page_name":" 133 ","page_number":147},
  {"content":"\r\n\r\nو جا دارد كه از اين لحاظ مقبرهء شاعر ايران را با قبر يكى از نظاير اروپائى او يعنى دانته مقايسه كرد كه در شهر راوينا زيارتگاه عامه است .\r\n\r\nقبر دراويش\r\nوصل به حافظيه دو محوطهء ديگر هست كه مشتمل بر قبرهاى بسيار معتبر و گرامى است ، از آن جمله قبر چهل‌تنان كه منظور چهل تن از درويشان‌اند كه در آنجا مدفون شده‌اند و به نظر من در زمان خود مورد تكريم بسيار بوده‌اند . ديگر هفت تن كه كريم خان بر قبر هفت نفر از بزرگان ساخته كه يكى از آنها شاه شجاع يكى از اميران فارس است . بناى قسمت فوقانى باغ تصاويرى از انجيل دارد يا داشته ( چون من چيزى از اين قبيل نديده‌ام ) و آن تصوير اسحق و موسى و دو تصوير نيز از سعدى و حافظ . اين تصاوير اصالت و قدمتى ندارد و دليلى در دست نيست كه شباهتى با اصل داشته باشد . سعدى را به‌صورت پيرمرد با ريش سفيد و تبرزينى بر شانه و كشكول درويشى در بازو نشان مىدهد و حافظ را جوان‌تر با سبيل‌هاى مشكى و چماق بزرگى در دست .\r\n\r\nولايت دوستى اهالى\r\nاين است شرح كامل اجمالى بناها و آثار ويرانى يا شايد بهتر است گفته شود داستان ويرانىها و سوگوارىهاى شيراز جديد .\r\nشايد براى يك نفر بيگانه آسان نباشد كه از جهات فكرى و احساسات خود را درست در وضعى قرار دهد كه بتواند اثرات طبيعى را كه آن محيط و آثار از ديرباز در ذهن ايرانيان داشته است درك نمايد . مىتوان تصور نمود در فصل بهار كه دشت و صحرا شاداب و خرم است و آب خنك از جوىها در زير درختان جارى است و آفتاب درخشان از آسمان سراسر صاف مىتابد ، باغ‌هاى شيراز پناهگاه مطلوب و دلنوازى است ، اما با آنكه مرغ محلى در نظر هر شيرازى قاز مىنمايد باز آن سرزمين در حال يا گذشته چيز عمده‌اى كه سزاوار آن همه وصف و ستايش باشد نداشته است . آنجا ناحيه‌اى زلزله‌خيز است و يك‌بار در سال 1855 نصف خانه‌ها خراب و ده‌هزار نفر نيز هلاك شده‌اند ، بعضى از نويسندگان خاصه كىنرو - ريچ ( اين نويسندهء دومى هيچ تصور نمىكرد كه آنجا مدفن وى خواهد شد )\r\n\r\n","description":"","footnote":"","page_name":" 134 ","page_number":148},
  {"content":"\r\n\r\nاز روى اغراق شيراز را از خوش‌هواترين نقاط دنيا محسوب داشته‌اند ، ولى اروپائيان جديد ساكن آنجا ظاهرا چنين نظرى ندارند . محيطى خشك و كم‌آب است و بدون‌شك نامطبوع‌تر از اقليم شمالى است ، تب نوبه هم در آنجا نيك شايع است كه بعضىها آن را ناشى از بوى عفونى مرداب‌هاى فراوان اين سرزمين مىشمارند .\r\n\r\nشوراب‌ها\r\nدر حدود هفت ميلى سمت جنوب شرقى شهر باتلاقى است به نام قره‌باغ كه از نام كوهستان‌هاى جنوبى است . در آنجا در نيزارها و باتلاق‌ها من با شكار مرغابى كه فراوان است روز خوشى گذراندم . اين باتلاق در قسمت علياى جلگه است و قسمت تحتانى هم درياچهء شور ماهارلو است كه در حدود بيست ميل طول دارد و رودخانه‌هائى كه حوزهء شيراز را مشروب مىسازد در آن فرومىريزد . در كرانهء جنوبى اين درياچه راه كاروانى به سروستان ، فسا و داراب واقع شده است .\r\nقدرى جلوتر در سمت شمال شرقى دومين درياچهء وسيع ايران ، درياى نيريز يا بختگان است كه سواحل مضرس حيرت‌آورى دارد و بوسيلهء جزيرهء بزرگى كم‌وبيش به دو درياچه تقسيم مىشود .\r\nبا آنكه آب عمدهء اين درياچه بيشتر از بند امير يا رودخانه كر است كه سابقا در راه تخت جمشيد اشاره كردم آبش كه اردك صحرائى و مرغ آتشى دارد بسيار شور است و در فصل‌هاى خشك نيز پوشيده از قشرى نمكى است و به راستى جاى تأمل است كه بتوان نام آن آبدان را درياچه گذاشت ، زيراكه درواقع زمين پهناورى است كه سيلاب از ديرباز فراگرفته است .\r\nآنجا آب عميقى ندارد ، سروان ولز تا ربع ميل در داخل آن پيش رفته بود بدون‌آنكه آب به‌حد زانو رسيده باشد و از فقدان شواهد تاريخى مىتوان استنباط نمود كه اين درياچه در عهد قديم نبوده ، زيراكه نويسندگان آن روزگار اشاره‌اى در اين‌باره نكرده‌اند . اصطخرى در قرن دهم اول كسى است كه ذكرى از آن\r\n\r\n","description":"","footnote":"","page_name":" 135 ","page_number":149},
  {"content":"\r\n\r\nبه ميان آورده است و به احتمال قوى آب رودخانه‌هائى كه وارد آن مىشود در قديم مصرف آبيارى و زراعت مىشده است .\r\n\r\nايلات فارس ، قشقائىها\r\nدر اوايل همين فصل وقتىكه صحبت ده بيد در ميان بود راجع به ايلات فارس اشاره كردم و تكليف خود مىشمارم كه در فصل جداگانه هنگامىكه دربارهء ولايات جنوب غربى بحث خواهد شد يعنى همان نواحى كه قسمت عمدهء ايلات يا طايفه‌هاى مهاجر ييلاق و قشلاق‌نشين ايران تمركز يافته‌اند با تفصيل راجع به خصوصيات و وضع سازمانى ايشان شرحى بيان كنم ، ولى بايد چند سطرى هم راجع به عدهء ديگرى از آنها كه در فارس و تيره‌هاى وابسته به آنها كه در لارستان‌اند اختصاص بدهم .\r\nاين ايلات به دو دسته تقسيم مىشوند : عده‌اى اصل و تبار ترك و لر دارند و دستهء ديگر كه عرب‌اند . عمده‌ترين طايفه از دستهء اول قشقائىها محسوب مىشوند . من ايشان را ترك خوانده‌ام ، زيرا كه اصل‌ونسب آنهاست و روايات حاكى است كه بازماندگان طوايفى به‌شمار مىروند كه هلاكوخان مغول از كاشغر به اين حدود كوچ داد و از آن‌جهت نيز لر خوانده‌ام كه مىگويند با آن قوم هم نسبت دارند و از جهات آداب و عادات با بختيارىها و تيرهء كوه‌كيلويه زياد تفاوت ندارند .\r\nقشقائىها در دوبار مهاجرت سالانهء خود مناطق وسيعى را سير مىكنند ، زيرا درحالىكه زمستان‌ها در قشلاق يا گرمسير سواحل دشتستان و لارستان به‌سر مىبرند با فرارسيدن فصل بهار به سمت شمال رو مىآورند و نفرات معدودى را در گرمسار باقى مىگذارند تا محصولات پراكنده را كه در نواحى جنوبى كاشته بودند جمع و به‌منظور حفظ از هواى زمستانى در گودال‌ها انبار كنند و خود غالبا هنگام شب راه ييلاق يا نقاط تابستانى را كه در كوهستان واقع است پيش مىگيرند و گله و گوسفندان خود را هم از جلو حركت مىدهند . جادهء پستى اصفهان به شيراز از خط سير آنها مىگذرد . در اواخر پائيز كه سرما آغاز مىشود باز چادرهاى سياه\r\n\r\n","description":"","footnote":"","page_name":" 136 ","page_number":150},
  {"content":"\r\n\r\nخود را كه از پشم بز فراهم مىسازند جمع كرده راه جنوب و نقاط آفتابى را اختيار مىكنند .\r\n\r\nتشكيلات آنها\r\nاين طوايف مانند ايلات ديگر كه بعد شرح خواهم داد تابع رؤسائىاند كه از ميان خانواده‌هاى حاكم خود آنهاست و به دو دستگاه ادارى تقسيم ميشوند : يكى ايلخانى و ديگرى ايل‌بيگى كه مىتوان گفت از لحاظ مقام يكى در درجهء اول و ديگرى در مرتبهء دوم است .\r\nايلخانى ضمنا فرماندار فيروزآباد است كه مركز ايل و فراش‌بند است .\r\nمتصدى فعلى اين مقام سلطان محمد خان ، ناگزير به داشتن فقط عنوان اكتفا كرده است و سمت ايلخانى تنها امتياز ايلى است كه براى او باقى مانده است .\r\nاين نتيجهء بخشى از سياست ناصر الدين شاه است كه به‌منظور تسلط و نظارت بيشترى در كار ايلات سران ايشان را تابع وضعى محدود ساخته است و غالبا هم آنها را در كرسى ولايات و يا پايتخت گروگان نگاه مىدارد . ضمنا كار رهبرى ايلات برعهدهء ايل‌بيگى عموزادهء ايلخانى است . نام وى داراب خان است كه عايدات را كه به‌عنوان باج و ماليات گله و احشام از افراد ايل دريافت مىشود به حاكم ايالت پرداخت مىكند .\r\n\r\nوضع وارفتهء فعلى\r\nروزگارى قشقائىها جماعت كثير و نيرومندى بودند ، قحطى سال 2 - 1871 از جمعيت آنها خيلى كاسته و رفته‌رفته هم عدهء بيشترى از آنها راه بيابان‌گردى را رها و رسم استقرار اختيار كرده‌اند . دلايل ديگر هم كه باعث وارفتن وضع آنها گرديده بنابر اطلاعاتى كه از ناحيهء خود ايشان كسب و به اين جانب نوشته شده است به شرح ذيل است :\r\nتمام ايلات قشقائى درحال‌حاضر زير فرمان ايل‌بيگى داراب خان‌اند .\r\nبيست سال پيش عدهء آنها بالغ بر 60 هزار خانوار بود و همه تابع رئيس و سركردهء خود محمد قلى خان پدر سلطان محمد خان ايلخانى فعلى بودند . در آن موقع ايشان قادر بودند 120 هزار سوار ( ؟ ) به ميدان بياورند ، ولى پس از مرگ ايلخانى\r\n\r\n","description":"","footnote":"","page_name":" 137 ","page_number":151},
  {"content":"\r\n\r\nمزبور زمام اختيارات در دست خان‌هاى كوچك‌تر افتاد كه به اختلاف و نقار داخلى منجر شد . با اين ترتيب در حدود 5000 خانوار به بختيارىها ملحق شدند و همين‌مقدار هم به ايلات خمسه پيوستند و در حدود 4000 خانوار نيز در دهات مختلف پراكنده و ساكن شدند ، اين جريان جمع كل عدهء آنها را به 25000 خانوار كنونى رسانيد .\r\nبايد خاطرنشان كنم كه من حتى اين رقم محدود را هم قابل تأييد نمىدانم و با آخرين اطلاعى كه دارم محل ترديد است كه عدهء چادرهاى آنها از 10000 تا 12000 تجاوز كند . قشقائىها سابقا اسب‌هاى ممتاز پرورش مىدادند ، زيراكه چراگاه‌هاى بهترى از همسايگان غربى دارند و نژاد بهترى از اسب و احشام داشتند . اما اين برترى آنها هم از بين رفته و چون به مركز حكومت‌نشين نزديك‌ترند ماليات بيشترى از آنها دريافت مىشود .\r\n\r\nايلات عرب\r\nجدول ايلات قشقائى و عرب فارس را در اينجا درج مىكنم .\r\nمقامات مختلف در سال‌هاى اخير راجع به طايفه و تيره‌هاى آنها نظر متفاوت داده‌اند « 1 » . طوايف عرب تحت عنوان مشترك خمسه شناخته مىشوند و عدهء ايشان از تيره‌هاى ترك محدودتر است و گفته‌اند كه از سه هزار چادر بيشتر نيست و در همين منطقه نيز پراكنده‌اند و تبار خود را به طايفهء بنى شيبان عرب منسوب مىدارند ، ايشان از قشقائىها هم در راهزنى مشهورترند . سرقت‌هاى ايلياتى را به‌درستى مشمول مصونيت نسبى ساخته‌اند ، زيراكه شبانگاه دستبرد مىزنند و صبح روز بعد از محلى كه بودند با مال مسروقه غيب مىشوند .\r\n\r\n\r\n","description":"","footnote":"\r\n( 1 ) - جدول‌هاى مفصل‌ترى نيز ديده‌ام كه شامل اسامى زيادى از طايفه‌هاى ممسنى و بختيارى است كه در خط سير مهاجرت خود ، از نواحى شرقى فارس رفت‌وآمد مىكنند .\r\n","page_name":" 138 ","page_number":152},
  {"content":"\r\n\r\n\r\nايلات فارس و لارستان\r\n\r\n","description":"","footnote":"","page_name":" 139 ","page_number":153},
  {"content":"\r\n\r\n\r\nفصل بيست و يكم تخت جمشيد و ويرانه‌هاى ديگر\r\n\r\nآثار دوره‌هاى هخامنشى و ساسانى\r\nاين فصل را به يك بررسى انتقادى دربارهء كاخ‌ها و بقاياى ساختمانى عهد باستان كه در چند ميلى اراضى جلگهء پلوار و مرودشت واقع شده‌اند و سياحان در فاصلهء چند ميلى شمالى شيراز به سير و سياحت آنها توانند پرداخت اختصاص مىدهم .\r\nدر اين محل در جوار و بلكه تقريبا در ديدگاه يكديگر به احتمال قوى جالب‌ترين مجموعهء ويرانه‌هاى عظيم كه به دوره‌هاى مختلف تعلق دارند واقع شده است كه شايد مانند آن را در هيچ‌جاى ديگر دنيا نتوان يافت .\r\nاين آثار به دو دوره مربوط است : عهد هخامنشى و زمان ساسانيان و سه قسم كار و هنر باستانى را به ما نشان مىدهد : حجارىهاى كاخ‌ها ، كندن قبرها در سينهء كوه و نقوش برجسته در سنگ‌ها .\r\nآثار دورهء هخامنشى را به چهار دسته مىتوان تقسيم كرد :\r\n1 - كاخ‌هاى ويران در مقر شاهى استخر ( كه بايد شرحى از آثار بعدى مربوط به دورهء ساسانيان و عهد اسلامى بر آن افزود چون آثارى هم از اين ادوار در آنجا باقى مانده است ) .\r\n\r\n","description":"","footnote":"","page_name":" 140 ","page_number":154},
  {"content":"\r\n\r\n2 - مقبره‌هاى سنگى و آتشگاه‌ها و آثار ديگر در نقش رستم .\r\n3 - آثارى كه در پهناى مرودشت ديده مىشود .\r\n4 - صفه يا ايوان عظيم تخت جمشيد با قصرها و تالارهاى ويران آن و قبرهائى كه در عقب آن هست .\r\nآثار ساسانى نيز به چهار دسته تقسيم مىشود و آن به ترتيبى كه مسافر هنگام ورود از سمت شمالى در راه خود مشاهده مىكند بيان خواهد شد :\r\n1 - كتيبه‌هاى به زبان پهلوى در غار حاجىآباد .\r\n2 - نقش‌هاى برجسته از مراسم دربارى و نبردها و پيروزى پادشاهان اين سلسله كه بر سينهء كوه در زير قبور سلاطين هخامنشى كنده‌كارى شده و آن‌جا با عنوان نقش رستم مشهور شده است . اين نام‌گذارى از آن جهت است كه ايرانيان مىپنداشته‌اند كه آن نقش‌ها راجع به داستان دلاورى قهرمان ملى آنهاست .\r\n3 - كنده‌كارى همانندى در طرف ديگر يا جنوبى جلگه پلوار است كه باز بنا به دليل بىاساس ديگر به نقش رجب معروف شده است و معلوم نيست مقصود از رجب كيست .\r\n4 - كتيبه‌هاى پهلوى در ايوان تخت جمشيد باآنكه حجارىهاى دورهء ساسانى لااقل شش تا هفت‌صد سال و در مواردى هم به‌مراتب نوتر از آثار هخامنشى است باز من شرح اين دسته را قبلا مطرح خواهم ساخت ، زيراكه اولا مسافر وارد از شمال زودتر به اين آثار برخورد مىكند بعلاوه علاقه‌ام اين است كه زمينه را براى موضوع اصلى اين فصل كه سبك معمارى و كاخ‌هاى ويران تخت جمشيد است هموار سازم .\r\n\r\nآثار دورهء ساسانى :\r\n\r\n1 - كتيبه‌هاى حاجىآباد\r\nدر فصل سابق اشاره كردم كه بعد از ترك - نمودن سيوند مسافرى كه به طرف جنوب در حركت است از درهء وسيعى كه با\r\n\r\n","description":"","footnote":"","page_name":" 141 ","page_number":155},
  {"content":"\r\n\r\nصخره‌هائى محصور مىباشد رد مىشود كه از سطح آن رودخانهء پلوار مسير عميقى در خاك نرم براى خود فراهم ساخته است . در بين راه اين دره ده حاجىآباد است و بر ديوارهء سنگى سمت شمالى كه در حدود يك ميلى آنجا واقع است چند غار طبيعى به عمق و اندازهء قابل ملاحظه‌اى هست . يكى از اين غارها عموما به اسم شيخ على ناميده مىشود كه بدون ترديد از افراد زاهد مورد احترامى بوده كه در آنجا گوشهء انزوا اختيار كرده بود . آن محل ، تنگهء شاه سروان نيز خوانده مىشود ، پنج لوحهء چهارگوش در ارتفاع شش هفت پا از كف زمين بر تخته سنگ حجارى شده است كه دو تا كاملا پرداخته و شامل كتيبه‌هاى معروف شاپور اول به دو زبان است كه در جلد اول ذكر نمودم و بنابر ترجمهء متن آن آقاى تامس اين فرض را كه دليل بارزى در صحت آن موجود نيست نموده است كه پادشاه مزبور كيش مسيحى داشته .\r\nاز قرار معلوم موريه نخستين كسى بود كه به درون آن غار رفت و كرپورتر هم اولين كسى است كه كتيبه‌ها را استنساخ كرد ، سپس تصويرهائى از آن را فلاندن و كوست و بعدا هم استولزه فراهم ساختند و كليشه‌هائى از آن در سال 1835 بوسيلهء سر . اى . استانوس مأمور انگليسى مقيم بوشهر به انگلستان رسيد كه كشف خطوط پهلوى آن هنوز به پايهء علمى نرسيده و با آنچه از خواندن ديگر كتيبه‌هاى حاجىآباد مستفاد مىشود هنوز زود است كه عقيدهء خود را دربارهء مسيحى بودن آن پادشاه كه آقاى تامس ادعا نموده و يا مهارت تيراندازى او ( تير و كمان ) كه دكتر هوگ عنوان كرده است به رشتهء تحرير درآورم ، هرچند كه ظاهرا قول شخص ثانوى مورد تأييد بسيارى از دانشمندان مىباشد باز ترجيح مىدهم كه خويشتن را در پناه سپر بىاطلاعى كه عارى هم ندارد قرار دهم .\r\n\r\n2 - حجارىهاى نقش رستم\r\nبطورىكه در فصل سابق ذكر كردم از چاپارخانهء درهم‌وبرهم پوزه به عزم ديدار هر دو دسته از آثار هخامنشى و ساسانى كه در انتهاى ديوارهء سنگى است و به نام حسين كوه معروف است حركت كردم .\r\n\r\n","description":"","footnote":"","page_name":" 142 ","page_number":156},
  {"content":"\r\n\r\nآنجا حد شمالى جلگهء پلوار و در سه ميلى حاجىآباد واقع است . بعد از آن‌جا به ناحيهء پهناور مرودشت مىرسيم . از ايستگاه پست تا آن محل خط مستقيم شايد بيش از يك ميل و نيم نباشد . وقتى كه بر بام طويله بالا رفتم توانستم نشانهء سه كنده‌كارى عظيم را كه بر سينهء كوه بود تشخيص بدهم و آن سه تا از چهار مقبرهء شاهان است كه علامتى سياه و كوچك در وسط هريك نشانهء درگاه دست‌خوردهء آنهاست ، اما باآنكه فاصلهء مستقيم تا آنجا چندان زياد نبود بواسطهء راه‌آب‌هاى متعدد ناچار شدم بيش از يك ميل اضافى در جهت شرقى طى كنم .\r\nدر مواقع ديگر سال مسافر بايد همين انحراف را در جانب غربى طى كند .\r\nسراسر اين صخره‌ها كه شامل قبرهاى پادشاهان است بيش از دويست يا رد طول ندارد و آن از آثار سلاطين ساسانى است كه سطح زيرين مقبره را به فرمان آن شهرياران نامى تا كف خاك يا قدرى بالاتر نرم و صاف كرده‌اند . روىهم‌رفته اين حجارىها بر دو قسم است : يكى مربوط به اوايل دورهء ساسانى ، زمان اردشير و شاپور اول كه نيمهء قرن سوم ميلادى است ، ديگر متعلق به اواسط پادشاهى ساسانيان در دورهء فرمانروائى بهرام چهارم و پنجم در اواخر قرن چهارم ميلادى و بعد از آن است .\r\nراجع به هنر دورهء ساسانى در اوايل قرن هفتم بهتر است به آثار بيستون رجوع شود . فقط در ابتداى قرن حاضر ( نوزدهم ) نقش‌هاى برجستهء نقش رستم به‌درستى شناخته و معلوم شده است ، هرچند كه ايرانيان هنوز مىپندارند كه آن چهرهء ستبر با ريش بلند تصوير كسى جز رستم قهرمان محبوب ملى آنها نيست . اين اشتباهى است كه صد سال پيش نيبور « 1 » هم نموده بود . از اين‌رو زياد حيرت‌آور نيست كه در قرن پانزدهم باربارو سياح ونيزى با عظمت تام از پوچ و خام بودن فرض خود چنين تعبير كرد كه آن تصوير چهرهء مرد جوانى را مىنموده كه مىگفته‌اند نامش سامسون بوده و يا سر . تى . هربرت در سال 1627 با اطلاع\r\n\r\n\r\n","description":"","footnote":"\r\n( 1 ) -  Niebuhr \r\n","page_name":" 143 ","page_number":157},
  {"content":"\r\n\r\nتاريخى بيشترى آن تصوير را قهرمان دلاورى چون اردشير ( شوهر ملكه هستر ) پنداشت كه نيم‌تاجى بر سر داشت و تا پنجاه سال پيش هم نويسندگانى بودند كه تصويرهاى اصلى را به دو دسته تقسيم مىكردند بعضىها را پادشاهان ساسانى مىپنداشتند و بعضى ديگر را فرمانروايان اشكانى كه پيش از ايشان سلطنت داشتند .\r\n\r\nلوحهء اول - بهرام و ملكه\r\nنقوش برجسته در نقش رستم هفت‌تاست ، هرچند كه بر تخته‌سنگ‌ها چنين ملاحظه مىشود كه لوحه‌هاى ديگر نيز ناتمام مانده است ، زيراكه بعد از عبور از اولين قبر شاهى و پيش از رسيدن به نقش آخرين محل تيشه‌كارى بر كوه ديده مىشود كه درحال‌حاضر داراى كتيبه‌هاى مربوط به دورهء بعدى اسلامى و سه سوراخ كوچك است كه ظاهرا براى نقش ديگرى درنظر گرفته بودند . رو به مغرب كه همان جبههء قبر مزبور است با نخستين لوحهء دورهء ساسانى برخورد مىكنيم .\r\nاين الواح چهارتاست با لوحه‌اى پنجمى كه قدرى كوچك‌تر است . طول سراسر صحنه نوزده پاست تصوير وسطى كه از جهت راست است يكى از پادشاهان ساسانى است با تاج خاص كروى در سر و هالهء ستون‌هاى نور كه در پشت سر تصوير و موهاى حلقه‌وار هم در دو طرف صورتى خوش‌منظر ديده مىشود و ريش او در زير چانه گره خورده است .\r\nلباس به سبك زمان ساسانى بر تن و شلوارى در پا دارد ، دست چپش بر قبضهء شمشير است و در دست راست هم كه دراز كرده است حلقهء زرين علامت پادشاهى است . نيمهء ديگر صفحه پيكرى قدرى كوچك‌تر و رودرروى پادشاه طرف راست صحنه است كه آن نيز هيبت شاهانه و موهاى حلقه‌وار در دور و تاج افتخار بر سر دارد . صورت بىريش و موهاى افشان بر دور شانه و نماى ظاهرى بدن از جلو و برآمدگى ميان تقريبا بدون استثنا تمام نويسندگان را به اين گمان انداخته است كه آن چهرهء زن و محبوبهء يكى از پادشاهان ساسانى است .\r\n\r\n","description":"","footnote":"","page_name":" 144 ","page_number":158},
  {"content":"\r\n\r\nكرپورتر از اين لحاظ تا آن اندازه غلو نموده كه مىنويسد جاذبه و جمال از وجنات ملكه نمودار است و به همان اندازه برازندهء شاهى مىنمايد كه از قيافهء نيك مردانهء پادشاه كه در كنار او ايستاده است نمايان است . لذا اين نجيب‌زادهء فاضل‌نما آن دو نقش را به بهرام پنجم ( يا بهرام گور ) و زن او نسبت داده و از قرار معلوم در اين زمينه دليل بارزى جز اين نداشته است كه داستان فراق و وصال آن دو از افسانه‌هاى بسيار محبوب ايرانيان بشمار ميرود .\r\nبين تصوير پادشاه و ملكه ( اگر چهرهء دومى صورت زنى باشد كه بنابر احتمال و قياس مردود انگاشتن آن كار آسانى به‌نظر نمىرسد ) صورت كوچك سخت سائيده‌شده‌اى هست كه گويا كودكى باشد كه ديولافوا را بر آن داشته است كه تصور كند اين تصاوير سه‌گانه شامل بهرام دوم و زن او ( بنابر قول دارمستتر و دختر يكى از بزرگان يهودى بابل بوده ) و فرزند آنها است و همين نقش سه‌گانه بر سكه‌هاى آن دوره ديده مىشود . از طرف ديگر نيز به‌هيچ‌وجه محل احتمال نيست كه فاش نمودن صورت زنان در اواخر قرن سوم ميلادى مجاز بوده است .\r\nاز اين‌رو من راجع به تشخيص اين چهره‌ها وقت بيشترى صرف نمىكنم .\r\nپشت سر پادشاه دو تن از جنگاوران يا ملازمان ايستاده‌اند كه آن تصوير نزديك‌تر ريش انبوه و موهاى بافته و كلاه‌خود نوك‌تيز بر سر دارد كه به رسم زمان ساسانيان سر حيوانى است كه در اين مورد اكثرا سر اسب پنداشته‌اند و دست راست را با انگشت سبابه به علامت حرمت بلند كرده است . اين‌كه نقش مزبور از تباهى روزگار مصون مانده است از آن جهت است كه آن را نيك پرداخته‌اند به‌طورىكه بعد از گذشت 1300 تا 1500 سال باز وضع و تازگى حيرت‌انگيزى دارد .\r\n\r\nلوحه‌هاى دوم و سوم - نبردهاى سواره\r\nدو لوحهء بعدى و از روى ترتيب لوحهء پنجمى نيز مثل نقوش برجسته‌اى كه در فيروزآباد هست ( كه در فصل آينده به آن اشاره خواهم كرد ) به نوع ديگرى از حجارى ساختمانى تعلق دارد\r\n\r\n","description":"","footnote":"","page_name":" 145 ","page_number":159},
  {"content":"\r\n\r\nچون علامت شكوه و جلال مراسم دربارى و يا پيروزى بر دشمنى اسير در آنها مشهود نيست ، بلكه راجع به نبردهاى دليرانه و سواره پادشاهان جنگاور است .\r\nاز اين‌رو در اين نقش‌ها آثار و بساط آداب‌آميز دربارى به حركات بىتكلف و آزاد مبدل مىشود و همين امر قدر و مقام بسيار به كار هنرمندانى مىدهد كه آن را طرح كرده‌اند و حجارىهاى نيمهء دوم دورهء ساسانى را در تاريخ مقام شامخى مىبخشد .\r\nسبك و شكل تاج يا كلاه‌خود كه پادشاه در يكى از اين نقوش بر سر دارد باعث شده است كه تصوير را به بهرام چهارم ( 388 - 399 ميلادى ) منسوب دارند . اگرچه اين موضوع كه تصوير مزبور متعلق به آن پادشاه باشد محل تأمل و ترديد است ، ولى شكى نيست كه نقش‌هاى برجستهء آن دوره غالبا راجع به صحنه‌هاى جنگ و پيكار بوده است ، دو نقش كه اكنون مورد توجه ما است و يكى را بر بالاى ديگرى بر تخته‌سنگ نقش رستم كنده‌اند در زير نقش دومى مقبرهء هخامنشى متعلق به داريوش فرزند هيستاسب است .\r\nپنجاه سال پيش حضرات فلاندن و كست آن را از زير خاك بيرون آوردند و تميز كردند درحال‌حاضر هم تا كمر در زير خاك است ، دو تن سواره در آن صحنه ديده مىشوند كه به حال چهارنعل با نيزه مشغول پيكارند و جنگاور سمت چپ گويا خود پادشاه است ، نفر دست راست كلاه‌خودى بر سر دارد .\r\nصحنهء فوقانى هم راجع به قسمت بعدى پيكار است و در اينجا اسب حريف بر گرده فروافتاده و سوارش بر زين مانده و نيزه‌اش در اثر ضربت پادشاه دلاور كج - شده است . پادشاه كلاه‌خود خاصى پوشيده و دو بال از هرسوى كرهء ساسانى ( آرايش موى سر بهرام چهارم ) آويخته و تركش بزرگى به كمر و چيزى منگوله - وار بر دو شانه دارد . آرايش همانندى هم بر فرق حريف ديده مىشود . در پشت سر او گماشته يا علمدارى بيرق عجيبى به دست گرفته است . بعلاوه پيكرهء مردى در زير سم اسب وى پايمال شده است ، در اين نقش‌ها سوار و مركب‌ها با زره نيم‌تنه‌اى ديده مىشوند . اين الواح باهم مدارك پرارزش راجع به ادوات جنگى آن زمان\r\n\r\n","description":"","footnote":"","page_name":" 146 ","page_number":160},
  {"content":"\r\n\r\nمحسوب مىگردد . لوحهء تحتانى بواسطهء آنكه ديرزمانى در زير خاك مانده بود نيك محفوظ مانده ، در صورتىكه صحنهء فوقانى سخت لطمه و سائيدگى يافته است .\r\nاين نقش ثانوى 24 پا طول و 12 پا ارتفاع دارد .\r\n\r\nلوحهء چهارم - شاپور و بهرام\r\nدر بين مقبره‌هاى دوم و سوم شاهى چهارمين نقش برجسته ( قبلا اشاره نمودم ) ديده مىشود و آن اولين قلم از نقوشى است كه در نقش رستم و شاپور و دارابگرد به يادگار جنگ ظفرنمون ايران و روم ، شاپور اول است كه والرين امپراتور سالخوردهء رومى درادسه ( - اورفه ) به سال 260 ميلادى اسير افتاد . بيچارگى قيصر لاتين كه آيا با بىحرمتىهائى كه مورخان بعدى نوشته و يا شايد از خود ساخته باشند قرين بوده يا نه باز كار برجستهء درخشانى به‌شمار مىرفته كه در فكر مردم زمان تأثير بسيار داشته است .\r\nاين صحنه كه 35 پا طول و 16 پا ارتفاع دارد و در پائين 4 پا از كف زمين بالاتر است ، چهرهء اصلى خود شاپور است كه پيكرى بزرگ‌تر از اندازهء طبيعى است و بر اسب سوار است و دو تن از رومىها در جلو او به حال احترام و نيايش ديده مىشوند : يكى قيصر اسير ، ديگر سيرياديس « 1 » يا ميريادس فرارى گمنامى از انطاكيه است كه در اثر اين كار وهن‌آور شهريار كامگار عز و مقام شاهوارى يافته بوده است .\r\nپادشاه ساسانى داراى چهرهء زيباست كه در كتيبه‌ها و سكه‌هاى آن دوره نيز ديده مىشود با حلقه‌هاى برجسته موى درشت سر كه تاج كروى بر آن نهاده شده است و ريش نيك پرورش‌يافته‌اش در زير چانه گره خورده است و گردن بندى از جواهرات دور گردن دارد .\r\nدر پشت سر او در فضا و همچنين از قبضهء شمشير و دم تابيدهء اسب جنگى او نوار علامت خاندان شاهى در هوا مواج است ، شلوارى به سبك زمان پوشيده است و درحالىكه با دست چپ قبضهء شمشير خود را گرفته ، دست راستش را براى\r\n\r\n\r\n","description":"","footnote":"\r\n( 1 ) -  Cyriadis \r\n","page_name":" 147 ","page_number":161},
  {"content":"\r\n\r\nچهارمين حجارى : نقش رستم شاپور و والرين\r\n\r\n","description":"","footnote":"","page_name":" 148 ","page_number":162},
  {"content":"\r\n\r\nتماس با دست گشادهء سيرياديس كه برپا ايستاده دراز نموده و چنين مىنمايد كه حلقهء شاهى ( سيداريس ) را به او عطا مىكند .\r\nسردار آشورى لباس رومى بر تن دارد و همچنين قيصر كه بر زانو افتاده و هر دو دست را با وضع استدعا دراز نموده و از وجناتش حالت نزارى نمودار است ، والرين هم طوقى دور سر خود دارد و هر دو اسير پا در زنجير دارند .\r\nبه كفل اسب پادشاه بوسيلهء زنجيرى منگوله‌اى آويزان است كه در اكثر حجارىهاى زمان ساسانى ديده مىشود . عقب پادشاه در قسمت بالا گماشته‌اى ايستاده و انگشت سبابه را به نشانهء احترام بلند كرده كلاه بلندى بر سر و موهائى بافته دارد . در پائين تخته‌سنگ هم محل نقش ديگرى آماده شده بوده و كتيبه‌اى به خط پهلوى به نظر من ، البته نه مثل آقاى ديولافوا كه با اطمينان كامل اظهار نظر نموده است ، شرح پيروزى ادسه است . راجع به پرداختن سراسر صحنه چنين مىنمايد كه قسمت‌هاى مختلف را هنرمندان متعدد ساخته باشند ، نقش شاپور اول و والرين بسيار نيكو پرداخته شده است .\r\nاسب پادشاه را هم نيك ساخته‌اند اگرچه مانند ديگر نقش‌هاى دورهء ساسانى توسن فربه سنگينى است نه يك اسب چالاك رزمى شاهانه . تأسف دارم عكسى را كه خودم از اين نقش برجسته گرفته بودم در اينجا چاپ نشده است چون جزئيات را بهتر مىنموده است و در ازاى آن كليشهء ضميمه از ناشر فرانسوى كتاب مادام ديولافوا گرفته شده است ( صفحهء 148 ) .\r\n\r\nلوحهء پنجم - جنگ سواره\r\nدر زير چهارمين مقبرهء پادشاهان هخامنشى بقاياى صحنهء نبردى سواره است كه قبلا هم اشاره كردم و آن صحنهءاى مشرف بر كف زمين است ، طول آن 20 پا و ارتفاعش 11 پاست در اينجا هم دو تن سواره مشغول پيكارند و كسى كه در طرف راست واقع شده حالت نزارى دارد . اسبش بر كفل افتاده و نيزهء حريف ، سوارش را از زين بركنده و گلوى او را شكافته و نيزهء خود او هم\r\n\r\n","description":"","footnote":"","page_name":" 149 ","page_number":163},
  {"content":"\r\n\r\nدو نيمه به هوا پرت شده است . اين سوار جنگاور كلاه‌خودى كه جقه‌اى در نوك آن نصب گرديده بر سر دارد .\r\nپنجمين حجارى : صحنهء جنگ سواره\r\nحريف فاتح او كه از سمت چپ صحنه به حالت تاخت پيش مىتازد در اثر ضربت و آسيب صورتش مخدوش شده ، اما جقه‌اى كه سه شاخه در نوك آن است بر سر نهاده و بر شانهء او و سر اسبش يراق‌هائى كه سابقا اشاره نمودم ديده مىشود و تركش بزرگى به پهلوى او آويزان است . پادشاه و اسب هر دو زره‌پوش‌اند و پشت شقه‌هاى ران اسب نوارى در هوا تموج يافته و در زير شكم حيوان رشته‌هايى از پولك‌هاى فلزى يا مدال آويخته است . در پشت سر پادشاه نشان شاهى كه در اين مورد بيرقى با طرح و شكل تازه است ديده مىشود ، در اين صحنه پيكرى\r\n\r\n","description":"","footnote":"","page_name":" 150 ","page_number":164},
  {"content":"\r\n\r\nلگدكوب ، ديده نمىشود هرچند كه روح و وضع حقيقى نبرد به‌نظر مىرسد ، اما اين تناسب در مورد سوارها و حيوانات رعايت نشده است .\r\n\r\nلوحهء ششم - بهرام دوم و درباريان\r\nوقتى كه به طرف مغرب پيش مىرويم به سطح صافى بر تخته سنگى مىرسيم كه نقشى ناتمام دارد و در نزديكى انتهاى پرتگاه در زير تنها ستونى كه از رأس آن بالا آمده است صحنهء ششم حجارى شده است كه اندازهء آن 17 پا در 8 پاست و از لحاظ موضوع و سبك كار با ديگر آثار عهد ساسانى تفاوت بسيار دارد .\r\nاين صحنه بر قسمت برآمدهء تخته‌سنگى كنده‌كارى شده و دنبالهء آن در دور صخره ادامه يافته است و نه تن به رديف ايستاده‌اند كه پنج تا در سمت چپ و چهار نفر در طرف راست‌اند و هر دو دسته به پيكرى كه درميان است مىنگرند و پائين بدن آنها تا حدود سينه در پشت حد و حايلى پنهان شده است .\r\nافرادى كه در طرف راست ايستاده‌اند كلاه‌هاى بلند با نيم تاج دارند با ريش و موى سر كه بافته است و دست راست و انگشتان سبابه را بلند كرده‌اند .\r\nاز افراد سمت چپ دو تن نيز كلاه‌خود كه قبلا ذكر كردم بر سر دارند كه در رأس آن سر حيوانى نصب شده است كه نويسندگان به تفاوت سر اسب يا شير يا سگ نوشته‌اند و يك نفر هم سربرهنه با موهاى ضخيم مجعد است و دو تن آخرى در حاشيهء تخته‌سنگ حجارى شده‌اند و در ميان دو دسته خود پادشاه قرار دارد رو به تماشاگر هرچند كه سر پادشاه به طرف شانهء راست است و بنابراين نيم‌رخ است ، وى ديهيم بالدار بهرام دوم را بر سر دارد . در اين صحنه كرسى هم به‌نظر مىرسد .\r\nرالينسن با اثر و علامتى كه در آن يافته بود تصور نمود كه آن صحنه‌اى از زندگانى بهرام دوم باشد . وى كه با ظلم و خشونت شروع به پادشاهى كرده بود به ترغيب مغ ، درباريان از وى بازخواست نمودند و پادشاه در جواب سرزنش ايشان وعدهء اصلاحات و بهبود امور داد . اما من شك دارم كه هيچ سلطانى از روى ميل به تهيهء چنين يادگارى از وقايع زندگانى خود رضايت دهد . اگر انگلستان در\r\n\r\n","description":"","footnote":"","page_name":" 151 ","page_number":165},
  {"content":"\r\n\r\nزمان پادشاهى جان « 1 » آكادمى سلطنتى داشت آيا به رئيس آن دستور مىداد كه از جريان صدور فرمان ماگناكارتا ( سند آزادگى مردم انگليس ) تابلو بزرگى تهيه نمايد ؟\r\nدر كنار اين صفحه به قول فلاندن طرح تصويرى بر تخته‌سنگ كنده‌اند كه چون خودم متوجه آن نشدم آنچه ديگران راجع به آن گفته‌اند نقل مىكنم :\r\nموريه مىگويد نقش ديگر حيرت‌آورى در عقب تخته‌سنگ بر كنار حجارى ديده مىشود كه جزئى از آن به‌شمار مىرود . كرپورتر مىنويسد در انتهاى صحنه كاملا جدا از تصاوير ديگر طرح تصوير فوق‌العاده‌اى هست كه در سنگ به‌صورت دندانه - دارى كنده شده است كه به طرح‌هاى ناشىوار بچه مدرسه‌ها بىشباهت نيست .\r\n\r\nلوحهء هفتم هرمزد و اردشير\r\nاين لوحه به فاصلهء دو سه پا از نقش برجسته‌اى كه تازه تعريف كرده‌ام واقع شده است و آن هفتمين و آخرين از اين نقوش و شايد هم اولين نقش برجسته بوده است و صحنه‌اى را نشان مىدهد كه بر ديوارهء طرف ديگر دره بر تخته‌سنگى در نقش رجب و همچنين در حوالى فيروزآباد و ظاهرا تصوير اردشير بابكان بانى سلسلهء ساسانى است كه اهورامزدا ديهيم شاهنشهى را به او اعطا مىكند . اين دو نقش هم سوار اسب كنده شده است و مركب‌هاى بىتناسب در اين مورد قدرى درشت‌تر از اسب‌هاى سوارى است .\r\nدر مركز صحنه پيشانى اسب‌ها برهم قرار گرفته و طول سراسر صحنه 22 پاست . تصويرى كه در طرف راست بيننده است چنانچه از نوشته‌هاى بر يال اسبش استنباط مىشود اهورامزداست كه تاج ويژه بر سر دارد و موى بافته بر رأس تاج انبوه شده و روى شانه‌ها فروريخته است و ريش او به‌صورت چهارگوش آراسته است بدون آنكه گره خورده باشد . وى در دست چپ عصا دارد كه در حجارى زمان ساسانيان نشانهء الوهيت است و با دست راست كه دراز كرده است نيمى از حلقهء شاهى را كه نوارى از آن آويزان است در دست دارد و به پادشاه تفويض مىكند .\r\n\r\n\r\n","description":"","footnote":"\r\n( 1 ) .  John \r\n","page_name":" 152 ","page_number":166},
  {"content":"\r\n\r\nهر دو پيكره شلوار جادار درازى پوشيده‌اند و از كفل هر دو اسب برطبق معمول منگوله آويزان است .\r\nبر فرق اردشير ديهيم گردى است كه عموما نشانهء آتش مىپندارند .\r\nكلاه‌خود تنگ كه بر گونه و عقب سر او به‌نظر مىرسد نمونهء جالب‌توجهى از سبك سلاح دوران قديم است . دست چپ او بلند شده و ظاهرا آن را جلو دهانش برده است ، ريش گردى دارد و موهائى كه افشان بر شانه‌اش ريخته است . بر گردن اسب او يراقى است كه با مدال‌ها مزين گرديده است . زيور مقابل بر اسب اهورامزدا سر فلزى شير است .\r\nدر عقب پادشاه تصوير ديگرى است كه چترى در دست دارد كه بىشباهت با نظير آن در نقش‌هاى برجستهء پادشاهان هخامنشى نيست . هيكل لگدكوب شده‌اى بر زمين زير سم هر دو اسب افتاده و آن كسى كه در زير سم توسن پادشاه است نيز خودى در سر و نوارى در عقب آن دارد كه عموما فرض مىكنند آرتابان آخرين پادشاه اشكانى باشد .\r\nدر سمت ديگر پيكرى كه اهورامزدا در زير سم اسب دارد چنين به‌نظر مىرسد كه مارها اطراف سرش چنبر زده‌اند كه به صورتهاى مختلف تعبير شده است .\r\nكرپورتر با طرز ابهام‌آميزى ديو و شيطان زمانهء بت‌پرستى آرساسيد پنداشته ، تامس نيز مبهما كلاه‌خود ماردار مادىها شمرده و رالينسن به اهريمن تعبير نموده ، پرو آن را ضحاك مظهر پليدى و جور پنداشته است . بر يال هر دو اسب كتيبه‌هائى به دو خط پهلوى و يونانى منقور است كتيبهء شانهء اسب پادشاه كه اول بار بوسيلهء دوساسى « 1 » ترجمه شده به شرح ذيل است :\r\nاين نقش پرستشگر اهورامزدا خداوند اردشير شاه شاهان از تبار خدايان پسر خداوند بابك پادشاه است . كتيبهء يونانى بر يال اسب اهورامزدا حاكى است كه آن تصوير زاوش ( زئوس - خداوند يونانيان ) است .\r\n\r\n\r\n","description":"","footnote":"\r\n( 1 ) -  De Ssacy \r\n","page_name":" 153 ","page_number":167},
  {"content":"\r\n\r\n\r\n3 - حجارىهاى نقش رجب\r\nآنچه ذكر شد مجموع نقوش برجستهء دورهء ساسانى در نقش رستم بود . اينك ما باز به سمت جنوبى دره عطف توجه مىكنيم .\r\nدر آنجا بعد از عبور از زاويهء كوه كه در كنار جلگهء مرودشت واقع است وقتى كه به جانب تخت جمشيد قرار مىگيريم در حدود دو ميلى كاخ مركزى آن بر دامنهء صخره به يك تورفتگى طبيعى مىرسيم كه پهلو و عقب آن را تراشيده و براى حجارى صاف كرده بودند . اين تخته‌سنگ را چنان سنگ و خار فراگرفته و از نظر پنهان است كه از هر پنج تن مسافر شايد چهار نفر متوجه آن نشوند .\r\nحاشيهء اين صخره به سمت عقب كوه امتداد مىيابد و بر هر سه جبههء آن آثار حجارى اوايل عهد ساسانى ديده مىشود كه كم‌وبيش نظير همان است كه قبلا شرح دادم . آثار اين طرف دره ، بيشتر از حجارى سمت ديگر دستخوش آسيب گرديده و شايد علت آن مجاورت اين قسمت به جلگهء تخت جمشيد باشد كه بنابر قول شاردن ، وزير اعظم شاه صفى اول شصت مأمور فرستاد كه اين آثار را محو كنند تا اروپائيان كمتر به آن حدود رفت‌وآمد نمايند .\r\nاگر حجارىهاى نقش رجب از گزند حمله‌وران تازى مصون مانده باشد خرابى آن را لابد به اين جانور كلان بايد نسبت داد . باوجوداين هنوز يك قسمت از نقوش آن به حد اعلى ممتاز است و بعضى نويسندگان آن را از آثار نقش رستم برتر شمرده و بعضى ديگر هم در رديف نقوش برجسته بيشاپور محسوب داشته‌اند .\r\n\r\nلوحهء اول - هرمزد و اردشير\r\nدر سمت راست اين قسمت تورفتگى لوحهء اول باز همان صحنهء تفويض ديهيم شاهى از جانب اهورامزدا به اردشير است ، 21 پا طول آن و 9 پا ارتفاع آن است ، دو تن سوار در وسط مقابل يكديگرند و اهورامزدا مثل صحنهء سابق تاج بر سر دارد و حلقهء شاهى ( سيداريس ) را به پادشاه اعطا مىكند ، ولى در اين صحنه پيكرى در زير سم اسب‌ها نيست . جامه‌ها و زيورها را با بيرحمى بسيار ضايع كرده‌اند و كلهء اردشير هم تقريبا از بين رفته است .\r\n\r\n","description":"","footnote":"","page_name":" 154 ","page_number":168},
  {"content":"\r\n\r\n\r\nلوحهء دوم - هرمزد و اردشير\r\nصفحهء وسطى صحنهء همانندى است ، ولى در اينجا پيكره‌هاى اصلى برپا ايستاده‌اند و اطرافيانى نيز ديده مىشوند 18 پا طول و 10 پا ارتفاع آن است . پيكره‌هاى عظيم در وسط باز اهورامزدا و اردشيرند كه مقابل يكديگر قرار گرفته‌اند و حلقهء شاهى را با دست راست خود گرفته‌اند . مظهر الوهيت تاجى بر سر و عصا در دست چپ دارد .\r\nهفتمين حجارى : اهورامزدا و اردشير\r\nپادشاه در طرف چپ تاج كروى متورمى بر سر دارد . بين آن دو ، دو چهرهء كوچك است كه تقريبا از بين رفته و ظاهرا كودك‌اند كه بنابر حدس و قياس دو فرزند شاپورند كه پيش از آنكه او به شاهى رسيده باشد متولد شدند . در عقب پادشاه دو خادم يكى سايبانى در دست دارد ، ديگرى نگهبانى است با ريشى انبوه\r\n\r\n","description":"","footnote":"","page_name":" 155 ","page_number":169},
  {"content":"\r\n\r\nچنان‌كه صورتش تقريبا محو گرديده است . در عقب اهورامزدا ، اما در صفحهء جداگانه‌اى كه شايد با آن بىارتباط نباشد دو صورت ديگر ديده مىشود و چون صورت‌ها بىريش است سبب اين تصور شده است كه زن باشند و يكى از مفسران چنان راه اغراق پيموده كه يكى از آن دو را دختر آرتابان ( مادر شاپور ) گمان كرده است ، و ديگرى را زن وزير اردشير .\r\nمن معتقدم كه در حجارىهاى اوايل ساسانى چهرهء شبيه به زن اصلا نيست و حدس مىزنم كه اين صورت‌هاى صاف متعلق به خواجه‌هاى دربارى باشد .\r\nدر سمت چپ لوحهء اصلى بر قسمتى از صخره نيم‌تنه‌اى حجارىشده كه با انگشت به طرف كتيبه‌اى به زبان پهلوى كه در ارتفاع زياد از سطح زمين كنده‌اند اشاره مىكند .\r\nفلاندن و كست مدعى شده‌اند كه اين تصوير را ايشان كشف كرده‌اند ، ظاهرا غافل از اين نكته كه سى سال قبل از آنها موريه و اوزلى شرحش را نوشته بودند .\r\n\r\nلوحهء سوم - شاپور و گارد شاهى\r\nاز ميان سه نقش آنكه سالم‌تر مانده است با آنكه صورت‌ها را شكسته‌اند صفحهء آخرى واقع در سمت چپ آن فرورفتگى است .\r\nاندازهء آن بزرگ‌تر يعنى 23 پا طول و 14 پا پهناست شاپور اول سوار بر اسب و نه تن از پاسداران عمده‌اش در التزام ركاب‌اند كه وضع و قوارهء آنها را با شكل تخته‌سنگ متناسب درآورده‌اند . نماى آن به‌كلى نادرست است و تناسب در تصاوير هم به‌طورىكه در حجارىهاى عهد ساسانى فراوان ديده مىشده است چندان درست نيست ، اما باز از لحاظ شمايل نسبتا وزين و شباهت با وضع و شكل البسه و اسلحهء آن زمان ، اين صحنه ارزش خاص دارد .\r\nپادشاه تاج كروى بر سر دارد و موهاى او پيچيده است و جامه‌اش با گيره بر سينهء چپ تنگ بسته شده است و همچنين نيم‌تنهء چسبان و شلوار جادار كه اينك نيك مىشناسيم ، اسب پادشاه به اندازهء طبيعى و با يراق‌ها آراسته است . همراهان\r\n\r\n","description":"","footnote":"","page_name":" 156 ","page_number":170},
  {"content":"\r\n\r\nغير از يكى از آنها كلاه بلند گرد بر سر دارند كه داراى علاماتى است كه شايد نشان درجات ايشان است ، سه نفر پياده‌اند و بر شمشير بلند تكيه داده‌اند و بقيه سوارند . راجع به هويت چهرهء اصلى از روى كتيبه‌اى كه به خط پهلوى و يونانى بر سينهء اسب هست و آن اولين بار بوسيلهء دوساسى كشف شده است و كتيبهء ديگر كه بر سطح صافى در همان نزديكى است به شرح ذيل است :\r\n« اين پيكرهء ستايشگر خداوند اهورامزدا شاپور شاه شاهان اعم از آريائى يا غير آن از نژادها و مذهب‌هاى گوناگون فرزند پرستندهء اهورامزدا اردشير شاهنشاه آريائى از تبار خدايان و از نسل و نژاد خدائى بابك پادشاه است . »\r\n\r\nانتقاد\r\nقبل از آنكه شرح حجارىهاى زمان ساسانيان را در نقش رستم و نقش رجب خاتمه بدهم جا دارد نظريهء خود را دربارهء ارزش هنرى آن آثار به‌نحو اجمال بيان كنم . نقايص آثار مزبور از لحاظ تناسب و طراحى و پرداختن كار مشهود و نيك آشكار است . بىمهارتى و يك‌نواختى تصديع‌آور در مورد طرح و شكل و جزئيات تصاوير قابل انكار نيست مگر صحنهء جنگاورى سواره ، باقى مايهء خستگى است و فاقد ذوق عالى است تا هم موجب تعالى آثار و هم عامل حسن تأثير شود .\r\nغير از اين نقايص روىهمرفته در آثار هنرمندان عهد ساسانى ابتكار و اصالت نمايان و پيداست كه به ارزش هنرى آثار خود توجه داشته‌اند و همچنين معلوم است كه شيوهء كار را از نمونه‌هاى دورهء هخامنشى كه در زير نظر ايشان بوده است اقتباس ننموده‌اند ، برعكس كار آنها ابتكار و نتيجهء همان عصر و زمانه است و با آنكه شايد تحت‌تأثير آثار رومى كه ايران در دورهء اشكانيان با آن ارتباط وسيعى يافته بود قرار گرفته باشد ، اصالت ايرانى خود را محفوظ داشته و به‌صورت كار و هنر رومى درنيامده است ، در صورتىكه از جهات نگاره و لباس تابع نفوذ رومى گرديده است چنان كه اثراتش مشهود مىباشد . اما در آنچه مربوط به وجود پادشاه است كه همه‌جا در ميان صحنه قرار گرفته آثار و علائم سادگى و حتى برازندگى نيك ديده مىشود ، از لحاظ پيكر و قامت شاهانه و اسب و لباس و همچنين\r\n\r\n","description":"","footnote":"","page_name":" 157 ","page_number":171},
  {"content":"\r\n\r\nاسلحه و ابزار وضعى را داراست كه نشانهء پيشرفت بسيار نسبت به آثار قبل از عهد ساسانيان به‌شمار مىرود و اين به نظر من بيشتر از آن جهت درخور اهميت است كه مربوط به قبل از دوره‌اى مىشود كه گوئى هنرى اصلا در آنجا نبوده است .\r\nبا از بين رفتن اشكانيان ( ارساسيد ) و تجديد نيروى آئين دينى ملى تكان جديدى هم در روح ملى پيدا شده بوده است . چنان كه از نقوش برجستهء زمان پادشاهان نخستين ساسانى ديده مىشود و همچنين در قصرها و بناهاى عمومى كه آنها برپا ساخته بودند . سپس بار ديگر تجديد حياتى در زمان پادشاهى بهرام چهارم پيدا شد و دورهء فترت مجدد نيز با تجديد آثار هنرى كه شايد تابع نفوذ بيزانتين ( رم شرقى ) بوده در پادشاهى خسرو دوم يا خسرو پرويز به‌وجود آمد . راجع به تأثير هنر عهد ساسانى در ديگر كشورها و دوره‌هاى بعد بعضى از نويسندگان نظرياتى قرين حدس و قياس اظهار كرده‌اند كه من از پيوستن به اين دسته خوددارى خواهم كرد ، ولى يادآورى مىشود كه در اين زمينه به كتاب تخيل‌آميز آقاى ديولافوا و مقالهء جالب‌توجه آقاى فنه اسپيرز « 1 » در نشريهء معماران انگليس به سال 1892 مىتوان مراجعه نمود .\r\n\r\nكتيبه‌هاى ساسانى در تخت جمشيد\r\nدو كتيبهء ديگر نيز به زبان پهلوى هست كه درخور ذكر است : يكى در يازده و ديگرى دوازده سطر كه بر سردر جنوبى كاخ داريوش در صفهء تخت جمشيد قرار دارد و آن راجع است به پادشاهى شاپور دوم و شاپور سوم كه نخستين‌بار اوزلى آن را در سال 1811 استنساخ نموده و به انگلستان آورده است . كسانىكه نوشته‌اند در صفهء هخامنشى از دورهء فرمانروائى سلوكيدها و اشكانيان يا ساسانيان اثرى نيست ظاهرا متوجه اين كتيبه‌ها نشده بودند .\r\n\r\nآثار هخامنشى\r\nحال از آثار ساسانى در درهء پلوار توجه خود را به دورهء پيش‌تر مسير تاريخ و زمان معطوف مىسازم تا موضوع غامض‌تر ، ولى جالب‌تر\r\n\r\n\r\n","description":"","footnote":"\r\n( 1 ) -  Phene Spiers \r\n","page_name":" 158 ","page_number":172},
  {"content":"\r\n\r\nآثارى را بررسى كنم كه در همان حوالى موجود و به باعظمت‌ترين ادوار تاريخ ايران مربوط است و به‌وجهى نمايان هرچند كه به صورتى ويران كار و حجارى شاهنشاهان هخامنشى - داريوش ، خشيارشا و اردشير را در نظر ما جلوه‌گر مىسازد .\r\nقبلا نيز وقتى كه دربارهء مقر و مقبرهء كوروش صحبت شده بود اشاراتى مقدماتى در اين باب نموده‌ام . اينك بعد از آن آثار بسيار كهن و فرمانروايان دوره‌هاى پيشين بنابر توالى طبيعى به شرح پايتخت جانشين برجسته‌تر وى مىپردازم .\r\n\r\nجهانگردان سابق\r\nجا دارد اين بحث را با پيش‌درآمدى از بعضى نكته‌هاى كلى در باب تاريخ و وضع چهار دسته از آثار قديم كه در زير نظر ما است و همه نيز به يك دوره مربوط است و كم‌وبيش نمونه‌هاى واحدى را روشن مىسازد مطرح كنم . خرابه‌هاى استخر و مقبره‌هاى سنگى نقش رستم و قطعاتى كه در آن جلگه پراكنده است و ستون‌هاى ايوان تخت جمشيد بدون هيچ‌گونه شك و ترديد از يادگارهاى جانشين‌هاى كوروش و مقر و مقبرهء شاهنشاهان نامى است و اين اطلاعات هم فقط در دوره‌هاى نسبتا اخير به‌دست آمده است . به عقيدهء من اولين بارى كه نويسنده‌اى اروپائى راجع به خرابه‌هاى تخت جمشيد ذكرى نموده است فراير اودريكوس بود كه در حدود سال 1325 ميلادى از يزد به خوزستان سفر و در بين راه چنين مشاهده كرده بود :\r\n« شهرى به نام كومروم هست كه سابقا از بلاد مهم بود و در دوران قديم آسيب بزرگى از ناحيهء فرمانروايان آن بر رومىها وارد شده بود . محيط آن بالغ بر پنجاه ميل است . در آنجا هنوز كاخ‌هائى پابرجاست ، اما از سكنه خالى است »\r\nاز قرار معلوم فراير گرامى هيچ‌گونه سابقهء ذهنى راجع به كومروم نداشته ، چنان كه 150 سال بعد نيز جهانگرد ونيزى جوزفا باربارو ، سامسون و رستم را يكى فرض كرده بود و لابد تخت جمشيد كه وى نام آن را كامارا نوشته از آثار يهود و بند امير را هم به حضرت سليمان نسبت مىداده ، در قرن هفدهم ماندلسلو اطلاع بيشترى داشته است : « طبقهء روحانى شيراز به من اظهار داشته‌اند كه علما را عقيده\r\n\r\n","description":"","footnote":"","page_name":" 159 ","page_number":173},
  {"content":"\r\n\r\nبر اين است كه تخت جمشيد باستانى چهل منار داشته و ويرانه‌هاى كاخ كوروش در آنجا واقع بوده است » .\r\nاگر برادران روحانى ( مسيحى ) شيراز با افراد بيشترى رابطه مىداشتند طى دو قرن آينده آن همه تغييرات متفاوت و بىاساس دربارهء تخت جمشيد به ما نمىرسيد ، زيراكه عده‌اى آن را بناى لامخ ( از بزرگان يهود ) و برخى ديگر مقبرهء نوح دانسته و بعضىها نيز نوشته‌اند كه در اثر انفجار آتش‌فشان معدوم گرديد و باز دستهء ديگر آنجا را پرستشگاه بت‌پرستان ناميده و تاريخ بناى آن را به 3000 سال قبل منسوب داشته‌اند .\r\n\r\nالفباى ميخى\r\nبه‌راستى كه مايهء انبساط خاطر است كه در اين عصر روشنائى علم و دانش استوار ، نظرى هم به روزگار گذشته بيندازيم تا بدانيم كه ديگران در آن دورهء تاريكى با زحمت فراوان چه كارهائى كرده‌اند ، ولى اين موضوع به‌هيچوجه از قدر و امتنان ما نسبت به كسانى مانند شاردن و كمپر و لوبرن نخواهد كاست كه در اواخر قرن هفدهم و اوايل قرن هيجدهم با خواندن كتيبه‌ها و پىبردن به داستان تصاوير بناهاى هخامنشى خدماتى انجام داده‌اند « 1 » و همچنين نىبور كه خدمت و كار مبتنى بر فضل و دانش وى قدر و اعتبار خاصى به نيمهء قرن گذشته داده است ، يا نسبت به افرادى مثل ريچ ، اوزلى و كرپورتر در اوايل قرن نوزدهم كه تصويرها و متن‌هاى استنساخى دقيق را نخستين‌بار به اروپا آوردند و بدين‌ترتيب كار پژوهندگان كه بواسطهء اين اكتشافات بسيار علاقه‌مند و هشيار شده بود آسان شده است .\r\nاين توفيق درواقع از خواندن خط ميخى بدست آمده است . احتياجى نيست كه من داستان اين اكتشافات را كه هم نيك شنيدنى و هم بسيار جالب\r\n\r\n\r\n","description":"","footnote":"\r\n( 1 ) - چند تن از جهانگردان قرن هفدهم كه قصد تأليف و انتشار كتاب به ميزان كثير داشتند هنرمندانى را با خود به ايران بردند تا تصاوير موردعلاقه را براى ايشان فراهم سازند كه از آن جمله‌اند پيترو دلاواله و كمپفر . هربرت تصويرهاى كتابش را در كشور خود تهيه نمود و كار او راجع به تخت جمشيد قرين نتايج سرشار بود ، استريوس نيز به همين نحو عمل كرده است .\r\n","page_name":" 160 ","page_number":174},
  {"content":"\r\n\r\nتوجه است تكرار كنم و اظهار همين مطلب بس ابتدا پروفسور گروتفند كه در آلمان و بعد از او آقاى بورنوف در پاريس و پروفسور لارسن در بن ( آلمان ) و مستقل از كار اين حضرات ، سر . هنرى رالينسن كه در آن موقع سرگرد بوده در خود ايران رفته‌رفته با رسيدگى دقيق و صبورانه و با بصيرت بركت‌آميز خود از اين آثار و علايم كه قرن‌ها مايهء حيرت و سرگردانى اهل تحقيق بود نخست به خواندن الفبا و درنتيجهء آن كشف خود زبان كامياب شدند و از آن پس راز و رموز تخته سنگ‌هاى عظيم بيستون و حجارىهاى تخت جمشيد و كتيبه‌هاى نقش رستم در نظر اهل جهان آشكار شد و افراد بشر اطمينان حاصل كردند كه به خواندن نوشته‌ها و مشاهدهء كار دست خود داريوش شاه توفيق يافته‌اند . از بركت اين اكتشافات حيرت‌آور ديگر دورهء حدس و قياس سرآمد و به‌جاى اصل و ريشهء آن آثار بحث و كاوش دربارهء مضامين اين آثار جالب‌نظر ابدى پيش آمده است و نيك پيداست كه اين رشته سر دراز خواهد داشت .\r\n\r\nتصاوير ممتاز\r\nدر حين اين اكتشاف‌ها بود كه با اقدام بلندنظرانه و روشنفكرانهء دولت فرانسه در طبع و نشر پىدرپى كليشه‌هاى بسيار ممتاز تكسيه ، فلاندن و كست ، كار تحقيق و بررسى اهل فضل و دانش آسان‌تر شد . هرچند كه در مقابل اثرات فن عكاسى كار ايشان و به‌خصوص كار تكسيه گاهى خيال‌انگيز و غالبا نيز توأم با اشتباه است ، باز در قدر و منزلت مقام اين هنرمندان بنام ، آنچه سخن گفته شود مبالغه نخواهد بود آن هم به مناسبت تلاش كار در سرزمينى است كه فقط كسانى مشكلات و موانعش را درمىيابند كه خود به آنجا سفر كرده باشند .\r\nجاى هيچ‌گونه ترديد نيست كه خدمات ايشان كار بررسى هنر و معمارى ايران را رونق فراوان بخشيده است . در دوره‌هاى بعدى صنعت عكاسى هم به يارى اهل تحقيق آمد و با وجود نورى قوى و به همان نسبت سايهء سخت تيرهء مشرق زمين باز تا حال در اين زمينه نتايج بىنظيرى بدست آمده است . به هر صورت\r\n\r\n","description":"","footnote":"","page_name":" 161 ","page_number":175},
  {"content":"\r\n\r\nبايد قدر و ارزش آثار و الواحى را كه استولز و ديولافوا تهيه كرده‌اند نيك بشناسيم و سپاسگزار ايشان باشيم .\r\n\r\nنام واقعى\r\nبا وجود همهء وسايل و دانش استوارى كه از اين رازها راجع به آن آثار در اختيار ماست باز معلوم نيست چه نام واقعى قديمى ايرانى را داريوش و جانشين‌هاى وى براى مقر و كاخ‌هاى خود كه در جلگه‌هاى مدوس و آراكس ساخته بودند و فعلا به استخر و پرسپوليس ( تخت جمشيد ) معروف‌اند به‌كار مىبرند . نام نخستين راجع به شهر و مقر اهالى و عنوان ثانوى خاص كاخ‌ها و عمارات پادشاهى بوده است . اما اسم استخر در هيچ‌كدام از كتاب‌ها و آثار يونانى ديده نمىشود و گمان مىرود كه از اصل پهلوى باشد ، در صورتى كه كلمهء پرسپوليس كه عنوان جهانى آنجا شده است تا ظهور اسكندر كه دويست سال هم از برپا ساختن آن بناها گذشته بود شنيده نشده بوده است و بنابر ارتباطى جناسى رفته‌رفته رواج يافته است .\r\nاينها از مطالبى است كه هنوز كتيبه‌هاى ميخى به روشن شدن آنها مددى نرسانيده است و بعيد مىنمايد كه پىگيرى و كاوش نسل آينده هم به حل آن فايق آيد .\r\n\r\nتاريخ استخر و تخت جمشيد\r\nدستگاه‌هاى متعدد پادشاهان مختلف هخامنشى را به‌ترتيبى كه در مسير ما واقع مىشوند مورد امعان نظر قرار مىدهيم .\r\nبا آنكه تخت جمشيد در اثر حملهء سردار مقدونى به آنجا يك‌باره شهرتى اروپائى يافت قبل از آن تاريخ كسى در خارج از ايران نامى از وجود آن نشنيده بوده است .\r\nپادشاه عظيم الشأن برطبق معمول زمستان‌ها در مقر شوش و تابستان‌ها را در اكباتانا سفيران خارجى يا واردين ملتجى را بار مىداد و چنين مىنمايد كه بواسطهء وضع معتدل اقليمى تخت جمشيد فقط موسم بهار را در آنجا بسر مىبرد تا ميوه‌هاى نوبر پيش‌كش ملت‌هاى خويش را دريافت و گزارش اركان دولتش را استماع كند و باج و ستايش اتباعش تقديم درگاه شود .\r\nايوان بزرگ با كاخ‌ها و تالارهاى آن مخصوص مراسم تشريفاتى بوده نه محل اقامت و كار ، اما بواسطهء مجاورت آن با پاسارگاد كوروش و مجامع اختصاصى\r\n\r\n","description":"","footnote":"","page_name":" 162 ","page_number":176},
  {"content":"\r\n\r\nآن بود كه بر اهميتش بيفزود . در اينجا شاهنشاه رسما جلوس مىنمود و در آتشگاه - هاى مغان به نيايش اهورامزدا مىپرداخت و بنابر روايت ايرانيان در آنجا داريوش نسخهء اوستا را كه با حروف زر و سيم بر 12000 ورق پوست گاو ، نيك پرداخته نوشته شده بود جا داده بود و باز در همين‌جا آرامگاه شش تن از پادشاهان هخامنشى واقع است ، ولى درحالىكه ايوان را براى برگزارى مراسم باشكوه دربارى اختصاص داده بودند اقامتگاه شاهى در حوالى آن بوده و محل اقامت و كار همهء طبقات مردم تا كوهپايه امتداد داشته است .\r\nدر خرابه‌هاى جلگهء پلوار كه استخر باشد و در اينجا شرح آن بيان مىشود شايد آثار و يادگارهاى عظمت كهن را بتوان كشف كرد . با يورش اسكندر و به آتش كشيدن يك تا چند كاخ آن با فرمان وى كه من داستانش را به‌زودى شرح خواهم داد تخت جمشيد ناگاه از نظرها افتاد و جز نام چيزى از آن برجا نماند ، مگر در دورهء بىاثر تسلط سلوكيدها ( كه هنگام برانداختن ايشان باز از اين لحاظ اهميتى احراز كرد كه آنتيوش اپيغان « 1 » در سال 164 پيش از ميلاد به غارت آنجا پرداخت ) باز نام و نشانى يافت و چنين مىنمايد كه در دورهء فرمانروائى اشكانيان اين شهر كه در سال 200 ميلادى مقر يكى از فرمانداران محلى بود نامش به استخر مبدل گرديده « 2 » و در همين‌جا بر اثر ضعف و انحطاط عمومى آئين ملى ، آتشگاه‌هاى زردشتى يكى بعد از ديگرى دچار حريق شد\r\n\r\n\r\n","description":"","footnote":"\r\n( 1 ) -  Antiochus Epihanes \r\n( 2 ) - قصهء ايرانى تأسيس استخر را به استخر فرزند افسانه‌اى كيومرث نسبت مىدهد ، اما استخر را به كلمهء پهلوى به معنى حوض يا انبار آب منسوب مىدارند و شاهد آن را هم انبار عظيمى مىشمارند كه در يكى از سه ارتفاع جالب توجهى در ميان جلگهء مرودشت هست كه مىگويند عضد الدوله پادشاه ديلمى در قرن دهم ميلادى ساخته . اما از قرار معلوم اين نام قرن‌ها قبل از ساختن آن انبار وجود داشته ، مگر آنكه تصور كنيم كه انبار آب را خيلى پيش‌تر از پادشاهى عضد الدوله ساخته باشند و او فقط آن را وسيع و تعمير كرده باشد . در هرحال بهتر است از اين مقال درگذريم و فرض كنيم كه آنجا به نام ديگر بوده و بعدا با ترجمهء تسميه‌اى محلى تطبيق يافته است .\r\nبهترين شرح راجع به استخر را اوزلى در سفرنامهء خود جلد دوم نگاشت .\r\n","page_name":" 163 ","page_number":177},
  {"content":"\r\n\r\nو همين‌جا معبد آناهيد « 1 » ربة النوع قرار داشته كه يكى از كاهنان آن با نام ساسان پدر بابك يا پاپك جد اردشير بوده كه در سال 226 ميلادى حكومت اشكانى را برانداخت و خاندانى را اساس نهاد كه هنوز داراى اسم جد او است .\r\nدر اثر تجديد نيروى دينى و روح ملى كه بواسطهء تأسيس خاندان ساسانى پديد آمده بود ، استخر بار ديگر پايتخت تشريفاتى امپراتورى شد و باآنكه اردشير اقامتگاه خود را به گور يا جور ( فيروزآباد فعلى ) و جانشين‌هاى او به تيسفون و سلوكيه به بيشاپور و دستگرد انتقال دادند ، استخر محل خزانه و آتشگاه خاندان شاهى باقى ماند و در آنجا سر پادشاهان مقهور را بر دار مىآويختند .\r\nمىگويند بوسيلهء شاپور دوم جمعيت آنجا سخت تقليل يافت چون وى دوازده هزار خانوار را به نصيبين كوچ داد ( بدون شك اين حرف خيلى اغراق - آميز است ) . هنگامى كه اعراب در سال 639 ميلادى بر ايران تاختند استخر از جمله نقاطى بود كه ابتدا با موفقيت در مقابل حملهء عمر مقاومت نمود و بعد از پنج سال تسليم شد و مقدار جمعيت آن كه پس از شورش بر ضد حاكم عرب و قتل او ترقى كرده بود باز جبرا كاهش يافت . در همان قرن ارگ آنجا بوسيلهء خليفه معاويه بر رأس يكى از صخره‌هاى جالب توجهى كه اشاره نمودم بنا شد .\r\nدر قرن دهم ميلادى سه تن از جغرافىدان‌هاى عرب از آن نام مىبرند يكى مسعودى كه در آنجا كتابى حاوى تصوير و تاريخ تمام پادشاهان ساسانى ديد كه تأليف ابو اسحاق اصطخرى اهل آنجا بود و بنابر نوشتهء او شهرى به اندازهء متوسط بود با ارگى مستحكم كه در حدود يك ميل مساحت داشت .\r\n\r\n\r\n","description":"","footnote":"\r\n( 1 ) - آناهيتا ، آناهيد يا تاناتا كه همان انائه تيس يونانىهاست خرابه‌هاى معبدى است كه راجع به آن وقتى كه دربارهء كنگاور در جلد اول اين كتاب شرحى مىنوشتم اشاره نمودم كه وى ربة النوعى بوده كه از پايان قرن پنجم قبل از ميلاد در كيش رسمى ايرانيان همان سهم و اثرى را داشته كه استارته در ميان فنيقىها و ميليتا در نزد بابلىها و اليتا در نظر اعراب و افروديت در ميان يونانيان . بنابر قول پلوتارك مجسمهء آناهيتا در تمام شهرهاى بزرگ ايران نصب شده بود و مىگويند اصلش از ارمنستان يا كپادوكيه بوده و ترجمهء رايج نام وى به ارتميس يا ديانا به‌نظر من صحيح نيست .\r\n","page_name":" 164 ","page_number":178},
  {"content":"\r\n\r\nمقدسى بخصوص از مسجد آن‌جا ياد كرده است . در پايان قرن مزبور بواسطهء شورش‌هاى پىدرپى كه در دورهء صمصام الدوله از خاندان آل بويه رخ داده بود ويران گرديد . هرگاه قول حمد اللّه مستوفى معتبر باشد بايد كه در قرن چهاردهم تجديد آبادى و عظمت نموده باشد چون وى وسعت آن را چهارده در ده فرسخ نوشته كه كاخ‌هاى تخت جمشيد و همهء اراضى مسكون از پايتخت هخامنشى در جلگهء پلوار تا ارگ استخر را كه در قرون وسطى بر بالاى تخته‌سنگ نوك‌تيز ساخته بودند شامل مىگشت .\r\nاين ارگ را اتابكان فارس زندان رسمى كرده بودند و تا سال 1576 هم به اين عنوان از آنجا استفاده مىنمودند . در سال 1621 پ . دلاواله آنجا را مخروب يافت . راجع به بناهاى ديگر غير از سكو و مقبره‌هاى تخت جمشيد و قبورى كه در نقش رستم بر كوه كنده بودند مسافران قرون هفدهم و هيجدهم شرح و بسطى نداده‌اند و اين كار اكتشافى آثار قديم شهر مزبور به‌عهدهء جهانگردان دوران جديد افتاده است و آنجا با هر نامى كه داشته جمعيت زيادى در دورادور كاخ‌هاى داريوش و خشيارشا گرد آمده بودند و در زمان چند خاندان پادشاهى نيز چندبار پايتخت رسمى ايران بوده است .\r\n\r\n1 - خرابه‌هاى استخر\r\nويرانه‌هائى كه باقى است و جهانگردان استخر مىنامند به دو دسته تقسيم مىشود : يكى آنهائى كه در اطراف پلوار اندكى قبل از اينكه آن رودخانه بين تخت جمشيد و نقش رستم به جلگهء مرودشت وارد شود واقع است ، ديگر ويرانه‌هائى است كه بر تپهء محكم يا دژى كه سابقا هم به آن اشاره كرده‌ام واقع گرديده است . بناهاى دستهء اول بر صفه‌اى واقع شده‌اند كه رودخانه در فاصلهء محدودى از چاپارخانه پوزهء آن را حلقه‌وار سير مىكند .\r\nجهانگردان در ميان آثار ويرانه‌هايى كه باقى است كاخ و معبد و قلعه سراغ كرده‌اند ، ولى به‌نظر من هيچ روشن نيست كه اين حدسيات مقرون به صحت باشد ، اما قدرمسلم اين است كه ويرانه‌هاى موجود مربوط به يك\r\n\r\n","description":"","footnote":"","page_name":" 165 ","page_number":179},
  {"content":"\r\n\r\nشهر زمان هخامنشى و معاصر با ساختمان‌هاى مجاور در تخت جمشيد و متأخر بر آثار پاسارگاد مىباشد .\r\nاز لحاظ جنس ساختمانى و سبك و پرداختن بنا شباهت تامى با عماراتى دارد كه بر ايوان كاخ ساخته بودند هرچند كه وضع كار در استخر به كلى از قرار ديگر و حتى نامعلوم است .\r\nنزديك كوهسار در سمت جنوبى ، بقاياى درگاه بزرگى است كه با سنگ ساخته‌اند و بدون‌شك مدخل عمدهء شرقى شهر بوده و آن در وسط ، دو معبر دارد : يكى براى عبور حيوانات و كاروان‌ها و ديگر خيابان دوبر جهت پياده‌ها . ستون سنگى كه اين دو راه را از هم جدا مىسازد هنوز در آنجا مشهود است . اندكى در سمت شمالى آن بقاياى ساختمانى كاخى ديده مىشود مشتمل بر پايه‌ها و قطعات پراكنده و ستون‌هاى هشت‌ضلعى و چندين درگاه و شاه‌نشين و ستونى هم خاكسترىفام تيره به‌ارتفاع 25 پا و قطر دو پا يا سرستونى از گاو دوسر نظير آنچه در تخت جمشيد هست و در شوش نيز پيدا شده است . اين ستونى كه باقى است هم مفتاح بعضى مسائل مبهم و هم مصداق شرح قابل توجهى است كه مقدسى دربارهء آن بيان كرده است چنان كه وى مىنويسد :\r\n« مسجد اصلى استخر ( اصطخر ) در جوار بازار واقع و به سبك زيباترين مساجد سوريه ساخته شده است ، ستون‌هائى گرد دارد و بر هر ستون سر گاو است و گفته‌اند كه آنجا آتشگاه بوده و بازار از سه جانب آن را فراگرفته است . »\r\nاين بود وضع و حال آنجا در قرن دهم ميلادى كه شكى در ذهن ما باقى نمىگذارد كه آن بناى هخامنشى بوده كه مسلمان‌ها به مسجد مبدل كردند .\r\nكرپورتر و ديگر جهانگردان معاصر نام محلى آن را كه حرم جمشيد باشد ذكر نموده‌اند .\r\nدر سمت شمالى نزديك رودخانه اين خرابه‌ها با بقاياى ديوارى كه كناره‌هاى نامرتبى دارد و آثار حلقه‌هاى نيمه‌مدورى در يك طرف آن ديده مىشود و مجرائى كه روزگارى آب پلوار به آن مىريخته احاطه گرديده است و مثل اين است كه\r\n\r\n","description":"","footnote":"","page_name":" 166 ","page_number":180},
  {"content":"\r\n\r\nاين ديوار را خيلى ديرتر از بناى اصلى ساخته باشند و شايد هم در دورهء سلطهء اسلامى بنا شده باشد . اين است جمع خرابه‌هاى باقى مانده از آن محلى كه روزگارى مركز تجارتى مقر داريوش بوده است . حفرياتى در تل‌ها و تپه‌هاى آن حدود ممكن است به اكتشاف‌هاى رضايت‌بخش منجر شود .\r\n\r\nسه‌گنبدان\r\nهنگامى كه از صفهء تخت جمشيد نظر به جلگهء مرودشت مىافكنيم برجسته‌ترين چشم‌انداز در جلو ما سه برآمدگى سنگى مجزاست كه راست از ميان جلگه در مسافت هفت تا هشت ميلى سمت شمال غربى از جلگه برآمده است . قسمت پائين اين صخره‌ها داراى دامنه‌هاى شيب‌دار است كه بر فراز آنها پرتگاه بسيار تندى سر به فلك كشيده است و آن به نوك باريك ناهموارى منتهى مىشود .\r\nاين تپه‌ها سه گنبدان نام دارند ، اسامى آنها را حمد اللّه مستوفى در قرن چهاردهم استخر شكسته و سنگوان ذكر نموده و در قرن حاضر فريزر استخر شكوسته و شمگان نام برده و بينينگ استخر شهرك و كومفيروز و استك غيله و غيلان نوشته است . نولد كه ، آخرين مرجع ما است و مىنويسد كه تپهء وسطى كه ارگ استخر در قرون وسطى و همچنين مخازن آب در آنجا ساخته شده بود اسم ، قديمىاش را از دست داده و حالا ميان‌قلعه ناميده مىشود . موريه ، دوبد و فلاندن بر آن بالا رفته و شرحش را نوشته‌اند . فلاندن آن را قلعه‌سرو خوانده است . وى نقشهء سه منبع آب را كه در قرن دهم آنجا ساخته بودند و اشاره كرده‌ام تهيه نموده .\r\nدر ساختمان اين انبارها از فرورفتگى و برآمدگىهاى طبيعى كوه استفاده شده است و بدين‌مناسبت ما را به ياد حوض‌هاى معروف جنات عدن مىاندازد . بر همين تپه بقاياى درگاه برج و باروهاى كاخ قديمى هست و همين آثار و خرابه‌ها بر صخرهء شهرك نيز كه مجاور آنجاست ديده مىشود . ارتفاع آن از كف جلگه 1200 پاست و گمان مىكنم كه تمام مساحت بين استخر قرون وسطى و دورهء هخامنشى در يكى از ادوار گذشته كم‌وبيش بوسيلهء افرادى در حومه و توابع آنجا مسكون\r\n\r\n","description":"","footnote":"","page_name":" 167 ","page_number":181},
  {"content":"\r\n\r\nبوده است كه همه اسم واحدى داشتند و شهرى كه به رسم و روال مشرق زمين شامل آلونك‌هاى گلى سست‌بنياد است زود و آسان از روى زمين ناپديد مىشود .\r\n\r\n2 - مقبره‌هاى پادشاهان در نقش رستم\r\nاينك توجه خود را به ديوارهاى سنگى حسين كوه معطوف مىسازيم به آن قسمتى كه محتوى قبرها است كه تقريبا 200 پا طول آن است و در بالاى لوحه‌هاى منقور پادشاهان ساسانى مقبره‌هاى ممتاز پيشينيان آنهاست كه قدر و مقام بيشترى داشته‌اند .\r\nاين آرامگاه‌ها چهارتا است و غير از دومى از سمت شرقى كه مقبرهء داريوش فرزند هيستاسب است علايم عمومى بقيه هم از جهت بنا و هم آرايش چنان به يكديگر شباهت دارد كه وصف كردن يكى مثل تعريف كردن همهء آنهاست .\r\nحسين‌كوه كه در بلندترين نقطه 800 پا از كف جلگه ارتفاع دارد در انتهاى غربى اين بلندى به 200 و حتى 100 و كمتر مىرسيده و در جبهه تا به حد نصف و دوسوم ارتفاع كلى تنزل مىنمايد . در آنجا رو به جلگه ، معماران شاهى در قسمت فرورفتگى صخره جايگاه تابوت‌هاى پادشاهان را كنده‌اند . از بيرون ، اين مقبره‌ها نماى صليب عظيمى را دارند كه بسته به وضع طبيعى كوه اندازهء آنها كم‌وبيش تغيير مىيابد ، لبه‌هاى صليب ارتفاع متساوى دارد يعنى 24 پا كه جمعا 72 پا مىشود و درحالىكه قسمت بالا و پائين 35 پا پهنا دارد ، لبهء ميانه يا متقارب از يك سر تا سر ديگر 2 / 1 59 پاست .\r\nقسمت زيرين مقبره هم برطبق معمول 35 پا از كف زمين بلندتر است و كسى از آن و بخصوص سر در قسمت ميانه ، بالا نتواند رفت ، مگر آنكه با طناب او را بالا بكشند و چنان كه خواهيم ديد جنازهء شاهى را نيز به همين‌ترتيب بالا مىبردند . مسافران متعددى كه در اين قرن از قسمت داخلى مقبره‌ها ديدن نمودند ولى تا حد مطلوب به مقصود خويش نرسيدند .\r\n\r\n","description":"","footnote":"","page_name":" 168 ","page_number":182},
  {"content":"\r\n\r\n\r\nعلايم خارجى\r\nعلامت‌هاى مقبره‌ها از بيرون به شرح ذيل است : در قسمت پائين صليب تراشيدگى است با پنج تا شش پا عمق و قسمت تحتانى عقب آن عمودى است بدون هيچ‌گونه آراستگى و تزئين ، سپس دهانهء ميانه است كه درگاه مقبره در آنجا است و شكل حجارى نماى كاخ‌هاى هخامنشى را دارد ، چهار سر ستون گاو نيمه‌جدا بر سكوئى قرار گرفته با شكاف عميقى در تخته‌سنگ به اين صورت درآورده‌اند بر بالاى آن ستونى است حاوى كتيبه كه با تراش‌هاى ظريفى آراسته شده است . در بين دو ستون وسطى ، درگاه واقع است كه به شكل صندوق تراشيده‌اند و سبك تزئين قسمت فوقانى آن بىچون‌وچرا از آثار مصرى اقتباس گرديده است . درگاه از طرف خارج به چهار جزء تقسيم شده سه قسمت فوقانى آن هيچ‌وقت به مرحلهء حجارى نرسيده و يك پارچه سنگ است و صخرهء تحتانى را كه در حدود چهار پا ارتفاع دارد به قصد مدخل شكافته‌اند و رأس آن با قطعه سنگى كه بر محورى قرار گرفته بود مسدود شده .\r\nاين سنگ ديگر در آنجا نيست و روزنهء قبر كه بواسطهء دست‌خوردگىها آسيب كلى ديده نقطهء سياهى در وسط نماى بنا به‌نظر مىرسد . اما مهارت و استادى در كار طاقچهء فوقانى ديده مىشود و در آنجاست كه اثر مهارت در كار نمودار است و قسمت حاوى كتيبه چنان كه بيان شده است برآمدگى يا تاج درخور ملاحظه‌اى دارد كه شامل دو طبقه است و در هركدام چهار تصوير منقور گرديده ( بيست و هشت تا در دو رديف ) كه بازوان را براى نگاهدارى جسمى كه در بالاى سر آنها است بلند كرده‌اند .\r\nاين تصاوير در جامه‌هاى گوناگون از اقوام مختلف است . طاقچهء اين ايوان را كه بدون شك اقتباسى از سكوئى است كه تاج خسروانى بر آن قرار گرفته به‌وجه حيرت‌انگيزى دندانه‌دار كنده‌اند و رأس آن به سر شير يا گاو منتهى مىشود و بر نوك آن دو چيز ديده مىشود . در طرف چپ نيز ايوان كوچكى بر سه پله واقع گرديده كه شاهنشاه در آنجا برپا ايستاده ، اندازهء قامتش هفت پاست در جامهء پادشاهى و تاجى بر سر و در دست چپ كمانى دارد كه ته آن بر زمين است\r\n\r\n","description":"","footnote":"","page_name":" 169 ","page_number":183},
  {"content":"\r\n\r\nو دست راستش به علامت سوگند يا نيايش به طرف چيزى كه در بالاى سر در فضا شناور است بلند شده و به‌طورىكه حالا از كتيبه‌هاى آنجا نيك آشكار است اهورامزدا ، پروردگار است كه نظير آن در مقبره‌هاى آشورى هم ديده مىشود .\r\nمظهر الوهيت به‌صورت انسان و نيم‌تنه مجسم گرديده كه سر و آرايش آن با همان وضع و هيبت پادشاهى است و قسمت تحتانى بدن را پرها فراگرفته است ، حلقه‌اى بر دور سينهء او است و ستون‌هاى دراز نور در عقب او تابان است و بال‌هائى او را در هوا نگاه داشته است .\r\nاين شمايل رودرروى پادشاه قرار گرفته و دست خود را به علامت خير و دعا دربارهء او بلند نموده است و حلقهء پادشاهى را در دست ديگر دارد و در عقب اهورامزدا نيز چيز ديگرى به‌صورت برجسته در طاقچه حجارى شده و آن آتشگاهى است كه شعله‌هاى جاويدان چون درخت كاجى تجسم يافته است .\r\nدر گوشهء فوقانى سمت راست قرص خورشيد در آسمان درخشان است و اين نكته را هم بايد افزود كه در ايوان بر دو پهلوى صخره در سه رديف قائم تصاويرى تك و باهم حجارى شده است كه با اسلحه يا بىسلاح از پاسداران پادشاهند .\r\n\r\nوضع داخلى\r\nترتيب داخلى اين مقبره‌ها قدرى متفاوت است و آن بستگى به طرحى دارد كه استادكار در نظر داشته و يا تعداد جنازه‌هائى كه مىخواسته‌اند در آنجا دفن كنند ، ولى وضع اساسى بناها تفاوتى ندارد يعنى بايد با قد دولا از درگاهى كوتاه وارد شد . مسافرى را كه راهنما يا اهل ده مجاور با طناب بالا كشيده باشند ابتدا به راهرو كه معمولا سقف صافى دارد وارد مىشود ، گاهى اين سقف منحنى است كه بر كوه كنده‌اند بعد از اين راهرو و مشرف به آن رواق - هائى است كه در هركدام چالهء عميقى است كه سرپوش سنگى دارد و به قصد مدفن سلاطين تهيه شده بوده است . حداكثر تعداد اين قبور در مقبره‌هاى هخامنشى نه‌تا است ، اين چاله‌ها را از صدها سال پيش تاراج كرده‌اند و ديگر در آنجا چيزى براى اهل كاوش باقى نمانده است ، درون مقبره تيره و تار و مايهء افسردگى است و مثل قبور اهرام مصر بوى زننده و حشرات هم بسيار دارد .\r\n\r\n","description":"","footnote":"","page_name":" 170 ","page_number":184},
  {"content":"\r\n\r\n\r\nمقبرهء اولى\r\nخصايص هريك از اين مقبره‌هاى سلاطين را مىتوان جداگانه مورد توجه قرار داد . مقبرهء اول كه از سمت مشرق نسبت به قبور نقش رستم اولين مقبره است جهتى مخالف دارد و در فرورفتگى عميق تخته‌سنگى كنده شده است و رو به مغرب است نه سمت جنوب ، از اين‌رو وقتى كه من آنجا را بازديد مىكردم باب كار عكاسى نبود و شيب سنگ به‌قدرى تند و سريع است كه حتى بلدهاى پابرهنهء محلى نيز نمىتوانند از آن بالا بروند تا ديگران را با ريسمان بالا بكشند و در هيچ‌جا هم نخوانده‌ام كه مسافرى اروپائى داخل آن را ديده باشد .\r\nبراى رسيدن به اين مقبره نردبان يا منجنيق لازم است و همين مانع دسترسى به آنجا و بعلاوه عدم تابش آفتاب خيره‌كنندهء چشم در نيمهء روز ، نسبت به مقبره‌هاى ديگر محفوظتر مانده و چنين مىنمايد كه استادى تيشه‌كار فقط چند روز پيش آن را پرداخته است .\r\n\r\nمقبرهء داريوش\r\nبه ترتيب رديف مقبره‌بندى جالب‌توجه‌ترين همهء آنها است از آن جهت كه بنابر رازى كه كتيبه‌هاى ميخى براى ما باز نموده‌اند مدفن يكى از بزرگترين شاهنشاهان ايران داريوش فرزند هيستاسب است و اين معنى از سه رديف كتيبه‌هاى ميخى به سه زبان پارسى ، ايلامى و آشورى كه در فاصله بين ستون‌هاى مركزى ايوان و قسمتى از سطح فوقانى صخره كه بر بالاى سر پادشاه است استنباط مىگردد . خطوطى كه بر ديوارها نقش شده بود خاصه متن پارسى با مرور زمان آسيب فراوان ديده ، ولى باز از مضمون اين نوشته‌ها چنين اطمينان حاصل مىشود كه سخنان خود داريوش را مىخوانيم كه به درگاه اهورامزدا احترام و نيايش تقديم مىدارد و القاب و تبار خويش را برمىشمارد و نام كشورهاى امپراتورى پهناور خود و ملت‌هائى را كه به او خراج مىدهند شرح مىدهد . بنابراين افرادى كه در جامه‌هاى گوناگون و از ملت‌هاى مختلف‌اند كه نقش آنها بر پلكان شاهى ديده مىشود از مردم ديارهاى متعددند كه وى را پادشاه و شاهنشاه مىشناسند .\r\n\r\n","description":"","footnote":"","page_name":" 171 ","page_number":185},
  {"content":"\r\n\r\nاين مطلب در سال 1885 به ثبوت پيوسته است ، زيراكه حضرات بابين « 1 » و هوسى « 2 » دو تن از همكاران آقاى ديولافوا بوسيلهء منجنيق به آنجا بالا رفته و نام ساتراب‌نشين‌هاى متعدد را كه در زير قدم بعضى تصاوير منقور شده است كشف نمودند . داخل مقبرهء داريوش را چند تن از جهانگردان اين قرن ديده‌اند و گمان مىكنم كرپورتر نخستين كسى بود كه پى برد كه آنجا قبر فرزند هيستاسب مىباشد . وضع داخلى مدفن از ديگر قبرها به كلى متمايز است ، زيراكه رواق‌ها و چاله‌هاى متعدد ته نه عدد محل جنازه‌هاى ديگر ديده مىشود كه سه تا از آنها در روبروى مدخل و نيك معلوم است كه از اول كنده بودند و حال آنكه در فضاى سمت چپ جاى شش جنازهء ديگر است كه ظاهرا بعدها افزوده شده است .\r\nآرامگاه داريوش كبير\r\nدر اين مقبره كه در سينهء كوه واقع است حالت تأثر به انسان عارض مىشود ، زيراكه علاوه‌بر آن وجود بزرگوارى كه آرامگاه به نام اوست اين موضوع نيز يك ماجراى واقعى تاريخ است كه تا هفت سال پس از وفات پادشاه\r\n\r\n\r\n","description":"","footnote":"\r\n( 1 ) -  Babin \r\n( 2 ) -  Housay \r\n","page_name":" 172 ","page_number":186},
  {"content":"\r\n\r\nآنجا مأمن خواجهء باوفاى داريوش شده بود كه با وجود همه‌گونه ترغيب باز قبر سرور خود را ترك نمىنموده است .\r\nشايد از اين ماجرا هم جالب‌تر خاطرهء واقعهء غم‌انگيزى است كه در موقع فراهم ساختن مقبره پيش آمده بود و هنگامى كه از پائين بر آن بنا نظاره مىكنيم تصويرش در ذهن ما منعكس مىشود ، چون پدر و مادر شهريار اظهار علاقه كرده بودند كه جريان ساختن قبر را تماشا كنند ، پس داريوش شاه امر فرمود چهل تن از مغها بوسيلهء ريسمان ايشان را براى ملاحظهء مقبره بالا بكشند و بطورى كه مىگويند نفرات روحانى چون ناگهان مارى در آنجا ديده و ترسيده بودند ريسمان را رها و دو وجود محمول را سرنگون و قربانى كردند . آن چهل نفر گناهكار هم با آنكه خرقهء روحانى بر تن داشتند به مرگ محكوم شدند .\r\n\r\nمقبره‌هاى سوم و چهارم\r\nكار حجارى مقبرهء سوم از لحاظ اينكه نيك محفوظ مانده بسيار درخور توجه است ، در تخت جمشيد هيچ‌چيزى از وضوح و تازگى ستون‌هائى كه در ايوان است و سرستون گاو بر آن است بارزتر نيست و يا ستون‌هائى كه بر زواياى تختگاه است و حال آنكه نماى مقبرهء چهارمى بيشتر از ساير قبرها صدمه ديده ، ستون‌ها و سردرها تغيير صورت داده است و همچنين است ستون‌هائى كه پايهء ايوان است . در اين مقبره بيشتر از ساير قبور كاوش‌هائى معمول گرديده است ، زيرا كه آسان‌تر مىتوان بر آن بالا رفت .\r\nسروان سوزرلند و سر . اوزلى و سرهنگ دارسى و سر . رابرت كرپورتر و بارن - دوبد و فلاندن و مونزى از جمله سياحان اروپائىاند كه در اين قرن بر آن بالا رفته‌اند .\r\nسه رواق طاق‌دار در عقب آن است كه هركدام حاوى قبرى است و سرپوش‌هاى سنگى قبرها را شكسته يا برده‌اند . هيچ‌كدام از مقبره‌ها مگر قبر داريوش كه بدون شك قديم‌تر از همه است كتيبه‌اى يا اثرى كه هويت آنها را معلوم سازد ندارد و هيچ دليل درستى هم در دست نيست كه سه تن جانشين داريوش يعنى خشايارشا و اردشير اول و داريوش دوم آنها را فراهم ساخته باشند و يا اينكه بتوان گفت كه اين قبرها در چه زمانى بنا شده است .\r\n\r\n","description":"","footnote":"","page_name":" 173 ","page_number":187},
  {"content":"\r\n\r\n\r\nنمونهء مصرى\r\nاز ميان همهء مقبره‌هاى هخامنشى تنها اين چند قبر شاهى وضع و شكل مذهبى دارند . در تخت جمشيد پادشاه به كاخ يا تالار بار ورود و يا براى تقديم شدن درود و احترامات از ناحيهء بندگان خويش جلوس مىكند . در بيستون سومين و چهارمين آرامگاه‌هاى شاهى\r\nبه مناسبت پيروزى بر سركشان مدعى خاندان خود جشن برپا ميدارد و از هر دو بابت به درگاه خداوند توانا سپاسگزارى مىنمايد ، ولى در اين مورد خاص به‌كارى متضمن نثار و قربانى مبادرت مىورزد .\r\nوى كه وجودى مزداپرست است سرور جهانيان ، ولى بندهء پيشگاه اهورامزدا است . از جهت انتخاب محل آرامگاه و ترتيب دفن و آرايش خارجى مقبره متناسب با دعاوى قرين قدر و جلال پادشاهى خاندان هخامنشى است كه هنوز با گذشت 2500 سال در گوش ما طنين‌انداز عظمت مقام شاهنشاه بزرگ است . در ميان مقبره‌هاى شاهى كه من در ديارهاى مختلف جهان ديده‌ام كمتر دستگاهى پرداختهء دست آدميزاد بوده و در هيچ‌كجا نيز مانند اين قبور نفوذ طبيعت مؤثر و جالب‌توجه نبوده است . در اينجا ناگزير وجه مقايسه‌اى با مقبره‌هاى سنگى مصر واقع در\r\n\r\n","description":"","footnote":"","page_name":" 174 ","page_number":188},
  {"content":"\r\n\r\nتب « 1 » پيش مىآيد از اين لحاظ بايستى كه آرامگاه‌هاى نقش رستم و تخت جمشيد مستقيما زير تأثير و از روى نمونه‌هاى جلگهء نيل ساخته شده باشد .\r\nبطورىكه ديده‌ايم قبر كوروش در آرامگاه برجسته و رفيعى قرار گرفته است . اين موضوع كه كمبوجيه به چه وضعى دفن شده است اطلاع درستى در دست نيست . اما داريوش بنابر تجربياتى كه اسلاف او از سفر رزمى مصر به‌دست آورده بودند و از روى اطلاعاتى كه مصرىها داده بودند و شايد هم حضور استادانى از آن ديار مقبره‌اى نيك برازنده برپا ساخته است و درحالىكه دسترسى به آن براى ابناى بشر خالى از امكان نيست باز آن را چنان فراهم ساخته است كه همواره نمودار عظمت جاودانى وى باقى بماند .\r\nدر اينجا هم وجه تشابه و هم دليل تفاوت به‌نظر مىرسد . پادشاهان هردو كشور در مقبره‌هائى كه بوسيلهء رنج و كار بسيار افراد بشر و با هزينهء گزاف فراهم آمده است در سينهء كوه مدفون شده‌اند تا جنازهء آنها دستخوش لطمه و گزندى واقع نشود ، اما درحالىكه اجساد موميائى مصرى در محلى كه دور از نظر و دسترسى انسان نهاده شده بود و در نتيجهء آراستگى آن فقط به قسمت داخلى مقبره محدود گرديده است و غرض هم اين بوده است كه چشم بشر بار ديگر بر آن نيفتد ، شرع و آئين زردشتى با جهد و اهتمام تمام عظمت قدر و مقام شهريار متوفى را به رخ اهل عالم مىكشد و اگر نمونه‌اى مصرى مورد علاقه و كنجكاوى باشد بهتر است آن را در ميان مقبره‌هاى جلگهء نيل و صخره‌هاى بنى حسن جستجو نمود ، نه در راهروهاى طاقدار ساخته و پرداختهء جلگهء آرامگاه پادشاهان .\r\n\r\nشرع و آئين زردشتى\r\nدر اين‌جا قهرا اين پرسش پيش مىآيد كه چگونه است پادشاهانى كه كيش زردشتى داشتند طرفدار و بانى مقبره‌هائى شده‌اند كه به‌هيچ‌وجه با موازين معروف منع و نهى اين آئين دربارهء دفن كردن جسد سازگار نيست ؟ در قبال اين سؤال وارد ، سعى خواهم كرد جوابى بدهم . نخست بايد اين نكته را در خاطر داشت كه اوستاى معروف زمان ما فقط از دورهء نخستين پادشاه\r\n\r\n\r\n","description":"","footnote":"\r\n( 1 ) -  Thebes \r\n","page_name":" 175 ","page_number":189},
  {"content":"\r\n\r\nساسانى اردشير بابكان ( 40 - 226 ميلادى ) تدوين يافته است و اجراى تام و تمام قواعد زردشتى بر ضد تدفين خواه از راه سوزاندن جسد يا به خاك نهادن آن كه سبب آلودگى عناصر اصلى و نيمه‌الهى طبيعت مىشود فقط از آن موقع مرسوم و مجرى شده است .\r\nدر عهد داريوش اثر و نفوذ كيش اوستائى به همان‌اندازه نبود كه بعدا پيش آمده است و شايد هم مقررات آن را به نحو تام و تمام دربارهء طبقهء مغ‌ها مرعى ميداشتند . بارى فرمانروائى كه يكى از مدعيان شخصى خويش را از ميان پيروان آن كيش برانداخته بود لابد زير بار قواعد ناهنجار آن طبقه نمىرفته است .\r\nجسدسوزانى ، چنان كه هرودوت نقل مىكند چون با قدر و حرمت عناصر خداوندى منافات داشته منع شده بوده است . پارسيان بىاندازه مبهوت شده بودند وقتى كه شنيدند كمبوجيه جنازهء آمازيس را به آتش كشيده بود . نهادن جسد در دخمه كه طعمهء پرندگان شود از قديم مرسوم بود و در مورد افراد عادى استخوان مرده را به قصد پيش‌گيرى از پراكندگى ، موميائى و سپس دفن مىكردند و همين نحوهء تدفين اتباع خويش را سلاطين در مقبره‌هاى سنگى انجام مىدادند و بدين‌طريق بود كه اين رفتار تجاوز نمايان نسبت به آئين مزداپرستى در زير سايه و اثر نام خود او وقوع يافته بوده است .\r\n\r\nمىگويند آتشگاه بود\r\nمقابل قبرهاى شاهى سومى و چهارمى در نقش رستم برآمدگى نيمه‌ساختگى ديده مىشود . در روى آن محل روبروى مقبرهء چهارمى كه در انتهاى غربى است ساختمان چهارگوش خاصى است كه غرض از بناى آن مورد اختلاف نظر است ، ظاهرا اروپائيان به استناد دليل زردشتىها يا آتش‌پرستان چون درون اين ساختمان از دود آتش سياه شده است در سراسر اين قرن آنجا را آتشگاه پنداشته‌اند . اهالى محل در دوره‌هاى مختلف گاهى آنجا را كورنىخانه ( كرناىخانه ؟ ) يا نقاره‌خانه و زمانى هم كعبهء زردشت ناميده‌اند كه نام اولى ناشى از عادت ابلهانهء كلانى است كه روستائيان ايرانى در تسميهء اسامى و اصطلاحات دارند و عنوان ثانوى نيز تكرار همان سنت و روالى است كه اشاره كرده‌ام .\r\n\r\n","description":"","footnote":"","page_name":" 176 ","page_number":190},
  {"content":"\r\n\r\nاين بنا شامل برجى است چهارگوش كه طول هر ضلع آن 23 پا و نيم است و از جرزهاى سفيد سنگى كه با مرمر قابل اشتباه است ساخته شده است .\r\nارتفاع آن از كف واقعى كه در زير خاك پنهان و قسمتى از آن بعد از حفارى پانزده سال پيش بوسيلهء معتمد الدوله والى فارس خالى مانده است 35 پا است . سه جبههء آرامگاه ( به غلط ناميده شده آتشگاه ) در نقش رستم\r\nاين بنا پاك و سفيد است ، ولى تورفتگىهائى دارد كه مثل قاب پنجره يا طاقچه است و در آن تخته‌سنگ سياه گذاشته‌اند و جمعا شش‌تا است . دو پنجرهء زيرين مستطيل و وسطى مربع و پنجره‌هاى فوقانى هم مربع ، اما قدرى كوچك‌تر است كه در زير گچ‌برى دندانه‌دارى واقع است كه در گرداگرد رأس بنا ديده مىشود و سطح نما هم از چندين حفره و روزنهء يك‌شكل خاصى پوشيده شده است كه\r\n\r\n","description":"","footnote":"","page_name":" 177 ","page_number":191},
  {"content":"\r\n\r\nهركدام از يك تا چهار پا طول و پنج پا و نيم پهنا و يك پا و نيم عمق دارند و ظاهرا اين حفره‌ها و طاق‌ها به قصد تزيين بوده است .\r\nجبههء چهارمى كه مقابل مقبرهء شاهى است و از همان‌جا مىتوان به داخل بنا رفت درگاهى دارد با ارتفاع شش پا و عرض پنج پا و در اصل شانزده پا بلندى داشته و حالا تا دوسوم اين مقدار از كف زمين بالاست و سابقا با پلكانى به رأس آن مىرفته‌اند كه اطاقى در آنجاست به مساحت 12 پا مربع و 18 پا ارتفاع .\r\nكف اطاق را با تخته‌سنگ‌ها فرش كرده‌اند و سقف صاف آن هم با دو قطعه سنگ فرش شده است ، ولى قسمت خارجى ، طاق ضربى دارد و چهار تخته‌سنگ در آنجا به‌كار رفته كه يكى از آنها را زلزلهء اوايل اين قرن از جا كنده است . قسمت زيرين برج بسيار محكم بنا گرديده و بعضى از سنگ‌ها را به احتمال گنج‌يابى كنده‌اند .\r\nاز قرار معلوم درگاه بواسطهء سقوط سنگى كه بر محورى متكى بوده مدتى مسدود مانده و خط و شيار آن هنوز ديده مىشود و آقاى ديولافوا كشف نمود كه بر كف اطاق قسمت ليزى بوده كه با كمك چرخ ، اجناس سنگين را مىتوانستند به داخل بكشند . اينها مشخصات عمدهء برج مزبور است كه در آن حوالى منحصر به‌فرد نيست چنان كه در مورد محلى بنام زندان در پاسارگاد ساختمان مشابهى بوده است ، اشاره نموده‌ام .\r\nبرج سومى در دامنهء كوه پيرمرد واقع در يازده ميلى جنوب شرقى فسا است .\r\n\r\nغرض از ساختمان آن چه بوده است ؟\r\nاينك رسيدگى اين مطلب پيش مىآيد كه آن را براى چه قصد و منظورى ساخته بودند . از لحاظ من ترديدى نيست كه آتشگاه نبوده است ، زيراكه هيچ‌گونه شباهتى به آتشكده‌هاى ويران و يا آنچه بر سكه‌ها ديده مىشود ندارد . تازه چه مقصودى ممكن بود از برافروختن شعله‌هاى مقدس در آن مكان تاريك زندان‌مانند كه درز و راهى به هواى آزاد نداشته است در ميان باشد ؟ فلاندن و كست تصور نموده بودند كه اين طاق شايد براى حنوط پاشيدن و آماده ساختن جنازهء پادشاه قبل از نهادن آن در مقبره كه\r\n\r\n","description":"","footnote":"","page_name":" 178 ","page_number":192},
  {"content":"\r\n\r\nروبروى همانجا بوده به‌كار مىرفته است . اگرچه در مورد ديگر دلايلى در اثبات اين عقيده اظهار نمودم كه نعش كوروش را موميائى كرده بودند باز در هيچ‌جا و كتابى نخوانده‌ام و يا در خود اوستا اثرى نيست كه دال بر صحت اين قول و رعايت و رواج چنين رسم و قاعده‌اى باشد و برفرض همچنين مقصودى در بين بوده چرا در جاى تاريك و مسدود كه انجام منظور در آنجا خالى از اشكال و محظور نبوده بايستى اين كار شده باشد .\r\nرالينسن گمان كرده است كه شايد آنجا خزانهء شاهى بوده است . اين مطلب هم حدس است كه دليل استوارى در تأييد آن نمىتوان يافت ، چون معلوم نيست كه چرا گنجينه‌هاى شاهى را به‌جاى داخل شهر كه به گفتهء ديودور « 1 » در همان‌جا هم بوده در جوار مقبره‌ها قرار داده باشند . با آنكه چنين خزانه‌اى در پاسارگاد وجود داشته است به چه‌سبب در نوبندجان نيز آن را ساخته باشند .\r\nديولافوا نظرى را كه بيشتر مقرون به حقيقت مىنمايد اظهار نموده است كه آنجا آرامگاه بوده و جنازهء پادشاه را موقتا در آنجا امانت مىنهادند تا تحليل برود سپس به آرامگاه ابدى كه در صخرهء مقابل بود انتقال مىدادند . اما باز مىتوان گفت كه دليل و شاهدى براى وجود چنين رسم و كارى دردست نيست و بدين طريق حكم اوستا هم دربارهء عرضه داشت جنازه در فضاى آزاد مجرى نمىگرديده است . بعلاوه اين برج به‌هيچ‌وجه شباهتى به دخمه چنان كه ديده و يا تعريف شده است ندارد .\r\nاكتشاف خود ديولافوا نيز اگر صحيح باشد ( من بدبختانه اين موضوع را قبلا نشنيده بودم تا در محل ، اقدام به تحقيقاتى كرده باشم ) نظريهء ديگرى دربارهء طرز تدفين دائمى بوسيلهء كشاندن چيزى سنگين و يا خود تابوت به داخل آن غرفه اظهار كرده است ، هرچند كه فعلا علامت و اثرى در اين زمينه به‌نظر نمى رسد ، لذا من چنين استنتاج مىكنم به شرحى كه قبلا اشاره نمودم شباهت آن را با مقبره‌هاى ليقيه ( ليكيه ) تأييد مىنمايد كه اين دستگاه و آنهائى كه در پاسارگاد و نوبندجان\r\n\r\n\r\n","description":"","footnote":"\r\n( 1 ) -  Diodorus \r\n","page_name":" 179 ","page_number":193},
  {"content":"\r\n\r\nوجود داشته مقبره‌اى متعلق به شاهزادگان بوده است و شايد هم نمونه‌اى از شيوهء تدفين بسيار قديمى به‌شمار مىرفته كه بعد از ساختن مقبره‌اى كه به فرمان داريوش فراهم شده از بين رفته است .\r\nآقاى پرو كه حرفش خوشبختانه در تأييد نظر اين جانب است دلايل بيشترى اظهار و استنباط مىنمايد كه زندان در پاسارگاد بطورىكه آقاى ديولافوا گمان كرده است مقبرهء كمبوجيه پدر كوروش بوده به همان نحو ، نظير آن در نقش رستم نيز قبر هيستاسب پدر داريوش بوده است .\r\n\r\nآتشكده\r\nپيش از آنكه سرانجام با حسين كوه توديع كنيم آثار ديگرى نيز هست كه بايد مورد توجه قرار داد و دوتا از آنها به‌هيچ‌وجه خالى از اهميت نيست و در انتهاى غربى رشته‌كوه به آن برخورد مىكنيم و آن در برآمدگى تخته سنگى منحصربه‌فرد ديده مىشود كه حجارى كرده‌اند بدون اينكه پايه يا سرستونى داشته باشد .\r\nارتفاع آن پنج پا و نيم و قطر آن يك پا و نيم است و معلوم نيست كه به ساختمانى تعلق داشته و شايد هم اثر يادبود يا نذرى است . در نزديكى همانجا بر بالاى صخره محوطه‌اى چهارگوش و مسطح هست كه بوسيلهء پلكان به آنجا بالا مىروند و گمان مىرود كه دخمه بوده است . در شصت قدمى آن مكان در زاويه تخته‌سنگى در جهت شمالى دو آتشكده ديده مىشود كه وجودشان قابل ترديد نيست با اندازه‌هاى متفاوت پهلوى هم بر رأس صخره‌هائى كه تا كف جلگه 13 پا ارتفاع دارد ، كنده شده‌اند .\r\nيكى از آنها داراى پنج پا و نيم ديگرى پنج پا ارتفاع است ، جناحين آنها بىشباهت به طاق نيست و در هرگوشه هم ستونى به‌نظر مىرسد و بر نوك آن محلى شبيه به سنگر ديده مىشود كه جاى سوخت بوده است ، با يك پا پهنا و هشت اينچ عمق و البته كاملا از آن قبيل آتشكده‌ها نيست كه در حجارىها و يا بر سكه‌ها ديده مىشوند و بعيد است كه اين دو اثر از قديم‌ترين يادگارهاى مزداپرستى\r\n\r\n","description":"","footnote":"","page_name":" 180 ","page_number":194},
  {"content":"\r\n\r\nدر ايران باشند . موريه مىنويسد كه قدرى جلوتر از آنجا چند روزنه و پنجره هم ديده است به اندازه‌هاى مختلف ، اما يك طرح و شكل و كتيبه‌اى نيز در بالاى آنهاست كه در فرورفتگى كوه كنده شده است . من متوجه آن نشدم ، ولى كرپورتر كه ديده بوده ، كتيبه‌اى وجود نداشته است .\r\n\r\n3 - خرابه‌هائى كه در جلگه مانده است\r\nتا اينجا رسيدگى خود را دربارهء ابنيه و آثار سمت شمالى جلگهء مرودشت تمام كرده‌ايم و به طرف پلكان و عمارت بزرگى كه هدف فعلى ما است رهسپار شده به شرح داستان برجستگى پايدار آن مىپردازيم و در سر راه آثارى را كه در خارج از حوزهء خود تخت جمشيد و مشتمل بر سه اثر است موردتوجه قرار مىدهيم .\r\nدر جلگهء سمت شمالى پلكان در نيمه راه بين نقش رستم و تقريبا روبروى نقش رجب بنائى از سنگ سفيد يا جرزهاى عظيم كه هركدام ده پا طول و چهار پا ضخامت دارد در دو طبقه ديده مىشود كه مرتبهء تحتانى لبه‌اى به‌اندازهء دو پا جلوتر از طبقهء بالا دارد . سطح طبقهء فوقانى سى و هفت پاى مربع و ارتفاعش از سطح جلگه هشت پا است و اهل محل آن را تخت رستم و گاهى تخت طاوس مىنامند و عنوانى است كه مأخذ و مفهوم درستى ندارد و در ايران معمولا به غالب خرابه‌هاى قديمى اطلاق مىشود .\r\nحدس زده‌اند كه شايد آنجا پايگاه آتشكده‌اى بوده ، اما اين حرف به هيچوجه قابل تأييد نيست . در نيم ميلى پلكان در سمت شمال و نزديكى صخره‌ها يك درگاه سنگى با سردر و ديواره‌هاى سنگى هست كه پيكرى روحانى را در رداى بلندبالاى سردر به‌صورت برجسته‌اى كنده‌اند ، شبيه به آنچه در سردرهاى تخت جمشيد و در خرابهء قصر ابو نصر در نزديكى شيراز ديده مىشود . خرابهء سومى چندين سال است كه از بين رفته ، ولى محل آن هنوز معلوم است و سياحان سابق از كمپفر تا لوبرن و ديگران از آن اسم برده‌اند و جا دارد ذكرى از آن به‌ميان آيد و آن تك‌ستونى است كه بر پايه‌هائى در سمت جنوب غربى جلگهء تخت جمشيد قرار -\r\n\r\n","description":"","footnote":"","page_name":" 181 ","page_number":195},
  {"content":"\r\n\r\nگرفته و شايد از بقاياى ساختمانى باشد كه از بين رفته است و ايلات صحرانشين آن را فروانداخته‌اند تا از ميله‌هاى فلزى كه در آن به‌كار رفته استفاده نمايند .\r\n\r\n4 - تخت جمشيد\r\nسير و بررسىها اكنون ما را به خود ايوان و كاخ رسانيده است كه با خرابه‌هاى حوالى آن بيش از دو قرن پيش به اين طرف همان تخت جمشيدى شناخته شده است كه اسكندر تسخير كرد و طعمهء آتش ساخت و در پنجاه سال اخير هم بنابر كتيبه‌هائى كه بر آثار آن ديده مىشود همان بناهائى است كه نخستين پادشاهان هخامنشى برپا ساختند .\r\nاين مسئلهء تاريخى كه آيا واقعا همين كاخ و بناها بود كه سردار مقدونى به آتش كشيده و آنجا واقعا قلعه و ارگ تخت جمشيد بوده است كه عده‌اى از نويسندگان قديم شرح و بسط وافى راجع به آن باقى گذاشته‌اند و اينكه آيا كارهاى ساختمانىاش تمام و كامل شده بود و به چه وضع و ترتيبى دچار آسيب و انحطاط گرديد مطالبى است كه جوابش را تا انجام تعريف خرابه‌هاى كنونى كه از اين راه اطلاعاتى در دسترس ما خواهد افتاد به تأخير خواهم انداخت و همچنين مطالب فنى و هنرى كه از اين آثار استنباط مىشود و فقط قسمتى از آن تابه‌حال روشن گرديده است مثلا از آن جمله اين مطلب كه طرح و منشأ ايوان و تالارهاى آن از كجا اقتباس شده است و اصل و نوع و مقصود و كيفيت سنگ‌تراشى و كنده - كارى كه سراسر اين ابنيه را مزين نموده و آن بناها و آثار متعدد با چه هدف و منظور ساخته شده‌اند در موقع خود يعنى هنگامى كه زمينهء وافى براى استنباط و قياس فراهم شده باشد موردتوجه قرار خواهد گرفت . اما مىتوانم اين مطلب را بىدرنگ عنوان كنم كه نظريهء فرگسون « 1 » دال بر اينكه كاخ‌هاى تخت جمشيد به دو منظور ساخته شده است : يكى مقاصد دولتى و ديگر جنبهء روحانى كه مبتنى بر نيايش مذهبى بوده است كه در بحث فعلى ما مورد تأييد واقع نخواهد گرديد و درواقع از هيچ منبع و مقامى نيز حمايت و دفاعى دربارهء آن سراغ ندارم و اصلا حيرانم كه چگونه و بنابر چه دليل و برهانى ممكن بود چنين نظريه‌اى\r\n\r\n\r\n","description":"","footnote":"\r\n( 1 ) -  Fergusson \r\n","page_name":" 182 ","page_number":196},
  {"content":"\r\n\r\nپيدا شده باشد . اين جانب آن دستگاه‌ها و ابنيه را بطورىكه هست يعنى شامل مجموعه‌اى از تالارهاى شاهى و كاخ‌ها كه مختص رشته‌هاى گوناگون زندگانى تشريفاتى پادشاه كبير بوده است بيان خواهم كرد .\r\n\r\nچگونگى ورود\r\nاز پوزه به قصد تخت جمشيد رهسپار شدم . از كنار پرتگاه و قسمت حجارى نقش رجب عبور نمودم و رو به جنوب در جهت كوهى كه در عقب تخت جمشيد ، كوه رحمت معروف است و ( سابقا شاه كوه نام داشت ) پيش رفتم بعد از بيست دقيقه در سمت چپ صحنهء بزرگ كه با ابهت تمام در كنار كوهپايه نيك استوار مىنمود و بر سطح خود جرزها و ستون‌هاى خراب را جا داده بود و با تصاوير آن قبلا آشنا بودم از دور نمايان گرديد . اين راه ورود به صحنه از جانب شمالى است .\r\nدر زاويهء شمال غربى ارتفاعاتى محاذى صحنه هست كه از آنجا بدون اينكه از پلكان بزرگ ورودى استفاده شود مىتوان به ايوان عظيم وارد شد . پلكان در فاصلهء هفتاد قدمى اين نقطه واقع و در گوشه‌اى از جبههء اصلى كه مقابل پهناى مرودشت در سمت مغرب است ساخته شده است ، چون اين كلام را به خاطر داشتم كه پلكان آنقدر هموار مىنمايد كه آدم سواره هم قادر است از آن رفت‌وآمد كند ، از اين‌رو حاشيهء صحنه را تا جلو پلكان خراب سير و سواره از آن عبور كردم و در مرتبهء بالا در محلى قبل از سردر كاخ خشيارشا كه جرزهائى با سر گاو دارد پياده شدم .\r\n\r\nايوان\r\nزيرسازى تخت جمشيد مشتمل بر ايوان بزرگى است با سه ضلع متساوى كه در كوه‌پايه بنا گرديده است و دامنهء كوه را با كف زمين هم‌سطح كرده‌اند تا عمليات معمارى آسان شده باشد و سپس با جرزهاى سنگى عظيم ساختمان و نماسازى شده است كه شامل ايوانى است قائم ، ارتفاع آن به تفاوت از بيست تا تقريبا پنجاه پا از سطح جلگه است . محور بنا درواقع از شمال غربى به جنوب شرقى است ، اما به‌منظور سادگى و تسهيل من آن را شمالى جنوبى حساب مىكنم از اين جهت طولش 1523 پا و عرضش از شرق به غرب 920 پاست .\r\n\r\n","description":"","footnote":"","page_name":" 183 ","page_number":197},
  {"content":"\r\n\r\nنقشهء تخت جمشيد\r\n\r\n","description":"","footnote":"","page_name":" 184 ","page_number":198},
  {"content":"\r\n\r\nاثر صخرهء اصلى در چندجا بر سطح ايوان ديده مىشود و همچنين بىاندازگىهاى آن به همين علت اصلى خواه براى آراستگى خودش و خواه براى ايوان‌هاى مختلف يا سطحى كه بناهاى متعددى در آنجا ساخته شده است .\r\nدرواقع يكى از پلكان را در ايوان مركزى از كوه اصلى كنده‌اند و مخزن آبى نيز در كوه حفر شده است و پس‌وپيش‌رفتگى كوه را از روى سليقه و صنعت با انطباق دادن وضع خارجى بنا و آراستگى نما از همه سمت و بخصوص در جبههء شمالى ديوارها با جرزهاى سنگى بزرگ كه غالبا افقى و گاهى قائم قرار داده‌اند تركيب يافته و خيلى زيبا و پاكيزه كار گذاشته شده است ، با ساروج يا سيمان درز گيرى نكرده‌اند ، بلكه با بست‌هاى فلزى بهم مربوط ساخته و با قير گرفته‌اند .\r\nبعضى از ستون‌ها تا پنجاه پا طول و شش تا ده پا ضخامت دارد . در اصل گچ‌برى و ديواره در گرداگرد ايوان وجود داشته و بر آراستگى آن از سمت جلگه مىافزوده است . اين ملحقات به‌كلى از بين رفته است .\r\nدر ديوار جنوبى چهار كتيبه به خط ميخى هست دوتا به زبان پارسى باستان ، يكى عيلامى و يكى هم آشورى و حاكى است كه از داريوش كبير است و بنابر رسم و شيوه‌اى كه در كتيبه‌هاى مقبره‌ها نيز ديده‌ايم وى اهورامزدا را نيايش مىكند و كشورهاى قلمرو و اتباع خويش را برمىشمارد و بارگاه خود را در پناه عنايات پروردگار قرار مىدهد .\r\nكف ايوان بزرگ با آنكه از سنگ شكسته و زباله و در بعضى جاها نيز با خاك و شن انباشته شده بود باز پيداست كه به چهار حوزه تقسيم شده بوده است كه هم ناشى از وضع كوهستانى آنجا و هم بنابر طرح و نقشهء معمارى است . كوتاه - ترين و كوچك‌ترين ، ايوان باريكى است در سمت جنوب با صد و هشتاد پا عرض و در حدود بيست پا ارتفاع از سطح جلگه و چنين مىنمايد كه هيچ‌وقت ساختمانى نداشته است .\r\nدر سطح ثانوى درگاه خشيارشا با سرستون گاو نر است ، قدرى در عقب آن تالار صد ستون است كه ارتفاع آن سى و پنج تا چهل پا از كف جلگه است\r\n\r\n","description":"","footnote":"","page_name":" 185 ","page_number":199},
  {"content":"\r\n\r\nسپس ايوان ديگرى است كه ده پا از سطح كاخ خشيارشا بالاتر قرار گرفته و بالاخره در ارتفاع مجدد ده پا ايوانى است كه در آنجا كاخ‌هاى داريوش و خشيارشا بنا گرديده بوده است .\r\n\r\nبا چه ساخته‌اند ؟\r\nتمام اين بناها و خود ايوان و ديوارهاى خارجى را از يك جنس ساخته‌اند . تركيب پاكيزه و رنگ‌آميزى عالى و درخشندگى بسيار بناها بعضىها را به اين تصور انداخت كه مرمر در آنها به‌كار رفته است ، اما بعضى ديگر قسمت‌هاى مختلف را جدا و بواسطه رنگ سنگ‌هاى چخماق و سياه درجه‌بندى كرده‌اند . دو قرن پيش ، لوبرن و نيبور نيز در قرن گذشته اين خطا را حقا خاطرنشان كردند . جنسى كه هر يا رد مربع از حجارى و تيشه‌كارى و روسازى بناهاى تخت جمشيد را تشكيل داده و درواقع به‌نظر من همهء آثار دورهء هخامنشى بدون استثنا با آن ساخته شده است ، سنگ « 1 » كوهستانات خود ايران است .\r\nمقبره‌هاى شاهى با همين سنگ حجارى شده و اعلاميهء سرورانهء بيستون نيز بر همين سنگ‌ها منقور گرديده و قبر كوروش هم با آن بنا شده است . اين سنگ كه از جهت جنس و ظاهر به مرمر شباهتى دارد مناسب‌ترين جنسى بوده كه آسان فراهم مىگرديده است . رنگ‌هاى گوناگون آن‌كه بسته به تابش نور تغيير مىيابد براستى حيرت‌انگيز است . گاهى مانند برف سفيد ، گاهى سرخ‌فام در بعضى جاها تيره و غالبا خاكسترى است و هرگاه كاملا صاف و تميز شود كبود مىنمايد .\r\nترديدى هم نيست كه اين جنس را از كجا آورده بودند ، چون از وضع و ظاهر كوه رحمت پيداست كه سنگ را از كجا كنده‌اند و هنوز تخته‌سنگ و سنگ‌پاره‌هاى درشت براى تيشه‌كارى يا حمل در آن حوالى ريخته است و سنگ‌ريزه نيز در سراسر دامنه ديده مىشود و شايد هم به‌دليل عمده همين وفور مادهء اصلى بوده كه تخت جمشيد را در آن محل برپا كرده‌اند ، زيراكه احتياجى در حمل سنگ به جاهاى دوردست نبوده و كارگران سنگ را از كوه كنده و تراش نموده و به محل بنا مىبرده‌اند .\r\n\r\n\r\n","description":"","footnote":"\r\n( 1 ) -  Calcareous Limestone \r\n","page_name":" 186 ","page_number":200},
  {"content":"\r\n\r\n\r\nدورنما\r\nاز صد و پنجاه سال پيش ايرانيان اين آثار را تخت جمشيد خوانده‌اند . نام قبلى آن كه تا قرن چهاردهم نيز ذكر آن ديده مىشود و هنوز هم متداول است چهل‌منار بود كه بواسطهء ستون‌هاى عظيم تالار خشيارشاست كه در اصل تعداد آن خيلى بيشتر از حالا بوده و طى قرون رفته‌رفته كم‌تر شده است . عدد چهل به‌طوريكه ذكر شد رقمى تمام و از روزگار قديم علامت كثرت است و شايد هم سابقا ستون‌ها به همين تعداد بوده . گاهى نيز عنوان هم‌ريشهء چهل و هزار ستون داشته است .\r\nهربرت در سال 1627 نوشته بود كه منظرهء ايوان او را به ياد كاخ ويندزور در شهر ايتن انداخته بود ، در صورتى كه به‌نظر من اصلا شباهتى فيما بين آنها نيست و در همهء عالم جز آثار بعلبك در سوريه ( فعلا لبنان . م ) بنائى كه به‌راستى با تخت جمشيد قابل مقايسه باشد سراغ ندارم . تشبيه كردن آن با بناهاى سنگى يا ارگ كه در آتن قديم و پرگامس بوده و فعلا در سالزبورگ و كونيك شتين بر بالاى كوه هست چندان درست نيست ، زيراكه كاخ‌هاى تخت جمشيد بر صفه‌اى در جلگه بنا گرديده كه بواسطهء حوالى صاف و هموار و ماوراى كوهستانى كوه رحمت ديدگاه ممتازى نداشته است .\r\nدرواقع به عقيدهء من جهانگردان دربارهء عظمت ساختمانى و اهميت دور - نماى تخت جمشيد اندكى راه مبالغه پيموده‌اند . هنگامى كه در جلگهء مرودشت به طرف آن پيش مىرويم از دور چندان برجسته نمىنمايد و شايد حتى در موقعى كه عمارت‌هاى اطراف آن برپا و استوار بوده باز وضع حدود و حوالىاش مانع برجستگى آن مىگرديده است .\r\nفقط وقتى كه در مقابل ايوان و آثار كاخ‌هاى ويران قرار مىگيريم عظمت آن در ذهن انسان اثر مىكند ، از اين‌رو بعيد نيست كه بعضى مسافران در نظر اول احساس نوميدى نمايند ، اما شخص هرچه بيشتر در ميان آن آثار سير و درنگ نمايد تحسين و شگفتىاش دوچندان مىشود و رفته‌رفته با تجسم آبادانى و شكوه تخت جمشيد اصلى در ذهن ما به همان صورت و هيبتى كه در زمان داريوش و\r\n\r\n","description":"","footnote":"","page_name":" 187 ","page_number":201},
  {"content":"\r\n\r\nخشيارشا بوده جلوه‌گر مىشود ، آن‌گاه درمىيابيم كه دستگاه شاهنشاهى برتر و برازنده‌تر از آن به دست انسان بنا نشده بوده است .\r\n\r\nپلكان بزرگ\r\nمتناسب با حواشى غريب و وضع و تركيب ساختمانى ايوان كاخ بطوركلى پلكان بزرگ كه درواقع يگانه وسيلهء دسترسى و ورود به كاخ - هاست نبايستى كه در وسط ، بلكه تقريبا پهلوى جبههء شمال غربى ساخته شده باشد .\r\nديوارهء مقابل ايوان را عمدا تورفتگى داده‌اند و در دهنه‌اى كه بدين‌ترتيب پيدا شده است در يك نگاه دو رديف جلب‌توجه مىكند كه به طرفين راست و چپ انحراف يافته است و هركدام داراى پنجاه و هشت پله است ، در رأس هريك از اين دو رشته پاگردى هست كه به يكديگر ملحق مىشود .\r\nاين رشتهء ثانوى يا فوقانى كه هركدام چهل و هشت پله دارد ( مجموع كل 212 پله ) پاگردى مركزى با هفتاد پا طول كه سطح آن با سر ايوان برابر است و در اينجا از سطح جلگه سى و چهار پا بالاتر است ، منتهى مىگردد .\r\nچنان كه قبلا هم اشاره نمودم پله‌ها بسيار كوتاه و فقط داراى چهار اينچ عمق است با بيست و دو پا و نيم عرض و پانزده اينچ پهنا ، چندين پله و بنابر توجه اوزلى شانزده تا هفده تا را بر يك صخرهء كوه تراشيده‌اند . با در نظر گرفتن 2400 سال تاثيرات هوا و حوادث ، باز روىهمرفته به وجه حيرت‌انگيزى محفوظ مانده است .\r\nدستگاه پلكان به‌عقيده من از اركان ضرورى كاخ‌هاى هخامنشى به شمار مىرفته است . من با نظر بعضى از سياحان هيچ موافق نيستم كه متفقا آن را از بهترين پلكان موجود در جهان پنداشته‌اند . پلكان كاخ پيروپيلا در آتن هرچند كه از روى سبك و سليقهء متفاوتى ساخته شده ، باز به عقيدهء اين جانب خيلى برازنده‌تر مىنمايد . در بناهاى هم‌سبك و رديف تخت جمشيد بايد گفت كه پلكان بزرگ كاخ‌هاى سارگن و سناخريب در نينوا بيشتر جالب نظر بوده است .\r\nموضوع قابل‌توجه اين است كه نه در پلكان و نه بر ديوارهاى ايوان كتيبه يا اثر ديگرى ديده نمىشود و تاريخ ساختن پلكان را هم قطعا نمىتوان\r\n\r\n","description":"","footnote":"","page_name":" 188 ","page_number":202},
  {"content":"\r\n\r\nدورنماى تخت جمشيد از سمت مشرق\r\n\r\n","description":"","footnote":"","page_name":" 189 ","page_number":203},
  {"content":"\r\n\r\nمعين كرد ، ولى چون راست به كاخ خشيارشا منتهى مىشود بعيد نيست كه در زمان او ساخته شده باشد ، هرچند كه ابنيهء قديم‌تر داريوش هم لابد پلكان داشته است .\r\n\r\nرواق خشيارشا\r\nدرست در مقابل و به فاصلهء چهل و پنج پا از رأس پلكان خرابه‌هاى هيبت‌آميز ساختمانى است كه از روى مضمون كتيبه‌هاى ميخى كه بر آن است رواق يا شاه‌نشين خشيارشا بوده ، اين بنا شامل سه قسمت است :\r\nيكى دروازهء عظيم كه با ستون‌هائى از پيكر گاو نر آراسته و روبروى جلگه واقع است ، ديگر تالار داخلى كه سقف آن بر چهار ستون بزرگ قرار داشته و باز دروازهء مشابهى كه به‌طرف كوه باز مىشده است .\r\nاز بنا و نما و عظمت آن و همچنين متن كتيبه مىتوان اطمينان داشت كه اين ساختمان مختص موارد تشريفاتى و مخصوص ورود به تالار بزرگى بوده كه همين پادشاه قدرى آن‌طرف‌تر در آنجا ساخته بوده است . آنچه در اين درگاه بيش از هرچيز ديگر جلب نظر مىكند اين است كه اثر بارزى از هنر دورهء هخامنشى است كه از صنعت قديم‌تر آشورى مايه دارد و شايد هم از تالار نمرود يا خرس‌آباد اقتباس شده باشد و بر آن هيولاى دو گاو ديده مىشود كه دو قدم جلو آنها رو به تماشاگر بر دروازه حجارى گرديده ، درحالىكه پاهاى عقبى بر خلاف وضع آرامى كه پاهاى جلو دارند با هيبت تمام به پيش بلند شده است .\r\nجهانگردان سابق اين حيوانات چهارپا را ستون‌هاى سنگى يك‌پارچه پنداشته بودند درصورتىكه با دقت وافى ملاحظه خواهد شد كه مركب از چهار سنگ جداگانه است . اندازهء آنها ارتفاع هيجده پا و طول نوزده پاست با جمع كل ارتفاع و دروازه كه اين پيكره‌ها در قسمت پائين آن است سى و پنج پا و طول بيست و يك پا و ضخامت شش پا و عرض راهرو بين آنها دوازده پاست .\r\nسر حيوان كه در طرف راست تماشاگر است پاك از بين رفته و گردن حيوان در طرف چپ باقى است ، اما قسمت جلو آن به‌طورى محو شده كه قابل تشخيص\r\n\r\n","description":"","footnote":"","page_name":" 190 ","page_number":204},
  {"content":"\r\n\r\nپلكان اصلى\r\n\r\n","description":"","footnote":"","page_name":" 191 ","page_number":205},
  {"content":"\r\n\r\nنيست . بر گردن حيوان بندى از گل آويزان و بر سينه و پاهاى جلو هردو حيوان و شانه‌ها و يال و كفل موهاى پيچان افشان است . سياحان سابق سعى نمودند كه اين دو حيوان و حيوانات مشابه آن بر دروازه‌هاى شرقى را درست مشخص سازند ، اما ترديدى نيست كه وضع و شكل آنها به گاو نر شبيه است و از وقتى كه فلاندن و كست سر يكى از گاوها را از زير خاك درآورده‌اند جاى شبهه‌اى باقى نمانده است . عضلات بدن حيوان و شكل و هيبت صورى آنها حاكى از حالت مبارزه‌جوئى غرورآميز و بلندپروازى و نيرو است .\r\n\r\nكتيبهء خشيارشا\r\nدر بالاى پيكرهء گاو نر بر قسمت داخلى ديوارهء دروازه بر هردو طرف دو لوحه منقور گرديده است به سه زبان كه پيداست سخنان خشيارشاست و آن بدين‌شرح است : آهورامزدا خداى بزرگ است كه زمين را آفريد ، كه آسمان را آفريد ، كه مردم را آفريد ، كه به افراد شادمانى داد ، كه خشيارشا را پادشاه كرد ، پادشاه يگانه از ميان شهرياران بسيار و يگانه فرمانروا از ميان فرمانروايان بيشمار ، پادشاه اين سرزمين بزرگ و پهناور فرزند داريوش شاهنشاه هخامنشى . خشيارشا مىگويد با عنايت آهورامزدا اين دروازه را براى مردم همهء كشورها ساختم و آن است كه پدرم ساخته است . هركارى كه در ديده زيباست به‌يارى پروردگار آهورامزدا ما كرده‌ايم . خشيارشا مىگويد آهورامزدا مرا حفظ فرمايد و پادشاهى مرا نگاه دارد آنچه من كردم و آنچه پدرم كرد آهورامزدا نگهبان آن باشد » .\r\n\r\nيادگارىهاى سفر\r\nاز كتيبهء افتخارآميز يادبود مزبور بيشتر جهانگردان به‌عقيدهء من بااحساس ملال و بيزارى به خط و اثر سياحان اروپائى دوره‌هاى پيش كه نام خود را بر دروازه و گاهى نيز بر پيكرهء سنگى گاو يادگار گذاشته‌اند عطف توجه مىنمايند . بايد اذعان كنم كه من اهل اين قبيل كارهاى احساساتى نيستم ، ولى ساختمانى كه به آن وضع يأس‌آور ويرانه است با چنين كارى از قدر و اعتبار آن چيزى نمىكاهد ، بلكه به نظر اين جانب در اثر يادگارىهاى سياحان نامى گذشته كه گاهى با دست خود نوشته‌اند بيشتر جالب‌توجه مىشود ، همان كسانى\r\n\r\n","description":"","footnote":"","page_name":" 192 ","page_number":206},
  {"content":"\r\n\r\nكه همهء مسافران طبقهء هوشمند تخت جمشيد خواه و ناخواه با نام ايشان به همان اندازهء اسم خود خشيارشا آشنا مىباشند . افرادى كه با نوشته‌هاى خويش ذهن هزاران نفر از هموطنان خود را كه شايد هيچ‌گاه قدم به سرزمين ايران نمى گذاشته‌اند روشن و برخوردار ساخته‌اند . بنابراين بدون احساس خشم و بيزارى و بلكه با خشنودى سرشار بود كه من در آنجا با حروف درشت نام جان ملكم نمايندهء مختار را به تاريخ 1800 « 1 » و سروان ويليام كمپبل « 2 » ، سروان جىكول بروك « 3 » ، جى . بريجز « 4 » و در زير اسامى مزبور نام سر . هارفرد جونز « 5 » و به‌تاريخ 1809 جيمز موريه « 6 » ، ا . چ . ويلوك « 7 » ، تى . شريدن « 8 » ، جى . سوزرلند « 9 » و سروان جان مكدونالد را به سال‌هاى 1808 و 1810 و 1826 ديدم « 10 » . بر ديوار سمت راست نام استانلى « 11 » ، نيويورك هرالد و به سال 1870 گوبينو « 12 » ، تكسيه « 13 » ، لابوردونه « 14 » ، ف . لاگيش « 15 » ، به تاريخ 1840 سى . جى . ريچ اى . تايلر ، اى . استورمن و اى . تود و همچنين اعضاى هيأت نمايندگى ملكم در سفر دوم به سال 1810 كه از جملهء ايشان اچ . اليس « 16 » ، ستوان مونتايث « 17 » ، ستوان ليندزى « 18 » و ستوان پوتينگر « 19 » ، و اس . مانستى نمايندهء اعزامى با همراهانش در سال 1804 . قديم‌ترين نامى را كه متوجه شدم به تاريخ 1704 بود بين آن دوره و زمان اخير بايد اسامى كارستن نيبور ، 1765 و دبليو فرانكلين 1787 ياد شود .\r\n\r\nتالار مركزى\r\nدر عقب دروازهء ورودى پيكرهء دو هيولا دوتا از چهار ستون بسيار بلند با سرستون سه‌بر ، قرار دارد كه در تخت جمشيد و تالار خشيارشا و تالار\r\n\r\n\r\n","description":"","footnote":"\r\n( 1 ) - سرجان ملكم نويسندهء تاريخ ايران و حاكم بمبئى .\r\n( 2 ) -  W . Compbell \r\n( 3 ) -  J . Colebrook \r\n( 4 ) - مترجم كتاب فرشته .\r\n( 5 ) - كه بعدا سر . هارفرد جونز بريجز شد .\r\n( 6 ) - نويسنده‌اى كه نامش بارها تكرار شد ، وى نويسندهء حاجى بابا و در تهران كاردار سفارت بوده .\r\n( 7 ) - بعدا سر . اچ . ويلوك در تهران كاردار سفارت .\r\n( 8 ) -  T . Sheridan \r\n( 9 ) -  J . Southerland \r\n( 10 ) - بعدا سر . جان مكدونالد كىنر وزير مختار در تهران و مؤلف يادداشت‌هاى جغرافيائى راجع به ايران .\r\n( 11 ) -  Stanley  سياح و كاشف افريقا كه به‌عنوان خبرنگار روزنامه به ايران آمده بود .\r\n( 12 ) - كنت دوگوبينو وزير مختار فرانسه در تهران و نويسندهء كتاب « سه سال در آسيا » .\r\n( 13 ) - مؤلفى كه نامش چندين بار ذكر شده نويسندهء كتابى در باب ارمنستان .\r\n( 14 ) -  Labourdonnaye \r\n( 15 ) -  Ph . Laguiche \r\n( 16 ) - اليس نمايندهء انگليس در تهران .\r\n( 17 ) - بعدا ژنرال سر . مونتايث .\r\n( 18 ) - بعدا سر . ليندزى بيتون .\r\n( 19 ) - سياح بلوچستان بعدا سر . اچ . پوتينگر .\r\n","page_name":" 193 ","page_number":207},
  {"content":"\r\n\r\nصد ستون و تالار اردشير در شوش نيز هست . آنچه از اين چهار ستون مانده چهل و شش پا ارتفاع دارد و دراصل سقف تالار مركزى يا كاخ با هشتاد و دو پا مساحت بر آن قرار گرفته بوده است . ستون دست چپ داراى سه جرز است و بريدگىهاى آن‌كه سى و نه تا است باهم يكسان نيست شايد زلزله استوانه‌ها را از جا كنده باشد .\r\nستون دومى دست راست پائين افتاده و قطعاتش در خاك اطراف فرورفته است .\r\nوضع ستون دست چپ هم كم‌وبيش از همين قرار است . در زمان شاردن هر چهار ستون برپا بود . استولزه تصور كرده بود كه سرستون‌ها كلهء اسب داشته ولى به‌نظر من براى اين نظر او دليلى نيست و سرستون‌ها مانند ديگر بناهاى هخامنشى سر گاو داشته است .\r\n\r\nدروازهء دومى\r\nاين تالار به دروازهء ديگر يا رابط كه در جبههء شرقى است مربوط مىشود . دروازهء دومى هم ستون‌هاى عظيم سنگى بر طرفين با دو هيولاى گاو ، رو به سمت كوه دارد ، ولى وضع و تركيب آنها با آنچه در جبههء غربى است متفاوت و بيشتر به آثار آشورى شبيه است . بدنه و پاهاى گاو نر بسيار قوى و خيلى جالب نظر است و بر شانه‌هاى آنها به سبك آشور ، بال ديده مىشود با پرها كه ظريف و زيبا در برجستگىهائى ظاهرا زوال‌ناپذير منقور گرديده است .\r\nحيرت‌انگيز آن است كه اين هيولا صورت انسان دارد ، اما بوسيلهء كلنگ عناصر مخرب وضع و تركيب آنها خراب و از حال واقعى خارج شده است ، ولى ريش تابيدهء انبوه بر سينهء ستبر آن نمودار است و از بناگوش‌ها گوشواره آويزان و رشته‌هاى زلف روى چهره محو گرديدهء آدمى و بر سر آنها نيز نيم‌تاج بلندى است كه پرهائى در نوك آن است و دسته‌هاى مدور به‌صورت شاخ در جلو سر به‌نظر مىرسد .\r\nاين منظرهء مهيب از ديرباز توجه سياحان را جلب نموده بود چنان كه دكتر فراير عالىقدر شرحى در اين‌باره نوشته است . اما اينكه چرا سرستون‌هاى با سر گاو به طرف جلگه ، ولى ستون‌هاى بال‌دار با قيافهء انسان كه مهيب‌تر مىنمايد رو به كوه واقع شده است مطلبى است كه پيش از اين محل اعتنا و بحث واقع نشده\r\n\r\n","description":"","footnote":"","page_name":" 194 ","page_number":208},
  {"content":"\r\n\r\nحجارى بر ايوان كاخ خشيارشا\r\n\r\n","description":"","footnote":"","page_name":" 195 ","page_number":209},
  {"content":"\r\n\r\nاست و معلوم نيست كه دليلش روزى كشف شود و يا به چه‌علت اين دو دروازهء بزرگ را در دو انتهاى تالار داخلى ساخته‌اند . به‌نظر نمىرسد كه بحثى در اين مورد ضرور باشد .\r\nفرگسن تصور مىكرد كه آنجا بطورىكه در تورات هم مندرج است تالار دادگاه بوده ، ولى من تصور مىكنم با منش و روش سخت شاهوارى كه سلاطين هخامنشى دربارهء جلال و عظمت مقام پادشاهى داشته و از ذكر آن در كتيبه‌ها نيز فرونگذاشته‌اند حاضر شده باشد تا اين درجه با اتباع خويش محشور و قرين شده باشند . بنابراين من آن رواق را فقط وروديهء برازنده‌اى به كاخ و تالارهاى بار كه در عقب آن واقع شده است تلقى مىكنم چنان كه نظير آن در لوكسور و كرناك هم بوده است .\r\n\r\nآب‌انبار\r\nدر طرف چپ يا شمالى رواق خشيارشا در صخرهء طبيعى تا سطح ايوان مخزن آب بود . در آنجا پايه‌هاى ساختمانى كه از بين رفته است ديده مىشود ، با بدنهء واحدى كه ستون‌هاى بىشمار داشته است و در آثار ديگر نويسندگان نديده‌ام كه متوجه اين موضوع شده باشند . در سمت ديگر يا جنوبى دروازه مخزن يا آب‌انبارى بوده كه بنابر قول باكينگهام ستون‌هاى بزرگى داشته كه بينينگ نوشته است از صخرهء واحدى درآورده بودند ، اما به‌طورىكه از يادداشت‌هاى خودم استنباط مىشود در خود كوه كنده شده بوده است و ديوارهائى داشته كه سه پا از كف زمين بالاتر است و از قرار معلوم بوسيلهء مجراهاى زيرزمينى آب به آنجا مىآورده‌اند كه در اين‌باره بعدا شرحى ذكر خواهم كرد و آن براى آبيارى يا جلوهء باغى كه بين رواق و تالار بار خشيارشا بوده به‌كار مىرفته است .\r\n\r\nكاخ خشيارشا :\r\n\r\nپلكان\r\nاينك به عمارت ديگر نزديك مىشويم كه بدون شك ركن عمدهء مباهات و افتخار تخت جمشيد اصلى به‌شمار مىرفته و ستون‌هاى آن طى قرون وسطى ، عنوان چهل‌منار به آن داده است و بقاياى آن نيز هنوز برازنده‌ترين آثار دورهء فرمانروائى فرزند داريوش محسوب مىشود .\r\n\r\n","description":"","footnote":"","page_name":" 196 ","page_number":210},
  {"content":"\r\n\r\nدر فاصلهء پنجاه و چهار يا رد از رواق خشايارشا در طرف جنوب و محور طولى ايوان به پلكانى بس عالى برخورد مىكنيم كه زيباترين آثار حجارى آرايشى زمان هخامنشى و اثرى نيك ممتاز در رديف برج و بناهاى مصرى و سردرها و عمارات معابد يونانى و ديواره‌هاى با نقش‌ونگار محراب‌هاى بزرگ بودائى و نماهاى غربى كليساهاى گوتيگ و مايهء امتياز تخت جمشيد از خرابه‌هاى ديگر است و معمارى عهد داريوش و جانشين‌هاى او را از لحاظ عظمت و مزيت پايه و مقام جداگانه‌اى مىدهد .\r\nنماى ايوان برجسته حجارىشده كه تالار بار شاهى در آنجاست ، هفتاد و دو يا رد امتداد دارد . ارتفاع اصلى از كف پائين يازده پا و نيم است و سردر بزرگ در آنجا واقع شده است . بوسيله چهار رديف پله به رأس آن مىرسند كه دو رشتهء آن از كنارهء ايوان به سمت پاگردى در وسط آن مربوط مىشود و دو رديف ديگر از دو انتهاى شمالى و جنوبى به جانب ايوان بالا مىرود . هر رديف سى و يك پله دارد كه پانزده پا و نيم طول و چهارده اينچ عمق آن است . وقتى كه به زودى ملاحظه خواهد شد كه از اين پلكان به محلى كه تالار شاهنشاه بوده مى رفته‌اند دليل بناى چهار رشته پلكان مزبور را كه وسيلهء رفت‌وآمد آسان براى گروه‌هاى متعدد جهت تقديم درود و هدايا فراهم مىساخته در خواهيم يافت و مىتوان استادى و همچنين هوش و دانائى معمار آن را تحسين و ستايش فراوان نمود .\r\n\r\nحجارىها\r\nبر ديوار جلو پاگرد ميانه كه محل تلاقى رشته پلكان متفاوت است ، حجارىهائى است از نوع و اندازه‌هاى خاص كه هم از لحاظ حسن تأثير ممتاز و هم متناسب با بقيهء كنده‌كارىهاست . در وسط صفحه‌اى مستطيل ديده مىشود كه از قرار معلوم براى نقش و حجارى پيش‌بينى شده بود ، ولى آن كار ناتمام مانده و اين يكى از شواهدى است كه نشان مىدهد حتى در روزگار قديم سلاطين هخامنشى نيز مانند جانشين‌هاى متأخر خود به اتمام آنچه اسلاف ايشان شروع كرده بودند اعتنائى نداشتند . در سمت راست سه\r\n\r\n","description":"","footnote":"","page_name":" 197 ","page_number":211},
  {"content":"\r\n\r\nپلكان شمالى و صحن تالار خشيارشا\r\n\r\n","description":"","footnote":"","page_name":" 198 ","page_number":212},
  {"content":"\r\n\r\nپاسدار مسلح با سپر و نيزه و در طرف چپ هم چهار تن مشابه ديگر با قلاب كمر روبروى صفحهء خالى مزبور ايستاده‌اند .\r\nدر عقب سر اين افراد روى ديوار پيكرهء گاوى هست كه برپا خاسته با شيرى كه چنگال و دندانهايش در ران گاو فرورفته گلاويز شده است . چون اين تصوير در جاهاى متعدد در پلكان تخت جمشيد ديده مىشود جا دارد تحت بررسى مختصرى درآيد .\r\nبعضى از نويسندگان معناى خاصى براى اين تصوير تصور كرده‌اند مثلا ليارد مىنويسد پيروزى شير بر گاو و فتح خورشيد يا ركن حرارت بر آب يا عنصر برودت است . با آنكه وجه تناسبى بين گاو و رطوبت متصور است به‌نظر من هيچ وجه قياس و ارتباطى ما بين شير و خورشيد نيست .\r\nبعضىها نيز بين آن صورت و هنگامى كه خورشيد وارد مدار نوروز مىشود ارتباطى تصور نموده‌اند . عدهء ديگر هم گفته‌اند كه آن جدال گاو و شير نمودار مبارزهء بين اهورامزدا و اهريمن يا نيكى با پليدى است و شير علامت نيروى درهم - شكن و مخرب است .\r\nجواب اين حرف آن است كه در هيچ‌يك از بناى تخت جمشيد پيروزى بر اهريمن را منقوش نساخته‌اند ، به احتمال قوى آن پيكار فقط جنبهء نمونه و تصوير دارد كه بر غالب ديوارهاى تخت جمشيد بين پادشاه و هيولاى مهيب كه مدعى و رقيب تخت‌وتاج او است ديده مىشود و شير علامت پيروزى شاهانه و گاو نشانهء نيروى كلان و مهيب ، اما مقهور است .\r\n\r\nمراسم در نوروز\r\nحال به مطالعهء ديوار اصلى آن محوطهء تخت و بلندى مىپردازيم كه تصاوير برجستهء تشريفاتى آن كليدى است كه بدان‌وسيله مى توان پى برد كه چه نوع مراسمى در آنجا معمول مىشده است . در سه خط طولانى از هر دو طرف راست و چپ تا كنار پلكان آخرى صف‌هايى ديده مىشود ، ولى ارتفاع كامل ايوان بعدها نقصان يافته و قسمت بالاى تصاوير صدمه و شكست ديده و فقط نيمهء پائين بدن باقى مانده است .\r\n\r\n","description":"","footnote":"","page_name":" 199 ","page_number":213},
  {"content":"\r\n\r\nدر هر انتها و گوشه كه در اثر الحاق پله‌ها ايجاد گرديده باز همان پيكر شير و گاو به‌نظر مىرسد . دسته‌هائى كه در انتهاى شرقى است باآنكه چندين قرن در زير خاك مانده بوده باز تازگى حيرت‌انگيز درخشانى دارد .\r\nبعد از آن حاشيهء سه‌گوش لوحه‌هائى براى كتيبه‌پردازى آماده شده بود كه بنابر مفاد يادداشت‌هاى خودم قسمت طرف چپ سائيده و محو گرديده ، ولى كتيبهء سمت راست به خط ميخى در نيايش پروردگار اهورامزدا و ذكر نام خشيارشا ، شاه بزرگ و شاهنشاه فرزند داريوش پادشاه هخامنشى است .\r\nاز اين لوحهء در سه صف افرادى كه اشاره نموده بودم و قد هركدام بالغ بر سه پاست به جانب مركز روان‌اند . دستهء ديگر هم از طرف مقابل اين نقطه در حركت‌اند . اين دو رديف به‌صورت بارزى دو طبقه از افراد را نشان مىدهد ، آنها كه در طرف چپ‌اند با نيزه و اسلحه و ادوات موسيقى با ارابه و اسب به وجه نمايانى درباريان و پاسداران شاهنشاه‌اند ، دستهء ديگر در طرف راست به قسمت‌هاى جزء تقسيم و به اندازه و شبيه درختان سرو حجارى شده‌اند . از قيافه و لباس ايشان پيداست كه به اقوام مختلف تعلق دارند با چيزهائى كه در دست دارند يا همراه مىبرند از قبيل گاو و الاغ و گوسفند و شتر و ميوه و ظروف و جواهرات و زيورآلات و بطوركلى هدايا مربوط به تقديم درود و نيايش اتباع شاهنشاهى است و ترديدى باقى نمىماند كه اين تصاوير راجع به مراسمى است كه هرساله در كاخ‌هاى شاهى معمول مىگرديده است .\r\nدر مواردى كه شاهنشاه در فصل مساعد و مطلوب بهار به تخت جمشيد مىآمده است تا گزارش مأموران خود را استماع كند و احترامات و خراج اتباع خويش را دريافت دارد به همان وضع و حالى كه در بناهاى پارتنون « 1 » در آتن هم باشكوه و جلال محدودترى منقوش شده است .\r\n\r\nستون‌ها\r\nاينك كه در مرتبهء فوقانى ايوان هستيم به جالب‌توجه‌ترين آثار خارجى آن ويرانه‌ها نزديك شده‌ايم كه به گفتهء شاعر :\r\n\r\n\r\n","description":"","footnote":"\r\n( 1 ) -  Parthenon . \r\n","page_name":" 200 ","page_number":214},
  {"content":"\r\n\r\nستون‌هاى سنگ خارا كه روزگارى سر بر آسمان و كاخ جمشيد را در پرسپوليس استوار داشت ، حال بناى ويرانهء عظيم او با پله‌هاى شكسته در كنارهء كوه سرنگون فروافتاده است . اما همهء آن ستون‌ها هم به‌طورىكه دستگاه عكاسى گواه است فرونيفتاده‌اند و با وجود خراب‌كارىهاى پليدانه هنوز خوشبختانه ستون‌هائى هست كه از گزند زمانه مصون مانده و هرچند آسيب فراوان ديده‌اند و منظرهء غم‌انگيزى دارند باز طرح و چگونگى اصلى آن ابنيه را در نظر ما روشن مىسازند و مشتمل بوده است بر تالار مركزى با شش رديف ستون كه هر رديف خود شش ستون داشته با رواق‌هاى پيش‌آمده‌اى كه سه سمت شمالى و شرقى و غربى داراى دو رج ستون و هر رج هم شش ستون و جمعا با هفتاد و دو ستون بوده كه درحال‌حاضر سيزده ستون برجاست .\r\nهر نقشه و طرحى كه ( از جمله نقشه‌اى كه به دستور اين جانب تهيه شده بوده است ) من ديده‌ام تمام ستون‌ها در جاى اصلى خود نمودار نيست ، در چندين جا پايه‌هاى ستون‌ها هنوز محفوظ مانده و قطعات شكسته در نزديكى آنها از هر طرف فروريخته است .\r\nسطح درونى اين پايه‌ها كه در اصل به يكديگر متصل بود مثل روز اول نرم و صاف مانده و سوراخ بست‌ها كه آنها را به هم مىپيوسته است هنوز ديده مىشود . از استوانه‌هائى كه به‌صورت كم‌وبيش مصدوم معلوم است و يا آثار ويرانى كه در آن حوالى است نيك آشكار مىگردد كه در اين دستگاه ستون - بندى نيز دو سبك كار عهد هخامنشى رعايت شده است .\r\nدر رواق جلو و تالار مركزى ستون‌ها در بالا از سه استوانه تركيب يافته و به دو نيمه سر گاو منتهى مىشده است كه گردن خالى آنها مثل رواق خشايارشا تكيه‌گاه گچ‌برى بوده است . ستون‌ها شامل سه قطعه سنگ بوده ، اما در رواق‌ها استوانهء ساده‌ترى داراى سرستون سر گاو به‌كار رفته ، ستون‌هاى چهارجرزى بيشتر ديده مىشود هرچند كه در سر همهء ستون‌ها نيز يكسان سرستون گاو به‌كار نبرده‌اند ، بلكه سر اسب افسانه‌اى كه شاخى بر پيشانى داشته است ديده مىشود .\r\n\r\n","description":"","footnote":"","page_name":" 201 ","page_number":215},
  {"content":"\r\n\r\nهر هفتاد و دو ستون بدون استثنا شياردار و داراى ارتفاع متساوى بوده ستون‌هاى تالار مركزى پايه‌هاى چهارگوش و ستون‌هاى رواق پايهء گرد مزين داشته‌اند ، شبيه ستون‌هاى پرپيليا ( در آتن ) كه گفته‌اند مانند گل ( نيلوفر آبى ) بوده كه وارونه شده باشد ، اما شباهت بيشترى به زنگ ناقوس داشته كه با برگ‌هاى دراز آراسته و معكوس بر زمين نهاده باشند .\r\n\r\nاندازه و ابعاد\r\nرواق‌هاى خارجى 140 پا طول و 28 پا عرض و با تالار مركزى 71 پا فاصله دارند ، ولى بين رواق‌هاى مزبور چهار ساختمان يك‌پارچه فرعى است كه معلوم نيست به چه منظورى بنا شده است ، سپس به تالار مركزى وارد مىشويم كه در زير و حوالى آن فلاندن و كوست آثار و مجراهاى زيرزمينى يافته‌اند ابعاد خارجى اين تالار كه بدون شك مايهء اصلى افتخار تخت جمشيد بوده است از هر طرف 140 پاست كه تقريبا پنجاه يا رد مىشود كه مىتوان متناسبا آن را با تالار كرناك جلگهء نيل مقايسه نمود و به‌نظر من بايستى كه از لحاظ استادى و هنر ، ساختمان والاترى بوده باشد ، زيراكه با وجود عدم تناسبى كه در ستون‌ها ديده مىشود و فقدان حجارىهاى متعددى كه روى ستون‌هاى مصرى را زينت داده است نماى خارجى اين تالار بىپيرايه‌تر و بنابر اين از منظرهء معابد توتمس « 1 » نمايان‌تر است .\r\n\r\nمسئلهء ديوارها\r\nدر تالار خشايارشا دو مسئلهء مهم كه حل آن بيشتر بر حدسيات نويسندگان مبتنى بوده است نه اطلاعات و تحقيقات محلى روبرو مىشويم :\r\nيكى موضوع ديوارهاست و ديگر مسئلهء سقف . آيا تالار مركزى با ديوار محصور شده بود و با رواق‌ها بوسيلهء ديوار ارتباط و شكل كثير الاضلاع بزرگى داشته است . فرگسون چنين گمان مىكرده است . وى در اطراف تالار و طرفين ايوان ديوارهائى تصور نموده كه با خشت خام به ضخامت هيجده پا ساخته شده بود با پنجره‌ها و طاقچه‌ها نظير آنچه در كاخ داريوش هم بوده است و در انتهاى هر ضلع نيز پاسدارخانه ساخته بودند ، اما تا آنجا كه من اطلاع دارم اين مطلب هم صحيح است كه در\r\n\r\n\r\n","description":"","footnote":"\r\n( 1 ) -  Thothmes \r\n","page_name":" 202 ","page_number":216},
  {"content":"\r\n\r\nهيچ نقطهء ديگر در ايوان يا ساير جاها رواق‌هائى كه از دستگاه مركزى كه به دليل ساختمانى با آن مربوط است كاملا جدا شده باشد ديده نشده است ، از اين‌رو قول اصلاحى كوست و شىپيه « 1 » را با ترديد بايد تلقى نمود .\r\nاز جهت ديگر چنين به‌نظر مىرسد كه بيشتر بناهاى صفهء تخت جمشيد ديوار داشته و باآنكه قسمت‌هائى كه با گل و خشت ساخته شده بود ناپديد شده است پايه‌هاى سنگى و قاب پنجره و طاقچه‌ها در همه‌جا ديده مىشود ، در صورتى كه در تالار خشيارشا كمترين اثرى از پنجره و طاقچه و درگاه نيست كه به نظر من دليل غيرقابل ردى است كه هيچ‌گاه از اين قبيل چيزها با تركيبات سنگى در آنجا ساخته نشده بوده است و قابل تصور هم نيست كه روزگارى در آنجا بوده و بعدا به‌كلى از بين رفته باشد .\r\nفرگسن جواب اين مسئله را به اين نحو داده است كه فقط ديوار گلى با روكار كاشى ميناكارى داشته است ، اما هيچ‌گونه اثرى در تأييد اين نظريه به دست نيامده و معلوم هم نيست كه چگونه پايه‌هاى سنگى را در همهء ديوارها به‌كار برده بودند ، مگر در اين تالار ، بعلاوه ديوارهائى با وضع و ابعاد مزبور اين تالار را از حالت و هيبت خاص خود مىانداخته و شايد هم طرح معمارى آن را مختل مىساخته است .\r\nظاهرا هيچ‌كس انكار ندارد كه اين تالار بطورىكه از حجارىهاى آن برمىآيد تالار بار عظيم و تالار شاهنشاهى يا تختگاه شاهنشاه بوده است . در آن شاه‌نشين ، وى بر تخت و در زير سايبان به همان قسمى كه در ديگر كاخ‌ها نيز بوده است و شرحش خواهد آمد جلوس مىنموده تا اتباعش او را تماشا كنند و شاهنشاه نيز آنها را ديده باشد و افراد مردم در رواق‌ها و از ميان ستون‌ها فراهم مىآمدند تا درود و احترامات خويش را به پيشگاه وى تقديم دارند .\r\nدر چنين محل و با چنين وضع و حالى فضاى كافى و نور فراوان به منظور سهولت حركت و ديدار ضرور بود و عظمت و سطوت وجود شاهنشاه درخور كتمان\r\n\r\n\r\n","description":"","footnote":"\r\n( 1 ) -  Chipiey \r\n","page_name":" 203 ","page_number":217},
  {"content":"\r\n\r\nنبود ، بلكه بر خلاف ، كمال ابراز و درخشندگى را ايجاب مىنمود كه بدين‌ترتيب اسباب ديگر براى كم‌وبيش كردن نور و پس‌وپيش نمودن خلق مورد نمىيافته است .\r\nاين بساط و كار در مشرق زمين سابقهء بسيار قديم داشته است و مفتاح اسرار ديرين اكنون در زير نظر خود ما است ، چون در همين تالارها و ايوان‌هاى بىدر و ديوار پادشاهان متأخر ايران از شاه عباس به اين طرف چنان كه در فصل تهران و اصفهان ملاحظه شد خود را به اتباع خويش نشان مىداده‌اند و جلو اين تالارها را فقط با پارچهء گرانبها و پرده مىپوشانيده‌اند و اگر اين شاهد بارز جديد هم به حد وافى مايهء اقناع نباشد مىتوانيم روزگار بعيد را كه مقارن زمان تخت جمشيد بوده و شواهدى معتبر كه از آن عهد و زمانه باقى مانده است در نظر بياوريم يعنى به شوشان يا سوزا كه كاخ زمستانى همين شهرياران در آنجا بوده و بناهاى سنگين‌تر ايشان را ما در اينجا تحت بررسى داريم ، توجه نمائيم .\r\nدر همه‌جا باغچه‌سراى شاهى پرده‌هاى سفيد و سبز و آبى با بندهاى ممتاز كتانى و ارغوانى و گاهى نيز حلقه‌هاى نقره و ستون‌هاى مرمر داشته است ، بنابراين بدون اينكه به‌صورت قطع ضرورتى براى قول نظريهء هريك از دو دسته صاحب‌نظران فرانسوى باشد كه نامشان ياد شده است و يا رد قطعى اين موضوع كه ديوارهايى ، تالار مركزى را با حواشى ستون‌بندى ارتباط مىداده است باز به‌عقيدهء من قول ايشان در زمينهء كشف حقيقت از آنچه نويسندگان انگليسى گفته‌اند بيشتر مقرون به صواب است و آن دستگاه عظيم در هنگامى كه خشيارشا مراسم دربار باشكوه خود را آنجا برگزار مىنموده بهر وضع و صورتى كه بوده با آنچه فرگسن فرض و عنوان كرده است كمترين شباهتى ندارد .\r\n\r\nسقف\r\nاستدلال مشابهى نيز راجع به اين موضوع پيش مىآيد كه در اينجا يا ديگر عمارت‌هاى تخت جمشيد مسئلهء سقف چه صورتى داشته است .\r\nجاى شك نيست كه در اين مورد نقطه‌هاى خالى در ستون‌هاى دوسر و زبانهء جرزهاى زاويه در چند بناى ديگر به‌منظور جا دادن سر تيرها بوده است و اين\r\n\r\n","description":"","footnote":"","page_name":" 204 ","page_number":218},
  {"content":"\r\n\r\nسقف‌ها به هيچ احتمالى سنگى نبوده است ، زيراكه ستون‌ها چندان محكم و يا به قدر كافى نزديك هم نبوده كه قادر به نگاهدارى وزن آن باشد و هيچ قسم نمونه‌اى هم از اين نوع سقف يافته نشده و چنين چيزى به‌هيچ‌وجه با سبك معمارى زمان تطبيق نمىكرده است .\r\nاز جانب ديگر بنابر قول مورخان يونانى بخصوص كيتوس كورتيوس احتمال قوى آن است كه سقف بناهاى تخت جمشيد از چوب سرو آزاد بوده و شاهد اين فرض آثارى است كه در خود ايوان به‌دست آمده بوده است و تختهء سرو را به خاطر حفاظت با نوعى برچسب گلى مىاندودند ، چنان كه بواسطهء ضرورت اقليمى همين كار طى قرون در ايران سابقه و رواج داشته است . اما چون دليل قاطع در اين‌باره به دست نيامده است ترجيح مىدهم كه از اظهار نظر قطعى خواه مثبت يا منفى خوددارى نمايم و به همين علت نيز فرض بىپرواى فرگسن را دربارهء سقف ابنيهء هخامنشى رد مىكنم .\r\nتنها وسيلهء مقايسه و تشابه به‌نظر او حجارى بالاى مقبرهء شاهى در نقش رستم و عقب تخت جمشيد بوده كه بر سقفى مانند برآمدگى و نماى كاخ‌هاى مجاور آنجاست كه نقشى از پادشاه در حال دعا و نيايش هست و بر كرسى يا جايگاه دوطبقه‌اى ايستاده است . وى اين صحنه را تقليدى از عمارت‌هاى غيرمذهبى ايوان پنداشته و به‌حدى هم راه مبالغه پيموده كه اظهار داشته است ترديدى وجود ندارد كه مانند مقبره ، بناهاى تخت جمشيد هم طبقات متعدد داشته‌اند . ولى كمترين دليل و برهانى براى تأييد اين قول در ميان نيست .\r\n\r\nكاخ داريوش\r\nوقتى كه از تالار خشيارشا از سمت شمال به طرف جنوب پيش مىرويم از همان راهى كه اكثر مسافران هم مىروند و جاى پا ديده مىشود ، در طرف جنوب به بناى ديگر كه كوچك‌تر ، ولى كامل‌تر است مىرسيم كه مطابق كتيبه‌هائى كه همانجاست به كاخ داريوش شهرت يافته است . اين بنا شامل تالار مركزى است داراى شانزده ستون در چهار رديف و هر رديف هم چهار ستون با ايوانى كه هشت ستون در دو برج در جبههء غربى دارد و آثارى كه ظاهرا علامت\r\n\r\n","description":"","footnote":"","page_name":" 205 ","page_number":219},
  {"content":"\r\n\r\nاطاق‌هائى است كه در عقب آن ساخته شده بود . اين تنها بناى روى صفه است كه در جبههء جنوبى است و پلكان در طرفين آن ساخته شده كه مدخل عمدهء كاخ به‌شمار مىرفته است . بعدا پلكان سومى نيز بر آن افزوده شده بود و همچنين مدخل ديگرى هم در سمت غربى مقابل كنارهء ايوان اصلى و جلگهء مرودشت است . براى هر مسافرى كه مثل من از طرف شمال وارد مىشود اين راه طبيعى ورود است و بنابراين بنا را از سمت عقب به طرف جلو سير و قدم‌به‌قدم آن را تعريف مىكنم .\r\n\r\nمدخل جناحى\r\nتمام اين بنا بر صفه‌اى كه از تالار خشيارشا تقريبا ده پا بلندتر است واقع گرديده ، ابعادش 132 پا طول و 96 پا عرض است . وقتى كه از پلكان دو پهلوى جبههء غربى بالا مىرويم كتيبه‌اى كه قسمتى از آن پنهان است بر ديوار ايوان مشاهده مىشود و روى ديوار مقابل پلكان كه در اينجا هم پيكرهء شير و گاو و در طرفين آن هست لوحه‌اى است داراى كتيبه‌اى كه نيك محفوظ مانده و حاكى است كه آن پلكان را اردشير سوم صد و پنجاه سال بعد از ايجاد آن بنا اضافه كرده است . بر بالاى پله‌ها از درگاهى عبور مىكنيم كه ديواره‌هاى آن شايد در اثر زلزله كج و به طرف يكديگر خم شده است .\r\nاز ميان رواقى عبور نموده به درگاه دوم و از آنجا هم به تالار مركزى وارد مىشويم . سنگ‌هاى طرفين اين درگاه ( كه گويا مانند دروازهء ديگر بوسيلهء اردشير اصلاح و تعمير يافته است ) پيكر ديگرى از جدال شاه با هيولا ( گاهى گاو نر يا اسب افسانه‌اى شاخدار يا شير و يا عنصرى مركب از همهء اين علامات مختلف ) حجارى شده است .\r\nدر همهء اين نقش‌هاى برجسته پادشاه با متانت كامل و بىدغدغهء خاطر به سبك خشك يك‌نواخت خنجرى در شكم هيولا فرومىكند و حيوان از جلو وى بر كفل به عقب مىافتد و شاه شاخ او را آرام در چنگ مىگيرد .\r\n\r\nتالار مركزى\r\nبواسطهء ساختمان اين راهرو ( كه شايد بعدا افزوده شده است ) فقدان هم‌آهنگى در نقشهء بناى تالار مركزى به‌نظر مىرسد ، وسعت آن\r\n\r\n","description":"","footnote":"","page_name":" 206 ","page_number":220},
  {"content":"\r\n\r\nمبارزهء شاه با جانور افسانه‌اى - كاخ داريوش\r\n\r\n","description":"","footnote":"","page_name":" 207 ","page_number":221},
  {"content":"\r\n\r\nپنجاه پاى مربع است و با چندين جرز سنگى حجارىشدهء بزرگ متمايز و بواسطهء بى حفاظى تقريبا سياه شده است و چنين مىنمايد كه آن جرزها از يكديگر جدا بوده و در سراسر حاشيه شايد قسمت اصلى بنا را تشكيل مىداده است .\r\nبعضى از اين جرزها كه بزرگ‌تر و بلندتر است در درگاه به‌كار رفته با گچ‌بريهاى شياردار برآمده و جرزهاى كوچك‌تر را براى نفوذ نور سوراخ كرده و يا به عنوان طاقچه ساخته بودند كه هنوز هم در خانه‌هاى ايرانى متداول و جاى اسباب و لوازم خانگى است .\r\nدر سمت شمالى تالار دو درگاه و دو طاقچه است در جبههء شرقى يك درگاه و سه طاقچه و در طرف جنوبى كه مدخل اصلى است يك درگاه و چهار پنجره و بر اين دروازه تصوير دسته‌جمعى متداول دورهء هخامنشى را حجارى كرده‌اند ، به اين صورت كه شاه از كاخ در حال خروج است و دو تن از ملازمان چترى بر سر او نگاه داشته‌اند .\r\nروبروى آنجا بناى ديگرى با شانزده ستون هست كه سقف بر آن قرار داشته اما از استوانه يا ستون‌ها اثرى باقى نيست . در محوطهء بيرونى ديوارى است كه چند پنجره دارد و هشت ستون ديگر هم رواق را مزين ساخته و ديوارهاى شرقى و غربى هريك با درگاه و طاقچه و ستون سنگى يك‌پارچهء عظيم به ارتفاع بيست و دو پا است . در قسمت خارجى رواق مانند طرفين تالار مركزى و همچنين در عقب آن يعنى سمت شمالى آثار مبهمى ديده مىشود كه گويا اقامتگاه‌هائى با وسعت مختلف بوده است .\r\n\r\nكتيبه‌ها\r\nكاخ داريوش به‌وجهى نامعمول كتيبه‌هاى فراوان دارد ، ابتدا بايد كتيبه‌هائى را در نظر داشت كه راجع به نام آنجاست و در خطوطى باريك اطراف قاب پنجره‌ها و طاقچه‌ها و يا در سه لوحه بر بالاى درگاه‌ها منقور شده است و ظاهرا جرز بزرگ در گوشهء جنوب غربى كاخ محل جالب توجهى براى صنعتگرى حجار به‌شمار مىرفته است .\r\n\r\n","description":"","footnote":"","page_name":" 208 ","page_number":222},
  {"content":"\r\n\r\nدر اينجا كتيبه‌اى به خط ميخى حاكى است كه داريوش به اتمام اين بنا توفيق نيافته و فرزند او خشيارشا آن كار را به پايان رسانيده است . در همين‌جا كتيبه‌اى هم به خط نسخ و غزلى به فارسى ديده مىشود از سلطان ابراهيم فرزند شاهرخ و نوادهء تيمور . در همان نزديكى چنان كه گوئى خواسته باشند نهايت عدم تناسب را نشان بدهند ، سى سال پيش يكى از شيرازىهاى غيور ، خطى طولانى شرحى به افتخار ناصر الدين شاه يادگار كنده است .\r\nبر درگاه جنوبى همين بنا كتيبه‌هاى پهلوى شاپور دوم و سوم كه قبلا اشاره نمودم كنده شده است . متأخران هم در اثرگذارى به اين بنا كوتاهى ننموده و آثار درخور توجهى از نام و نشان خويش باقى گذاشته‌اند . بر درگاه عمدهء شمالى ليست درازى از دسته‌هاى انگليسى كه از آنجا گذسته‌اند ، با نام سرهنگ مكدونالد ( سر . جى . م . كىنر ) به سال 1820 در رأس آنها و در يكى از طاقچه‌هاى غربى هم متوجه اسم دوست خود پرفسور وامبرى شدم كه با ديدن آن خطوط و آثار ظاهرا ترغيب به اين كار شده بود .\r\nكاخ داريوش\r\n\r\n","description":"","footnote":"","page_name":" 209 ","page_number":223},
  {"content":"\r\n\r\n\r\nپلكان جنوبى\r\nبه‌طورىكه ذكر شد مدخل اصلى قصر داريوش در سمت جنوب واقع شده بود ، حفريات فلاندن و كوست در پنجاه سال قبل در اين‌جا حجارىها و كتيبه‌هائى را كه نويسندگان سابق درست متوجه نشده بودند نيك نمايان ساخته است . در اينجا هم مثل تالار بزرگ خشيارشا جبههء ايوان ( صفه ) بوسيلهء كنده - كارىهاى ممتاز آرايش يافته و دو دسته جنگاوران مسلح با نيزه‌هاى عظيم و سپرى بر دوش رو به صحنهء مركزى در حركت‌اند كه مانند دو صحنهء مشابه ديگر كه در انتهاى خروجى است حاوى كتيبه‌اى ميخى راجع به پادشاهى هر دو شهريار يعنى داريوش و خشيارشاست و از هر ضلعى هم پلكانى به سمت ايوان مىرود و باز پيكرهء سنگى شير و گاو بر گوشهء فوقانى پلكان ديده مىشود . در قسمت درونى پله‌ها نيز يك رديف تصاوير كه بسيار عالى منقور كرده‌اند از پائين تا بالاى پلكان در كنار عابرين حجارى شده است .\r\n\r\nنوع بنا\r\nمانند بناهاى قبلى اين ساختمان هم دو مسئله را پيش مىآورد كه حل يكى از آنها وابسته به وجود خود بناست و ديگرى متساويا راجع به همهء ابنيهء ايوان است . پس ابتدا بايد ديد كه نوع و منظور از ساختمانش چه بوده است ؟\r\nاين بنا به اندازهء كافى وسعت نداشته تا به عنوان تالار به‌كار رفته باشد . از جهت ديگر دستگاه‌هاى حوالى آن چنين وانمود مىكند كه محل اقامت بوده است و كسانى كه از راه خطا مىپنداشته‌اند كه تخت جمشيد درواقع مجموعه‌اى از بناها و معابد مذهبى بوده ، لابد با نظر فرگسن هم‌آهنگ‌اند كه آنجا را مقر روحانيان و شايد عبادتگاه پنداشته بوده است ، براى چنين نظريه‌اى هيچ‌گونه شاهد و دليلى فراهم نيست .\r\nاز طرف ديگر چنان كه غالبا هم پنداشته‌اند ، هنگامى كه شاهنشاه هر ساله به مقر تخت جمشيد مىآمده ، آنجا اقامتگاه اختصاصى وى بوده است . اما با ميزانى كه من از وضع و چگونگى زندگانى شهرياران خاور زمين در دست دارم گمان نمىكنم كه آنجا براى استقرار پادشاه و همراهان و حرمسراى شاهانه كافى بوده است و تصور مىكنم فقط اقامتگاه رسمى او بوده كه در آنجا به كارهاى خصوصى\r\n\r\n","description":"","footnote":"","page_name":" 210 ","page_number":224},
  {"content":"\r\n\r\nخود مىپرداخته و صرف طعام و استراحت مىنموده ، ولى همراهان و دبيران و خواجه‌ها و حرمسرا و كودكان و پرستاران در بناهاى ديگر و مجاور اقامت مىكرده‌اند .\r\n\r\nمسئلهء ديوارها\r\nمسئلهء ديگر كه نامعلوم‌تر است راجع به نوع و جنس ديوارهاست كه بدون چون‌وچرا عامل الحاق و پيوستگى درگاه‌ها و طاقچه‌ها و پنجره‌هاى اين كاخ و ديگر بناهاى صفه ( ايوان ) بوده است كه هنوز هم باقى است . اينكه گفته‌ام بىچون‌وچرا فقط از جهت زمينه است ، بلكه در سطوح داخلى و سردرهاى سنگى كه ذكر كرده‌ام آثارى به‌نظر مىرسد كه آنها را در اصل با ديوارهائى كه از جنس متفاوتى ساخته شده بود ارتباط مىداده است .\r\nراجع به كيفيت و نوع بناى اين ديوارها برطبق مشاهداتم در ساير كشورهاى مشرق زمين نمىتوانم نظريات مشكوك بسيارى از نويسندگان را تأييد نمايم . ديوارهاى مزبور نه از جرزهاى سنگى و نه به‌طورىكه كاتن رالينسن مىپندارد از پاره‌سنگ بنا نشده بوده است . چون نشانه‌اى از اين قبيل آثار مطلقا در آنجا يافته نشده است و از آجر سوخته هم كه بسيار بادوام است ساخته نشده بود ، زيرا نمونه‌اى از اين آجرها در آنجا ديده نمىشود .\r\nمن ترديدى ندارم كه ديوارهاى ابنيهء تخت جمشيد از خشت خام يا گل بوده كه در بناهاى بابل و نينوا و شوش هم مرسوم بوده است و خشت خام را هنوز هم در همهء خانه‌هاى ايرانى از قصر همايونى تا مسكن روستائى به‌كار مىبرند و جنس ديوارهاى تخت جمشيد را فقط به اين ماده مىتوان نسبت داد كه با گذشت زمان و آسيب باد و باران در طى قرون شسته و ناپديد شده است .\r\nفرگسن هم كه همين نظريه را داشته آن را در عالم هنر رجعت به اصل ( خاك ) نام داده است ، خاصه وقتى كه هوس و مهارت مردم مشرق زمين را از زمان سناخريب تا دورهء پادشاه كنونى در نظر بياوريم كه ديوارهاى گلى را با استادى گچ‌اندود مىنمايند و پاكيزه مىآرايند و يا آنكه بوسيلهء كاشىهاى شفاف و منقوش\r\n\r\n","description":"","footnote":"","page_name":" 211 ","page_number":225},
  {"content":"\r\n\r\nمىپوشانند ، گمان نمىرود كه موردى براى ترديد اين نظريه باقى بماند كه در ديوارهاى تخت جمشيد از اندود گچى استفاده شده بوده است ، نه تزئينات كاشىكارى ، زيراكه قطعاتى از اين كاشىها در بناهاى ايوان ( صفه ) پيدا نشده است . در شوش وضع متفاوتى بوده ، ولى حتى در شوش نيز ديوارهاى داخلى را بيشتر بوسيلهء گچ سفيد و گاهى با مادهء قرمزى رنگ مىكردند و فرش و پرده بر آن مىآويختند .\r\nاكتشافات آينده در تخت جمشيد شايد اين نظريه‌ام را تأييد كند .\r\n\r\nكاخ اردشير سوم\r\nقبل از آنكه اين قسمت ايوان را ترك كنم جا دارد خاطرنشان سازم كه در پهلوى آن در جهت شمال غربى كاخ داريوش آثار ساختمانى ديده مىشود كه اول بار نيبور متوجه آن شده بود و فلاندن و كوست آن را مشخص نمودند . با آنكه از جهات وضع ظاهر و اندازه ، خيلى نامعلوم است و تركيبش قابل تشخيص نيست باز بعضى از نويسندگان حدس زده‌اند كه حرمسرا بوده .\r\nوقتى كه از كاخ داريوش مستقيم به طرف جنوب برويم به ويرانه‌هاى بنائى مىرسيم كه در انتهاى گوشهء جنوب غربى ايوان فوقانى واقع شده است . بوسيلهء پلكانى دوپهلو كه سخت آسيب ديده و در جهت شمالى است به اين بناى ويران راه است و بر جبههء آن تصاويرى حجارى شده است و دو كتيبه به خط ميخى نظير آنچه در پلكان غربى كاخ داريوش ديديم حاكى است كه بيانات اردشير سوم است ، ولى معلوم نيست كه وى آن بنا را ساخته يا تعمير نموده و يا بر آن چيزى افزوده باشد .\r\nاين موضوع كه بناى مزبور مقابل كاخ داريوش واقع گرديده است كه بنا بر شرح قبلى وسعت كافى براى اقامت متعلقان شاهى نداشته بعضىها آنجا را حرمسرا پنداشته‌اند ، ولى دليلى در تأييد اين قول نيست و بقاياى آن منحصر به پى چند ستون است كه كرپورتر دو رديف پنج ستونى تميز داده بود و در جلو آن سه رديف ديگر چهار ستونى بود ، اما در نقشهء فلاندن و كوست فقط سه ستون نامرتب منعكس شده با چهار رديف چهار ستونى در قسمت مقدم آن . ايشان آن را بناى شمارهء 4 و ديگران ساختمان جنوب غربى نام داده‌اند .\r\n\r\n","description":"","footnote":"","page_name":" 212 ","page_number":226},
  {"content":"\r\n\r\n\r\nكاخ خشيارشا\r\nدر مشرق اين بنا و دنبالهء ايوان اصلى فوقانى كه بلندترين بقاياى ساختمانى تخت جمشيد در آنجاست ويرانه‌هائى است كه از قرار معلوم در ميان بناهاى آنجا سومين كاخ عظيم اصلى به‌شمار مىرفته است .\r\nنبشته‌هائى بر پله‌ها و درگاه‌ها و جرزهاى رفيع گوشه‌ها آشكار مىسازد كه مانند تالار بار بزرگ بوسيلهء خشايارشا ساخته شده و از اين‌رو طبيعى است كه به عنوان كاخ آن شهريار شهرت يافته است .\r\nدرواقع تزئينات ساختمانى آن شباهت تام با قصر پدر وى دارد ، غير از آنكه اين ساختمان رو به طرف شمال است و از هر جهت بر پايه و ميزان بزرگ - ترى بنا شده است . در جلو آن ايوانى بوده كه با چهار رديف پلكان از سمت مشرق و دو رشته پله از طرف مغرب به آن وارد مىشدند ، اين پله‌ها به حالت غم‌انگيزى خراب افتاده است . پس از بالا رفتن از پلكان به رواق يا مدخل اصلى كاخ مىرسيم كه پايه‌هاى دو رديف ستون كه هر رديف شش ستون داشته در آنجا ديده مىشود بوسيلهء چند درگاه از آنجا به تالار ستون‌دار مركزى مىرفته‌اند كه سقفش بر سى و شش ستون يعنى در شش رديف شش ستونى قرار گرفته بود ، و حالا فقط پايهء آن ستون‌ها باقى است .\r\nاز ميان اين تالار در فاصلهء كمى تا كف آن كه فعلا نيك مشهود است آب‌رو زيرزمينى است كه تكسيه بىتأمل وافى به آن عنوان حمام داده است ، ولى هيچ اثرى دال بر اين موضوع و يا آثارى از وجود حمام در آنجا يافته نشده است و جاى ترديد مختصرى است كه آن مجرا براى جريان آب و يا فاضل آب بوده كه آثارش در قسمت‌هاى ديگر ايوان در زير تالار خشيارشا نيز ديده مىشود . كرپورتر آن را با آب‌انبار كوهپايهء شرقى و يا مخزن سنگى كه در نزديكى رواق خشيارشا است مربوط دانسته است .\r\nدر اينجا هم چند بناى كوچك‌تر در حوالى آن هست كه ظاهرا چهار بنا در هر طرف و از تالار مركزى به دو تا از آنها راه بوده است . درگاه‌ها و پنجره‌ها\r\n\r\n","description":"","footnote":"","page_name":" 213 ","page_number":227},
  {"content":"\r\n\r\nو طاقچه‌هاى اطراف تالار با حجارىهائى شبيه به كاخ‌هاى سابق آراسته شده است به اين صورت كه پادشاه ايستاده و ملازمان چتر بر سر او گرفته‌اند .\r\nاين پيكره بر چارچوب دروازه حجارى شده است ، ولى در حاشيهء چند پنجره آثارى هم از كارهاى تجملى و پذيرائىهاى شهريار ديده مىشود ، يعنى ملازمان را نشان ميدهد كه حيواناتى را پيش مىبرند يا جام و ظرف غذا يا عطردان حمل مىكنند .\r\nدر جهت جنوبى دو رشته پلكان از انتهاى شرقى و غربى به ايوان كاخ منتهى و در قسمت بيرونى آن چهار طاقچه با آرايش گچ‌برى ديده مىشود و بطور اختصاصى و استثنا در اين بنا از زاويهء جنوب غربى پلكان ديگرى در خود كوه كنده‌اند كه بىكتيبه يا تزئين از طبقهء پائين يا جنوبى به مرتبهء فوقانى مىرسد .\r\nمزاياى كلى كه دربارهء كاخ داريوش برشمرده‌ايم در قصر فرزند او نيز بوده است و به احتمال قوى همان ساختمانى است كه خشيارشا در آنجا اقامت مىنموده و به كشوردارى مىپرداخته و محل پذيرائىهاى رسمى او به‌شمار مىرفته است ، ولى براى بارعام چنان كه شرحش گذشت ، تالار بزرگ را به‌كار مىبرده است كه رواق‌ها و ستون‌هاى بزرگ داشته .\r\nپلكان شرقى ، كاخ خشيارشا\r\n\r\n","description":"","footnote":"","page_name":" 214 ","page_number":228},
  {"content":"\r\n\r\n\r\nتپهء بزرگ\r\nقبل از ترك كردن اين كاخ توجهى به اين مطلب بىمناسبت نيست كه بين رواق سمت شمالى و عقب ستون‌هاى تالار بزرگ خشيارشا تل خاكى است داراى تقريبا صد يا رد طول كه فعلا فقط به‌صورت تپه است و از سطح ايوان به اندازهء قابل ملاحظه‌اى ارتفاع دارد و حدس زده‌اند كه در زير اين تودهء خاك آثار دستگاه ديگرى نهفته است . كرپورتر احتمال داده است كه در زير آن همان تالار عيش و بزمى بوده كه اسكندر در عالم مستى به‌كار پليد آتش افروختن دست يازيده بود . سيزده سال پيش آقايان استولزه و اندريس از ميان قسمتى از آن شيارى حفر كردند ، ولى جز خرده مصالح بنائى چيز ديگرى به دست نيامد .\r\nاميد است كه كاوش‌هاى بيشترى در زير اين تودهء خاك بنمايند نه با اين اميد كه كاخ ديگرى كشف شود ، بلكه دليل ديگرى كه به همان اندازه مهم است و آن اين است كه معلوم شود چه قبيل آجر و كاشى و وسايل تزئين بوسيلهء معماران دورهء هخامنشى در بناهاى ايوان به‌كار رفته بوده است .\r\nمن از اين مقدار محدود حفريات خرسندى خاطرى حاصل نتوانم كرد ، مگر تا وقتى كه مانند آكروپليس آتن همهء سطح و روى ايوان درست زيرورو شود و فقط در اين صورت است كه خدمت باستان‌شناسان به پايان و رأى ايشان نيز به گوش اهل جهان خواهد رسيد .\r\n\r\nبناى جنوب شرقى\r\nدر ايوان تحتانى يا اصلى به فاصلهء 180 يا رد عقب يا مشرق كاخ خشيارشا بقاياى ساختمان ديگرى است كه ظاهر ناقصى دارد ، زيرا كه نيمى از آن تا حد درگاه‌ها و طاقچه‌ها زير خاك است . اين بنا از سنگ‌هائى است كه در سياهى و صيقلى مانند سنگ كاخ داريوش است ، در محوطه‌اى با هشتاد و نه پا طول و شصت و يك پا پهنا و رواقى كه پنجاه پا درازا و سى و پنج پا و نيم عرض دارد ، و چنين مىنمايد كه داراى شانزده ستون در چهار رديف و هر رديف هم با چهار ستون بوده است و اثرى از اطاق‌هائى در حواشى آن ديده نمىشود و مثل اين است كه سراسر بنا تقليد و يا نمونهء قبلى تالار بزرگ صد ستون است\r\n\r\n","description":"","footnote":"","page_name":" 215 ","page_number":229},
  {"content":"\r\n\r\nكه شرحش به زودى خواهد آمد و چنين مىنمايد كه كاخ يا تالارى شاهانه است .\r\nچون تصاوير پادشاه بر درگاه جنوبى با بادبزن و در درگاه شمالى با چتر و در جناح‌هاى شرقى و غربى پيكرهء پادشاه در حال جدال با هيولاست كه بر ران عقب افتاده است . اما نبشته‌اى آنجا نيست كه هويت شهريار را معلوم سازد .\r\nفرگسن تصور مىكند كه اين از نخستين ساختمان‌هاى ايوان است چون به‌صورت يك‌پارچه و با صلابت و بزرگى بيشترى از ديگر ساختمان‌هاست ، بعضىها حدس زده‌اند كه شايد از آثار دورهء كوروش و كمبوجيه بوده است ، اما نبايد فراموش كرد كه فرگسن شخصا تخت جمشيد را نديده است و در هيچ نقطهء ايران هم اثرى از بناهاى پيش از داريوش پيدا نشده است و درواقع به عقيدهء من كوروش و كمبوجيه مدتها قبل از پايه‌گذارى تخت جمشيد در زير خاك غنوده بودند .\r\n\r\nبناى مركزى\r\nحال به طرف شمال رو مىگردانيم و همان‌جا در عقب تپهء بزرگ كه در جناح شرقى كاخ داريوش واقع است ساختمانى است كه بواسطهء فقدان اثر و علامتى خاص عموما به بناى مركزى موسوم شده است ، طرحى عجيب دارد و به همين دليل سبب فرضيات گوناگون گرديده است و آن شامل سه درگاه بزرگ است كه بر سطح درونى يا پايگاه آن تصوير پادشاه در حالت جلوس و يا در زير چتر شاهى و در بالاى سر او هم اهورامزدا به‌صورت هالهء بالدار حجارى شده است .\r\nدر درگاه شرقى به تصوير تازه‌اى برمىخوريم كه در بناهاى بعدى مكرر خواهيم ديد و آن پادشاه را بر تختى سه طبقه با سه رديف شامل نه تصوير در حال جلوس نشان ميدهد كه بازوى خود را بالا برده است و نسبتا شبيه تصويرى است كه در مقبره‌هاى نقش رستم ديده مىشود . در وسط بين درگاه‌هاى شمالى و جنوبى پايه‌هاى چهار ستون هست و اينكه منظور از بناى آن ساختمان جالب‌توجه چه بوده است هيچ معلوم نيست .\r\nكرپورتر كه همواره به كارها جنبهء مذهبى مىداده خيال كرده است كه نمازخانهء خصوصى پادشاه و آن چهار تا پايه هم ، آتشدان بوده است . اما براى اين\r\n\r\n","description":"","footnote":"","page_name":" 216 ","page_number":230},
  {"content":"\r\n\r\nتصور دليلى در دست نيست . فرگسن معتقد است كه عمارت شورى در مقابل قصر خشيارشا است ، ولى به بقاياى هيچ‌كدام از رواق‌ها شباهتى ندارد و در روبرو و يا مربوط به ساختمان ديگر خاصه كاخ خشيارشا نيست و آن به عقيدهء من يكى از تالارها يا عمارت‌هاى متعدد به‌شمار مىرفته است و لزومى هم ندارد كه براى تشخيص آن خود را در قيد و بندهاى فرضيات گوناگون گرفتار سازيم .\r\n\r\nتالار صدستون\r\nسرانجام در حوزهء تالارها ، نه آثار ديگر به آخرين آن مىرسيم كه بزرگترين بناى تخت جمشيد و همان ساختمانى است كه از وقتى كه در نيمهء اين قرن و بخصوص پس از حفريات سال 8 - 1877 م محل آن به‌درستى شناخته شده است به تالار صدستون معروف گرديده و آن در قسمت تحتانى ايوان يعنى در همان سطح رواق خشيارشا و آثار ديگرى واقع شده است كه شرحش را تازه باز نموده‌ام و از همهء ويرانه‌ها به كوه نزديك‌تر و در حقيقت به فاصلهء كمى از كوهپايه واقع است و شامل تالار تك بزرگى است كه ابعاد داخل مربع آن 225 پاست و سقفش بر صد ستون تكيه دارد ، در ده رديف كه هركدام هم ده ستون داشته و در جناح شمالى آن رواقى بوده با شانزده ستون در دو رديف هشت ستونى كه جمع كل در سراسر بنا 116 ستون مىشود .\r\nدر هريك از دو جناح رواق كه اندازهء آن 180 پا در 51 پاست پيكرهء عظيم گاو ، رو به شمال ديده مىشود ، كرپورتر آن را مجسمه تصور كرده بود ، نه نقوشى كه برجسته كنده باشند ، ولى دليلى در ميان نيست كه با ديگر حجارىهاى مشابه آنجا تفاوت داشته است يعنى نقوش سنگى نيك برجسته از جلو و در طرفين به‌صورتى كه در رواق خشيارشا ديده‌ايم .\r\nاز اين رواق دو درگاه با ارتفاع و پهناى بيشترى از ساير بناها به تالار صد ستون راه دارد . در حواشى تالار چهل و هشت درگاه و پنجره و طاقچهء سنگى هست نظير آنچه در كاخ‌هاى داريوش و خشيارشا ديده شده است كه در قديم با ديوار خشتى به ضخامت ده پا با هم مربوط بوده و از روزگاران خيلى سابق ناپديد شده است . داخل اين تالار كه بوسيلهء كارگران فرهاد ميرزا احتشام الدوله\r\n\r\n","description":"","footnote":"","page_name":" 217 ","page_number":231},
  {"content":"\r\n\r\nوالى فارس در زير نظر دكتر اندريس به سال 1879 حفارى شده بود پر از پايه‌هاى سنگى و قطعات استوانه و ستون درهم‌وبرهم فروريخته است و از بقايا ، چنين معلوم مىشود كه ستون‌ها سرستون دو يا سه سره كه خاص دورهء هخامنشى است با پايه‌هايى به شكل گل نيلوفر آبى و بدنه‌هائى با نيم‌تنهء گاو داشته و حتى يك ستون هم سالم نمانده است ، اگر قطعات يكى از آنها را جمع‌وجور كنند معلوم مىشود داراى 37 پا ارتفاع و بين پايه‌ها نيز بيست پا فاصله بوده است .\r\n\r\nحجارىها\r\nنقوش برجسته درگاه‌هاى اين تالار از بيشتر حجارىهائى كه تا حال ذكر شده است بزرگتر مىباشد . در دروازه‌هاى شرقى و غربى جدال بين پادشاه ( پهلوان ) و هيولاى غيرقابل وصف باز به‌صورت بارزى جالب‌توجه است .\r\nدر درگاه‌هاى جنوبى پادشاه بر تخت كه روى سه سكو قرار گرفته جلوس نموده و سرير شاهانه بر اسلحهء اقوام فرمانبردارش كه در رديف‌هاى پنج نفرىاند ، نگاهدارى شده است .\r\nسايبانى ظريف را كه لبه‌هايش منگوله‌دار است روى سر او گرفته‌اند و بر فراز آن پيكرهء بالدار اهورامزدا در فضا حافظ وجود پادشاه است . اين صحنه را قبلا هم ديده بوديم ، ولى در دروازهء شمالى تصوير بس عالىترى حجارى شده است كه پادشاه را بر تخت يا كرسى بلند عقب بسته‌اى در حال جلوس نشان مىدهد كه پاهاى او بر چهارپايه نهاده شده و نگهبانان در عقب سر او ايستاده‌اند و ملازمى بادبزنى را بالاى سر پادشاه نگاه داشته است .\r\nبر زمين در جلو او دو عودسوز ديده مىشود و در عقب آن باز دو چهرهء ديگر است كه شايد سفيران يا وزيران باشند كه براى تقديم درود و احترامات آمده‌اند . در قسمت زيرين پنج رديف جنگاوران با نيزه و سپر و تركش و كمان ديده مىشوند كه جمعا پنجاه نفرند و تفاوت لباس و روسرى ايشان نشان مىدهد كه از اتباع مليت‌هاى گوناگون پادشاهند . در صحنه‌هاى شاهانه ، وى در همه‌جا با نيم تاجى بر سر و موهاى مجعد و ريش دراز فرزده و در جبهء ارغوانى امپراتورى\r\n\r\n","description":"","footnote":"","page_name":" 218 ","page_number":232},
  {"content":"\r\n\r\nمدخل شمالى - تالار صدستون\r\n\r\n","description":"","footnote":"","page_name":" 219 ","page_number":233},
  {"content":"\r\n\r\nديده مىشود . در صحنه‌هاى جدال ، قلاب بر كمر دارد و موقرانه با دشمن گلاويز شده او را مقهور مىسازد .\r\nمدخل جنوبى - تالار صدستون\r\n\r\nطرح بنا\r\nاين تالار بزرگ كه بعد از كرناك در مصر ، به‌طورىكه از حجارىهاى آن برمىآيد عظيم‌ترين ساختمان جهان قديم بوده ، تالار تخت و دربار شاهنشاه به‌شمار مىرفته است . هيبت آن از تالار خشيارشا كمتر ، اما وسعتش بيشتر است و چون بر ايوان تحتانى بنا شده ، به احتمال قوى روشنائى كافى نداشته است « 1 » .\r\n\r\n\r\n","description":"","footnote":"\r\n( 1 ) - تنها راه نفوذ نور به قسمت داخل پنجرهء ديوار شمالى نبوده و دهنهء طرف ديگر تماما با طاقچه‌ها گرفته شده بود ، از اين‌رو بواسطهء روشنائى مختصر اين نظر صائب‌تر مىنمايد كه به محوطهء درونى و ميان ستون‌ها از روزنه‌هاى سقف نور مىرسيده است .\r\n","page_name":" 220 ","page_number":234},
  {"content":"\r\n\r\nدر اينجا به رسم و روالى كه بر درگاه‌هاى آنجا منقوش گرديده ظاهرا يكى از پادشاهان هخامنشى براى تقديم هدايا از جانب خراج‌گذاران تابع خود جلوس مىنموده است ولى اين بنا را به كدام‌يك از شهرياران آن خاندان مىتوان نسبت داد ؟ سر . هنرى رالينسن به اين دليل كه از آثار ديگر بهتر محفوظ مانده ، آن را به متأخرين از ايشان يعنى اردشير سوم منسوب داشته است كه من از همين استدلال او نتيجهء ديگرى مىگيرم .\r\nبا در نظر گرفتن اين امر كه صنعت و هنر ملى در زمان داريوش به اوج ترقى رسيده بود و در ايوان بناى ديگرى نيست كه تختگاه محسوب شود و شكى هم نداريم كه چنين محلى وجود داشته و چون طرح آن از ساده‌ترين تالارهاى تخت جمشيد و بىپيرايه است به عقيدهء من همان تالار فرزند هيستاسب بوده است .\r\nخشيارشا به رسم و شيوهء تفنن‌آميز شرقى از راه و رسم ساختمانى پدر خود عدول نموده و بعدا نقشه‌هاى او را تغيير داده و تالار بزرگ را با رواق‌ها در قسمت ديگر صفه برپا ساخته است .\r\nبعلاوه وقتى كه تالار صدستون بنا شد ، ظاهرا حجارىهاى جبههء مقدم پلكان سنگى آن تمام نشده بود . صحنه‌هاى پردبدبهء شاهى كه خشيارشا بر پايه - هائى داراى چند ستون در ايوان باشكوه خود ساخته بود در اينجا به‌صورت قائم بر در دروازهء ورودى متمركز ديده مىشود . تفاوت ديگرى كه جالب نظر است فقدان حفره يا شيار در درگاه‌هاست كه جا پاشنهء در محسوب شود و اين نشان مىدهد كه آنجا تالار بار بوده ، زيراكه درگاه‌ها فقط بوسيلهء پرده‌ها به شرحى كه در كتاب استر آمده است محفوظ و پنهان مىگرديده است .\r\n\r\nدروازهء پروپيلا « 1 »\r\nبه فاصلهء 190 پا در جهت شمالى رواق آثار ويرانه‌اى ديده مىشود كه عموما دروازه يا پروپيلا كه به آنجا منتهى مىشود ناميده‌اند .\r\nدر اوايل قرن حاضر اين ويرانه‌ها بهتر از حالا قابل تميز بود . در شمال آنجا تك‌ستون بزرگى قرار داشته ، يادداشت‌هاى من مشعر بر اين است كه جرزهاى سنگى شكسته\r\n\r\n\r\n","description":"","footnote":"\r\n( 1 ) -  Propylaea \r\n","page_name":" 221 ","page_number":235},
  {"content":"\r\n\r\nدر آنجا فروريخته است ، ولى ترديدى نيست كه وضع و شكل دروازه دارد كه بر يك ضلع آن پيكرهء انسان گاو مانند حجارى شده بود .\r\nفلاندن از قسمت‌هاى نيمه‌تمام آن قياس كرده بود كه رواق مربوط به اين ملحقات ، ناتمام مانده بود و بعدا نقشهء ديگرى جاى طرح اصلى را گرفت . ولى در مشرق زمين لازم نيست چنين وضع و كارى را به ادوار بعد نسبت داد و بطورىكه بارها اشاره كرده‌ام بناى گذشتگان را ناقص و ناتمام باقى مىگذاشته‌اند تا محكوم به ويرانى شود و اين كار البته در ميان فرمانروايان نيز بىسابقه نبوده است .\r\n\r\nآيا بوسيلهء اسكندر دچار حريق گرديده ؟\r\nاما مسئلهء مهم‌تر دربارهء تاريخ ساختمان و يا منظور از ساختن آن از بقاياى خود اين بنا ناشى مىشود . چون درحالىكه همهء جهانگردان قبلى به‌هيچ‌وجه اثر خرابى از حريق در هيچ‌كدام از بناهاى ايوان نيافته‌اند و حيران بودند كه چگونه داستان حريق را كه تقريبا همهء مورخان يك‌ندا شرحش را بازگفته‌اند ، با اين موضوع تطبيق دهند كه اسكندر يك يا چند بنا را به آتش كشيده بود ، كشفيات اخير آشكار ساخته است كه كليد آن راز در تالار صدستون نهفته مانده بود .\r\nدر حفريات سيزده سال پيش به لايهء رسوبى ضخيمى از خاكستر برخوردند كه در اثر تجزيهء ميكروسكوپى معلوم شد كه از سوخته‌هاى چوب سرو بوده است و اين ماده در هيچ‌يك از عمارت‌هاى ديگر به دست نيامد . از اين‌رو محتمل است كه خاكستر متعلق به چوب سقفى باشد كه در اثر حريق فروريخته و سرستون‌ها و استوانه‌ها را كه مظهر شكوه و عظمت قديم بوده در همان‌جا فروانداخته است .\r\nيكى از چيزهاى شگفت‌انگيز و جالب‌توجه اين محل كه انسان را وادار به تفكر مىكند اين است كه درمىيابيم كه آن واقعه ناشى از بلهوسى سردار مست ( اسكندر ) و به احتمال بيشتر ، عمل بيرحمانه ، ولى بنابر تصميم قبلى او بوده است .\r\n\r\nراه‌هاى زيرزمينى\r\nتا اينجا داستان خود را دربارهء بقاياى ساختمانى كه بر صفهء تخت جمشيد ديده مىشود خاتمه داده ، پيش از رها كردن اين موضوع\r\n\r\n","description":"","footnote":"","page_name":" 222 ","page_number":236},
  {"content":"\r\n\r\nجا دارد به يكى دوتا از آثار فرعى نيز اشاره كنم و از جمله چيزى كه خيلى هم قابل‌توجه است و به هيچوجه هم نامعلوم و مكتوم نيست وجود عدهء زيادى مجراهاست كه نويسندگان قديم راه‌هاى زيرزمينى ناميده بودند ، اما به احتمال قوى راه آب است .\r\nدهنهء اين مجراها لابد در زمان سابق خيلى بيشتر از حالا نمودار بود .\r\nآبروهاى زير كاخ خشيارشا درحال‌حاضر تنها مجرائى است كه چشم‌گير است .\r\nكامل‌ترين بررسىها را دربارهء اين مجارى بالغ بر دويست سال پيش شاردن انجام داد ، وى نوشته است كه اين راه‌ها در پنج پا زير كف بنا از هر طرف كشيده شده بود .\r\nوى از جناح شرقى آن تا سى و پنج دقيقه پيش رفت كه يك چهارم فرسخ مىشود و فقط بيم و هراس همراهان او را از پيشروى باز داشته بود . وى مىنويسد لبه‌هاى اين مجرا مثل شيشه صاف بود . موريه در سال 1809 آزمايش او را تكرار نمود :\r\n« در ميان سنگ‌هاى شكسته از قسمت مقدم بنا تقريبا مجاور پلكان ويران آب‌رو زيرزمينى بزرگى هست ، ما به درون آن وارد شديم كه در بعضى جاها به عمق ده پا در سنگ كنده بودند . اين بستر آب جهت شرقى غربى داشته در سمت مشرق شيب آن تا بيست و پنج گام مىرسيده و سپس باريك مىشود ، در بعضى جاها ناچار چهار دست‌وپا جلو رفتم ، بعد دهانه فراخ مىشود به حدى كه آدم متوسط - القامه مىتواند در درون آن بايستد » .\r\nوضع و تركيب چندتا از اين مجراها و به احتمال قوى تعداد معدودى از آن در نقشهء فلاندن و كوست منعكس است . مقدارى از آنها را در سنگ كنده‌اند و جاهاى ديگر سنگ‌فرش و لبه‌سازى شده بود و از شرح ديگران برمىآيد كه ارتفاع آنها به تفاوت كم و زياد مىشود . ورقهء گل در ته آن نشان مىدهد كه براى چه منظورى بوده و گويا دو مصرف داشته است يا براى بردن آب خوردن و آبيارى باغ‌ها از منابع كوهپايه يا به قصد عبور فاضل آب از ناودان‌هاى سقف و يا آب اضافى كف ايوان . تحقيقات بيشترى در اين زمينه نتايج عمده‌اى ندارد ، ولى خالى از فايده هم نخواهد بود .\r\n\r\n","description":"","footnote":"","page_name":" 223 ","page_number":237},
  {"content":"\r\n\r\n\r\nكار ناتمام\r\nقبلا اشاره كرده بودم كه در موقع حفريات تپه‌اى كه در عقب كاخ داريوش است آقايان استولزه و اندريس چيزى جز خرده‌ريزهاى بنائى نيافته بودند كه حاكى از اين بود كه كار ساختمانى ناتمام مانده و شايد هم در اثر پيش‌آمد جنگ يا بلهوسى فرمانروا متوقف شده و خيلى هم محل احتمال است كه با سقوط خود پادشاه كار تعطيل شده باشد . از اين قبيل شواهد در قسمت‌هاى ديگر ايوان نيز ديده مىشود مثلا جاهائى را براى نقش و كتيبه صاف و آماده كردند ، بدون اينكه چيزى منقوش شده باشد و سنگ‌هائى ديده مىشود كه تيشه‌كار فقط نيمى از آن را پرداخته و بقيه را ناتمام گذاشته است .\r\nاستولزه حتى مبالغه و اظهارنظر مىكند كه شايد تمام ستون‌هاى كاخ خشيارشا را نصب نكرده بودند و گرنه بايستى كه خرابه‌هاى زيادترى باقى مانده باشد . اين معما را من بيشتر به تغييرات كلى در وضع و حال سياسى نسبت مىدهم .\r\n\r\nمقبره‌هاى شاهى\r\nاما همه جاهاى شايان توجه تخت جمشيد فقط همان - هائى نيست كه در صفه است ، همانطورى كه داريوش و سه تن از جانشينان او صخره‌هاى معروف به نقش رستم را براى مقبرهء سنگى خود كه دور از دسترسى آسان باشد برگزيده بودند ، سه تن ديگر از شهرياران همين خاندان نيز از ايشان پيروى كرده و در انجام منظور ، كوه رحمت را كه در مجاورت مقر فرمانروائى و محل جشن‌ها و بزم ايشان بوده انتخاب نمودند .\r\nيكى از آرامگاه‌هاى شاهى درست در عقب تالار صدستون واقع است .\r\nمقبرهء دومى در فرورفتگى كوه و قدرى در جهت جنوب شرقى ايوان است و سومى كه ناتمام مانده است كنار صخره به فاصلهء سه‌چهارم ميل در طرف جنوب واقع شده است . زمينهء كوهستان در اينجا مثل نقش رستم نيست كه بلند و داراى پرتگاه باشد . بنابراين بين دو دسته مقبره‌هاى مزبور تفاوت هست .\r\nدر تخت جمشيد مقبره به‌صورت قائم بر جاى رفيعى در كوه كنده شده است تا فقط بوسيلهء ريسمان يا ماشين قابل ورود باشد ، برعكس در اينجا با نهايت سهولت مىتوان از پائين به مقبره وارد شد ، هرچند كه در مورد مقبرهء سومى با كشيدن پنج\r\n\r\n","description":"","footnote":"","page_name":" 224 ","page_number":238},
  {"content":"\r\n\r\nرديف ديوار از كف زمين تدبيراتى شده است كه دسترسى به آن چندان آسان نباشد .\r\nابعاد اين مقبره‌ها نيز با آرامگاه‌هاى قديم‌تر تفاوت دارد و به‌طورىكه از كتيبهء ميخى كه بر كوه كنده‌اند ، مستفاد مىشود ارتفاع آنها هفتاد و نه پا و عرض قسمت فوقانى سى و سه پا و پهناى حاشيهء متقاطع كه محتوى خود قبر است پنجاه و چهار پا و نيم است . اختلاف سوم كه مايهء آموزندگى است و به دورهء بعدى تجلى هنرى متعلق است ، از نماى نيك حجارى شدهء آن نمايان است . در حاشيهء درگاه‌ها و سنگ سردرها سه رديف نقش گل و بوتهء ظريف كنده‌اند و سقف با گچ‌برى سرستون كه تخت دو طبقه بر آن قرار گرفته و جبهه‌اش با تصاوير شيران آرايش يافته است .\r\nچهار مقبرهء نقش رستم را بنابر احتمال متعلق به داريوش اول ( 521 - 485 قبل از ميلاد ) خشيارشا ( 465 - 485 ) اردشير اول يا درازدست ( 424 - 465 ) داريوش دوم يا نتوس ( 405 - 424 ) گفته‌اند و كار ناصوابى نخواهد بود كه مقبره‌هاى تخت جمشيد را به پادشاهان بعدى هخامنشى يعنى اردشير دوم ( 361 - 405 ) خشيارشا سوم يا اوكوس ( 338 - 361 ) و مقبرهء ناتمام ارشك ( 336 - 338 ) داريوش سوم يا كدمن ( 330 - 336 ) نسبت بدهيم .\r\n\r\nمقبرهء شمالى\r\nتا اوايل اين قرن راه مقبرهء شمالى يا اولى بواسطهء شن و خاك مسدود بود . در اثر جديت و كار نفرات انگليسى رسد توپخانه كه از همراهان سر . گر ، اوزلى بودند در سال 1811 راه باز و مقدار كلى ديگر از موانع هم با همت فرهاد ميرزا در سال 1878 رفع شد .\r\nدرحال‌حاضر مدخل مقبره تا زير درگاه گشاده است و قسمت تحتانى درگاه را با زور و فشار شكسته‌اند و بدون اشكال مىتوان وارد مقبره شد كه اطاقى است با طاق ضربى كه در سينهء كوه كنده شده است . در فاصلهء نه پا از درگاه به ديواره‌اى برخورد مىكنيم كه داراى چهار پا ارتفاع و سنگى است و جبههء دو حفره يا تابوت سنگى را تشكيل مىدهد كه يكى بعد از ديگرى كنده شده است\r\n\r\n","description":"","footnote":"","page_name":" 225 ","page_number":239},
  {"content":"\r\n\r\nتيغه‌اى به عرض يك پا آن دو را از هم جدا مىسازد و آنكه دور تر واقع است تا حدود سه پا از مقطع كوه امتداد دارد و چهار پا پهنا ، نه پا و نيم طول و چهار پا ضخامت آن است . سرپوش شكستهء آنها كه در اصل روى قبر نصب بوده حالا كنار دهانهء قبر افتاده است .\r\nآرامگاه شمالى در قسمت عقب تخت جمشيد\r\n\r\nمقبره‌هاى ميانه و جنوبى\r\nبه فاصلهء سيصد يا رد در جهت جنوبى دومين مقبرهء سنگى واقع است . تفاوت آن با آرامگاه اولى اين است كه سه تورفتگى با طاق هلالى در عقب راهرو اصلى دارد كه جاى تابوت سنگى است .\r\nمقبره‌اى كه در انتهاى جنوبى و تا حدى دور تر از دو قبر ديگر واقع شده است ابتدا « نيبور » در سال 1765 متوجه آن گرديد . قسمت زيرين اين گور را در سنگ كوه كنده‌اند ، اما قسمت بالا با سنگ‌هاى درشت مستطيل ساخته شده و\r\n\r\n","description":"","footnote":"","page_name":" 226 ","page_number":240},
  {"content":"\r\n\r\nبه‌طورىكه از وضع حجارى سنگ پيداست اين مقبره هم ناتمام مانده بوده است .\r\nپيكرهء پادشاه و اهورامزدا و عودسوز و رواق مطابق معمول ديده مىشود ، ولى در قسمت تحتانى رواق كار ، ناتمام مانده است كه شايد فوت شهريار يا دگرگون - شدن بخت و طالع خاندان او سبب آن شده باشد .\r\nعلامت درگاه يا مدخل ديده نمىشود و بواسطهء تعداد زيادى جرزهاى سنگى كه در آن حوالى است بعضىها خيال كرده‌اند كه راه ورود سرى تودرتو در آنجا وجود داشته . وضع حيرت‌آور در اين مورد آن است كه محل قبر را در كنار و هم‌سطح جلگه اختيار كرده‌اند كه اگر هم بنا تمام مىشده است باز برجستگى چندان نمىداشته ، از اين‌رو استنباط مىشود كه فكر اصلى قرار دادن مقبره خارج از دسترسى مقبرهء ديگر محل اعتنا نبوده است .\r\n\r\nتخت جمشيد واقعى\r\nتا اينجا بررسى خود را دربارهء همهء ويرانه‌هائى كه بر صفه و يا در حوالى ايوان تخت جمشيد بوده است تمام كرده ، در پايان كلام مسائلى را مطرح مىسازم كه هنوز از لحاظ تاريخ و باستان‌شناسى حل نشده است .\r\nبارها با وضوح تمام عقيدهء خود را اعلام داشته‌ام كه فقط موضوع ايوان كاخ‌هاى پادشاهان هخامنشى چنان كه بدون شك و شبهه از حجارىها و سنگ و نبشته‌ها مستفاد مىشود - در ميان نيست ، بلكه مسئلهء خود تخت جمشيد نيز موردنظر است كه روزگارى از عجايب جهان قديم بود كه اسكندر با نيروى ظفرنمون لشكريان مقدونى تسخير كرد و آن شهر را براى تاراج به سربازان فاتح خود داد و كاخ يا كاخ‌هاى آن را طعمهء حريق ساخت :\r\nشاهزادگان با شادمانى شديد تمجيد همىكردند ، و پادشاه ( اسكندر ) با حدت سرشار مشعلى برگرفت ، طائيس او را رهبرى مىكرد ، تا بر قربانى خويش دست يازد .\r\nو هلن جديدى « تروا » ى ديگرى را به آتش كشيد .\r\n\r\n","description":"","footnote":"","page_name":" 227 ","page_number":241},
  {"content":"\r\n\r\nاستخر قديم كه خرابه‌هاى آن را در دهانهء وادى پلوار بر صخره‌ها و مقبره - هاى سنگى نقش رستم در طرف شمالى و ايوان كاخ‌ها در جهت جنوب ديده‌ايم تا مسافتى دور تر در جلگهء مقابل شهر شاهى داريوش و خشيارشا گسترده شده بوده است .\r\nآن شهر هم مانند ديگر بلاد مشرق زمين كه از گل و سنگ بنا شده بود از روى كرهء ارض ناپديد گرديد و شهرهاى ديگر نيز به همان طريق آباد و سپس نابود شدند ، ولى در مقبره‌هاى سنگى و در دهانه‌هاى مستحكم دره‌ها و دربندها و بر ايوان‌هاى پرستون آثار فناناپذير آن شهر كماكان پايدار است و بر ايوان شاهى كه خواه در خارج شهر بوده است يا در درون ، شهرياران در حين توقف كوتاه خويش در اين كرسى قديمى خاندان خود اقامت مىنمودند ، در آنجائى كه هم در موقع احداث صحنه‌هاى جانانه ديد و هم آثارش بر ويرانه‌هاى آن هنوز باقى است .\r\n\r\nشك و ترديد استولزه\r\nاين موضوع تا موقعى كه راز الفباى ميخى كشف نشده بود ، مدتها نظريهء اكثريت پژوهندگان به‌شمار مىرفت . بار ديگر استولزه آهنگ شك و شبهه را در اين مورد نيز آغاز كرد ، البته وى راجع به نوع و منظور از بناهاى ايوان و عمارت‌هاى آن مانند ديگر دانشمندان نظر مخالفى ابراز نمىكند ، اما با بىباكى تمام منكر است كه آنجا همان قصر پرسپوليس باشد كه اسكندر تسخير كرد و از سر مستى و يا قصدا به آتش كشيد « 1 » . ديودور سيسيلى مرجع عمدهء اوست كه نيم قرن قبل از ميلاد مسيح شرح اين ماجرا را نوشته و او هم بيشتر مطالب خود را از وقايع‌نگاران زمان اسكندر و از جمله كليتاركوس « 2 » اقتباس نموده است .\r\n\r\n\r\n","description":"","footnote":"\r\n( 1 ) - اكثر تاريخ‌نويسان بنابر قول كليتاركوس نظريهء اول را معتبر مىشمارند . در اشعارى كه شاهد آورده‌ام داستان معمولى طائيس نديمهء دربارى را جنبهء رمانتيك داده است ، ولى ديودور قصد و غرض را در آن كار وارد پنداشته است و آن انتقام سوزاندن معابد آتن به دست خشيارشا بوده كه احتمال صحت بيشترى دارد . نولدكه ، آن كار را ناشى از نمايش قدرت سردار فاتح در ذهن مردم شرق پنداشته و بنابراين تدبير ، اثرى كه در فكر اقوام آسيائى مىنموده است محسوب داشته .\r\n( 2 ) -  Clitarchus \r\n","page_name":" 228 ","page_number":242},
  {"content":"\r\n\r\nمورخ سيسيلى شرح ارگ و كاخ‌هاى تخت جمشيد را روشن و اظهار مىكند كه با سه رشته ديوار محصور شده بود . ديوار خارجى آن بيست و هشت پا ارتفاع و رأس آن نيز بارو داشت . ديوار دومى پنجاه و چهار پا و سومى كه در طرف داخل واقع بود يكصد و دو پا بلندى داشت و باز مىنويسد :\r\n« محوطهء سومى داراى شكل چهارضلعى و ديوار آنجا به ارتفاع شصت ذراع و از سنگ بسيار سخت بود ، بطورىكه ممكن مىنمود كه همواره بماند و هريك از اضلاع دروازه‌هاى برنجى و از كنارش هم نرده‌هاى فلزى داشته كه يكى براى محافظت و ديگرى به منظور توليد ترس و رعب در ذهن ناظران بوده و بر كنار ارگ در جناح شرقى به فاصلهء چهار صد پا كوهى است به نام شاه كوه كه در آنجا مقبره‌هاى پادشاهان بوده است . در اين ارگ چندين عمارت مخصوص شهريار و سردارانش با اسباب و وسايل گرانبها و خزانه‌هائى خاص نگاهدارى نقدينه بود .\r\nوى راجع به مقبره‌هاى سنگى پادشاهان باز مىگويد كه فقط با وسائل مكانيكى مىتوانستند تابوت‌ها را بالا بكشند . از اين شرح ، بىدرنگ دو مطلب مستفاد مىشود كه مورخ يا از ايوان ستون‌دار صحبتى به ميان نمىآورد و يا آنكه سخت دچار اشتباه بوده است ، منظور وى مقبره‌هاى تخت جمشيد نيست ، بلكه آرامگاه‌هاى نقش رستم را در نظر دارد .\r\nاستولزه كه فرضى را قبول دارد كه بيشتر با نظريهء ديودور سازگار است حدس مىزند كه ارگ شامل سه محوطهء محصور بوده كه در مجاورت آنجا در سمت مغرب نقش رستم واقع و همان كاخ‌هائى بوده است كه اسكندر با آتش ويران كرد ( ديودور مىنويسد چند قصر را آتش زد ) وى راجع به لايهء از سوختگى چوب سرو كه در زير كف تالار صد ستون بوده نظر مىدهد كه آن در نتيجه اختلاط و تركيب طبيعى ايجاد شده بود و ظاهرا آثار حريق بزرگ را كه در ديگر ويرانه‌هاى ايوان عنوان نموده فراموش و استدلال مىكند كه نقش رستم محل متناسب‌ترى براى اقامت و ارگ شاهى بشمار ميرفته ، زيرا كه آب فراوان داشته و خارج از ديدگاه مقبره‌ها بوده كه پادشاهان مزداپرست دوست داشتند هميشه در جلو نظر باشد .\r\n\r\n","description":"","footnote":"","page_name":" 229 ","page_number":243},
  {"content":"\r\n\r\nخلاصهء كلام ، وى به‌كلى صفه را ناديده مىانگارد و با بىاعتنائى از آن درمىگذرد تا دليل وجودش روزى پيدا شود .\r\n\r\nپاسخ\r\nحال در جواب همهء اين حرف‌ها بايد گفت كه يك جو حقيقت به از صد خروار فرض و خيال است ، خاصه وقتى كه حدس و قياس مبتنى بر قول نويسنده‌اى قديم باشد ، نه از معاصران و آن هم طرز اقتباس نويسنده‌اى سخت لاابالى .\r\nامر واقعى و غيرقابل انكار وجود صفه و كاخ‌هاى آن است كه نيك برجاست و هيچ‌گاه نيز از بناهاى سه‌گانهء حضرات ديودور و استولزه كمترين اثرى يافته نشده است . چگونه ممكن است همهء بناها در يك نقطه باقى مانده باشد و همهء آثار در نقطهء ديگر پاك از ميان رفته باشد ؟ اختلاط دو دسته از مقبره‌هاى شاهى امرى طبيعى مىنمايد و شايد آسان پيش آيد ، اما در تأييد آن هيچ‌گونه دليل قاطعى فراهم نيست . پس ارزش بيان و برهان كليتارخوس و ديودور چيست ؟ و آن سه محوطهء محصور در كجا واقع شده بوده است ؟ در اينكه شرح و تعريف حضرات به نحوى از انحا دربارهء ايوان موجود وارد باشد دركش براى من بسيار دشوار است ، پس ناگزير دو فرض پيش خواهد آمد يا شرح ديودور راجع به بنا يا بناهاى ديگرى در تخت جمشيد بوده و ارگ در صورت تمايز آن از كاخ‌ها ( وى اشتباها آنها را از هم جدا پنداشته ) شايد چنين محوطه‌اى در حدود نقش رستم وجود داشته است .\r\nبايد اين حقيقت را هم در نظر داشت كه در خود ايوان مكانى براى خزانه و قرارگاه پادگان قصر و ديگر ملازمان شاهى كه ما از آن باخبريم وجود نداشته و لابد اين دستگاه‌ها بوده است ، از اين‌رو مىتوان انگاشت كه محوطهء جداگانهء ارگ يا قلعه وجود داشته ، اما درهرحال ضرورى نبوده است كه بنابر فرمايش ديودور آن دستگاه عظيم را در جلگهء مرودشت فراهم ساخته باشند . بعلاوه امر معقولى نيست كه فرض كرد كاخ با قلعه و قرارگاه پادگان سه ميل فاصله داشته .\r\n\r\n","description":"","footnote":"","page_name":" 230 ","page_number":244},
  {"content":"\r\n\r\nبارى تا دلايل استوارى دربارهء وجود قلعه و ارگ مفروض يافته نشده باشد به نظر من حضرات ديودور و كليتارخوس خود نمىدانسته‌اند كه چه مىفرموده‌اند ، چون مشخصات بنائى را كه در اكباتانه و يا پايتخت ديگر معاصر و مجاور بوده است به تخت جمشيد نسبت داده‌اند و يك ذره حقيقت را با صدها پيرايهء بىاساس فرابسته‌اند .\r\n\r\nسرگذشت ويرانى آن\r\nملاحظه كرده‌ايم كه بانى كاخ‌هاى ايوان چه كسانى بوده‌اند و ديده‌ايم كه همهء بناها تمام نشده بود و يا دست‌كم چندين عمارت به مرحلهء اتمام نرسيده و دلايلى اقامه كرده‌ايم كه لااقل يك بنا به دست اسكندر ويران شده بوده است . تنها موضوعى كه باقى مىماند آن است كه در چه دوره‌اى حجارىها و ساختمان‌ها به‌صورت مخروبهء كنونى درآمده‌اند . از يك‌سو زوال خاندان پادشاهى ايران ، از سوى ديگر بىاعتنائى سلوكيدها و اشكانيان و رجحان پادشاهان ساسانى به انتخاب پايتخت‌هاى ديگر همه در ماجراى طولانى اين انحطاط و ويرانى تأثير داشته است .\r\nبه احتمال قوى از زمان هجوم تازيان آثار فنا و زوال عمدى و خراب‌كارى كلى آغاز شده است ، هرجا كه در دسترس آنان بود تصاوير پادشاهان را مخدوش كردند و هرگونه اسباب خرابى و آسيب به‌كار بستند . به‌نظر من متأخرين نيز در اين تلاش نفرت‌انگيز بىدخالت نبوده‌اند . بنابر قول شاردن شاه عباس هم مأمورانى برگماشته بود كه براى بناى كاخ‌هاى او از آنجا سنگ بياورند و باز امامقلى خان والى گردن‌فراز فارس همين كار عنيف را براى ابنيهء حاكم‌نشين خود در شيراز كرد و وزير شاه صفى كه از رفت‌وآمد پژوهندگان اروپائى به تخت جمشيد كه وى پذيرائى از ايشان را برعهده داشت آزرده‌خاطر شده بود شصت نفر مأمور فرستاد تا آنچه از حجارىها و آثار را كه قادر باشند از ميان بردارند .\r\nمن روىهمرفته از اين حضرات اروپائىمآب هم ، دل خوشى ندارم ، مگرنه اين است كه لوبرن در كتاب خود نوشته است كه وى از شيراز بنائى استخدام و تمام ابزار او را نيز كند و خراب كرد تا با جهد بسيار آنچه مىتوانسته است از\r\n\r\n","description":"","footnote":"","page_name":" 231 ","page_number":245},
  {"content":"\r\n\r\nقطعات مطلوب آن بناها جدا و با خود حمل كند . وى اعتراف نموده است كه چند پيكره را قطعه‌قطعه كرده بود . هرچند كه جاى نهايت خرسندى است كه از 1200 اثر حجارى و تيشه‌كارى كه بنابر روايات در زمان او وجود داشته ، وى خوشبختانه فقط چندتا از آنها را هدف كار ناهنجار خويش ساخته است . تا هزار سال ديگر اعقاب ما باز دلايل وافى براى سير و زيارت آثار تخت جمشيد فراهم خواهند داشت .\r\n\r\nانتقادى هنرى\r\nباآنكه اين كتاب اثرى در باب هنر نيست و من داعيهء فن نقد در كار هنرى ندارم ، باز به خود اجازه مىدهم كه در پايان گفتار به نحو ايجاز ملاحظاتى دربارهء مشخصات و ارزش هنرى آثار تخت جمشيد اظهار كنم و چون اين ويرانه‌ها را با دقت بسيار از نزديك بازديد كرده‌ام ، مىتوانم آنها را با آثار مشابه كه در ديگر نقاط آسيا هست و توفيق ديدار داشته‌ام مقايسه نمايم و اين مزيتى والاست كه در ضمن بررسىهاى خود كمتر كسى را واجد آن يافته‌ام .\r\nبسيارى از كسان از گوشهء اطاق كار خود بدون باك و وسواس راجع به نوع و اصل صنعت معمارى هخامنشى اظهارنظر كرده‌اند با وجوداين ، نويسندگان ما هميشه جملگى بر يك قول نبوده‌اند ، زيراكه از يك طرف در كتاب يكى از ايشان مىخوانيم كه اين آثار تقليد صرف بوده است لاغير « 1 » . نويسندهء ديگر اظهار عقيده مىكند كه : خصايص اصلى و عمدهء آن تا جائى كه ما مىتوانيم گفت خالى از اصالت نيست » .\r\nدر مقابل ، نظر من بطوريكه عموما هم واقع مىشود بين اين دو نهايت در حد ميانه است ، اما در اين مورد قول نويسندهء اولى از سخن گويندهء ثانوى بيشتر مقرون به حقيقت است .\r\n\r\nتاريخ سررشته‌اى در جهان هنر\r\nنخستين و ضرورترين اقدام آن است كه اين هنر دورهء هخامنشى را با ادوار و شرايطى كه زير تأثير آن به‌وجود آمده است\r\n\r\n\r\n","description":"","footnote":"\r\n( 1 ) - راگوزين  Z . A . Ragozin  در كتاب ماد ( داستان ملل ) مىنويسد : هنر ايرانى از سر تا ته و از هر جهت جنبهء تقليد داشته است ، مگر با يك استثنا كه ناشى از سبك آريائى در كار معمارى و آن هم رواج ستون‌سازى است .\r\n","page_name":" 232 ","page_number":246},
  {"content":"\r\n\r\nارتباط دهيم و دريابيم كه از چه جهاتى ممكن است صحيفهء تاريخ كليد كار شود . تا آنجا كه دركش براى ما مقدور است اساسا هنرى در آن دوره بوده است كه ناگهان پديد آمد و ديرزمانى دوام نيافت و به فترت و انحطاط سريع و بىموقع دچار گرديد . فقط دوره‌اى معادل دويست سال پايدار ماند و از پيوستگى دولت‌هاى انزان ( - انشان - نام قديم خوزستان ) و ماد و ايران كه امپراتورى واحد كوروش كبير را تشكيل داده بود به‌وجود آمد و با يورش اسكندر راه زوال پيمود .\r\nدرواقع پايندگى آن با استقرار خاندانى كه بانى و يا حامى آن بودند توأم گشت و بعد از جلوه‌گر ساختن و جاودان كردن پيروزىهاى ايشان به همان سرنوشتى گرفتار آمد كه خود آن سلسله دچار شده بود . اكنون بايد ديد كه وضع و محيط ايران در بحبوحهء آن دوره از چه قرار بوده و ايران با چه ملت‌ها و سبك‌هاى بيگانه ارتباط داشته است ؟ جواب اين استفسار ساده است و آسان به ذهن خواهد آمد .\r\nنبردهاى كوروش ميراث‌هاى افتخارآميز نينوا و بابل را نصيب امپراتورى جديد و شهريار فاتح را بر تخت‌هاى شهير آن كشورها مستقر ساخت . اين سرزمين‌ها از ديرزمانى پيش مركز فرمانروائى پادشاهان متعددى بودند و شكوه و عظمت دربارهاى ايشان زبانزد مردم جهان قديم و به‌خصوص صفحات تاريخ هرودوت مشحون از نام‌ونشان ايشان بوده است و در كتاب‌هاى مقدس نيز از آن داستان‌ها اشاراتى هست و پيروزى و مفاخر آن‌ها نيز هنوز پايدار . در اثر فتوحات پىدرپى ، گنجينه‌هاى ثروت و هنر مترقى آسياى صغير هم در اختيار ايران افتاد و ايرانيان را با مستعمرات يونان و سواحل ( مديترانه ) بحرى مربوط ساخت .\r\nكمبوجيه افق جهانگيرى را باز هم فراخ‌تر نمود و در مصر با قديم‌ترين تمدن‌ها برخورد و آن را جذب كرد و سرانجام در دورهء داريوش و خشيارشا جنگ بين لشكريان مهاجم پادشاه كبير با جمهورىهاى اروپا درگرفت كه در آن موقع مهد آزادى بودند و به‌زودى پرورشگاه پاك‌ترين و آزادترين هنرهائى گرديدند كه جهان\r\n\r\n","description":"","footnote":"","page_name":" 233 ","page_number":247},
  {"content":"\r\n\r\nشناخته بود . غرب ، شرق را پس راند و با اين عقب‌نشينى غنايمى همراه آورد و با ثروت و سطوت خويش از قدرت هنرى اقوام جديد يعنى كلده و آشور و ليقيه و يونيه و مصر و يونان بهره‌مند شد . اين اثر تاريخى آن جنگ نيز بود و به‌طورىكه خواهيم ديد در زمينهء هنر و پيشرفت هم تأثير فراوان نمود .\r\n\r\nنفوذ آشور\r\nنزديك‌ترين و شبيه‌ترين تمدن‌ها خواه و ناخواه بيشترين تأثير را نموده بوده است . هركسى كه آثار هنرى كلدانى و آشورى را كه در نتيجهء حفريات از تل‌هاى بين النهرين پيدا شده است ، بررسى كرده باشد و يا با غنايمى كه در نيمرود و خرس‌آباد و قوپونجيك به‌دست آمده است آشنا باشد ، آيا باز آثار هخامنشى براى او هيچ تازگى خواهد داشت .\r\nاينك من به برشمردن نمونه‌هاى ميراثى غيرقابل انكار هنر زمان سناخريب و بخت النصر به ترتيبى كه در ايوان تخت جمشيد به‌نظر ما مىرسد خواهم پرداخت .\r\nصفهء مصنوعى يا برآمدگى كه با سنگ روكارى شده است ( ايوان‌هاى آشورى معمولا روكار آجرى داشت ، ولى در قصر سارگون با سنگ هم فرش شده بود ) كه بر رأس كنگره يا بارو داشت و بوسيلهء رشته‌هاى بزرگى از پلكان بر آن بالا مىرفتند ( كه برطبق معمول در آشور با آجر و گاهى نيز با سنگ است ) از خصايص عادى كاخ‌هاى شاهى بر كرانه‌هاى دجله به‌شمار مىرفته .\r\nپيكرهء انسان بالدار با سر گاو در دروازه تقريبا عين ابو الهول‌هاى دربان قوپونجيك و خرس‌آباد است و با همان وضع و حالت و همان نيم‌تاج و موهاى مجعد و همان بالهاى پردار ، ولى نمونه‌هاى تخت جمشيد كه به دورهء هنرى ديرتر مربوط مىشود ناگزير ظرافت بيشترى دارد . از لحاظ شكل و ظاهر وضع مبالغه‌آميز سابق در ميان نيست ، پاى پنجمى كه اشاره‌اى هم كرده‌ام ديگر ديده نمىشود و عضلات اندام متناسب‌تر مىنمايد و بال‌ها بيشتر به سمت بالا انعطاف يافته‌اند و اختلاف بارزى در نوع ساختمان نيست كه جبهه در هر دو متساويا موازى دروازهء ورودى است ، نه‌آنكه در جبههء راست ديوار خارجى باشد .\r\n\r\n","description":"","footnote":"","page_name":" 234 ","page_number":248},
  {"content":"\r\n\r\nفقط آن هيولاها از يادگارهاى حيرت‌آور آشورى نيست و اولين بار هم نبوده است كه شير در ايوان تخت جمشيد بر گردهء گاو حمله‌ور شده است . جدال پادشاه با موجود غيرقابل وصف از قرن‌هاى پيش در نقش‌هاى برجستهء افسانه‌اى ايزدوبار « 1 » ديده شده و هرگونه عنوان و لقب تشريفاتى شاهنشاه ايران در فهرست القاب و عناوين سلاطين آشور سابقه داشته است . جلوس شهريار بر تختى كه عقب بلند و بسته‌اى دارد ( اين كرسى نمونهء آشورى است ) و تخت دوطبقه كه سربازان بر دست بلند مىكرده‌اند و نيز ملازمان « سايبان » رژهء بندگان ، منصب‌داران و نگهبانان و خراجگزاران همه تقليد و عاريتى است .\r\nاگر اهورامزداى بالدار از بالاى سر شهريار در دستگاه‌هاى هخامنشى به حالت پرواز و نگهدار اوست ، همين كار را پروردگار در بالاى سر سلاطين نينوا مىكرده است . مشخصات پيكرهء خود پادشاه با هيكل بلند و موهاى مجعد و ريش و جبهء شاهى در نزد آشور نسيربال و داريوش يكسان است و منظور غائى حجارىها و اساس بناى كاخ‌ها در هر دو مورد يكى و دال بر عظمت خداوندى شهريار است .\r\n\r\nليقيه و يونيه\r\nاين بود اندازهء نفوذ قاطعى كه مكتب‌هاى سابق و همجوار هنرى نسبت به سبك تازه درآمدهء ايرانى نموده بود . در شوش كه در مجاورت سرزمين كلده واقع بوده است اين شباهت و تأثير بارزتر به‌نظر مىرسيد ، زيراكه بواسطهء فقدان صخره و كوهستان يگانه وسايل ساختمانى گل و آجر بود كه به‌مقدار كلان فراهم مىگرديد .\r\nتل‌هاى عظيم شوش تپه‌هاى سخت و محكم سيپارا « 2 » و بابل را به خاطر مىآورد ، ولى چه اثر نافذ و بارزى هنر آسياى صغير و مستعمرات جزايز ايونى يونان نسبت به هنر ايرانى داشته است ، اظهارنظر صريح مقدور نيست و من ترجيح مىدهم كه راه و ترتيب متناسبى را اختيار كنم كه كسى رد و انكار نكند ، نه‌اينكه بحث و جدالى را شروع نمايم كه آسان به نتيجهء عملى نرسد . بهرحال در دستگاه‌هاى پاسارگاد و نقش رستم كه سعى نموده‌ام ثابت شود فقط آرامگاه بوده است ، ما\r\n\r\n\r\n","description":"","footnote":"\r\n( 1 ) -  Izdubar \r\n( 2 ) -  Sippara \r\n","page_name":" 235 ","page_number":249},
  {"content":"\r\n\r\nآثارى در دسترس داريم كه به‌هيچ‌وجه گمان نمىرود تقليد تصادفى از مقبره‌هاى ليقيه « 1 » ، تلمسوس « 2 » ، انتىفلوس ، « 3 » اپرله « 4 » و ميرا « 5 » و شايد هم به‌مراتب بيشتر مقبرهء نامى هارپى « 6 » در كسانتوس « 7 » باشد .\r\nنقش گل و بته‌هاى مقبره‌ها در تخت جمشيد از اصل يونانى است . اكثر نويسندگان قالب درگاه و طرز آرايش مقبرهء كوروش را در مرغاب از اثرات ايونى مىشمارند ، ولى اين قول به‌نظر من اعتبار چندانى ندارد . دربارهء نفوذ يونان نيز بهتر آن است كه فقط به تأثير بارز نبوغ يونانى اشاره كنم .\r\n\r\nمصر\r\nدر هيچ‌جا سرايت هنرى و معمارى تاريخ ، نمايان‌تر و از جهت تأثير سريع‌تر از مورد مصر و ايران نيست . هنوز ديرى از درگذشت كوروش نگذشته بود كه تاج الوهيت ميراث مصرى بر جبين تصاوير وى نمودار شد و حتى شواهدى در تأييد اين نظر داريم كه جسد او را هم موميائى كرده بودند . از كتاب ديولافوا مستفاد مىشود كه كمبوجيه در بازگشت از لشكركشى درهء نيل صنعتگران مصرى را همراه برده و چنين مىنمايد كه اين هنرمندان بىدرنگ به‌كار پرداخته بودند ، زيراكه در دربار شاهى جانشين او حجارىهاى بديع و جديد متداول گرديد ، به اين معنى كه مقبره‌ها را بر محلى خارج از دسترسى در سينهء كوه كنده‌اند .\r\nعقيدهء راسخ خودم اين است كه داريوش اين رسم را علىرغم عادت و آداب كيش كشور خويش از روى نمونهء نقب‌هاى سنگى جلگهء نيل معمول ساخته .\r\nدر هردو مورد اختفا و درزگيرى تابوت شاهى و منقور ساختن القاب و شرح دلاورى شهريار بر سنگ ، قصد و مراد معمار است ، در صورتى كه دين‌هاى متفاوت دو سرزمين در يك مورد نهان داشتن و در ديگرى اشتهار و تبليغ را از طريق نمايش نبشته‌هاى سنگى تجويز مىكرده است .\r\nميراث بارز ديگرى كه از مصر رسيده است ، گچ‌برىهاى باريك و ظريف بر حاشيهء طاقچه‌ها و درگاه‌هاى تخت جمشيد است . بعلاوه من بىباك از ابراز اين\r\n\r\n\r\n","description":"","footnote":"\r\n( 1 ) -  Lycia \r\n( 2 ) -  Telmessus \r\n( 3 ) -  Antiphellus \r\n( 4 ) -  Aperlae \r\n( 5 ) -  Myra \r\n( 6 ) -  Harpy \r\n( 7 ) -  Xanthus \r\n","page_name":" 236 ","page_number":250},
  {"content":"\r\n\r\nعقيده ابا ندارم كه ستون‌هاى عهد هخامنشى باآنكه شايد از روى نمونهء ماد « 1 » بوده و بىشك و شبهه از طرز تزئين يونانى آراستگى يافته بوده است و استوانهء آن اصلى و محلى است ، پيش از تأثير و نفوذ سبك مادى و يونانى يا بومى از اصل مصرى بوده و آن وديعهء ديگرى از مخزن سرشار هنرى درهء نيل به‌شمار مىرفته است « 2 » .\r\nاين موضوع نيز از لحاظ اين جانب قدر و اعتبار بسيار دارد كه با وجود ماد و مازندران به‌كار بردن ستون‌هاى سنگى ، آن‌هم به حد وفور كه در كلده و آشور سابقه نداشت در ايران نيز تا پادشاهى داريوش يعنى بعد از لشكركشى كمبوجيه به مصر از آن اطلاعى نداشتند . پس از كدام ناحيهء ديگر معماران ايرانى فكر ساختمان تالارهاى وسيع و كوتاه را كه ستون‌هاى فراوان نگهدار سقف هموار آن بوده با ستون‌هاى جناحى تا زواياى تاريك تالار امتداد مىيافته است اقتباس كرده‌اند ؟\r\nحقيقت امر اين است كه در مصر تالارهاى ستون‌دار در جلو معابد خدايان واقع گرديده است كه همان در ايران در جلو خان مقر پادشاهان ديده مىشود . ولى آنچه خداوندگار در آئين مصرى مقام داشته و فرعون مظهر آن بوده در ايران خود پادشاه آن قدر و مقام را در آئين ايرانيان داشته است . در هر دو مورد مزبور تالار از جهت معمارى منظور واحدى را انجام مىداده است بنابراين نظر من آن است كه اين كار نيز از سرزمين مصر اقتباس شده بوده است .\r\n\r\nيونان\r\nمنتقدين دربارهء اين نكته كه ايران از لحاظ نفوذ هنرى چه دينى نسبت به يونان داشته است چندان اتفاق‌نظر ندارند . بين دو كشور نه فقط در دوران\r\n\r\n\r\n","description":"","footnote":"\r\n( 1 ) - ستون‌هاى مادى چنان كه در كاخ معروف اكباتانا ديده مىشود و هرودوت به ديوسس منسوب داشته است از چوب ساخته شده بود كه با ورقه‌هاى فلزى پوشانده بودند ، با وجود اين به‌نظر من از اصل كلدانى بوده چون عين آن را در حفريات تل‌هاى كلده بيرون آوردند . اكثريت نويسندگان مثل رالينسن و ديولافوا عقيده دارند كه ايرانىها به‌كار بستن ستون را در معمارى قصور شاهى از ستون‌هاى چوبى بناهاى حقير مازندران و گيلان گرفته‌اند . به‌نظر من دليلى در تأييد اين نظريه نيست .\r\nاين دو ولايت و مردم آن همواره از ديگر نقاط ايران جدا زيسته‌اند و بنابراين بعيد است كه چنين اثر و نفوذى در كار ايرانيان جنوب البرز نموده باشند .\r\n( 2 ) - من از تأييد قول كانن رالينسن معذورم كه مىنويسد : « اين از افتخارات هنرى ايرانيان است كه اين سبك را اختراع كرده‌اند و بدون ترديد از مصر يا آشور نيست » .\r\n","page_name":" 237 ","page_number":251},
  {"content":"\r\n\r\nجنگ و ستيز ، بلكه در زمان صلح نيز روابطى بوده است . در اينكه چه مقدارى از مجسمه‌هاى نفيس يونانى را كه مايهء افتخار به‌شمار مىرفته است به آسيا برده‌اند ، اظهارنظر دشوار ، ولى اين موضوع مسلم است كه بسيارى از معابد آتن به يغما رفته بوده است .\r\nبعد از خاتمهء جنگ دسته‌هائى از مهاجران و صنعتگران يونانى كه مجذوب تجمل و ثروت دربار ايران شده بودند پيوسته راه پايتخت هخامنشيان را در پيش گرفتند . راجع به اثر ستون‌هاى يونانى در تخت جمشيد و تأثير نمونهء يونيه در طرز تركيب ستون‌ها و پايه‌هاى آن اشاراتى نموده‌ام . خاصيت تطور و آزادى ذوق يونانى را از نهضت‌ها و آثار جسمانى انسان نيز مىتوان بازشناخت چنان كه در نقوش برجستهء تخت جمشيد مشهود است و كمتر بىتناسب و يا مطابق مبانى هنرى ادوار قبلى آسياست .\r\nاگر وجه ارتباط دقيق‌ترى به‌دست نيايد بايد در نظر داشت كه اولا نبوغ هنر يونانى گوناگون و هنر ايرانى بيشتر در زمينهء ساختمانى بوده است .\r\nثانيا هنگامى كه پادشاهان نخستين هخامنشى تالار پرستون تختگاه شاهى را بر صفهء تخت جمشيد مىساختند هنر يونانى هنوز پيشرفتى ننموده و بوسيلهء سنت‌هاى كهنه مانع و رادع در راه خود داشته است و حال آنكه هنر ايرانى كه سرانجام از آثار پرتگاه مقدس آتن و مرمر پيته ليكون « 1 » سرووضعى يافته بود در زير تيشهء استادانهء فيدياس « 2 » احيا گرديد .\r\n\r\nاثر اصالت\r\nپس به‌نظر من در حدودى كه بيان شده است ايران كم‌وبيش مديون ديگر اقوام و سبك و هنر ايشان بوده است ، ولى به آنچه وام گرفته بود از خود نيز چيزى بيفزود تا آنجا كه بدون چون‌وچرا مقام هنرى خود را از وضع تقليد و اقتباس محض ترقى داد . ايوان تخت جمشيد هرچند برمبناى فكرى بيگانه ساخته شده بود بواسطهء هيبت و استحكام بناهاى خود ، قدر و اعتبار خاص\r\n\r\n\r\n","description":"","footnote":"\r\n( 1 ) -  Pitelicon \r\n( 2 ) -  Phidias \r\n","page_name":" 238 ","page_number":252},
  {"content":"\r\n\r\nاحراز كرد هيچ استادى كه فقط تابع پيروى و تقليد بوده نمىتوانسته است آثار زيبا و باشكوه كوه رحمت را پرداخته باشد .\r\nنماى كثير الاضلاع ايوان نيز خود شيوهء كار قديم بود و من شك دارم كه در هيچ‌جاى ديگر به خوبى و پاكيزگى آثار جلگهء مرودشت كار انجام و با اثراتى چنان درخشان جلوه‌گر شده باشد . اما هنگامى كه به حجارى پله‌ها مىرسيم با رديف طولانى از تصاوير كه بر آن ديده مىشود و كتيبه‌هاى آن و نقوش برجسته‌اى كه مسافر زائر در حين صعود بر صفهء همراه خود مشاهده مىكند آن‌گاه است كه كار و هنر معمار و صنعتگر ايرانى را با اصالت بسيار در بهترين سبك كار مشاهده مىكنيم .\r\nمصرىها در كار پله‌سازى علاقهء اندكى ابراز داشتند و يونانىها تقريبا هيچ اعتنائى به آن ننموده و خود سبك طرح و ترسيم ديگرى جهت جلوه‌گرى شكوه و جلالت مذهبى يا پادشاهى داشتند . اين وجه امتيازى براى هنرمند ايرانى بود كه سبكى را برگزيده و تكميل كرده بود كه درعين‌حال سه منظور را تأمين مىنمود : هم در جا و فضا صرفه‌جوئى مىكرد ، هم در برجستگى عظمت و جلال بناها كه ناشى از آن بود كامياب مىگرديد و هم به حصول يگانه هدف و مراد خويش يعنى تكريم و تجليل دستگاه شاهى توفيق مىيافت .\r\nبه همين نحو در مورد مقبره‌هاى سنگى باآنكه اين فكر اصلا از ناحيهء مصر بوده بواسطهء مهارت و وقارى كه در آن به‌كار برده‌اند به‌هيچ‌وجه اثرى خارجى نمىنمود . در سينهء كوه تراش عميق صليب‌وار كردن و از عهدهء نماسازى نيك برآمدن و صخره‌ها را در نماسازى به‌كار بردن و ايوان شاه‌نشين شهريار مطاع را نيكو پرداختن همه در اثر سبك و سليقهء تام و تمام خود ايرانيان بوده است .\r\nستون‌ها با نيم‌تنهء بزرگ گاو كه تركيب آميخته‌اى از ستون‌هاى مصرى و يونانى است به احتمال قوى اصالت محلى دارد و شكل و وضع ناجور تالارها را ابهتى داده و سرتيرهاى چوبى سقف را به صورتى مطلوب استوار داشته است .\r\n\r\n","description":"","footnote":"","page_name":" 239 ","page_number":253},
  {"content":"\r\n\r\nاز همه بالاتر همين نكته است كه مىتوانيم صنعتگر ايرانى را بواسطهء پيشرفت شايان توجهى كه در زمينه‌هاى هنرى احراز كرده بود تهنيت بگوئيم .\r\nالبته هنوز وى نياموخته بود كه بايد زيبائى و جمال را كمال مطلوب خويش قرار دهد و ماده را تابع صورت سازد و از تطور حركات و اشكال خرسندى خاطر حاصل كند .\r\nراه‌ورسم كار او را دربست و تمام در پيش پاى او نهاده بودند ، امكان انحراف مختصرى در اختيار خويش داشت عظمت و جلال دستگاه شاهى و فقط اين منظور ، مراد و سعى هدف كار او به‌شمار ميرفته . با اين وصف وى سبك‌هاى خشك و غالبا چرند قبلى را در كار خود پشت سر نهاد و صور ناهنجار و غريب و بىتناسب را كه پيوسته از خصايص معمارى مصرى و آشور بود ، در درجهء دوم قرار داد و درحالىكه قدر و منزلت عالى شاهنشاهى را در آثار خود همواره مرعى مىداشته فرصت و امكان ابراز جنبه‌هاى برازنده و ارزنده‌تر هنر را نيز از دست نمىداده است .\r\n\r\nزمينهء محدود\r\nحال‌كه بنابر شرح فوق قدر و مقام هنرمند ايرانى را شناخته‌ايم با ما است كه زمينهء محدود كار او را نيز خواه از جهت موضوع و يا از لحاظ سبك باز نمائيم . احدى از ابراز شگفتى و اعجاب نسبت به ايوان تخت جمشيد و پلكان چندمرتبه‌اى و از دروازه‌هاى پيكره‌دار تا جرزهاى منقوش آن خوددارى نتواند نمود و هيچ‌كس هم در حين بازديد آن 1200 پيكره كه هنوز بر سنگ‌ها با ابهت تمام جلوه‌گرند از اين فكر و احساس خالى نخواهد بود كه آن آثار سخت يكنواخت و خسته‌كننده است .\r\nهمه‌جا يك موضوع در ميان است ، يك موضوع فقط ، واحدهاى ساختمانى بزرگ همه بر يك نهج‌اند و با تغييراتى بسيار مختصر همه‌جا همان كاخ ، همان پلكان ، همان كتيبه ، همان سرستون ، همان تالار ستون‌دار ، همان پى و پايهء ستون ، همان بدنه و همان استوانه است .\r\nدر همه‌جا پيكرهء شهرياران يك‌جور است . صورت يك پادشاه را با شهريار\r\n\r\n","description":"","footnote":"","page_name":" 240 ","page_number":254},
  {"content":"\r\n\r\nديگر تفاوتى نيست و باآنكه بعدا صورت‌ها را با بىرحمى تمام مخدوش كرده‌اند باز چنين مىنمايد كه رعايت شباهت با اصل منظور نبوده است . در هر نقش برجسته با تكرار پىدرپى ، آداب شاهانهء واحدى نشان داده شده است .\r\nشهريار در حال جلوس يا برپا و يا در حين عبور است و يا با حالتى سخت وقارآميز خنجرى در شكم جانور حمله‌ورى فرومىكند . اتباعش در صف‌هاى دراز به پيشگاه مىروند ، ايشان از مليت‌هاى متعدداند و جامه‌هاى مختلف بر تن دارند ، اما در قدم آرام آنها تفاوتى به‌نظر نمىرسد . نگهبانان شاهى نيزه و كمان و سپر خود را با صلابت تمام در دست دارند و حتى به‌ندرت هم ديده نمىشود كه يكى از پاسداران بىدرنگ نيزهء خود را به علامت استراحت برگرداند و يا تيرى از كمان رها كند . عين اين انتقاد به خود موضوع نيز وارد است . در اينجا بر خلاف حجارىهاى مصر و آشور هيچ‌گاه صحنهء جنگ‌ها و نبردها و اردوگاه‌ها و محاصره‌ها و يا منظرهء تعقيب دشمن بوسيلهء سناخريب و يا به چنگ آوردن ارابهء رامسس ديده نمىشود ، حتى چشم‌اندازى نيز از زندگى آرام خواه در حين شكار و يا از حال و روزگار مردم به‌نظر نمىرسد . آن نقوش برجسته شرح تاريخى و يا كار عمده‌اى را منعكس و پايدار نمىسازند و يا از آشوب‌ها و داستان‌ها پرده‌اى برنمىدارند .\r\nهمهء آثار با تكرار بىاندازه راجع به يك موضوع و نشانهء مرام و منظور واحدى است و آن توصيف عظمت شاهى و شكوه و جلال آن وجود متعالى است كه عنوان نيك برگزيدهء ، شاهنشاه كبير دارد .\r\n\r\nنتيجه\r\nاين بود شرح صنعت و هنر دورهء هخامنشيان و حكايت تالارهاى شهريارى ايشان كه در اين‌جا به پايان ميرسانم و آن راجع به آخرين آثار نبوغ نسبتا خالص آسيائى و ميراثى از سرزمين‌هاى كلده و آشور و مصر درعين‌حال ، هم مظهر عظمت وضع و كار و هم حاكى از شكوه و جلال روزگار آن پادشاهان بوده است . ولى زمينهء آن محدود و به همين دليل نيز بىدوام بود چرا كه به ظاهر و در باطن چاشنى اصالت نداشت هم فاقد اثرات شوق و رغبت بود و هم عارى از الهامات ناشى از طبقهء عام . پس همين كه پايه‌گذاران كه نگهدار و حامى آنها نيز بودند از\r\n\r\n","description":"","footnote":"","page_name":" 241 ","page_number":255},
  {"content":"\r\n\r\nميان رفتند آن مآثر هم راه شكست و نيستى پيمود ، تا زمانى كه بانىها بودند دو قرن تمام در اوج رونق و شكوه ماند ، صورتى برازنده و درخشان داشت و در نظر ايرانيان عهد باستان نمودار بسيار عالى عظمت كار بشرى مىنمود كه از بركت وجود بزرگانى چون كوروش و داريوش به وجه ستايش‌انگيزى به اهل زمين ارزانى شده بود ، ولى در نظر ما مايهء عبرتى خطير از گذشت قرون است كه سنگ‌هاى خاموش آن تاكنون با صداى رسا راز آنچه را كه ناگفتنى است بازمىگويند .\r\n\r\n","description":"","footnote":"","page_name":" 242 ","page_number":256},
  {"content":"\r\n\r\n\r\nفصل بيست و دوم از شيراز به بوشهر\r\n\r\nشيب نردبانى كوهستانى\r\nاز فصل امعان نظر دربارهء آثار عظيم ، اما ويران پرداختهء دست انسان ، اينك به يادداشت‌هاى سفر خود و شرح برخورد با عجايب شگفت‌انگيز طبيعت مىپردازم . حال ما از فلات مركزى ايران كه بين 4000 تا 6000 پا از سطح دريا ارتفاع دارد سرازير مىشويم و در اين مسير ابتدا از جاهائى مرتفع كه تا 7400 پا بلند است بالا مىرويم ، پس مىتوان تصور نمود كه پائين رفتن از طرف ديگر آن در ناحيه‌اى كه سى و پنج ميل عرض دارد و غالبا شامل ارتفاعاتى عظيم است لابد شيب فوق‌العاده‌اى خواهد داشت .\r\nاختلاف اقليمى مسير اين راه از لحاظ تغيير ناگهانى جنس علف و گياه و ميزان حرارت به همان اندازه زياد است كه از زمستانى يخ‌بندان در انگلستان به تابستانى كه گرم‌تر از آن ممكن نباشد در عرض جغرافيائى خودمان وارد شويم .\r\nاين سرازيرى بوسيلهء چهار رشته شيب‌هاى صخره‌اى كه درست آن را به پلكان تشبيه كرده‌اند ، طى مىشود و از آنجا تنها حيواناتى باربر مانند شتر و الاغ و قاطر مىتوانند عبور كنند .\r\nاز نظر تودرتو و صعب العبور بودن هم بدون شك از سخت‌ترين معابر جهان است . در اينكه چنين راه بدى وسيلهء عمدهء رفت‌وآمد و يا حمل‌ونقل\r\n\r\n","description":"","footnote":"","page_name":" 243 ","page_number":257},
  {"content":"\r\n\r\nبار و كالا باشد حتما منطبق با عقل سليم نيست ، بلكه ناشى از عزم و سماجت خود ايرانيان است كه طالب تغيير يا اصلاح و تعميرى در آن جاده نبوده‌اند و اين نتيجهء محافظه‌كارى خاص مردم خاور زمين و آن كسانى است كه از ديرباز دچار انحطاط فكرى شده‌اند .\r\nدر چنين جاده‌اى بايستى از اسب صرف‌نظر كرد ، هرچند كه گاهى از آن استفاده شده است و در اينكه حيوان محكم‌تر و نيرومندتر هرچند كندتر مانند قاطر به‌كار مىبرند آسان استنباط مىشود كه به چه دليل تأسيس سرويس چاپارى در اين راه ميسر نشده بوده است .\r\nاگر اسب پست در اين خط كار كند در ظرف دو هفته از پا خواهد افتاد پس ناچار با چاپارخانه و چاپارچى و شاگرد چاپار كه ديرگاهى در زندگى روزانه‌ام ركن عمده‌اى شده بودند توديع و بقيه 160 ميل راه سرازير تا خليج فارس را با كاروان طى كردم .\r\nهر مسافر به‌مقدار بار و اسبابى كه همراه دارد حيوان باركش كرايه مىكند و در صورت وصول دعوت شب را در تلگرافخانه‌ها يا مسافرخانه‌ها يا دستگاههاى رسمى توقف خواهد كرد و يا اگر فراهم شود در محلى مثل كاروانسرا خواهد ماند . معمولا اين مسافت در ظرف پنج شش روز پيموده مىشود و مدت پنج روز سرعت ، رضايت‌بخش است ، زيراكه در اين جادهء سخت و دشوار شرط انصاف نيست كه حيوان را بيشتر از سى ميل راه روزانه تحت فشار قرار داد .\r\nبعلاوه چاروادار كه قاطر كرايه مىدهد خود نيز پياده همراه مسافر است .\r\nمن براى هر قاطر در اين خط سير پنج تومان پرداخت نمودم ، اين مبلغ از مقدار معمولى كرايه بيشتر است ، چون من سريع‌تر از ميزان عادى حركت مىكردم و چون از قاطر خوشم نمىآمده است ترجيح دادم سوار يابو شوم ، هرچند كه در شيراز به من اخطار شده بود كه بوسيلهء اسب سفر بين آن شهر و خليج‌فارس بسيار طولانى خواهد گذشت .\r\n\r\n","description":"","footnote":"","page_name":" 244 ","page_number":258},
  {"content":"\r\n\r\n\r\nجدول خط سير\r\n\r\nخان زينيان\r\nپس از توديع با ميزبان‌هاى مهربانم در ( « باغ شيخ » ) كه در حومهء غربى شيراز واقع و آنجا مسكن و باشگاه مأموران ادارهء تلگراف هند و اروپاست ساعت شش صبح روزى كه آسمان ابرى بود راه خود را به طرف جنوب تعقيب نمودم . اين جاده در حدود غربى جلگهء شيراز است ، سر را هم دو آبادى واقع بود . هشت ميل جلوتر از رودخانهء باريكى بوسيلهء پل عبور كرديم . در آنجا كاروانسرا و پاسدارخانه‌اى به نام چنار راهدار هست كه محل باجگيرى است .\r\nاز اين نقطهء كوهپايه راه سربالا شروع و در عقب آن محل جلگهء شيراز از نظر ناپديد مىشود و از دور با نوك درختان سرو و باغ‌هاى پراكنده و گنبدهاى مساجد وداع مىكنيم . جادهء سربالا كماكان ادامه دارد . بعد از پنج ساعت راه - پيمودن بىانقطاع به جلگهء مرتفعى مىرسيم كه رودى با كف سنگى از آنجا جارى است و آن قره‌آغاج ( درخت سياه ) نام دارد كه در مسير تقريبا 300 ميل مارپيچى خود به اسم‌هاى مختلف ناميده مىشود كه عمده‌ترين آن كوارومند است و از ميان جلگهء باريكى بنام خور زيارت وارد دريا مىشود و اين همان رود سيتيو گاگوس يا سيتاكوس قدما است كه در فصل راجع به پاسارگاد اشاره نمودم .\r\nجاده از كنار رودخانه تا دو ميل از ميان تپه‌ها كه پوشيده از بوته‌ها و خارستان نيمه‌جان است امتداد دارد و سرانجام از دور ديوارهاى سفيد كاروانسراى خان زينيان نمايان مىشود . آنجا را تقريبا سى سال پيش مشير الملك يكى از توانگران كه پيشكار والى فارس و مردى مقتدر و سختگير بود ساخت و دورهء خدمت او بواسطهء\r\n\r\n","description":"","footnote":"","page_name":" 245 ","page_number":259},
  {"content":"\r\n\r\nبناهائى كه بين شيراز و بوشهر ساخته است به نيكى ياد مىشود و گمان مىكنم هزاران نفر از مسافران اين جاده سپاسگزار او باشند ، هرچند كه شايد وى مخارج آن بناها را از كيسهء دهاتىهاى بيچاره گرفته باشد .\r\nدر كاروانسراى اين محل به سال 1860 مينوتولى « 1 » وزير مختار پروس در دربار تهران درگذشت و در همين راه بين شيراز و خان زينيان در سال 1871 گروهبان كالينز يكى از متصديان ادارهء تلگراف هنگامى كه با زن و ملازمانش سفر مىكرد از طرف راهزنان مورد حمله واقع و كشته شد ، ولى او قبل از قتل دو سه تن از دزدان را به دست خود معدوم كرد .\r\nدو سه تن ديگر از ايشان را هم حسام السلطنه فرهاد ميرزا دستگير و به سبك مجازات معمولى خويش به مكافات رسانيد ، يعنى آنها را در ميان جرز گلى كنار جاده زنده‌به‌گور كرد تا مايهء عبرت ديگران شود . باآنكه اين محل را به من نشان نداده‌اند ، گمان مىكنم هنوز پابرجا باشد . از رودخانهء پرآبى كه در نزديكى آنجا از زير پل در كنار كاروانسرا مىگذشت عبور و در همان محل توقف و ناهار صرف كردم .\r\n\r\nدشت ارزن « 2 » ( ارژن )\r\nسه ميل جلوتر بوسيلهء پلى كه چندين طاق داشت از رودخانه عبور كرديم . اين پل باآنكه فقط بيست سال پيش ساخته شده بود سنگ - فرش خرابى داشت . پس از آنكه سه ميل ديگر در جلگه پيش رفتيم راه سربالا در جهت شرقى شروع گرديد . آنجا به نام سينه سفيد مشهور است . تا چهار ميل جاده پرسنگ و شيب‌دار بود و تپه‌هاى اطراف خارستان و درخت سيب و گلابى و زردآلو و تمشك صحرائى و گاهى نيز كاج داشت .\r\nدر بالاى تپه برج ويرانى بود كه نشان ميداد آنجا محل پاسدارى و باجگيرى است . از اين نقطه منظرهء تازه‌اى در سمت جنوب رو به دشت ارژن ( كه در آنجا زياد مىرويد ) آغاز و در فصل بارندگى فرورفتگى اين جلگه پر از آب و درياچه‌اى\r\n\r\n\r\n","description":"","footnote":"\r\n( 1 ) -  Minutoli \r\n( 2 ) - ظاهرا اين عنوان قديم‌تر و شايد صحيح‌تر است بعضىها نيز دشت ارجن نوشته‌اند .\r\n","page_name":" 246 ","page_number":260},
  {"content":"\r\n\r\nايجاد مىشود . اما وقتى كه من آنجا را ديدم صورت مرداب داشت . بهترين شاهدى كه مىتوان دربارهء اظهارات بىاساس و حيرت‌آور جهانگردان سابق ذكر كرد اين است كه قول ايشان را راجع به طول اين جلگه نقل كنم و چون اين محل كاملا از كوهستان محصور شده است امكان گسترش هم در ميان نبوده است .\r\nآنها نوشته‌اند كه طولش شانزده در ده ميل - حداكثر - و پنج در دو ميل حداقل است كه به‌نظر من بين هفت تا هشت ، در دو تا سه ميل مىشود .\r\nاصطخرى در قرن دهم ميلادى ذكرى از درياچهء مزبور كرده است و مىنويسد :\r\n« آب شيرين و گوارا دارد ، زمانى به‌كلى خشك شده بود و آبى نداشت در اينجا ماهىهاى كوچك فراوان صيد مىشود » .\r\nوقتى كه من اين جلگه را در زمستان ديدم هيچ‌گونه علف و گياهى در اطراف مرداب نبود و خارستان روى تپه هم قابل‌توجه نمىنمود . وضع و تركيب نواحى ايران در فصول مختلف سال به همان ميزان اختلاف رأى بين نويسندگان اين داستان جالب‌توجه است ، چنان كه از كلام ملكم مستفاد مىشود كه شرح مبسوطى در وصف دشت ارژن نوشته است : « اين جلگه محدود ، اما دلپذير از كوهستان احاطه شده است و از اطراف جوىها به آن وارد مىشود تا درياچه‌اى در وسط ايجاد كند . بعضى از اين جوىها كه از كوهسار به‌صورت آبشار جارى است آب بسيار صاف دارد به‌طورىكه شكل كوههاى مجاور در آن منعكس مىشود و خيلى زيباست . در كرانه‌هاى آن كشتزارهاى آباد و انواع گل‌ها ديده مىشود و از مشاهدهء اين وضع شگفتى فراوان به ما دست داد . »\r\n\r\nجانوران\r\nده دشت ارژن در دامنهء تپه‌هاى شمالى واقع شده است و تلگرافخانه در خارج دهكده و وصل به آن است از ميزبانم كه ساكن اين ساختمان بود داستان‌هائى راجع به جانورانى شنيدم كه در آن حوالى فراوان‌اند . شير بىيال جنوب ايران غالبا در آن حدود ديده شده است . در نقطهء دورافتادهء همين جلگه بود كه در سال 1867 وقتى كه سر . اوس . جان سواره از راه كتل پيره‌زن بالا مىرفت مورد حملهء شير ماده قرار گرفت . اين شخص راوى نقل مىكرد كه آخرين جانور\r\n\r\n","description":"","footnote":"","page_name":" 247 ","page_number":261},
  {"content":"\r\n\r\nآدمخوار سيزده سال پيش ناپديد شد ، اما اهل محل كه در بزدلى همتا ندارند هر حيوانى را صدچندان جلوه مىدهند . در تپه‌هاى آن حدود گراز ، كفتار ، گرگ ، شغال ، بزكوهى ( كه با تازى شكار مىكنند ) هست .\r\n\r\nدرياچه\r\nبامداد ديگر دهكده را ترك و در حدود يك ميلى آنجا از وسط آب فراوانى كه از كوهپايهء مجاور فرومىريخت و از ميان درختان بيد و چنار به طرف مرداب جارى بود عبور كردم . در آنجا بناى كوچك گنبددار قدمگاه واقع بود كه مىگفتند جاى سم اسب حضرت على ( ع ) است كه به همين مناسبت دهاتىها معجزاتى به آن محل نسبت مىدهند .\r\nدر مقابل كوه غارى هست كه مقدس مىشمارند و شمعدان برنجى كوچك براى اهل نذر و ثواب گذاشته بودند . ساحل غربى درياچه را سير و در شش ميلى آنجا از جلو كاروانسراى ويرانى عبور كرديم . در مرداب انواع مرغابى در جنب‌وجوش بودند و صدها قاز از لانه‌هاى خود در كنارهء باتلاق پرواز همىكردند و صداى بال‌وپر آنها از راه دور به گوش مىرسيد .\r\nغزالها در دشتى كه از يخ‌بندان شب پيش سفيد شده بود همىخراميدند ، روباهى نيز از جلو من عبور كرد . از قسمت جنوبى مرداب راه سربالا بر تپه‌هائى كه آب درياچه از آنجا فرومىريزد شروع شده ، راهى سخت و به كلى بىعلامت و اثر بود . ولى از اين راه به مراتب بدتر جادهء سرازير طرف ديگر است كه هم طولانى و هم از هرجهت درخور لعنت مىنمود و آن كتل معروف پيره‌زن است .\r\n\r\nكتل پيره‌زن\r\nبعضى از نويسندگان دربارهء اين وجه تسميه حيران مانده بودند ، برعكس من اين نام متناسب را قابل‌تحسين مىشمارم ، زيراكه در ايران اهالى از راه استعاره و مجاز هرچيزى را كه زياد نامطلوب و فرتوت و زننده باشد به پيرزن تشبيه مىكنند . من طى مسافرتم به صدها زن سالخورده در آن سرزمين برخوردم كه علاقه‌اى هم به روبستن نداشتند ( اين رفتار از ناحيهء خواهران جوان‌تر و خوش‌قيافه‌تر ايشان بسيار نادر است ) و هنگام عبور از كتل مزبور دريافتم كه بواسطهء وضع و تركيب نامرغوب آن راه ، بهتر از اين نام و عنوان شايد امكان\r\n\r\n","description":"","footnote":"","page_name":" 248 ","page_number":262},
  {"content":"\r\n\r\n( گردنه كتل ) پيرزن\r\n\r\n","description":"","footnote":"","page_name":" 249 ","page_number":263},
  {"content":"\r\n\r\nنداشته است . از درياچهء دشت ارژن تا سر گردنه كه راه سرازيرى آغاز مىشود و 7400 پا بالاتر از سطح درياست شايد تقريبا دو ميل باشد .\r\nاز آنجا چشم‌انداز بسيار عالى از فراز سلسله‌هاى پىدرپى به جانب دشتستان و باز جلوتر خليج‌فارس هست . اين سرازيرى كه جمعا 3000 پاست در مسافتى تقريبا چهار يا پنج ميل مسيرى دارد كه بىشباهت با راه‌هاى كوهستانى آلپ نيست ، اما بدون سيل و سيلاب و از اينجاست كه هر مسافر انگليسى راه را پياده خواهد رفت ، هرچند كه مىگويند قاطر ايرانى روىهمرفته حيوانى قوىپا و قابل اعتماد است ، ولى وضع و حال يابوى من بهيچ‌وجه از اين قرار نبوده است ، چون چندين بار زمين خورده بود .\r\nدر نيمهء راه كتل پيره‌زن بر يك سطح نسبة هموار كاروانسراى « ميان‌كتل » واقع است كه براى بسيارى از مسافران و قاطران و قاطرچىهاى ناراضى اين راه از روزگاران پيش استراحت‌گاهى فراهم مىسازد . از بالاى اين ارتفاعات مىتوان جلگه‌اى را كه پنج ميل طول و يكى دو ميل پهنا دارد و پر از درختان بلوط و به نام « دشت برم » معروف است در پائين مشاهده نمود . از آنجا تا جلگه دو ميل ديگر راه است و عبور از يك انتها تا طرف ديگر يك ساعت وقت خواهد گرفت .\r\nدر كتاب‌ها راجع به اين قسمت بلوطزار شرح دلچسبى خوانده بودم و تصور مىنمودم كه بر مرغزارها و زير سايهء درختان بلند آن ، سوارى جانانه‌اى خواهم كرد . البته درخت‌هاى بلوط در آنجا هست ، اما از چمن‌زار و سايه هيچ اثرى نيست ، بلكه راهى است پر از سنگ و درخت‌ها نيز خيلى از يكديگر جداست و بنابراين سايه‌اى وجود ندارد .\r\nدر انتهاى دره جاده ناگهان به طرف چپ منحرف مىشود و قدرى سربالاست و در آنجا باز جلگه و منظرهء تازه‌اى پيداست و سرازيرى نفرت‌انگيز ديگرى در جلو ديده مىشود كه « كتل دختر » نام دارد .\r\n\r\nكتل دختر\r\nنمىدانم اين دختر از اصل‌ونسل پيره‌زنى است كه وصفش را شرح داده‌ام يا نه ، ولى بواسطهء شباهتى كه از جهات وضع و تركيب باهم\r\n\r\n","description":"","footnote":"","page_name":" 250 ","page_number":264},
  {"content":"\r\n . \r\n","description":"","footnote":"","page_name":" 251 ","page_number":265},
  {"content":"\r\n\r\nدر قسمت تورفتگى كوه خيمه‌گاه موردعلاقهء باديه‌نشين‌هاى ايل ممسنى است كه عدهء ايشان در آن حدود بسيار زياد است . چادرهاى سياه آنها كه از پوست بز مىسازند در كوهپايه نصب شده بود . از زنى بىحجاب ، شير بسيار مطبوعى خريدارى كردم . ايل ممسنى كه در فصل آينده راجع به ولايات جنوب غربى ايران دربارهء آنها شرحى بيان خواهم كرد سابقا از راهزنان چيره‌دست بودند ، ولى از موقع حكومت قدرت‌آميز و سخت‌گيرانهء حضرت و الا والى فارس كه اشاره كردم وضع و رفتار نسبتا آرام دارند . اين باديه‌نشين‌ها به طرز خاصى عسل مىگيرند . كندوى آنها شامل چندين كوزهء گلى است كه به شكل لوله كنار يكديگر قرار مىدهند و با خار خشك مىپوشانند . مدخل آن روزنه‌اى است كه در بشقابى كبود سوراخ مىكنند و لوله‌ها را از همين روزنه مىبندند . عسل آنجا بسيار مرغوب است .\r\n\r\nتخت تيمور\r\nنزديك آن محل در عقب محوطهء ويرانى كه سابقا حياط مسافرخانه بود نقش برجسته‌اى در كوه ديده مىشود و آن تقليد ناقصى از طرز كار دورهء ساسانى است و شاهزادگان قاجار علاقهء سرشارى نسبت به اين كار ابراز مىداشته‌اند .\r\nدر اين نقش تيمور ميرزا قهرمان است و او يكى از شاهزادگانى است كه به سال 1837 پس از سركشى نافرجام پدر خود حسينعلى ميرزا فرزند فتحعلى شاه والى فارس در لندن رحل اقامت افكنده بود . اين جناب تيمور وقتى كه حاكم كازرون بود تصوير خود را بر آن تخته‌سنگ يادگار نقش كرد با تصوير شيرى كه آرام در كنار او ايستاده و نوكرى قليان به‌دست و چند تن خادم و يك دانه عقاب .\r\nتصويرها از اندازهء طبيعى بزرگتر است . كه در اصل نقاشى و زراندود شده بود و فعلا كم‌وبيش از بين رفته است . بواسطهء انزجارى كه نسبت به خاندان قاجار هست هرعابر آنچه از دستش برآيد از صدمه و آسيب نسبت به تصوير تيمور گردن - فراز روگردان نيست ، آنجا را گاهى تخت تيمور و گاهى نيز نقش تيمور گفته‌اند .\r\n\r\nكازرون\r\nدر پائين تپه از راه سنگ‌فرشى به نام آبگينه ، جاده از كنار مرداب به درياچه و سپس به جلگهء كازرون منتهى مىشود كه تا شهر در حدود هشت ميل فاصله است . وقتى كه از دشت ارژن به ميان كتل رسيدم تفاوت محسوسى در\r\n\r\n","description":"","footnote":"","page_name":" 252 ","page_number":266},
  {"content":"\r\n\r\nميزان گرما احساس نمودم و اين تغيير هوا در جلگهء كازرون باز هم بيشتر است .\r\nاين نقطه تا اقامتگاه شب گذشتهء من 3700 پا اختلاف ارتفاع داشته ، هوا نيك گرم و دلچسب بود و منظرهء درختان خرما كه از دور نمايان بود چشم‌اندازى مىنمود كه با آنچه تا آن موقع در ايران ديده بودم اختلاف بسيار داشت و بنابراين باز به صحنه و اقليم عادى مشرق زمين رسيده بودم .\r\nچادرنشينان در دشت كازرون\r\nكازرون كه از ديرزمانى پيش روزگار آبادانىاش طى شده بود در محل و موقع بسيار متناسبى واقع شده است ، هواى مطلوب و سالم داشت و همچنين آب فراوان و بواسطهء محصول پرتقال و قاطر ، اين ناحيه نيك مشهور است . چون نيمى از چارواداران از اهالى همين ناحيه‌اند مسافر بايد از عذر و بهانه‌هاى خدعه - آميز ايشان برحذر باشد ، زيراكه ايشان ترجيح مىدهند كه در اين مركز خانوادگى خويش شب را حتى بگذرانند ، نه‌اينكه سى ميل ديگر تا كتل‌هاى تنگستان پيش بروند .\r\nكازرونىهاى غيور ، تاريخ شهر خود را به دوره‌هاى بسيار قديم منسوب مىدارند ، اما بعيد مىنمايد كه اين شهر پيش از اسلام وجود داشته .\r\n\r\n","description":"","footnote":"","page_name":" 253 ","page_number":267},
  {"content":"\r\n\r\nابن بطوطهء مراكشى در سال 1330 ميلادى به آنجا رفته بود تا مزار ابو اسحق كازرونى را زيارت كرده باشد . اما اين وجود قدسى از آن پس پاك فراموش شده است . شهرى جديد را كه شامل بالا و پائين محله است جعفر خان زند در حين آشفتگىهاى اواخر قرن گذشته ويران و برج و باروهاى آن را با خاك يكسان كرد .\r\nكازرون فعلا 2000 تا 2500 نفر سكنه دارد .\r\nعلاوه‌بر چيزهائى كه اشاره كرده‌ام اين شهر بواسطهء كشتىگيران پهلوان خود نيز مشهور است و نيز محصول پنبه و موم كه مك‌گرگور براى رفع نيازمندىهاى سربازان هندى توصيه كرده بود . در خارج شهر باغ خوش‌منظره‌اى هست به نام باغ نظر كه بنابر قول آرنولد مربوط به يكى از پادشاهان قديم موسوم به تيمور ميرزا بوده است . گاهى آنجا را براى اقامت خارجىها اختصاص ميدهند .\r\nمن در تلگرافخانه اقامتگاه راحتى داشتم . در جلگهء كازرون خشخاش و تنباكو فراوان كاشته مىشود و زمين را با آب قنات آبيارى و بدين وسيله كشت و زرع مىكنند و سبزيجات و حبوبات نيز مىكارند .\r\n\r\nديدارى از ويرانه‌هاى شهر شاپور\r\nهنگام توقف در كازرون خواه در حين سفر به جنوب يا برعكس هيچ مسافرى نبايد از بازديد ويرانه‌ها و نقوش برجسته و حجارىهاى پايتخت قديم شاه شاپور كه به نام او نيز مشهور است صرف‌نظر كند .\r\nالواح سنگى بر كوه در اينجا خواه از لحاظ تعداد و اندازه و يا اهميت از آنچه در فصل نقش رستم تعريف كردم بالاتر است .\r\nشاپور در انتهاى شمال غربى جلگهء كازرون واقع و تا آنجا پانزده ميل فاصله است و يك سوم راه هم در مسير جادهء خليج‌فارس واقع شده است كه بنا براين در بين راه نيز مىتوان به اين كار پرداخت و به مقصود رسيد . مسافر بيگانه هنگام عزيمت از خليج‌فارس بايد ترتيبى بدهد كه از كمريج به آنجا برود به اين ترتيب كه صبح زود حركت كند تا بتواند روز طولانى در شاپور بگذراند و چون در آنجا وسيلهء اقامت نيست هنگام غروب به كازرون وارد شود . چون من قاطرها را\r\n\r\n","description":"","footnote":"","page_name":" 254 ","page_number":268},
  {"content":"\r\n\r\nبراى انجام اين سفر انحرافى نيز اجير نكرده بودم ناچار شدم چهارپايان ديگرى در كازرون براى رفتن به شاپور كرايه كنم ، اما فقط با كمك حاكم كه از كار گستاخانهء چاروادار جلوگيرى نموده بود بانجام اين مقصود نايل شدم .\r\n\r\nسفرى سواره تا شاپور ( بيشابور )\r\nمسافران را بوسيلهء راه‌هاى مختلف از جلگهء كازرون به شاپور برده‌اند . من از تيرهاى تلگراف از راه كمريج تا پنج ميل رفتم ، سپس با انحرافى به سمت راست در جهت شمال غربى عازم مقصد شدم .\r\nجاده از بيشه‌هاى خاردار مستور و برگ‌هاى سبز اين بيشه‌ها خوراك خوش‌گوار شترها بود كه چندين رأس از آنها با وجود خارهاى درشتى كه بر اين بوته‌هاست سرگرم چريدن بودند .\r\nچادرهاى ايل ممسنى سراسر جلگهء مجاور را سياه كرده بود . مردهاى ايشان قيافهء ستبر و شهرنشين داشتند و زن‌ها از دردسر رو گرفتن فارغ بودند . در نزديكى شاپور مساكن آنها واقع بود كه بوسيلهء نى كه از رودخانه فراهم مىكنند به شكل بسيار بدوى مىسازند و با خارى تيغ‌دار به‌جاى ديوار محوطهء جالبى براى گاو و گوسفند فراهم مىشود .\r\nوقتى كه در جهت انتهاى شمالى جلگه روانه شدم ، كوهپايه پر از تپه‌هاى مصنوعى ( تومولى ) شامل سنگ‌هاى وارفته و بناهاى فروريخته تا حدود چند ميل جلب توجه مىكرد . اين تپه‌ها از كف جلگهء مجاور پنجاه تا شصت پا ارتفاع داشت . در همان حوالى صدها خاكريز قنات ديده مىشود كه با خرابه‌ها و سنگ‌ها منظرهء خاصى تشكيل مىدهد . گاهى نيز به ديوارهائى با سنگ درشت برخورد مىكنيم كه به قدرى مستحكم و پرمصالح ساخته شده كه با وجود آسيب‌هاى قرون از خطر فنا مصون مانده است . آنجا ويرانه‌هاى شهر شاپور است .\r\nراجع به جلگهء شاپور حكايت‌هاى متعدد خوانده و شنيده بودم و همچنين شرح رودخانه‌اى كه خرامان از ميان اين شهر ويرانه جارى است و حجارىهائى كه بر كرانه‌هاى اين رودخانه است .\r\n\r\n","description":"","footnote":"","page_name":" 255 ","page_number":269},
  {"content":"\r\n\r\nمن حيران بودم كه آن آثار پس در كجاست كه ناگاه از كنار صخرهء شمالى جاى وسيعى نمودار شد و دهانه‌اى كه تقريبا صد يا رد عرض داشت نمايان گشت كه از بالا تا پائين شكافته مىنمود ، از اين دهانه رودخانهء شاپور جارى بود و آن بسترى پرسنگ و كرانه‌اى پوشيده از نيزار و بوته‌هاى گلدار داشت .\r\nآن سوى ساحل حجارىهاى معروف شهريار ساسانى ديده مىشود . اين دهانه كه به تنك‌چكان معروف است در قسمت داخلى تا 400 يا رد عرض دارد و سپس به جلگه‌اى باز مىشود كه گرد آن را كوه فراگرفته تو گوئى آمفىتآترى به‌وجود آورده است .\r\nصخره‌ها در بيشتر جاها تا چندصد پا ارتفاع ، سطح صافى دارند .\r\n\r\nشهر ساسانى\r\nهرچند بنابر نظر علما استخر يا تخت جمشيد پايتخت پادشاهان ساسانى بوده و ديرزمانى اهميت خود را از لحاظ كانون تجديد حيات آئين ملى حفظ نموده ، باز مانند اسلاف هخامنشى خويش پادشاهان اين خاندان نيز بنابر راه‌ورسم مشرق‌زمين به تغيير دادن مقر خود علاقه‌مند و طالب نمايش و ابراز دستگاه جداگانهء شاهى خود بودند .\r\nتيسفون پايتخت اشكانى مقر ديگر اين پادشاهان به‌شمار مىرفت ، بعدا در زمان خسرو دوم كاخ باشكوهى در دستگرد و نيز در دشت كلده ساخته شد .\r\nدر جاهاى ديگر هم اشاراتى راجع به قصور سروستان و فيروزآباد داريم ، ولى هيچ كدام از پادشاهان ساسانى مثل شاپور ذوق و علاقهء بناى ساختمان‌هاى بزرگ نداشته است .\r\nاز آثار عمدهء او در شوشتر كه بعدا ذكر خواهم كرد و شهر خود او واقع بين دزفول و شوشتر است كه ويرانه‌هاى آن اكنون جندىشاپور نام دارد . بعضىها بناى پل دزفول را نيز به وى نسبت مىدهند . در نقش رستم نقوش برجسته راجع به پيروزىها و شكوه پادشاهى او را ديده‌ايم ، اينك در محلى به نام خود او ما در يك شهر شاهى هستيم كه وى آن را بنا كرده و به مثابهء جاودان‌ترين اثر پادشاهى خود باقى گذاشته است .\r\n\r\n","description":"","footnote":"","page_name":" 256 ","page_number":270},
  {"content":"\r\n\r\nسنت ايرانى تاريخ قديم‌ترى به اين شهر نسبت مىدهد و مىگويند كه شهر باستانى را اسكندر ويران كرده بود و شاپور آن را تجديد بنا كرد نه آنكه خود از پايه و بن ساخته باشد . بر دروازهء اين شهر ساسانى بود كه پوست تن مانى ، بانى آيين مانوى بعد از قتل او بوسيلهء بهرام اول به سال 5 - 272 ميلادى آويخته شد ( مىگويند پوستش را كنده بودند ) هنگامى كه تازيان بر ايران تاختند شهر شاپور اولين هدف حمله و غضب بت‌شكنى آنها شد ، حجاريها مخدوش و شهر ويران گرديد .\r\nدر قرن دهم ميلادى اصطخرى شرحى راجع به وضع ويرانهء آنجا باقى گذاشت :\r\n« بيشابور را شهريار شاپور ساخت ، چهار دروازه دارد ، در وسط شهر تپهء خاص يا برآمدگى شبيه به برج يا گنبد هست . . . در ناحيهء شاپور كوهى است و در آن كوه مجسمه‌هاى تمام سلاطين و سرداران و افراد ممتاز روحانى و مردان نامى كه در پارس مىزيسته‌اند . در آنجا كسانى هستند كه به آنها نسب مى رسانند و شرح روزگار آنها را به رشتهء تحرير كشيده‌اند »\r\nبا اين حال حيرت‌انگيز است كه هيچ‌كدام از جهانگردان قديم آنجا را نديده‌اند - هرچند كه كمپفر ظاهرا بنابر شايعات شرحى اجمالى ، اما نسبتا صحيح دربارهء خصايص عمدهء آنجا نوشته است و كاشفين پركارى مانند تاورنيه و ته‌ونوت كه هر دو از كازرون عبور كرده بودند - تا آنكه موريه در سال 1809 به اين كار پرداخت ، ولى غارى كه حاوى مجسمهء بزرگ شاپور است بعدا كشف شد .\r\nكىنر در كتاب « يادداشت‌هاى جغرافيائى » خود مىنويسد كه پيكرهء مشهورى نيز در آنجا بوده است كه علاقه‌مندانش آن را با روغن مىاندوده‌اند ، اما از چنين مجسمه‌اى اثرى باقى نيست . موريه در سفر اول و يا دوم موفق نشده است كه غار واقعى را پيدا كند ، هرچند كه بعضى از همراهان او غارى كه خالى بود يافته بودند .\r\nاين اكتشاف چند هفته بعد ( 1811 ) نصيب سرگرد استون شده كه تعريف او در كتاب اوزلى درج شده است . از آن پس جهانگردان بسيار به آنجا رفته و شرح حجارىها و آثار باقى از روزگار شاپور را بازگفته‌اند .\r\n\r\n","description":"","footnote":"","page_name":" 257 ","page_number":271},
  {"content":"\r\n\r\n\r\nويرانه‌هاى فعلى\r\nدر وادى ويرانى كه از سنگ انباشته است و محل شهر قديمى است آثار معدودى قابل تشخيص مىباشد . موريه نوشته است كه در آنجا مجراهاى زيرزمينى متعددى بوده است كه بايستى بوسيلهء حفارى كشف شود و خود او نتوانسته بود اطلاع درستى در اين باب به‌دست آورد و جهانگردان بعد از او هم در اين زمينه توفيقى حاصل نكرده‌اند . محوطهء ويرانى را كه تقريبا صد پا مربع مساحت دارد بعضىها برج و بعضى ديگر مسجد پنداشته‌اند .\r\nباكينگهام در سال 1816 دو آتشگاه كوچك مانند آنچه در مقبرهء كوروش بوده و اشاره كرده‌ام كشف كرد و چون نوشته بود كه قابل انتقال است از قرار معلوم بعدا از آنجا برده‌اند . تنها ويرانهء قابل ملاحظه ساختمانى است به وسعت پنجاه پاى مربع كه يكى از ديوارهاى آن كاشىكارى زيبائى داشته و هنوز آثارش پابرجاست . اگرچه نيمى از آن در خاك پنهان مانده است و قاب پنجرهء هلالى و بقاياى ستون‌هائى كه سر گاو دارد بدون شك تقليدى از سبك كار تخت جمشيد است كه شايد روزى گچ‌بريها يا سقفى بر آن واقع بوده است . موريه مىپنداشت كه صحنه‌اى در عقب آن وجود داشته است .\r\n\r\nارگ\r\nصخرهء دهانهء غار كه از طرف جنوب شرقى پيش‌آمدگى دارد شبيه برج مخروطى است كه دو جناح آن بوسيلهء ديوار كهنه‌اى محصور گرديده و بر رأس آن يك بناى قديمى است . اين بنا كه ايرانيان قلعهء دختر مىنامند بدون ترديد آثار ارگى كهنه است كه بر دهانهء گردنه كاملا مسلط بوده است و همان ساختمانى است كه اصطخرى در شرح مذكور فوق به آن اشاره كرده است .\r\n\r\nنقوش برجسته\r\nاز زاويهء اين تخته‌سنگ ما به غار وارد و راست در مقابل حجارى تصاوير برجسته واقع مىشويم كه مانند آثار مشابه در نقش رستم بهتر محفوظ مانده است و موقعى كه آثار آجرى يا سنگى سبكتر از ميان برود ، باز طى قرون آينده يادگار دوران افتخارآميز مجد و عظمت ساسانيان باقى خواهد ماند .\r\nاز اين نقوش برجسته دوتا در سمت راست دهانه يعنى كنار رودخانه و چهارتا در\r\n\r\n","description":"","footnote":"","page_name":" 258 ","page_number":272},
  {"content":"\r\n\r\nطرف ديگر يا سمت چپ در كرانهء شرقى است . من ابتدا شرح آن دوتا را كه مقابل نظر تماشاگران است و در كنار جاده آسان قابل دسترسى است بيان مىكنم .\r\n\r\nلوحهء اول شاپور - والرين\r\nاولين صحنه كه برخورد مىكنيم در اثر مرور زمان و بدست افراد خراب‌كار آسيب بسيار ديده است . قسمت فوقانى آن پاك از بين رفته است ، اما در زير دو پاى اسب ديده مىشود كه چهرهء سواران سخت مخدوش گرديده است . اسب سمت راست پيكر مغلوبى را كه صورت او به طرف خارج و سرش بر دست راست به حالت استراحت و بازوى چپ او در كنارش بر زمين نهاده شده لگدكوب كرده است و در مقابل سوار شخصى با حالت تضرع زانو زده است ، وى جامهء رومى بر تن دارد و دست‌ها را به علامت تمنا پيش آورده است و قيافه‌اى نزار دارد .\r\nمشخصات صورت محو شده ، اما وضع و حالت او مطابق عكسى كه من گرفته‌ام و در اينجا ( صفحهء 260 ) چاپ شده است هنوز سادگى و حسن تأثير دارد و از گزند زوال نسبة مصون مانده است و ترديدى نيست كه داستان اين تصوير پيروزى شاپور بر قيصر مقهور است و سوار اسب پادشاه كامروا و شخص متضرع والرين و پيكر مغلوبى كه لگدكوب شده است لشكر شكست يافتهء رومى است .\r\n\r\nلوحهء دوم شاپور - والرين و سيرياديس\r\nصد يا رد جلوتر صحنهء ديگرى است كه بزرگ‌تر است و يكى از الواحى است كه آنتيوش ، سيرياديس كه مرد گمنامى از سوريه بود در حضور والرين كه امير است خلعت و مقام بدست مىآورد . طول اين صحنه چهل و يك پا و ارتفاع آن بيست پاست ، چون اين لوحه در زير تختهء سنگى قرار گرفته بود نيك محفوظ مانده و آن شامل سه قسمت است : در يكى شاپور سوار اسب است با بقيهء افراد صحنه در ميان ، در لوحه‌اى كه 12 پا طول و 8 پا ارتفاع دارد . در عقب آن دو لوحه است كه يكى در پائين و ديگرى در بالاست و در هركدام پنج تن سوار در عقب پادشاه قرار گرفته‌اند . در جلو او سه لوحهء ديگر در طبقهء تحتانى است و دو تا باز در بالاى آنها شامل تصوير جنگاوران و ديگر كسان كه پياده ايستاده‌اند .\r\n\r\n","description":"","footnote":"","page_name":" 259 ","page_number":273},
  {"content":"\r\n\r\nحال به توضيح دقيق اين صحنه مىپردازم و از لوحهء وسطى شروع مىكنم .\r\nشاپور را بواسطهء ديهيم ويژه كه كره‌اى هم بر آن است و موهاى طره‌وار و چهرهء زيبا و ريش او كه گره خورده و در زير چانه است مىتوان آسان تشخيص داد .\r\nاز فرق او سربندهاى ساسانى در هوا متموج و تركش بزرگى از كمر او آويزان است و به رسم دورهء ساسانى شلوار گشادى در پا دارد و بر اسب تنومندى سوار است كه در تمام صحنه‌ها با قامت دلاور سوار متناسب نيست . وى با دست راست خود دست راست كسى را كه در كنار اسب او ايستاده گرفته است و هاله‌اى از تاج گل بر سر و نيم‌تنهء رومى و پابند دارد و مانند لوحهء قبل پيكر مقهورى در زير سم اسب پادشاه ديده مىشود كه حاكى از شكست و نابودى لشكريان رومى است .\r\nنخستين نقش برجسته در شاپور : والرين در حالت تضرع\r\nدر مقابل پادشاه شخصى به زانو افتاده و او نيز جامهء رومى در تن و تاج\r\n\r\n","description":"","footnote":"","page_name":" 260 ","page_number":274},
  {"content":"\r\n\r\nگلى بر سر دارد . در جلو سر اسب كتيبه‌اى در پنج سطر ديده مىشود ، اما الفباى معمولى فارسى نيست و بر فراز آن تصوير بچهء بالدارى يا مظهر نبوغ به حال پرواز است و سربندى را به شهريار تقديم مىدارد . مسئلهء مهم در اين لوحه مانند ساير نقوش برجسته‌اى كه همين صحنه را نشان مىدهد شباهت وضع كسى كه به زانو افتاده با آن دو تن ايستاده است . آيا شخص متضرع سيرياديس است و آنكه ايستاده والرين يا برعكس ، ابتدا با دلايلى كه داشتم و در اينجا قابل ذكر نيست با نظريهء اول موافق بودم ، اما پس از رسيدگى دقيق تمام حجارىها به اين نتيجه رسيده‌ام كه آن‌كس كه به زانو افتاده والرين امپراتور مخلوع است و آنكه ايستاده و دست شهريار در دست اوست جانشين وى و امير جديد است .\r\nدر عقب كسى كه به زانو افتاده دو نفر ايستاده‌اند كه ظاهرا منصبداران ايرانىاند . سوارهاى عقب پادشاه هم بدون شك نگهبانان هستند كه لباس پارسى بر تن دارند و دست راست هركدام بالاست و انگشت سبابه ، به طرزى كه در غالب حجارىهاى زمان ساسانى ديده مىشود به حال اشاره بلند شده است و به‌درستى ، علامت احترام محسوب داشته‌اند .\r\nتصاوير پنج صحنه كه در مقابل شهريار است بيشتر مربوط به جنگاوران است كه بعضى از ايشان اسلحه دارند و بعضى ديگر چيزهائى كه ماهيتش درست روشن نيست و اغلب صاحب‌نظران نفرات لشكريان مغلوب دشمن پنداشته‌اند و بعضىها نيز خادمان دربارى شمرده‌اند . تمام اين حجارىها بر تخته‌سنگ بلندى تيشه‌كارى شده است و عمق تورفتگى آن از يك تا پنج پاست .\r\n\r\nساحل مقابل و آب‌رو\r\nدر اينجا از همان راهى كه آمده بوديم بازمى گرديم . حال كه نقوش برجستهء طرف راست دهانه را سير كرديم رودخانه را در چند قدمى پائين ارگ عبور و سپس الواحى را كه در سمت ديگر يا شمال غربى صخره است بازديد مىكنيم . دسترسى به اين چند صحنه خيلى سخت‌تر از بقيه است ، چون در ارتفاع بيست تا پنجاه پا از سطح رودخانه واقع است . درحال‌حاضر\r\n\r\n","description":"","footnote":"","page_name":" 261 ","page_number":275},
  {"content":"\r\n\r\nراه يا معبرى به آنجا ديده نمىشود و اگر چنين معبرى روزى وجود داشته كه لابد هم بوده است بعدا و شايد زمان سلطهء تازيان تبديل به آبرو گرديده است و از كنار تخته‌سنگ مجرا ساختند ، بدون اينكه هيچ‌گونه احتياطى براى محافظت نقوش مزبور نموده باشند . بطوريكه يكى از آنها را بريده‌اند و اين براى آن منظور بوده است كه آب چشمهء كوچكى را از داخل جلگه به آسيابى كه در دشت كازرون بوده است برده باشند .\r\nبراى رسيدن به حجارىها بايد از راه باريكى گذشت و سپس از ساحل رودخانه چهار دست و پا بر صخره بالا رفت . دليل آنكه در بعضى جاها آبرو هم‌سطح زمين نيست ، بلكه چنان كه در مورد فوق اشاره شده است كه بر كمرهء صخره بريدگى ايجاد كرده‌اند اين است كه در روزگارى كه مجرا را ساخته بودند و مورد استفاده بود ، خاك را در دو ساحل رودخانه انباشتند . حضرات استولزه و اندريس كه به سال 1877 در آنجا رفته بودند تا براى كتاب سنگين خود عكس‌هائى تهيه نمايند اين توده‌هاى خاك را كنده و متفرق كردند و همهء حجارىها برهنه و آشكار شده است ، از اينجاست كه آن محل در نظر اشخاص بيگانه ظاهر تعجب‌آورى دارد . از چهار صحنهء اين رودخانه سه تا هم‌سطح جريان آب و چهارمى دوازده پا بالاتر است .\r\n\r\nصحنهء سوم - خلعت گرفتن سيرياديس\r\nنقش اول كه در طرف چپ دهانه است به شكل محدب در صخره كنده شده است بيش از سى پا طول دارد كه بواسطهء تغيير رنگ سنگ كبود مىنمايد . عكسى كه از اين صحنه برداشته بودم بمناسبت وضع و اندازهء بزرگ صحنهء اصلى قابل چاپ درنيامده است . صحنه شامل چهار قسمت است كه سراسر صفحه را فراگرفته است و تصاوير فراوان دارد . دو رشتهء زيرين پنج پا و نيم و دوتا در بالا سه پا ارتفاع دارد ، در وسط طبقهء دومى از پائين باز هم تصوير شاپور اول سوار اسب است كه همان مراسم را كه قبلا ذكر كردم انجام مىدهد . وى در اينجا نيز دست مردى را كه جامهء رومى بر تن دارد بدست گرفته و اسب او پيكرى را لگدكوب نموده است و آن كسى كه در جلو او زانو زده است\r\n\r\n","description":"","footnote":"","page_name":" 262 ","page_number":276},
  {"content":"\r\n\r\nدومين نقش برجسته در شاپور : خلعت گرفتن سيرياديس\r\n\r\n","description":"","footnote":"","page_name":" 263 ","page_number":277},
  {"content":"\r\n\r\nداراى همان خصايصى است كه در لوحهء ديگر بوده كه به عقيدهء من والرين است و آن شخص ايستاده سيرياديس است كه خلعت دريافت مىدارد .\r\nتصاوير عقبى خادمان‌اند كه تاج گلى را به شاپور تقديم مىكنند تا به دست - نشاندهء اهل سوريهء او تفويض شود و مظهر نبوغ هم برفراز سر او در پرواز است و سربند ساسانى را كه باز نشده است به شاپور اهدا مىكند . در حجارى آن افرادى كه كلاه‌خود نوك‌تيز بر سر دارند نگهبانان شاهىاند و جمعا پنجاه و هفت نفرند و انگشت سبابه را به علامت حرمت بلند كرده‌اند . پانزده نفر در پائين و چهارده تن ديگر در هريك از دو رديف‌اند . در قسمت ديگر صحنه در مقابل پادشاه گروه انبوه جالبى از اسيران و خراج‌گزاران و ملازمان و نشانه‌هاى پيروزى ديده مىشود .\r\nدر طبقهء زيرين دو ارابه كه اسب‌ها مىكشند و رومىها بيگا ، مىنامند و بيرقى كه ظاهرا عقاب رومى است كه در جنگ بدست آمده است و ديگر خادمان كه سينى بر دست دارند .\r\nصحنهء دومى كه موازى با پيشگاه شاهى است داراى دو رديف تصوير است .\r\nدستهء جلو بنابر قول تكسيه توسن جنگى والرين و فيلى همراه مىبرند و دو رديف بالا هم خادمان‌اند كه غنايم و پيش‌كشىها را بر دوش حمل مىكنند و دو شير يا پلنگ همراه دارند . تصاوير مقابل پادشاه سى و سه نفرند . طبقهء پائين صحنه را آب مجراى مذكور به كلى برده است .\r\n\r\nلوحهء چهارم - اسيران\r\nصحنهء بعدى همان است كه بواسطهء آب مجراى آسياب آسيب شديد ديده است . قسمت زيرين آن هم در اثر كار آقايان استولزه و اندريس صاف و تميز شده است و يكى از شهرياران ساسانى را سوار اسب نشان مىدهد كه تعظيم و تقديمىهاى اسيران را دريافت مىدارد .\r\nپادشاه از سمت چپ صحنه كه اندازهء آن بيست و يك پا طول و دوازده پا عرض است پيش مىآيد ، كلاه‌خود بالدارى نوك‌تيز بر سر دارد كه در بين بال‌ها كرهء ويژهء ساسانى واقع شده است . موهاى سرش نيك تابيده و برآمده است و يراق خاندان ساسانى در عقب سر و شانهء او در هوا متموج است . دم اسب او گره بزرگى\r\n\r\n","description":"","footnote":"","page_name":" 264 ","page_number":278},
  {"content":"\r\n\r\nچهارمين نقش برجسته : اسيران\r\n\r\n","description":"","footnote":"","page_name":" 265 ","page_number":279},
  {"content":"\r\n\r\nخورده و از كفل آن حلقهء منگولهء معمولى آويزان و از كمر شهريار تركش سنگينى آويخته است .\r\nمجراى آب راست از ميان پيكرهء اسب و سوار آن عبور نموده و دهان و بينى اسب را به كلى از بين برده است و به همين نحو صورت كسانى نيز كه به پيشگاه پادشاه مىآيند آسيب ديده است . نفر اولى يكى از جنگاوران است كه كلاه جمجمه‌اىشكل بر سر اوست و حلقه‌هاى زلف تابيده‌اش در عقب آويزان و بازوانش محكم بر دستهء شمشير بزرگى است .\r\nوى نگاهى حاكى از تسليم دارد كه به‌وجهى نيكو در نقش بر سنگ نمايان است . در عقب او سه تصوير ديگر ديده مىشود كه نوعى دستمال ( كفيه ) كه اعراب بر سر مىپيچند برسر دارند و از دنبال اسب روانند . در طبقهء بالا دو شتر و دو خادم ديده مىشوند ، سر يك شتر نيك محفوظ مانده و از همه گروه آثار كار مشهود است و ترديدى نيست كه صحنهء پيروزى يكى از شهرياران ساسانى است و طرف مغلوب دارد تسليم مىشود ، بنابراين حقيقت كه تاج بالدار تا دورهء بهرام مرسوم نشده بود ( 275 - 292 . م . ) بعضىها پنداشته‌اند كه اين صحنه مربوط به آن پادشاه است .\r\nكانن رالينسن معتقد است كه آن صحنه تسليم شدن اهالى سجستان ( سيستان ) را نشان مىدهد كه بهرام دوم با آنها نبرد كرد و پيروز شد . از جهت ديگر نيز آن قيافه شباهت تام با چهرهء شاپور اول دارد و حاكى است كه با غرور تمام يكى از سفراى عرب را بار حضور داده است ، سفيرى از جانب ادناتوس « 1 » رئيس قبيلهء پالميرا و شوهر « زنوبيا » است كه در نصيبين در اولين نبرد رومى و يا در پيروزى بر عليه سيتارون پادشاه سوريه است . بواسطهء شكل سربند اين افراد كه شبيه به كلاه اعراب است من با آن نظريه موافق هستم كه سفيرى از عربستان بار مىيابد .\r\n\r\nلوحهء پنجم - هرمزد و نرسى\r\nبواسطهء ارتفاع بيشترى كه اين نقش داشته خوشبختانه از خدشه و آسيب از نقوش ديگر محفوظتر مانده است و مجراى آب فقط پيكرهء اسبها را در قسمت زيرين خراب كرده است . ارتفاع آن در حدود شانزده تا\r\n\r\n\r\n","description":"","footnote":"\r\n( 1 ) -  Odenathus \r\n","page_name":" 266 ","page_number":280},
  {"content":"\r\n\r\nهيجده پاست . دو سوار وسط صحنه به يكديگر مىرسند ، آن‌كه در طرف چپ است حلقهء شاهى ( سيداريس ) را با ستونى از نور تفويض و سوار مقابل براى دريافت آن دست دراز مىكند . كتيبه‌اى به خط پهلوى در گوشهء راست هست كه نخستين‌بار بوسيلهء آقاى لونگ پريه « 1 » خوانده شده است و حاكى است :\r\n« اين تصويرى از ستايندهء اهورامزدا خداوند نرسى شاهنشاه اقوام آريائى و غيرآريائى از تبار خدايان فرزند ستايندهء اهورامزدا خدايگان شاپور شاهنشاه آريائىها و غير ايشان از تبار خدايان و فرزند خداوند ارتشتر ( اردشير ) شاهنشاه است »\r\nبنابراين اطلاع حاصل مىكنيم كه يكى از دو سوار نرسى است كه از سال 292 تا 301 ميلادى پادشاهى داشته و سپس تاج شهريارى را كنار گذاشته است .\r\nوى را فرزند يا برادر بهرام دوم نواده يا برادرزادهء شاپور اول پنداشته‌اند ، اما خود او در اين كتيبه خويشتن را فرزند شاپور مىخواند و نوادهء اردشير . « تامس » اظهار كرده است كه شايد اين شيوهء سخنورى نرسى بوده كه بدان‌وسيله از ذكر نام پادشاهان گمنام خوددارى نموده باشد ، ولى به‌نظر من بهتر است گفتهء نرسى دربارهء نسب خود حجت باشد و بايد اين شرح نسبى او را قبول كنيم ، زيراكه احتمال خلاف در آن نيست .\r\nاز دو پيكره ، آن‌كه در سمت راست است پادشاه جوان است ، وى تاج مرصعى بر سر دارد كه كرهء ساسانى بر رأس آن قرار گرفته زلف سر نرسى بسيار زيبا بافته شده است و در عقب شانه حلقه‌وار فروريخته است . وى قيافهء آرام و ملايمى دارد و موى كوتاه ريش او گره خورده است .\r\nپيكرهء طرف چپ كه سيداريس تفويض مىكند بدون شك اهورامزدا است كه تاج قبه‌دار بر سر دارد و در رأس و عقب آن زلف طره‌اىاش فروريخته است .\r\nمشخصات چهره ، نيك محفوظ مانده و موى سر و ريش پيرانه دارد ، نه سيماى جوانان .\r\nدم دو پر اسب او و يراق تجملى هردو اسب و رگ‌وپى و عضلات رانها به‌وجه حيرت -\r\n\r\n\r\n","description":"","footnote":"\r\n( 1 ) -  Longperier \r\n","page_name":" 267 ","page_number":281},
  {"content":"\r\n\r\nانگيزى برجسته مىنمايد و استادى سازندهء آن را نشان مىدهد . تخته‌سنگى كه اين حجارىها بر آن شده است در اثر مرور زمان به رنگ كبود درآمده است .\r\nپنجمين نقش برجسته : اورمزد و نرسى\r\n\r\nلوحهء ششم - پيروزى خسرو\r\nششمين و آخرين صحنه سبك كار خشن‌ترى دارد و فاقد مهارت هنرى است و حجارىهاى آن از همهء لوحه‌ها بدتر است ، در فرورفتگى عميقى واقع شده است و بواسطه سايهء درخت تيرهء بزرگى ( نارون ) كه در آنجاست نتوانسته‌ام عكسى از آن بردارم . اين لوحه شامل صحنهء مستطيل بزرگى است كه سى و چهار پا طول آن است و داراى دو طبقه تصاوير يكى در بالا و ديگرى در زير است .\r\nدر وسط رديف بالا پادشاه در حال جلوس مقابل تماشاگر است ، تاج دوبر بر سر دارد و موى سرش از دو پهلو سخت برآمده است . پاها كاملا از هم جداست\r\n\r\n","description":"","footnote":"","page_name":" 268 ","page_number":282},
  {"content":"\r\n\r\nو با دست راستش كه بلند كرده است چيزى را برگرفته كه فلاندن ، بيرق پنداشته است ، ولى به‌نظر من تبر بزرگ رزمى است و دست چپش بر دستهء شمشير است . در صحنهء بالا طرف چپ گروه درباريان ايستاده‌اند و انگشت سبابه را بلند كرده‌اند . در صفحهء پائين عده‌اى از اشراف ايرانى ديده مىشوند ( آرايش مو و لباس و شمشير ايشان شبيه پادشاه است ) كه از دنبال توسن جنگى شهريار روان‌اند . اسب با زين و برگ است ، اما سوار ندارد ، در سمت مقابل يا راست لوحه در رديف بالا اسير مجروحى به‌نظر مىرسد و اسير ديگر كه دستش را از عقب بسته‌اند و خادمان ايرانى او را جلو مىبرند .\r\nدر طبقهء پائين نفر آخرى دو سر بريده را در دست دارد و از پى او عده‌اى اسيران و ملازمان در حركت‌اند كه در ميان آنها طفلى نيز با حالت تضرع ديده مىشود كه شايد فرزند امير سربريده باشد . كودك ديگرى بر فيل حقيرى سوار است .\r\nكانن رالينسن به استناد اين‌كه مهارت هنرى در اين صحنه ناچيز است و تنها شهريارى كه در سكه‌هاى ساسانى مقابل تماشاگر است و دو دست را بر دستهء شمشير صاف خود مىگرفته است خسرو انوشيروان بوده ترديدى ندارد كه اين نقش مربوط به آن پادشاه است . شايد قول او صحيح باشد ، ولى من دليلى براى صحت اين نظر كه آن تصوير خسرو اول است كه از اسيران رومى خراج دريافت مىدارد سراغ ندارم ، زيراكه اسيران قيافه و يا جامهء رومى ندارند و علائم حاكى است كه آن لوحه راجع به پيروزى بر يكى از طوايف مشرق زمين است كه امير آنها كشته شده است .\r\n\r\nارزش هنرى\r\nاين بود شرح الواح حجارى كه در بيشاپور هست و مىتوان ديد كه هم واجد مزايا و هم نقايص نقوش برجستهء نقش رستم است . خشونت و سنگينى در سبك كار ديده مىشود و فاقد مايهء استادى و ذوق هنرى است . از طرف ديگر صحنه‌ها بواسطهء قرائن زمانى و تجانس وضع و صورت وقارآميزى دارند كه هر دو كار را سزاوار تحسين مىسازد . در صحنه‌هاى بيشاپور از نبرد سواره كه نقوش نقش رستم و فيروزآباد را متنوع و ممتاز مىسازد اثرى نيست ، اما آداب و مراسم دربارى در اين لوحه‌ها عمده‌ترين آثارى است كه از دورهء نخستين سلاطين ساسانى باقى مانده است .\r\n\r\n","description":"","footnote":"","page_name":" 269 ","page_number":283},
  {"content":"\r\n\r\nنكتهء مهم‌تر كه بايد در خاطر داشت اين است كه ساسانيان جانشين بلافصل خاندان پارت يا اشكانى شده‌اند و پيش از ايشان آثار هنرى پاك معدوم و ناپديد شده بود ، پس اين حجارىها شاهدى بارز و حاكى از تجديد حيات استعداد ملى است كه هم شايان توجه است و هم موجب حيرت .\r\n\r\nغار و مجسمهء شاپور\r\nحال بايد از غار بزرگى كه در همان حوالى است ديدن و مجسمهء شاپور اول را كه در آنجاست وصف كنيم و آن يگانه مجسمهء قديمى ( به استثناى بدنهء مجسمه‌اى كه هنوز در طاق بستان وجود دارد ) است كه در سراسر ايران باقى مانده است . جهانگردان بسيارى از پيدا كردن غار واقعى بازمانده‌اند ، زيراكه گاهى هيچ‌كس از افراد ايلات در آن حدود نيست و يا آنكه هميشه راهنمائى صحيح نكرده‌اند .\r\nاين غار در قسمت علياى تنگ شاپور واقع بر صخره‌اى است به ارتفاع 700 پا ، رفتن به اين محل چندان آسان نيست و موجب خستگى است و از پائين دره تا آنجا سه ربع ساعت راه است . در دهانهء غار مقدار زيادى تخته‌سنگ ريخته است كه بدون مددگار عبور از روى آنها مقدور نيست . سپس به دهانهء غار مىرسيم كه پنجاه پا ارتفاع و صد و چهل پا پهنا دارد .\r\nدر داخل غار پايهء سنگى بزرگى است با ارتفاع چهار يا پنج پا و ده پا قطر كه از صخرهء اصلى بريده‌اند و پاى مجسمه كه بر زمين افتاده است هنوز روى پايه ديده مىشود و پيداست كه مجسمه را با حدت تمام از جا كنده و به پهلو انداخته‌اند .\r\nبازوى چپ آن شكسته و بازوى راست از ناحيهء شانه شكاف يافته است ، اما دست هنوز بر ران مانده است .\r\nصورت مجسمه سخت مخدوش و قسمت بالاى تاج و سر در زير خاك مدفون است ، با وجود اين از ظواهر و آثار آشكار است كه آن پيكرهء شاپور اول بانى آن شهر و آن حجارىهاست و چنين مىنمايد كه شهريار خيال داشته است بنابر مضمون كتيبه‌ها كه وى و جانشين‌هاى او را همواره مقام خداوندى داده تمثال خود را چون معبودى\r\n\r\n","description":"","footnote":"","page_name":" 270 ","page_number":284},
  {"content":"\r\n\r\nدر آنجا قرار دهد و بطورىكه كينر دريافته است بعدا هم اين مجسمه مورد پرستش واقع گرديده است و از ظاهر كار استنباط مىشود كه مجسمه از بالا و پائين به صخرهء اصلى متصل بوده و مثل اين است كه مجسمه را در همانجا كنده‌كارى كرده بودند و خيلى هم به خود او شبيه شده بوده است .\r\nارتفاع مجسمه ظاهرا بيست پا بوده و آنچه مانده است پانزده پاست . فلاندن بلندى سر را سه پا و سه اينچ و پهناى شانه را هشت پا و دو اينچ قيد نموده است و تكسيه در كتاب خود تصويرى از مجسمهء كامل مزبور چاپ كرده است . بايد اذعان كنم كه اين تصوير كامل هرچند كه با آنچه در جاى ديگر بوده متفاوت است ، باز كم‌وبيش چهرهء واقعى آن پادشاه را نمودار مىسازد . لباس او در اينجا با آنچه در نقوش برجسته هست زياد تفاوت ندارد ، تاج ويژه بر سر اوست و موها از دو پهلو و عقب ريخته است ، سبيل و ريش او نيك تابيده و طوقى دور گردن اوست . در بالاتنه زره پوشيده و در پائين شلوار گشاد و شمشيرى هم بر پهلوى چپ اوست كه بندش بر شانهء راست آويخته است .\r\n\r\nانشعاب‌هاى داخلى\r\nدر كنار محلى كه مجسمه پائين افتاده است جاهائى را در ديوار غار صاف و آماده كرده بودند كه كتيبه يا نقش بر آن بنگارند و اين كار ناتمام مانده است . اگر مسافر با درايت كافى چند شمع همراه برده باشد خواهد توانست قسمت‌هاى درونى كوه را نيز سير و تماشا كند . بىاعتمادى عاقلانه نسبت به راهنماهاى ممسنى بسيارى از مسافران را از تعقيب آن كار بازداشته است ، ولى چيزهاى بسيار براى تماشا هست . در پنجاه يا رد از مدخل غار كه رفته‌رفته تنگ‌تر شده است به گنبد بزرگى با ارتفاع 100 پا و محيط 120 پا مىرسيم .\r\nبعد از اين دو مدخل تازه به قسمت داخلى وارد مىشويم كه يكى از آن دو آب‌انبارى دارد كه در كوه كنده‌اند و پس از پنجاه يا رد امتداد ناگهان مسدود مىشود . انبار ديگر بعد از چند حوض آب به تالار وسيعى مىرسد با ستون‌هاى عظيم كه تا سقف برآمده است . طول اين شعبه كه اهل محل مىگويند بىانتهاست در\r\n\r\n","description":"","footnote":"","page_name":" 271 ","page_number":285},
  {"content":"\r\n\r\nحدود 400 يا رد است . دهليزها و انشعابات ديگر نيز هست كه هرگز چنان كه بايد و شايد مورد اكتشاف واقع نشده است .\r\n\r\nكمريج\r\nپس از بازديد و بررسى ويرانه‌هاى شاپور در جهت جنوب غربى به جادهء خروج از جلگهء كازرون بازگشتم و در جادهء كاروانى به راه افتادم بعد از يك ساعت و نيم از ده شاپور يا شابور و سپس رودخانهء شاپور كه در سمت راست ما واقع بود عبور كردم و در انتهاى غربى اين نقطه است كه از دشت كازرون بيرون مىروند و پس از گذشتن از چند تپهء كوتاه و اراضى ناهموار به گردنهء مارپيچى كه تنگ تركان نام دارد و از آنجا هم به جلگهء كمريج مىرسيم .\r\nتيرهاى تلگراف و راه ما در امتداد تپه‌هائى است كه در سمت راست واقع است . از كازرون راه مستقيم كوهستانى به كمريج از ميان رشته‌هاى كوه مهمى هست كه هر چند مسافت نصف مىشود ، اما خيلى سرازيرى است و حيوانات باربر از آن راه امكان عبور ندارند . در همين حوالى بود كه به سال 1874 كاروان سروان ناپير را ممسنىها مورد حمله و غارت قرار دادند .\r\nبالاخره تنگ تركان به وادى كمريج و دهكدهء آن مىرسد كه چند درخت خرما سايهء باريكى بر آلونك‌هاى محقر آنجا افكنده است . در اين محل آسايشگاه ادارهء تلگراف هست كه بالاخانه‌اى دارد كه از چاپارخانهء قبلى بهتر است ، در اينجا به چهارپايان قراردادى خودم كه به‌راحتى از كازرون حركت كرده بودند پيوستم .\r\n\r\nكتل كمريج\r\nدر عقب دروازهء دهكده جاده از رشته‌هاى كوهستانى بالا مى رود و در فاصلهء نيم ساعت به قلهء سومين راه نردبانى مخوف طبيعى كه بين شيراز و درياست مىرسيم كه به نام محلى است كه تازه از آنجا آمده‌ايم . شيب اين راه از هر چهار كتل ديگر تندتر و سخت‌تر است و در امتداد يك ميل مسافت 1200 پا سرازير مىشود و گاهى كوره راه به‌قدرى باريك است كه قاطرهائى كه از دو جهت آمده باشند بدون خطر امكان عبور ندارند ، هرچند كه شيب به حد اشد مخوف است ، اما اين جاده از دو كتل ديگر پيره‌زن و دختر جالب‌توجه‌تر است ، زيراكه از روى صخره‌ها مىگذرد ، نه سنگ‌پاره‌ها و يا سنگ‌فرش خراب .\r\n\r\n","description":"","footnote":"","page_name":" 272 ","page_number":286},
  {"content":"\r\n\r\nدرواقع كم‌وبيش مثل پله است و رفت‌وآمد قاطرها جاده را در كمرهء كوه به‌صورت پلكان درآورده است و در سخت‌ترين قسمت ، آنجا كه جاده بر گردنه‌اى راست معلق است ديواره ساخته‌اند . مناظر آن حدود تمام كوهستانى و با عظمت است و در رشته‌هاى جبال شكاف‌هاى عظيم ديده مىشود و تركيب طبقاتى روى همرفته عمودى دارد .\r\nنگهبان جاده در كتل كمريج\r\nدر جبهه‌هاى برهنهء كوه گاهى خاك آهكى به رنگ‌هاى گوناگون ديده مىشود . در بدترين ناحيهء اين گردنه كه كمر نام دارد در سال 1752 اسد خان سردار افغانى را كه پس از مرگ نادر شاه مدعى تخت و تاج شده بود كريم خان زند\r\n\r\n","description":"","footnote":"","page_name":" 273 ","page_number":287},
  {"content":"\r\n\r\nبنابر توصيهء رستم سلطان سركردهء ناحيهء خشت مورد حمله قرار داد . نفرات رستم ، خود را در زير پرتگاهها پنهان كرده بودند . سربازان كريم خان نيز از اصفهان و شيراز وارد و در جلگهء پائين مستقر شده بودند . بين اين نقطهء مهيب و دريا فقط يك راه باريك فرار هست .\r\nاسد خان در دام عجيبى گرفتار شده بود ، ولى سرانجام خود او گريخت و بعدا مورد عفو و عنايت فاتح بلندنظر قرار گرفت . پائين رفتن از كتل سه ربع ساعت طول كشيد . در دامنهء كوه دوباره به كرانهء رودخانهء شاپور رسيدم و چندى از ساحل چپ آن جلو رفتم و سپس در جهت جنوبى ، جادهء خشت را در پيش گرفتم و به آبادى كنار - تخته كه تقريبا در وسط جلگه است وارد شدم .\r\n\r\nجلگهء خشت\r\nجلگهء خشت به‌نظر من چندان زيبا نيامد فقط دو نخلستان وسيع داشت ، ولى خارشتر و بوته‌هاى ديگر در آنجا فراوان بود . به راستى كه تفاوت آثار طبيعت در ايران در فصل‌هاى مختلف سال به اندازهء اختلاف فاصلهء قطب جنوب تا شمال است ، چنان كه يكى از جهانگردان سابق كه در موسم بهار از خشت عبور كرده بود نوشته است :\r\n« در ميان كشتزارها گل خشخاش سرخ ، گل ميمون ، گل داودى ، گل ميخك ، گل خطمى و انواع گل‌هاى پيچكى و اقسام ديگرى بود كه هيچ‌وقت در انگلستان نديده بودم . چون فصل بهار بود همه شكوفه داشت و منظرهء دلپذيرى ايجاد شده بود كه مرا به ياد ايام تابستان انگلستان انداخت « 1 » مسافر فرانسوى پتى دولاكروا « 2 » در سال 1674 در خشت بود و به قدرى گرماى هوا او را ناراحت ساخته بود كه تمام روز در رودخانه دراز كشيد و مىنويسد صدها ماهى در پيرامون وى همىگشتند و سراسر بدنش را نوك مىزدند و به قدرى هم رام بودند كه هر مقدارى كه مىخواست مىتوانست با دست بگيرد »\r\n\r\nكتل ملو يا ملعون\r\nدر فاصلهء سه ميل از كنار تخته ، جاده در جهت جنوبى مدتى سربالا امتداد مىيابد و سپس تا 1000 پا سرازير مىشود و اين همان كتل ملو\r\n\r\n\r\n","description":"","footnote":"\r\n( 1 ) - سرهنگ جانسن در كتاب سفرى از هندوستان چاپ سال 1817\r\n( 2 ) -  Petis de la Croix \r\n","page_name":" 274 ","page_number":288},
  {"content":"\r\n\r\nيا ( ملعون ) « 1 » است و به احتمال قوى لعنت‌ها تماما در موقع بالا رفتن نثارش مىشود و براى مسافران طرف پائين راه چندان سختى ندارد ، زيراكه هنگام سرازيرى مسافر خدا را شكر مىكند كه سرانجام سفر سخت و دشوار خود را در كتل‌هاى تنگستان به پايان رسانيده است . پس امكان فروريختن اشك شادمانى از ديدگانش به مراتب بيشتر از اظهار ناسزاگوئى خواهد بود . بعلاوه كتل ملعون نه سنگ‌پاره زياد دارد و نه مثل كتل‌هاى قبلى مايهء ناراحتى است ، هرچند كه در مرحلهء اول راه شيب تندى هست كه يادآور خطر و وخامت كتل‌هاى ايرانى است ، كنارهء اين كتل را روزگارى فرش كرده‌اند كه بهتر از بيشتر جاها كه من در ايران ديده بودم سالم مىنمود ، اما اين راه به قدرى ليز و داراى دست‌انداز است كه كاروان‌ها از آنجا عبور نمىكنند .\r\nگردنهء ( ملعون ) - ملو\r\n\r\nرودخانهء دالكى\r\nاز پائين گردنه صداى خوش‌آيند جريان آب به گوش رسيد .\r\nدر ته دره با رودخانهء دالكى كه در جهت جنوب غربى جارى بود برخورد كرديم .\r\nسرچشمهء اين رودخانه در كوه‌هاى فارس در ناحيهء جنوبى شيراز است كه با اسامى متعدد به طرف شمال غربى جارى است و عام‌ترين نام آن دالكى است ، زيرا كه از اين دهكده\r\n\r\n\r\n","description":"","footnote":"\r\n( 1 ) - « ملو » شايد صورت ادغام شدهء « ملعون » باشد .\r\n","page_name":" 275 ","page_number":289},
  {"content":"\r\n\r\nعبور و آن را مشروب مىكند و در دشتستان به رود شاپور ملحق و در شمال بوشهر با نام رود حله يا رود شاپور وارد دريا مىشود .\r\nاز رأس كتل تا ساحل رودخانه را در ظرف يك ساعت و بيست دقيقه پياده آمدم . نسيمى كف جويبار را كه آبش همان‌جا در زمين وسيعى پخش مىشده است نوازش مىداد و با وسيلهء عادى ماهى فراوان صيد كردم . سپس يك ميل در ساحل راست رودخانه پيش رفتم و از پلى كه فقط يكى دو طاق ويرانش باقى مانده بود بگذشتم و به پل ديگر رسيدم كه شش طاق سالم داشت و به راه سنگ‌فرش مىپيوست . اين پل و سنگ‌فرش آنجا از تمام ساختمان‌هاى ديگر كه در ايران ديده بودم سالم‌تر مىنمود و از بناهاى مشير الملك بود كه شرح داده‌ام .\r\nبرج‌ها مكعب بلندى بر مدخل پل بود و مأمورى در آنجا پاسبانى مىكرد .\r\nدرحال‌حاضر رفت‌وآمد از طريق گردنه‌ها بىخطر است ، اما تا بيست سال پيش بدون محافظ مسلح عبور از آن حدود دور از امكان بود و هنوز چند تن راهدار يا پاسبان در جاده ديده مىشوند و مخارج آنها برعهدهء دهات مجاور است و من با چند نفر از ايشان كه كار ژاندارمرى مىكردند برخورد نمودم . در ته دره جاده دو ميل ديگر امتداد مىيابد و به محلى مىرسيم كه از بوى زننده‌اى ، استنباط مىشود كه آب آنجا گوگرد دارد .\r\nدر اين دره باز مقدارى پيش مىرويم آن‌گاه بيابان پهناورى در جانب درياست كه در كنار و گوشهء آن نخلستان سايه انداخته است و خليج در انتهاى ديگر اين بيابان واقع است . در مسافت دو ميل از دامنهء كوه به دهكدهء دالكى مىرسيم . آخرين منزل اين سفر را كه مىگفته‌اند چهار فرسخ است پانزده ميل بود كه در ظرف پنج ساعت و ربع طى كردم .\r\n\r\nدالكى\r\nدر حوالى ده دالكى كه جاى كوچك و خالى از اهميت است ، گياهى مىرويد به نام خارك كه آن را در بين شوشتر و دزفول گلاب لب مىنامند . اين نهال به ارتفاع هفت تا ده پا رشد مىكند و برگ‌هاى خاكسترى درشت دارد كه من جاى ديگر\r\n\r\n","description":"","footnote":"","page_name":" 276 ","page_number":290},
  {"content":"\r\n\r\nنديده‌ام و مىگفتند به رنگ سفيد و ارغوانى است ، از اليافى كه دور غوزهء آن است بافته‌هاى ابريشمين فراهم مىساخته‌اند . از اين ماده حالا براى پر كردن بالش استفاده مىشود .\r\nبعد از عبور از دهكده ، جاده از رودخانه‌اى مىگذرد كه آب سبزفامش داراى مادهء گوگردى است و روى حوض‌هاى آنجا كف قيرى شناور و بوى گوگرد در هوا متصاعد است و موجب ناراحتى شامه مىشود .\r\nپدر روحانى اچ . مارتين در سال 1810 آنجا را يكى از قرحه‌هاى طبيعت ناميده بود ، اما بىمزگى اين تشبيه ايشان را مىتوان ناشى از آن دانست كه وقتى اين نظر را اظهار مىكرد ، ترمومتر او هم درجهء گرما را 126 نشان مىداد . قدرى جلوتر در جلگه چاله‌اى از مواد قيرى هست كه از ديرزمانى پيش اهالى محل از آنجا ماده‌اى براى مرهم زخم پشت شتر و يا اندودن بدنهء قايق و الوار سقف مىبرده‌اند .\r\nبه احتمال اكتشاف نفت در آنجا به سال 1884 كمپانى هوتز بوشهر امتيازى از دولت ايران تحصيل كرد ، كاوش آنها بىنتيجه ماند . اما « شركت حقوق معدنى ايران » آن آزمايش را تجديد كرد و حفريات تا عمق هشت‌صد پا ادامه يافت كه هنوز به نتيجه نرسيده است و بعيد مىنمايد كه تا امتحانات كامل براى امكان نفت‌يابى ندهند دست از اين كار بردارند . در آنجا چند نهر از كوه جارى است كه بزرگترين آنها در مردابى كه چندان هم راكد نيست فرومىرود . در اين‌جا نخلستانى آبرومند هست كه مايهء حظ ديدگان ماست و براى اهالى نيز مايهء حياتى فراهم مىسازد .\r\n\r\nبرازجان\r\nاز اينجا جاده به سمت جنوب در اراضى پرنشيب‌وفراز مىگذرد كه فاصلهء بين ما و درياست . در اين ناحيه مقدارى از نقاط بالا و پائين پيش مىرويم و سرانجام به دهكدهء نخلستانى برازجان مىرسيم . ( مىگويند نام واقعى آن گرازدان است ) از مسافت دور انسان تصور مىكند كه آنجا از لحاظ نظامى شايد حائز اهميت است ، زيراكه از فاصلهء چند ميلى برج و باروهاى بلندى به‌نظر مىرسد كه در جبههء خارجى ديوار فقط سوراخ‌هائى ديده مىشود و به‌راستى كه شكل استحكامات زمان\r\n\r\n","description":"","footnote":"","page_name":" 277 ","page_number":291},
  {"content":"\r\n\r\nفئودال را دارد ، اما وقوف كافى به اوضاع و احوال محلى روشن مىسازد كه قلعه‌اى در كار نيست . چون همهء قلعه‌هاى ايران ويرانه است و درخواهيم يافت كه آنجا فقط بناى كاروانسراست و در ميان تمام آنهائى كه من ديده بودم اين كاروانسرا بهتر ساخته شده بود و بهتر هم مانده بوده است و در سال 1875 بوسيلهء همان بانى بافكر و خدمتگزارى كه نامش را چندبار ذكر كرده‌ام ( مشير الملك ) ساخته شده .\r\nمسافران سابق همه از فقدان چنين محل و ساختمانى گله داشتند ، من به درون كاروانسرا رفتم و آن را بازديد نمودم ، از سنگ بسيار محكم ساخته شده بود ، طرح ساختمان هم قابل تحسين بود ، علاوه‌بر ايوان و سكوها و اطاق‌ها و اصطبل معمولى چند دستگاه بالاخانه براى اقامت توانگرانى كه با خانوادهء خود از آن حدود مىگذشته‌اند داشته است . بر در و ديوار اين بنا عابرين و مسافرين با مداد خطوط و اشكال بخصوصى از قايق و كشتى يادگار گذاشته‌اند . از بام اين بنا چشم‌انداز جلگهء اطراف و شهرى كه دور تر واقع بوده ( مىگويند 6000 نفر سكنه دارد ) جالب مىنمود و در همان حوالى در سال 1857 جنگ بين ايرانيان و نيروى انگليس اتفاق افتاد و رشته‌هاى كوهستانى و كتل‌هاى منفورى كه خوشبختانه طى كرده بودم و اميدوارم كه هرگز گذارم به آنجا نخواهد افتاد . روستازادگان برازجان سرگرم بازى چوگان بودند كه شباهت تام به طرز بازى هاكى ما در انگلستان دارد و چنين مىنمود كه به آن بازى علاقهء بسيار داشتند . در برازجان همهء مردها هفت‌تيرى به كمر انداخته بودند كه در مقام استفسار پاسخ دادند كه آن رسم خاص برازجانىها و اهالى آن حوالى است و يادگارى از دورهء قلدرى و راهزنى و خونريزى روزگار قديم است .\r\nچيز ديگرى كه در موقع مسافرتم به آنجا جالب‌توجه بود ، هجوم ملخ بود كه به محصولات محدود آن حدود صدمهء بسيار وارد مىكرد . گرچه اهالى اين ملخ‌ها را كباب مىكردند و مىخوردند ، باز آفت بزرگى براى برازجان بود .\r\n\r\nراه اجتناب از كتل‌ها\r\nقبل از آنكه از ناحيهء كوهستانى و كتل‌ها توديع نهائى كرده باشيم بايد اين مطلب را ذكر كرد كه از هوش چارواداران ايرانى بعيد خواهد بود كه خيال كنند جاده‌اى كه من عبور و شرحش را بيان كردم بهترين و\r\n\r\n","description":"","footnote":"","page_name":" 278 ","page_number":292},
  {"content":"\r\n\r\nآسان‌ترين خط سير بين شيراز و خليج‌فارس است ، چون واجد هيچ‌يك از دو مزيت نيست .\r\nاين جاده بىتأمل و بر سبيل تصادف خط عبورومرور شده است و شايد به اين دليل بود كه مسافرى ابتدا از آن راه رفت و ديگران از دنبال او رفت‌وآمد كردند و شايد هم بنابراين دليل بوده است كه مستقيم‌ترين راه بين شيراز و درياست ، اما بايد فراموش ننمود كه از پرشيب‌ترين جاها مىگذرد و حال آنكه راه بهتر و آسان‌ترى فراهم بوده است .\r\nاين موضوع كه راه مزبور در يك قرن اخير جادهء حمل‌ونقل كالا و رفت‌وآمد شده است درواقع ناشى از عدم توجه و فقدان رسم ابتكار واليان است . علاوه بر اينكه اين راه از لحاظ تجارتى مزيتى ندارد . از جهت نظامى نيز پاك بيهوده است .\r\nهيچ توپ صحرائى را از اين طريق عبور نتوان داد ، هرچند كه قاطرها قادرند توپخانهء سبك‌تر را با موفقيت از آن جاده حمل كنند ، ولى براى سوار و پياده‌نظام به هيچ - وجه راه متناسبى نيست ، زيراكه بواسطهء تنگى معبر غالبا ناچار مىشوند كه در خط يك‌نفرى حركت كنند . بنابراين از جهات تجارتى و نظامى بايد راهى انتخاب شود كه حتىالامكان از معابر كوهستانى و كتل‌هاى منفور دور و هرچه بيشتر به مسير رودخانه‌ها نزديك باشد كه در اين صورت مىتوان از سرازيرىهاى دالكى كتل ملو ، كتل كمريج و تنگ تركان احتراز نمود و از كرانهء رودخانهء شاپور در همانجا كه لوحه‌هاى ساسانى را ديده‌ايم در امتداد رودخانه حركت كرد و از ارتفاعاتى كه مشرف بر جلگهء كازرون است اجتناب و سپس از انتهاى دشت برم و جلگهء درختان بلوط عبور نمود و بدين‌وسيله از كتل دختر و باز اگر از دو ميلى شرقى جادهء فعلى حركت كنيم كه به دشت ارژن خواهد رسيد ، كتل پيره‌زن را نيز كنار بگذاريم .\r\nجادهء كج ديگرى هم بين شيراز و بوشهر از طريق فيروزآباد هست كه مسافتش 210 تا 220 ميل است و از همين راه بود كه لشكر ايران در جنگ 1857 توپخانهء خود را به ميدان نبرد آورد و در همانجا رها كرد . اين جاده نيز شيب مهيبى دارد كه ناچار بايد عده‌اى كلنگدار همراه باشند .\r\n\r\n","description":"","footnote":"","page_name":" 279 ","page_number":293},
  {"content":"\r\n\r\n\r\nخوشاب\r\nدر شش ميلى جنوب برازجان آبادى خوشاب واقع است و همانجائى است كه لشكريان ايران در جنگ سال 1857 به نيروى انگليسى كه تحت فرماندهى سر . جى . اوترام بودند در هشتم فوريه شبيخون زدند و اين يگانه حملهء آنها در آن نبرد كوتاه بود . قواى بريتانيا در دسامبر در جنوب بوشهر پياده شده بودند و با حمله‌اى ارگ ريشهر را گرفتند و از آنجا بوشهر را بمباران و اشغال كردند .\r\nدر سوم فوريه لشكر انگلستان شامل 2200 نفر انگليسى و 2000 سرباز هندى و بلوچ و 420 تن سوار هندى و دو توپخانهء سبك صحرائى و هيجده توپ بود . از طرف ديگر نيروى ايران به فرماندهى شجاع الملك مشتمل بر 5000 پياده و 800 سوار و 18 توپ در برازجان مستقر بودند و همين كه پيشروى سپاهى اوترام شروع شد ايشان اردوگاه و لوازم و اسلحه را براى حريف باقى گذاشته سراسيمه عقب‌نشينى كردند .\r\nاوترام بعد از مصرف آتش‌بار ايرانيان ، چون واقف بود كه دنبال كردن فراريان نتيجه ندارد ، ترجيح داد كه از تعاقب ايشان خوددارى نمايد و خود را بيهوده در كتل‌هاى آن حدود گرفتار نكند ، پس به بوشهر مراجعت نمود . ايرانيها اين اقدام را شكست دشمن تعبير كردند و شبانگاه سواره‌نظام ايران به اين ستون حمله كرد ، در حالىكه پياده نظام در خوشاب مانده بودند .\r\nانگليسىها نيز بىدرنگ تصميم گرفتند كه جواب اين زورآزمائى را بدهند پس بامداد آينده بار ديگر نيروى ايران راه عقب‌نشينى پيش گرفت ، درحالىكه 700 نفر كشته دادند ، 16 نفر هم تلفات قواى انگليس بود .\r\nسپس رودخانهء كارون ميدان جنگ شد كه در فصل ديگر شرح آن ماجرا خواهد آمد . شايد اصلا بهتر اين بود كه نيروى انگليس به بوشهر اعزام نمىگرديد مگر آنكه قصد ماندن در آنجا را داشتند ، غرض از اين نمايش نظامى فقط تسريع در امضاى قرارداد صلح پاريس بود كه در مارس همان سال اتفاق افتاد و هدف اصلى به‌شمار مىرفت .\r\n\r\nشيف\r\nجادهء كاروانى معمولى از برازجان به بوشهر از طريق احمدى مىگذرد از ميان اراضى كه گود است و غالبا هم باتلاقى است و مشيله ناميده مىشود . اين\r\n\r\n","description":"","footnote":"","page_name":" 280 ","page_number":294},
  {"content":"\r\n\r\nناحيه شبه‌جزيرهء بوشهر را به خشكى مربوط مىسازد و مساحتش تقريبا چهل ميل است . براى حضراتى كه از نعمت مهمان‌نوازى نمايندهء رسمى بريتانيا در آنجا بهره‌مند باشند و قايق موتورى او در اختيار باشد ، از برازجان به شيف راه نزديك‌ترى نيز هست كه حدود 25 ميل مىشود كه بوسيلهء راه كوتاه بحرى كه جزو سرويس ساحلى بوشهر است مسافر سعادتمند را به مقصد سفر او مىرساند .\r\nجادهء شيف مانند ميز بيليارد صاف و نرم است و خراميدن بر آن بر سرعتى كه متناسب با حركت قاطرهاى باركش باشد كار دشوارى نيست . در خوشاب اهالى سخت سرگرم تكان دادن ملخ‌ها از شاخه‌هاى خميدهء درختان گز بودند و با ولع سرشار آنها را در كيسه‌ها جمع مىكردند تا بر سفرهء ناهار تناول شود .\r\nدر اينجا من از تيرهاى تلگراف كه از جهت جنوبى به احمدى مىرفته است جدا و در سمت مغرب عازم شيف شدم . در راه عدهء كثيرى دراج ديدم كه به عادت كلى همهء حيوانات شكارى از آدم بىاسلحه و سواره به همان اندازه باكى ندارند كه از شكارچى پياده مسلح ترسناكند .\r\nباآنكه هوا ملايم و مطبوع بود بر سطح شنزار داغ ، سراب جلب‌توجه مىكرد و چون دريائى مىنمود كه همواره واپس مىرفت و جزاير كوچكى كه پىدرپى به تپه‌هاى حقير تبديل مىگرديد . قدرت منحرف‌كنندهء سراب غالبا به همان اشياء نزديك سطح زمين محدود مىشود ، اما در اين سطح قدرتش بىنهايت است و چيزىكه از دور مثل كاخ مرمر مىنمايد وقتى كه جلوتر مىرويم فقط اسبى است كه مشغول خوردن يونجه است .\r\nسرانجام يك بناى چهارگوش كه برجى هم داشت نمودار و زود معلوم شد كه آن يگانه ساختمان آنجا و كاروانسرا بوده ، قايق موتورى سرهنگ راس ربع ميل جلوتر متوقف و قايقى هم در انتظار ورودم بود كه خوشبختانه از هرسمتى كه دلخواه بود حركتم دهد . با خوشحالى فراوان زين و برگ را از روى يابو برداشتم و با حيوان اسقاط توديع كردم و اين احساس نشاطانگيز را داشتم كه به حمد الله بدون پيش‌آمد خطر سراسر ايران را از دريا تا دريا سير كردم .\r\n\r\n","description":"","footnote":"","page_name":" 281 ","page_number":295},
  {"content":"\r\n\r\nشيف در كنار خليجى كم‌عمق واقع است ، در طرف ديگر آن دهكدهء ماهى - گيرى كوچك شيخ سعد واقع است . از اين نقطه به افق باز خليج رسيدم و راست به مقصد بوشهر رهسپار شدم و رفته‌رفته برج‌هاى بادگير و نخلستان‌هاى شهر برفراز امواج بزرگ و بزرگ‌تر مىنمود . كشتىها درست سه ميل دور از ساحل لنگر انداخته بودند و اين خود مبين وضع نامساعد يگانه بندر ايران بود .\r\nپس از سير جبههء شرقى شهر كه هرچند در نظر تازه‌وارد از خارجه ويران و وارفته مىنمايد ، در مقابل ديگر شهرهاى ساحلى ايران مقام ممتاز دارد . قايق مرا ، در بندرگاه حاكم پياده كرد . پرچم بريتانيا بر بالاى دكل بلندى در اهتزاز و علامت اين بود كه آنجا مقر نمايندهء رسمى انگلستان است . ده دقيقه بعد من مهمان يكى از افراد خودمانى خانه‌اى انگليسى بودم .\r\n\r\nبوشهر\r\nبوشهر ( ابوشهر « 1 » ) شهرى بىتاريخ است و يا آنكه فقط تاريخ 150 ساله دارد . دراصل دهكدهء كوچك ماهىگيرى بوده ، نادر شاه آنجا را در نيمهء قرن گذشته بندر جنوبى و مركز كشتىسازى براى تهيهء نيروى دريائى كه مورد علاقهء وى بود در نظر گرفت .\r\nكمپانى هند شرقى بعد از تعطيل كردن دستگاه خود در بندرعباس كارخانهء خود را به بوشهر انتقال داد و فرمان‌هائى مشعر بر تفويض امتيازات تجارتى از كريم خان زند تحصيل كرد ، ولى در ابتدا ، كارها چندان پيشرفت نداشت .\r\nهنگامى كه در سال 1765 نىبور از آنجا عبور مىنمود فقط يك تاجر انگليسى متصدى امور تجارتى خليج در اين شهر بود و به‌تدريج كه كار كشتىرانى تجارتى در خليج‌فارس بالا گرفت و كاروان‌ها از جاده كتل‌ها شروع به رفت‌وآمد كردند بوشهر نيز از جهات وسعت و اهميت ترقى يافت .\r\n\r\n\r\n","description":"","footnote":"\r\n( 1 ) - اين اشتقاق عمومى به معنى پدر شهرها نمىتواند صحيح باشد ، شهر مفرد است نه جمع ، بعلاوه ابو ، كلمهء عربى است و شهر فارسى است . ژنرال شيندلر مرا متوجه ساخت كه در كارنامهء اردشير بابكان نخستين پادشاه ساسانى عبارتى است دال بر اينكه در موقع عقب‌نشينى به ساحل خليج وقتى كه از جانب لشكر اردشير اشكانى تعقيب شده بود همين كه در آنجا چشمش به دريا افتاد خدا را ستايش و آن محل را بخت ارتاخشير نام فرمود و آتشگاهى در آنجا بنا كرد ، همين نام شايد به بوشهر تبديل يافته باشد چنان كه با همين قياس گواشير ، بهمنشير و ريشهر داريم .\r\n","page_name":" 282 ","page_number":296},
  {"content":"\r\n\r\nدر ابتداى اين قرن 6000 تا 8000 نفر سكنه داشت و باز بواسطهء پيشرفت بيشترى در ميزان رفت‌وآمدها بر جمعيت آن افزوده شد بطورىكه درحال‌حاضر جمعيت مختلطى بالغ بر 15000 نفر دارد . اين شهر در انتهاى شمالى شبه‌جزيره‌اى كه داراى يازده ميل طول و چهار ميل پهناست واقع شده است و همان ( نراميريا ) است كه آريان در تاريخ خود ذكر نموده ، در آنجا نيروى بحرى نئارخوس ( دريا - دار اسكندر ) لنگر انداخته بود و زراعت و باغ‌هائى در آنجا مشاهده نمود .\r\nاين شبه جزيره را روزگارى آب احاطه كرده بود و همين يك قرن پيش بود كه از گردنهء تنگى كه در سمت جنوبى شهر است آب طغيان كرد و آن را به‌صورت جزيره درآورد . از آن پس رفته‌رفته زمين بالاتر آمده است و ديگر از اين بابت اشكالى در كار نيست ، اما آب دريا گاهى از وسط يا ناحيهء شرقى خليج به اراضى پست نزديك ديوار شهر مىريزد و ايجاد باتلاق مىكند ، خود شهر فعلا وضع برآمدهء بهترى دارد و بر رگه‌هاى سنگى قرار گرفته كه از سطح دريا بالاتر است و اين وضع از دور منظرهء جالبى به شهر مىدهد .\r\n\r\nاهالى و فرمانروايان\r\nسكنهء بوشهر مثل تمام شهرهاى ساحلى دشتستان در سابق از نسل عرب بودند و شيخى از قبيلهء مطريش كه در نيمهء قرن هفدهم از عمان به آنجا مهاجرت كرده بود بر ايشان حكومت مىنمود . در اواسط قرن گذشته شيخ نصر ( كه بعضى گفته‌اند از همين طايفه و از قبيلهء ابو مهيرى نجد بود ) كه مردى فوق - العاده بود قدرت و مال بسيار فراهم ساخت و در دورهء فرمانروائى كريم خان زند بساط استقلال راه انداخت .\r\nوى حاكم بحرين و بوشهر و قسمتى از دشتستان شد و كشتىهاى فراوان داشت كه بدان وسيله با مسقط و هندوستان تجارت مىكرد و سربازانى از افراد عرب جمع كرده بود و از عربستان اسب‌هاى نژاد نجد آورد و نوع اسب منطقهء خليج‌فارس را اصلاح كرد و سرانجام هنگام مرگ دو ميليون ليره براى فرزند خود ثروت باقى گذاشت . جانشين او نيز نام پدر را اختيار كرد . در موقع مرگ پدر ، از پسر خود\r\n\r\n","description":"","footnote":"","page_name":" 283 ","page_number":297},
  {"content":"\r\n\r\nقول گرفت كه نسبت به لطفعلى خان كه خود در پادشاهى او يارى نموده بود وفادار بماند ، اما به زودى بين آن دو نفر اختلاف افتاد .\r\nدر آغاز اين قرن شيخ عبد الرسول نوادهء شيخ اول و فرزند نصر ثانى حاكم بوشهر شد ، رفتار و اخلاق سست او فتحعلى شاه را كه درصدد تثبيت اقتدار خود در اكناف ايران برآمده بود به دخالت در كارهاى او ترغيب نمود و با وجود سوگند قرآن باز شيخ را دستگير و به شيراز روانه كردند كه در آنجا حكم اعدام او صادر گرديد .\r\nاين موقعى بود كه در سال 1809 سر . هارفرد جونز در رأس هيأتى به بوشهر آمده بود . شيخ با تدابيرى جان خود را نجات داد و چنان كه در فراز و نشيب‌هاى زندگانى مردم مشرق زمين واقع مىشود باز چندى حاكم بوشهر شد و از سال 1816 تا 1830 ، يا با برادر خود در بوشهر نزاع داشت و يا با والى فارس دچار اختلاف بود .\r\nهنگامى كه سر . اى . ج . استانوس مأمور ثابت بريتانيا در بوشهر بود ، در سال 1830 مسافرى اوضاع آنجا را به حدى وخيم يافته بود كه شيخ جلو عمارت نمايندگى توپ گذاشت و با ميز و صندلى و الوار و بشكه‌هاى آب و شراب ، حياط آنجا را سنگربندى كرد .\r\nدر سال 1832 اين حاكم فتنه‌انگيز كه آنچه سنش بالا مىرفت فتنه و حسادتش نيز شدت مىيافت در قلعهء برازجان به قتل رسيد . برادر او شيخ حسين فرزند شيخ رسول باز كار اختلافات خانوادگى را تعقيب و بر ضد حكومت مركزى قيام نمود و با اين ترتيب يا عمرش را در بوشهر در محاصرهء قواى دولتى گذرانيد و يا در شيراز زندانى بود . حال بدين منوال تا نيمهء قرن حاضر دوام يافت و سرانجام دولت به فكر اقدام افتاد و از آن پس حاكمى از جانب دولت ايران در آنجاست . در موقع مسافرت من ( 90 - 1889 ) بوشهر از توابع سعد الملك بود كه سابقا منشى والى فارس بود و از طرف امين السلطان ، حاكم بنادر از ديلم تا جاسك منصوب شد .\r\n\r\n","description":"","footnote":"","page_name":" 284 ","page_number":298},
  {"content":"\r\n\r\nپادگان بوشهر شامل 300 تا 400 نفر سرباز و 50 تا 60 تن توپچى است با چند توپ كهنه كه در كنار بندرگاه حاكم افتاده است و ايرانيان آنجا را بىدليل قورخانه مىنامند . در سال گذشته ( 1891 ) بجاى سعد الملك برادر ارشد او نظام - السلطنه كه در موقع مسافرتم به شوشتر حاكم خوزستان بود منصوب شد . اين تغيير حكام بوشهر در وضع سكنهء آن‌جا تأثير نمود . تا بيست سال پيش افرادى كه از نسل عرب بودند اكثريت داشتند هرچند كه ايشان هم از جهات لباس و مذهب ايرانى شده بودند و چون ميزان تجارت بالا رفت و كار كشتىرانى محلىها نقصان يافت ، عمال ايرانى نيز بر همهء كارها مسلط شده‌اند ، اگرچه هنوز هم بوشهر افراد زيادى از تبار عرب و يا نژاد مخلوط دارد .\r\nدر حدود صد تن ارمنى هم در بوشهر اقامت دارند كه به‌كار تجارت مشغولند و جمعيتى نيز بالغ بر پنجاه نفر اروپائى دارد كه از آن جمله‌اند اعضاى نمايندگى انگلستان و ادارهء تلگراف و نمايندهء تجارتخانه‌ها كه در سال‌هاى اخير بر عدهء ايشان به مقدار معتنابهى افزوده شده است .\r\n\r\nشهر\r\nجبههء غربى بوشهر كه مقابل درياست آبرومندترين ناحيهء شهر است زيرا كه محل نمايندگى بريتانيا در همين طرف است و آن عمارت بزرگى است داراى دو حياط و جلو دروازهء آن هميشه نگهبانى هندى ايستاده است . خانه‌هاى افراد سرشناس اروپائى و تجارتخانه‌ها نيز در همين‌جاست و بعضى از آنها ساختمان‌هاى سنگى دو طبقه با ايوان در جبههء درياست .\r\nبالاى جرزهاى عمودى خانه‌هاى بومى در بوشهر بادگير هست با روزنهء باريكى كه مخصوص جريان هواست . بعضى از بام‌ها سايبانى براى خواب در فصل گرما دارند . با توجه به وسعت شهر بايد گفت كه تعداد بازارها زياد ، ولى تنگ و محدود و بيشتر كوچه‌ها باريك است و تميز نيست . در محوطهء كنار دريا ، چادرهاى كوتاهى است و كپرها يا آلونك‌هاست از ساقه و برگ نخل و آنها اقامتگاه طبقهء پائين است و اگر از شهر جديد اثرى در آنجا بتوان يافت نتيجهء كار عاقلانهء سر . ال . پلى « 1 »\r\n\r\n\r\n","description":"","footnote":"\r\n( 1 ) -  L . pelly \r\n","page_name":" 285 ","page_number":299},
  {"content":"\r\n\r\nاست كه وجوه تعاونى مربوط به قحطىزدگان سال 1 - 1870 را كه در لندن جمع شده بود صرف كار و رفاه كارگران آنجا كرد .\r\nدر جبههء غربى يعنى در امتداد ساحل سه‌بر ، كه بواسطهء دماغهء شبه جزيره ايجاد مىشود ، شهر را سابقا با ديوارهاى بلندى كه دوازده برج و بارو و دو دروازه داشت سنگربندى كرده بودند . در جلو اين قسمت دو توپ ديده مىشود كه از دورهء پرتغالىهاست و آن را از ريشهر يا جزيرهء هرمز آورده‌اند .\r\nآخرين بارى كه اين برج و باروها را تعمير كردند در سال 1838 بود كه محمد شاه آنجا را تجديد بنا كرد تا در مقابل حملهء احتمالى انگليس‌ها كه در آن سال جزيرهء خارك را اشغال كرده بودند به‌كار آيد . اين ديوارها بعدا خراب شده است و فعلا نمونه‌اى از طرز استحكامات ايران در قرن نوزدهم است .\r\n\r\nهوا و آب\r\nهواى بوشهر بسيار بد است هرچند كه خيلى ناسالم نيست ولى گرما در تابستان طاقت‌فرساست و ميزان الحراره در سايه غالبا درجهء صد فارنهايت است . ميزان باران سالانه دوازده اينچ مىباشد ، آب هم كمياب است و چشمه‌هاى اطراف چندان قابل‌توجه نيست . چاه‌ها نيز در يك ميلى دروازهء شهر در بيابان واقع شده‌اند ، اما منابع عمده آب در پنج شش ميلى در راه ريشهر است .\r\nدر موقع مسافرتم بهاى آب معمولى هر خربارى پنج شش پول بود و آب نوع بهتر شانزده پول . چند سال پيش يكى از بازرگان‌ها انبار بزرگى براى جمع كردن آب باران ساخت و آن در ماه‌هاى آوريل و مه براى استفادهء عام باز بود ، ولى بعد معلوم شد كه با انگل بيمارى « رشته » آلوده شده است ، همان چيزى كه 200 سال قبل هم شاردن و كمپفر شرحى شكايت‌آميز نوشته‌اند ، مبنى بر اين كه منابع آب را در سواحل خليج‌فارس آلوده مىكرده است .\r\n\r\nبندر\r\nبا آنكه بوشهر بندر عمدهء ايران است به‌هيچ‌وجه نمىتوان ادعا نمود كه لنگرگاهى متناسب با اين عنوان دارد . كشتىها در وسط دريا در فاصلهء سه ميلى ساحل لنگر مىاندازند و كاملا در معرض باد و طوفان هستند و در هواى بد\r\n\r\n","description":"","footnote":"","page_name":" 286 ","page_number":300},
  {"content":"\r\n\r\nدسترسى به آنها دور از امكان است . همهء بارها بايد در قايق‌هاى محلى بارگيرى و حمل‌ونقل شود كه اسباب معطلى است .\r\nخليج داخلى كه در ساحل غربى است لنگرگاه طبيعى مناسبى است و سابقا هم براى همين منظور به‌كار مىرفته است ، زيراكه در اين طرف عمق دريا در كنار شهر زياد است ، ولى مانعى طبيعى در مدخل آن هست و كشتىهائى كه تا ده پا آب‌گير داشته باشند امكان عبور ندارند . بوسيلهء لاروبى و خرج كردن چندصد ليره رفع اين محظور مقدور خواهد بود بدون آنكه ساختن اسكله يا تأسيسات ديگر ضرور باشد .\r\nبىاعتنائى دولت ايران نسبت به اين اقدام ضمن ديگر دلايل اين انديشه را در سرها انداخته بود كه بعد از جنگ 1857 بطورىكه خود ايرانيان هم گمان مىنمودند نبايستى آنجا تخليه شده باشد . راجع به ميزان تجارت اين بندر در فصل - هاى ديگر صحبت خواهم كرد ، در اينجا فقط خاطرنشان مىشود كه در سال 1889 سعد الملك درآمد گمركى بوشهر را به 91000 تومان فروخت ، بعلاوه 5000 تومان پيشكش به خود او تعلق گرفت . مستأجر هم مبلغ سرشارى سود برد ، بنابراين عوارضى كه بر واردات و صادرات افزودند خيلى بيشتر از مبلغ مزبور بود .\r\n\r\nريشهر\r\nدر شش ميلى جنوب بوشهر ويرانه‌هاى قلعهء ريشهر « 1 » واقع شده كه از دورهء پرتغالىها باقى مانده است . اين محل بدون ترديد قديم‌ترين نقطهء آباد در شبه‌جزيرهء « مزامبريا » است ، زيراكه در تپه‌هاى آنجا آجرهائى با حروف ميخى و آثار قديمى ديگر بدست آمده است . پرتغالىها در قرن شانزدهم مركز تجارتى در آنجا تأسيس و قلعه‌اى هم بنا كردند . اما بعد از تصرف جزيرهء هرمز بوسيلهء ايرانيان در سال 1622 از آنجا نيز اخراج شدند . اين قلعه در سال 1856 تعمير شد و لشكريان ايران آنجا را اشغال كردند و در مقابل حملهء انگليسىها مقاومت دليرانه ، ولى بى - نتيجه نمودند .\r\nدر آن حمله چهار افسر انگليسى كشته شدند . اين قلعه محوطهء چهارضلعى\r\n\r\n\r\n","description":"","footnote":"\r\n( 1 ) - اوزلى مايهء اشتقاق را رئيس شهر يا سركردهء بلاد پيشنهاد كرده است كه به‌هيچ‌وجه معقول نيست ، شايد رأس الشهر يا ريگ شهر بوده است . ژنرال شيندلر - اردشير خوانده است .\r\n","page_name":" 287 ","page_number":301},
  {"content":"\r\n\r\nاست كه 250 يا رد محيط آن است و استحكاماتش هنوز هيأت مهيب و رفيعى دارد .\r\nبقاياى خندق قديمى نيز در آنجا ديده مىشود .\r\nدر سال 1876 ادارهء تلگراف هندو اروپ دستگاه‌هاى خود را به اين محل انتقال داد و شش بناى پاكيزه و باشگاه و باغ و زمين تنيس فراهم ساختند . در همين‌جا كابل‌هاى تلگراف از زير دريا عبور مىكند . در همان حوالى سبزآباد اقامتگاه تابستانى نمايندگى انگلستان واقع شده است كه ساختمان وسيع و باغ قشنگى دارد اما فاصله‌اش تا دريا زياد است و گمان نمىكنم نسيمى از خليج‌فارس به آنجا برسد .\r\n\r\nنفوذ بريتانيا\r\nپرچم انگلستان كه برفراز عمارت نمايندگى انگليس در اهتزاز است سمبل واقعى تفوق اين دولت در آنجاست . كشتىهاى متوقف در لنگر - گاه شايد به استثناى يكى دو تا همه انگليسى است و اجناس بازار از مصنوعات هند و انگلستان است . روپيه در آنجا مثل قران رواج دارد ، بعيد نيست كه بسيارى از ايرانيان سرووضع آبرومند گارد جلو دروازهء بناى نمايندگى انگلستان را با تركيب وارفتهء نوكران حاكم محلى به نظر مقايسه مىنگرند .\r\nاز لحاظ ظاهر و طرز بنا محلهء انگليسى اين شهر شباهتى با ايستگاه خط آهن در هندوستان ندارد ، ولى احساسات دوستانهء اهالى چنان كه در جشن پنجاه سالهء سلطنت ملكه ( ويكتوريا ) ابراز شده است قابل‌انكار نيست ، زيراكه تقريبا بيست سال حفظ مصالح اين سامان از همين بندر دورافتاده برعهدهء خدمتگزارى صادقانهء سرهنگ راس و آن نيز مبتنى بر قدرت و نفوذ انگلستان بوده است . وى اخيرا به جانشين خود مقامى را واگذار كرده است كه قدرت غيررسمى آن از جمله شواهد صامت متعددى است كه از نام و شهرت بريتانيا ناشى مىشود .\r\n\r\n","description":"","footnote":"","page_name":" 288 ","page_number":302},
  {"content":"\r\n\r\n\r\nفصل بيست و سوم ايالت‌هاى شرقى و جنوب شرقى\r\n\r\nشهادت نقشه\r\nدر فصل‌هاى گذشته اوضاع و احوال ايالت بزرگ خراسان را كه شامل سراسر شمال شرقى قلمرو شهريار ايران است و همچنين حوزهء محدود سيستان را كه بين ناحيهء ماوراء بحر خزر و اوقيانوس هند واقع شده است و درواقع شرقىترين قسمت ايران محسوب مىشود شرح دادم . اينك بايد فصلى نيز به حدود و سامانى كه تحت عنوان منطقهء مركز و خاورى و ايالت جنوب شرقى قرار مىگيرد اختصاص بدهم كه اگرچه اولى بواسطهء شرايط طبيعى و ديگرى با تفاوت‌هاى قومى و نژادى از ديگر نقاط ايران متمايز است و روىهمرفته از ناحيهء جهانگردانى كه راه بىرنج و آسان سير و تفرج را پيموده و خود همت بررسى و تحقيق ننموده‌اند مورد غفلت و يا بىاعتنائى قرار گرفته است ، باز اين نواحى كه از جهاتى با نقاط ديگر ايران ارتباط وسيع ندارد بواسطهء خصايص خود ايران واقعى است ، زيرا بطورى كه نظرى اجمالى به نقشه نشان خواهد داد از يك‌سو داراى شهرهاى عمدهء تجارتى است كه از مراكز پرجمعيت سخت دورافتاده‌اند ، ولى اساسا به تجارت اعم از وارداتى و صادراتى نياز فراوان دارند ، از طرف ديگر نيز بواسطهء بيابان‌هاى عظيم خشك و شنزار زمينهء بسيار بزرگى را در نقشه خالى و بىاثر گذاشته‌اند ، به‌حدى كه هيچ سياحى هرچند بىباك ، جرأت ننموده است با وجود موانع بزرگ طبيعى به آن حدود قدم بگذارد . راجع به اين نواحى خشك‌وخالى دو توضيح مىتوان داد : يا اين بيابان‌هاى\r\n\r\n","description":"","footnote":"","page_name":" 289 ","page_number":303},
  {"content":"\r\n\r\nبىانتها مورد رسيدگى و تحقيق واقع نشده است و يا آنكه اصلا قابل تحقيق و بررسى نيست و اين مطلب شامل منطقه‌اى است كه در اين فصل موردنظر ما است ، اگرچه در طى سال‌هاى اخير حكومت هند عده‌اى از افسران انگليسى را به تحقيقاتى در اين نواحى ايران مأمور كرده است و نقشهء مندرج در اين كتاب كه تا حد زيادى نتيجهء كار و كوشش آنهاست خود گواهى است كه قسمت‌هاى خشك‌وخالى كمتر از سابق شده است ، در صورتى كه مناطق بدبختانه بىحدواندازهء اين دو بيابان بسيار عظيم شايستهء بررسىهائى است كه دولت ايران تا پايان عهد و زمانه هم از عهدهء انجام آن بر نخواهد آمد .\r\n\r\nشهرها و صحراها\r\nابتدا راجع به شهرها و سپس دربارهء صحراها صحبت خواهم كرد و بعد از اين دو مطلب به موضوع جالب‌توجهى كه كمتر كسانى اطلاعاتى راجع به آن دارند يعنى بلوچستان ايران خواهم پرداخت .\r\n\r\nيزد و كرمان\r\nهر بخش متمايزى از سرزمين ايران شهر پرجمعيتى مختص به خود دارد . در شمال غربى تبريز است در شمال تهران ، در شمال شرقى مشهد ، در مركز اصفهان و در جنوب شيراز ، ايالاتى كه در اين فصل مورد بررسى است دو شهر دارند كه وضعشان از همين قرار است يكى يزد و ديگرى كرمان . يزد در 200 ميلى ( از جادهء كاروانى ) جنوب شرقى اصفهان و كرمان در 380 ميلى بندر عباس واقع است . هر دو از شهرهاى مشهور و پرجمعيت محسوب مىشوند و هردو هم بوسيلهء تجارت مصنوعات محلى و دادوستد خارجى زندگى مىكنند و هردو از جهات ظاهر و عادات وضع مشابهى دارند ، هرچند كه از لحاظ ميزان جمعيت و مقدار ثروت و عمران و رفاه عمومى يزد از كرمان جلوتر است .\r\n\r\nتاريخ يزد\r\nيزد را كه حاكم‌نشين ناحيه‌اى با همين نام است از سمت شمال بوسيلهء جادهء كاروانى از كاشان از راه نائين و يا از اصفهان و از طرف جنوب هم بوسيلهء جادهء كاروان از بندرعباس و معمولا نيز با شتر وارد مىشوند و به رسم مبالغه‌آميز ايرانى دار العباده لقب دارد كه چندان هم بىدليل نيست ، زيراكه اهالى\r\n\r\n","description":"","footnote":"","page_name":" 290 ","page_number":304},
  {"content":"\r\n\r\nآن خواه مسلمان يا زردشتى يا بابى بمناسبت تعصب و غيرت مذهبى شهرت دارند و عده‌اى هم از عناصر متعصب كه خود را سادات مىشمارند در آنجا هستند .\r\nاين شهر در تاريخ نام‌ونشان قديم دارد ، اما چون به حدود مرزى نزديك نبوده است از لحاظ فتنه‌انگيزى يا اقدامات اهميت‌آميز به اندازهء شهرهاى ديگر كه كوچك‌تر بودند نقش عمده‌اى در تاريخ نداشته است .\r\nمىگويند از مسيرهاى زال افسانه‌اى و رستم در حين عبور آنها از سيستان به فارس بوده و در كتاب بسيارى از جهانگردان اشاراتى راجع به يزد در زمان هخامنشى و ساسانيان ديده‌ام كه پس از تأمل كافى معلوم شده منظور استخر بوده است . هجوم تازيان كه به سركوب آئين زردشتى منجر و با آن آتشكده‌هاى مادى و هيركانى خاموش گرديد ، پيروان اين دين را به كانون‌هاى مصون‌تر يزد و كرمان سوق داد و ايشان در اين بلاد از آن پس عمرى گذرانده‌اند و با اينكه دچار بدرفتارى و صدمات شده ، بىتزلزل و باثبات مانده‌اند .\r\nاز همين دو مركز بعدا سيل مهاجرت بركت‌آميزى پيش آمده است كه زردشتى - هاى گرفتار ايران را به پارسيان خوش روزگار بمبئى مبدل ساخته است . بالغ بر دو قرن اتابكان يزد حكومتى مستقل برپا ساختند كه نظير وضع استقلال‌آميز اتابكان لرستان در غرب بود تا در پايان قرن سيزدهم بوسيلهء غازان خان مغول از بين رفتند .\r\nماركوپولو از اين « شهر نيك و نجيب » در سال 1272 عبور كرد . برادر روحانى « اودوريكوس » « 1 » در سال 1325 در آنجا بود و آن را يزت نوشت . سياح ونيزى جوزفا باربارو در سال 1474 آنجا را ديده « 2 » و تاورنيه در نيمهء قرن هفدهم سه روز در اين شهر بود و از ميوه‌هاى ممتاز آنجا تعريف كرد و دربارهء بانوان اين شهر گفته است كه : « دلپذيرترين زنان ايرانىاند » وى از جمله نخستين كسانى بود\r\n\r\n\r\n","description":"","footnote":"\r\n( 1 ) -  Odoricus \r\n( 2 ) - وى آنجا را بازار عمدهء تجارت ابريشم ياد كرده و نوشته است كه محيط آن ديوارى معادل پنج ميل داشته ، ماركوپولو هم از صنعت ابريشم آنجا نام برده است .\r\n","page_name":" 291 ","page_number":305},
  {"content":"\r\n\r\nكه اين گفتار معروف را كه حالا ضرب‌المثل محلى شده است اقتباس و تكرار كرده‌اند : « براى خوشبخت زيستن مرد بايد زن يزدى بگيرد ، نان ايزد خواست بخورد و شراب شيراز بنوشد » .\r\nانگليسىها يزد را تا اين قرن چندان نمىشناخته‌اند . كريستى از پوتينگر در بلوچستان جدا شد و در سال 1810 هنگام بازگشت از هرات به اين شهر آمد .\r\nنويسندگان ديگر نيز كه نامشان در اين كتاب آمده است در رفع اين بىاطلاعى تشريك مساعى كرده‌اند .\r\n\r\nاندازه و تركيب شهر\r\nيزد مانند ديگر شهرهاى نسبتا قابل‌توجه ايران در دشت شنزارى واقع و بوسيلهء رشته‌هاى جبال از دو سمت جنوب و شمال محدود شده است ، بخصوص كوههاى جنوبى حواشى پرشيار و برجسته دارد . در همهء حوالى شهر كه از قرار معلوم سابقا حدود وسيع‌ترى داشته ، زمين‌هاى ويرانه فراوان ديده مىشود .\r\nاز طرف شرقى هم باد و طوفان همواره شن و خاك مزاحم را به ديوارهاى شهر فرومىريزد . در مدخل جديد و در ارگ مركزى كه در وسط شهر برجستگى دارد با بناهاى وسيع برخورد مىكنيم و برج‌هاى بادگير و مناره‌ها و سردر مسجد جامع نيك جالب‌توجه است .\r\nشهر جديد تقريبا دو ميل و ربع پهنا دارد ، ولى چنان كه در قديم بوده است حالا ديگر با ديوار محصور نيست . از طرفى هم ارگ كه در مركز شهر بوده و اكنون ويران است و يا در آنجا ساختمان كرده‌اند هنوز دو رديف ديوار دارد با خندق پهن و عميق كه جلو استحكامات خارجى واقع گرديده است .\r\nدر ارگ كه ناحيهء مستحكم شهر و اقامتگاه حاكم است ديوارى به ارتفاع سى تا چهل پا ديده مىشود ، ولى اين استحكامات كه با گل و خشت خام ساخته شده است ارزش نظامى ندارد . اين شهر و توابع آن واجد كمترين وسيلهء دفاعى است . شهر به دو بخش تقسيم شده است قديمى و جديد كه بوسيلهء ديوارى كه دو دروازه دارد از هم جدا شده‌اند .\r\n\r\n","description":"","footnote":"","page_name":" 292 ","page_number":306},
  {"content":"\r\n\r\nشهر قديم يا بخش جنوبى هفت محله و سه دروازه دارد . آب با مجارى زيرزمينى به شهر مىآورند و مىگويند هفتاد تا از اين مجارى هست كه از شيركوه در طرف جنوب و جنوب غربى كشيده شده است . آب‌انبارهاى گنبددار كه پله‌هاى پرشيب دارد از افتخارات يزد به‌شمار مىرود و گرنه ابنيهء عمومى آن كه مىگويند شامل پنجاه مسجد و هشت مدرسه و شصت حمام عمومى است هم از لحاظ تعداد و هم اهميت درخور اعتنا نيست ، تنها بنا كه حائز اهميتى است مسجد جامع است كه درون ارگ واقع شده و ساختمان آن را به امير چخماق كه از سرداران تيمور بود نسبت مىدهند « 1 » . نماى كاشىكارى كبود و مناره‌هاى رفيع آن باآنكه خود بنا در حال ويرانى است جالب‌توجه است .\r\nجمعيت يزد كه مىگويند در اول اين قرن 000 / 100 تن بود در سال 70 - 1860 به 40000 نفر پائين آمده است و با حومه حالا تا حدود 70000 و 80000 نفر مىرسد و در ميان آنها از همه عناصر ديده مىشوند . يهوديان كه 2000 نفرند ( حالا ناگزيرند نوارى به رسم علامت بر لباس خود نصب كنند ) عده‌اى نيز هندو در آنجا سرگرم تجارت‌اند ( در سال 1860 سر . اف . گلد اسميد 17 تن و در 1871 پنج تن ديده بود ) جمعيت كثيرى هم زردشتى در اين شهر اقامت دارند .\r\n\r\nزردشتيان\r\nدر نظر انگليسىها شايد اين طايفه از هرچيزى بيشتر در يزد موردتوجه باشند . در اين‌جا طى قرنها اين جماعت شريف زيسته و اين شهر و نقاط مجاور آن را كه ايشان دهات مختص به خود دارند از بركات صنعت و كار خستگى - ناپذير و فضايل اخلاقى خويش بهره‌مند داشته‌اند و درحالىكه مورد حمايت و عنايتى نمىباشند گاهى آسيب‌هائى ديده‌اند .\r\nعدهء آنها را در دوره‌هاى مختلف اين قرن به تفاوت از 3500 تا 7000 نوشته‌اند\r\n\r\n\r\n","description":"","footnote":"\r\n( 1 ) - مؤلف را در اينمورد اشتباهى است ، مسجد جامع يزد « قرن پنجم هجرى قمرى بدست ابو على فرامرز داماد ملك شاه سلجوقى ساخته شده و سپس در قرن هشتم بدست سيد ركن الدين ( كه پسرش سيد شمس الدين وزير اوقاف ايلخانان بوده ) مساحت و ساختمان آن وسعت يافته است . م .\r\n","page_name":" 293 ","page_number":307},
  {"content":"\r\n\r\nو درست هم معلوم نيست كه چه عده روستائىاند و چه عده ديگر فقط شهرنشين « 1 » .\r\nدر شهر مدرسهء اختصاصى و موبد عالى مقام دارند و يكى از شهريان در كار ايشان سمت برترى دارد . آنها چهار آتشكده دارند كه محرمانه در خانه‌هاى خود آتش جاويدان را پايدار نگاه داشته‌اند . چند دخمه و برج خاموشى بر تپه‌هاى اطراف دارند ، بعضى از ايشان تبعهء انگليس شده‌اند و از هندوستان بازآمده‌اند و نسبت به اين پيوستگى و ارتباط افتخار مىورزند .\r\nيكى از بازرگان‌هاى برجستهء آنها اردشير مهربان است كه نيك شهرت دارد ، با وجود اين ثروت و سرافرازى باز اين جماعت همواره دچار صدمه شده‌اند و هنوز هم از خطر آزار آزاد نيستند . در زندگانى روزانه و امور تجارتى از محروميت‌ها صدمه مىكشند . چند سال پيش باج سنگينى بر آنها تحميل شد كه درنتيجه بسيارى از آنها جلاى شهر و ديار كرده‌اند « 2 » . در بيست سال اخير يكى از زردشتىهاى نامى به تحريك عده‌اى آشكارا در شهر بقتل رسيده است و جانىها از مكافات عمل خود رسته‌اند .\r\nايشان ناگزيرند جامه‌هاى كم‌رنگ بپوشند و در شهر حق اسب‌سوارى يا دكاندارى و اجازهء تصاحب خانه‌هاى عالى ندارند و هنگامى كه استملاك مىكنند ناچارند بيشتر از مسلمانها بها پرداخت نمايند و به پنهانى داشتن وسايل كار و زندگى خويش مجبور مىباشند و از بيم اقدامات خصومت‌آميز ، كارهاى تجارتى خود را مكتوم مىدارند و در حين عبور از كوچه و خيابان هيچ‌گاه از امكان حمله و بىحرمتى در امان نيستند . در سال‌هاى اخير هم‌كيشان ايشان از بمبئى انجمنى براى حمايت از وضع و منافع آنها ترتيب داده‌اند .\r\n\r\nيزد بازار بزرگ تجارت\r\nدر حدود پنجاه سال پيش زردشتيان يزد ، باب تجارت را با هندوستان باز كردند كه از آن پس به ميزان اهميت‌آميزى خيلى ترقى نموده\r\n\r\n\r\n","description":"","footnote":"\r\n( 1 ) - در سال 1879 ژنرال شيندار عدهء زردشتىها را در اين شهر 1240 نفر و در 22 دهكدهء اطراف 5240 تن و جمعا 6480 نفر يافته بود .\r\n( 2 ) - جزيه كه مايهء گرفتارى بسيار بود ، سرانجام از طرف ناصر الدين شاه به سال 1882 در اثر اقدام و پافشارى دولت انگليس لغو شد .\r\n","page_name":" 294 ","page_number":308},
  {"content":"\r\n\r\nو بر شهرت تجارتى اين شهر افزوده است . آنها در اين مورد كم‌وبيش وضع سودا - گران و دلال‌هاى چينى را در بنادر مجاز ژاپون دارند كه قسمت عمدهء تجارت را بدست خود گرفته‌اند و مقدار كلى از مصنوعات داخلى نيز تابع كار و تدبير آنهاست .\r\nاز اين جهت يزد در ايران وضعى بىنظير دارد . هيچ‌گونه جنگ و جدال و يا حتى شايعات مربوط به جنگ و نزاع در محلى كه تا اين اندازه در داخلهء كشور قرار گرفته است وجود ندارد و هيچ قسم تاخت‌وتاز مردم باديه‌نشين به حدود و ثغور ايشان سرايت نمىكند و اين خود نگهبان دائمى وضع و بساط آنها است .\r\nغريزه‌هاى تجارتى اهالى آن حتى از اين بابت نيز نيك عيان است كه الاغ را براى سوارى بر اسب ترجيح مىدهند و بناهاى خوش‌ظاهر و بازارهاى پرجمعيت حاكى از وفور رفاه و نعمت ناشى از روزگار قرين صلح و كار است . سابقا ابريشم سازى اشتغال عمدهء تجارتى اين شهر بود و نهال توت به حد وفور در آن حوالى مىكاشته‌اند و تا حدود 1800 كارخانه‌اى كه 9000 كارگر داشت در نيمهء همين قرن در اين كار تجارتى فعاليت مىنمود ، ولى اين وضع درخشان به دلايلى كه در همه‌جا ديده مىشود دچار وقفه گرديده و به‌جاى آن بخصوص از موقع جنگ انگليس و چين و باز شدن هنگ‌كنگ زراعت خشخاش رواج يافته است و هر ساله 2000 صندوق محصول آن از يزد صادر مىشود .\r\nاز صادرات ديگر پنبه ، پشم ، فرش ، ريشهء روناس ، حنا ، بادام و پسته است واردات عمده مصنوعات هند و انگلستان از طريق جنوب و ظروف و چينىآلات روسيه از طرف شمال و پارچه‌هاى نخى و مس و برنج و آهن و دواجات و ادويه و چاى هندى و چينى از راه بمبئى و بندرعباس به اين شهر مىرسد . از روسيه نفت ، شمع ، قند ، پوست و ظروف وارد مىكنند و آن كشور در واردات اسباب خرازى نيز رقابت مى نمايد .\r\nعده‌اى از ارامنهء روسى به‌كار تجارت وارداتى و صادراتى با روسيه اشتغال دارند و براى تأمين منافع كشور خود از همكارى يك آژانس محلى روسى كه از تجار\r\n\r\n","description":"","footnote":"","page_name":" 295 ","page_number":309},
  {"content":"\r\n\r\nبانفوذ يزد است بهره‌مند مىشوند . منافع انگلستان متناوبا حفظ و حمايت نشده است هرچند كه انتصاب يك مأمور كنسولى در آنجا در پيشرفت كار تجارت ما مؤثر خواهد بود ، اخيرا شركت هوتزو كمپانى زيگلر نمايندگى در اين شهر تعيين كرده‌اند .\r\nمقدار كلى اجناس از راه يزد به مشهد و سبزوار و حتى كاشان و تهران حمل مىشود .\r\n\r\nعايدات و حكومت\r\nدر سال 1870 عايدات يزد را فقط 000 / 100 تومان تخمين زده بودند ، ولى در 1888 حكومت آنجا را به 000 / 250 تومان و گمرك را به 000 / 47 تومان به اجاره واگذار كردند . پيش از آنكه ظل السلطان در سال 1888 مغضوب شود ، يزد جزو حكومت او بود ، سپس از ايالت فارس جدا شد و عماد الدوله كه شخص باكفايتى بود به حكومت آنجا منصوب گرديد . در سال 1890 حكومت يزد را بار ديگر به ظل السلطان دادند و او فرزند خود را به فرماندارى آنجا گماشت . اين شهر پست‌خانه‌اى دارد كه هرهفته يك‌بار ، نامه‌هاى به مقصد بندرعباس و بوشهر را حمل مىكند و تلگرافخانه‌اى كه با يك رشته سيم دستگاه ايرانى با كرمان و اصفهان مربوط است .\r\n\r\nتاريخ كرمان\r\nاز يزد رشتهء كلام را به كرمان مىكشانم . اين دو شهر بوسيلهء دو جاده كه طول تقريبا متساوى دارند و 220 ميل است بهم مربوط مىشوند يكى از طريق بافق در شمال و ديگر از راه كرمانشاهان « 1 » كه در جنوب سلسله‌هاى كوهستانى است و بىانقطاع از يك شهر تا شهر ديگر امتداد مىيابد .\r\nكرمان همان كارمانياى قدماست و در حاشيهء صحراى كبير و در نقطهء تلاقى چهار جادهء عمدهء جنوبى و شرقى واقع شده و به همين مناسبت همواره بازار بزرگ تجارتى و مسير حمل‌ونقل اجناس بين خليج‌فارس و بازارهاى مهم خراسان و بخارا و بلخ بوده است .\r\nبانى اين شهر معلوم نيست ، اما در روزگار سابق وسعت و اهميت آن را بارها خاطرنشان كرده‌اند . يزدگرد آخرين پادشاه ساسانى به آنجا گريخت و در\r\n\r\n\r\n","description":"","footnote":"\r\n( 1 ) - مىگويند شاه عباس شبى ناشناس در اين آبادى بسر برده بود ، وقتى كه گنجعلى خان حاكم كرمان از اين جريان آگاه مىشود و با تشريفات تمام ورود شاه را به كرمان تقاضا مىكند شاه عباس مىگويد كرمان شاه آنجاست كه به همين نام كرمانشاهان شهرت مىيابد . م .\r\n","page_name":" 296 ","page_number":310},
  {"content":"\r\n\r\nهمان زمانى كه تازيان بر كشور او مىتاختند چندى در آنجا فرمانروائى كرد ، سپس آل بويه و سلجوقيان و پادشاهان خوارزمى ( خيوه ) و طايفهء قراختائيان تا سال 1300 ميلادى در آنجا حكومت داشتند .\r\nكرمان يكى از حوزه‌هاى نسطورى و از اين لحاظ تابع مركز فارس بود .\r\nاين شهر چندين بار از شرق و غرب مورد تهاجم و خرابى واقع و به حملهء بلاخيز چنگيز خان و تيمور و افغانها دچار شده است . نادر شاه نيز با قهر و قدرت آنجا را گرفت .\r\nدر پايان قرن گذشته كرمان به دو علت باز شهرتى فراوان يافت : يكى آنكه ميدان دلاوريهاى قهرمانى نيك نهاد شد و از سوى ديگر عرصهء عمليات وحشيانهء شهريارى خودسر و ظالم گرديد . در همين‌جا جوان شيردل لطفعلى خان كه آخرين پادشاه خاندان زند بود چند ماه در سال 1794 با شجاعت بسيار در مقابل پادشاه خواجهء قاجار آقا محمد خان استقامت نمود . سرانجام وى در اثر خيانت به دام افتاد و هرچند كه خود او گريخت ، اما اين شهر گرفتار غضب وحشيانهء پادشاه فاتح گشت و او سه ماه كرمان را به دست غارت و كشتار سربازان خود داد و مىگويند تا 35000 جفت چشم در ظرف‌ها نزد او نبردند راضى نشد .\r\nهر بنا و عمارتى با خاك يكسان شد و 000 / 30 زن و كودك را به اسيرى بردند . اين شهر را فتحعلى شاه در بخش شمال غربى محل سابق تا حدى تجديد بنا كرد . در حدود سى سال پيش كرمان بواسطهء حكومت مدبرانهء وكيل الملك به رفاه بسيار رسيد و باآنكه او حاكمى سختگير و طماع بود باز ابهت و اهميت ديرين اين شهر را تجديد نمود .\r\n\r\nشهر نو\r\nآثار شهر كهنه در بيرون ديوارهاى شهر جديد تقريبا سه ميل مساحت را اشغال كرده است و قلعهء ويران بزرگى بر آن مسلط است كه ميگويند اردشير ساخته است و قلعهء دختر نام دارد و آن بر دامنهء سنك پرشيبى واقع و بوسيلهء برج و باروهاى گلى احاطه شده است و چنان كه در ايران مرسوم است شش دروازه و خندق عريضى دارد . مانند يزد ، در اينجا هم قلعه و ارگى هست كه مقر حاكم است .\r\n\r\n","description":"","footnote":"","page_name":" 297 ","page_number":311},
  {"content":"\r\n\r\nدر كرمان نيز كوههاى تيره‌فام از فاصله‌هاى نزديك گرداگرد شهر را فراگرفته است ، در صورتى كه قله‌هاى پربرف كوه‌هاى بلندتر در طرف شمال غربى مشرف بر شهر و همواره چشم‌انداز دلپذيرى است . شايد احتياج به ذكر نباشد كه ابنيهء عمومى شهر چندان مهم نيست ، تنها ساختمان عمدهء آنجا مسجد جامع است كه به سال 1349 ميلادى بنا شده است و مدرسهء دو طبقهء ابراهيم خان و قبهء سبز كه بناى گرد و گنبددارى است ، تاريخ ساختمان آن 1155 ميلادى است ، در آنجا قبر مرمرى آسيب ديده و آثار روكوب كاشىكارى كبود واقع است .\r\nمىگويند اين شهر 000 / 40 نفر جمعيت دارد . پوتينگر نوشت كه در سال 1810 در آنجا كليمى ، هندو يا ارمنى نديده بود ، ولى حالا از هر سه اقليت ديده مىشوند . هندوها در حدود 40 نفرند و از حيث قيافه و لباس ايرانى شده‌اند ، بعلاوه عدهء زيادى زردشتى در اين شهر اقامت و محل جداگانه دارند .\r\nاستك اظهار يكى از زاهدان محلى را ذكر نموده كه يك قرن قبل پيشگوئى كرده بود كه اصفهان را آب خواهد برد و يزد را طوفان شن خراب خواهد كرد و كرمان زير سم اسبان خواهد افتاد و مىافزايد كه روزى مردم كرمان بيدار مىشوند و تپهء سعيديه شمال را از خيمه‌ها سفيد خواهند يافت و معلوم خواهد شد كه كار تمام شده است . من اين سخن او را باور مىكنم ، اما استنتاج او را قبول ندارم چون عواملى هستند كه نگذارند اسبها از سمت شمال ( مقصود روسهاست . م ) وارد شوند .\r\n\r\nتجارت\r\nبازارهاى كرمان كه بلند و دلپذير ساخته شده است و كاروانسرا - هايى كه متعدد و زيباست « 1 » برازندهء نام و شهرت تجارتى اين شهر است . وارداتش از انگلستان و هند و چين و همان نوع اجناسى است كه به يزد هم وارد مىشود . مصنوعات عمدهء داخلى در درجه اول نمد است كه خيلى ماهرانه و دلپسند مىبافند . فرش‌هاى\r\n\r\n\r\n","description":"","footnote":"\r\n( 1 ) - در سال 1871 سرهنگ اسميت گزارش داده بود كه در آنجا 32 حمام عمومى ، 28 كاروانسرا ، 120 كارگاه شال‌بافى ، 80 كارخانهء پارچه‌هاى نخى و 6 كارخانهء ممتاز فرش‌بافى بود . در سال 1879 ژنرال شيندار نوشت كه 42 مسجد ، 53 حمام عمومى ، 5 مدرسه ، 50 مكتب ، 4 بازار بزرگ و 22 بازار كوچك و 9 كاروانسرا داشته است .\r\n","page_name":" 298 ","page_number":312},
  {"content":"\r\n\r\nآنجا رنگ عالى و طرح اصيل دارد و بسته به نوع جنس ، قيمت آن مترى از ده شلينگ تا ده ليره است و شال معروف كرمانى كه نظير و رقيب شال‌هاى كشميرى است و بهاى آن منوط به جنس هر طاقه از 16 تا 24 ليره است و از مو و كرك بز بافته مىشود و جنس اعلى را از پشم بره فراهم مىسازند كه حوالى كرمان به اين مناسبت مشهور است و محصول ممتاز آب يا هوا يا گياه و يا هر سه آنهاست .\r\nشال‌بافى كرمان و جنس آن غيرقابل رقابت است ، شال‌ها را از طرح و نقشه‌اى كه در خاطر دارند مىبافند و رنگ‌آميزى در كار نيست كه لازمه‌اش فشار بسيار بر قوهء حافظه است و در وضع و محلى بافته مىشود كه براى قوهء ديد و سلامت كارگر بىضرر نخواهد بود . كارگاه‌ها را در حفره‌هائى كه سياه و كثيف است نصب مىكنند در جائى كه نه روشنائى هست و نه جريان هوا و كارگران كه مرد و كودك باهم‌اند در شرايط بسيار دشوارى كار مىكنند . كرمان در قرون وسطى به ساختن اسلحه شهرت داشت ، اما اين صنعت محلى نظير وضع مشهد از خاطرات گذشته است .\r\n\r\nعايدات و حكومت\r\nدر سال 1810 پوتينگر عايدات شهر را 000 / 25 تومان يا 000 / 25 ليره قلمداد كرد و عايدات ايالت را 000 / 50 ليره نظر داد .\r\nدر 1871 هنگامى كه هيأت مرزى مكران در آنجا بودند درآمد ايالتى را 000 / 300 تومان يا 124000 ليره برآورد كردند . جدولى كه راجع به عايدات 89 - 1888 براى اين جانب تهيه شده است با بلوچستان ايران 000 / 290 تومان است . حكومت كرمان از عالىترين مقامات است ، زيراكه شامل بلوچستان ايران هم مىشود كه نايب والى در آنجا فرماندار است ، خود والى معمولا يكى از شاهزادگان است كه در موقع مسافرت من نصر الدوله عموزادهء شاه بود . در اين ايالت نيز انواع قوم و نژادها اقامت دارند ، علاوه‌بر ايرانيان تركها و كردها و بلوچ‌ها و رينه‌ها .\r\n\r\nصحراهاى كبير\r\nبه‌طورى كه اشاره كرده‌ام يزد و كرمان در حاشيهء صحرا واقع شده‌اند و در شمال اين دو شهر صدها فرسخ بيابان وسيع ترسناكى است كه اين حدود ايران را تا ابد دور از دسترسى و عمران قرار داده است ، بنابراين از كانون‌هاى\r\n\r\n","description":"","footnote":"","page_name":" 299 ","page_number":313},
  {"content":"\r\n\r\nسروصداى زندگى و تجارت توجه خود را به صحراهاى عظيمى معطوف مىسازيم كه مرگ‌آورتر و بىهمتاتر از بيابان‌هاى تاتارستان و افريقاست .\r\nدر كتابهاى راجع به ايران شرح‌هاى مبهم و غالبا متضاد دربارهء وسعت و تقسيمات طبيعى و حدود صحرا يا صحراهاى اصلى ايران ديده مىشود و بيشتر منابع مزبور هم اطلاعات ناقص و محدودى راجع به آن موضوع دارند .\r\nتحقيقات اخير اطلاعات بيشتر و معتبرترى در اختيار ما گذاشته و از اين‌رو تعريف‌هاى جامع‌ترى مقدور شده است . درواقع دو صحراى عظيم هست كه باهم از شمال غربى تا جنوب شرقى بالغ بر پانصد ميل مساحت دارند ، اما در بين مدارهاى سى و دو و سى و چهار نصف النهار تپه‌هائى كمربندوار هست كه از كنارهء آن يكى از طويل‌ترين جاده‌هاى كاروانى از مركز به سمت شمال شرقى عبور مىكند .\r\nاز اين دو صحرا يكى كه از 33 تا 36 درجه عرض و از 52 تا 57 درجه طول جغرافيائى امتداد دارد ، بطور كلى صحراى بزرگ يا دشت كوير معروف است و دومى كه در سمت جنوب است و از 29 تا 32 درجه عرض جغرافيائى و 57 تا 60 درجه طول جغرافيائى است در نقشه دشت لوت خوانده مىشود و هر دو در قسمت‌هاى فرورفتهء خود كه تا 1000 پا از سطح دريا ارتفاع دارد نمكزار است ، ولى بواسطهء وسعت بيشترى كه قسمت كوير دارد و فاقد هرگونه علف و گياهى است به اين عنوان اشتهار يافته است .\r\n\r\nدشت كوير\r\nبعضىها دشت كوير را سهل و آسان دشت كبير ذكر كرده‌اند به تصور اينكه كوير تعبير محلى لغت كبير عربى است ( ملكم و موريه اشتباها دشت كبير نوشته‌اند ) چنين تعبيرى بطور كلى اختصاص نمكزارى آن را ناديده مىانگارد ولى به‌طورى كه در ايران مصطلح است اين دلالت اصلى آن به‌شمار مىرود .\r\nژنرال شيندلر بعد از بررسى ، كلمات مختلفى را بيان مىكند كه شايد اين نام از آن گرفته شده باشد : 1 - كلمهء فارسىگو يعنى گودال يا فرورفتگى . 2 - كلمهء فارسى گور يا كور يعنى قبر . حوض و چاله يا دشت ( مثل گورخر يا خر وحشى صحرائى ) .\r\n\r\n","description":"","footnote":"","page_name":" 300 ","page_number":314},
  {"content":"\r\n\r\n3 - لغت عربى كفر يا كفره ( جمع آن كفور ) كه هنوز بر صحراهاى افريقا و عربستان اطلاق مىشود . اين كلمهء آخرى را مرجح شمرده است « * » و بنابر دلالت در زبان فارسى به تفاوت صحراى بزرگ نمك يا شوره‌زار است كه در اينجا مورد بحث ما است و همچنين شامل كويرهاى محدودترى است كه باقيمانده‌هاى شورابه است كه در ساير نقاط ايران نيز ديده مىشود ، در مواردى تكرار وضع همان نواحى شگفت‌انگيز است و در ديگر موارد نيز خليج‌ها يا مدخل‌هاى دشت كوير به‌شمار مىرود .\r\n\r\nچگونه به‌وجود آمده است\r\nاين تئورى طرفدارانى داشته است كه كوير فقط از خشك شدن جوىهائى ايجاد شده است كه از كوهستان جارى بوده و بواسطهء تبخير آب مادهء شور سفيد بر زمين باقى مانده و در بعضى جاها نيز باتلاق پيدا شده است . در تأييد اين نظريه مىتوان افزود كه رودخانه‌هاى ايران غالبا شوراب است . از طرف ديگر اين داستان قديم مورد اتفاق نظر است كه محل فعلى دشت كوير و درواقع تمام مركز ايران روزى درياى نمك بوده است .\r\nوضع طبيعى آن حدود نيز با نظريهء مزبور تطبيق دارد تا آنجا كه اگر اين فرض را بپذيريم چندان راه خطا نپيموده‌ايم . افسانه‌ها حاكى است كه اين درياى داخلى از قزوين تا كرمان و حدود بلوچستان وسعت داشته و شهرى باستانى بر كرانهء شمالى آن واقع و يزد هم جزيره بوده و كرمان بر ساحل جنوبى اين دريا قرار داشته است . حتى گفته‌اند كه برج ساوه هم يكى از فانوس‌هاى اين دريا براى بحرپيمايانى بوده است كه بر امواج آن جولان مىكردند .\r\nسر . اف . گلداسميد در تأييد اين نظريه نقل مىكند كه در كرانهء ديگر يا شرقى كوير دهى به نام يونسى يافته است كه بنابر روايت ديرين يونس يا يوحنا در آنجا گرفتار وال دريائى شد ، سرگذشتى كه وقوع آن در خشكى امكان نداشته است .\r\nبلدها و دهاتيان خرافاتى كه در حواشى كوير اقامت دارند داستان‌هاى شيرينى\r\n\r\n\r\n","description":"","footnote":"\r\n( * ) معروف‌ترين اصطلاحات كوير واقع در جنوب خواف و مشرق درياچهء تبريز و كويرى كه از حدود غربى آن در جادهء بين تهران و قم مىگذشته‌اند و حالا درياچه شده است كه از سال 1883 در آنجا ديده مىشود و شرحش در فصل هجدهم مذكور افتاد .\r\n","page_name":" 301 ","page_number":315},
  {"content":"\r\n\r\nحكايت مىكنند كه چگونه اين دريا خشك و به وضع كنونى مبدل شده ، اما اين مطالب فقط باب پسند پژوهندگان داستان‌هاى عاميانه است كه بهتر است در اينجا نقل و تكرار نشود .\r\n\r\nانواع كويرها\r\nدر نقاط مختلف ، كوير شكل متفاوت دارد و آن بسته به نوع خاك و مقدار شورابى است كه خشك نشده باشد . گاهى به كلى خشك و نرم است و ورقه‌هاى باريك شفاف روى آن ديده مىشود كه در زير سم اسب صدا مىدهد گاهى نيز به‌صورت يك‌پارچه خاك سخت و سياه و به حالت شناور و تپه‌هاى كوچك شنى متحرك و خطرناك در زير پا مشاهده مىشود . هنگامى كه آب روى آن مانده باشد خاصه در زمستان از طرفى مثل درياچهء وسيعى مىنمايد و از طرف ديگر هم چون باتلاق كم‌عمقى جلوه‌گر مىشود ، ولى بعد از تبخير كه در اثر تابش آفتاب اوايل تابستان پيش مىآيد اين قشر شوره و شفاف از دور مانند ورقه‌هاى يخ به‌نظر مىرسد .\r\n\r\nجهانگردانى كه به كوير رفته‌اند\r\nفقط چند تن از سياحان به كوير رفته و يا حوالى آن را سير كرده‌اند . مىگويند ماركوپولو هنگام عزيمت از طبس به دامغان در سال 1272 از آن عبور كرده است ، هرچند كه به احتمال قوى خط سير او از حدود شرقىتر و دشت لوت بوده است .\r\nدكتر بوهس « 1 » روسى در سال 1849 در حين سفرى از يزد به دامغان در قسمتى از كوير گذشته است . سر . او . سن . جان مىنويسد كه وى تنها مسافر اروپائى بود كه آن كار كرد . سر . اف . گلداسميد و هيأت مرزى سيستان در سال 1872 در كرانهء شرقى كوير بودند .\r\nسر . سى . مك گرگور ضمن سفر خود از يزد به طبس كه از راه خور رفته بود در سال 1875 از حوالى جنوبى آن عبور كرد و سرانجام هم در سال 1887 و 1888 دو افسر جوان هندى ستوان گاليندو و ستوان وگان « 2 » كه اولى از خور\r\n\r\n\r\n","description":"","footnote":"\r\n( 1 ) -  Buhse \r\n( 2 ) -  Vaughan \r\n","page_name":" 302 ","page_number":316},
  {"content":"\r\n\r\nبه دامغان و دومى از انارك به سمنان مىرفته در بين راه از دشت كوير واقعى گذشته‌اند مشاهدات ايشان متفاوت است . ستوان گاليندو مىنويسد :\r\n« زمين كاملا هموار بود . ابتدا بيشتر گل سياه و گاهى نيز قطعات نمك سفيد و حوضچه‌هائى از آب سبز است ، ولى رفته‌رفته نمك زيادتر و سخت‌تر مىشود و تقريبا به شكل قطعه‌هاى سفيد نشكن درمىآيد و حوضچه‌هاى آب سبز شبيه آبهائى كه از دريا در سنگلاخ‌هاى ساحل باقى مىماند . مبالغه نيست اگر اظهار دارم كه در سراسر راه ( تقريبا 26 ميل ) لاشه‌هاى شتر ديده مىشود و در مراحل مختلف اين نمكزار بطور متوسط هر 200 متر يك مردار شتر افتاده است »\r\nدر ساير جاها نمكى نيست ، اما « مثل اين مىنمود كه همهء گل‌هاى شور رقيق كه در حال جوش و فوران بود ناگهان راكد و سخت شده و سطح زمين را سوراخ‌هاى گرد شياردار ساخته بود و همه تقريبا عمق متساوى داشت و بعضىها دو سه پا عميق بود . در بين اين سوراخ‌ها برآمدگىهاى كوچك گلى است كه بعضىها سفت و سخت و بعضى ديگر مثل حباب‌هاى گلى است . اين سوراخهاى خطرناك را ورقه‌هاى باريكى مخفى كرده است و در موقع عبور آب بانهايت احتياط بايد حركت نمود و از برآمدگى به برامدگى ديگر قدم بگذارند و گرنه پا خواهد شكست . از ديگر خط سيرها ، عبور كاملا غيرمقدور است » .\r\nستوان وگان راجع به حوزهء غربىتر آن‌جا چنين نوشته است :\r\n« وقتى كه گردنه را ترك كردم در خم ناگهانى جاده بانهايت حيرت چيزى در جلو ما نمودار شد كه ابتدا مثل درياى منجمد مىنمود و در طرف راست تا آنجا كه چشم مىديد به وجه درخشانى امتداد داشت . با دقت بيشترى معلوم شد كه آن نمك است كه به‌صورت ورقهء شفاف عظيمى درآمده بود و بر سطح آن در بعضى جاها حوضچهء آب باريك كبود مشهود بود .\r\nدر جهت شمالى به فاصله‌اى دو رشته تپه‌هاى كوتاه سرخ‌رنگ به‌نظر مىرسيد . بخار خاصى كه شايد بواسطهء تبخير آب باشد در سراسر آن صحنه ديده\r\n\r\n","description":"","footnote":"","page_name":" 303 ","page_number":317},
  {"content":"\r\n\r\nمىشود كه اگرچه مانع ديد كامل تپه‌هاى دوردست است ، باز جزئيات آنها را مىتوان مشاهده كرد .\r\nآنجا باتلاق بزرگ نمك است كه در فرورفتگى دشت كوير واقع شده است و باقيماندهء آب‌هاى اراضى پهناور اطراف به آنجا وارد مىشود . تمام رودخانه‌هائى كه با آب كم‌وبيش وارد آن مىشوند شوراب‌اند . حرارت سوزان صحرا در ماه‌هاى تابستان موجب تبخير سريع است كه به همين دليل نمك نسبت به آب با سرعت زيادتر مىشود تا اينكه سرانجام زمين از نمك خشكيده تشكيل مىيابد » « 1 » .\r\nدر سال گذشته ( 1891 ) ناحيهء ديگرى از دشت كوير براى نخستين‌بار در اثر اقدام افسر مزبور كه آقاى بودولف « 2 » نيز همراه او سفر كرده بود كشف شده و بحث تازه‌اى درگرفته است . اين قسمت صخرهء سنگين نمك است كه در اثر جريان شوراب‌ها طى قرون پديد آمده است و اهالى آن حوالى آن را درياى نمك مىنامند و از قرار معلوم ساليان دراز مسير كاروان‌هاى بومى در جادهء مشهد - تهران به كاشان بوده ، ولى در تمام اين مدت خبرى از وجود آن به گوش اروپائيان نرسيده بود و اين دو سياح انگليسى هم غفلتا هنگام صعود به قلهء سياه كوه كه رشتهء بلندى در قلب صحراست به وجود آن پى برده‌اند و اين شرحى است كه آن دو نفر نوشته‌اند :\r\n« وقتى به محلى كه مانند درياى منجمد مىنمود ، اما درواقع انبار نمك بود كه سراسر فرورفتگى جنوبى را فراگرفته است پا نهاديم اين وضع تا آنجا كه چشم مىديد امتداد داشته و مثل ورقهء شيشه شفاف بوده است » .\r\nبعد از فرودآمدن به كنارهء آن از درونش عبور كردند تا به خود ورقهء نمك رسيدند :\r\n« لبهء آن مثل يخ نيمه‌ذوب نرم و درهم‌وبرهم بود ، اما هرچه جلوتر رفتيم سخت‌تر شد و در مسافت سه يا چهار ميلى به شكل يخ سنگينى درآمد به حدى كه تاب تحمل هر وزنى را داشت » .\r\n\r\n\r\n","description":"","footnote":"\r\n( 1 ) - ستوان وگان معتقد است كه دو فرورفتگى بزرگ در دشت كوير هست يكى در نواحى جنوبى كوه گوگرد و ديگرى در منطقه‌اى كه از الحاق رودخانه‌هاى كل‌مورا و كل‌لادا تشكيل مىشود . در فصل بارندگى هر دو اينها پر از آب است .\r\n( 2 ) -  Buddulph \r\n","page_name":" 304 ","page_number":318},
  {"content":"\r\n\r\nاين مسافران سعى نمودند كه عمق آن را معلوم كنند و با وجود به كار بردن ميله‌هاى آهنى توانستند فقط قطعات نازكى از آن جدا سازند . اهالى آن حدود مىگفته‌اند كه چند پا ضخامت دارد . اين سياحان براى احتراز از تابش قوى آفتاب از آنجا در مهتاب شب عبور و عرض آن را 25 ميل و طولش را بيشتر برآورد كرده‌اند . اين درياى شوراب منجمد شايد در دنيا نظير ندارد » .\r\nاين است وضع ظاهرى دشت كوير كه فقط با تحمل سختىهاى فراوان بوسيلهء جاده‌هائى كه بلندتر از راه‌هاى معمولى است مىتوان از آن عبور كرد و مىشود اظهار داشت كه در سراسر پهناورى عظيم خود ، ايران شمالى را از نواحى جنوبى به كلى جدا كرده و همان قسم مانع سنگينى طبيعى و غيرقابل عبورى بين اين دو ناحيه ايجاد نموده است ، همچنانكه عامل كاملا متضاد طبيعى ديگر ارتفاعات مهيب هيماليا ، هندوستان را از تبت جدا ساخته است و هرگاه روزگارى قضاوقدر جدائى شمال و جنوب ايران را ايجاب كند به زحمت و كار و يا هزينه و بار سنگين تعيين حدود احتياجى نخواهد بود .\r\n\r\nدشت لوت\r\nاز دشت كوير يا صحراى بزرگ نمكزار توجه خود را به دشت لوت يا شنزار عظيم كه خراسان را در سمت جنوب شرقى از كرمان جدا مىكند معطوف مىسازيم همان دشتى كه سطح متوازى الاضلاع غم‌انگيزى را بين شهرهاى نه و طبس در شمال و كرمان و يزد در جنوب اشغال كرده است . البته اين شنزار بزرگ بىنمك نيست و برعكس نمك از عمده‌ترين تركيبات آن است ، اما عنوان كوير نيز به آن نتوان داد ، به اين معنى كه پوشيده از قشرى شوره يا باتلاق شور باشد كه بيشه‌هائى ضعيف صحرائى ايجاد مىكند كه در قدر و تعريف آن مىتوان گفت كه هيچ كوير ديگرى اين مزيت را ندارد .\r\nلوت كه بعضى از منتقدين بسيار هوشمند سرسرى سعى نموده‌اند كه آن را با لت كتب مقدسه ارتباط بدهند « 1 » در ارتفاع پائين‌تر از دشت كوير واقع گرديده ،\r\n\r\n\r\n","description":"","footnote":"\r\n( 1 ) - ژنرال شيندلر در سال 1887 نوشته است كه كلمهء لوت به معنى لخت و عور است و دشت لوت هم يعنى صحراى خشك‌وخالى . كلمهء لات ( اصلا به معنى تكه و قطعه است ) غالبا در كلام مردم بالوت\r\n","page_name":" 305 ","page_number":319},
  {"content":"\r\n\r\nزيراكه ارتفاع معمولى آن از 2000 پا بيشتر نيست و تا 500 پا تنزل مىكند و در نقشه به‌صورت چشمگير و بارز سفيد و خالى است و كمتر مسافرى از آن عبور كرده است و هرگاه كسى يك بار اين كار را كرده باشد به هيچ‌وجه آن را تكرار نخواهد كرد .\r\nماركوپولو از آنجا عبور نموده ، اما اين سياح ونيزى خستگىناپذير به كجا كه نرفته است ؟\r\nدر قرن بعد فرياراودوريوس كه آن را درياى شن خوانده درباره‌اش چنين نوشته است :\r\n« اين دريا به راستى حيرت‌انگيز و خطرناك است و هيچ‌كدام از ما به رفتن آنجا علاقه‌اى نداشته‌ايم ، زيراكه فقط شن خشك است و هيچ‌گونه نم و برودتى در آنجا نيست و مثل دريا با هر طوفانى دستخوش تغيير مىشود و مانند دريا هم توليد امواج مىكند و به همين دليل بسا كسان كه از آن عبور مىكردند گرفتار و غرق و در زير شن مدفون شدند ، چون باد اين شن‌ها را حركت و در جهت وزش خود هر طرف تپه‌هائى تشكيل مىدهد » .\r\nخانيكف دشت لوت را در سال 1859 از نه به كرمانشاه « 1 » عبور كرد .\r\nهيأت مرزى گلداسميد به سال 1871 در حاشيهء آن بودند . سرهنگ استيوارت در سال 1882 به داخل آن سفرى نمود . ستوان گاليندو در 1887 و 1888 دو بار از ميان آن عبور كرد : يك دفعه شش و بار ديگر پنج روز طول كشيد . در يك مسير كمربندى كه به كلى بىآب بود و شرح او با آنچه يكى از برادران روحانى ( خلفا ) 550 سال پيش از او نوشته بود انطباق دارد .\r\nاو نيز شباهت حيرت‌انگيز موج‌هاى شن را با امواج دريائى خروشان خاطرنشان ساخت . بعد از اين موجها قطعات وسيع خالى از جنس ريگ سياه هست\r\n\r\n\r\n","description":"","footnote":"\r\nيك جا به‌كار مىرود و مىگويند فلان كس لات‌ولوت است يعنى گدا و پاك ندار است . از همين لوت كلمهء فارسى لوطى گرفته شده است .\r\n( 1 ) - غير از كرمانشاه غرب است . م\r\n","page_name":" 306 ","page_number":320},
  {"content":"\r\n\r\nكه موضوع تازه‌اى را پيش آورده است . اين منطقهء عجيب شامل برآمدگىهاى خاك رس چهارگوش است كه اهالى آن حوالى معتقدند ويرانه‌هاى شهر قديمى به نام شهر لوت است ، ولى درواقع از تركيبات طبيعى خاكى است كه سخت و سفت شده است و بريدگىهاى آن ناشى از بادهاى شديد شمال غربى است كه اين قطعات را به‌صورت برج و بارو درآورده است .\r\nستوان گاليندو در همه‌جا در زير سطح شن طبقه‌اى از صخره‌هاى نمكى در فاصلهء هشت نه اينچى زير كف يافته است كه حاكى است كه آن صحرا نيز نمكزار است و گاهى با كويرهائى برخورد مىشود و نقاطى به شكل كثير الاضلاع غيرمتساوى مىنمايد كه داراى ديواره‌هاى نمكى و يا حباب‌هاى سفيد و سفت شبيه تخم شترمرغ است كه نيمى از آن در خاك مانده و يا نوعى از باتلاق كه از قشر شوره‌اى خاص مستور شده باشد .\r\nبدترين ناحيهء اين صحرا گوشهء شمال شرقى آن بين نه و بم است كه از مخوف‌ترين جاهاى كرهء ارض به‌شمار مىرود . در اينجا بادهاى شمال غربى غالبا شن‌ها را گرد آورده و به‌صورت تپه‌هاى بزرگ درمىآورد كه هميشه هم به يك حال نمىماند . آفتاب بسيار سوزانى سطح آنها را مانند فلز گداخته داغ مىكند و تقريبا تمام مدت نيز باد سموم مىوزد كه اگر در حين وزش خود در صدها ميل صحرائى سوزان به تن آدم يا حيوانى اصابت كند ، آنا تمام مايهء حيات را در بدنش خشك و به شكل پيكرهء موميائى برشته و سياه مىكند .\r\n\r\nبم\r\nاين صحراى ترسناك از طرف جنوب تا بم - نرماشير كه مدتها ناحيهء مرزى كرمان بود امتداد دارد ، كرسى آن بم است كه در 140 ميلى جنوب شرقى كرمان و حالا دهكدهء بزرگ بىسروتهى است كه بر دو ساحل رودخانهء بم در ميان نخلستان‌ها واقع شده است و داراى بازار حقيرى است ، ولى بم در تاريخ نامدار است و قلعهء نيمه ويران آن كه بر جاى بلندى در خارج شهر جديد واقع گرديده ارگ بم قديم بوده كه تا اوايل اين قرن نيز مستحكم‌ترين محل در ايران به‌شمار مىرفته است .\r\n\r\n","description":"","footnote":"","page_name":" 307 ","page_number":321},
  {"content":"\r\n\r\nشهرت و استحكامات آن اصلا به افغانها مربوط مىشود كه در سال 1791 آنجا را تصرف كردند و سرانجام در 1801 از اين محل اخراج شدند . آنجا در سال 1795 آخرين صحنهء غم‌انگيز سرگذشت كوتاه ، اما درخشان لطفعلى خان شد كه از كرمان به بم گريخته بود ، ولى باز دچار خيانت گشت و يكى از سركرده‌ها كه قهرمان زند به قول او اعتماد نموده بود ، وى را به پادشاه سنگدل ، خواجهء قاجار تسليم نمود و همين كه شاهزاده به عزم فرار سوار اسب شد ، اسبش را هدف تير قرار دادند و خود او نيز به زمين افتاد و اسير گرديد و خواجهء بىرحم چشمان جوان دلير را با دست‌هاى خود از حدقه بيرون آورد و او را روانهء تهران ساخت كه در آنجا با وضع فجيع به قتل رسيد .\r\nپادشاه به ياد آن اقدام ظفر نمون در همان‌جا از كلهء 600 تن از پيروان رقيب خود منارى برپا ساخت كه تا سال 1810 باقى بود و سر . اچ . پوتينگر آن را ديده است .\r\nبم هنگامى كه يكى از شهرهاى سرحدى و در معرض تاخت‌وتاز افغانها و بلوچها بود اهميت بسيار داشت و از آثار گذشتهء آن قلعه‌هاى ويرانى است كه در آن حوالى ديده مىشود . اين نام و نشان سابق اكنون پاك از بين رفته و با همين چند كلمه ما نيز با بم و همهء آن حوالى توديع مىكنيم .\r\n\r\nبلوچستان ايران\r\nدر مسير خودمان به حدود جنوبى ايران اينك به ايالت وسيع و تا حدى نامحدود بلوچستان ايران مىرسيم كه در صورت فعلى خود طى سى سال اخير تشكيل يافته و دخالت و تأييد دولت انگليس در اين كار تأثير زيادى داشته است ، از اين‌رو باز با امر سياست و نقشه‌پردازى سروكار پيدا مىكنيم .\r\nدر هيچ اثر و كتابى كه تاكنون انتشار يافته است شرحى حتى مختصر يا رضايت‌بخش در باب بلوچستان بطور كلى ديده نمىشود ، مطالب لازم در دسترس نويسندگان قبلى نبوده تا از عهدهء آن كار برآيند . بنابراين چنين مىنمايد كه من زمينهء تازه‌اى را در اين باب آغاز مىكنم و بنابر جريانات و وقايع اخير است\r\n\r\n","description":"","footnote":"","page_name":" 308 ","page_number":322},
  {"content":"\r\n\r\nكه مىتوانم در انجام اين منظور اقدام نمايم و شرح و روايات تحسين‌انگيز هيأت مرزى سال 1870 مرا به اين كار قادر مىسازد و اهتمام ايشان هم آن بوده است كه بلوچستان ايران را صورتى رسمى و مفهوم جغرافيائى بدهند ، از اين‌رو من خواهم توانست كيفيات واقعى جديدى را بررسى و شرح آن را تعريف كنم .\r\n\r\nشرح جهانگردان\r\nبلوچستان همان گدروزيا و قسمتى از درانگياناى عهد قديم است و به مناسبت وضع و حال قابل‌توجه و ابهام‌آميزى كه همواره اين منطقه داشته و بواسطهء زندگى قرين خطرات سياسى آنجا تا اين اواخر است كه آنچه گيبون راجع به اوضاع و احوال 1700 سال قبل آن حدود نوشته است دربارهء وضع و حال آنجا تا نيمهء اين قرن نيز كه هنوز پايان نيافته است وارد به‌نظر مىرسد :\r\n« به‌ندرت مىتوان رشته‌هاى ساحلى گدروزيا و مكران را كه در كرانهء اوقيانوس هند از دماغهء جاسك تا گوادر امتداد دارد به پادشاهى ايران منسوب داشت . در زمان اسكندر و شايد هم تا چند دورهء بعد آنجا مسكن جمعيتى معدود از افراد وحشى ايكتيوفاگى بود كه نه هنر و صنعتى داشتند و نه از رئيس و اميرى اطاعت مىنمودند و بوسيلهء صحراهاى بسيار نامساعد از ديگر نقاط جهان جدا مانده بود » .\r\nاين يك موضوع غيرعادى ، ولى واقعى است كه از زمان لشكركشى اسكندر در خطهء گدروزيا و كشتىرانى نئارخوس دريادار او در كرانه‌هاى آن تا سال 1809 هيچ‌گونه علامت و آثارى از سير و سفر جهانگردى اروپائى به داخلهء بلوچستان دردست نيست در اين سال سر . جان ملكم كه براى سومين بار با هيأتى به ايران آمده بود به اين منظور كه معلوم گردد در بين ايران و هندوستان چه جاده - هائى شايد مورد استفادهء لشكريان روسى يا فرانسوى واقع شود به سروان گرنت « 1 » مأموريت داد كه راجع به بلوچستان غربى تحقيقاتى انجام و نتيجه را گزارش دهد .\r\n\r\n\r\n","description":"","footnote":"\r\n( 1 ) -  Grant \r\n","page_name":" 309 ","page_number":323},
  {"content":"\r\n\r\nسال بعد نيز پوتينگر و كريستى داوطلب انجام مأموريت مشابهى در بلوچستان شرقى شدند و در لباس گماشته‌هاى انگليسى يك تاجر اسب مقيم بمبئى مسافرت خود را شروع كردند . در نوشكى پوتينگر از كريستى جدا شد و در منطقه‌اى كه فعلا بلوچستان ايران است در لباس زائرى مسلمان به سير و سفر پرداخت و ما اولين اطلاعات معتبر خود را راجع به آن حدود مديون كار و زحمت او مىباشيم .\r\nدر 1831 حاجى عبد النبى يكى از هوشمندان افغانى را سرگرد ليچ « 1 » كه مأمور دولت انگليس در كلات بود به مأموريت مشابهى فرستاد . سپس در سال 1869 سر . اف . گلداسميد وارد صحنه گرديد تا دربارهء خط سير سيم‌هاى تلگرافى در سواحل مكران از كراچى تا گوادر كه بعدا به جاسك هم امتداد يافت تحقيقاتى معمول دارد . سپس وى تا ده سال برجسته‌ترين صاحب‌نظر ما راجع به اين حدود شده و بررسىهائى كه انجام داده و اطلاعاتى كه در اين زمينه جمع كرده اساس كار مذاكرات مرزى و رأى نهائى سال 1 - 1870 شده است كه ذيلا به تعريف آن مىپردازم .\r\n\r\nداستان مداخلهء ايران\r\nدر نيمهء اول قرن هيجدهم بلوچستان يعنى سرزمين واقع بين رودخانهء هيرمند و درياى عربستان و بين كرمان و سند و حوالى آن در حين لشكركشى نادر شاه كه قابل استقامت نبود در دست دولت ايران افتاد و در آنجا حكومت‌نشين جداگانه و دست‌نشانده‌اى ترتيب داد و بمناسبت عنوان طايفهء عمده و كثير آن حدود نامى بر آنجا نهاد كه تاكنون باقى مانده است و در سال 1739 نصير خان براهوئى را به‌سمت بيگلر بيگى سراسر بلوچستان منصوب كرد .\r\nتا وقتى كه نادر شاه حيات داشت البته اين حكومت‌نشين تازه تأسيس هم تابع ايران بود ، اما بعد از مرگ او ضمن پراكندگىهاى ديگر كه اتفاق افتاد حاكم زيرك مزبور نيز ابتدا از حكومت احمد شاه دورانى افغان كه نيرومندترين سلطان همجوار بود تبعيت نمود و سپس چون او از بين رفت خود علم استقلال برافراشت .\r\n\r\n\r\n","description":"","footnote":"\r\n( 1 ) -  Leach \r\n","page_name":" 310 ","page_number":324},
  {"content":"\r\n\r\nبا وفات نصير خان در سال 1795 همهء آثار و دعاوى وحدت داخلى يا اقتدار خارجى هم از ميان رفت و سركرده‌هاى بلوچ هركدام مطابق زور و قدرت خود ترتيب جداگانه‌اى براى كار خويش دادند و آن سرزمين دچار نفاق و جدال شد .\r\nدر اين موقع دولت ايران هم به‌حدى ناتوان بود كه درصدد هيچ‌گونه اقدام و دخالتى برنيامد .\r\nاين وضع و حال بلوچستان هنگام مسافرت گرنت و پوتينگر و كريستى بود ، اثرى از فرمانروائى دولت ايران در نقاط ساحلى وجود نداشت و سران و تيره‌هاى بمپور و جاه ( چاه‌بهار ) و باهوئى و سرباز مستقل رفتار مىكردند . ظاهرا در دورهء پادشاهى محمد شاه ( 1834 - 1848 ) باآنكه وى فاقد هرگونه استعداد و شايستگى نظامى بود ، باز هوس فراوانى براى احراز فتح و ظفر داشت و خود را نادر ثانى مىپنداشت ، دعاوى ايران نسبت به حاكميت در بلوچستان جدا تجديد گرديد .\r\nوقتى كه خان بمپور به كرمان تجاوز كرده بود لشكر ايران براى سركوبى او اعزام و اين منظور انجام شد . طغيان ثانوى كه در سال 1849 اتفاق افتاد باز موجب فرستادن قوا از طرف دولت ايران و به تصرف بمپور منجر گرديد كه از آن پس در دست ايران مانده است . در تعقيب آن دولت ايران به تصرف چاه‌بهار و قصر قند پرداخت و يكى از افراد بسيار باكفايت به نام ابراهيم خان كه تبار عالى نداشت و فقط در اثر استعداد شخصى راه تعالى پيموده بود از جانب دولت ايران به حكومت بم ، نرماشير و بمپور منصوب گشت . او زمينهء فتوحات را رفته‌رفته توسعه داد و از اين نقاط جديد قلمرو متحدى ايجاد كرد ، سرباز را اشغال و اسد خان رئيس مقتدر تيرهء خاران را مغلوب و سپس ناحيهء بليده‌اى را فتح و كيچ را هم تهديد نمود .\r\n\r\nهيأت مرزى سال 1870\r\nاين فتوحات به‌وجه نمايانى حاكى از برترى نيروى فاتحان بود ، ايشان عده‌اى از سركرده‌هاى بلوچ را در حال نيمه استقلال باقى گذاشتند كه در اين‌باره ضامنى جز ترس در كار نبود .\r\nسر . اف . گلداسميد در مذاكرات مقدماتى خود راجع به خطوط تلگراف بواسطهء اين اوضاع و احوال نامعلوم دچار اشكالات شده بود و هنگامى كه در سال\r\n\r\n","description":"","footnote":"","page_name":" 311 ","page_number":325},
  {"content":"\r\n\r\n1864 اين مسئله پيش آمد كه سيم‌ها از گوادر ( كه خط تا اينجا از سرزمين بلوچستان مستقل يا مسقط مىگذشت ) به جاسك امتداد يابد ، گرفتارىهاى ناشى از فقدان تعيين حدود بيشتر نمودار شد و غالبا تصادماتى بروز كرد . بعلاوه از لحاظ حفظ مصالح كلات كه تحت الحمايهء حكومت هند بريتانيا بود و فتوحات ايران به‌ضرر اين سرزمين تمام شده بود تأمين سازش و قراردادى بسيار مطلوب مىنمود .\r\nاختلافات سياسى تا سال 1869 پيوسته دوام يافت و لرد مايو ( نايب السلطنه هند ) پيشنهاد اقدامات رسمى كرد .\r\nدر سال 1870 بنابر اظهار علاقهء شاه كميسيون مشتركى شامل نمايندگان انگلستان و ايران و كلات تشكيل شد ، دراصل ، هدف اين بود كه بررسىها بعد از انجام امور مرزى سيستان تعقيب شود ، اما بواسطهء تأخيراتى كه در پيشرفت آن كار روى داده بود گلداسميد رئيس هيأت نمايندگى انگليس ترجيح داد كه كار سرحدى مكران را زودتر تمام كند . مشكلات و تأخيراتى هم در موقع ورود هيأت به ايران پيش آمد و هنگامى كه در ژانويهء 1871 گلداسميد و همكارانش سرانجام به بمپور رسيدند ، وى ناچار شد بدون دريافت تعليمات و فقط بنابر اطلاعات و بصيرت خود عمل كند .\r\nاشكالات ديگر يكى ترسيم نادرست نقشه‌ها بود و ديگر پافشارىهاى ميرزا معصوم خان رئيس نمايندگى ايران و ابراهيم خان بمپور و چون بدين‌ترتيب ژنرال گلداسميد پيشرفت كارها را غيرمقدور ديد خود در ساحل دريا مستقر شد و بنابر اطلاعاتى كه در سال‌هاى 64 - 1861 تهيه كرده بود خط سرحدى را پيشنهاد كرد كه عملا موردتوافق واقع گرديد و بعدا سرگرد لووت مأمور شد كه حدود مرزى را بازديد و نقشه‌هائى تهيه كند . در اين موقع گلداسميد هم رهسپار تهران شد و رأى حكميتى به حضور شاه پيشنهاد نمود ، اما باز گفت‌وگوهائى به‌ميان آمد و ناصر الدين شاه در الحاق ناحيهء كوهك به قلمرو خود پافشارى نمود و حال آنكه گلداسميد طالب استقلال آن ناحيه بود ، ولى بالاخره خط سرحدى پيشنهادى گلداسميد موردتوافق واقع و قرار شد ( سپتامبر 1871 ) مسئلهء كوهك هم بعدا حل شود .\r\n\r\n","description":"","footnote":"","page_name":" 312 ","page_number":326},
  {"content":"\r\n\r\nاين طرز فكر ايرانى و عقيدهء ناصر الدين شاه بود كه تصرف فقط نود درصد از حق مالكيت نيست ، بلكه تمام اين حق محسوب مىشود . تصويب شدن رأى حكميت ژنرال گلداسميد بدون ترديد دال بر شناسائى و دانائى اين افسر گرانمايه به‌شمار مىرفت ، وى كه بدين‌ترتيب دلگرمى يافته بود درصدد برآمد كار دشوار و بىقدر و پاداش تعيين حدود سيستان را كه در يكى از فصول سابق اشاره نمودم تعقيب كند .\r\nسرگرد سن‌جان هم در سال 1872 مأمور شد نقشه‌هاى سرگرد لووت را بازرسى و تصديق نمايد آن نقشه‌ها باآنكه كم‌وبيش معلوم شده بود كه بوسيلهء عدهء قبلى تعيين قطعى و سرحدات از روى آن علامت‌گذارى نشده بعد از آن اقدام ، مرزها به انضمام ناحيهء كوهك كه ايران از تسليم آن امتناع ورزيد تا حد شمالى در جالق قطعى و علامت‌گذارى و در نقشه‌ها به همين صورت متمايز گرديد و آن از خليج گواتر و قدرى در مشرق اين بندر كه به ايران واگذار شده بود شروع و از ميان مقسم آب رودهاى دشت و دشتيارى ( يا رودخانهء خواجو ) عبور مىكند و سپس با انحرافى به جانب شرق ، سرانجام از كنار رودخانهء ماشكيد تا باتلاق هامون در صحرا امتداد مىيابد .\r\n\r\nتصرفات تدريجى ايرانيان\r\nايران سريعا درصدد برآمد كه وضع جديد متصرفات خود را سروسامان بدهد . در سال 1870 « پيشين » را گرفت كه در رأى حكميت نيز به نفع او شناخته شده بود و همين كه سن‌جان بازگشت حاكم بمپور هم مسئلهء كوهك را با زور حل و آنجا را اشغال كرد . اسفندك ، مورد ( مورتى ) و دريده كه در همين ناحيه واقع‌اند در سال 1872 تصرف شد .\r\nدر همين سال عرب‌هاى مسقط كه تقريبا 80 سال بندر چاه‌بهار را دردست داشتند بوسيلهء وكيل الملك از آنجا طرد شدند . با شگرد كه تا سال 1874 در اختيار سيف اللّه خان تقريبا مستقل مانده بود تسليم گرديد و تصرفات ديگر نيز در حدود رودخانهء ماشكيد صورت گرفت .\r\n\r\n","description":"","footnote":"","page_name":" 313 ","page_number":327},
  {"content":"\r\n\r\nاين‌گونه مداخلات در اين نواحى اگر هم مبتنى بر حق نباشد قابل عفو است ، چون بطورى كه در فصل سيستان ياد كردم مدت 200 سال بين كوه ملك سياه كه انتهاى منطقهء هيأت مرزى گلداسميد بود تا حدود جالق ، سرحدى وجود نداشت .\r\nگلداسميد خواسته بود كه اين شكاف را پر كند ، اما كارى صورت نگرفت و در نقشهء اين جانب هم آن حدود فقط با علامت فرضى است كه ارزشى ندارد . ترجيح در اين بوده است كه سرحدات اين نواحى بىعلامت و خالى بماند .\r\n\r\nسرزمين و مردم\r\nحال كه به شرح فوق تاريخ تشكيل يافتن ايالت بلوچستان ايران را بيان كرده‌ام شرحى نيز اجمالى راجع به اين سرزمين و مردم آن اضافه مىكنم . مساحت بلوچستان را 60000 ميل مربع تخمين زده‌اند در صورتى كه كلات 80000 ميل وسعت دارد . در اين سرزمين تقريبا از هر قبيل اقليم و مناظر يافته مىشود ، صحراى مكران كه قسمت‌هاى باريك شن‌زارهائى است كه باد ايجاد كرده است تا حدودى با آنچه سابقا دربارهء اين نواحى ذكر نمودم قابل مقايسه است ، اما در اين منطقه رودخانه‌هاى جالب‌توجه و كوه‌هاى بزرگ و در بعضى نقاط نيز زراعت فراوان ديده مىشود . كوهها و رودخانه‌ها و درختان در بعضى از نواحى چشم‌اندازهاى دلپذير پديد آورده‌اند ، ولى قدرى آن‌طرف‌تر با ارتفاعات خشك و خالى و دربندهاى لخت برخورد مىكنيم .\r\nدر سواحل دريا گاهى حرارت سخت طاقت‌فرساست . در جالق هنگام تابستان غزال‌هاى خسته و ناتوان بر زمين دراز مىكشند و خود را ناچار در چنگ شكارچى قرار مىدهند . جلگه‌هاى كوهستانى هواى خشك و بسيار مطبوع دارد و بر قلهء جبال بلند نيز برف دائمى ديده مىشود . اكثريت جمعيت از طايفهء بلوچ‌اند كه آنجا به نام ايشان مشهور شده است و مدعىاند كه از نسل عرب و قبيلهء قريش‌اند و مىگويند كه در اواخر قرن هفتم از حوالى حلب آمده‌اند و معتقدند كه يزيد آنها را بواسطهء طرفدارى از امام حسين از آن حدود رانده است ، ولى اثر و مدركى از سير و مسافرت ايشان در دست نيست و نمىتوان گفت كه هنگام ورود به اين حدود با چه قوم و افرادى برخورد كرده بودند . بنابر شهادت قيافه و زبان\r\n\r\n","description":"","footnote":"","page_name":" 314 ","page_number":328},
  {"content":"\r\n\r\nكه رنگ و ريشهء آريائى دارد و شبيه پهلوى يا فارسى قديم است بايد فرضيهء مزبور را غيرقابل قبول تلقى نمود و ايشان را از اقوام غير آريائى محسوب داشت « 1 » .\r\nاز طرف ديگر پوتينگر اصل ايشان را به تركمن از تيرهء ترك سلجوقى نسبت مىدهد . با آنكه بلوچها به مناسبت مقدار جمعيت مهم‌ترين طايفهء اين سرزمين‌اند ، از جهات سياسى و اخلاقى تالى قبايل كوچك‌تر ، اما جنگجوتر كرد و نوشيروانى محسوب مىشوند ( اين طايفه خود را به انوشيروان پادشاه نامى ساسانى منسوب مىدارند ، ولى درواقع اصل نام آنها از ناحيه‌اى در نزديكى اصفهان است كه از آنجا آمده‌اند ) .\r\nقسمتى از بلوچها نظير دشتيارىها آشكارا داراى نسب هندىاند و اجداد آنها كه خود از اين بابت بىاطلاع‌اند از سند آمده‌اند و زبان ايشان كلمات هندو فراوان دارد . در سراسر بلوچستان اختلاط قابل ملاحظه‌اى نيز از طوايف افريقائى ديده مىشود و بيشتر آنها از بازماندگان بندگانىاند كه از راه مسقط و زنگبار وارد شده‌اند ، عده‌اى از آنها چهرهء زنگى و سياه دارند .\r\nبلوچ معمولى كه من چندين نفر از ايشان را ديده‌ام به اندازهء افغانى نمونهء بارز و برجسته‌اى از نسل و نژاد بشرى به‌شمار نميرود ، هرچند كه مثل آنها موى دراز و سياه سر خود را همىبافند و غالبا آن را با روغن كهنه‌اى چرب مىكنند .\r\nدر بعضى از نواحى بلوچستان اين طايفه در وضع عقب‌ماندگى و انحطاط تمام زندگى مىكنند و از عالم بىتمدنى بدوى تكانى نخورده‌اند . بعضى از آنها دزدان كلان و كذاب‌اند و در اكثر موارد اين لاف كه از نژاد بلوچ‌اند ورد زبان ايشان است .\r\n\r\n\r\n","description":"","footnote":"\r\n( 1 ) - دكتر بلو  Bellew  در كتاب خود راجع به نژادها در افغانستان ، بلوچ‌ها را همان  Balaecha  طايفهء چوهان راجپوت مىشمارد كه اصلا در ناحيهء نوشكى ساكن بودند . اين طايفه را كوروش ، كويرش ، گورش ، گريش ناميده‌اند كه هنوز در حدود هندوستان ديده مىشوند و خود را به اعراب منسوب داشته تا سابقهء قومى را از بين برده باشند ، از اين‌رو دكتر « بلو » بلوچ‌ها را راجپوت و يا از تيره - هاى هندى و زبان ايشان را مخلوطى از هندى و فارسى مىشمارد . رينه‌ها كه اين ايام مىگويند از تيره‌هاى بلوچ بوده‌اند درواقع بلوچها از اصل آنها جدا شده‌اند و اين نام از رين يا رون كوچ كلمهء سانسكريت اراينا به معنى بائر آمده است .\r\n","page_name":" 315 ","page_number":329},
  {"content":"\r\n\r\nاز لحاظ سياسى اين طايفه دو حس و غرض بارز دارند : يكى علاقهء شديد استقلال ايلى توأم با همهء آثار و كردار خونخوارى و راهزنىهاى مرزى و ديگر بىعلاقگى تمام نسبت به قاجارها كه همانا منظور خاندان فعلى پادشاهى است .\r\nاين حس نمايان كه تقريبا هر مسافرى متوجه آن مىشود آميخته با احترام متقابل نسبت به ابهت حكومت بريتانيا در هند است كه اثرات آن در همهء بلوچستان ديده مىشود . تقريبا تمام سركرده‌هاى محلى به نوعى وابستگى با دستگاه امپراتورى علاقه نشان مىدهند .\r\nمذهب آنها نيز مانند رفتارشان حيرت‌انگيز است . آنها ظاهرا مسلمان و سنىاند كه به اين مناسبت ميانهء خوبى با شيعه‌ها ندارند ، ولى به مذهب درستى پابند نيستند ، فقط عنوانى براى خود ساخته و اصطلاحاتى عربى به‌كار مىبرند .\r\nدرحالىكه كتاب مقدس و مراسم و مسجدى ندارند . چاشنى خرافات ذاتى به‌صورت پيرپرستى مزيد بر عجايب كار ايشان شده است و به معبد پير با شيفتگى تمام مىنگرند .\r\nدر ناحيهء سرباز فرقه‌اى است به نام ذكريها كه عقيدهء مخصوص به خود و كتاب آسمانى كه درواقع نسخهء تحريف شدهء قرآن است دارند و مىپندارند كه به طرزى معجزه‌آسا بر ايشان نازل شده است . در نماز و دعاهاى خود نام حضرت محمد را حذف و فقط قيام مهدى ( ع ) را ذكر و اظهار مىكنند كه او از كوه مراد در تربت كيچ كه در بلوچستان اصلى و آنجا كانون فرقه و مراسم مذهبى آنهاست ظهور خواهد كرد . يكى از نويسندگان ايران عدهء بلوچ‌هاى ايرانى را 000 / 250 نفر نوشته است كه مقرون به صحت مىنمايد .\r\n\r\nدهات و زراعت\r\nدهكدهء بلوچ شامل مقدارى آلونك‌هاى حقير واقع در اطراف قلعه‌ايست كه مقر خان است . در نواحى جنوبى ، اين آلونك‌ها را با شاخ و برگ نخل و در شمال كه هوا سردتر است از گل و خشت خام مىسازند . قلعهء خان كه نمونهء وضع و حال نيمه فئودال قديمى است از بناهاى مشابه در ايران جالب‌تر و آبرومندتر است . در ايران قلعه غالبا تركيب مستطيل و چند برج در اطراف دارد .\r\n\r\n","description":"","footnote":"","page_name":" 316 ","page_number":330},
  {"content":"\r\n\r\nو آن در بلوچستان غير از جنس مصالح ساختمانى بيشتر به شكل استحكامات اروپائى در قرون وسطى است كه برجى در ميان و بر بالاى آن محلى براى مراقبت هست .\r\nقلعه و ده را معمولا در ميان جلگه يا نخلستان كه زندگى اهالى نيز از همانجا تأمين مىشود بنا و حواشى بين گردنه‌ها را گندم و جو كشت مىكنند .\r\nنهال خرما در آنجا فراوان است و جنس خرماى بمپور در ايران و « پنج‌گر » در كلات بلوچستان شهرت بسيار دارد و از پاشيدن نرينه بر گل درختان ماده حاصل مىشود . يك خوشه از درخت نر براى آبستن كردن سى درخت ماده كافى است و از انواع درختان خرما يا نخل كوتاه يكى هم خزنده است كه پيش ناميده مىشود و آن در كنار رودخانه‌ها فراوان است و بلوچ‌ها از برگ آن استفاده‌هاى متعدد مىنمايند ، بخصوص وقتى كه خيس مىكنند و مىكوبند و به‌صورت الياف در ريسمان - بافى به‌كار مىبرند و كفش راحت مىسازند كه پوشاك روستائيان است و اشجار و گياه ديگر مثل گل ابريشم و خرزهره و گز كه هرجا آب باشد مىرويد و از اقسام آن بعضىها نيز شبيه درخت تبريزى ساقهء راست دارند .\r\n\r\nمكران\r\nسرزمين بلوچستان را مىتوان تقريبا به سه منطقه يا رشته‌هاى كمربندى كه وابسته به ارتفاعات و خصايص طبيعى هركدام است تقسيم كرد :\r\nاز اين سه قسمت منطقهء ساحلى همواره به نام مكران « 1 » معروف بوده است ، اين عنوان را سكنهء محلى به قسمت‌هاى مختلف آنجا مىدهند ، اما اطلاق خاص آن شامل ناحيه‌ايست كه بطور متوسط در حدود شصت يا هفتاد ميل عرض و از ساحل به داخل جلگهء بلوچستان امتداد دارد . بعد از اين نوار كمربندى كه شامل شنزارهاى زيادى است و جلگه‌هاى كم‌عمق و غالبا خشك‌وخالى را از يكديگر جدا\r\n\r\n\r\n","description":"","footnote":"\r\n( 1 ) - ماركوپولو آن را كس‌ماكوران يا كج‌مكران ناميده ، همين عنوان دو كلمه‌اى را ابن بطوطه و سعيد على شريف الدين و دلاواله به آن داده‌اند . نام مكران را عموما ، ولى بنابر اشتباه از اصل ماهى خوردن يا ايكتيوفاگى مىشمارند و آن عنوانى است كه آريان ( مورخ يونانى ) به سكنهء ساحل آنجا داده است ، ولى ريشهء اين نام در اويدى است و به عبارت مكارادر براهات سانهيتا و ورا - هامىهيرا ضمن فهرست اسامى قبايل حدود غربى هندوستان به‌كار رفته است و همان ماركوران تاريخ طبرى و چورن موسى است و اگر هم از اصل در اويدى نباشد در هيچ‌يك از لهجه و زبان‌هاى قديم آريائى به اين معنى نيامده است .\r\n","page_name":" 317 ","page_number":331},
  {"content":"\r\n\r\nمىسازد به نواحى مرزى مىرسيم كه آب فراوان و دهات و نخلستان‌هاى متعدد دارند .\r\nبطور كلى اين قسمت‌هاى كمربندى آب فراوان دارد . سرهنگ راس در سير و سفر ساحلى خود از جاسك تا گوادر كه بالغ بر 300 ميل است با هشت رودخانهء مهم برخورد كرده است ، اما آب اين رودخانه‌ها وضع و جريان مرتبى ندارد و بيشتر مدت سال رودخانه‌ها خشك است و يا فقط حوضچه‌هائى پراكنده دارد . مكران را با آسانى بيشترى از ميزان فعلى مىتوان كشت و زرع كرد .\r\nچراگاههاى ممتاز متعدد براى شتر و گوسفند و بز دارد و نهال نخل و غله با آب كمى سبز مىشود . در مكران لهجه‌اى غير از بلوچى شمالى معمول است كه مىتوان آن را يكى از لهجه‌هاى فارسى مخلوط با كلمات هندى دانست .\r\n\r\nجلگهء بلوچ\r\nدر بالاى مكران و سراسر امتداد بلوچستان خواه قسمت ايرانى يا كلاتى ناحيهء مرتفعى با 3000 تا 4000 پا ارتفاع واقع و به نام جلگهء بلوچ مشهور مىباشد . در شمال اين پرتگاه كه مقسم آبهاست رودخانه‌ها از جمله رودهاى بمپور ماشكيد از جانب دريا جارى است و سرانجام در هامون‌هاى بزرگ يا باتلاق فرومىريزد كه در مواقع مختلف سال گاهى به‌صورت درياچهء وسيع و گاهى نيز مرداب كم‌عمق ديده مىشود .\r\n\r\nسرحد\r\nدر شمال جلگهء بلوچستان ايران ناحيهء كوهستانى سرحد واقع شده است كه در حقيقت امتداد رشته‌هاى بلند ارتفاعات جنوبى خراسان است . اين ناحيهء دورافتاده و غيرقابل نفوذ مدتها مورد توجه كاشفان اروپائى بوده ، پوتينگر و سن‌جان هر دو سعى نمودند كه به داخلهء آن رخنه كنند ، اما تلاش آنها به جائى نرسيد .\r\nبالاخره در سال 1885 سروان جنينگز « 1 » يكى از افسران مأمور حكومت هند نخستين كسى بود كه به جاهاى مرموز آن نفوذ و نامش را در نقشه داخل كرد . نام محلى آن نيك متناسب مردم ياغى يا كانون ياغىهاى بلوچى و افغانى و سيستانى است .\r\nبرطبق شرح او آنجا مثل جلگهء كوهستانى 3500 تا 6000 پا ارتفاع دارد و با\r\n\r\n\r\n","description":"","footnote":"\r\n( 1 ) -  Jennings \r\n","page_name":" 318 ","page_number":332},
  {"content":"\r\n\r\nكوه‌هاى بلندترى محصور گرديده است و در وراى آن در جهت شمال شرقى و مغرب ، صحراها واقع شده‌اند و در طرف جنوبى بمپور و ديزك دو هامون است كه ذكر كرده‌ام و موضوع مهم‌تر اين است كه كوه آتش‌فشانى فعال با سه دهانه در ارتفاع 12681 پا دارد .\r\nاين كوه فوق‌العاده كه در 200 ميلى ساحل درياست مثل اين است كه بر خلاف نظريهء عام است كه ميگويند بين آتش‌فشان و دريا ارتباط نزديكى وجود دارد ، مگر آنكه تصور كنيم كه اين كوه بر كرانهء جنوبى درياى مركزى ايران مربوط به زمان قبل از تاريخ واقع شده بود و آن كوه تفتان و همچنين كوه نشادر است كه اين ماده را در دامنه‌هاى آن بدست مىآورند .\r\nدر سمت جنوب بين بمپور و بم قلهء مستور از برف ديگرى هست به نام كوه باسمان كه آتش‌فشانى خاموش است و منفردا و در ميان دشت به‌صورت باشكوهى سر به فلك كشيده . بنابر اظهار سروان جنينگز در ناحيهء سرحد قبيله‌اى بلوچ و كرد و براهوئى سكونت دارند ، جمعيتى در حدود 13500 خانوار كه همه سنىاند و كارشان غارت و دستبرد است .\r\nميزان اقتدار دولت ايران در آنجا محدود به ابراز اطاعت از ناحيهء سركرده‌هاى محلى و آن هم ناشى از بيم و باك است و گاهى نيز نفرات دولتى براى جمع كردن عوايد وارد مىشوند . در سرحد گوسفند و بز فراوان پرورش مىدهند . در آنجا درخت گز و بوته‌هاى شترخوار و انقوزه بسيار ديده مىشود .\r\nمهم‌ترين و يا درواقع يگانه آبادى آن‌كه تاكنون نامش در نقشه ذكر شده است دهكدهء بزرگى به نام فرشت است كه محل اقامت كردهاست .\r\n\r\nديزك\r\nچندتا از توابع ديگر اين ايالت نيز قابل ذكر است . ديزك در سمت شرق ، نايبى از جانب حاكم بمپور دارد و آن شامل كوهك همان ناحيهء سرحدى است كه ايرانيان در سال 1873 اشغال كردند ، جالق كه آخرين متصرفات رسمى ايران در طرف شمال شرقى است و مشتمل بر چند دهكده است با جمعيتى از\r\n\r\n","description":"","footnote":"","page_name":" 319 ","page_number":333},
  {"content":"\r\n\r\n2500 تا 3000 نفر و داراى نه برج حفره‌دار است كه در ميان نخلستان بزرگى واقع شده‌اند و در دهانه دربندى تا چهار ميل وسعت دارد .\r\nبرج اصلى يا قلعهء ميرى سابقا بوسيلهء لشكريان نادر شاه ويران گرديد ، اما باآنكه در حال خرابى است ديوارهاى آن هنوز پنجاه پا ارتفاع دارند و در جلو حملهء بلوچ‌ها غيرقابل نفوذند ، در نخلستان‌هاى جالق چند تا بناى گنبددار آجرى است كه از بيست تا شصت پا ارتفاع آنهاست و گمان مىرود كه مقبره باشد و اهالى محل به عناصر كافر مربوط به چندصد سال پيش نسبت مىدهند .\r\n\r\nسرباز\r\nبلوك سرباز در شمال چاه‌بهار و گواتر است و اروپائيان غالبا به آنجا رفته‌اند ، زيراكه جادهء اصلى بين دريا به بمپور و شامل قصر قند است كه شهر عمده و كرسى حكومت مكران ايران مىباشد .\r\n\r\nبمپور\r\nبين سرباز و بم - نرماشير كه سابقا در مورد ناحيهء مرزى كرمان ذكرش بميان آمد ناحيهء نسبتا مهم بمپور « 1 » واقع است كه شهر عمده‌اش همين نام را دارد و حاكم‌نشين بلوچستان ايران است كه خود تابع والى كرمان مىباشد .\r\nوجه امتياز عمدهء بمپور قلعهء بزرگ و خوش‌بناى آنجاست كه صد پا ارتفاع آن است و در سه ميلى شمال رودخانهء بمپور واقع گرديده و آبهاى آن با كمك خاكريز اراضى حاصلخيز دهات مجاور را كه از املاك شاهى است مشروب مىكند .\r\nدر اينجا پادگانى شامل پنجاه نفر توپخانه و شش توپ و سيصد نفر سرباز پياده و پنجاه سوار است ، بعلاوه پانصد تن چريك‌هاى دائمى بلوچ در نزديكى آنجا مستقرند . به‌تازگى ايرانيان قلعهء بزرگى در پاهورا ( كه در آنجا يك قلعهء بلند قديمى نيز هست ) در حدود چهار ميلى مشرق بمپور ساخته‌اند كه دويست يا رد مساحت آن است و چهار برج و گنجايش استقرار 1000 نفر را دارد .\r\n\r\nباشگرد\r\nدر جنوب شرقى بمپور و شمال جاسك ناحيهء باشگرد واقع است\r\n\r\n\r\n","description":"","footnote":"\r\n( 1 ) - پور ، به معنى شهر است ( در سانسكريت پورا ) و آن در هندوستان نيك متداول است پاهورا كه نزديك به اين نام است حدس مىزنند كه همان پايتخت گدروزيا باشد كه اسكندر موقع بازگشت از هند در سال 324 قبل از ميلاد از آنجا عبور كرده است .\r\n","page_name":" 320 ","page_number":334},
  {"content":"\r\n\r\nكه اطلاع كافى راجع به آنجا در دست نيست ، شهر عمدهء آن انگوران است . اين ناحيه خيلى عقب‌افتاده و نامساعد و شامل تپه‌هاى سخت و ناهموار و گاهى صخره‌هاى با آبشار است . جمعيتى محدود دارد كه بىتمدن‌اند و در ميان افرادش كسانى هم سياه‌پوست ديده مىشوند . در ناحيهء بين جاسك و بنت معيار قدرت حكومت مركزى ايران تا حدودى سست و منحصر به وصول عوايد دولتى است و سركرده‌هاى محلى آزادى عمل نسبى دارند .\r\n\r\n","description":"","footnote":"","page_name":" 321 ","page_number":335},
  {"content":"\r\n\r\n\r\nفصل بيست و چهارم ولايات جنوبى\r\n\r\nزندگى صحرانشينى\r\nتركيب طبيعى ايران كه واجد تفاوت‌هاى عظيم اقليمى ناشى از فلاتهاى مرتفع و گرماى طاقت‌فرسا در رشته‌هاى ساحلى و سرماى شديد قله‌هاى بلندى است كه به‌ندرت از برف خالى است و خصايص نژادى و رسوم و عادات كهنهء اهالى آن و بىسروسامانى كار حكومت موجب وضع و حالى است كه در نتيجه از اثرات جلابخش تمدن كه ساير كشورها بهره‌مند شده‌اند محروم مانده است .\r\nسرزمين‌هائى را كه افراد معمولى انگليسى اعم از بومى يا مأمور يا مقيم آشنائى دارند و مردم سرگرم فلاحت و يا در نواحى صنعتى متمركز زندگانى مبتنى بر استقرار و شهرنشينى است و نقل و انتقال در ميان ايشان به مهاجرت خانوادگى در تلاش معاش و يا تأمين مسكن كافى مربوط است و تغيير اقامتگاه در فصل‌هاى مختلف سال مزيت طبقهء توانگر و علامت تجمل محسوب مىشود . اما بر خلاف در ايران كه عدهء جمعيت ، قليل و اراضى حاصلخيز نسبتا محدود است و كوهستانهاى خشك‌وخالى زمين‌هاى وسيعى را اشغال كرده‌اند و نظارت دولت در اين‌گونه نواحى آسان نيست و بيشتر افراد بجاى كشاورزى به پيشه و كار شبانى خو گرفته‌اند آثار ديرين مشرق زمين هنوز پابرجاست .\r\nايلات بسته به موسم سال دسته‌دسته در حركت‌اند و همهء وسايل و اسباب زندگانى خود را همراه مىبرند و از جلگه‌هاى هموار و حوالى رودخانه‌ها به نقاط\r\n\r\n","description":"","footnote":"","page_name":" 322 ","page_number":336},
  {"content":"\r\n\r\nبلندتر خنك كه در تابستان سوزان زندگى قرين آسايش را ميسر ميسازد نقل مكان مىنمايند . قشلاق و ييلاق ( كه از قشق بمعنى زمستان و ييل بمعنى تابستان از كلمات تركى است ) دو مرتبه در سال هنگام رفت و بازگشت ايلات پيش مىآيد ، اصطلاحات فارسى گرمسير و سردسير نيز دال بر همين معنى و منظور است .\r\nدر آغاز فصل مىتوان اين باديه‌نشين‌ها را در حال حركت مشاهده نمود و چادرهاى سياه خود را كه از پوست بز فراهم مىسازند و آن را با نهايت سهولت نصب و جمع مىكنند بر دامنهء كوه‌ها برافراشته ديد و گله و رمهء آنها علامت عبور اين ايلات است . در ساير مواقع نيز در ولايات ديگر ايران خاصه حدود و سامانى كه من قصد بحث آن را دارم هرگاه مسافر از راههاى معمولى عبور كند با خيمه‌گاه آنها برخورد مينمايد و در همين قرن نوزدهم اقتصاد و طرز زندگانى زمانهء قديم را مىتواند تماشا كند .\r\n\r\nعناصر بيگانه\r\nدر صحايف اين كتاب ملاحظه كرده‌ايد كه جمعيت ايران چندان خالص نيست ، زيراكه اين سرزمين در مسير لشكركشىهاى پىدرپى واقع گرديده و بارها در زير قدم متهاجمان افتاده و گاهى نيز ديرزمانى در چنگ حكمرانى ايشان فرومانده است و به همان نسبتى كه اين امواج انسانى جزرومد داشته ، بار گرانى نيز در سرزمين ايران باقى گذاشته است .\r\nدر اينجا اكثر مردم از قوم و نژاد ايرانىاند ، ولى مذهبى عربى و دودمان فعلى پادشاهى ، از اصل و تبار ترك دارند و اين موجبات كافى است كه تاريخ آن را طوفانى نموده باشد . از همين عناصر بيگانه كه به ايران نفوذ و يا مهاجرت كرده‌اند و در اين‌جا ماندگار شده‌اند ، بخش عمده‌اى از عدهء باديه‌نشين آن تركيب يافته است .\r\n\r\nايلات ايران\r\nبر سبيل اختصار ايلات ايران را به چهار دسته مىتوان تقسيم كرد ، ترك‌ها ( كه از نسل و تبار تركمن يا تاتارند و ايشان را نبايد با آل عثمان كه شاخهء ديگرى از همين شجره‌اند اشتباه كرد ) عربها ، بلوچها و دستهء بزرگ بىنام ديگر كه گاهى از ناحيهء كسانى كه حامى اصل و ريشهء ايرانى ايشان‌اند\r\n\r\n","description":"","footnote":"","page_name":" 323 ","page_number":337},
  {"content":"\r\n\r\nبه عنوان لك‌ها ناميده مىشوند و آنها بيشتر بنابر مبانى مختلف قومى خود كه اهم آنها كردها و لرها شامل فيلىها ، بختيارىها و ممسنىهاست شهرت دارند . تمام اين ايلات جماعتى كم‌وبيش مستقر دارند و آن دو دستهء تركها اكثريت بانفوذى بشمار مىروند و در مورد اعراب و بلوچ‌ها نيز بىچون‌وچرا اكثريت با آنهاست ، اما در ميان كردها و لرها اين دسته در اقليت‌اند . ايلات مستقر با عنوان شهرنشين يا ده‌نشين خوانده مىشوند ، باديه‌نشين‌ها نيز صحرانشين معروف‌اند و تمام باديه‌نشين‌ها زير عنوان ايلات درمىآيند كه از لغت تركى جمع ايل بمعنى طايفه يا تيره است . احتمال مىدهند كه از همهء جمعيت ايران يك‌چهارم يا بالغ بر دومليون نفر صحرانشين باشند « 1 » .\r\n\r\nتركها\r\nدر ميان ايلات ترك ايران كه تعدادشان در شمال و شمال غربى بسيار زياد است مهم‌ترين آنها قاجارها ( طايفهء پادشاه فعلى ) افشارها ( طايفهء نادر شاه ) قراگزلوهاى همدان و شاهسون‌هاى اردبيل « 2 » ( گارد همايونى از اين دسته‌اند ) ، تركمن‌هاى جلگه‌هاى گرگان و اترك و تيره‌هاى قشقائى فارس و لارستان‌اند . از طوايف مزبور تنها سه تيرهء اخير هنوز عناصر بازماندهء صحرانشين دارند كه بنابر فصل‌هاى سال چراگاه‌هاى خود را تغيير مىدهند . راجع به تركمن - هاى گوكلان و يموت در جلد اول و قشقائىها در فصل بيستم سخن رفته است .\r\n\r\nعربها و كردها\r\nراجع به ايلات عرب در فصول گذشته اشاره و يادآورى نمودم كه در نواحى شرقى خراسان سكونت دارند . بعلاوه چندين طايفهء عرب كه\r\n\r\n\r\n","description":"","footnote":"\r\n( 1 ) - اظهارنظر علمى راجع به تعداد و افراد صحرانشين دور از امكان است ، زيرا هيچ‌گونه ثبت زادوولد و يا آمارى در كار نيست . سهميهء نظامى هم تناسب و رقم صحيح فراهم نمىسازد ، تنها راه‌حل رفع اشكال ماليات سرانه است كه بابت عوايد دولتى به سران ايل پرداخت مىشود ، به همين‌وجه از تاريخ گذشتهء آنها نيز چيز درستى بدست نمىآيد و مثل اين است كه طوايف صحرانشين هيچ - گاه در پى پىريزى و تكامل فولكور يا داستان‌هاى عاميانه نبوده‌اند و يا اثر و كتابى تهيه نكرده‌اند و يا تاريخ‌نويسى نداشته‌اند . آنچه مطالب تاريخى راجع به اين موضوع در اين فصل ملاحظه مىشود با زحمت بسيار از منابع مختلف كتبى و شفاهى تحصيل شده است .\r\n( 2 ) - شاهسون يا دوستداران شاه كه شاه عباس ايشان را به اين نام خوانده است به اين منظور بوده كه قدرت سرشار هفت ايل قزلباش يا سرخ‌كلاهان كه شاه اسماعيل را بر تخت سلطنت مستقر كرده بودند درهم بشكند و ايل تازه‌اى طرفدار خود تأسيس كند .\r\n","page_name":" 324 ","page_number":338},
  {"content":"\r\n\r\nايرانى شده‌اند در حوالى تهران و سواحل خليج‌فارس ديده مىشوند . راجع به كردهاى شمال غربى و شمال شرقى نيز قبلا شرحى آوردم و همچنين دربارهء بلوچ‌ها كه در سيستان و بلوچستان ايران در رشته‌هاى ساحلى خليج سكونت گزيده‌اند در فصل پيش مطالبى كم‌وبيش بيان شد ، اما بارزترين شرح و تصوير راجع به دسته‌هاى دوم و سوم كه فوقا خاطرنشان كردم ساكن ايالتىاند كه داستان اين جانب در باب ايران اينك پيش مىآورد . اين حدود و سامان مقر جالب‌توجه‌ترين و اصيل‌ترين و درعين‌حال ناشناخته‌ترين اتباع شهريار ايران است .\r\n\r\nصفات مميزهء كلى\r\nپيش از اينكه بررسى وضع و حال ايشان را آغاز كنم جا دارد من باب مقدمه خاطرنشان سازم كه زندگى صحرانشينى در همه‌جاى ايران ( درواقع هركجا كه خودم ديده‌ام اعراب بدوى و يا تركمن‌هاى صحرا صفات مشخص واحدى داشته‌اند ) واجد خصايص كلى چندى است كه مختص آن است بدون اينكه نژاد يا سياست ربطى به اين موضوع داشته باشد .\r\nاين مختصات كلى يكى وضع سازمانى آنها و ديگر طبع و صفت ايشان است .\r\nحس ايلى و طايفه‌اى در ميان آنها سخت قوى است ، فرمانبردارى از بزرگ طايفه و رعايت احترام نسبت به سران يا ارشدها و به همين ترتيب خانواده يا چادر يا ده يا اردوى ايل و طايفه نيك پابرجا است ، ولى اطاعت و وفادارى به همين اندازه محدود است و خارج از آن هيچ رعايت نمىشود .\r\nدولت هم تنها با دستيارى اين دستگاه قادر است عوايدى وصول كند و دخالت مأموران رسمى بىضرر و خطر نخواهد بود . از طرف دولت حصهء لشكرى براى هر طايفه و ايل مقرر مىشود ، اما انتخاب افراد و تجهيزات آنها با ايلخانى است .\r\nبا وضع نيمه استقلالى كه ايلات صحرانشين دارند در صورت پيش‌آمد هرگونه فشار و تحديد در معرض طغيان و سركشى قرار مىگيرند و اين محظور به‌خصوص وقتى ظاهر مىشود كه حكومت فقط با قصد محدود ساختن مزيت آنها\r\n\r\n","description":"","footnote":"","page_name":" 325 ","page_number":339},
  {"content":"\r\n\r\nكه سخت موردعلاقه است به مداخلهء زيان‌بخش و پيمان‌شكن اقدام و باج سنگين با بيرحمى تمام دريافت مىكند .\r\nاين ايلات بدون ترديد فضايل و محاسنى هم دارند كه توأم با تبهكارى آشكار و بىندامت است . ايشان حس مهمان‌نوازى و خوش‌خدمتى دارند و ساده‌اند و از رسم و كار دل‌آزار شهرىها بيگانه . از طرف ديگر خشن و جاهل و گاهى داراى طبع ستمگرىاند و به‌كار غارت و تاراج مباهات مىنمايند « 1 » . گاهى نيز دزدان زبردست به‌شمار مىروند ، به مسئلهء مذهب توجهى ندارند ، ولى تعصب و غيرت در ايشان به حد جنون شديد است و سبب نقارهاى خانوادگى مىشود كه حدوحساب ندارد ، تا آنجا كه شايد تمام افراد يك فاميل قربانى اين اختلاف و نقار گردند . هر مسافر با حسن نيتى كه زياد ايرادگير نباشد آنها را بد نخواهد داشت ، اما ايشان آسان سبب آزردگى يا كفرگوئى انسان مىشوند .\r\n\r\nسياست ايران\r\nراجع به رويهء دولت دربارهء آنها قبلا اظهاراتى كرده بودم و جا دارد در اينجا تكرار كنم كه در هيچ‌كارى رفتار دولت ايران مثل اين مورد زيان‌بخش و ناروا نبوده است . جنگ‌هاى داخلى ايران در قرن گذشته فتحعلى شاه را كه خود ترسو ، ولى نيك زيرك بود متوجه ساخت كه اقتدار پادشاهى فقط با يكى از دو طريق ذيل در ايران قابل دوام است : يا تفوق بارز قدرت نظامى شهريار كه وجود نادر و يا دست‌كم آقا محمد خان را ايجاب مىكرده است يا سياست نفاق - انداختن در ميان طوايف و ايلات كه وى با پشتكار تمام اهتمام خود را صرف اجراى منظور ثانوى ساخت و جانشين‌هاى او نيز همين رويه را تعقيب كرده‌اند .\r\n\r\n\r\n","description":"","footnote":"\r\n( 1 ) - داستان‌هاى جالب راجع به علاقهء موروثى چپاول كه در ميان باديه‌نشين‌هاى آسيا هست نقل كرده‌اند .\r\nملكم يكى از سران آنها را در سال 1801 به هند برد و نظرش را دربارهء كلكته پرسيد . چشمان مخاطبش درخشيد و پاسخ داد « جاى ممتازى براى غارت و تاراج است » اين حكايت حرف آن فرانسوى را به خاطرم مىآورد كه وقتى به مقبرهء صاف و صيقلى اهرام بزرگ او را راهنمائى كردند با حالت وجد گفت چه جاى قشنگى براى بيليارد بازى است . حكايت مشابهى را به يكى از سران ازبك نسبت مىدهند ، موقعى كه از جان بيگى بخارا وصف بهشت را مىشنيده است پرسيد آنجا را چپو هم مىتوان كرد ؟ جواب منفى بود پس ، وى اظهار نمود : « من به چنين بهشتى علاقه ندارم » .\r\n","page_name":" 326 ","page_number":340},
  {"content":"\r\n\r\nاين اختلاف و نزاع كه گاهى دامنگير افراد ايل و طايفهء واحدى شده است از ابزار سياست دولت است . طايفه‌اى را با ايل ديگر به جدال انداخته‌اند و رئيس يك ايل يا سركردهء تيرهء ديگر به دشمنى برخاسته است و از اين راه حدت خصومت و نقار بين ايلات شديدتر و بار مخارج حضرت شهريارى سبك‌تر شده است .\r\nدرحالىكه تيره‌ها به ستيزه‌جوئى متقابل برخاسته‌اند سران ايشان از خانه و زندگى خود دور و در پايتخت به رسم گروگان بازداشت و در آنجا تابع تأثيرات تباهى اخلاقى مركز شده‌اند . رهائى خود ايشان و يا اعادهء وضع سابق آنها منوط به تعاون مالى و اجراى سياست دولتى شده بود .\r\nتنها سران ايل و طايفهء عمده در ايران كه هنوز كم‌وبيش اقتدارى دارند خان قوچون و امير قاين و والى پشتكوه‌اند . در ضمن دولت مانع تجهيز ايلات شده است و بواسطهء فقر مالى سران مزبور كار پرورش اسب نيز كه مايهء شهرت ايشان بوده عاطل ماند .\r\nروزگارى سواركاران ايرانى در ميدان‌هاى جنگ پايهء نيروى نظامى ايران بودند كه از آن پس منحط و وامانده و نافرمان شده‌اند . انداختن سنگ نفاق در ميان ايلات و افراد هرچند كار حكومت را تسهيل مىكند و شهريار را شعارى ستوده است اما ضربت مرگ‌آورى بر قربانيان اين سياست وارد مىسازد .\r\nپادشاهان قاجار اين بدنامى را در تاريخ ايران پيوسته خواهند داشت كه گوهر مردانگى را در كشور خويش پاك نيست و نابود كرده‌اند .\r\n\r\nولايت لرستان\r\nدر فصل شانزدهم اين كتاب بررسى خود را به ايالت‌هاى شمال غربى و غربى ايران تا حدود كرمانشاه و همدان كه جادهء اصلى كاروانى بين بغداد و تهران از آنجا مىگذرد گسترش دادم . در آنجا موضوع كردهاى ساكن ناحيهء مرزى ايران و عثمانى را رها ساخته و به مطالبى كه با صحايف كتابم ارتباط داشته است پرداخته‌ام .\r\nاندكى در سمت جنوب كرمانشاهان اين طايفه كرد با قوم خويشاوند و يا لااقل آشنا از طوايف لر مربوط و درهم مىشوند ، همان ايل و طايفه‌اى كه نام\r\n\r\n","description":"","footnote":"","page_name":" 327 ","page_number":341},
  {"content":"\r\n\r\nخويش را به ولايت كوهستانى گمنام لرستان داده‌اند . اين عنوان ارضى دلالتى دوجانبه دارد ، از جهتى به سرزمينى اطلاق مىشود كه مسكن تيره‌ها و طايفهء لر است و يا ولايت لرستانى كه حضرت والى از خرم‌آباد بر آن حكومت دارد .\r\nبه معنى اول مىتوان گفت كه لرستان شامل تمام سرزمين كوهستانى است كه از دشت‌هاى دجله و جبال مرزى تا حدود اصفهان و فارس در سمت شرقى امتداد مىيابد و از نواحى كرمانشاه و همدان در شمال تا حوالى خوزستان در طرف جنوب . طوايف عمده‌اى كه در اين رشته‌هاى كوهستانى استقرار دارند با عناوين متعدد فيلى ، بختيارى ، كوه‌كيلويه و ممسنى همگى تحت عنوان كلى لرها درمىآيند ، هرچند كه بعضى از تيره‌هاى آن اين نام و عنوان را رها كرده‌اند .\r\nاز لحاظ دلالت محدود و ادارى كه در اين فصل منظورم خواهد بود لرستان ايالتى است كه نخست و اكثرا منطقهء لرهاى فيلى است و سرزمين آنها لرستان صغير خوانده مىشود و بوسيلهء آب از رودخانهء دزفول از لرستان بزرگ كه محل طوايف بختيارى است جدا مىشود . طوايف مزبور صفات مميزه و علايق ديگرى دارند و سامان ايشان به سرزمين بختيارى موسوم شده است . از اين‌رو تقسيم‌بندى منظور من مشتمل بر سه دسته مىشود لر كوچك يا لرهاى فيلى ، سرزمين بختيارى و تيره‌هاى ديگر طايفه لر و بعد از احراز اين مقصود بررسى خود را به حوزهء خوزستان مىكشانم كه در سمت جنوبى مرز ادارى مشترك با لرستان دارد و قسمتى از لرهاى نواحى جنوبى ساكن اين ولايت‌اند كه وسعت آن تا مصب دجله و فرات در خليج‌فارس امتداد دارد .\r\n\r\nاصل و تبار لرها\r\nاين موضوع كه لرها از چه قوم و طايفه‌اى بوده‌اند و از كجا آمده‌اند از رازهاى بازنشدهء تاريخ بوده است و خواهد بود . اين طايفه كه تاريخى ندارند و فاقد فرهنگ و ادب و حتى سوابق و سنت‌اند مسئلهء بغرنجى را پديد آورده‌اند كه علم و دانش از حل آن درمانده است . پنجاه سال پيش رالينسن ايشان را قومى ناشناخته و جالب‌توجه ناميد و باآنكه در صفحات اين كتاب بيشتر از هر اثر ديگر معلوماتى دربارهء اين قوم مندرج است باز جرأت اين\r\n\r\n","description":"","footnote":"","page_name":" 328 ","page_number":342},
  {"content":"\r\n\r\nادعا را ندارم كه پرده از مجهولات گذشته‌اى كه قابل كشف و تحقيق نيست برداشته‌ام . آيا ايشان جزو تركها هستند ؟ آيا اصل‌وريشهء ايرانى دارند ؟\r\nآيا از نژاد سامىاند ؟ اين هر سه فرض طرفدارانى سرسخت داشته است .\r\nظاهرا از ريشه و شاخهء كردها كه همسايهء شمالىاند به‌نظر مىرسند ، زبان آنها كه لغت و لهجهء ايرانى است از زبان كردى چندان متفاوت نيست .\r\nاز طرف ديگر ايشان به‌هيچ‌وجه خوش ندارند كه در زمرهء كردها كه لك شمرده ميشوند محسوب شوند . اكثريت نويسندگان بر اين قول‌اند كه ايشان از اصل و تبار آريائى و بنابراين ايرانىاند و پيش از ورود تازيان و ترك و تاتار در اين سرزمين بوده‌اند .\r\nرالينسن مىنويسد زبان آنها از فارسى قديم گرفته شده است كه با پهلوى زمان ساسانى تجانس ، ولى از جهاتى با آن تفاوت دارد . حال كه مىتوانيم با احتمال بسيار قوى قبول كنيم كه ايشان بازماندگان نسل و نژادى ممتازند پس احتياجى به اين گفتار نيست كه بعضى از نويسندگان اصل آنها را از ناحيهء باكتريا ( بلخ ) پنداشته‌اند « 1 » و همين‌قدر كافى است كه اعتراف كنم آنها از نسل و نسب ايرانىاند و از قرن‌ها پيش در اين نواحى كوهستانى خويش زيسته‌اند .\r\nنام فيلى معنى شورش دارد ، اما كلمهء لر نزد ايرانيان جديد مفهوم دهاتى و سادگى داشته است و بين پارسى و لر متقابلا علاقه‌اى نيست .\r\n\r\nتعداد آنها\r\nراجع به عده و آمار لرها نيز نمىتوان با اطمينان‌خاطر نظرى اظهار نمود . در سال 1836 رالينسن عدهء لرهاى فيلى و تيره‌هاى ايشان را 56000 خانوار ذكر كرد . در 1843 ليارد جمعيت آنها را 49000 خانوار برآورد نمود و در همين سال رالينسن جمع عدهء بختيارىها و وابستگان به اين دسته را 28000 خانوار و ليارد 37700 خانوار نظر داد .\r\n\r\n\r\n","description":"","footnote":"\r\n( 1 ) - بعضىها دراين‌باره تا آن اندازه‌اى زياده‌روى كرده‌اند كه مىگويند بختيارىها از همراهان اسكندر بوده‌اند كه در آسيا بازمانده‌اند و در تأييد اين پندار خود كه بسيار مورد تأمل و ترديد است به شباهتى كه بين رقص‌هاى يونانى و بختيارى هست استناد مىكنند .\r\n","page_name":" 329 ","page_number":343},
  {"content":"\r\n\r\nبرطبق محاسبه‌اى كه در سال 1881 شده است جمع نفرات به شرح ذيل است : فيلىها و تيره‌هاى آنها 000 / 210 نفر ، بختيارىها و وابستگان آنها 000 / 170 نفر ، كوه‌كيلويه و غيره 41000 نفر ، جمع كل 000 / 421 نفر كه به نظر من خالى از مبالغه نيست ، هرچند كه رواج تعدد زوجات در ميان طوايف مزبور و وجود خانواده‌هاى پرجمعيت بطورىكه بعضى از نويسندگان اخير ياد - كرده‌اند شايد منافى با اين نظر باشد .\r\n\r\nفيلىها\r\nلر كوچك يا لرستان صغير ناحيه‌اى است بين دزفول در جنوب و حدود كرمانشاه در شمال و بين آب دز در مشرق و سرحد عثمانى در غرب كه به دو حوزه تقسيم مىشود پيشكوه و پشتكوه و جبال زاگرس كه كبيركوه مىخوانند فاصل بين آنهاست . تا استقرار خاندان قاجار بين اين دو منطقه تفاوت سياسى وجود نداشت ، آقا محمد خان پيشكوه را از والى لرستان جدا كرد كه از آن پس ، وى فقط به حكومت پشتكوه اكتفا نموده است . از اينجاست كه منطقهء ايلى فيلىها كه سابقا شامل همهء لرستان كوچك بود در نزد عام به حوزهء پشتكوه محدود شده است و فيلىها مشتمل بر همه افراد و جمعيتى مىشوند كه در اين ناحيه سكونت دارند .\r\n\r\nپيشكوه\r\nپيشكوه كه قسمت خاورى ولايت لرستان است از سمت شمال به كرمانشاه و از طرف مشرق و جنوب رودخانهء دز و سرزمين بختيارى و از جانب غربى رود كرخه محدود مىشود . از جهات سازمان ادارى و اخلاق و صفات اهالى با پشتكوه تفاوت دارد ، زيراكه از موقع تجزيهء آن كه قبلا اشاره نمودم بجاى تبعيت از رئيس طايفه تحت ادارهء مستقيم حاكم مركزى است ، توشمال‌ها يا سران جزء تابع و مسؤول حاكم‌اند و بمناسبت مجاورت با شهرهاى بزرگى مانند كرمانشاه و خرم‌آباد و بروجرد كه دسترسى آسان را به آنجا مقدور مىسازد و همچنين نزديك بودن تلگرافخانه ، مردم آن بيش از ديگر نواحى آن ولايت زير نفوذ و فرمان دولت بوده‌اند و بنابراين بيشتر از حوزهء كوهستانى آن كه در سمت مغرب واقع است وضع شهرنشينى و اسكان يافته است .\r\n\r\n","description":"","footnote":"","page_name":" 330 ","page_number":344},
  {"content":"\r\n\r\nدو تيرهء عمدهء پيشكوه گولك‌ها و سلورزىها هستند كه به دسته‌هاى فرعى اماله و بالاگريوه و سيلاسيلا و ديلقان كه در دورهء رالينسن و ليارد عناوين اصلى ايشان بوده است منقسم شده‌اند ، ولى دسته‌هاى فرعى يا تيره‌هاى اين طوايف از آن موقع به اين طرف نام خود را برگردانده‌اند . از اين‌رو ذكر آن عناوين حاصلى ندارد ، اما در ميان تيره‌هاى بالاگريوه ، ديركوندها زبردستى ديرين خود را در كار فتنه‌انگيزى و راهزنى از دست نداده‌اند .\r\nدرحال‌حاضر آنها پيروان مير حاجى خان مىباشند كه وى با برادرزادهء خود مير نامدار خان دشمنى ديرين دارد . هردو اين حضرات از غارتگران كلان بشمار مىروند و هرگاه باهم در نزاع و جدال نباشند آفت جان و مال مسافران جادهء دزفول - خرم‌آباد مىشوند كه گمان مىكنم به مصداق دزد بهتر دزد مىگيرد از طرف دولت به اين كار مأمور مىشوند و از قرار معلوم در ازاى اين خدمت اجر و پاداش دريافت مىدارند كه چون دولت اين مقررى آنها را به ندرت پرداخت مىكند ، براى تجديد كار و پيشهء خويش بهانه‌اى پيش مىآورند .\r\n\r\nخرم‌آباد\r\nگفته‌ام كه خرم‌آباد فعلا حاكم‌نشين لرستان است . اين امتياز بواسطهء وضع مركزى شهر و مزاياى طبيعى آن از قرون وسطى مانده است « 1 » ، تخته‌سنگ منفردى در دهانهء گردنه‌اى سر به فلك كشيده و آن بر جلگهء حاصلخيزى مشرف است .\r\nشهر جديد در دامنهء اين كوه و داراى 2000 نفر جمعيت است . بر قلهء اين صخره ، بالاحصار يكى از قصرهاى ويران اتابكان واقع شده است كه با برج و باروهاى خراب خود بىشباهت به استحكامات راهزنان ساحل رن نيست .\r\nدر اين محل سروران مختار آن به آداب و تجمل شاهانهء قرون وسطى مىزيسته‌اند .\r\nآب اين كاخ بوسيلهء نقب عميقى كه تا چشمهء عالى پائين آن كنده بودند تأمين مىگرديده است . در داخل برج قديم محمد على ميرزا فرزند ارشد فتحعلى شاه كه حاكم لرستان بود براى خود قصرى ساخت كه فعلا به حال ويرانى است .\r\n\r\n\r\n","description":"","footnote":"\r\n( 1 ) - مىگويند خرم‌آباد همان  Samha  قرون وسطى است و قصر آن را دز سياه مىناميده‌اند .\r\n","page_name":" 331 ","page_number":345},
  {"content":"\r\n\r\nحاكم كنونى در عمارتى كه در پائين همين صخره است اقامت دارد .\r\nرودخانهء خرم‌آباد كه بوسيلهء پل طولانى با بيست و هشت طاق از آن مىگذرد از زير آن جارى است . در ساحل ديگر رودخانه شهر اتابكان واقع شده است كه از آن برجى آجرى چهارگوش با كتيبه‌اى به خط نسخ مورخ 1123 ميلادى يادگارى از آن عهد و زمان باقى مانده است . گروهى شامل 400 نفر لر هر سال در فصل بهار بعنوان پادگانى محلى در اينجا استقرار مىيابند . شرح وارفتگى و بيچارگى شهر جديد را بانو بىشاپ در كتاب خود نيك بيان كرده است .\r\n\r\nپشتكوه\r\nدر پشتكوه كه سرزمين طايفهء فيلى است ما به ناحيه‌اى مىرسيم كه حائز اهميت بيشترى است ، از آن جهت كه كمتر شناخته شده است . اين منطقه شامل رشته‌هاى كوهستانى يا جلگه‌هائى در بين آنهاست كه به صورت غير قابل نفوذى از ساحل راست كرخه تا مرز عثمانى امتداد دارد و آن منطقه‌اى است دورافتاده و غير قابل رسوخ . بنابراين حيرت‌انگيز نخواهد بود كه بدانيم طوايف آن از هر جهت وضع و حال صحرانشينى دارند و رئيس آنها براستى خارج از حيطهء اختيار حكومت مركزى است ، همان وضع و حالتى كه واقعا وجه امتيازى براى نام و لقبى است كه او هنوز به عنوان والى پشتكوه حفظ كرده است .\r\nراجع به لرهاى تيره‌هاى فيلى كه وى بر آنها حكومت دارد من فهرستى دريافت داشته‌ام ، ولى اسامى را بقدرى بد تحرير كرده‌اند كه از انتشار آن سخت پرهيز دارم ، بخصوص از اين جهت كه به‌هيچ‌وجه نتوانسته‌ام اين ليست را با نام‌هائى كه رالينسن وليارد نوشته‌اند تطبيق كنم . اما تاريخ و نسب نامه‌اى كه از خانوادهء حكمران فعلى درج مىكنم از حاكم منصوب دولت ايران مقيم ولايت مجاور كسب كرده‌ام كه معتبر است .\r\n\r\n","description":"","footnote":"","page_name":" 332 ","page_number":346},
  {"content":"\r\n\r\nرضا قلى خان و عده‌اى از لرهاى فيلى\r\n\r\n","description":"","footnote":"","page_name":" 333 ","page_number":347},
  {"content":"\r\n\r\n\r\nتاريخ\r\nدر روزگار قديم پيشكوه و پشتكوه و اراضى وسيع حوالى آن در دورهء امارت اتابكان لرستان كه سابقا اشاره نمودم قلمرو متحدى تشكيل ميداده‌اند .\r\nتنها شرح جامع راجع به اين خاندان كه آل خورشيد نام داشته‌اند در شرفنامه مندرج است . اين سلسله از سال 1155 ميلادى تا اوايل قرن هفدهم حكومت كردند .\r\nماركوپولو قلمرو ايشان را يكى از هشت اميرنشين ايران نام برده است .\r\nاز همان اوان كار لرها نام و نشان نامطلوب غارتگرى و راهزنى را كه هنوز آثار آن كم‌وبيش ديده مىشود راجع به خود شايع نمودند . منگوقاآن هنگامى كه برادر خود هلاكو خان را به حكومت ايران فرستاد به او تأكيد كرد كه بمناسبت صدماتى كه دسته‌هاى كرد و لر به مسافران جاده‌ها وارد مىساختند آنها را مورد مراقبت و سختگيرى بيشترى قرار دهد .\r\nتيمور برعليه آنها لشكر كشيد ، زيراكه حتى از صدمه و آزار زوار حج دريغ نمىنمودند . وى بروجرد و خرم‌آباد را در سال 1386 تصرف كرد . آخرين امير اين خاندان شاهوردى خان ميرويركند نام داشت كه چون منزلت و اقتدار بسيار فراهم ساخته بود سوءظن شاه عباس را تحريك كرد ، پس او را دستگير و نابود كردند . از آن پس عنوان اتابك هم منسوخ و بجاى آن عنوان جديد والى لرستان به حسين خان « 1 » نام كه در دورهء حكومت امير مخلوغ مقام برجسته‌اى احراز كرده بود اعطا شد .\r\nراوى ايرانى من حكايت مىكرد كه اين حسين اصلا عرب و از خانوادهء روبيه « 2 » اهل حوزهء غربى دجله بود كه با هموطنان خود نزاع و به لرستان مهاجرت كرده بود و با خانوادهء فيلى وصلت كرد ، ولى سابقهء كار هرچه باشد خانواده‌اى كه به شرح بالا ارتقا يافته اين شأن و مقام را كماكان حفظ كرده است .\r\n\r\n\r\n","description":"","footnote":"\r\n( 1 ) - در آن موقع ايران چهار والى داشت كه از مقام و حكومت نيمه مختارى بهره‌مند بودند : والى گرجستان ، والى اردلان ( كردستان ) والى لرستان و والى حويزه ( خوزستان ) ، از اين چهار نفر فقط دو والى آخرى هنوز باقىاند و سومى نيمه اختيارى دارد .\r\n( 2 ) -  Rubaia \r\n","page_name":" 334 ","page_number":348},
  {"content":"\r\n\r\n\r\nنسب‌نامهء خانواده صاحب مقام لرهاى فيلى\r\n\r\n","description":"","footnote":"","page_name":" 335 ","page_number":349},
  {"content":"\r\n\r\n\r\nجهانگردان انگليسى\r\nتا آنجا كه من اطلاع دارم قبل از اينكه سروان گرنت كاشف بلوچستان و ستوان فوزرينگهام كه از اعضاى دسته‌اى از افسران دلير جوان بودند كه سرجان ملكم بمثابهء پيش‌آهنگانى در سال 1810 به آن حدود فرستاد هيچ جهانگرد انگليسى يا حتى اروپائى به پشتكوه نرفته بود . گروه مزبور بدست كلبعلى خان كه از سركرده‌هاى خانوادهء والى بود در خرم‌آباد كشته شدند و شرح آن ماجرا را سى سال بعد كسىكه خود ناظر جريان امر بود براى ليارد تعريف كرد .\r\nمسافر بعدى سرگرد رالينسن بود كه در آن هنگام در قشون ايران خدمت مىكرد . در سال 1836 با چند تن از نفرات نظامى ايران از منطقهء طايفهء فيلى عبور نمود . چند سال بعد هم ليارد كار او را دنبال كرد و نتيجهء توأم با تجربيات و تحقيقات اين دو نفر و يادداشت‌هاى بارن‌دو بود ، ديپلمات روسى كه در همان اوان سفر ليارد به اين كار پرداخته بود از آن پس منابع اصلى معتبر راجع به اين موضوع شده است . در دورهء اين حضرات حسن خان كه پيرى سالخورده بود مقام والى داشت و با دولت ايران پيوسته در كشمكش بود و باآنكه يك بار از كار افتاده بود توانست مقام خود را بازيابد و مراجعت كند ، وى تا سال وفاتش در 1840 تا حدى مستقل و مختار حكومت كرد . بعد از درگذشت او سه فرزندش براى جانشينى پدر با يكديگر به نزاع برخاستند و سرانجام جوان‌ترين ايشان حيدر على خان با عنايت همايونى جاى پدر گرفت . نوادهء او حسينقلى خان در حال حاضر صاحب اين مقام است . بنابراين با شرحى دربارهء او من داستانم را راجع به طايفهء فيلى لرستان به زمان حاضر مىرسانم .\r\n\r\nحسينقلى خان والى پشتكوه\r\nحسينقلى خان والى فعلى پشتكوه كه راجع به خود او و فرزندش شمه‌اى در اينجا ذكر مىشود رعيت ايرانى و در قشون ايران امير تومان است ، بااين‌حال تقريبا بيش از تبعهء سلطان شايد به استثناى امير قائن وضعى قرين استقلال دارد . اقامتگاه تابستانى او بالاده در دره‌اى دور و جداافتاده -\r\n\r\n","description":"","footnote":"","page_name":" 336 ","page_number":350},
  {"content":"\r\n\r\nاست كه به آسانى قابل رسوخ نيست و با چند نفر نيك قابل دفاع است و آن در دامنهء كوه بلندى بنام منشت كوه واقع است .\r\nدر اين محل به سال 1888 سروان مونسل او را ملاقات و مشاهده كرد كه والى در قلعهء مكعبى مسكن دارد كه سخت سنگربندى شده است و پيداست كه آنجا را براى موضع دفاعى ساخته‌اند ، ولى در داخل آن حياط و اطاق با وسايل تجملى و اسباب اروپائى بوده است . افراد او در حدود 2500 نفر در چادرها و سايبانها مستقر بودند و لشكريانش مشتمل بر 700 سوار و 2000 پياده كه با تفنگ‌هائى كه از خاك عثمانى غارت شده بود مجهز بودند .\r\nسركار والى بندرت از مقر خود خارج و كمتر در حدود اختيار مقامات ايرانى واقع مىشود و خود را در معرض خطر قرار نميدهد . وى خوش‌محضر است و قيافه‌اى جالب و ريش درازى دارد كه به او لقب والى ريش‌بزرگ داده است . او را الفيلى هم مىخوانند و بواسطهء هيبت زياد و رفتار باخشونتش ابو قداره لقب دارد و اين صفت اخير دربارهء او و طرز حكومتش نيك وارد است و سبب شده است كه عده‌اى از اتباعش به خاك تركيه فرار كنند و زيردستانش هم دوستش ندارند .\r\nبا آنكه پنجاه و پنج ساله است از مىگسارى بسيار سخت شكسته مىنمايد .\r\nفرزندش رضا قلى خان كه 27 سال دارد در قشون ايران سرتيپ است و او را مدتى ظل السلطان گروگان پدرش در اصفهان نگاه داشته بود . جوانى خوش سيماست و شكارچى ماهرى است و مىگويند مثل پدرش ظالم و خشن نيست .\r\nهروقت كه سركار والى و افرادش درصدد حركتى برآيند مقصد خاك عثمانى است .\r\nاقامتگاه زمستانى او در حسينيه بر دامنهء پشتكوه در مقابل مرز تركيه است ، وى از راه كوت العماره با بغداد خريد و فروش مىكند و به خاك عثمانى دستبرد مىزند و اين موضوع سبب دائمى اختلاف ايران و عثمانى است . دشمنان سرسخت او عربهاى بنى لام مىباشند كه از اتباع تركيه‌اند ، شايد وى برجسته‌ترين سركردهء زندهء مرزى است و مىگويند قادر است 000 ، 30 سرباز بسيج كند .\r\n\r\n","description":"","footnote":"","page_name":" 337 ","page_number":351},
  {"content":"\r\n\r\nحسينقلى خان ، والى « پشتكوه » و پسر\r\n\r\n","description":"","footnote":"","page_name":" 338 ","page_number":352},
  {"content":"\r\n\r\n\r\nكوهها و رودخانه‌ها\r\nتركيب طبيعى جنوب غربى ايران كه در سابق هم اشاره‌اى كرده بودم كه با وضع طبيعى شمال شرقى خراسان بىشباهت نيست ، در هيچ نقطه‌اى بيشتر از قرارگاههاى كوهستانى طايفهء فيلى لر مشهود نمىباشد . اين رشته‌هاى كوهستانى به خط موازى از شمال غربى به جنوب شرقى كشيده شده و شامل پيش‌آمدگىها و صخره‌هاى سنگين سراسر پرتگاه است كه غالبا از ميان شيارها و تنگه‌هاى آن جويها و يا رودخانه‌ها باحدت تمام جارى است .\r\nدره‌هاى باريكى كه بين آنهاست گاهى به جلگه‌هائى باز مىشود كه آب سرشار و چراگاههاى ممتاز دارد و گله‌دارى و شبانى پيشهء عمده و يگانه مايهء دارائى طوايف صحرانشين است كه بدين‌وسيله براى شهرهاى خرم‌آباد ، بروجرد ، كرمانشاه و همدان گوشت و ماست و كره فراهم مىسازند .\r\nدر دامنهء تپه‌ها درختانى از نوع بلوط كوتاه « 1 » و بوته‌هاى كوهستانى است .\r\nاز بلوط مازو مىگيرند كه از اقلام تجارتى است . لرها به تنه و ساقهء اين درختان چندان اعتنا ندارند و آن را درهم شكسته به مصرف سوخت مىرسانند و يا براى شهرهاى مزبور زغال تهيه مىكنند .\r\nسركار والى رمه‌اى از قاطرهاى ممتاز دارد كه از راه تركيه صادر مىشود و مىگويند در ايران بهترين نوع است . رود بزرگ لرستان شمالى كرخه و در استان مركزى آب دز و در لرستان جنوبى كارون است . اين سه رود خويشاوند در حدود همدان سرچشمه دارند و در دشت كنگاور بهم مىپيوندند و با نام گماسياب در جهت غربى تا حوالى بيستون جارى است . در اينجا رود ديناور از شمال به آن ملحق و اين جريان بزرگ به طرف جنوب غربى و جنوب سير مىكند ، سپس قره‌سو و آب چناره و كشقان و آب زال به آن پيوسته ، رودخانه از ميان رشته‌هاى باشكوه كوه زاگرس عبور و در ده ميلى دزفول تل‌هاى عظيم شوش ( سوزا ) را طواف نموده\r\n\r\n\r\n","description":"","footnote":"\r\n( 1 ) - جنگل بلوط از كردستان در شمال تا حدود شيراز در جنوب امتداد مىيابد ، بين بروجرد و دزفول نواحى جنگلى از 110 تا 120 ميل عرض دارد . بين شوشتر و اصفهان عرض آن قدرى هم بيشتر است .\r\n","page_name":" 339 ","page_number":353},
  {"content":"\r\n\r\nو به باتلاقهاى حويزه ( دشت ميشان ) فرومىريزد . در سابق از كرخه دو شاخه به دجله جارى بوده يكى از راه الخود در عماره و ديگرى در پائين كرناه به شط العرب مىرفته ، اين شعبه‌ها فعلا خشك است .\r\n\r\nصفات و زندگى آنها\r\nباآنكه سركار والى اختياراتى دارد كه قابل دخالت نيست باز مسئول جمع‌آورى عوايد ثابت سالانه است كه بايد وصول كند و به دولت تحويل بدهد . اين عوايد بوسيلهء سران متعدد تيره‌ها و خانواده‌ها بنابر - ميزان تقريبى سرانهء چادرها و يا مقدار احشام هر طايفه و تيره دريافت مىشود .\r\nزيردستان والى شهرت نيكى ندارند و اين در اصل ارثى است ، اما دربارهء غارتگرى بخصوص ايل سگوند كه از طوايف باحيلان‌اند ، اين شهرت بد دوچندان شده است .\r\nپنجاه سال پيش اين عناصر راهزن و ياغى بودند و به اتفاق ديرك‌وندها كه قبلا هم اشاره كردم هنوز اسباب دهشت و هراس در جاده‌هاى كاروانىاند .\r\nسرهنگ بل در سال 1884 با عده‌اى از ايشان سفر كرد و رئيس اين دسته حاجى على خان نام سعى كرد مال اين سركار مسافر را سرقت و بدنامى ايل خود را ثابت كند . با وجود اين پيش‌آمد سرهنگ بل روىهمرفته عقيدهء مساعدى نسبت به لرها پيدا كرده بود . وى انضباط و فرمانبردارى آنها را در زندگى چادر - نشينى ستود و عادات بىتكلف و خالى از افراط ايشان و سادگى طبيعى آنها را تحسين نمود . اين افراد به آواز خواندن و خوش بودن علاقهء وافر دارند ، از اين‌رو تمايلات سركشى و دزدى آنها شايد ناشى از رويهء عنادآميز و سياست ناپسنديدهء دولت است كه آنها را ناگزير به اين راه انداخته و يا از اثرات اين است كه ايشان آزاد به دنيا آمده و بىقيدوبند بزرگ شده‌اند و گرنه علت نهادى غيرقابل اصلاحى نبايد در ميان باشد .\r\nفيلىها از بختيارىها كه در حوزهء جنوبىترند و قد كوتاه‌ترى دارند و جامه - هاى خوش‌رنگ مىپوشند بوده و تعدد زوجات بين آنها رواج دارد و تعداد زنان هم بسته به پول و تمكن جناب ارباب است ، چنان كه ميزبان سرهنگ بل رقم جالب‌توجه\r\n\r\n","description":"","footnote":"","page_name":" 340 ","page_number":354},
  {"content":"\r\n\r\nبيست و پنج زن داشته است . مذهب آنها درست معلوم نيست ، اكثريت با شيعه است ، ولى به پيغمبر و كتاب آسمانى او توجهى ندارند . ايشان پيرهاى مختص به خود دارند و مزار آنها را مقدس مىشمارند ، از جملهء آنها بابابزرگ است كه در سرزمين خود آنها مدفون مىباشد .\r\nآثارى از آداب كيش يهوديان در ميان ايشان مشهود افتاده است كه به اين مناسبت بعضى از نويسندگان خوش‌باور به اين خيال افتاده‌اند كه شايد بين آنها و قوم سرگردان نسبت و ارتباطى در ميان بوده است . از فرقهء على اللهى نيز در ميان ايشان ديده مىشود . آنها مثل همهء طوايف باديه‌نشين بىحجاب‌اند و در عنفوان جوانى نيك شاداب ، اما درست در سن و سالى كه زن غربى زيبا و دلپذير است ، زنهاى لر پاك از رونق و حال محروم‌اند . لباس آنها بىقواره و گشاد است بدون اينكه شايد زيرپوشى داشته باشند ، آنها زندگى مشقت‌بارى دارند .\r\nمراقبت و دوشيدن شير از گاو و گوسفند با ايشان است ، ماست را در كيسه خشك مىكنند و از شير كره مىگيرند و در نصب و پياده كردن چادرها كمك مىنمايند و فرش مىبافند و با پوست بز چادر مىسازند و اين چادرها به اندازه و اقسام مختلف است كه بوسيلهء فرش يا دكل به قسمت زنان و آشپزخانه و طويله و يا ديوانخانهء بزرگ تقسيم مىگردد . در دهات كه زندگى مستقر دارند آلونك گلى يا از چوب و برگ به‌جاى چادر استعمال مىشود . مردها نيز زندگانى آسانى ندارند ، اما از آسايش بيشترى برخوردارند ، كشت و كار مىكنند و خرمن مىكوبند و به قطع اشجار مىپردازند و اگر فرصتى هم پيش آيد دزدى و دعوا كار ايشان است و يا جلو چادر با حالتى خوش و بىغم چپق و قليان مىكشند .\r\n\r\nبختيارىها\r\nبعد از داستان طايفهء فيلى اينك بشرح‌حال لرهاى بختيارى « 1 »\r\n\r\n\r\n","description":"","footnote":"\r\n( 1 ) - در اصطلاح محلى اخيرا كلمهء بختيارى را به منظور نسبت مكانى به كار برده‌اند ، نه دلالت قوم و نژادى . سادات مسلمان و حتى ارامنه‌اى كه در منطقهء بختيارى سكونت دارند خود را به همين نام ميخوانند و حال آنكه ايشان از اختيار كردن عنوان لر سخت پرهيز دارند . از قرار معلوم عنوان بختيارى اصلا به ساكنان نواحى واقع در مشرق كوهرنگ يعنى جلگه‌هاى كارون عليا و شاخه‌هاى آن اطلاق مىشود و سايرين كه در سمت غربى يعنى حدود خوزستان ساكن‌اند عموما لر خوانده مىشوند .\r\n","page_name":" 341 ","page_number":355},
  {"content":"\r\n\r\nمىپردازم . گفتارم راجع به ايشان مختصر و كوتاه نيست ، بلكه جالب‌توجه و تازه است . همين بيست و پنج سال پيش آقاى واتسن در كتاب تاريخ ايران خود نوشته بود . « از نژاد و سرزمين اصلى آنها اطلاعى در دست نيست » غير از نوشته‌هاى فاضلانهء رالينسن وليارد و بخصوص انتشار كتاب بسيار جالب نويسندهء ثانوى بنام :\r\n« ماجراهاى نخستين » و كتاب بارن دوبود ، من اثر ديگرى را در باب ايران مگر در كتابهاى ممتاز بانو بيشاپ كه به‌تازگى منتشر شده است سراغ ندارم كه راجع به تاريخ يا خصايص قومى آنها حاوى شرح كافى باشد . بنابراين من در اينجا ، به اتكاى استقبال و اغماض خوانندگان خويش خواهم كوشيد كه شايد بارزترين فصل خالى و ناقص دانش خودمان را دربارهء تاريخ ايران كامل كنم .\r\n\r\nسرزمين آنها\r\nمسكن بختياريها رشته‌هاى كوهستانى واقع در بين منطقهء لرهاى فيلى و دشت‌هاى رسوبى است كه تاحدود خليج‌فارس كشيده مىشود به عبارت ديگر ميان دو رديف در امتداد رشته‌هاى كوهستانى از شمال غربى به جنوب شرقى يعنى از حدود بروجرد تا حوالى اصفهان در طرف شمال و از دزفول و شوشتر تا نواحى رامهرمز و بهبهان در سمت جنوب واقع است . سرزمينى را كه در ميان اين حدود واقع شده است مىتوان به دو بخش تقسيم نمود : يكى رشته‌هاى مرتفع جبال از 8000 تا 12000 پا ارتفاع با قله‌هائى كه تا 13000 پا از سطح درياست ، سرچشمهء رودخانه‌هاى بزرگى است از جمله آب دز در شمال و كارون و زنده‌رود « 1 » و شاخه‌هاى آنها در جنوب شرقى و جلگه‌هائى كه در فواصل بين اين رودخانه‌ها واقع است كه بطور متوسط از 6000 تا 8000 پا ارتفاع دارند .\r\nاين است سرزمين واقعى بختيارى ، در اينجا صحنه‌اى است كه همه قسم\r\n\r\n\r\n","description":"","footnote":"\r\n( 1 ) - يعنى رود زنده ، اما من اطمينان ندارم كه اين معنى واقعى آن باشد . نويسندگان قديم ايرانى زنده‌رود به معنى رود بزرگ نوشته‌اند كه بعدا زاينده‌رود شده است كه در ديوان حافظ نيز به كار رفته است :\r\n « اگرچه زنده‌رود آب حيات است ، * ولى شيراز ما از اصفهان به » \r\nبعضى از نويسندگان هم زرين‌رود نوشته‌اند كه نام يكى از شعبه‌هاى آن است . نامى كه فعلا معمول است زاينده‌رود است يعنى افزاينده كه شرح آن در جهان‌نماى حاجى خليفه آمده است ، يعنى رودى كه همىزايد و اگر سد و مانعى در مسير آن پيش آيد باز باحدت اصلى جريان مىيابد .\r\n","page_name":" 342 ","page_number":356},
  {"content":"\r\n\r\nمظاهر عظمت طبيعت را باهم دارد ، مانند پرتگاههاى پربرف ، تپه‌هاى سخت و ناهموار ، درياچه‌هاى كوهستانى ، سيلابهاى مهيب و دره‌هاى عميق كه مراكز ييلاقى يا اقامتگاه تابستانى ايلات است . در اين حدود و سامان كشت و زرع محدود است مردم فقيرند و گله‌دارى يگانه وسيلهء تأمين معاش آنهاست .\r\nدر زمستان برف سنگين مىبارد و راهها از هرسو بسته و ارتباط با جهان خارج قطع مىشود . سپس دشت‌ودمن و جلگه‌هاى كوهستانى است و اراضى مرتفع از 2000 تا 6000 پا و شيب‌هاى ملايمى به طرف رشته‌هاى رفيع است . اين نواحى پست و پائين يا سراسر سال محل سكونت است يا در فصل زمستان پناهگاه افراد چادرنشين . در آنجا آب فراوان و زمين حاصلخيز است\r\nدر شمال شرقى در حوالى بروجرد ناحيهء سيلاخور است . از بروجرد تا اصفهان نيز دشتى واقع است با 200 ميل طول و از 40 تا 50 ميل عرض كه شامل ناحيهء فريدن مىشود . در اين ناحيه چندين خانوار گرجى و ارمنى دستهء اول مسلمان و عدهء دوم مسيحىاند و مىگويند كه شاه عباس اجداد آنها را در سال 15 - 1614 به اين حدود كوچ داده است .\r\nدر جنوب شرقى اين دشت در جانب اصفهان ناحيهء چهارمحال است كه آنجا هم سكنهء ارمنى دارد و ايشان در قلمرو بختياريها با آرامش و صفا زندگى مىكنند « 1 » . در جنوب رشتهء اصلى جلگه‌هاى بلند مشابه مال امير و قلعهء تول هست كه ناحيهء دلپذيرى است و براى زندگى باديه‌نشينى نيك متناسب است و در فصول مختلف سال سكنهء آن آسان مىتوانند اقامتگاه خود را از محلى با 2000 پا ارتفاع به نقاط 12000 پا تغيير بدهند . در دامنه‌هاى اين حدود بيشتر از هر نقطهء ديگر ايران غير از سواحل بحر خزر درخت و چوب فراوان است .\r\n\r\n\r\n","description":"","footnote":"\r\n( 1 ) - هر دهكده كليساى خاص دارد كه بناى گلى بدون هيچ‌گونه آرايش خارجى است ، اما درون آن كم‌وبيش آراسته است . پيوستگى مسالمت‌آميز ارامنه و بختيارىها در اين نواحى ايران سخت مباين با زندگانى خوفناك و مخفى نسطوريها در جوار كردهاست كه شرح آن را در فصلى راجع به ولايات شمال غربى ايران خوانده‌ايد .\r\n","page_name":" 343 ","page_number":357},
  {"content":"\r\n . \r\n","description":"","footnote":"","page_name":" 344 ","page_number":358},
  {"content":"\r\n . \r\n","description":"","footnote":"","page_name":" 345 ","page_number":359},
  {"content":"\r\n . \r\n","description":"","footnote":"","page_name":" 346 ","page_number":360},
  {"content":"\r\n . \r\n","description":"","footnote":"","page_name":" 347 ","page_number":361},
  {"content":"\r\n\r\nدرختان بلوط ، زبان گنجشك ، گردو ، چنار ، تبريزى ، نارون ، بادام ، بيد ، افرا ، انجير وحشى در كوههاى بختيارى يافته شده است . هرسال هنگام تابستان هر طايفه و تيره به‌جاى مخصوص خود كه نشانه دارد وارد مىشوند و موقع عزيمت سنگ - سفيد علامت تيره و دسته را باقى مىگذارند و بر خلاف قاعدهء ايلى است كه آن نشانه‌ها را بردارند و يا تجاوزى پيش آرند . ايلات قبل از اينكه در فصل پائيز از ييلاق برگردند بذر را در جاهاى حاصلخيز مىكارند و در موقع بازگشت بهارى سى برابر بذر حاصل بىرنج بدست مىآورند .\r\n\r\nتاريخ ايشان\r\nتاريخ اين سرزمين و اهالى جالب‌توجه آن چه بوده است ؟\r\nراجع به اصل و ريشهء مرموز ايشان اشاره‌اى كرده بودم . از روزگاران قديم دربارهء اين سرزمين خوانده‌ايم كه ناحيه‌اى بىتمدن و دور از دسترسى انسان بوده و طوايف عجيب و مهيبى در آنجا مىزيسته‌اند . ايشان پايهء قدرت مادها و پارسيان بودند و در مقابل اسكندر نيك استقامت نمودند و سبب تحريك انتيوكوس رومى شده بودند .\r\nتازيان پيشتاز از عهدهء سركوبى ايشان برنيامده‌اند . بين قرنهاى دوازدهم و چهاردهم ( 1155 - 1425 ميلادى ) خاندان مقتدر مسلمان بنام فضلويه بر - سرزمين بختيارى از اصفهان تا شوشتر با عنوان اتابكان حكومت كردند . استحكامات آنها در ارتفاعات غيرقابل نفوذ مونگشت و مقر زمستانى ايشان در ايدج نزديك مال امير بوده ، ابن بطوطه سياح مراكشى در سال 1330 از قلمرو آنها عبور و از حكومت ستودهء ايشان بشرح ذيل تعريف كرده است :\r\n« سپس ( يعنى بعد از ترك كردن شوشتر ) سه روز در كوهستانها سيروسفر كردم و در همهء منزل‌هاى سفر حجره‌اى با خوراك براى آسايش مسافران آماده بود ، بعد به شهر ايدج رسيدم كه مقر سلطان اتابك افراسياب است اينجا را لرستان مىخوانند .\r\n\r\n","description":"","footnote":"","page_name":" 348 ","page_number":362},
  {"content":"\r\n\r\nهمه‌جا كوهستان بلند است و از ميان صخره‌ها راه ساخته‌اند « 1 » از يك سر تا سوى ديگر در هفده روز پيموده مىشود و عرض اين سرزمين را در ده روز مىتوان پيمود . سلطان آنجا براى پادشاه عراق هدايا مىفرستد و گاهى به ديدار او مىرود . در هريك از ايستگاههاى اين خطه صخره‌هائى براى اهل تحقيق و اهل دين و مسافرين آماده است و هركه آنجا وارد شود نان و گوشت و شيرينى مهياست . من ده روز در اين سرزمين كوهستانى سير كردم ده تن روحانى نيز با من بودند و پس از انجام سفر ده روزه در قلمرو سلطان به ملك اصفهان وارد شديم » .\r\nسه قرن بعد مشهودات شاردن را در اختيار داريم و قول او تا امروز هم كاملا صادق و دال بر اين است كه در جاهاى دورافتاده سير زمان چه‌اندازه بطى است :\r\n« مردمى كه در لرستان ساكن‌اند به خانه و بنا هيچ علاقه‌اى ندارند و در محل ثابتى زندگى نمىكنند ، بلكه صحرانشين‌اند . كار عمدهء آنها گله‌دارى است و به حد وفور احشام دارند ، خانى بر آنها حاكم است كه پادشاه ايران تعيين مىكند ، ولى از بين خودشان انتخاب مىشود . اكثر ايشان از يك قوم و تبارند . فرزند جانشين پدر مىشود ، از اين‌رو هنوز در نزد آنها شبحى از آزادى هست ، اما خراج و عشريه مىدهند . اين ولايت گاو و گوسفند اصفهان و توابع را تأمين مىكند و به همين دليل است كه حاكم ايشان در اين نواحى احترام فراوان دارد » .\r\nدر دورهء انحطاط سلسلهء صفوى ، كروزينسكى نيز از تغيير نايافتن امور در ايران صحبت به ميان آورده است و در آنجائى كه از سياست تفرقه و نفاق كه بين لرها و بختيارىها مجراست صحبت داشته است كه رسم و كارى است كه از عهد شاه عباس به يادگار مانده است . اين شهريار در هر شهر و ديار دسته‌هائى رقيب\r\n\r\n\r\n","description":"","footnote":"\r\n( 1 ) - بدون شك اشاره به راه سنگ‌فرش معروف به جادهء اتابك يا راه سلطانى است كه از شوشتر شروع مىشود و از جبال بختيارى مىگذرد و به اصفهان مىرسد . آثار اين راه بزرگ هنوز در كرانهء كارون در جلگهء مرتفع شوش و بر كوهستان بالاى مال امير ديده مىشود و به احتمال قوى اتابكان نساخته بودند و خيلى محتمل است كه از دورهء ساسانيان و يا حتى عهد هخامنشيان باشد . دوبود اشتباها آن را همان راه نردبانى مىشمارد كه لشكريان اسكندر عبور كردند و آن را ساختهء پادشاه ايلام دانسته كه در تورات هم ذكر آن آمده است و منظور كتل‌هاى فارس بوده .\r\n","page_name":" 349 ","page_number":363},
  {"content":"\r\n\r\nيكديگر ترتيب مىداده است تا دستگاه سلطنت مصون‌تر باشد . از اين‌رو حيرت - انگيز نيست كه در كتاب هانواى مىخوانيم : هنگامى كه افغانها در سال 1722 به حدود اصفهان رسيدند باآنكه قاسم خان بختيارى 000 / 12 نفر به ميدان نبرد آورده بود باز بدست مهاجمين شكست يافتند .\r\nدر همان اوان بود كه پاشاى عثمانى از موصل درصدد برآمد كه بواسطهء رواج هرج‌ومرج در ايران ناحيهء بختيارى را تصرف كند . هرچند كه وى به انجام اين خيال توفيق يافت ، اما پيروزى او بادوام‌تر از كار فاتحان قبلى نبود و ناچار شد عقب‌نشينى كند .\r\nنادر شاه نيز به همين آزمايش پرداخت . بر آنها غلبه كرد ، ولى نتوانست ايشان را بيچاره كند . وى سعى نمود عدهء زيادى از افراد اين ايل را در خراسان مقيم سازد ، اما ايشان با تلاش و مبارزه به منطقهء خود بازآمدند .\r\nنادر از روى حسن تدبير مقدار كثيرى از بختياريها را در لشكر خود وارد كرد كه در جنگ‌هاى هرات و قندهار رشادت بسيار نمودند . بعد از مرگ نادر در سال 1749 چند صباحى قدرت شاهى در دست يكى از سرداران بختيارى افتاد .\r\nرشيد خان كه از خاندان حكمران بختيارى و در آن موقع در اصفهان بود مقدارى از جواهرات را برداشت و به مقر كوهستانى طايفهء خود فرار كرد و به اتفاق برادر ارشد خود عليمردان خان در رأس سپاهيان لر بازگشت ، اصفهان را گرفت و برادر - زادهء شاه سلطان حسين را بنام شاه اسماعيل سوم اسما پادشاه كردند .\r\nكريم خان زند عنوان وكيل يا وزير يافت ، اما اختيارات در دست نايب - السلطنه عليمردان خان بود كه فرمانده و صاحب‌اختيار سپاه بود . نزاعى كه خواه و ناخواه پيش آمد در سال 1751 به قتل سردار پير بختيارى منجر گرديد ، سپس در همان قرن آقا محمد خان كه درصدد استحكام پايهء قدرت و كار خود بود در سال 1785 برضد اين مردم دلاور كوهستانى لشكر كشيد ، اما پيشرفت او از نادر شاه بيشتر نبود و در بقيهء مدت سلطنت خود عاقلانه از مزاحمت بختيارىها چشم پوشيد .\r\n\r\n","description":"","footnote":"","page_name":" 350 ","page_number":364},
  {"content":"\r\n\r\nدر اوايل اين قرن اسد خان از تيرهء هفت‌لنگ بر عليه دولت ايران سركشى نمود و تاحدود تهران هم پيش رفت و همين كه به تعاقب او برخاستند به قلعهء غيرقابل نفوذ خود در دز نزديك شوشتر پناه جست و سرانجام به محمد على - ميرزا فرزند فتحعلى شاه تسليم شد و با دولت صلح كرد . در اين موقع ( 1810 ) موريه نوشته است كه ايل بختيارى 000 / 500 خانوارند كه نظريه‌اى بسيار مبالغه‌آميز بوده است . چندى بعد هنگامى كه افسران انگليسى به ايران آمدند تا سربازان ايرانى را تعليم نظامى بدهند ، لشكرى 3000 نفرى از افراد بختيارى تشكيل و به فرماندهى سرگرد هارت واگذار شد ، وى ايشان را نفراتى مرتب و قابل اداره و تعليم يافت . سپس دو هوسهء فرانسوى نيز فرماندهى عدهء ديگرى از ايشان را برعهده گرفت .\r\nسرهنگ استيورت و بانو شيل داستان شنيدنى راجع به يك افسر انگليسى نقل كرده‌اند كه در حدود سال 1830 بدست راهزنان بختيارى اسير افتاده بود با آنها مأنوس شد و در همانجا زنى گرفت و نام درويشعلى بر خود نهاد و به دين اسلام درآمد . بعد از مدتى چون از زندگانى ايلى و آن بانو خسته شد او را با الاغى معاوضه و تا طرابوزان سفر كرد و با كشتى راه وطن خويش پيش گرفت و از فروش الاغ هم چند شيلينگى كاسبى كرد . بانو شيل مىنويسد كه اين مرد يادداشتهائى از سرگذشت خود تهيه كرده بود كه اگر صحيح باشد جاى تأسف است كه آن دفتر بدست ديگران نيفتاده است .\r\n\r\nچهارلنگ\r\nاينك باز به دوره‌اى مىرسيم كه يكى از سران بختيارى در اثر ابهت و قدرتى كه فراهم ساخته است دچار قهر و غضب حكومت مركزى واقع مىشود و دولت ايران عزم مىكند كه اساس اقتدار خود را در منطقهء كوهستانى لرستان استوار سازد و درست در همين موقع است كه تصادفا سر . اچ . ليارد در آن حدود بوده است و با سبكى روشن و سزاوار تحسين براى نخستين‌بار برگى از تاريخ و زندگى طايفهء بختيارى را به رشتهء تحرير مىكشد .\r\n\r\n","description":"","footnote":"","page_name":" 351 ","page_number":365},
  {"content":"\r\n\r\nدو تيرهء عمدهء اين طايفه از ديرباز هفت‌لنگ و چهارلنگ بودند . بنابر روايت شايعى كه در ميان خود اين طايفه نيز رواج دارد اين قوم اصلا از حدود شام به رياست سركردهء واحدى به اين منطقه آمده‌اند و يكى از بازماندگان او هنگام مرگ دو خانواده يكى شامل هفت و ديگرى چهار پسر باقى گذاشت و كشمكش و رقابت اين دو دسته از آن پس در احراز مقام سرورى دوام يافته است .\r\nبنابر شرح ديگر ارقام هفت و چهار مشعر بر ميزان مدد و يارى بوده است كه ايشان از سابق در كار دولت مىكرده‌اند . دستهء هفت‌لنگ كه حقيرتر و بيشتر صحرانشين بودند يك‌هفتم دارائى خود خراج مىدادند و چهارلنگ‌ها كه صاحب دهات و زراعت بودند يك‌چهارم مىپرداخته‌اند . حقيقت امر هرچه باشد از همان زمان قديم دشمنى عظيمى بين دو تيره پديد آورده است و از موجبات آن يكى هم اين بود كه در حين رفت‌وآمد به ييلاق و قشلاق از حدود يكديگر عبور و باهم اختلاف و تصادم پيدا مىكردند .\r\nبين سالهاى 40 - 1830 محمد تقى خان نام از طايفهء كونورزى تيرهء چهارلنگ كه به رشيد خان برادر عليمردان خان نسب مىرسانيد بواسطهء قدرت و كفايت خود در ميان ايل بختيارى مقام سرورى يافت . او ابتدا رئيس ناحيه و طايفهء خود شد و سپس به سركردگى جانيكى ( جوانكى ) گرمسير رسيد كه واحد ايلى بزرگى است كه بنابر سابقه شامل سركردگى همهء چهارلنگ بود .\r\nدر بحبوحهء قدرتش هفت‌لنگ‌ها و طايفهء فيلى و لرهاى كوه‌كيلويه نيز فرماندهى او را پذيرفتند . اين همان سردارى است كه محمد شاه كه به فتح و پيروزى نظامى علاقهء بسيار داشت درصدد سركوبى او برآمد و ليارد شرح‌حال ممتاز و ماجراى گرفتارىهاى او را با بيانى شيوا بازگفته است .\r\n\r\nمحمد تقى خان\r\nمحمد تقى خان از آن قبيل افرادى بود كه با كار و وجود خود نشان داده بود كه محيط ايلى و زندگانى صحرائى نيز قادر است كه افكار و مرام عالى در زمينهء سياستمدارى يا مردانگى پرورش دهد . او كه جنگاور\r\n\r\n","description":"","footnote":"","page_name":" 352 ","page_number":366},
  {"content":"\r\n\r\nدلير و خداوند شمشير و تيرانداز ماهر و سواركارى ممتاز بود ، در زندگى خصوصى رسم و عادت پرهيزكارى و در خدمت و كار مردم شعار مهربانى و انسانى داشت .\r\nدر نظريات سياسى خود اهل اعتدال و آزادى بود ، از شايستگى بهرهء كافى و رفتار و منش بزرگوارى داشت ، سركرده‌اى نمونه و غايت مطلوب جهان ايلى بود .\r\nتدبيرات او بسيار عالىتر از آن بود كه از محيط قومى وى انتظار مىرفت .\r\nآفت راهزنى را منسوخ كرد ، افراد ايل را به استقرار و كشت و زرع تشويق نمود و بر ميزان كلى به امور آبادانى و عمرانى پرداخت . از تجارت حمايت كرد و پيشنهاد - هاى ليارد را دربارهء بسط دادوستد با انگلستان به حسن قبول تلقى نمود . نفرات ايل كه وى بر آنها با عدالت و مدارا حكومت و عوايد عادلانه دريافت مىكرد نسبت به او احترام بسيار مىنمودند و فدائى او بودند .\r\nحكم مرگ و زندگى افراد در يد اختيار او بود و مىتوانست 10000 تا 12000 نفر مرد جنگى كه 2000 تا 3000 تن ايشان سوار بودند آماده كند .\r\nعلاوه‌بر حكومت ايل و طايفهء خود شوشتر را هم اداره مىكرد و در دزفول نفوذ بسيار داشت . وى رامهرمز را از والى فارس اجاره كرده بود و دوبار تا بهبهان پيش رفت و يك دفعه نيز هويزه را تابع خود ساخت و شيخ كعب را از فلاحيه بيرون كرد .\r\nدر سال 1836 دولت ايران لشكريانى به سركوبى او فرستاد كه رالينسن هم از افسران آن بود . وى تسليم شد ، ولى باز شاه از قدرت او نگران مىنمود و به ثروت و مال او چشم دوخته بود . پس بار ديگر در سال 1840 او را ياغى خواندند و لشكرى با فرماندهى منوچهر خان معتمد الدوله كه در حكومت اصفهان از جهات سختگيرى و صلابت ، نام و شهرت پيدا كرده بود در 1841 براى قلع‌وقمع او مأمور شد . داستان اين زدوخورد را ليارد شرح داده است و نيك حاكى از نحوهء كار و پيكار ايرانيان در يك جنگ داخلى است .\r\nدر آن گيرودار خانواده‌اش گرفتار شدند و خود او نزد شيخ كعب طايفهء\r\n\r\n","description":"","footnote":"","page_name":" 353 ","page_number":367},
  {"content":"\r\n\r\nتمير ، پناه جست ، ولى با سوگند قرآن كه از جانش درگذرند ترغيب شد كه به معتمد تسليم شود . اين لشكركشى نتيجهء مطلوب داد ، چون سردار دستگير شد و با قيد زنجير او را روانهء پايتخت كردند ، تا به سال 1851 كه در زندان وفات يافت .\r\nبرادران و فرزندانش سرنوشت همانندى داشتند . با از بين رفتن محمد تقى خان كار طايفهء چهارلنگ زار شد و ديگر روزگار سابق پيش نيامد ، بعضى از افراد او قلعهء تول را كه مركز سردار بود در تصرف خود نگاه داشته‌اند . در اينجا عكسى از آن قلعه و ساكنانش چنان كه در سال 1890 « 1 » وجود داشته چاپ شده است .\r\nقلعهء تول\r\nرئيس كنونى اين طايفه چراغعلى خان است كه با دختر ايلخانى هفت - لنگ ازدواج كرده است ، بنابراين داماد اسفنديار خان ايل‌بيگى فعلى است . نسب‌نامهء ايلخانى را كه از منابع متعدد فراهم شده است در اين‌جا ضميمه كرده‌ام .\r\n\r\n\r\n","description":"","footnote":"\r\n( 1 ) - قلعهء تول ساختمان بزرگى از گل و آجر است بر تپه‌اى كه در حدود 100 پا ارتفاع دارد و در هشتاد ميلى مشرق شوشتر در دشتى واقع شده است . اين قلعه يك بناى مكعب با پنج برج و قسمت درونى آن داراى دو محوطهء جداگانه است ، گنجايش پادگان نيرومندى را دارد . دهكده‌اى با آلونك‌هاى گلى در پاى تپه است و چادرهاى سياه در جلو آن ديده مىشود .\r\n","page_name":" 354 ","page_number":368},
  {"content":"\r\n . \r\n","description":"","footnote":"","page_name":" 355 ","page_number":369},
  {"content":"\r\n . \r\n","description":"","footnote":"","page_name":" 356 ","page_number":370},
  {"content":"\r\n . \r\n","description":"","footnote":"","page_name":" 357 ","page_number":371},
  {"content":"\r\n\r\n\r\nهفت‌لنگ\r\nبا از بين رفتن رئيس ايل چهارلنگ نوبت سرورى طايفهء هفت‌لنگ فرارسيده كه از آن پس همواره بىمعارض دوام يافته است . جعفر قلى خان را كه قبلا هم نامش به ميان آمد ، معتمد الدوله ، ايلخانى برگزيد كه با وجود سابقهء بدى كه او داشت اين مقام رهبرى دور از انتظار بشمار مىرفت . چون براى آنكه به اين مقام برسد چهارده تن از منسوبان خود و حتى برادرش را به ديار عدم فرستاد و مانند پدر خود در مواقعى كه با دولت ايران كشمكش داشت - خود او نيز زود به همين راه افتاد - به پناهگاه غيرقابل نفوذ خود در دز رفت و باآنكه محاصره‌اش كرده بودند لطمه‌اى به وضع او نرسيد . سپس وى فرار را بر قرار ترجيح داد و كلبعلى خان از طايفهء دوركى كه قلعهء مستحكم معروفى داشت جانشين او گرديد ، اما در حدود سال 1850 پسر جعفر قلى خان به نام حسينقلى خان در ميان ايل و طايفه نفوذ فراوان بدست آورد . كلبعلى خان را كشت و بر همه برترى يافت و اين وضع و حال بدون مبارزه و معارض تا سى سال دوام داشت و جانشين برازندهء قهرمان و حامى ليارد گرديد .\r\nحسينقلى خان وجود و اخلاق نيك ممتاز داشت و با قدرت تمام بر همهء پيروان خود حكومت مىكرد ، راهزنى را از بين برد ، راهها را امن كرد ، جاده‌ها و كاروانسراها ساخت و طالب بسط روابط تجارتى با انگلستان و تأمين راه بازرگانى بين اصفهان و شوشتر بود ، ولى درخشندگى نفر هيچ‌وقت در ايران بىخطر نبوده است ، خاصه در اين دورهء قرين تمركز و بااقتدار ناصرى .\r\nدر ژوئن 1882 حسينقلى خان كه تازه از ظل السلطان با سبك شاهانه‌اى در مقر كوهستانى خود پذيرائى كرده بود به اصفهان دعوت و همانجا به امر ميزبان شهزادهء خود معدوم شد . ظل السلطان گناه آن واقعه را به گردن تهران انداخت .\r\nدر هرحال ناصر الدين شاه از جريان اين كار بىاطلاع نبوده است ، ضمنا اسفنديار خان فرزند ارشد خان مقتول نيز به حبس افتاد و شش سال زندانى بود و همهء اين وقايع بر روال رويهء دولت در تضعيف طوايف و ايلات صحرانشين بود .\r\n\r\n","description":"","footnote":"","page_name":" 358 ","page_number":372},
  {"content":"\r\n\r\n\r\nمناصب سه‌گانه\r\nسه مقام رسمى در اختيار سران ايل بختيارى است . اين مقامات باآنكه هيچ‌وقت نصيب داوطلبى نمىشود كه از اين طايفه نباشد ، هم از جانب شهريار مقررى دارد و هم مرحمتى اوست كه در ضمن هم تطميع نافعى است و هم دامنهء وسيع اقتدارات همايونى را نشان مىدهد . اين مناصب ايلخانى يا رئيس ايل ، ايل‌بيگى يا نفر ثانى و ديگر سمت حاكم چهارمحال است و اين مقام آخرى هرچند كه فى ذاته ايلى نيست با سياست ايلى خيلى ارتباط دارد ، از آن جهت كه صاحبان اين مقامات از مالكان عمدهء حدود خود مىباشند .\r\nبعد از قتل حسينقلى خان برادرش امامقلى خان به‌جاى او به ايلخانى منصوب و برادر سوم رضا قلى خان ايل‌بيگى شد و بقيهء نفرات طايفه هم گروگان در تهران ماندند ، ولى پس از سقوط ظل السلطان در فوريهء 1888 باز بخت‌ها زيرو رو شد ، اسفنديار خان فرزند ايلخانى مقتول از حبس آزاد و مورد حمايت شاهانه واقع گرديد . عموى او امامقلى خان معزول و رضا قلى خان جانشين او شد ، اسفنديار - خان هم به ايل‌بيگى منصوب گشت . چون ايلخانى معزول از اجراى فرمان سركشى نمود ، رقيبان كامگار با كمك قشون ايران به سركوبى او شتافتند و او را با همراهانش تا چاقخور تعقيب و ناچار به فرار كردند .\r\nاسفنديار خان هم از اين ماجرا با لقب صمصام السلطنه سر برآورد و ترتيبات قبلى نيز تثبيت شد ، اما دو سال بيشتر دوام ننموده در 1890 چندى بعد از مسافرتم حضرات سه‌گانه را به مناسبت نوروز كه روز تغيير و تبديل مناصب است به تهران فراخواندند . شاهين بخت بار ديگر سير قهقرائى نمود ، زيراكه امامقلى خان به مقام ايلخانى رسيد ، اسفنديار خان ايل‌بيگى ماند و رضا قلى خان حاكم چهار محال شد و آن قرار سه‌گانه هنوز باقى است .\r\n\r\nصفات و احساسات حضرات سه‌گانه\r\nباآنكه اين سه نفر به‌ظاهر دوستى دارند در باطن بين ايشان اختلاف و نفاق هست و اين وضع تازه به‌هيچ‌وجه پايدار نخواهد ماند . دو عمو از جهات سن و اخلاق و سابقه با برادرزاده كه مورد علاقهء زيردستانش است تفاوت دارند .\r\n\r\n","description":"","footnote":"","page_name":" 359 ","page_number":373},
  {"content":"\r\n\r\nامامقلى خان ايلخانى جديد شصت و هشت ساله است ، او را گاهى حاجى ايلخانى مىنامند ، زيراكه بعد از احراز مقام به سفر حج رفته است . وى را كم‌بخت نيز نام داده‌اند ، چون سرگذشت پرحوادثى داشته است . بعضى از زيردستانش او را دوست مىدارند و عادل و ملاحظه‌كارش مىشمارند ، اما سرگذشت او هم در اخلاق و قيافهء او تأثير نموده است .\r\nبىاعتمادى و بدبينى از صورت و سيرت وى نمودار است و به مناسبت مقام ايلخانى سالانه 1000 تومان يا 280 ليره مقررى دارد و خراجى به سلطان مىدهد كه سرانه دو تومان بابت هر خانوار است . برادرش رضا قلى خان كه پنج سال از او جوان‌تر است بابت عوايد چهارمحال سالانه 5700 ليره پرداخت مىكند .\r\nمىگويند مردى حريص و خسيس است و باآنكه در سال 1888 طرفدار برادرزادهء خود بود حالا باهم روابطى ندارند .\r\nپسر او سرتيپ فوج بختيارى است كه در همانجا مستقرند . اسفنديار خان هم از اثرات مصايب گذشته مصون نمانده است . قتل پدر و حبس او ، وى را بيزار ساخته بعلاوه نگاه و رفتار زيردستان كه او را شايستهء مقام بالاتر مىپندارند و از آن محروم مانده در روحيهء او تأثير نموده است . با وجود اين وى هنوز جوان مىنمايد و اگر از طرف دولت ايران محظور تازه‌اى ايجاد نشود بعيد نيست كه مآلا رياست طايفهء خود را احراز كند .\r\nبا ملاحظهء تصويرى كه در اينجا آورده‌ام باطن حضرات سه‌گانه را مىتوان دريافت و نسب‌نامه‌اى هم از ايشان تهيه و براى تأييد به تهران نيز فرستاده شده است كه ملاحظه مىشود . هرساله اين سه نفر در چاقخور جلسه‌اى ترتيب مىدهند تا دربارهء برنامهء كار سال آينده مذاكره كنند . در تابستان گذشته ، 1891 از شنيدن خبر بروز خصومت در ميان ايشان هيچ تعجبى ننموده‌ام ، ولى هنوز اختلاف بين آنها به جدال مستقيم نكشيده است .\r\n\r\nفهرست تيره‌ها\r\nيكى از اثرات پايدار مقام برترى رياست در طايفهء هفت -\r\n\r\n","description":"","footnote":"","page_name":" 360 ","page_number":374},
  {"content":"\r\n\r\nرضا قلى خان حاكم چهارمحال\r\nامام قلى خان ايلخانى اسفنديار خان ايل‌بيگى\r\n« خان‌هاى بختيارى »\r\n\r\n","description":"","footnote":"","page_name":" 361 ","page_number":375},
  {"content":"\r\n\r\nلنگ اين شده است كه به نقار طولانى بين تيره‌هاى قديمى خاتمه داد . طايفهء منصبدار چهارلنگ اينك به‌وسيلهء وصلت با خانوادهء ايلخانى ارتباط يافته‌اند و حدود و محل چادرهاى هر طايفه معين و مشخص گرديده و به اين ترتيب زمينهء تصادم و اختلاف كمتر شده است .\r\nراجع به تقسيمات جزء و تيره‌هاى لر بختيارى من فهرستى تطبيقى ( صفحهء بعد ) تهيه كرده‌ام كه نام و تعداد آنها را در دوره‌هاى مختلف نيمهء گذشتهء اين قرن نشان مىدهد . قبلا نيز سه فهرست ديگر بوسيلهء رالينسن در سال 1836 و دوبود ، 1841 وليارد 1844 انتشار يافت . در همان فهرست صورتى را هم ذكر كرده‌ام كه در سال 1889 خود حضرات بختيارى به من داده‌اند و فهرست جداگانه‌اى هم در سال 1890 به‌وسيلهء منابع مشابهى براى يكى از دوستانم فراهم شده است و از روى آن معلوم خواهد شد كه به مرور زمان چندين تيره از ميان رفته‌اند و با در نظر گرفتن خصومت شديدى كه در ميان آنها بوده است اين پيش‌آمد تعجبى ندارد .\r\nدرحال‌حاضر سهم سالانهء سرزمين بختيارى كه ايلخانى پرداخت مىكند 000 ، 22 تومان به حاكم اصفهان و 15000 تومان به حاكم خوزستان است .\r\n\r\nمقرهاى زمستانى و تابستانى\r\nدر زمستان خان و افراد او در دشتهاى دزفول و شوشتر چادر مىزنند . در 1884 ايلخانى را سرهنگ بل در آب‌بيد كه بين دو محل مزبور است ملاقات كرد . در بهار يا پائيز كه موقع نقل‌مكان از نقاط خيلى گرم يا سرد بشمار مىرود مقر آنها در آردال جنوب شرقى كوههاى بختيارى است ، در آنجا كه داراى 6000 پا ارتفاع است ، ايلخانى عمارت متوسط دو طبقه دارد كه در مجاورتش برج مستحكمى است كه حالا در شرف ويرانى است . همين كه آفتاب تابستانى سوزان مىشود بومىها به نقاط بالاترى در كوهستان مىروند و در دامنه‌هاى مرتفع از حدود بروجرد تا اصفهان چادر مىزنند . در اين موقع مقر ايلخانى در چاقخور نزديك آردال است و آن در محلى 2000 متر بلندتر واقع است .\r\nدر جلگهء كوهستانى آنجا كه درياچهء كوچكى هم دارد حسينقلى خان بر تپه‌اى كه\r\n\r\n","description":"","footnote":"","page_name":" 362 ","page_number":376},
  {"content":"\r\n\r\n- خاندان منصب‌دار هفت‌لنگ ( بختيارىوند يا بيداروند )\r\n\r\n","description":"","footnote":"","page_name":" 363 ","page_number":377},
  {"content":"\r\n\r\n100 پا ارتفاع داشته قلعه‌اى ساخته كه در حيات خود او اقامتگاه آبرومندى با ميز و صندلى و آويزها و آيينه‌ها و نقاشىهاى فرنگى بوده ، بعد از مرگ بانى ، اين محل نيز به خرابى افتاده ، زلزله هم آنجا را خيلى خراب كرده است . ولى ايلخانى در بيست ميلى آن در راه اصفهان خانهء ييلاقى دارد به نام پرادومبا كه نيك زيبا ساخته و مجهز كرده‌اند و حاكى از ميزان تأثير و نفوذ اسباب تمدن در ذهن سران طايفه است كه به پايتخت رفت‌وآمد مىكنند . خود ايشان در اين بناها و يا دستگاههاى اطراف و پائين آن اقامت دارند و چادرهاى سياه ايل همه در اطراف آن محل برافراشته است .\r\n\r\nزندگى و عادات بختيارى\r\nراجع به زندگانى سران اين طايفه شرحى ذكر كرده‌ام ، اينك جا دارد مختصرى هم دربارهء افراد ايشان بيان كنم . گله‌دارى كار عمدهء آنهاست و گاو و گوسفند سرمايهء اصلى آنها محسوب مىشود . مىگويند در حدود 000 / 300 گوسفند در كوهستانات بختيارى است ، ولى اين چادرنشين‌ها دادوستد محدودى دارند ، فقط گوسفند مصرف اصفهان را تأمين مىكنند و در دشت - هاى دزفول و شوشتر توتون مىكارند . گاهى نيز اضافه محصول غله را مىفروشند .\r\nاما درواقع همهء كاشتهء خويش را در محل مصرف مىكنند .\r\nدر دوره‌هاى سابق سران ايل اصطبل‌هاى مفصل داشتند و اسب نژاد بختيارى شهرتى داشته كه هنوز هم باقى است . اين حيوانات از نژاد مخلوطاند ، رگ قوى عرب در آنهاست و خيلى هم با وضع آن سرزمين متناسب‌اند . چالاك و قوىپا و پرطاقت‌اند ، اما از تعداد آنها بسيار كاسته شده است و ديگر اين ايل قادر نيست مثل دورهء محمد تقى خان فوج‌هاى سوار چند هزارنفرى آماده سازد . پرورش و نگاهدارى قاطر ديگر در آنجا رواج ندارد ، آن را فقط براى باربرى به كار مىبرند ، اما الاغ‌هائى از نوع ممتاز دارند .\r\nاكثريت تام ايل فقيرند و در چادرهاى سياه آنها زر و سيمى نيست ، ولى ابزار آهنى و مسى يافته مىشود . بايد گفت كه تعليم و سوادى هم ندارند ، مگر در\r\n\r\n","description":"","footnote":"","page_name":" 364 ","page_number":378},
  {"content":"\r\n\r\nميان خانوادهء سران طايفه كه گاهى ميرزا در دستگاه خود دارند . در دهات مستقر ملاى ده مكتب‌خانه دارد هرچند كه سواد آنها بسيار كم است . در ظاهر و بنابر ارث بختيارىها مسلمان‌اند ، اما نام پيغمبر و كتاب آسمانى را چندان به ميان نمى - آورند . مسجدى هم ندارند و مزار پيرها يا مردگان مقدس را احترام مىگذارند و زيارت مىكنند و هر سنگى كه بر مزار بگذارند ، نشانهء مستجاب شدن و يا برگزارى دعاست .\r\nبا وجود اين بختيارىها عقيدهء سادهء خاصى دارند . به خداوند و وحدانيت او و به بهشت و دوزخ و همچنين به روز قيامت و آخرت معتقد هستند ، قبرستان آنها در دامنهء تپه واقع و بدون حصار و نرده است . پيكرهء شيرى كه ناشيانه و ناقص حجارى شده و بر آن شكل شمشير و تفنگ و خنجر و يراق و فشنگ شخص متوفى حجارى شده است بر قبر افراد ايل ديده مىشود « 1 » .\r\nصفات ايشان اختلاطى از وقار و سنگينى و هرزگى است ، زيراكه از طرفى باشرم‌اند ، اگرچه توأم با خوددارى است و خوش‌سلوك و مطيع و مهمان‌نوازند و به علايق خانوادگى و ايلى سخت پابند و از نقايص اخلاقى اكثر ايرانيها نيك منزه‌اند . از طرف ديگر اگر تحريك شوند خاصه در مورد خونخواهى پاك وحشىاند و اين اخلاق را نيز طى چندين نسل داشته‌اند . تا آنجا كه گاهى تمام افراد يك خانواده از بين رفته‌اند . در رشتهء دستبرد هم مهارت بسيار دارند و جهانگردى نيست كه اين عادت آنها را قيد ننموده و يا اثر آن را خود نديده باشد ، از استاكلر « 2 » در سال 1831 تا بانو بيشاپ در سال 1890 . در نظر اهالى شهرها شكل و ريخت ايشان نسبت به قيافهء دهاتيان ايرانى تفاوت و تازگى دارد . زندگانى آنها از\r\n\r\n\r\n","description":"","footnote":"\r\n( 1 ) - فراير در قرن هفدهم در ايران اطلاع حاصل كرده بود كه علامتى از شير بر سنگ قبر حاكى است كه متوفى در عين نيروى بدنى و برنائى درگذشته است . اين قول را با داستانى مقايسه كنيم كه به پوزانياس  Pausanias  منسوب و راجع است به اهالى شهر تب كه در جنگ بر ضد فيليپ از بين رفته بودند و قبرشان علامت شير داشت و آن دال بر مرگ دلاورانهء آنها بوده است .\r\n( 2 ) -  Stocqueler \r\n","page_name":" 365 ","page_number":379},
  {"content":"\r\n\r\nفرومايگىهاى پليد به كلى عارى است و در سيرت و قيافهء ايشان هواى آزادگى مرزوبوم كوهستانى آنها نيك مشهود است .\r\n\r\nقيافه و لباس\r\nاز لحاظ لباس و قيافه هيأت خارجى آنها تيره است ، موى سرشان سياه است و آن را به‌صورت دوشاخهء زلف تابيده بر دو بناگوش مىاندازند .\r\nابروهاى انبوه و چشمانى درخشان زير آن نيز سياه است . ريش و سبيل و كلاه كوچك تيره بر سر دارند نيم‌تنهء مردها هم سياه است . چادر زنان نيز برنگ كبود - تيره است . مردها قوىبنيه‌اند و قيافه‌اى ستبر دارند و اثر نجابت خانوادگى در چهرهء ايشان عيان است . شلوارهاى گشاد مىپوشند و نيم‌تنهء چاك‌دار و قطار فشنگ در كمر دارند و تفنگ مارتينى - پىبورى بر دوش .\r\nشمشيرشان از پهلوى زين آويخته است و خنجر و هفت‌تير بر كمر مىبندند .\r\nتعداد زوجات تقريبا عموميت دارد ، حتى افراد فقير هم بيش از يك زن دارند .\r\nاز طرف ديگر زنا بسيار نادر است و سعادت خانوادگى نيك تأمين . شرحى كه ليارد دربارهء زندگانى خانوادگى سركردهء چهارلنگ نوشته است از دلپذيرترين قسمت داستان اوست . زنها چاقچور شبيه شلوار ليفه‌دار مىپوشند ، يعنى به‌اصطلاح رايج اواخر قرن نوزدهم دامن چاك‌دار و پيراهن گشاد كه روى آن شال مىبندند .\r\nبدبختانه زندگى ايلى فاقد نظافت است و به همين دليل امراض جلدى و چشم شايع . بعضىها ناخوشى چشم را از سر مبالغه به نور خيركنندهء آفتاب كه از صخره‌هاى كوه و شن منعكس مىشود و بواسطهء كلاه بىلبهء قومى نسبت داده‌اند .\r\n\r\nصفات نظامى\r\nبختيارىها در فن اسب‌سوارى همواره مشهور بوده‌اند . از كودكى سوارى مىآموزند و در جاهاى دشوار بسيار چالاك مىتازند و مى توانند در حين چهار نعل هدف‌گيرى كنند و در حال سوارى به شيرين‌كارى قادرند كه يادآور مهارت و دليرى افراد منطقهء غربى امريكاست .\r\nايشان تيرزن ماهرى هستند خواه با تفنگ ساچمه‌اى يا با فشنگ و بخصوص از مسافت كم و به همين علاقهء بىانتهاى تيراندازى آنهاست كه كاهش حيوانات شكارى را در كوهستانهاى بختيارى مىتوان نسبت داد .\r\n\r\n","description":"","footnote":"","page_name":" 366 ","page_number":380},
  {"content":"\r\n\r\nگروهى از بختيارىها در كارون فوقانى\r\n\r\n","description":"","footnote":"","page_name":" 367 ","page_number":381},
  {"content":"\r\n\r\nپنجاه سال پيش هنگامى كه ليارد در آنجا بود بز كوهى ( پاسنگ - پازن ) ميش كوهى ، گوزن ، غزال ، گرگ و خرس فراوان بود ، ولى سياحان بعدى چيزى كه قابل تشويق شكارچيان باشد نيافته‌اند . اين قبيل افراد بختيارى براى كار سربازى استعداد عالى دارند و بطورى كه در موردى ديگر اشاره كرده‌ام اميد است در آينده اين افراد كوهستانى در صف همقطاران اروپائى خود گام بردارند .\r\nدرحال‌حاضر آنها از جهات نظم و تعليمات پاك خام‌اند ، فقط دسته‌هاى پراكنده بااستعداد لشكر پادشاهى محسوب مىشوند . اسما دولت اختيار دارد كه يك سوار و دو پياده از هر ده خانوار سربازگيرى كند ، اما در عمل فقط دو فوج سوار بختيارى است كه هركدام صد سوار مجهز و آماده دارد و يكى از آنها در تهران مستقر است و درواقع گروگان خوش‌رفتارى ايل‌اند ، نه‌آنكه از لحاظ قدرت نظامى مركزى شايان‌توجه باشند و هر دو دسته هم در زير فرماندهى يكى از افسران جوان خانوادهء ايلخانىاند و شهريار هم درصدد سلب اين حق فرماندهى آنها برنمىآيد .\r\nهر دو فوج را ايلخانى نگاهدارى و مجهز و اسب‌هاى آنها را فراهم مىكند ( اين نفرات بجاى كلاه سياه به رسم شناسائى كلاه سفيد دارند ) و از شاه مواجب مىگيرند آن هم به‌صورت تخفيف عوايدى كه ايلخانى بايد بپردازد . راجع به افراد چريك بطورى كه بنابر دلالت محدود و خاص اين كلمه است مىتوان گفت كه ايلخانى قادر است از 8000 تا 000 / 10 نفر آمادهء جنگ فراهم سازد .\r\n\r\nدزها\r\nآثار طبيعى ديگرى هم در سرزمين بختيارى هست كه جا دارد به ذكر آن مبادرت شود . عمده‌ترين آنها چند سنگرگاه طبيعى در نواحى كوهستانى است كه در ايران دز مىنامند . اين استحكامات كه معمولا شامل كوه منفردى است يا قله‌اى كوهستانى است كه در بعضى جاها سنگ را تراشيده‌اند و دسترسى به آن سخت دشوار است و در همان بالاى كوه چراگاه گوسفند و چشمهء طبيعى يا چاه آب هست كه موجب تسهيل زندگانى نيمه فئودال ياغيان بوده و به همين منظور هم مورد استفاده واقع شده است .\r\n\r\n","description":"","footnote":"","page_name":" 368 ","page_number":382},
  {"content":"\r\n\r\nپيش از آنكه توپخانه اختراع شده باشد ، سنگر غيرقابل نفوذى براى سركرده‌هاى ياغى بود و هنوز هم در اين سرزمين كه حمل‌ونقل توپها آسان نيست پناهگاه عمده است . از اين استحكامات طبيعى دو تا در حوالى شوشتر و دزفول خيلى معروف‌اند : يكى از اسد خان ( زيرا كه مقر زمستانى اين رئيس طايفه و بعد هم اقامتگاه پسر او جعفر قلى خان بود ) و آن در شانزده فرسخى شمال شرقى شوشتر است و قبل از آنكه به طايفهء هفت‌لنگ برسد از استحكامات تيره مگووى و به دز ملكان معروف بوده از آن جهت كه چنين محل ممتاز را فقط فرشتگان آسمانى ممكن بود به انسان ارزانى دارند .\r\nليارد چندين روز در آنجا اقامت نموده و آن را صخره‌اى داراى سه ميل محيط نوشته است كه فقط با پله‌هاى بلند و سوراخ‌هائى كه در كوه كنده‌اند امكان دسترسى به آن بوده است . از آن بالا به طبقهء پائين‌تر مىآمدند كه چشمه‌هاى طبيعى و چند آلونك داشته و با زحمت بسيار از آنجا عبور كردن به مرتبهء فوقانى كوه مقدور بود .\r\nسنگر ديگر كه دز شاهى نام دارد در زمان ليارد به كلبعلى خان متعلق بود كه پس از وفات او به حسينقلى خان رسيد و آن در پانزده ميلى شمال شرقى دزفول در نزديكى آب دز واقع است و شامل ارتفاعاتى است كه در بالاى كوه چند ميل محيط آن است و پهلوهاى عمودى 150 پا دارد . فقط از راه باريكى كه قسمتى از آن را در صخره تراشيده و قمستى را هم فراهم ساخته‌اند ، مىتوان به قله رفت كه در آنجا چند كلبه و غار و چشمه و زمين زراعتى هست . اين هردو قرارگاه كوهستانى متعلق به ايلخانى بختيارى است .\r\nدز سوم در مون‌گشت واقع است كه در قرون وسطى از استحكامات اتابكان بود و نه ماه در مقابل حملهء هلاكو خان مقاومت نمود . در نيمهء اول اين قرن آنجا سنگرگاه محمد تقى خان بود كه مىگويند هيچ‌وقت بدست دشمن نيفتاد . در اين محل نيز صخره را تا 150 پا با تراش آماده كرده‌اند . محيط قلهء آن نيم ميل است ، داراى چشمه‌هاى دائمى و غارهاى طبيعى است كه گنجايش 1000 نفر را دارد .\r\n\r\n","description":"","footnote":"","page_name":" 369 ","page_number":383},
  {"content":"\r\n\r\nاز اين قبيل استحكامات در حدود جنوبىتر در منطقهء ممسنى نيز هست كه يكى بخصوص گل گلاب نام دارد و در جنوب بهبهان واقع است و دز سفيد كه باز از آن نام خواهم برد . دز ديگر كه متفاوت است در كانون ارژنگ در شمال غربى كوهستانهاى بختيارى است و آن مشتمل بر چندين غار و حفرهء كم‌عمق است كه در صخره ساخته‌اند و بزرگترين آن دوازده پا در بيست پاست و فقط بوسيلهء راه باريكى كه شيب تندى هم دارد مىتوان بر آن بالا رفت و به محراب خان سركردهء طايفهء عيسىوند لر بختيارى متعلق است . از خصايص اين سنگرهاى طبيعى آن است كه هرچند حملهء پياده بر آنجا سخت دشوار است ، ولى مىتوان اين استحكامات را از تپه‌هاى مجاور و مقابل در اين روزگار جديد با توپ آسان گلوله‌باران كرد و بنابراين ارزش نظامى آنها به كلى نقصان مىيابد .\r\n\r\nبروجرد\r\nدر انتهاى شمال شرقى سرزمين بختيارى شهر عمدهء بروجرد ( ارتفاع 5400 پا ) واقع شده است . اين شهر مركز و حاكم‌نشين ناحيه‌اى است كه در واقع به منطقهء اراك تعلق دارد ، ولى چون در چندين محال آن بختيارىها سكونت دارند و حاكم آن بر عده‌اى از ايشان حكومت مىكند ، ذكر شرح اين شهر در اينجا بىمناسبت نيست .\r\nبروجرد حائزاهميت تجارتى است ، زيراكه جاده‌هاى دزفول ، كرمانشاه ، همدان ، تهران و اصفهان از آنجا مىگذرد و بطورى كه قبلا اشاره كرده‌ام ، به اين مناسبت ، هم اهميت تجارتى دارد و هم نظامى . در اين شهر كسب و كار بسيار با رونق و مقدار جمعيت آن 17000 نفر است و در ناحيه‌اى پرآب واقع شده است و از آب دز مشروب مىشود و دهات فراوان دارد كه ميوه‌هاى آنها مشهور است .\r\nشهر با ديوارى گلى محصور گرديده و محيط آن پنج ميل است و پنج دروازه دارد .\r\nاز مصنوعات عمدهء آن چلوارهاى رنگين است كه طرح‌هاى محلى را بوسيلهء قالب‌هاى دستى كه چوبى است بر آن نقش مىكنند .\r\n\r\nدزفول\r\nدرحدود غربى خاك بختيارى و حوزهء نهائى آب دز شهر جالب\r\n\r\n","description":"","footnote":"","page_name":" 370 ","page_number":384},
  {"content":"\r\n\r\nتوجه و بىاهميت دزفول واقع گرديده است ( دزفول - دزپل ) . اين نام بواسطهء پل باشكوه مجاور آنجاست كه بدون شك به دورهء ساسانيان متعلق است . قسمت زيرين اين پل از سنگ است و قسمت فوقانى كه آجرى است ظاهرا قديم‌تر مىنمايد ، 430 يا رد طول و بيست و دو طاق به شكل و اندازهء مختلف دارد و مثل پل ديگرى در همان حدود به وضع خراب افتاده است .\r\nدوتا از طاقها اخيرا فروريخته است ، اما در شوشتر ارتباط بين دو ساحل برقرار است . در طرف سرچشمهء رودخانه چند آسياب بر صخره‌ها ساخته‌اند كه بوسيلهء پلهاى سست‌بنياد يا سنگ‌فرش به هم مربوط شده است . اين آسيابها بوسيلهء جريان رودخانه كار مىكند و منظرهء ديدنى دارد . دزفول از چندين جهت با شوشتر متفاوت است ( فاصلهء بين آن دو تقريبا چهل ميل است ) از اين‌رو من شرح مبسوطى ذكر خواهم كرد و خوانندگانم را به فصل آينده مراجعه مىدهم كه شرح مشاهدات خودم ذكر خواهد شد .\r\nجمعيت دزفول كه روزى از شوشتر هم بيشتر بود ، مىگويند حالا تقريبا دو برابر سكنهء شهر ديگر است . هردو شهر جماعت مقدسان اما متعصب دارند و وضع و محيط شهر در هردو كم‌وبيش يكى است و از لحاظ ساختمانى هم باهم فرق ندارند .\r\nدر هردو كسب و تجارت به‌حالت ركود است و مانند ديگر جاهاى مشابه رو به انحطاط چاره‌ناپذير .\r\nعمده‌ترين محصول محلى در دزفول نيل‌سازى است كه مىگويند 120 كارخانه دارد و باآنكه بوسيلهء مسير آب دز و كارون كه از آن حدود جارى است مىتوان براى حمل‌ونقل بار استفاده و بدين‌وسيله ميزان صادراتش را دو سه برابر نمود ، باز در اثر غفلت و نادانى بازرگانان محلى درحال‌حاضر اجناس را از جاده‌هاى خاكى تا لنگرگاه عماره در كنار دجله مىبرند و اجناس هم از بصره تا همين‌جا بوسيلهء رودخانه مىآورند و هر ماه دو بار به مقصد دزفول حمل مىكنند .\r\n\r\n","description":"","footnote":"","page_name":" 371 ","page_number":385},
  {"content":"\r\n\r\nقبل از اينكه در اوايل قرن حاضر شوشتر حاكم‌نشين شود ، سابقا دزفول كرسى حكومت خوزستان بود . در اين شهر محمد على ميرزا كاخ بزرگى ساخته است .\r\nرودخانه و آسيابها در دزفول\r\n\r\n( صابى ) صبىها\r\nدر دزفول ، در شوشتر ، در هويزه ( دشت ميشان ) و در محمره ( خرمشهر ) هنوز عدهء معدودى از جماعت جالب‌توجه و ناشناخته‌اى به نام صبىها باقى مانده‌اند كه گاهى اشتباها عيسويان سن‌جان ( يحيى ) ناميده مىشوند .\r\nدر سابق پيروان اين عقيده در بين النهرين خيلى زياد بودند . در قرن هفدهم پتى دولاكروا نوشته بود كه فقط 000 / 10 نفر از آنها در بصره بودند و حتى در 1840 ليارد 300 تا 400 نفر از ايشان را در شوشتر سراغ كرده بود ، اما شيندلر در 1877 مىنويسد كه فقط 50 خانوار در ايران بوده‌اند و در ديگر جاها نيز از 500 خانوار تجاوز نمىكرده است . اين جماعت خيلى فقير هستند و غالبا به امور روستائى يا زرگرى مىپردازند و من چند عدد مهر كه از كارهاى آنها است در اختيار دارم .\r\n\r\n","description":"","footnote":"","page_name":" 372 ","page_number":386},
  {"content":"\r\n\r\nراجع به معتقدات مذهبى آنها ابهام كلى وجود دارد ، گاهى ايشان را يهودى و گاهى نيز مسيحى پنداشته‌اند ، ولى از هر دو آيين مزبور پاك بدورند . پيچيدگى و اشكال بيشترى هم راجع به نام آنها هست و اشتباها آنها را صابئى گفته‌اند كه مردمى ستاره‌پرست بوده‌اند و نامشان در تورات آمده است و همان است كه در قرآن صائبين ذكر شده است كه به تفاوت گفته‌اند كه از كلمهء عربى صبا يعنى نعيم آسمانى يا صب نوادهء اينوك بوده كه پيغمبر اصلى اين فرقه بشمار مىرفته است .\r\nهمچنين در زمان خليفه مأمون به سال 830 ميلادى اهالى حران كه مشرك و ستاره‌پرست بودند ، بواسطهء بركاتى كه از اين نام انتظار مىرفته است آن را انتخاب كرده‌اند كه به‌احتمال قوى حقى در اين كار نداشته‌اند . عنوان صابى واقعى از كلمهء آرامى جيسون يعنى يافتگان گرفته شده است و خود را مندامى و يحيائى يا پيروان من‌جان مىخوانده‌اند و باپتيست پيغمبر اصلى ايشان بوده است .\r\nآنها به پروردگارى خداوند اعتقاد دارند و مىگويند كه نسبت به تثليت هم بىعلاقه نيستند ، كليسائى ندارند . در مراسم مذهبى آنها غسل تعميد كه غالبا تجديد مىشود از مراسم عمده است و آب از اركان بشمار مىرود و براى عقد ازدواج و نماز آب جارى از ضروريات است . بعضى از ايشان علامت صليب به كار مىبرند كه از آن تعبيرهاى گوناگون شده است و اثر عبادت و علامت گرايش ايشان به كيش مسيح در زمان قديم مىشمارند .\r\nپنج كتاب دارند كه مهم‌ترين آنها سدره يا كتاب حضرت آدم است كه به زبان آرامى است با الفبائى كه شباهت تام به خط سورى دارد . با آنكه سدره بعد از اسلام هويدا شده است از لحاظ زبان و مبانى به مذاهب قديم‌تر شباهت دارد .\r\nصبىها فقط يك زن مىگيرند و ختنه كردن در ميان آنها مرسوم نيست ، اما در خوراك گوشت آداب خاصى را رعايت مىنمايند . بعضى از ايشان افكار غيرمانى دوگانه‌پرستى ( غنوسطيه -  Genetic  ) يعنى به جدال بين اصول متضاد اعتقاد دارند ، ولى هيچگاه دو جهانگرد از قول و بيان آنها تعريف واحد و ثابتى راجع به\r\n\r\n","description":"","footnote":"","page_name":" 373 ","page_number":387},
  {"content":"\r\n\r\nفرقهء ايشان نشنيده است . از لحاظ قيافه و لباس بازشناختن آنها از اعراب بسيار دشوار است و باهم سرنوشت واحدى نيز دارند ، ايشان با خودى ازدواج مىكنند ، از كاهش و تحليل رفتن عدهء ايشان به فقر و نادانى اين جماعت مىتوان پىبرد .\r\n\r\nويرانه‌هاى باستان\r\nبارها در اين كتاب يادآور شده‌ام كه سراسر اين سرزمين كه مورد بررسى ماست در دوران قديم جمعيتى بيشتر و كار و زندگى بهتر و حكومت باعظمت واقعى داشته است . آثار شكوه گذشته مربوط به دورهء ايلام يا شوش كه نقطهء مبهم و خالى تاريخ بشمار مىرود يا عهد هخامنشى و دورهء درخشان ماد و پارسيان و ديرتر و نيز زمان برجستهء ساسانيان كه ايران در هريك از اين ادوار عظمت درخشانى يافته بود ، در سراسر اين منطقه از شرق تا غرب پراكنده است . در حوالى دزفول كه بعد از رشته‌هاى كوهستانى دشتهاى شوش يا ايلام فرامىرسد معظم‌ترين اين آثار به‌صورت نيمه‌ويران كه تپه‌هاى شوش باشد ديده مىشود .\r\n\r\nشوشان\r\nموضوعى كه سبب تهييج فكرى و اختلاف‌نظر دانشمندان نسل پيش شده بود و حتى منتقد تيزبينى مثل رالينسن را دچار سرگردانى نمود ، يعنى راز هويت شوشان قدما ، اينك به‌صورت قاطعى آشكار است . شوشتر ، سوزان و عناوين احتمالى ديگر از فهرست‌ها حذف گرديده و محلى كه شرحش را در اينجا مطرح مى - سازم هويت ترديدناپذير خود را استوار ساخته است .\r\nاز بامداد تاريخ شوشان عرصهء تجليات و ميدان مبارزات پادشاهان بوده است . در اينجا در دوره‌هاى مضبوط تاريخ قومى تورانى بودند كه فرمانروايانى از نجباى سامى داشتند و بعدا به‌صورت قلمرو مقتدر و مستقل ايلام درآمد « 1 » آنها به زبانى كه سوزيان شناخته مىشود حرف مىزدند و آن يكى از سه زبانى است كه در كتيبه‌هاى پادشاهان هخامنشى بوده و هنوز خوانده نشده است .\r\n\r\n\r\n","description":"","footnote":"\r\n( 1 ) - نام ايلام در كتاب مقدس آمده است ، دلالت سامى اين كلمه نومااكدى يا كوهستان است كه بعدا نويسندگان قديمى نام پايتخت آن شوشان يا سوزا را سوزيانا نوشته‌اند . پرفسور سايس  Sayce  مىگويد كه سوزا يا سوسون يعنى شهر قديمى و از كلمهء سوزتى كه به‌معنى سابق است از متن‌هاى سوزيانى اقتباس شده است .\r\n","page_name":" 374 ","page_number":388},
  {"content":"\r\n\r\nدر 2000 سال قبل از ميلاد پايتخت آنها شوشيناك بود ، كدورلامر ( خود - ارلاگمار ) يكى از مشهورترين فرمانروايان ايشان بود . ايلام پيوسته با امپراتورى - هاى همسايهء خود بابل و آشور در جنگ و ستيز بود و به همان اندازه لطمه مىديد كه خود صدماتى مىرسانيد . حملهء عظيم سناخريب را برفهاى زمستانى در سال 697 قبل از ميلاد متوقف ساخت ، اما پنجاه سال بعد در 645 پيش از ميلاد آشوربانيپال فرزند و جانشين اسارهادون با فتح و پيروزى در جلو دروازهء شوشان ظاهر گرديد و خزانه‌هاى شاهى را بدست آورد و سى و دو قطعه مجسمه‌هاى سلاطين از طلا و نقره و برنز و مرمر را با خود برد و به معبد مقدس راه يافت و پيكرهء خداوند قومى آنها را كه نگاهى بر آن مجازات مرگ داشت به تاراج برد و برج عظيم شوشان را با خاك يكسان كرد و شهر را به آتش كشيد ، اين بود انتقام آشور و ماجراى نخستين شكست شوشان .\r\nهنوز يك قرن و نيم نگذشته بود كه شوشان با فرمانروائى درخشان داريوش فرزند هيستاسب قد برافراشت . در اينجا يعنى شوش در قصر شهرياران كه در سرزمين ايلام واقع است دانيال قوچ دوشاخ را در خواب ديد . از همين‌جا جادهء شاهى به سارد منتهى مىشود كه از همانجا خشيارشا راه يونان را در پيش گرفت و در همانجا جمال استر بانوى زيباروى يهود در عالم رؤيا نظر اهاسروس ( خشيارشا يا اردشير ) را تسخير كرده بود و در همانجا فرستادگان و پناهندگان يونانى كه شوش را بيشتر از تخت جمشيد يا اكباتانا پايتخت امپراتورى مىپنداشتند بار مىيافتند و اخيلوس ( اشيل ) آنجا را صحنهء داستان تراژدى خود پرسه ( ايران ) قرار داد .\r\nشوشان در واقع قصر زمستانى شاهنشاهان هخامنشى و شهرى بسيار وسيع بود كه استرابو ، ديوارهاى آن را با حصار بابل برابر شمرده بود . رودخانهء چواسپس ( كرخه ) اين شهر را دونيم مىكند و آب آن را در ظرفهاى سيمين بر سفرهء شاهنشاهان مىبردند و در همين عمارت عظيمى كه مايهء افتخار و داراى نعمت‌هاى\r\n\r\n","description":"","footnote":"","page_name":" 375 ","page_number":389},
  {"content":"\r\n\r\nبيشمار شاهانه بود ، اسكندر با پيروزى قدم نهاد و شمش‌هاى نقره و طلا به ارزش تقريبا ده مليون ليرهء استرلينگ به چنگ آورد .\r\nبعد از دورهء سردار مقدونى شهر رو به خرابى افتاد تا وقتىكه شاپور دوم آن را تجديد بنا كرد و ايرانشهر شاپور ناميد . هنگام حملهء تازيان استحكاماتش از بين رفت ، اما شهر باقى ماند و در قرون وسطى همرديف با اهواز مركز كشت نيشكر خوزستان شد . ستونها و سنگهاى آن در ساختمان كاخ پادشاهان ساسانى به كار رفت . از يادگارهاى عظمت ديرين فقط تپه‌هاى عظيم باقى مانده است كه خار و بيشهء فراوان آن را فراگرفته بود ، بطورىكه از دشت‌هاى بين رودخانه‌هاى كرخه و آب دز ديده نمىشده است تا آنكه در نيمهء قرن حاضر لفتوس و ويليامز با بيل حفارى وارد صحنه شده‌اند .\r\n\r\nلفتوس و ديولافوا\r\nنتايج حفريات لفتوس كه شرح آن در كتابش مندرج است هم بسيار مايهء خشنودى و هم غيركافى بود . از آن جهت رضايت‌بخش بود كه اكتشاف بقاياى قصر شاهى آغاز شده بود و شاهد آن كتيبه‌هاى داريوش پسر هيستاسپ و سپس اردشير بود كه به‌وجه نمايانى در آنجا بدست آمد . وى بطور تحقيق ثابت نمود كه تپهء عظيم شوش همان سوزاى قدما و شوشانى است كه در كتابهاى مقدس ذكر شده است ، ولى از آن جهت كم و غيركافى بود كه تونل‌ها و گودالهائى كه هنوز در تپهء بزرگ به‌نظر مىرسيد به اندازهء كافى مكشوف نشده بود .\r\nپس كارهاى بيشترى برعهدهء كاردان ديگرى در همين زمينه افتاد و اين شخص آقاى ديولافوا بود كه بار ديگر در سال 82 - 1881 به اتفاق زن پركار خود كه وقايع‌نگار اين مسافرت شده بود به ايران رفته و تپه‌هاى شوش را بازديد كرده بود . در سال 1884 به آنجا رفت و با اجازهء شاه و همراهى دولت فرانسه كاوشها را بر پايهء وسيع و علمى تعقيب كرد . نتايج اين كار و كوشش به‌صورت آثارى ادبى بوسيلهء اين باستان‌شناس و بانوى او به جهانيان عرضه شده است و آنچه\r\n\r\n","description":"","footnote":"","page_name":" 376 ","page_number":390},
  {"content":"\r\n\r\nهم كه بدست آورده‌اند با نهايت سرفرازى در تالار موزهء لوور در پاريس به نمايش گذارده شده است .\r\n\r\nتپه‌هاى شوش\r\nدر پانزده ميلى جنوب غربى دزفول تپه‌هاى حيرت‌آور شوش سر به فلك كشيده است و آن در ساحل چپ رودخانهء كوچك شاور ( اصلا شاپور ) واقع گرديده است كه در همان حوالى در سمت شمالى سرچشمه مىگيرد و در بستر عميق و كم‌عرض از پائين قبر دانيال مىگذرد ، بين رودهاى آب دز « 1 » در شش و نيم ميلى جهت شرقى و كرخه كه در يك و نيم ميلى غربى آنجاست . اين رودخانه محلهء پرجمعيت شهر قديم را از حوزهء ارگ و قصر جدا مىساخته است . جمع محيط آن در پائين تپه‌ها شش تا هفت ميل مىشود و داراى سه طبقه است . در طبقهء تحتانى شهر قديمى واقع بود . طبقهء دوم كه به شكل مستطيل است دو ميل و نيم محيط و 72 پا ارتفاع دارد و همان جاى مستحكم محل قصر بوده و قسمت فوقانى با 120 پا ارتفاع و 1100 يا رد محيط سطح تحتانى و 850 يا رد محيط قسمت فوقانى ارگ بوده كه هنوز قلعهء شوش خوانده مىشود .\r\n\r\nاكتشافات ديولافوا\r\nآقاى ديولافوا اين راز را باز نمود كه قصر داريوش در اثر آتش‌سوزى معدوم شده بود و يك قرن بعد بر خرابه‌هاى آن اردشير منه‌من - خوش‌حافظه ( 359 - 405 ق . م ) بناى باشكوه‌ترى ساخت و از اين بنا يك نمونهء خيالى بوسيلهء آقاى ديولافوا تهيه و در لوور گذاشته شده است « 2 » . آثار عمدهء دستگاه قبلى كه وى كشف كرد بقاياى چندى است كه او با نهايت دقت بهم پيوسته و با سبك آزادانه‌اى به‌صورت اصلى درآورده است و آن دو كتيبهء بسيار ممتاز از تيراندازان و شيرهاست كه نماى كاخ ثانوى را زينت داده بود و عالىترين نمونه از هنر ميناكارى با الوان گوناگون بر آجر است كه اختراع بابلىهاست ( در نينوا اثرى از آن نبوده\r\n\r\n\r\n","description":"","footnote":"\r\n( 1 ) -  Eulaeus \r\n( 2 ) - تالار داريوش و اردشير در شوش ( چون بنابر احتمال تجديد بنائى از عمارت اصلى است ) از حيث شكل و طرح نمونهء بزرگ‌ترى از تالار تخت خشيارشا در تخت جمشيد است و سه ايوان هركدام با دوازده ستون داشته و مانند ستونهاى پايتخت هخامنشى تالار مركزى داراى سى و شش ستون بوده است بعلاوه سه سرستون گاو كه آقاى ديولافوا نمونه‌هاى عالى از آن را به لوور انتقال داده است .\r\n","page_name":" 377 ","page_number":391},
  {"content":"\r\n\r\nاست ) و شاهنشاهان هخامنشى بخصوص در نقش‌ونگارهاى كاخ شوش آن را اقتباس كرده بودند و اين محل كه تا بابل فاصلهء زيادى نداشته ، در ناحيه‌اى واقع شده بود كه مثل حوالى تخت جمشيد نبود كه سنگ آسان بدست آيد و برعكس خاك رس براى تهيهء آجر در آنجا فراوان بوده است .\r\nاين كتيبهء تيراندازان شاهى صفى از جنگاوران در نقوش برجسته است كه پنج پا ارتفاع دارد . ريش اين افراد و موى سر به سبك آشوريها منگوله‌دار و تابيده است و بر پشت خود تركش بزرگ و كمان حمل مىكنند و نيم‌تنهء زرد - رنگى در تن دارند كه نقش‌ونگار و گل و بته‌دار است . كلاهى شبيه به عمامه بر سر و سپرهائى با قبهء طلائى كه در دست دارند آنها را بسان ده هزار سرباز جاويدان نشان مىدهد كه هرودوت در تاريخ خود شرح مىدهد .\r\nچهرهء آنها از رنگ تيره تا سفيد حاكى از آن است كه از نواحى متفاوت بوده‌اند . كتيبه‌هاى شير كه بين آجرها تعبيه شده است و شامل طرحهاى پهناى قرينه‌دارى است ، جانورانى را نشان مىدهد كه با چنگال گشاده و چشمان آتش - بار و عضلات ستبر و دم گسترده در حال حمله‌اند . رنگها اكثرا سبز ، صورتى ، آبى و زرد است كه بدون شك در مقابل تلألؤ آفتاب سوزان شوش كه از ديوارهاى قصر انعكاس مىيافته منظرهء پرشكوهى پديد مىآورده است .\r\nآقاى ديولافوا ضمنا مقدارى مهر و سكه و ظروف و استوانه و شيشه و آلات سفالين متعلق به همان دوره را كشف كرده است كه در لوور مىتوان ديد . ولى آنچه او پيدا كرده است به مقايسه با بقاياى دورهء قديم‌تر كه به احتمال قوى در زير همين آثار مدفون مانده است چيز عمده‌اى بشمار نمىرود . بناهاى پادشاهان هخامنشى كه تاريخ ساختمانى ديرترى دارند در سطح بالاتر تپه‌ها نهفته است .\r\nاز اين‌رو كاشفين آينده در زير اين آثار نمونه‌هاى ادوار بس قديم‌تر را پيدا - خواهند كرد كه بدان‌وسيله پىبردن به اسرار قدمت شوش بهتر ميسر خواهد گرديد .\r\n\r\n","description":"","footnote":"","page_name":" 378 ","page_number":392},
  {"content":"\r\n\r\n\r\nمال امير\r\nدر همان حوالى چند ويرانه از دورهء ساسانيان هست از جمله ايوان كرخه كه سابقا رودخانه‌اى به همين نام در آنجا جارى بود . ديگر جندى شاپور ( خيمهء شاپور ) كه در ده ميلى جنوب شرقى دزفول واقع است ، تنگ بتان در شمال شرقى نزديك رودخانهء دز ، كه در فرورفتگى كوچكى نزديك قلهء كوه است ، دوازده نقش برجسته و كتيبه‌اى در آنجا بر صخره ديده مىشود كه راجع به شرح آن خوانندگانم را به نوشته‌هاى رالينسن و ليارد و شيندلر مراجعه مىدهم .\r\nاينك توجه خوانندگان را به حوزهء دورافتاده‌ترى در مشرق به سرزمين خاص بختيارى معطوف مىسازم . در محوطه‌اى كه اشاره شده است آثار جالب توجهى از چهار دوره : شوش ، هخامنشى ، ساسانى و اسلامى ديده مىشود كه جالب - ترين آن مال امير جلگه‌اى كوهستانى با دوازده ميل طول و پنج ميل و نيم پهناست و شامل درياچهء كوچكى است در حدود سرچشمهء كارون كه ليارد آنجا را دلپذيرترين ناحيهء بختيارى نام داده است .\r\nويرانه‌هاى اينجا پنج دسته است : 1 - خرابه‌هاى شهر قديمى كه بر تپه‌اى در حدود شرقى جلگهء مزبور واقع است و مىگويند همان ايدج ساسانى است كه در زبان محلى ضيدى مىباشد و خيتك نامى كه در متن‌هاى سوزى ( شوش ) آمده است و بعضىها آنجا را همان انزان ( خوزستان قديم ) مركز پادشاهى قديمى ايران پنداشته‌اند كه پيش از پاسارگاد يا تخت جمشيد مقر كوروش بوده است . 2 - پنج كتيبه شامل 341 تصوير كوچك بر صخره در درهء كلافرا يا فرون در سمت شمال شرقى جلگه با كتيبهء درازى به خط ميخى كه « ليارد » گفته است از همهء آثار مشابه در ايران قديمىتر است . 3 - نقش برجسته‌اى نزديك امامزاده شاهسوار در جهت شرقى جلگه . 4 - مقدار زيادى حجارى در غار وسيعى بنام شكاف سليمان در گردنهء طرف جنوبى جلگه شامل تصاوير افراد روحانى و ستايشگران در حال تضرع با كتيبه‌اى داراى سى و شش سطر به خط ميخى بغرنج . اين حجارىها در اصل سوزيانى ( شوشى ) و يا هخامنشى متعلق به قرن هشتم يا نهم قبل از ميلاد و ديرتر\r\n\r\n","description":"","footnote":"","page_name":" 379 ","page_number":393},
  {"content":"\r\n\r\nاست . 5 - در گردنهء مجاور آنجا به نام هنگ ، حجارىهاى ساسانى است كه چهرهء مركزى آن پيكرهء پادشاه با موى پرپشت چنبرى بر سر است كه در ديگر موارد هم ديده‌ايم .\r\n\r\nسوزان ( شوش )\r\nدر حدود بيست ميلى شمال غربى مال امير و ساحل يمين كارون دشت محدود سوزان ( شوش ) واقع شده است . ذكر پىدرپى اين نام و وجود مقبرهء ديگر و عمده‌تر دانيال نبى در اينجا و داستان‌هائى كه لرها راجع به ويرانه‌هاى آن حدود بيان مىكردند رالينسن را كه خود به محل نرفته بود به اين گمان انداخت كه شايد عوض سوزا در آنجا شوشان قديم واقع بوده .\r\nليارد كه خود با رنج و صدمات بسيار به محل رفته است لافهاى ولايت - پرستى لرها را برملا كرد . چندتا از آثار سنگى را كه خيلى ناشيانه حجارى و پرداخته شده است و شايد هم پى ساختمانى از دورهء ساسانى بوده ، لرها مسجد سليمان يعنى همان سلطانى كه در نزد ايشان حرمت و اعتبار فراوان دارد مىنامند و مقدارى ويرانه‌هاى ديگر را نيز به همين قسم مال ويران ناميده‌اند .\r\nدر نقطه‌اى كه كارون از جهت شرقى به اين جلگه وارد مىشود هر دو طرف آن سنگ‌فرش شده است كه به اتابكان فارس منسوب مىدارند و من راجع به آن اشاره‌اى كرده بودم . كمى پائين‌تر خرابهء پل معروف هره‌زاد ، در اينجا بر مسيلى ساخته شده و آن را از عجايب جهان قديم مىپنداشته‌اند . در ميان جريان آب هم دو تودهء انبوه آجرى خراب هست كه شايد از دورهء ساسانى است و طاق‌ها بر آن واقع بوده و در كنارهء كوه نيز نيم‌پايه‌هاى دورهء كيانى ديده مىشود .\r\nوقوع اين آثار پىدرپى گذشته‌اى كه از يادها رفته است و تقريبا كسى راجع به آن اطلاعى ندارد سزاوار كار و پژوهش جهانگردان آينده در اين حدود دلپذير قلمرو شهريارى خواهد بود و من با تأكيد و بلكه حسرت به پژوهندگانى كه وقت بيشتر و وسايل كافى در اختيار دارند خاطرنشان مىكنم كه به اين نواحى جالب - توجه بروند و سراسر آن را بررسى نمايند و رجاى واثق هست كه چنين مسافرانى\r\n\r\n","description":"","footnote":"","page_name":" 380 ","page_number":394},
  {"content":"\r\n\r\nتاريخ را روشن‌تر خواهند نمود و نام‌ونشان ممتاز و شايسته‌اى از خويشتن به يادگار خواهند گذاشت .\r\n\r\nآثار ديگر\r\nدر جهت جنوبىتر در ميان رشته‌هاى كوهستانى كه مسكن تيره‌هاى متعدد طايفهء لر است آثار ديگرى مكشوف گرديده و مورد شرح و تعريف واقع شده است كه از مهمترين آن حجارىهائى است كه « دوبود » طرحهائى از آنها فراهم ساخته است و در گردنه‌هاى بنام تنگ سالك در هفت فرسخى بهبهان در ناحيهء طايفه بهمئى بختيارى است .\r\nدر يكى از دهات ممسنى به اسم نورآباد بين بهبهان و كازرون بر ساحل رودخانهء كوچكى نقش برجستهء بزرگى است كه پادشاهى را در حال جلوس با درباريانش نشان مىدهد كه با صحنه‌هاى بيشاپور خالى از شباهت نيست . آن اثر نقش بهرام و آن دشت صحراى بهرام نام دارد .\r\n\r\nرودخانهء كارون\r\nعمده‌ترين اختصاص طبيعى اين منطقه كه مورد رسيدگى ماست بدون ترديد جريان باشكوه و خودسر كارون علياست . اين رودخانه كه راجع به مسير جنوبى آن در فصل آينده شرح و بسط وافى خواهم داد در نزد اهالى آن سامان و مطابق اصطلاح محلى نام واحدى دارد ، ولى ظاهرا املاى واقعى آن كورن مشتق از كوهرنگ است كه سرچشمهء اوست .\r\nبا آنكه بسيارى از جهانگردان كه نامشان در اين كتاب آمده است مجراى علياى اين رودخانهء بزرگ را طى نموده و شناخته‌اند و « استك » در سال 1881 سرچشمهء مشهور آن را بازديد كرده بود ، فقط سال پيش در 1890 بود كه جريان قوى و پرپيچ‌وخم آن را سرگرد ساير « 1 » از اعضاى دستگاه اطلاعات لشكر هند با عبور از گردنه‌ها و دره‌هاى جبال آن حدود تعقيب نموده است .\r\nدر قلب سرزمين بختيارى رشته‌هاى رفيع كوهرنگ يا جهان‌بين واقع است كه تقريبا 13000 پا ارتفاع دارد . از اين مركز عمده كه درعين‌حال سرچشمهء\r\n\r\n\r\n","description":"","footnote":"\r\n( 1 ) -  Sawyer \r\n","page_name":" 381 ","page_number":395},
  {"content":"\r\n\r\nبزرگترين رودخانه‌هاى ايران بشمار مىرود و سرحد بين حوزه‌هاى متفاوت طوايف متعدد است رودخانهء كارون به سوى جنوب و زاينده‌رود به سمت مشرق جارى است كه اولى به خليج‌فارس مىريزد و دومى نيز از زير طاق‌هاى پل اصفهان مىگذرد .\r\nدر قله‌هاى به نام هفت‌تن ( كه گويا هفت نفرى منظور است كه اولين و آخرين بار تا قلهء آن رفته‌اند ) سرچشمه‌هاى اصلى كارون واقع شده است . چهارده ميل پائين‌تر چشمهء بسيار جالب‌نظر زردكوه قرار دارد كه « استك » و « بانو بيشاپ » به آنجا رفته‌اند و اهل محل اشتباها سرچشمهء كوهرنگ يا كارون مىنامند .\r\nاز شكافى كه در تخته‌سنگ عريانى است آب با فشار پرشكوهى خارج مىشود و غرش‌كنان به حوضى كه به ارتفاع چهل پا در پايين واقع است فرو - مىريزد . از آنجا رودخانه با حدت تمام در مجراى اصلى خود تا پنج ميلى امتداد دارد و بعد از آن تا شوشتر كه به خط مستقيم هفتاد و پنج ميل مىباشد و سپس در مسير پيچ‌وخم‌دار تا 250 ميل از ميان عالىترين چشم‌انداز كوهستانى جهان سير مىكند و در خلال اين جريان تا 9000 پا سقوط مىنمايد . پهناى متوسط معمولى آن حتى در مسير عليا 50 تا 100 يا رد است ، ولى گاهى در بين گردنه‌هائى دچار تنگنا مىشود كه ديواره‌هاى سنگى چندضلعى آن 1000 تا 3000 پا ارتفاع دارد و از آنجا به‌صورت نوار سبزفام دائمى در جلگه فرومىريزد و در نقطه‌اى به نام على كوه تمام آب آن در شكافى كه فقط نه پا عرض دارد متراكم مىگردد .\r\nدر مسير 100 ميل اولى رودخانهء كارون به سمت جنوب شرقى جارى است ، بعد با انحرافى شديد به جنوب غربى جارى مىشود و به‌صورت مجراى پنجاه ميلى از ميان رشته‌هاى متقاطع كوهستانى مىگذرد و باز صد ميل ديگر در جهت شمال غربى بر خلاف مسير اصلى ، ولى در موازات آن سير مىكند و سرانجام به طرف جنوب در تنگه‌هايى كه ويرانه‌هاى دو بناى ساسانى مشرف بر آن است به دشت عقيلى وارد مىشود ، سپس به وسيلهء گردنهء ديگر به كوه فدلك يا صخرهء شنى در بالاى شوشتر وارد صحراى خوزستان مىگردد .\r\n\r\n","description":"","footnote":"","page_name":" 382 ","page_number":396},
  {"content":"\r\n\r\nطى اين جريان قرين سرگردانى چند شعبه به آن مىپيوندد و مهم‌تر از همه كه به‌اندازهء خود كارون پرآب است ، آب بزوفت يا رودبار است كه از سمت شمال غربى در بسترى كه تقريبا موازى جريان خط سير مبدأ آن است بدان ملحق مىشود . شعبه‌هاى قابل ذكر ديگر يكى رودخانه‌اى است در سمت شرقى كه از آب لبريز درياچهء چاقخور تشكيل مىيابد و نهرى هم از جانب شمال كه نام آن بهشت‌آباد يا در كش‌وركش است كه چهارمحال را مشروب مىسازد و نزديك دوپلون ( دوپل‌ها ) آب سبزو به آن مىريزد كه ( همچنين ناميده مىشود :\r\nدهىنور ، ديناران و آب گوراب ) ، و از جنوب هم آب برس از كوه دينا . و از اينجا تا شوشتر نيز چندين شعبهء ديگر به آن مىريزد كه آب زيادى ندارند و از آن جمله چند شورابه يا آبهائى است كه با مواد نفتى آميخته است .\r\n\r\nكاركونان\r\nچنان كه گفته‌ام زاينده‌رود نيز از كوهرنگ ، ولى از جانب ديگر آن سرچشمه مىگيرد . بين اين رودخانه و كارون برآمدگىهاى كوه امتداد دارد و يكى از سلاطين اوليهء صفويه درصدد برآمده بود كه از ميان اين رشته‌ها در درهء شوراب مسير كارون را تغيير دهد تا آب زاينده‌رود عزيز را كه در موقع ورود به اصفهان نهر كوچكى مىشده است زياد كند . اين محل انحرافى را كاركونان مىناميده‌اند .\r\nبانى اين نقشهء خيال‌آميز ، اما پسنديده كه اولئاريوس ، هربرت ، تاورنيه ، سن‌سون و شاردن راجع به آن اشاراتى كرده‌اند گويا در قرن شانزدهم شاه طهماسب بوده كه دستور داد تونلى حفر كنند ، ولى بواسطهء دم و بخار انجام آن كار ميسر نگرديد .\r\nشاه عباس نقشهء كندن نقب را كه وسايل كار در آن زمان براى اجراى اين مقصود كافى نبود كنار گذاشت و كندن كوه را ترجيح داد كه بنابر قول هربرت 000 / 40 و گاهى تا 000 / 100 كارگر به آن كار مشغول شدند ، ولى سرانجام در اثر صدمات ناشى از برف و سرماى زمستان از اين كار دست كشيدند .\r\nشاه عباس دوم دو اقدام را باهم دستور داد يعنى هم جلو كارون را سد\r\n\r\n","description":"","footnote":"","page_name":" 383 ","page_number":397},
  {"content":"\r\n\r\nكاركونان\r\n\r\n","description":"","footnote":"","page_name":" 384 ","page_number":398},
  {"content":"\r\n\r\nبكشند تا سطح آب بالا آيد و هم بكندن كوه اقدام شود و مهندسى فرانسوى ژنست « 1 » نام عهده‌دار اين كار بود . اين دو نقشه هم به جائى نرسيد و وضع و حال بدين‌منوال تاكنون مانده است .\r\n« استك » در سال 1881 آن كوه‌كنى ناتمام را بازديد كرد و خبر داد كه در كوه شكافى با 300 يا رد طول و 15 يا رد پهنا و 50 پا عمق بوده و قطعات سنگ كه از كوه بريده بودند در آن حدود انباشته بود و آلونك‌هاى خراب سنگى كه براى كارگران فراهم ساخته بودند ديده مىشده است . سرگرد « ساير » نظر داد كه يك بيستم كار انجام يافته بود ، درهرحال اين كارى نيك بجا بود . هموارى زمين مساعد و موانع قابل رفع بود . فن جديد مهندسى قادر است كه اين منظور را با كمك تونل و سدسازى انجام دهد و با آب فراوانى كه كارون دارد و شعبه‌هاى متعدد به آن وارد مىشود اگر چنين اقدامى هم انجام پذيرد باز به مقدار آب در حدود شوشتر لطمه‌اى نخواهد رسيد ، اما اشكال كار در اين است كه اگر آب زاينده‌رود بيشتر شود پيش از رسيدن به اصفهان در زمين‌هاى مجاور پراكنده و تلف خواهد شد . بارى اين همه فكر و خيال دربارهء كارى از اين قبيل در سرزمين ايران بىمورد است و احتمال اينكه ناصر الدين شاه به اين كار اقدام كند همان اندازه بعيد مىنمايد كه گرويدن او به آيين پروتستان .\r\n\r\nلرهاى كوه‌كيلويه\r\nبايد در اينجا نام شاخه‌هاى ديگر طايفهء لر را كه در همين حدود ايران صحرانشين‌اند ذكر كنيم . يكى از آنها تيرهء كوه‌كيلويه است كه در جنوب بختيارى و حوالى كوه دينا و سرچشمه‌هاى رودخانهء جراحى مركز آنهاست و از رامهرمز تا بهبهان سامان ايشان محسوب مىشود و از سمت مغرب با عربهاى خوزستان و مشرق با لرهاى ممسنى مربوط مىشوند .\r\nفهرستى از تقسيمات طايفه‌اى آنها كه در يك قرن و نيم گذشته بوسيلهء « سر . اچ . ليارد » و « سر . جان ميشل » و آقاى « برينگ » ( عضو سفارت در تهران ) تنظيم شده است در اينجا ضميمه مىكنم . اين تيره خود را از بختيارىها جدا\r\n\r\n\r\n","description":"","footnote":"\r\n( 1 ) -  Genest \r\n","page_name":" 385 ","page_number":399},
  {"content":"\r\n . \r\n","description":"","footnote":"","page_name":" 386 ","page_number":400},
  {"content":"\r\n\r\nمحسوب مىدارند و غير از چند مورد استثنائى رئيس و حاكم جداگانه داشته‌اند ( يعنى بهبهان كه جزو ايالت فارس است ) با اين وصف ايشان با بختيارىها فقط از لحاظ زبان قدرى تفاوت دارند ، اما از جهات آداب و عادات و مذهب يكى بشمار مىروند .\r\nاين عده به مناسبت سركشى و قساوت قلب شهرت بدى داشته‌اند . تا سال 1882 موقعى كه فرهاد ميرزا والى فارس بود با سختگيرى و قدرت تمام نسبت به آنها رفتار كرد و مايهء فساد را از بين برد و از آن پس ديگر اين طايفه قد علم نكرده‌اند .\r\n« دوبود » و « ليارد » كه در زمان ايشان اين طايفه تابع حكومت سيدى از تبار عرب به نام ميرزا كوما يا كومو از بهبهان بودند ، مىنويسد كه خوراك اصلى آنها نانى بوده است كه از آرد بلوط « 1 » تهيه مىكرده‌اند .\r\n\r\nلرهاى ممسنى\r\nوصل به حوزهء كوه‌كيلويه در طرف شرقى خيمه‌گاه لرهاى ممسنى ( محمد حسينى ) است كه ناحيه‌اى به نام شولستان « 2 » را اشغال كرده‌اند و از جهت شرقى و جنوب شرقى تا فارس و كازرون سامان آنهاست . اين طايفه به اصل و تبار خود افتخار مىورزند و مدعىاند كه از سيستان آمده‌اند و با رستم نسبت مستقيم دارند و يكى از دسته‌هاى ممسنى به همين عنوان مشهور است .\r\nتقسيمات فرعى آنها را جهانگردان در اين قرن بدون اختلاف ذكر كرده‌اند كه عبارت است از رستم ، بكشى ، جاوى و دشمن زيارى ( اين دسته در ميان جماعت لرهاى كوه‌كيلويه نيز محسوب شده‌اند كه از لحاظ قوم و نژادى نشان مىدهد كه باهم اختلاف مختصرى دارند . )\r\n\r\n\r\n","description":"","footnote":"\r\n( 1 ) - كلمهء عربى اين محصول كه درخت كوتاهى دارد و ميوه‌اش بزرگ‌تر از اندازهء معمولى است بلوط مىباشد كه همان  Quercus Ballotta  قدما و  Bellota  اسپانيائى است كه شايد هر دو اسم از كلمهء يونانى است كه آن هم از ريشهء آريائى گرگال باشد . اين ميوه را به‌صورت خام و شيرينى و يا پخته به‌شكل نان مىخورند .\r\n( 2 ) - اين همان شولستان است كه ماركوپولو ذكر نموده يعنى سرزمين شولها كه قومى بودند كه در قرن دوازدهم از لرستان توسط لرها طرد شده بودند و در سرزمين بين خوزستان و شيراز اقامت گزيده‌اند .\r\nابن بطوطه در اولين روز سفر خود از شيراز به كازرون در ناحيهء شولها چادر زد و آنها را طايفه‌اى صحرانشين ايرانى ذكر نموده كه افراد مذهبى و پرهيزگار بسيار داشته‌اند .\r\n","page_name":" 387 ","page_number":401},
  {"content":"\r\n\r\nدر 1884 جمع عدهء ايشان را 19000 نفر گفته بودند . اين دسته از جهات سركشى و غارتگرى از افراد كوه‌كيلويه هم شهرت بدترى يافته بودند و همواره مركز و پناهگاهى در قلعهء معروف كوهستانى خود در دز سفيد داشته‌اند كه در حدود پنجاه ميلى شمال غربى شيراز واقع است .\r\nاين نقطهء مستحكم طبيعى عالى مانند نظاير آن كه بيان كرده‌ام محلى است در بالاى كوه كه فقط با كوره‌راههاى دشوار امكان دسترسى به آن است و تنها بلدهاى آشنا قادرند كه از راههاى سنگى بالا بروند و يا بوسيلهء كوره‌راههائى كه بر تخته‌سنگ كنده شده است . اين محل بوسيلهء برج و دروازه‌ها دفاع مىشود و در داستانهاى افسانه‌اى و تاريخ نقش عمده‌اى داشته است و مىگويند رستم هم با حيله بر آنجا دست يافت و سربازان خود را در كيسه‌هاى نمك بر شتر بار و به آنجا وارد كرده بود ( چنان كه در شاهنامه است ) و چندى هم در جلو لشكر اسكندر مقاومت نمود .\r\nتيمور آنجا را با كمك كوهنوردان بدخشان تصرف نمود . مكدونالد كىنر در سال 1810 به اتفاق « سرهنگ مونتايث » در آنجا بود و مشاهده نمود كه به قصد دفاع تخته‌سنگ عظيمى بر لب پرتگاه آماده قرار داده بودند كه چنان كه در حكايت دلفى هرودوت تعريف شده است بر سر دشمن بيندازند .\r\nدر اواخر پادشاهى فتحعلى شاه ، ممسنىها تحت فرماندهى سركردهء غارتگر معروف خود ولى خان بكشى پيوسته در حال سركشى بودند . لشكرى از آذربايجان به سركوب آنها رفت ، قلعهء سفيد محاصره و سرانجام مجبور به تسليم شد . تقريبا 100 تن زن لر براى اجتناب از اسارت بدست سربازان مهاجم با فرزندان ، خود را از بالاى كوه به پايين انداختند و از بين رفتند .\r\nدر سال 1840 هنوز ممسنىها ياغى بودند و گفته‌اند كه منوچهر خان معتمد الدوله براى خاموش كردن حرص و غيض خود سىصد نفر از ايشان را در لاى برج و باروها گذاشت ، ولى باز ايشان از رفتار خود دست نكشيده بودند تا آنكه فرهاد ميرزا\r\n\r\n","description":"","footnote":"","page_name":" 388 ","page_number":402},
  {"content":"\r\n\r\nبا همان مشت آهنين و حدّت عملى با ايشان رفتار كرد و افراد كوه‌كيلويه را مقهور ساخت . اين تيره از آن پس از كار غارت و سركشى دست كشيده‌اند و حالا به گله - دارى سرگرم‌اند و جادهء بين شيراز تا بهبهان همان اندازه امن است كه راه شيراز به بوشهر .\r\nدر سال 1881 سروان ولز با عده‌اى از ايشان بين كازرون و فهليان ملاقات نمود و نوشت كه خوش‌قيافه‌ترين افرادى بودند كه وى در ايران ديده بود ، با سيماى جاذب و بينىهاى شبيه نوك عقاب و ريش بلند و سبيل از كنار دو لب افتاده با رنگ روشن و موى سر خرمائى ، چشم‌ها غالبا سياه و گاهى كبود و كلاه بلند نمدى بسبك ايرانى كه جالب‌تر از كلاه گرد بختيارىها و لرهاى كوه‌كيلويه است .\r\nاين طوايف روزگارى همواره باهم اختلاف و نزاع داشتند ، اما حالا تصادمى بين آنها ديده نمىشود و خانوادهء سركرده‌هاى ايشان بين خود وصلت كرده‌اند و در مقابل اوامر دولتى كمتر خودسرى نشان مىدهند و راجع به لرهاى قشقائى نيز سابقا در فصل مربوط به اصفهان و شيراز شرحى بيان كردم .\r\n\r\nخوزستان « 1 »\r\nبعد از بررسى موضوع لرستان و لرها كه در نواحى كوهستانى بسر مىبرند ، اينك به حدود ساحلى مىپردازيم كه سكنه‌اى از اعراب يعنى بيابانى دارد . عنوان ادارى اين ولايت شامل ناحيه‌اى وسيع‌تر از سامان ساحلى مىشود .\r\nعده‌اى از بختياريها تابع حاكم اين ولايت‌اند كه شوشتر مقر اوست ، بااين‌حال اين نام بيشتر راجع به اراضى پهناور و هموار بين دريا و جبال و از جمله مشتمل بر دشت - هاى دزفول و شوشتر و رامهرمز است و حدود آن را به شرح ذيل مىتوان تعريف نمود : از رودخانهء كرخه تا محمره ( خرمشهر ) در غرب ، كوهستانات بختيارى در شمال ، شط العرب و خليج‌فارس در جنوب و رودخانهء هنديان در مشرق .\r\n\r\n\r\n","description":"","footnote":"\r\n( 1 ) - مؤلف به رسم گذران قرن نوزدهم « عربستان » نوشته است . م . مىگويند خوزستان از كلمهء اووجا - خووج - خوز  Uwaja  به معنى بوميهاست كه در كتيبه‌هاى ميخى ديده مىشود و شايد اصل همان كلمهء اكسى  Uxii  استرابو و پلىنى باشد . از طرف ديگر  Mordtmann  خوزستان را از كلمه‌اى فارسى به معنى نيشكر پنداشته است .\r\n","page_name":" 389 ","page_number":403},
  {"content":"\r\n\r\nاين ولايت همان ايلام قديم و سوزياناى قدماست كه فعلا خوزستان ناميده مىشود و درحال‌حاضر هشت ناحيه دارد كه تابع والىاند مشتمل بر دزفول ، شوشتر ( حويزه ؟ ) هويزه ، اهواز ، محمره ، فلاحيه ، ده‌ملا و رامهرمز و در هريك از اين نواحى نايب الحكومه يا شيخى هست كه سركار والى منصوب مىكند .\r\nدر سابق همه تابع والى خوزستان بودند كه سيدى از تبار عرب و مقرش در حويزه بود و نيمه استقلال داشت كه فقط سه تن ديگر از اتباع ايران واجد اين وضع و افتخار بودند يعنى والى گرجستان ، اردلان و لرستان . دهات و خيمه‌گاهها در زير نظر شيخ و رئيس هر قبيله است كه مسؤول جمع و پرداخت كردن عوايد است كه دربست به حاكم ناحيه تسليم و بوسيلهء او به ادارهء ماليهء ولايت تحويل مىشود .\r\n\r\nعناصر عرب\r\nسكنهء اين منطقه يا از قوم و تبار عرب‌اند و يا چنان كه غالبا ديده مىشود اختلاطى از عرب و ايرانىاند . پيدايش عناصر تازى با فتوحات اسلامى در سال 641 ميلادى آغاز شده است و از آن پس نيز سيل مهاجرت خواه از كرانهء دجله و يا سواحل خليج‌فارس دوام يافته و يا در اثر كوچ دادن مستقيم بوقوع پيوسته است .\r\nمىگويند شاه اسماعيل عدهء كثيرى از مهاجران عرب را از ناحيهء نجد آورده بود ، ولى بيشتر اين افراد عرب ، خون و نسب سابق خود را از دست داده‌اند و اكثر ايشان با ايرانيان درهم و مخلوط شده‌اند و چنان كه در فصل آينده ذكر خواهد شد قسمت اعظم اين اشخاص لباس و حتى آئين ايرانى اختيار كرده‌اند و زندگانى صحرانشينى ايشان به سكونت در بلاد و دهات و صفات بىآلايش بومى و بدوى به اخلاق خدعه‌آميز شهرنشينى مبدل شده است .\r\nعمده‌ترين اين طوايف عرب قبيلهء كعب بشمار مىروند كه در اصل هفتاد و دو تيره بودند كه اكثريت آنها از ميان رفته‌اند ، ولى از اين قوم و تبار هنوز در خوزستان فراوان‌اند .\r\nليارد در سال 1841 جدولى از نام و تقسيمات فرعى ايشان تنظيم كرده\r\n\r\n","description":"","footnote":"","page_name":" 390 ","page_number":404},
  {"content":"\r\n\r\nبود كه بسيارى از آنها درحال‌حاضر شناخته نمىشوند . بنابر فهرستى كه آقاى رابرتسن كنسول سابق بريتانيا در بصره ترتيب داده است من علاوه‌بر اعراب كعب كه مىگويند هنوز 500 نفر مرد دارد ، اسامى ذيل را نقل مىكنم : ابو غيث ، عساكره ، خيفره ، باويه ، بيت الحاجى ، بنى رشيد ، بنى صالح ، بنى طروف ، حمودى ، حميد ، كيندازلى ، جورف ، آل اكثير ، محيسن ، بنيسى ، نصارا ، شرافت ، شرفا ، صووارى ، سودان ، مسلمان .\r\nعدهء طوايف كوچك هم زياد است . در سرحدات شرقى اين ولايت اعراب ديگرى نيز اقامت دارند كه در فهرست مزبور نام آنها ذكر نشده است ، بخصوص طايفهء منتفخ ، حويزه و دزدان مهيب بنى لام . جمع ايشان خاصه بنى لام‌ها ساكن سرزمين عثمانىاند و بنابراين از موضوع بحث ما بيرون‌اند . طوايف عرب و نيمه‌عرب اين ولايت را به تفاوت از 000 / 170 تا 000 / 200 تن نوشته‌اند ، عدهء آخرى شامل :\r\n\r\nعربهاى كعب\r\nتاريخ اعراب كعب كم‌وبيش مثل اكثر همسايگان آنها و به شرحى است كه در ذيل بيان مىشود : مىگويند اين طايفه نيز اصلا از سواحل عربى خليج‌فارس به اين حدود باتلاقى مصب دجله و فرات آمده و تبعهء عثمانى شده بودند و اكثرا هم به گاوميش‌دارى مىپرداخته‌اند تا وقتى كه خشك‌سالى و يا فشار طوايف ديگر ايشان را ناچار به ترك آن حدود نمود ، سپس اين طايفه راه جنوب را پيش گرفتند و قرارگاه تازه‌اى در حوالى كارون كه آن را گبان يا قبان مىناميدند فراهم ساختند .\r\nبعدا موقعى كه در جهت شرقى به حوزهء رودخانهء جراحى نفوذ كردند ناگزير\r\n\r\n","description":"","footnote":"","page_name":" 391 ","page_number":405},
  {"content":"\r\n\r\nبين آنها و طايفهء افشار كه در درك بر كرانهء رودخانهء مزبور سكونت داشتند تصادم درگرفت و كعبىها در حوالى فلاحيه كه دوازده ميل پايين‌تر واقع گرديده است چادر برافراشتند .\r\nبواسطهء هرج‌ومرجى كه بعد از مرگ نادر شاه پيش آمده بود ايشان فرصت را غنيمت شمرده دستهء افشار را از آن حدود بيرون و تمام اين ناحيه را اشغال كردند .\r\nدر اين موقع بود كه شيخى بر آنها رياست مىكرد كه دامنهء قدرتش خيلى وسعت يافته بود ، وى شيخ سلمان يا سليمان نام داشت كه مدت سى سال با نفوذ بسيار حكومت كرد .\r\nدر سال 1758 وى بر اثر بلندپروازى درصدد برآمد كه بحريه‌اى براى خود ترتيب دهد و تا سال 1765 هنگامى كه نيبور در آن منطقه بود ، ده كشتى كوچك و هفتاد قايق فراهم ساخت و بقدرى با نفوذ و توانا شده بود كه كريم خان - زند در آن سال لشكرى به قصد سركوبى او فرستاد .\r\nسرجان ملكم مىنويسد : كه شيخ با تطميع بسيار و وعدهء پرداخت مرتب باج و خراج خود را از آن مخاطره نجات داد . اما معروف است كه وى با شكستن سدها و بوسيلهء آب گودالها و كانالها و نهرهاى آن سرزمين كه از لحاظ آب بسيار غنى است صحراها را به باتلاق مبدل و كار لشكريان مهاجم را لنگ كرد « 1 » .\r\nرفته‌رفته كار دزدى دريائى شيخ دامنه‌دار شد ، بطورىكه بر چند كشتى تجارتى انگليس دست‌درازى كرد و با اين عمل خود خشم و نفرت دولت بريتانيا را برانگيخت ، بنابراين يك واحد بحرى شامل چهار ناو مأمور شدند كه جلو كار طايفهء كعب را بگيرند .\r\nيكى از چهار ناو مزبور دچار انفجار و غرق شد ، باقى در سال 1768 به جزيرهء خارك حمله كردند . از اين اقدام نتيجهء درخشانى بدست نيامد ، ولى شيخ سلمان كار دزدى دريائى را با تدبير سياسى توأم داشت . مردى با سعهء صدر بود و بوسيلهء ترويج امور زراعت و آبيارى و تجارت مآل‌انديشى نمود و نام نيكى از خود\r\n\r\n\r\n","description":"","footnote":"\r\n( 1 ) - سرهنگ مونتايث هنگامى كه در سال 1810 از درك عبور كرد و از ميان كانال خشك‌شدهء كارون - العاميه گذشت شاهد بارزى را از اثر خرابى سد سابق كعب كه جلو كارون بسته شده بود مشاهده نمود .\r\n","page_name":" 392 ","page_number":406},
  {"content":"\r\n\r\nباقى گذاشت . بعد از طى دورهء او طايفهء كعب رفته‌رفته استقلال خود را از دست دادند ، گاهى نسبت به حكومت عثمانى و گاهى دولت ايران اظهار اطاعت مى - نمودند و از اين‌رو در معرض قهر و غضب هر دو طرف بودند و از ناچارى هم به اين و هم به آن دولت خراج مىدادند .\r\nجدال و نقار داخلى آنها نيز از نسب‌نامه‌اى كه شيخ مزعل خان رئيس فعلى طايفه در اختيارم گذاشته است نيك استنباط و ملاحظه مىشود كه از بين دوازده شيخ اين طايفه ده تن با خنجر افراد جانى ، جان داده‌اند اما هنگامى كه استاكلر در سال 1831 در ناحيهء ايشان بود شيخ مبادر كه به سلمان نسب مى - رساند هنوز نيرومندترين شيخ آن منطقه بود ، ماهانه 000 / 60 تومان درآمد و 15000 نفر پياده و 6000 تا 7000 سوار داشت .\r\nفلاحيه مركز او داراى ارگى بود كه يك ميل و نيم محيط آن بود با ميدان و باغ توپخانه كه حاوى اكثرا توپهاى كهنهء دورهء پرتغالىها بود . برادر او شيخ ( تامر ؟ ) تمر جانشين وى شد كه ظاهرا بيشتر صفات نيك شيخ سلمان را به ارث برده بود و فاقد سبك و رفتار ناهنجار او بود و باآنكه در ابتداى رياست بواسطهء خيانت و جنايت‌هاى بيش از اندازه مايهء بدنامى خود گرديد باز همين كه پايهء نفوذ و اقتدارش استحكام يافت به تشويق زراعت و تعمير سدها و اصلاح كار آبيارى پرداخت و جاده‌هاى كاروانى را امن ساخت و بندر محمره را كه در سال 1812 بوسيلهء شيخ طايفهء كوچك محيسن براى جلوگيرى از مداخلات عثمانى ساخته شده بود بندر آزاد اعلام نمود .\r\nدر اثر اين اقدام گرفتار خشم و انتقام والى بغداد شد ، زيراكه با ترتيب جديد لطمهء شديدى به تجارت بصره وارد شده بود .\r\nنيروى عثمانى در سال 1837 محمره را غارت كردند و در اين گيرودار بود كه رئيس طايفهء محيسن شيخ حاجى جابر خان از دولت ايران استمداد نمود و از آن پس عنوان رسمى حاكم را از جانب دولت ايران داشت . ترديدى نيست\r\n\r\n","description":"","footnote":"","page_name":" 393 ","page_number":407},
  {"content":"\r\n . \r\n","description":"","footnote":"","page_name":" 394 ","page_number":408},
  {"content":"\r\n\r\nكه وجود شيخ تمر با آن‌همه قدرت و اثر مورد پسند دولت ايران نمىتوانست باشد و در سلطنت محمد شاه اقدامات نظامى آغاز شد و چون شيخ در سال 1840 محمد تقى خان رئيس فرارى ايل بختيارى را پناه داده بود او را ياغى اعلام و تعقيب كردند ، چنان كه ناچار شد به خاك عثمانى فرار كند . نواده‌اش فريس جانشين او شد . شيخ تمر ( تامر ) آخرين رئيس مقتدر طايفهء ابو نصر يا خانوادهء حكمران فلاحيه بود كه از آن پس به وضع خالى از اهميتى فروافتاده و در عوض كار طايفهء محيسن رونق گرفته است ، اما بازماندگان شيخ تامر ( تمر ) هنوز فلاحيه و ده ملا را كه اقامتگاه ديگرى متعلق به طايفهء كعب است در دست دارند .\r\n\r\nمحيسن\r\nحاجى جبار خان كه مردى نيك باهوش و حسابگر بود دريافت كه يگانه سياست صواب آن است كه قدرت روزافزون دولت ايران را ناديده نگيرد ، وى با لقبى ايرانى تا روز وفاتش در اكتبر 1881 حكومت محمره را در اختيار داشت سپس فرزند جوان‌ترش شيخ مزعل خان رياست طايفه و با عنايت شاه حكومت محمره را نيز برعهده دارد . او هر ساله در موقع نوروز با گرفتن خلعت توسط والى خوزستان در مقام خود تثبيت مىشود . اين رسم ايرانى هم دال بر تجديد مقام و هم موجب تقديم وجه كلانى به فرستندهء خلعت است . علاوه‌بر اين در سال 1889 لقب پرطنطنهء معز السلطان را هم به او داده‌اند كه لازمه‌اش باز تقديم بهاى متناسبى در ازاى آن بود .\r\n\r\nشيخ مزعل خان\r\nشيخ در خانهء باشكوهى كنار شط العرب اقامت دارد و آنجا را قيليه مىنامند و در يك ميلى محمره واقع است و پرچم ايران برفراز اقامتگاه او در اهتزاز است . در جلو عمارت مزبور بر كنار شط توپى ديده مىشود و مأموران او براى جواب دادن هر سلامى همواره آماده‌اند كه كشتىهاى تجارتى كمپانى هند و انگليس به افتخار سرور ايشان شليك مىكنند و آن به مناسبت قدر - دانى از كار پدر او است كه چند سال پيش از آن يكى از كشتىهاى كمپانى را كه گرفتار دزدان دريائى عرب شده بود از خطر نجات دادند .\r\nهمين كه شليك سلام از كشتى شنيده مىشود توپ شيخ مزعل هم جواب\r\n\r\n","description":"","footnote":"","page_name":" 395 ","page_number":409},
  {"content":"\r\n\r\nشيخ مزعل خان\r\n\r\n","description":"","footnote":"","page_name":" 396 ","page_number":410},
  {"content":"\r\n\r\nمىدهد و من خيال نمىكنم كه وى حتى با دريافت مبلغى سرشار حاضر شود كه از اين مراسم احترام و افتخار صرف‌نظر كند .\r\nبرادر بزرگتر او محمد خان مدتى برسم گروگان در تهران بود و سياست شهريار برانگيختن يكى از افراد اين خانواده بر ضد فرد ديگر آن است . اخيرا وى آزاد شده و در خانه‌اى واقع در قسمت علياى شط العرب اقامت كرده است و از دولت ايران 1200 تومان مقررى دريافت مىدارد و روابطش با شيخ مزعل سخت تيره است .\r\nبرادر كوچكتر هم ( خزعل ) نزد برادر ارشد است و هيچ‌يك از پانزده زن او فرزندى به دنيا نياورده است . شيخ مزعل بيش از پنجاه سال عمر و هيكلى جالب و قيافه‌اى احترام‌انگيز دارد و مىگويند خيلى ثروتمند است و از راه تجارت اسب با بمبئى ثروتى سرشار اندوخته است .\r\n\r\nسياست ايران\r\nدرحال‌حاضر روابط شيخ مزعل خان و دولت ايران بوجه بارزى عادى و قرين هم‌آهنگى است ، اما اين سركردهء عرب از ديرباز نسبت به آينده سخت نگران مىنمايد . در چندين سال اخير وى مشاهده كرده است كه سياست دولت ايران از بين بردن تدريجى همهء مناصب و مقامات نيمه مختار بيگانگان و تمركز قدرت اجرائيه است . سركرده‌هاى با عنوان يكى بعد از ديگرى بر كنار شده‌اند شيوخ عرب و سران نواحى لرستان متساويا ناگزير به كناره‌گيرى شده و يا در زندان‌هاى خاموش تهران دربند مانده‌اند .\r\nبه‌منظور تعقيب كردن اين تاكتيك‌ها در جنوب غربى ايران ، افتتاح رودخانهء كارون در جلو تجارت خارجى و ضرورت حضور مأموران جديد گمركى و نمايندگان وزارت امور خارجه بهانهء مناسبى بدست حكومت مركزى داده است ، از اين‌رو شيخ مزعل حقا با واهمهء بسيار ناظر ورود و پيشروى اولين كشتى لينچ در رودخانهء كارون بوده است . چنان كه طبيعى است و غرايز خود او هم حاكى است وى از دوستان انگلستان محسوب مىشود و با اين دولت و بخصوص آقاى رابرتسن ( كنسول بصره ) روابط صميمانهء قديمى داشته است ، باز احساس مىكند كه\r\n\r\n","description":"","footnote":"","page_name":" 397 ","page_number":411},
  {"content":"\r\n\r\nبايد خيلى با احتياط رفتار كند . از اين‌رو نسبت به همه بدبين است و حاضر نيست كه به هيچ كشتى پا بگذارد كه مبادا توطئهء تبعيد و نابودى او در ميان باشد « 1 » .\r\nدر نيزار كنار اقامتگاهش كرجى بخارى او « كارون » آماده است كه او را هر لحظه به محل امن‌ترى برساند . معاون او در محمره دچار محظور بسيار شده بود وقتى كه شنيد من مىخواستم بناى جديدى را كه در آن حوالى ساخته بودند بازديد كنم ، به من اخطار خصوصى امكان اغفال فرستاد . بتازگى شيخ شرط عقل را در اين دانسته است كه با كانون خطر سر همكارى نشان دهد و سرمايه و منافع مالى خود را در امور تجارتى بومى و پيشرفت تجارت رودخانهء كارون كه در فصل آينده مطرح خواهم ساخت به كار اندازد . در اين اقدام وى از حمايت وزير ولايت برخوردار است و بدين‌ترتيب شايد بهتر بتواند كه هر دو مقام خود را حفظ كند ، ولى جاى ترديد است كه بعد از او دولت ايران رياست هر شيخ عربى را كه واجد قدرت و اختياراتى باشد اصلا تحمل نمايد .\r\n\r\nعادات اعراب\r\nعربهاى كعب ناحيهء بين محمره و رودخانهء كارون را تا رود هنديان در جهت شرقى كه مسافتى در حدود صد ميل مىشود اشغال كرده‌اند .\r\nثروت طبيعى اين منطقه بىاندازه است و از هر ناحيه‌اى با اين وسعت در ايران بيشتر آب دارد . رودخانه‌هاى كارون و جراحى و هنديان در اينجا جارى است و كانالهاى متعددى نيز در آنجاست و براى انواع غله و حبوب و ديگر محصولات مانند گندم ، جو ، ذرت ، برنج ، نيشكر ، پنبه ، خشخاش و نيل استعداد فراوان دارد .\r\nبا مراقبت كافى شايد انبار غلهء بزرگى خواهد شد كه درآمد آن براى پر كردن خزانهء خالى دولت بسيار مغتنم خواهد بود . بواسطهء جنگ و جدال‌هاى محلى و طوايف و اجحافات مقامات دولتى به‌صورت بيابان خشك و خالى فعلى درآمده است كه در فرسخ‌ها اراضى هيچ اثرى كه مايهء خشنودى خاطر شود به‌نظر نمىرسد .\r\n\r\n\r\n","description":"","footnote":"\r\n( 1 ) - بنابر شرح مندرج در تاريخ 500 سالهء خوزستان تأليف كسروى همدستان خزعل ، شيخ مزعل را هنگامى كه سوار كشتى مىشده است با تير زدند . م .\r\n","page_name":" 398 ","page_number":412},
  {"content":"\r\n\r\nآن عده از طايفهء كعب كه تابع شيخ مزعل‌اند در نخلستانهاى ساحل چپ شط العرب در حدود شمالى محمره مسكن دارند و هر دو كرانهء كارون را تاويس اشغال كرده‌اند و در رودخانهء كارون به خريد و فروش خرما و صيد ماهى مىپردازند و در خشكى در چادرهائى كه با نى مىسازند زندگى مىكنند و براى رفع حوايج خود به حد مقدور از زمين‌هاى حاصلخيز بهره‌مند مىشوند .\r\nسرمايهء زندگى آنها بيشتر گوسفند و بز است بخصوص گوسفند كه از شير و پنير و كرهء خالص آن استفاده ميكنند و از پشم آن چادر و پتو مىبافند . كار اسب‌پرورى آنها خيلى كاهش يافته است ، اما الاغ به حد وفور دارند . بواسطهء اقامت طولانى در سرزمين ايران عربهاى كعب صفات قومى قديمى خود را از دست داده‌اند ، با ايرانيان وصلت نموده و مذهب و لباس ايشان را اختيار كرده‌اند « 1 » با وجود اين تفاهم و علاقه‌اى فيما بين نيست . ايرانيان آنها را كودن و مزاحم مىپندارند و عربها نيز ايشان را ناقلا و با تزوير محسوب مىدارند .\r\n\r\nطايفهء منتفخ\r\nدر ميان قبايل عرب كه باقى مانده‌اند فقط منتفخ حويزه را كه انتهاى جنوب غربى ايران مقر آنهاست مىتوان نام برد و چنين به‌نظر مىرسد كه ايشان در سال 1812 از خاك عثمانى به اين ناحيه كوچ و آن عده از عربهاى كعب را كه آنجا بودند بيرون كرده‌اند . حويزه وقتى محلىآباد و والىنشين بود و 24000 نفر جمعيت داشت .\r\nكرخه زمين‌هاى اين منطقه را مشروب مىسازد و آب اين رودخانه از هر سو جارى است . در سال 1837 سد اصلى شكست و آب رودخانه در باتلاق‌ها تلف شد و حويزه از صورت شهرى معتبر به دهى بىنام و اثر مبدل گرديد . هنوز شيخى از خانوادهء قديم در آنجا حكومت دارد و خود را از نسل و تبار مقدس مىشمارد و بسته به ضعف يا اقتدار او اطرافيانش كم و زياد مىشده‌اند . اكثر مريدانش سنى مذهب‌اند و چون اراضى باتلاقى محل آنها را فراگرفته است از مداخلات مزاحم آسوده‌اند .\r\n\r\n\r\n","description":"","footnote":"\r\n( 1 ) - معمولا كفيه ( چپيه ) يا دستمال ابريشمى بر سر مىپوشند و آن را با عگال يا نوارى از موى شتر مىبندند اما در زير عباى عربها لباس ايرانى فراوان ديده مىشود .\r\n","page_name":" 399 ","page_number":413},
  {"content":"\r\n\r\n\r\nخلاصه\r\nمن بررسى خود را دربارهء آن نواحى ايران كه شيوخ و سركرده‌هاى طوايف هنوز نيمه استقلالى دارند تمام كرده‌ام و اين استقلال هم در مقابل قدرت حكومتى كه دستگاه تلگراف و توپ سنگين در اختيار دارد سريعا رو بزوال است و بواسطهء اختلاف و نقارهاى قوم و خويشى كه حكومت مركزى هيچ‌گاه از تشديد آن كوتاهى ننموده لطمهء بسيار ديده است .\r\nاين جريان خالى از تأسف نيست ، چون به‌نظر من لرها و اعراب مردانگى و صفاتى دارند كه هنگام ضرورت دولت را نيك به كار خواهد آمد . هرگاه حكومت درست و ترتيب مالياتى عادلانه در اينجا معمول و رعايت شود همهء آنها از اتباع صديق دولت خواهند بود و با وجود وضع ناهنجار كنونى بعيد نيست كه در لحظهء احتياج باز خدمت و كار اين افراد مورد نياز واقع شود .\r\n\r\n","description":"","footnote":"","page_name":" 400 ","page_number":414},
  {"content":"\r\n\r\n\r\nفصل بيست و پنجم رودخانهء كارون\r\n\r\nحوزهء كارون\r\nدر فصل گذشته اطلاعاتى راجع به ولايات خوزستان و لرستان و سكنهء خاص و سلحشور اين سرزمين و دربارهء امور محلى و سياست خارجى كه با وضع ايشان مربوط است عرضه داشته‌ام . اينك به شرح مسافرتم از طريق رودخانهء كارون تا شهر عقب‌مانده و مركز تعصب يعنى شوشتر مىپردازم . راجع به اين رودخانه و مناظر اطراف آن و افرادى كه در اين حوالى سكونت دارند گفتنىها بسيار است كه مايهء تفاوت و امتياز اين ناحيه با ديگر نقاط ايران مىباشد .\r\nعدهء معدودى از انگليسىها به اين منطقه رفته‌اند و تعداد كمترى راجع به وضع اين گوشهء بسيار جالب‌توجه قلمرو شهريارى آثارى باقى گذاشته‌اند ، و كسانى هم كه چيزى نوشته‌اند به شرح مشاهدات خود توأم با داستانهائى دل‌انگيز پرداخته‌اند كه اهل پژوهش با آن آشنائى دارند ، ولى عامهء مردم روىهمرفته از چگونگى آن بىاطلاع‌اند .\r\nوضع اين منطقه از تاريخ تحرير آثار مزبور به كلى تغيير يافته است و درام زندگى در آنجا سريعا به پايان نزديك مىشود و اوراق كهنهء اين دفتر دير يا زود كاملا بسته خواهد شد .\r\nدر اين ناحيه طوايف ساحل‌نشين ، شيخى دارند كه استقلال نسبى دارد و گذران\r\n\r\n","description":"","footnote":"","page_name":" 401 ","page_number":415},
  {"content":"\r\n\r\nاو در مقابل مداخلهء فرماندار دولتى و مأمور ماليات رو به زوال است . عده‌اى هم در مناطق داخلى زندگى مىكنند كه اصل و ريشهء آنها درست معلوم نيست و وفادارى و علاقهء ايشان نيز ترديدآميز است . اين افراد در كوهستانهاى اجدادى خود رسم و روش ايلى و قومى خود را تاكنون محفوظ داشته‌اند و با طرز زندگى آواره و آزاد عمر مىگذرانند بعلاوه شهرنشين‌هائى كه نيمى فارسى و نيمى تازىاند و اخلاق و رفتار آنها مثل اصل و تبار ايشان مختلف است . اين عناصر گوناگون تابلو دراماتيكى حاوى اضداد بارز مىباشند و ترديدى نيست كه چنين وضع و حالتى با ورود رقيب بيگانه‌اى مانند انگلستان در صحنهء كار ، ناگزير غامض‌تر خواهد گرديد .\r\n\r\nرودخانهء كارون\r\nدر كتاب‌هاى معتبر جغرافيا كارون را يگانه رودخانهء قابل كشتىرانى ايران نام برده‌اند و آن از كوههاى پيچيدهء مغرب اصفهان سرچشمه مىگيرد و از اين محل مسيرش را در فصل سابق اجمالا نشان دادم . اين رودخانه از شرق به غرب جارى است و از ميان گردنه‌ها و دشتهاى بلند مىگذرد تا در تپه‌هاى شمالى شوشتر ظاهر و از آنجا با انحراف شديدى به سمت جنوب جارى مىشود و بعد از آراستن اين شهر با آسياب‌هائى كه در تاريخ باعث اشتهار آن گرديده است - هرچند كه فعلا در حال ويرانى است باز خالى از تماشا نيست - جريان مارپيچى خود را در صحراهاى رسوبى كه تا شط العرب و خليج‌فارس امتداد دارد تعقيب مىكند و در بين راه نهر بندقير و آب دز يا رودخانهء دزفول به آن مىپيوندد و قدرى پائين‌تر جريان رودخانه بواسطهء آبشار معروف اهواز قطع و بدين‌جهت در كار كشتى - رانى مانعى ايجاد مىشود . محمره بندرى در كنار اين رودخانه است كه در مصب كه چهل ميل پايين‌تر است با آب مشترك فرات و دجله در فاو وارد خليج فارس مىشود .\r\n\r\nمجراهاى قديمى\r\nراجع به تاريخ باستان و اختلاف نظر دربارهء مجراى اصلى اوله « 1 » و اولئوس و كوپراتس و چواسپس و پسىتيگريس و تطبيق آنها با\r\n\r\n\r\n","description":"","footnote":"\r\n( 1 ) -  Ulai \r\n","page_name":" 402 ","page_number":416},
  {"content":"\r\n\r\nمسيرهاى جديد دجله و دلتاى فرات ذهن خوانندگانم را خسته نخواهم كرد .\r\nمجراها و حتى همهء رودخانه‌هاى شوش گاهى بواسطهء سيلابهاى ناشى از ذوب - شدن برفها ناگهان در صحراهاى نرم و شنزار سرازير مىشود ، در همان نواحى كه در اثر آبيارى مصنوعى مجراى طبيعى رودخانه‌ها عوض شده بود ، غالبا به كلى تغيير مسير داده است . اگر اين توجيه را كه از لحاظ طبيعى و رعايت ارفاق در خور است قبول نكنيم بايد تصور كنيم كه جغرافىدانها و نويسندگان قديم كه راجع به اين رودخانه‌ها مطلب نوشته‌اند افرادى بسيار كودن بودند .\r\nاين فرض را من بيشتر از آن جهت محتمل مىشمارم كه بعضى از جانشين‌هاى ايشان نيز به همان نسبت و به‌وجه حيرت‌انگيزى راه خطا پيموده‌اند . اصل بيطرفى ايجاب مىكند كه من سرپوشى بر كار ايشان بگذارم و فقط به اظهار اين مطلب اكتفا كنم كه به‌نظر من كارون همان يسىتيگريس ( يعنى دجلهء كوچك ) قدماست كه نئارخوس به عزم پيوستن به اسكندر با كشتى از آن عبور كرده بود .\r\nراجع به هويت تاريخى آن نيز در هر مورد اطلاعاتى در حاشيه ذكر خواهم كرد .\r\n\r\nمذاكرات نخستين\r\nدر اينجا شايد بهتر آن است كه موضوع رودخانهء كارون را از وقتى كه ابتدا با ما ارتباط يافته است موردتوجه قرار دهم يعنى از موقعى كه فوايد تجارتى آن نه از جانب اهالى انگلستان كه معمولا اطلاع درستى از اين قبيل امور ندارند ، بلكه از ناحيهء چند تن محدود از پيشقدمانى كشف شد كه حاصل كارشان اين شده است كه از جانب همدوره‌هاى خود بىعلاقگى مشاهده نمايند ، ولى بوسيلهء نسل آينده مورد تمجيد و ستايش واقع شوند .\r\nپنجاه سال از آن زمانى مىگذرد كه ارزش راه تجارتى كارون از لحاظ وسيلهء دسترسى مناسب به شهرها و مراكز بزرگ غله‌خيز غربى ايران و خاصه راه تجارت هند و انگلستان در اثر كار و نوشته‌هاى سر . اچ . ليارد و ستوان سلبى در معرض ملاحظه و افكار انگليسىها قرار گرفت .\r\nليارد بواسطهء روابط نزديك خود با محمد تقى خان ايلخانى بزرگ بختيارى\r\n\r\n","description":"","footnote":"","page_name":" 403 ","page_number":417},
  {"content":"\r\n\r\nو تجار شوشتر همكارى ايران را در اين زمينه تأمين كرد و سپس گزارشى به دولت خود و نامه‌اى هم به اطاق تجارت بمبئى فرستاد و هر دو طرف را به اجراى چنين برنامه‌اى ترغيب نمود . پريشانى امور در ايران مانع پيشرفت منظور گرديد . فقط سى سال بعد موضوع افتتاح رودخانهء كارون جهت تجارت خارجى مورد اقدامات رسمى بين لندن و تهران واقع شد .\r\nدر سال 1878 حسينقلى خان كه دومين ايلخانى مقتدر بختيارى است كه در اين قرن به‌وجود آمده است به آقاى مكنزى كه از شركاى دستگاه عظيم تجارتى كمپانى گرى و پل مقيم بوشهر بود با همان زمينهء مساعدى كه سلف او به ليارد نموده بود در انجام اين منظور پيشنهاد همكارى داد و كمپانى مزبور حاضر شد كه در اين رودخانه كشتىرانى تأسيس كند ، اما اقدام خودسرانهء حضرات بختيارى و قدرت بيش از اندازهء آنها حكومت مركزى را ناخوش آمد و از صدور اجازه خوددارى شد .\r\nدوست ليارد در زندان تهران جان داده است ، دوست مكنزى را هم ظل السلطان در اصفهان نابود كرد . ضمن هفده سال رفتار كج دارومريز بىحاصل ديپلماتيك كه با انواع مكر و فريب شرقى توأم بود ناگهان فرانسوىها در عرصهء كار ظاهر شدند و حق انحصارى كشتىرانى كارون و بهره‌بردارى اراضى مجاور آن را بدست آوردند « 1 » . حل نهائى اين مسئله بوسيلهء دستيارى موفقيت‌آميز سر . اچ .\r\nدروموندولف با صدور فرمان از طرف شاه در اكتبر 1888 تحت شرايطى كه بىرنجش و ناراحتى نبوده است مقدور و رودخانهء كارون براى رفت‌وآمد كشتىهاى تجارتى همهء كشورها باز شده است .\r\n\r\nاقدام شركت لينچ\r\nبعد از تحصيل اجازهء كذائى شركت برادران لينچ ،\r\n\r\n\r\n","description":"","footnote":"\r\n( 1 ) - اين امتياز كه دوبار اعطا و دو دفعه هم بين 1876 و 1878 ملغى شد با اعمال نفوذ دكتر تولوزان پزشك فرانسوى شاه و كمك قدرت‌آميز روسها در تهران تحصيل و قرار شده بود كه سد اهواز را با دريچه‌هائى تجديد بنا كنند ( فرانسه حق انحصارى كشتىرانى داشته باشد ) و اراضى اطراف را آبيارى و حتى از جنگل‌ها و معادن بهره‌بردارى كند . مهندس فرانسوى هم براى تهيهء گزارش راجع به آبشارهاى اهواز اعزام و بدين‌مناسبت سرويس كشتىرانى بين مارسى و بصره تأسيس و مأمورى فرانسوى در محمره تعيين شد .\r\n","page_name":" 404 ","page_number":418},
  {"content":"\r\n\r\nشريك كمپانى كشتىرانى فرات و دجله كه از مدتها پيش شركت انگليسى كشتى - رانى دجله را اداره مىكرد ، يكى از كشتىهاى خود را به سرويس رودخانهء كارون اختصاص داد و از آن پس دو هفته يك‌بار از محمره تا اهواز اين رفت‌وآمد داير است .\r\nاولين كشتى اين شركت ، بلاس لينچ نام داشت كه كشتى تجارتى پاكيزه‌اى بود و قبلا بين بصره و بغداد كار مىكرد ، اما اين كشتى را براى عبورومرور از پيچ‌وخم‌هاى رودخانهء كارون خيلى دراز تشخيص دادند و عبور آن از جاهاى كم - عمق نيز بىخطر نبود ، بنابراين بعد از چند ماه كشتى كوچكتر ديگرى بنام « شوشان » به كار افتاد كه از لحاظ تسهيل فرمانبرى سه سكان داشت و يكى از چند كشتى بود كه براى سرويس رود نيل ساخته بودند و از قرار معلوم هيچ‌وقت در آنجا به كار نرفت .\r\nچندتا از اين كشتىها را شركت كوك براى گردش‌هاى تفريحى در رودخانهء نيل خريده و شوشان براى سرويس كارون اختصاص يافته است . سرعت سير اين كشتى در اصل از دو تا دوازده ميل دريائى در ساعت بود ، ولى در مقابل جريان قوى آب بيش از چهار ميل دريائى قادر به حركت نبود و در همين شوشان بود كه من از طريق رودخانه تا اهواز رفتم . اين كشتى در بهار 1890 هنگام طغيان آب رودخانه تا شوشتر هم پيش رفت .\r\nحق كشتىرانى كارون بعدا بدست كمپانى كشتىرانى بمبئى و ايران افتاد و به زودى كشتى به‌نام « ايران » را در اين رودخانه به كار انداختند . و چون سودى از آن كار بدست نيامد تعطيل شد ، ولى شركت برادران لينچ با وجود تحمل خسارت هنوز سرويس خود را حفظ كرده و اميد است در آينده متضمن فوايد تجارتى بسيار باشد .\r\n\r\nشط العرب\r\nبا ذكر مقدمات ضرورى مزبور اينك باز به شرح مسافرت خود مىپردازم . بعد از طى يكصد و هفده ميل از بوشهر كشتى كمپانى انگليس و هند كه در خليج‌فارس رفت‌وآمد دارد و بين بمبئى و بصره كار مىكند مدت كوتاهى\r\n\r\n","description":"","footnote":"","page_name":" 405 ","page_number":419},
  {"content":"\r\n\r\nدر دهانهء شط العرب لنگر مىاندازد تا در اثر جزرومد عبور از بند مقدور شود . در موقع جزر آب تا هيجده پا بالا مىآيد و در حين جزرومد آب از هشت تا ده پا بالا و پائين مىرود و كشتىهائى با محمولات خيلى سنگين گاهى ناچار مىشوند كه از ميان گل كف رودخانه راه باز كنند و بعضى اوقات نيز تا چند روز در ميان گل گرفتار مىمانند و ظاهرا هيچ‌گونه اقدامى بوسيلهء لاروبى يا وسايل مصنوعى ديگر براى تسهيل رفت‌وآمد كشتىها معمول نشده و اين حاكى از آن است كه آنجا مرز قلمرو عثمانى است . معبر كنونى هم با عبور قهرى در سال 1880 به‌صورت آسان فعلى درآمده است .\r\nشط العرب از پيوستن دو رودخانهء دجله و فرات در محلى به نام قرنه كه همان جنات عدن افسانه‌اى است و در پنجاه ميلى شمال بصره واقع است به سمت خليج‌فارس جارى و وارد آن مىشود . ساحل شمالى آن تا حوزهء محمره متعلق به ايران است و كرانهء جنوبى آن سراسر خاك عثمانى است . اين شط در حين ورود به دريا شكل جالبى پيدا مىكند ، يك ميل عرض آن مىشود و بين دو ساحلى جارى است كه بخصوص سمت عثمانى آن بواسطهء رشتهء كمربندى از نخلستانهاى انبوه نيك باشكوه است ولى ساحل مقابل بيشتر شنزار است و در بعضى جاها نيز با مزار مقدسان برخورد مىكنيم .\r\n\r\nاستحكامات عثمانى در فاو\r\nعثمانىها در اين منطقه خيلى اسباب زحمت ايرانيان مىشوند و اين رفتار ناهنجار بخصوص از تاريخ تشكيل كميسيون ( مرزى ) مشترك انگليس و روس بالغ بر چهل سال پيش كه محمره را متعلق به ايران دانسته بدتر شده است . عثمانىها حضور هر دولت ديگرى را در حوالى شط العرب با نظر بخل و حسادت مىنگرند و از پيشرفت تجارتى محمره و رونق راه بازرگانى كارون حسادت بسيار مىورزند ، زيراكه مقدارى از تجارت بصره و بغداد به راه جديد خواهد افتاد و از طريق گمرك‌خانه‌هاى ايران كالا به داخل اين كشور خواهد رسيد . به اين مناسبت با وسايل گوناگون درصدد ايجاد موانع و كارشكنى و تحريك\r\n\r\n","description":"","footnote":"","page_name":" 406 ","page_number":420},
  {"content":"\r\n\r\nبرمىآيند . از جمله كارهاى زنندهء ايشان برپا ساختن قلعهء بزرگى بر يكى از تپه‌هاى شنى در فاو است كه از طرف جنوب نظارت و تسلط تام به مدخل شط العرب خواهد داشت .\r\nدر يكى از مواد عهدنامهء ارز روم ( 1847 ) عثمانى و ايران كه طرفين متعاهدين مىباشند متقابلا تعهد نمودند كه از ساختن استحكامات در اطراف مصب خوددارى كنند . انگلستان و روسيه هم ناظر بشمار مىروند . بنابراين اقدام عثمانى تجاوز بارز نسبت به مواد اين معاهده است و دعوت آنها از ايران كه متقابلا به اين عمل اقدام كند موردى ندارد .\r\nاز سال 1886 عثمانىها ساختن اين قلعه را شروع كردند و با وجود اعتراض پىدرپى ايران و انگلستان كار را تقريبا به انجام رسانيده‌اند ، فقط نصب توپ مانده است كه موجب خطر جدى براى ايران و هم نسبت به تجارت و كشتىرانى انگلستان در رودخانه‌هاى بين النهرين بشود .\r\nچند وقت پيش يكى از اعضاى انگليسى ادارهء تلگراف در فاو با قايق به محل قلعه وارد شد و بدون آنكه از عبورش جلوگيرى شده باشد از ساختمان و چگونگى استحكامات آن نقشه‌اى فراهم ساخت . وقتى كه عثمانىها از اين جريان آگاه شدند سخت برآشفتند و از آن‌پس از نزديك شدن هر بيگانه‌اى شديدا جلوگيرى مىنمايند ، اما باز از عرشهء هر كشتى در حين عبور مىتوان از پيشرفت كار آنها اطلاع حاصل و بىاساس بودن اظهارات انكارآميز باب عالى را در اين خصوص ملاحظه نمود .\r\nوقتى كه من در آن حدود بودم عثمانىها در سال 1890 ساختمان دو قلعهء ديگر را در حوالى شمال محمره شروع كرده بودند و يكى از پاسداران آنها بىسبب تيرى به جانب ناوبان انگليسى كه از آنجا مىگذشت شليك كرد . ( كه قسطنطنيه بدون تأخير معذرت خواست ) هر هفته و گاهى هرروز مانع و اشكال تازه‌اى در كار كشتىرانى فرات و دجله پيش مىآورند و حال آنكه شركت انگليس حق و امتياز\r\n\r\n","description":"","footnote":"","page_name":" 407 ","page_number":421},
  {"content":"\r\n\r\nدارد كه دو كشتى بين بصره و بغداد در سرويس داشته باشد و نيك معلوم است كه طرز رفتار آنها نسبت به ايران و كشور ما جز مزاحمت و تحريك سببى ندارد .\r\n\r\nايستگاه تلگراف\r\nدر مجاورت قلعه نو دستگاه مشترك تلگرافى انگلستان و عثمانى در فاو واقع شده است . در اينجا كابل خليج متعلق به ادارهء تلگراف هند و اروپا از دريا خارج مىشود و بوسيلهء تير و سيم تا قسطنطنيه امتداد مىيابد .\r\nدر آنجا دو بنا براى سكونت مأموران دو كشور ساخته‌اند كه در اين اواخر بهانهء بدبينى و عداوت تازه‌اى از جانب عثمانىها شده است ، زيرا هنگامى كه مدير انگليسى جهت ممانعت از رخنه و مداخله‌اى كه از طرف رودخانه مىكرده‌اند ديواره‌اى در جلو اقامتگاه خود ساخت ، باب عالى كه نسبت به كار همه غير از اقدامات خودشان مراقبت بسيار دارد ، بىدرنگ بر ضد اين اقدام محكم‌كارى « عنصرى متخاصم » در سرزمين خود رسما اعتراض كرد .\r\n\r\nكانال حفار\r\nدر حدود شصت ميلى بالاى بند شط العرب و چهل ميلى قسمت علياى مصب آن در فاو و بيست ميلى جنوبى بصره مدخل فعلى كارون از جهت شرقى به شط العرب بوسيلهء يك مجراى ساختگى است و خود اين كلمه حاكى از اصل و ريشهء آن و به نام كانال حفار است . در اين‌كه مجراى مزبور چه موقعى ساخته شده است معلوم نيست و من هم درصدد حدس آن برنخواهم آمد . علت حفر آن گويا اين بوده است كه رودخانهء كارون را كه مجراى ديگرى به خليج فارس داشته با شط العرب كه تقريبا ربع ميل عرض و از بيست تا سى پا عمق دارد متصل سازد . شهر محمره در طرف راست و در جهت شمالى آن در فاصلهء يك ميلى مدخل كارون بشط العرب واقع است .\r\nبناهاى تازه كه دولت ايران به مناسبت باز كردن كارون جهت تجارت خارجى ساخته است شامل عمارتى براى اقامت حاكم و انبار كالاست و اسكله‌اى كه با تنهء درختان نخل بطرزى بدوى در گوشهء بين دو رودخانه فراهم ساخته‌اند و آسايش حاكم آينده را نيز از نظر دور نداشته‌اند ، زيراكه گرمابه‌اى هم با دودكش به ساختمان افزوده‌اند .\r\n\r\n","description":"","footnote":"","page_name":" 408 ","page_number":422},
  {"content":"\r\n\r\nدر ضمن قبل از اينكه مبادلات تجارتى آغاز شود ، اسكلهء تازه را كه پنجاه يا رد طول دارد شخم زده و بذر كاشته‌اند . در سمت ديگر يا جنوبى كانال خرابهء يك عمارت و برج ايرانى است كه پنجاه سال پيش اقامتگاه شيخ بود و با كمك بناهاى ديگر كه در كرانهء شمالى است در جنگ 1857 سعى شده بود كه از ورود نيروى انگليس به رودخانه جلوگيرى نمايند ، ولى گلولهء توپ ناوها آن موانع را بىاثر ساخت . در سال گذشته ( 1891 ) دولت ايران در اين محل سربازخانه و توپخانه بنا كرده است .\r\n\r\nشيرين‌كارى عثمانىها\r\nكشتى كمپانى انگليس و هند در اينجا بازايستاد تا مرا در گمركخانهء عثمانى در فاو پياده كند . مأمورى به كشتى درآمد و حدس اين بود كه به توقف كشتى در محمره كه براى پياده كردنم پيش آمده بود اعتراض كند هرچند كه هيچ‌گونه حق قانونى در آن كار نداشت .\r\nمحمره بندر ايران است و تركها اختيار دخالت در امور كشتىرانى شركت هند و انگليس در آنجا و يا ساحل مقابل شط العرب ندارند . اين پيش‌بينى راجع به اقدام مأمور آنها چندان هم مبنى بر اشتباه نبوده است ، چون باآنكه در موقع پياده شدنم رفتار زننده‌اى ننمودند بعدا در موقع ورودم به بصره مأمور آنها شكايت رسمى كرد و سوگند ياد كرد كه باوجود اعتراض شديد او ناخداى كشتى پياده‌ام كرده است و بدين‌سبب گمركخانهء بصره كشتى را دوازده ليره جريمه نمود كه عملى به كلى ناروا بود و با خوشوقتى اظهار مىدارم كه نمايندگان كمپانى از پرداخت چنين مبلغى كاملا خوددارى كردند و تا وقتى كه من از آنجا دور مىشدم كشمكش شديد بين طرفين ادامه داشت . اين مطلب را از آن جهت ذكر مىكنم كه شاهد ديگرى است از طرز رفتار ناهنجار مأموران عثمانى در محلى كاملا دور از مراكز ادارى آنهاست كه امكانى براى دخالت عاجل و يا گوشمالى مقدور نيست .\r\n\r\nپياده شدن از كشتى\r\nدر بلم « 1 » كه قايق بومى است پياده شدم و آن دستگاه\r\n\r\n\r\n","description":"","footnote":"\r\n( 1 ) - معنى اين كلمه اصلا قوزهء پنبه است از اين‌جهت يعنى كرجى كوچك .\r\n","page_name":" 409 ","page_number":423},
  {"content":"\r\n\r\nدرازى است كه به قايق مسابقه شبيه است و بوسيلهء بادبان يا پارو و يا تيرك به جلو حركت مىكند . من در قايقى از نوع اخير سوار و در گوشهء كانال حفار نزديك شهر محمره پياده شدم . در ساحل ديگر كشتى كهنه و متروكى مهار شده بود كه چندين سال پيش به حاجى جابر خان آخرين شيخ اعراب آن حدود متعلق بود .\r\nوى از دولت امتياز كشتىرانى در كارون تا اهواز بدست آورده بود و مىگويند هنگامى كه اين كشتى حامل نفت بود طعمهء حريق شد . بطوريكه گفته‌ام محمره در حدود يك ميلى بالاى كانال حفار واقع است كه جمع طول آن از شط العرب تا جريان اصلى كارون سه ميل مىشود با پهناى متوسط ربع ميل و عمق از بيست تا سى پا و چنين مىنمايد كه عرض آن به مرور زمان زيادتر شده است ، زيراكه هنگام طغيان آب كرانه‌هاى آن را فرامىگيرد و جزرومد دريا نيز آب بهمنشير ( بهمشير ) را كه دهانهء طبيعى و اصلى كارون است بالا آورده با فشار به مجراى جديد مىريزد .\r\n\r\nمحمره ( خرمشهر )\r\nكسانى كه به استناد مندرجات درخشان روزنامه‌ها در سه سال پيش با خوش‌باورى محمره را مركز مهم تجارتى تصور كرده بودند حتما از شنيدن اين حرف سخت دلسرد خواهند شد كه آنجا محلى واقعا خراب و داراى برجى ويرانه است و در حدود 2000 نفر سكنه دارد . ( مىگويند چهل درصد جمعيت بواسطهء وباى 1889 تلف شدند ) و تا حال نيز تجارت خارجى آن بسيار محدود بوده است .\r\nدر روزگار قديم در شش قرن پيش هنگامى كه اهواز و شوشتر و دزفول بلاد عمده و محل توجه بوده و تجارتى بارونق داشتند محمره بندر مشهورى بشمار مىرفت « 1 » .\r\n\r\n\r\n","description":"","footnote":"\r\n( 1 ) - در محل فعلى محمره يا نزديك آن اسكندر كبير يكى از چند اسكندريه را بنا كرده بود ، ولى آن شهر را سيل خراب كرد . آنتيوخوس آنجا را تجديد بنا نمود و آنتيوخيا ناميد . بار ديگر سيل شهر را از بين برد و مجددا ساخته شد و آن را چركس ناميدند و چون به تصرف شيخ عرب كه نامش  Spasine  بود درآمد ، اسپازينى چركس ناميده شد . اردشير بابكان آنجا را در سال 235 ميلادى از نو ساخت و نامش را از كرخه ميسان به استر اباد تغيير داد ( بنابر قول رالينسن مندرج در مجلهء انجمن سلطنتى جغرافيائى ) .\r\n","page_name":" 410 ","page_number":424},
  {"content":"\r\n\r\nدر سال 1820 محمره مدت كوتاهى مقر نمايندگى بريتانيا بود و بواسطهء زدوخوردهائى كه بين اعراب و عثمانىها در بصره اتفاق افتاده بود و رواج دزدى در رودخانهء مجاور آن به اينجا انتقال يافته بود .\r\nسر . هنرى ليارد در كتاب خود به نام « ماجراهاى نخستين » ( كه يكى از دلپذيرترين داستانهائى است كه به رشتهء تحرير درآمده و شامل وقايع گوناگون است و از اين‌رو انسان تعجب مىكند كه چرا نويسنده انتشار چنين اثر جالبى را چهل سال به تأخير انداخته است ) . اهميتى را كه محمره در منازعات بين ايران و عثمانى در نيمهء اول اين قرن داشته شرح داده و نوشته است كه ابتدا عثمانيها به آنجا حمله و تصرف كرده بودند ، اما بعدا آنجا را ترك نمودند .\r\nدر نوامبر 1841 لشكر ايران به فرماندهى معتمد الدولهء نابكار كه ليارد وصف حالش را با سبك بىباك خود براى ابد باقى گذاشته است ، آنجا را اشغال كردند .\r\nوى سپس بر ضد عربهاى طايفهء كعب حوالى كارون لشكر كشيد ، اما وقتى كه جنگ تمام شد تركها مالكيت آنجا را ادعا و استدلال كردند كه اين شهر بر كرانهء اصلى كارون واقع نشده ، بلكه در ساحل كانالى است كه در كرانهء شمالى شط العرب حفر كرده بودند .\r\nايرانيان نيز از تخليهء آنجا امتناع و اظهار كردند كه احدى قادر نيست جاى مجراى مزبور را تعيين كند ، زيراكه اين شهر در حقيقت در امتداد عادى ساحل كارون و دهانهء طبيعى آن واقع شده است . ليارد بواسطهء آشنائى كاملى كه راجع به آن منطقه داشت از طرف لرد ابردين نخست‌وزير انگليس مأمور شد كه گزارشى دربارهء اين اختلاف تهيه كند . وى توصيه كرده بود كه آنجا به عثمانى داده شود ، ولى دولت روس قويا از ايران حمايت نمود و دولت انگليس هم از رويهء روسيه پيروى كرد .\r\nعهدنامهء ارز روم ، محمره را در دست ايران باقى گذاشته كه از آن پس همواره در تصرف اين دولت بوده است . چندى بعد اين شهر نام بىشكوهى\r\n\r\n","description":"","footnote":"","page_name":" 411 ","page_number":425},
  {"content":"\r\n\r\nهنگام جنگ ايران و انگلستان در سال 1857 پيدا كرد ، همان وقتى كه ايرانىها باشتاب آنجا را مستحكم كردند ، اما در اثر بمباران از شش ناو جنگى كه در رودخانه پيش رفته بودند ، شهر دچار شكست شد و بعد از قطع بمباران موقعى كه نفرات انگليس پياده شدند اثرى از افراد مدافع نديدند ، چون بدون زدوخورد راه صحرا را پيش گرفته بودند « 1 » .\r\nاكنون محمره بازار محدودى براى اجناس مورد احتياج طوايف عرب آن حدود است و صادرات مختصرى دارد . نيروى انگليس 5000 نفر با دوازده توپ و چهار ناو و دو كرجى جنگى . صبح 26 مارس 1857 توپهاى انگليسى توپخانه‌هاى ايران را هدف قرار دادند كه در ظرف يك ساعت كارشان به سكوت انجاميد ، سپس كشتى حامل سربازان پيشروى كرد و به فرماندهى هاولوك در شهر پياده شدند و توپخانهء ايرانيان را از كار انداختند و از ميان نخلستان‌ها به اردوگاه و سنگرهاى ايرانيها پيش رفتند . ايشان هم فرار را بر قرار ترجيح دادند ، چادرها ، اسلحه و آذوقه و شانزده توپ غنيمت بدست آمد . افسران اين لشكر را بعدا به فرمان همايونى رسوا و مضروب و زندانى كردند ، اما خانلر ميرزا كه بايستى اعدام مىگرديد هشت هزار ليره به صدراعظم داد و خلعت و شمشير گرفت .\r\nاز محصولات محلى غله ، خشخاش ، پشم و خرما دارد . چند سال پيش گمركخانهء آنجا را به مبلغ 1500 ليره به اجاره واگذار كرده بودند ، ولى چون از بسته‌ها يا عدل‌ها بدون در نظر گرفتن وزن يا ارزش جنس ، گمرك مىگرفته‌اند ميزان درستى براى تعيين آمار تجارتى بدست نمىدهد .\r\nسلبى در 1842 از هواى سالم آنجا تعريف و تأكيد نمود كه از همهء نقاط مجاور بهتر بوده و دليل او هم اين بوده است كه خود او يا نفراتش هيچ ناخوش\r\n\r\n\r\n","description":"","footnote":"\r\n( 1 ) - چهار آتشبار در زمين اصلى و پنج آتشبار هم در ساحل مقابل رودخانه قرار داده بودند و توپها را نيز خيلى خوب پوشش و مستقر كرده بودند ، لشكريان ايران شامل 13000 نفر بفرماندهى كلانتر ميرزا بودند .\r\n","page_name":" 412 ","page_number":426},
  {"content":"\r\n\r\nنشده بودند و آن به سبب جريان آب خنك كوهستانى رودخانه بوده است . اين گواهى او دربارهء آب رودخانه اگر قابل تأييد باشد - چون بعضىها نيز انكار كرده‌اند - ربطى به شهر ندارد كه كوچه‌هاى آن محل زباله و آگنده از بوى زننده است .\r\nدر واقع هيچ اثرى براى رفع گمنامى آنجا به‌نظر نمىرسد ، مگر نخلستانهاى آن‌كه عالى است و وضع طبيعى ممتاز آنجا كه در هر كشور ديگر و زيردست هر دولت ديگر فوايد سرشار بدست مىداد . در كنار رودخانه تقريبا بيست قايق بزرگ بادى مهيله لنگر انداخته بود كه از پنج تا پنجاه تن ظرفيت داشتند و آب‌نشين اين قايقها از سه تا شش پا بود و با دماغهء كج ساخته بودند و عرشهء بلند و با بادبان واحد كه از ديرباز قايق خاص رودخانهء كارون بوده است .\r\n\r\nكارگزار ايرانى\r\nدر اينجا من سوار كشتى « شوشان » شدم ، ولى چون دير رسيده بودم كشتى صبح زود آينده حركت كرد . دولت ايران در اينجا نماينده‌اى به نام كاظم خان دارد كه كارگزار است و مأموريتش نظارت بر رفت‌وآمد كشتىهاى تجارتى و كارگزارى وزارت خارجه و مراقبت در كار كمپانى لينچ است .\r\nكار اولى او كه اشكالى ندارد ، زيراكه هنوز نمىتوان گفت كه سرويس شروع شده است . كار دوم هم بهانهء بزرگى براى تأخيرات طولانى است ، چون از لحاظ خوش‌خدمتى وى بيشتر كارها را به مقامات بالاتر مراجعه مىكند . مورد سومى زمينهء وسيعى براى مداخلهء بىجهت و اقدامات غير لازم فراهم ساخته است .\r\nدر يافتن اين نكته هوش و دانائى سرشارى لازم ندارد كه عوارض وارداتى را بنابر ارزش جنس بايد دريافت كرد يعنى ، به ميزان فايده‌اى كه از فروش آن در بازار محل عايد مىشود . اما در نظر سركار كارگزار قانونى تجارت بىاثر است و در اين مورد خاص همهء توجهات او به شخص من و حركات آينده‌ام معطوف شده بود . وى از اينكه كشتى به خاطر من دير حركت مىكرد شكايت نمود و امر اكيد صادر كرد كه بىدرنگ حركت كند . سپس مبادلهء پيامها پيش آمد ، وى گذرنامه مرا خواست كه طى سه ماه گذشته مسافرتم در ايران حتى يك دفعه هم سابقه نداشت\r\n\r\n","description":"","footnote":"","page_name":" 413 ","page_number":427},
  {"content":"\r\n\r\nو سرانجام دستور داد كه صبح زود فردا قبل از حركت به ديدن او بروم ، اين كار براى من خالى از محظور نبود ، پس او را به دردسر چاره‌انديشى انداختم كه براى بازگرفتن مرغ از قفس رفته تدبيراتى نمايد . كشتى ما ساعت شش صبح در رودخانه به حركت افتاد .\r\n\r\nمجراى بهمنشير\r\nدر حدود دو ميلى بالاى محمره و بنابراين سه ميلى دهانهء حفار بهمنشير واقع است ( راجع به اصل اين اسم اختلاف هست ) « 1 » كه مجراى ديگر كارون به درياست و شايد روزگارى همهء آب اين رودخانه از آن طريق به خليج فارس وارد مىشده است و آن از شمال غربى به جنوب شرقى و در موازات شط العرب جارى است و بالغ بر چهل ميل طول و با دهانهء عريض از چند ميلى مصب به طرف خليج جريان دارد .\r\nدر كناره‌هاى آن مثل سواحل شط العرب در نزديكى بصره بندهائى از نى در رودخانه تعبيه شده است تا ماهىهاى فراوانى را كه در اثر جزر آب در گل - هاى رودخانه مىمانند صيد نمايند . در عهد قديم بهمشير ( بهمنشير ) دهانهء شرقى دجله و شط العرب دهانهء غربى آن بود . جزيره‌اى كه بين آنها واقع شده است يعنى بين حفار و دريا بنابر كتيبه‌هاى ميخى ديلمون است و ايرانيان ميان رودان يا بين النهرين ( آبادان ) مىنامند « 2 » . اگر عثمانىها در ادعاى خود پافشارى نمايند و خطرى پيش آيد از لحاظ ايران اهميت بىاندازه‌اى خواهد داشت كه راه مستقل و جداگانه براى رود كارون داشته باشد و اين منظور را بهمنشير تأمين مىكند و هر دو ساحل و دهانهء آن مطلقا ايرانى است و از حمله و تجاوز عثمانى هم محفوظ است و بنابراين باز بهمنشير براى كشتىرانى مورد استفاده قرار خواهد گرفت .\r\n\r\n\r\n","description":"","footnote":"\r\n( 1 ) - بعضىها آن را بحر الماشير گفته‌اند ، ولى گويا اين نام ادغام دو كلمهء بهمن اردشير است كه بسيارى از تأسيسات آن حدود به وى منسوب بوده است . ناحيهء دجلهء سفلى ، خوره شادبهمن يعنى مرز بحرى بهمن اردشير نام داشته است .\r\n( 2 ) - همچنين آن را موهرزى ناميده‌اند كه از نام بندر موهرزه آمده و در انتهاى جزيره واقع شده است .\r\nياقوت آن را جزيره‌اى سه‌ضلعى بين خليج فارس و رودخانهء دجله از طرفين خوانده بوده است .\r\n","page_name":" 414 ","page_number":428},
  {"content":"\r\n\r\nدر سال 1836 سرگرد ايستكورت با كشتى « فرات » از آن عبور كرد و ستوان سلبى در 1841 از محمره بوسيلهء همين راه تا خليج فارس رفت و برگشت و كم‌عمق‌ترين قسمت آن بالغ بر نه پا عميق بود . ليارد مىنويسد كه تا مصب در خليج فارس كاملا قابل كشتىرانى است و عمق آن چهار گز ( 1829 متر  Fathom  ) است و بالغ بر ربع ميل پهنا دارد و مىگويد عميق‌ترين نقطهء آن در موقع جزر و مد بهارى بيش از سه گز است و بنابراين كشتىها با محمولات سنگين مىتوانند عبورومرور كنند .\r\nاز قرار معلوم بعدا تپه‌هاى زيرآبى در دهانهء آن در خليج فارس تشكيل يافته است كه حفره‌هاى متغير و خطرناك دارد و جزرومد آن تا نه پا مىرسد .\r\nجا دارد بررسى كاملى راجع به اين رودخانه بشود و بوسيلهء لاروبى و يا اقدامات ديگر مىتوان آن را كانال كشتىرانى اختصاصى ايران به رودخانهء كارون ساخت .\r\nمن اطمينان ندارم ايرانىها كه در كار تجارت كوشش ندارند ارزش بازرگانى اين رودخانه را مورد اعتنا قرار داده باشند ، ولى ما بايد از توجه نسبت به آن قصور ننمائيم .\r\n\r\nچشم‌انداز\r\nمحمره را نخلستانها فراگرفته است و بنابراين سراسر آن خوش - نماست ، اما در جيزبه كه هشت ميلى بالاى رودخانه است اين حاشيهء سبز ناگهان قطع مىشود و از آنجا تا بند قير كرانه‌ها به كلى خشك و خالى است و در بعضى جاها با بوته‌هاى كوتاه و بيشه‌هاى گز و بيد مجنون مستور شده است . گاهى نيز رودخانه‌هاى خشك و مجراهاى متروك ديده مىشود ، در اين حوزهء سفلى ساحل آن در همه‌جا كوتاه و هم‌سطح آب است ، اما بالاتر ارتفاع آن نسبت به كف رودخانه زياد مىشود و گاهى به بيست تا سى پا مىرسد .\r\nدر اين حدود نيز كارون از لحاظ مقدار آب و وسعت ، رودخانه‌اى بسيار معتبر است و روىهمرفته بين 300 يا رد تا ربع ميل عرض دارد و در حوالى اهواز پهناى آن به 200 يا رد تقليل مىيابد . در اين موقع سال رودخانه لبريز بود ،\r\n\r\n","description":"","footnote":"","page_name":" 415 ","page_number":429},
  {"content":"\r\n\r\nزيراكه همان روزها برف يا بارندگى شديدى در كوهستان شده بود و گل آشفته رنگ آب را مثل قهوه و غلظت آن را مانند جوشير ( پاريج ) زندان كرده بود .\r\n\r\nكوركارون\r\nدر فاصلهء ده تا دوازده ميل بالاى بهمنشير مجراى سوم كارون واقع شده است كه حالا خشك و خالى است و روزگارى شايد قبل از وجود بهمنشير كارون از آن راه به دريا مىريخته است . اين رودخانهء خشك كه گمان مىرود همان است كه نئارخوس به قصد پيوستن به اسكندر كبير در شوش با كشتى از آن عبور نموده حالا كارون العاميه يا كارون‌كور « 1 » نام دارد .\r\nافسران بحرى كه با كشتى فرات به سال 1836 تا دريا سير كرده بودند فرورفتگى با عرض دويست يا رد ملاحظه كردند كه در وسط آن هنوز مجراى كوچكى بوده و هنگام جزرومد آب در آن مىريخته و موقع جزر فقط يك پا آب شور در آن مىمانده است . احتمال اين‌كه همين مجراى اصلى كارون باشد از اين مطلب تأييد مىشود كه جغرافىدانهاى عرب طول نهر حفر شده را چهار فرسنگ يا در حدود پانزده ميل نوشته‌اند كه معادل درازى فعلى كارون العاميه تا محمره است بنابراين مىتوان حقا استنباط نمود كه نهر واقع در پايين مجراى اصلى كاملا مصنوعى بوده است .\r\nاين فرض را حقيقت ذيل تأييد مىكند كه گفته‌اند در عهد ايلامىها و بابلىها از قسمت پايين كارون به بهمنشير مجرا كنده بودند كه مبدأ آن سبلهء كنونى بوده كه در زمان اسكندر وجود داشته .\r\nاين مجرا را عضد الدوله تعمير كرده و نهر يا كانال جديد نام داده بود .\r\nمقدسى جغرافىدان عرب بالاى بهمنشير را فم العضدى ( جوى عضدى ) ناميده بود .\r\n\r\nكانال گبان ( قبان )\r\nاز كارون العاميه به فلاحيه پايتخت سابق بنى كعب كه در كنار رودخانهء جراحى است مجرائى است كه به قبان يا گبان معروف بوده\r\n\r\n\r\n","description":"","footnote":"\r\n( 1 ) - اگر اين نام صحيح باشد ، امرى بسيار بعيد مىنمايد ، زيراكه نهرى را كور ناميدن از جهت معنى يا لفظ عربى نيست ، اگر مجرا ديرزمانى خشك و خالى مانده باشد شايد اصلا نام « كارون الا ماء » يا كارون بدون آب بوده است .\r\n","page_name":" 416 ","page_number":430},
  {"content":"\r\n\r\nاست . در قرن پيش در اين منطقه كارون بوسيلهء شيخ سلمان يا سليمان بنى كعب سدى ساخته شده بود تا آب به‌كارون العاميه برده باشند . هنگام لشكركشى كريم خان اين سد ويران شده و كارون العاميه هم كماكان كور ماند .\r\nدر بعضى از مواقع سال اين كانال تا فلاحيه قابل كشتىرانى است . در مسافتى دور از آن مقبره‌اى مخروطى داراى سيزده پله يا طبقه متعلق به روبيل ابن يعقوب يا بطورى كه گاهى گفته‌اند ريواج على در ساحل راست نهر برپاست و آن يگانه بنا و اثر آن حوالى است كه بسته به مسير رودخانه گاهى در سمت راست و زمانى در طرف چپ به‌نظر مىرسد . سپس بناى كوچك ديگر به اسم امامزاده على بن حسين است كه شش درخت خرما بر آن سايه انداخته‌اند كه طى جريان مارپيچى نهر ، گاهى دور و گاهى نزديك مىنمايد و قدرى دور تر در طرف راست آن به امام سبا يا سبعه مىرسيم كه در وسط راه به اهواز واقع است بعد از آنجا هم قرارگاهى به نام قاجاريه اخيرا در ساحل راست رودخانه تأسيس يافته كه تلگراف‌خانه و توقفگاه براى كشتيهاست .\r\n\r\nاقامتگاههاى كنار رودخانه\r\nصبح زود ما از براكيه كه اولين ده نسبتا قابل ملاحظه بعد از محمره است بگذشتيم ، آنجا داراى تقريبا سىصد نفر سكنهء عرب و شيخ آن تابع مزعل خان است ، سپس چندين پيچ‌وخم واقع است كه مايهء سرگردانى مىشود و غالبا به‌نظر مىرسد كه به محلى رسيده‌ايم كه بايد يك ساعت بعد برسيم و در عرشهء كشتى هم آفتاب پيوسته بر تن ما مىتابد . دهكدهء بعدى كه باز در ساحل يسار است كوت عميره است و در فاصلهء سى ميلى از براكيه هم كوت عبد اللّه است كه اقامتگاه عمدهء عشيرهء باويه است كه از تيره‌هاى بنى كعب مىباشند و در بين محمره و شوشتر جزو نقاطى است كه شيخ محل مدعى حق دريافت عوارض از اجناس است كه خواه از طريق رودخانه يا جادهء كارون از آنجا حمل مىشود . به منظور تسهيل كار ، اين باج‌ها را كه كسى قادر به امتناع از پرداخت آن نبوده است سرانجام توأم كردند و اكنون از محصولات محلى در دو انتهاى ورودى و خروجى ده دريافت مىكنند .\r\n\r\n","description":"","footnote":"","page_name":" 417 ","page_number":431},
  {"content":"\r\n\r\nآرامگاه روبن ابن يعقوب\r\n\r\n","description":"","footnote":"","page_name":" 418 ","page_number":432},
  {"content":"\r\n\r\n\r\nحيوانات شكارى\r\nدر اين حوالى منظرهء كارون ملال‌انگيز است . پنجاه سال پيش سياحان نوشته‌اند كه كرانه‌هاى آن بين محمره و اهواز با درختان تبريزى و گز و انواع ديگر كاملا مشجر بوده كه قسمت عمدهء آن سپس از ميان رفته است .\r\nدر بعضى جاها بوته‌ها و بيشه‌ها تا حدى يك‌نواختى زمين‌هاى صاف كناره‌هاى رودخانه را از بين مىبرد و در هر دو كرانهء آن اراضى بىحالت يا باتلاقى يا خشك و خالى كه هيچ‌وقت شخم نشده است تا انتهاى افق ديده مىشود و در بعضى جاها كه ديوارهء ساحل بالا آمده است از عرشهء كشتى اطراف را نمىتوان ديد ، اما از نقاط دور دودكش بلند كشتى از چند ميلى مثل تيرگى قيرگون كه از زمين برآمده باشد پنهانى و آهسته در بيابان پيش مىرود .\r\nچندين ميل قبل از اهواز برآمدگىهاى شنى نوك‌تيز مانند حايلى بين بيابان و رودخانه جلب نظر مىكند . در سراسر خط سير انواع پرندگان شكارى شامل مرغابى ، مرغ نوك دراز ، مرغ سقا و ياعو در رودخانه ديده‌ايم . تقريبا در دو ميلى اهواز چند تن از ما با تفنگ به قصد شكار رفتيم تا معلوم شود كه بيشه‌ها چه‌اندازه از پرندگان شكارى انباشته است . در ساحل راست مرغابىها دسته‌دسته با سروصدا از باتلاق و حوضچه‌هاى طرف ديگر رودخانه به پرواز درآمدند .\r\nدر اين حوالى كبك‌ها به اندازه و شكل قرقاول ماده است . از جلو قدم ما خرگوشها از هر سو فرار مىكردند . من سياه‌گوشى را با تير زدم كه به اندازهء يوزپلنگ بزرگ هندى بود و چند تا خرس عظيم الجثه در تيررس ما ديده شدند و خيلى دشوار است كه در اين حدود آنها را تعقيب نمود ، زيراكه باتلاق‌ها و همچنين مجراهائى كه در صحرا كنده‌اند مانع اين كار است ، اما چند سال پيش دسته‌هاى مرتبى هرساله از بغداد براى شكار خوك مىآمده‌اند . براى شكارهاى كوچك هيچ ناحيه‌اى غنىتر از جلگهء كارون نيست ، اما براى شكارچيانى كه بلندنظر باشند شير هم مىتوان يافت .\r\nدر كوههاى بختيارى انواع بزكوهى و وحشى نيز يافته مىشود .\r\n\r\nاهواز\r\nسه بعد از ظهر « شوشان » در وسط جريان آب در محلى پايين‌تر از\r\n\r\n","description":"","footnote":"","page_name":" 419 ","page_number":433},
  {"content":"\r\n\r\nحدود شرشره‌هاى اهواز لنگر انداخت . اين سير صعودى ما بيست و سه ساعت طول كشيد « 1 » .\r\nمسافت از محمره تا آنجا از طريق رودخانه 117 ميل است و از راه زمين‌هاى باتلاقى خيلى كم‌تر از اين مىشود . صاحبنظران به تفاوت آن را از هفتاد و چهار تا هشتاد و دو ميل برآورد كرده‌اند . در اينجا من چندى در ساحل راست رودخانه پياده سير كردم تا خرابه‌هاى بند معروف و نيز شرشره‌هاى ( آبشار ) مشهور كارون را تماشا كرده باشم . بايد خاطرنشان كنم كه شهر اهواز 220 پا از سطح خليج بالاتر است .\r\n\r\nشرشره‌ها ( آبشارها )\r\nدر اهواز كشتىرانى ناگهان متوقف مىشود و مسئلهء دشوار در مورد كارون بواسطهء رگه‌هاى عظيم تخته‌سنگ‌هاى ريگى مربوط به سومين دورهء طبقات الارضى در حوالى اين رودخانه است كه بعد از تشكيل دادن ديواره‌هائى كه شرحش ذكر شده است با رگه‌بندى مايل و حواشى پيچ‌وخم‌دار در فاصلهء كمى از ساحل چپ ناگهان به‌صورت كمرهء سنگى تا وسط رودخانه پيش مىآيد و سپس در كف زمين ناپديد و باز به زودى مجددا از كنار ديوارهء چند ميل پايين‌تر در كرانهء غربى ظاهر مىشود .\r\nبواسطهء موانع ناشى از اين كمره‌هاى سنگى كه جمعا چهار تا است مسير آب تقريبا درست در زاويه‌ها قطع مىشود و ناگهان آبشارى در حدود هشت تا ده پايين سطح آب در قسمت بالا و كف پايين ايجاد و شرشره‌ها را توليد مىكند . غالبا مى - گويند كه تعداد آنها پنج تا است ، ولى درحال‌حاضر فقط سه تا از آنها مانع اصلى كشتىرانى است ، دو تا ديگر كوچك است و هنگامى كه آب رودخانه زياد باشد چندان محسوس نيست .\r\n\r\n\r\n","description":"","footnote":"\r\n( 1 ) - پايين آمدن از اين راه يازده ساعت و نيم به طول مىانجامد و رودخانه همواره پرآب است . حد وسط مدتى كه كشتى بلوس لينچ كه كشتى بزرگ بخارى است و كمپانى لينچ كار كشتىرانى كارون را با آن انجام مىدهد ، در موقع پرآبى بهار گذشته هنگام بالا رفتن پانزده ساعت و نيم و موقع پائين آمدن ده ساعت و نيم بوده و سرعت جريان قوى از چهار تا پنج ميل در ساعت و جريان كند يك تا يك - ميل و نيم مىباشد .\r\n","page_name":" 420 ","page_number":434},
  {"content":"\r\n\r\nدر پايين آخرين شرشره كه شوشان آنجا لنگر انداخته بود عرض رودخانه به 200 تا 250 يا رد مىرسد ، سپس عريض‌تر مىشود و دو جزيرهء بزرگ لاى و لجن در ميان رودخانه تشكيل يافته است . در بالاى اين محل كه شرشرهء ميانه و عمده واقع شده ويرانه‌هاى بند قديمى است ، در ساحل راست بواسطهء تصادم جريان آب تورفتگىهائى ديده مىشود و فاصله از يك ساحل تا ساحل ديگر تقريبا نيم ميل است . در قسمت عليا اين فاصله باريك‌تر مىشود و سپس رودخانه با عرض عادى كه 400 يا رد است جريان مىيابد .\r\n\r\nبند بزرگ\r\nوقتى كه از جنوب به عزم كارون بالا پيش مىرويم اولين شرشره كه در نزديكى جزيرهء بزرگ پديد آمده است فقط رأس آن در وسط جريان آب ديده مىشود و تپهء سنگى را كه موجد آن است هم‌سطح آب مىتوان ديد .\r\nشرشرهء بعدى كه دو تا است و در كنار همين جزيره‌هاست چندان مهم نيست . سپس دو مانع عظيم واقع شده است ، ريزش آب در شرشرهء سومى نيك بارز و جريان بسيار قوى است ، ولى فشار بىاندازه‌اى ندارد . شرشرهء چهارمى كه 150 يا رد بالاتر در جهت علياى رودخانه است و كاملا در پيچ‌وخم جريان است ، آب غرش‌كنان به دو دهانه در انتهاى غربى كمرهء سنگى فرومىريزد و در پهناى رودخانه پخش و موجب سرشارى بند بزرگ اهواز مىشود .\r\nاين بناى معروف كه عموما آن را به پادشاهان ساسانى منسوب مىدارند به اين منظور ساخته شده بود كه آب كارون ذخيره و سپس بوسيلهء مجارى و كانالها در اراضى اطراف كه از ديرزمانى پيش بواسطهء كشت نيشكر نيك مشهور بوده است توزيع شود . ويرانه‌هاى بند كه شايد مثل شوشتر پلى هم داشته ساختمان بزرگى بوده كه با سيمان بسيار سختى باهم پيوسته و بر جزيره‌هاى سنگى كه در اين نقطه رودخانه هست ساخته شده بود . نيم‌پايه‌هائى بر ساحل راست هنوز هويداست كه با وجود سيلابهاى قرون مقاومت نموده است و باآنكه چيز عمده‌اى باقى نمانده است باز از همين مقدار كم هم استحكام و عظمت كار پيشينيان آشكار مىگردد\r\n\r\n","description":"","footnote":"","page_name":" 421 ","page_number":435},
  {"content":"\r\n\r\nو حاكى از انقلابى است كه در وضع طبيعى آن حدود واقع شده بود و از هر دو جهت ساحل مجراهائى در صخره‌ها هم‌سطح آب كنده بودند و آسيابهاى آبى اصلى در ساحل چپ نيز هنوز مىگردد ، و باز در همان حوالى شهر مقدار زيادى سنگ‌هاى گرد آسياب كه براى آردسازى و خرد كردن ساقه‌هاى نيشكر بوده است ديده مىشود .\r\nمعلوم نيست كه در چه‌موقع و چگونه سد خراب شده است ، هرچند شايد در قرن سيزدهم اتفاق افتاده باشد ، زيرا خوانده‌ايم كه در آن موقع اين شهر از آبادانى و رونق به انحطاط شديد دچار گرديد .\r\nدر جلسهء سخنورى انجمن هنر ، ژنرال شيندلر خاطرنشان ساخته بود كه افسانه‌هاى محلى حاكى است كه آن فاجعه ناشى از كردار پليدانهء يكى از تجار شكر در قرون وسطى است كه شكرها را انبار و بازار را دچار تنگنا كرده بود و چون قيمت اين جنس ترقى نمود ، وى سركيسه‌ها را برگشود ، ولى آنها را به‌جاى شكر پر از عقرب‌هائى يافت كه دم تيز آنها نمد ضخيمى را دو نيم مىكرد و بطورى همه‌جا را عقرب فراگرفته بود كه مردم پا به فرار نهادند و ديگر هم به آنجا بازنيامدند « 1 » .\r\n\r\nآبشار عمده\r\nدر اثر شرشرهء دو شاخه از ميان شكافى كه بواسطهء خراب - شدن بند ايجاد گرديده مانع عمدهء ادامهء كشتىرانى كارون پديد آمده است . مجراى اصلى شكافى است كه بين ساحل راست پيدا شده ، بلند و پرشيب و اولين جزيرهء سنگى در رودخانه است . اين معبر از پنجاه تا هشتاد يا رد عرض دارد كه بسته به وضع و ميزان آب است و در حدود سه پا ريزش آب در مسافتى پنجاه يا رد است .\r\nبين جزيره‌ها و قسمت عمده لبهء شنى كه سدى در برابر بقيهء جريان است ، شرشرهء ثانوى و باريك‌تر واقع شده است . باآنكه از ميان اين دو دهانه جريان سريع و پر - صداى آب ديده مىشود ، به‌نظر من نمىتوان نام آبشار به آن داد ، زيراكه به هيچ - وجه با « باب كبير » كه نخستين آبشار نيل است قابل مقايسه نيست .\r\nدر مجراى بزرگ‌تر و غربى « سلبى » با كشتى « آشور » همراه سر . هنرى ليارد در مارس 1842 عبور كرد و آن كشتى بخارى به طول 100 پا بود و بدون زحمت\r\n\r\n\r\n","description":"","footnote":"\r\n( 1 ) - دوبود دو روايت ديگر راجع به همين داستان در كتاب لرستان خود ذكر نموده است .\r\n","page_name":" 422 ","page_number":436},
  {"content":"\r\n\r\nاز شرشرهء اولى عبور كردند و رودخانه تا لبه پر از آب بود و دو بار سلبى كوشيد كه فقط با قوهء موتور از آبشار عبور كند ، اما فشار آب كه پنج تا پنج ميل و نيم در ساعت سرعت داشت آشور را كاملا برگرداند . پس وى ناچار شد از وسايل قوىتر استمداد كند ، لذا رشتهء آهنى محكمى به دو ساحل كشيد و فرمان داد موتورها با قدرت تمام كار كند و نفرات كشتى هم با طناب از ساحل بكشند .\r\nبدين‌ترتيب وى باز سر كشتى را به طرف شكاف انداخت و چند لحظه لرزان و بىحركت ماند ، سپس آهسته به جلو راند تا سرانجام در فاصلهء نيم ساعتى از محلى كه تلاش بىحاصل اولى شده بود ، كشتى را در آبهاى آرام كنار شهر متوقف ساخت و از همين دهانه بود كه « شوش » همان كشتى كوچكى كه من در قسمت علياى رودخانه سوار شده بودم قبلا در سال 1889 مهار شده بود و در سال 1890 « شوشان » هم بدون اشكال گذشت .\r\nبه‌نظر من در شرايط مساعد جريان آب خطرى جهت عبور كشتى از آنجا نيست ، وضع و تركيب كنارهء رودخانه و صخره‌ها در وسط آن انجام منظور را مقدور مىسازد ، من خيال مىكنم با موتورى كه به حد وافى قوى باشد فقط براى عبور دادن كشتى كافى خواهد بود .\r\n\r\nآبشار آخرى\r\nپنجمين و آخرين دستهء شرشره‌ها نيم ميل ديگر بالاتر در رودخانه و به فاصلهء كمى از قريهء اهواز است . اين دسته بوسيلهء دو رشته از لبه‌هاى كمرهء سنگى به‌صورت كوهانى در رودخانه ديده مىشود كه از ميان آن در قسمت پايين دو مجرا است و موقعى كه آب رودخانه زياد باشد آبشارى تشكيل مىشود و بعد از آن كارون باز جريان ملايم خود را تعقيب مىكند و تا چند ميلى شوشتر ديگر مانعى براى كشتىرانى نيست و همه اين مسافتى كه مسير رودخانه بواسطهء صخره‌ها و شرشره‌ها قطع مىشود از يك ميل و ربع تا يك ميل و نيم است .\r\nماهىهاى كوسهء درشت غالبا تا اهواز پيش مىآيند و در حوضچه‌هاى پايين شرشره‌ها در حال شنا و گاهى نيز تا شوشتر هم ديده مىشوند . در مجاورت آخرين\r\n\r\n","description":"","footnote":"","page_name":" 423 ","page_number":437},
  {"content":"\r\n\r\nآبشار بستر خشك كانالى قديمى به سمت جنوب در ساحل چپ يا شرقى رودخانه مشاهده مىشود كه احتمال مىدهند جهت انحراف آب موقعى كه مشغول ساختن بند بزرگ بودند آن را كنده باشند و مىگويند تا فاصلهء زيادى به سمت فلاحيه امتداد دارد .\r\n\r\nكانال يا تراموا\r\nاشكال عبور از آبشار عمده غير از اوقاتى كه آب وضع كاملا مساعدى دارد آن‌قدر زياد است كه اگر خواسته باشند كار كشتىرانى را در كارون تعقيب نمايند تشبث به وسايل مصنوعى از ضروريات حتمى است و بدون آن نميشود ، براى رفع اين اشكال سه پيشنهاد شده است : يكى اينكه صخره‌هائى را كه در بستر رود مانع كار است منفجر كنند و بتراشند و يا آنكه از ميان سنگ‌ها راهى بگشايند تا رفت‌وآمد كشتىها ميسر شود . از اين پيشنهاد بايد به كلى صرف‌نظر كرد ، زيراكه هم مشكلات فنى دارد و هم هزينهء سنگين و تازه معلوم نيست با وضع جديد كه ناگهان در مورد آبشار پيش خواهد آمد ، در سطح آب دو سمت رودخانه چه تأثيرى خواهد نمود .\r\nپيشنهاد دوم اين است كه از كنار سطح تحتانى تا حوزهء فوقانى رودخانه با نصب دريچه‌ها در طول يك تا يك ميل و نيم كانالى از كف نسبتا هموار حفر شود .\r\nباآنكه اين راه‌حل عملى و عالى است و مانع كشتىرانى را از بين مىبرد به هيچ - وجه احتمال قبول آن از ناحيهء دولت ايران نيست ، چون هم خرجش زياد است و هم مانع اجراى نفوذ آنها در كشتىرانى قسمت علياى رودخانه مىشود .\r\nراه سوم كه من در روزنامهء تايمز قويا تأييد نمودم ، ايجاد يك ترامواى سبك اسبى در طول همين مسافت محدود ساحل چپ رودخانه است ، يعنى از حوضچهء پايين شرشره‌ها تا بالاترين آبشارها . خودم اين مسافت را پياده طى كردم ، شيب زيادى ندارد و پيچ‌وخم آن هم مختصر است و اگر قريهء اهواز را هم دور بزند در - حدود يك ميل و سه چهارم خواهد شد .\r\nاين كار را اخيرا يك شركت محلى به نام ناصرى كه راجع به آن باز\r\n\r\n","description":"","footnote":"","page_name":" 424 ","page_number":438},
  {"content":"\r\n\r\nصحبت خواهم كرد شروع كرده است ، اما تراموا مايهء تسهيل كار است ، ولى مانع كشتىرانى را بر طرف نمىكند و به عقيدهء من اگر خطى هم در اين حدود كشيده شود بايد تا محمره امتداد يابد تا از بريدگى راه در دو نقطه يعنى آنجا و اهواز اجتناب شده باشد و جادهء تازه هم كه از تهران مىسازند به‌جاى شوشتر ، اهواز انتهاى خط باشد .\r\n\r\nاهواز يا اگىنيز\r\nقريهء اهواز جديد در ساحل چپ رودخانه در قسمت علياى آن بر محل نسبتا بلندى كه تقريبا موازى با بالاترين شرشره‌هاست واقع گرديده و شامل آلونك‌هاى گلى و قلعه‌اى مستطيل كوچك در ساحل رودخانه است كه در حال ويرانى است و تقريبا 700 نفر سكنه دارد و براى رفع بىتركيبى اين محل فقط امامزاده‌اى در آنجاست كه گنبد گچى سفيدش بر زمينهء درختان سبز تيرگون تا اندازه‌اى خوش‌آيند مىنمايد . اين بنا رويهمرفته از آثار محلى است كه اگىنيز معروف « 1 » روزگار قديم و پايتخت ولايت از قرون وسطى و جايگاه سلاطين و مقر كشيش مسيحى و كانون ممتاز ثروت و تجمل بوده است .\r\nگيبون « 2 » در وصف و بيان خاص داستان وحشى خوش‌حال هرمزان شهريار يا ساتراپ اهواز و سوزيا و مصاحبهء او را با عمر خليفهء فاتح ثبت كرده است . در عهد خلفاى بعدى عباسى بغداد بود كه اهواز به اوج اشتهار رسيده و تاريخ‌نويس\r\n\r\n\r\n","description":"","footnote":"\r\n( 1 ) - راجع به تاريخ قديم اهواز مىتوان به‌صورت حاشيه اظهار كرد كه وقتى نئارخوس از كارون گذشت به درياچه‌اى رسيد كه دجله از گوشهء شمالى آن جارى و بر آن شهر سوزيان يا دهكدهء اگىنيز در فاصلهء 500 استاد از شوش واقع بوده است . اين درياچه كه بعدا از بين رفته فرورفتگى مغرب كارون را تا هويزه ( اهواز صغير ؟ ) پر مىكرده است و دجله در حدود صويب كنونى از آن مجزا و به شط العرب وارد مىشده است .\r\nدرياچه يا باتلاق مزبور بنابر كتيبه‌هاى ميخى آشورى آگام  Agamme  يا اغمه ناميده مىشده است . نئارخوس به اين درياچه يا اگىنيز نرفته بود ، ولى در كارون تا پلى كه بوسيلهء قايق‌ها ساخته بودند رسيد ، در جاده‌اى بين پارس و شوش در 600 استاد از محل ثانوى اين پل شايد در اهواز فعلى يا نزديك آن واقع بوده كه بطلميوس هم به آن اشاره كرده است ، بعدا بازار خوزستان ناميده شده و سكنه‌اى ايلامى داشته است به نام هوز يا هوج و بنابر قول ابو الفدا ، اعراب آنجا را سوق الاهواز ( اهواز جمع هويزه ) مىناميدند كه مشرف بر چند جاده بوده است .\r\n( 2 ) -  gibbon  در كتاب پيدايش و نابودى امپراتورى رم .\r\n","page_name":" 425 ","page_number":439},
  {"content":"\r\n\r\nعرب ابو الفدا راجع به آن دوره مىنويسد كه سواحل كارون باغهاى عالى و منازل بزم و صفا و انواع اشجار و زراعت نيشكر به‌حد وفور داشته است .\r\nاين اظهارات چاشنى اعتدال و اثر حقيقت را توأم دارد ، ولى بىاندازه‌ترين مبالغه‌ها باز گفتار يكى از نويسندگان آنجا را در اين دوره مقرون بواقع نمىسازد كه وسعت اهواز را در قرون وسطى چهل فرسنگ ( 150 ميل ) نوشته بود و يا دليل صحتى براى روايت سروان مينان « 1 » سياح نمىشود كه تپه‌هاى شنى كنار نهر را ويرانه‌هاى شهرى قديمى پنداشته و نوشته بود كه آن ده تا دوازده ميل امتداد داشته و به‌نظر اهل محل دو ماه براى مسافرت در آن‌جا وقت لازم بوده است .\r\nروزهاى خوش و آرام اگىنيز قديم در اثر شورش افراد افريقائى كه براى كشت‌وكار نيشكر آورده بودند برعليه خلفا به پايان آمد . هرچند آن فتنه خاموش شد ، اما اين شهر بعد از آن واقعه تجديد حيات ننمود و رفته‌رفته به انحطاط و فراموشى شديدى دچار گرديد تا موقعى كه طايفهء بنى كعب توجه خود را به اين‌سو معطوف ساختند و زندگانى بيابانى خود را در اين حدود آغاز كردند و در ميان خرابه‌هاى دورهء سابق كپرهائى برپا نمودند .\r\nآثارى هم از ادوار قديم‌تر و دين و آئينى پاك معدوم و شكوه و جلالى به كلى مفقود در كناره‌هاى شنى رودخانه كه در فوق اشاره شد مشهود است ، دخمه‌ها و غارهائى خالى در كوهستان ديده مىشود كه در دوره‌هاى پيشين آتش‌پرستان اجساد را در آنها عرضه مىكردند و دستهء سروان سلبى استخوان‌هائى در آنجا كشف كردند و در حفره‌هاى جبال حوالى شوشتر نيز از همين قبيل برج‌هاى خاموشى يافته شده است .\r\n\r\nجنگ 1857\r\nدر وقايع سال 1857 اهواز قصهء ناقابل ذكر و حتى بىاثرترى از محمره داشته است . پس از اشغال اين شهر سه كشتى كوچك بخارى كومت ، پلانت و آشور با همراه داشتن 300 نفر سرباز و سه قايق حامل توپ كه كشتىها\r\n\r\n\r\n","description":"","footnote":"\r\n( 1 ) -  Mignan \r\n","page_name":" 426 ","page_number":440},
  {"content":"\r\n\r\nمىكشيدند مأمور شده بودند كه سپاهيان فرارى را تا اهواز تعقيب نمايند . سروان رنى فرماندهى دستهء كشتىها را برعهده داشت و سروان هنت فرمانده سربازان و سروان سلبى ناخداى يكى از كشتىها و راهنما بود .\r\nپياده نظام ايران در اهواز 7000 نفر آماده و مجهز با عدهء زيادى هم سوار در چند قدمى كرانهء راست رودخانه اردوگاه داشتند و پانصد نفر هم سرباز ، شهر و قلعه را در ساحل مقابل پاسبانى مىكردند . همين كه نيروى مهاجم قصد پياده شدن نمودند ، قشون ايران اردوگاه را برچيدند و سربازان در بيابان متوارى شدند و لشكريان مدافع مانند سراب مشرق زمين شده بود كه بمحض نزديكى ، در هوا ناپديد مىگرديد . چنان كه اشاره كردم درست است كه فرمانده لشكر ايران با تقديم 8000 ليره به صدراعظم يعنى معادل يك ليره براى هر نفر فرارى به دريافت شمشير افتخار از جانب شهريار سرافراز شد ، ولى هيچ تاريخ‌نويسى قادر نيست نمونهء بارزتر از اين راجع به بىعدالتى مشرق زمين نشان بدهد .\r\n\r\nبندر ناصرى\r\nاز زمانى كه در اكتبر 1888 كارون براى كشتىرانى تجارتى خارجى افتتاح شده است قرارگاه كوچك ديگر ، بندر ناصرى به افتخار ناصر - الدين شاه در برجستگى مشرف به رودخانه پايين‌تر از حوزهء شرشره‌ها تأسيس گرديده كه در آنجا در يك ميلى جنوب قريه ( اهواز ) كشتى لنگر مىاندازد ، تا حال هيچ گونه مناسبتى بين وضع واقعى اين محل و عنوان پرآب‌وتاب آن در ميان نيست .\r\nدر اين نقطه چهار پنج كلبه ساخته‌اند كه برفراز يكى از آنها بيرق ايران و توپ كوچكى هم در جلو آن نصب شده است تا شليك سلام آن حاكى از ابهت قدرت حكومت باشد . در اين بنا نايب الحكومهء خوزستان اقامت دارد و او مأمورى است ميرزا على اكبر نام كه قرار بوده است با وى ملاقات و آشنائى حاصل كنم و او را نمونهء يك مأمور معمولى دستگاه ايرانى يافته‌ام كه در كارشكنى بىهمتاست .\r\nيك كلبه را هم به نمايندهء كمپانى لينچ اجاره داده‌اند ، وى با زحمت بسيار اجازه يافته بود كه در آنجا اقامت كند و ناچار شد سالانه 600 تومان ( 170 ليره )\r\n\r\n","description":"","footnote":"","page_name":" 427 ","page_number":441},
  {"content":"\r\n\r\nپرداخت نمايد و حال آنكه اين اقامتگاه هفت ليره هم ارزش نداشته است . اين جريمهء ظالمانه - چون نام ديگرى به آن نمىتوان داد - را با اين قرار و تفاهم مىگرفته‌اند كه اجارهء ساختمانى است كه به زودى دولت ايران در آنجا برپا مىكرده است و پناهگاهى نيز براى كالا ، اما بعد از گذشت يك سال هنوز اثرى از اقامتگاه جديد نيست و صحبتى هم از تقليل اجاره‌بها پيش نياورده‌اند .\r\n\r\nآشنائى با سركار ميرزا\r\nمن حامل معرفىنامه‌اى از نماينده رسمى بريتانيا مقيم بوشهر به‌عنوان نظام السلطنه ( حسينقلى خان . م ) والى خوزستان بودم كه تقاضا شده بود مسافرتم با كشتى شوش متعلق به دولت ايران كه بتازگى در كارون عليا شروع به كار كرده بود تسهيل شود . چون سه روز ديرتر از موعد به اهواز رسيدم با خشنودى بسيار اطلاع يافتم كه شوش در بالاى محل شرشره‌ها آماده و منتظر ورود كشتى شوشان است تا به مقصد شوشتر حركت كند . از اين‌رو به ملاقات ميرزا رفتم و نامهء خطاب به والى را نيز همراه داشتم تا درخواست كنم كه شوش صبح روز آينده حركت كند .\r\nبراى اين جانب كاملا مقدور و بلكه به‌مراتب بهتر بود كه با كرايه كردن اسب راه خود را تا شوشتر طى كنم و مسافت از طريق خشكى فقط 56 ميل بود ، اما اطلاع دادند كه شايد اين جاده بواسطهء باران و گل قابل عبور نباشد ، ولى هنوز ميرزا را هم درست نشناخته بودم .\r\n\r\nسبك تزويرآميز او\r\nوى ابتدا درصدد انصراف من برآمد و ضمنا به‌منظور وانمود كردن اهميت رسمى خويش بهانهء ناخوشى را پيش كشيد تا از ديدنم اجتناب كرده باشد ، من جواب فرستادم كارم فورى است . از اين‌رو ملاقاتى ترتيب دادند و موضوع تمارض هم پاك فراموش شد . ديدم كه ميرزا به رسم تمام‌عيار ايرانى در كلبهء نيى خود بر زمين نشسته و فرش جلو او گسترده بودند كه شمع‌ها بر آن قرار داشت ، روبرو هم چند صندلى براى من و همراهان قرار دادند .\r\nبدوا جناب ميرزا نيك در حالت اجابت و رضا مىنمود و پس از اندكى\r\n\r\n","description":"","footnote":"","page_name":" 428 ","page_number":442},
  {"content":"\r\n\r\nترديد با درخواستم موافقت كرد و قرار شد كشتى هفت صبح آماده باشد و من هم ساعت شش و نيم در عرشه حاضر شوم . تنها درخواست وى اين بود كه گذرنامه‌ام را رؤيت كند كه بانهايت آمادگى اجابت نمودم ، ولى مىدانستم كه او به خواندن يك كلمهء آن هم قادر نبوده و منظورش نمايش مراقبت رسمى بود . سپس وى سخنى طولانى دربارهء دوستى ايران و انگلستان پيش كشيد ، و از منافع مشترك طرفين و دشمن مشترك هر دو ( با اشاره‌اى زيركانه نسبت به روس ) و علاقهء شخصى خود كه نمايندهء كمپانى لينچ حرفش را تأييد نمود ( در اينجا من ناگزير چشمكى با اين شخص مبادله كردم همان كسى كه اشكال‌تراشىهاى سركار ميرزا زندگانى او را به مدت شش ماه بار گرانى ساخته بود ) صحبت كرد كه بايد اين دو متحد طبيعى آسمانى توافق و هم‌آهنگى داشته باشند .\r\nچون من چند ماه در ايران مانده بودم با اين طرز بيان و عبارت آشنائى وافى داشتم و بارها شنيده بودم ، در همه‌جا هم تقريبا به يك نهج و بيان بود و گمان مىكنم كه مأموران ايرانى در موقع انتصاب ازبر ياد مىگرفتند ، ولى من هم در قبال اين تعارفات جواب متناسبى دادم و مصاحبه به پايان آمد .\r\n\r\nمهمان‌هاى ممتاز او\r\nطى اين گفت‌وشنود چند تن نيز شاهد دقيق جريانات بودند بدون آنكه هيچ‌گونه دخالتى در صحبت نموده باشند . در طرفين ميرزا دو نفر با قيافهء غم‌انگيزى جلوس كرده بودند كه حرفى نمىزدند ، ولى گاهى اين و گاهى آن قليان مىكشيد . يكى از ايشان يك‌چشم بود و ظاهرى بدخواه و شرور داشت ، اما از لحاظ چهره هر دو به آن اندازه وزين مىنمودند كه خيال كنم حضراتى ايرانى و از دوستان ميرزا باشند . سپس كاشف به عمل آمد كه ايشان دو جانى از منسوبان ايلخانى فعلى بختيارى از كوهستان مجاور بودند كه اخيرا برادر و برادر - زادهء خود را بىدليل كشته بودند و در حوزهء مأموريت ميرزا دستگير شدند « 1 » و چون بازداشتگاهى موجود نبود در كلبهء خود ميرزا توقيف بودند و با او زندگى مىكردند\r\n\r\n\r\n","description":"","footnote":"\r\n( 1 ) - يكى نصير خان و ديگرى سيف اللّه خان بود كه برادر خود ميرزا آقا خان رئيس چهارلنگ را كه تيرهء ديگرى از ايل بختيارى است كشته بودند .\r\n","page_name":" 429 ","page_number":443},
  {"content":"\r\n\r\nو به شرحى كه مذكور افتاد در جلسات رسمى او حضور مىيافتند و بقدرى با ميرزا محشور شده بودند كه چند روز بعد وقتى كه نمايندهء كمپانى لينچ از او به شام دعوت كرد ، وى اجازه خواست كه مهمانان خود را نيز همراه بياورد و شرط همرنگى به اين قسم تكميل شد كه هرسه در مهمانى سرمست شدند . در پهلوى اين دو جانى دو نفر با عمامهء سبز يعنى از سادات بودند كه بواسطهء نسب و الا و نبوى بر وزن و حرمت جلسه افزودند .\r\n\r\nميرزا بعد از استراحتى شبانه\r\nقبل از ساعت 7 صبح فردا من با بار سفرم در كنار رودخانه حاضر بودم ، ولى قاطرهائى كه قرار بود بارم را تا كشتى شوش برسانند نيامده بودند و حال آنكه مهندس هم سرگردان و منتظر دستور ميرزا بود . من اين وجود گرامى را از خواب بيدار و بنابر وعدهء شب پيش درخواست كردم كه فورى حركت كنم ، شرح جزئيات آنچه سپس واقع شد از عهدهء من بيرون است ، ولى بطور خلاصه بايستى بگويم كه سه چهار ساعت آينده با مخالفت‌هاى شديد ميرزا گذشت كه از قرار معلوم يا از قولى كه شب قبل بىتأمل داده بود پشيمان و يا دچار واهمهء مسؤوليت شده بود و يا اينكه خيال مىكرد كه آن فرصتى عالى براى قدرت‌نمائى بوده و نبايستى زود از دست داد . وى اظهار مىداشت كه بدون اجازهء مستقيم « نظام » حق اقدام ندارد و نامهء خطاب به والى هم ربطى به او ندارد و متعلق به شخص ديگرى است و بايد راجع به هويتم تضمين‌نامهء رسمى داشته باشد تا موجب بازخواستى نشود و براى تنظيم چنين سند مضحكى وقت زيادى تلف شد و سرانجام هم كاغذ را پاره كرديم ، زيراكه ميرزا عبارتى در اين ورقه گنجانده بود كه بنابر پافشارى نمايندگى لينچ شوش را روانه كرده است و كمپانى را در وضع بغرنجى قرار مىداد و جملهء ديگر مشعر بر اينكه فقط به آن دليل اجازه صادر نمود كه من با جناب والى كار رسمى داشتم كه صحيح نبود . پس لازم شد كه لحن جدىترى اختيار و در صدور اجازه يا رد صريح آن پافشارى كنم .\r\nاين رفتار ميرزا را هشيار كرد و باز وقت طولانى صرف تنظيم اظهاريهء تازه شد و توضيح‌نامه‌اى هم براى نظام السلطنه نوشت . سرانجام در ساعت يازده سوار\r\n\r\n","description":"","footnote":"","page_name":" 430 ","page_number":444},
  {"content":"\r\n\r\nشوش شدم و يك ساعت بعد كشتى به حركت افتاد و درست پنج ساعت صرف اين حرفهاى ديپلماتيك ميرزا شد كه انسانيت ايجاب مىكرد كه اگر به شوشتر برسم انتقامى از او بستانم .\r\n\r\nافرادى برجسته\r\nدر يك لحظه صبح آن روز ، كلبهء نيى از شب پيش هم صحنهء جالب‌ترى پيدا كرد ، نه فقط آن وجودهاى دراماتيك آنجا بودند كه سركار ميرزا از اين بابت گاهى به معذرت‌خواهى مىپرداخت آن دو فرد به ظاهر محترم ولى برادر كشانى با قيافهء عبوس و دو موجود مقدس و اين جانب و همراهان بلكه يك آقاى ايرانى نيز حضور داشت كه چون خود او هم در كشتى شوش سفر مىكرد به قصد ميانجيگرى مداخله كرد . و شخصى عرب اهل اهواز ، پيرمرد محترمى بود و ريش خاكسترى داشت و بالاخره فرزند شيخ كه به منظور حمايت جان پدرش كه بواسطهء يك نقار خونخواهى جانش در خطر بود تفنگى در دست داشت و خود او را هم تفنگدارى نگهبانى مىنمود و درواقع مثل دو برادر بختيارى زندانى بود و بواسطهء عمل سرقت به چوب و فلك محكوم شده بود .\r\nدر اين گروه رنگارنگ شامل سادات و جانيها و زندانى و نگهبان اعم از ايرانى و عرب و انگليسى جلسهء كوچك و مختلط كم‌نظيرى تركيب يافته و غرض از مناظره نيز اين بود كه من شصت ميل راه را از طريق رودخانه بروم يا جاده .\r\n\r\nسوزا ( شوش )\r\nدو ساعت ديگر نيز وقت ما هدر رفت و ديرى از ظهر گذشته بود كه سرانجام به راه افتاديم و سفرمان به مقصد شوشتر آغاز گرديد ، ولى با گذشت زمان در مقابل جريان آب كه سرعتى كمتر از چهار ميل در ساعت داشت كشتى سوزا هم ظاهرا قادر نبود كه بيش از دو ميل و نيم در ساعت پيش برود و بواسطهء اين سرعت محدود بود كه اهالى دهات ساحلى با حركت كشتى از كنار رودخانه با ما راه مىآمدند . رفته‌رفته اين فكر به ذهنم خطور كرد كه پيروزى من بر ميرزا و عاريه گرفتن شوش براى مسافرت خيلى به حال من گران تمام شده بود .\r\nدر سال 1889 بعد از آنكه امتياز كشتىرانى كارون اعطا گرديد اين كشتى\r\n\r\n","description":"","footnote":"","page_name":" 431 ","page_number":445},
  {"content":"\r\n\r\nكه يكى از دو واحد كليهء بحريهء ايران است بوسيلهء يك ناخداى انگليسى تا اهواز هدايت و بوسيلهء ايران در بالاى شرشره‌ها مهار شد كه از آن پس نيز به دستور نظام السلطنه در حوزهء بالاى كارون مانده است و اگرچه اسما براى مقاصد تجارتى است ، ولى درواقع فايدهء ديگرى جز گردش دادن حضرت والى در رودخانه ندارد .\r\nكم‌آبى رودخانه مانع از اين است كه بجاى كشتى بارى از آن استفاده شود مگر در مواقعى كه رودخانه سرشار از آب است . راندن و راهنمائى كردن آن بدست اعراب ، ولى مهندس آن از اهالى عثمانى در بغداد است كه قبلا در كارون - عليا كار نكرده بود ، وى نادانى خود را با اطمينان‌هائى برگزار مىكرد كه مايهء تحريك حسادت سركار ميرزا مىگرديد . قرار بود كه من بدون تأخير ، ظهر روز بعد از عزيمت از اهواز در شوشتر پياده شوم .\r\n\r\nكارون در بالاى اهواز\r\nبالاتر از اهواز رودخانهء كارون با لبه‌هاى بلندى محدود شده است كه ده تا بيست و حتى سى پا ارتفاع و مقطع عمودى از خاك آهك و بسترى 200 تا 300 يا رد عرض دارد ، آب براى زراعت اراضى از حوضچه - هاى كنار رودخانه با مشك‌هاى چرمى و يك چرخى استفاده مىشود كه گاو بر سطح موربى در كنار رودخانه مىكشد و از روزگار قديم ايران و كلده باقى مانده است ، و همهء افرادى كه به كشت‌وكار سرگرم نبودند فراهم آمده بودند كه عبور ما را تماشا كنند . در سراسر راه از مناطقى گذشتيم كه بواسطهء هجوم ملخ سخت آفت ديده بود صحرا و بيشه‌ها همه‌جا را ملخ فراگرفته بود و روى كشتى و در غرفه‌ها و بر عرشه همه‌جا ملخ بود و آن دسته كه قدرت پرواز از فراز رودخانه نداشتند صدتا صدتا سطح رودخانه را مستور ساخته بودند .\r\n\r\nويس يا اويس\r\nاولين محل كه بعد از عزيمت ما از اهواز اهميت ناچيزى داشته ، قريهء ويس بر ساحل چپ كارون بوده است كه علاوه‌بر رديفى از آلونك - هاى گلى در كنار رودخانه اين امتياز محدود را نيز دارد كه امامزاده‌اى « 1 » با چند\r\n\r\n\r\n","description":"","footnote":"\r\n( 1 ) - مزار اويس قرنى از اصحاب پيغمبر كه قريه هم بنام اوست و به امام‌زاده معروف است .\r\n","page_name":" 432 ","page_number":446},
  {"content":"\r\n\r\nدرخت خرما در آنجاست . اين دهكده حد شمالى منطقهء شيخ مزعل است و اراضى بعد از آن هرچند كه عدهء كثيرى از اعراب سكنه دارد ، باز تابع حكومت مستقيم والى خوزستان مىباشد . ويس در حدود سى و پنج ميلى اهواز از راه كارون واقع شده است . مسير رودخانه بين اين دو محل مارپيچى است و اين براى من بيشتر از آن جهت اسباب ناراحتى شده بود كه يك بعد از ظهر روز دوم عزيمت ما از اهواز به اين قريه رسيديم كه خود يك ساعت از وقتى كه وعده كرده بودند به شوشتر وارد شويم تأخير داشته و تازه شصت ميل ديگر از طريق رودخانه راه در پيش بود .\r\n\r\nرودخانهء شاپور يا شاوور\r\nدر روايات جهانگردان سابق ويس ، نام ناپسندى از لحاظ فقدان حس مهمان‌نوازى پيدا كرده است كه در ميان طوايف عرب به ندرت ديده مىشود . آقاى استاكلر در سفر بىباك دريائى خود به سال 1831 تا آنجا جلو رفت ، قايق او را متوقف و غارت كردند و از ناحيهء شيخ و افراد محل به او تير - اندازى شد و ناچار گرديد سراسيمه به محمره بازگردد .\r\nپنج سال بعد در نوامبر 1836 دستهء سرگرد ايستكورت كه در قايق بومى تا اهواز پيش رفته بودند اهل اين محل از تسليم خوراكى به آنها دريغ نمودند و با عنف و اكراه ناچارشان كردند كه گوسفندى براى مصرف خود خريدارى كنند . در سفر ما از اين قبيل تظاهرات ناگوار پيش نيامد ، مگر آنكه شيخ‌هاى عصبانى سكنه‌اى جوان‌نما دنبال كشتى ما به راه افتادند . شاپور كه عموما رود شاوور مىنامند اصلا از جبههء غربى تپهء بزرگ شوش عبور مىكند ( شوشان كاخ است ) از جهت شمال غربى قدرى از پايين ويس به طرف كارون جارى است و پس از عبور از آن حدود در مجراى جنوبىتر پيش مىرود و در نزديكى اهواز به رودخانهء عمده مىپيوندد و قدرى بعد باز به طرف شمال جريان مىيابد .\r\nدر موقع اكتشاف ليارد و سلبى در سال 1842 در دوازده ميلى بندقير به آب دز يا رودخانهء دزفول وارد مىشده است نظر نسبتا اخير و از روى تحقيق ، اين رودخانه كه شعبه‌هاى آن را مىتوان بازشناخت مانند رودخانهء ديگر سوزيانا و\r\n\r\n","description":"","footnote":"","page_name":" 433 ","page_number":447},
  {"content":"\r\n\r\nاز جمله خود كارون است كه همواره مايهء اشكال نويسندگان براى شناختن و انطباق آن با وصف قدما بوده است .\r\n\r\nنقطهء تلاقى\r\nتقريبا تا دوازده ميل در بالاى ويس جريان كارون تا بندقير كاملا به خط راست پيش مىرود و در آنجاست كه براى اولين بار بعد از محمره ملاحظه مىشود كه رودخانه چند شعبه دارد و مركز تلاقى سه نهر آب گرگر يا كانالى است كه از شوشتر در مشرق جارى است و آب شطيط يا كارون اصلى كه آن نيز از شوشتر و در وسط جريان دارد و آب دز يا رودخانهء دزفول كه از دزفول در مغرب جارى است . در حين مقايسهء جريان مستقيم خاص رودخانه طى دوازده ميل پيش از نقطهء تلاقى بواسطهء شرحى كه جغرافىدانهاى عرب باقى گذاشته و نوشته‌اند كه كانال مصنوعى آب گرگر تا اهواز امتداد داشته است . سلبى پنداشته بود كه وى در آنجا اثرى از مجراى مزبور ديده است ، اين احتمالى است كه فرض صحت آن بواسطهء فقدان بستر قديمى رود كه بايستى در حوالى جريان اصلى كارون مانده باشد تقويت مىشود .\r\n\r\nبند قير\r\nبندقير كه كىنر آن را بند كيل ولفتوس بند قيل نوشته است به معنى بند يا سد قير طبيعى است . سنگ‌هاى سد مصنوعى كه مانند بند شوشتر و اهواز سابقا در آنجا بر رودخانه بسته بودند و بنابر روايات تاريخى به داريوش منسوب است كه بدون شك سنگها را با اين ماده قيرى بهم مىپيوستند . اعضاى دستهء بحرى فرات در سال 1836 اين محل را قريهء محصورى تعريف كرده‌اند كه در حدود 600 نفر جمعيت داشته است و كتاب ژنرال چزنى حاوى تصويرى از آنجاست كه سرگرد ايستكورت قلمى ساخته بود .\r\nدر 1850 لفتوس آنجا را دهكدهء كوچك عربى شامل چهل خانه نوشته بود كه زندگى اهالى از كار مناقلات با قايق كه در رودخانه‌هاى متعدد آنجا انجام مىشود تأمين مىگرديده است . شرح وى هنوز هم صادق است . دهكده دور از ساحل و در برآمدگى بين نهرهاى شطيط و گرگر و بر كرانهء اين نهر ثانوى است و از\r\n\r\n","description":"","footnote":"","page_name":" 434 ","page_number":448},
  {"content":"\r\n\r\nويرانه‌هاى شهرى مهم كاملا احاطه شده است كه نخستين‌بار در سال 1842 ليارد در اين نقطه به تحقيق پرداخته و پى برده است كه آنجا به دورهء كيانيان و ساسانيان و زمان سلطهء عرب تعلق داشته و او اين محل را از بقاياى شهر باستانى ايران رستم كورده ( رستمكده ) و به عربى عسكر مكرم تشخيص داده است .\r\nدر موقع مسافرتم آجرهاى قديمى آنجا به دستور نظام السلطنه براى ساختن قلعه و تلگرافخانه در ساحل شطيط به كار مىرفت و دولت تصميم گرفته بود كه بين شوشتر و محمره ارتباط تلگرافى ايجاد كند . اين ويرانه‌ها در وضع طبيعى حوالى بند - قير و دلالت اين نام همه حاكى از گذران دوره‌ايست كه ديرزمانى است از ميان رفته و فراموش شده است . در همان زمانه‌اى كه بيغوله‌هاى فعلى اين حدود چون گلستانى بوده و افراد ساعى و پركار و تأسيسات بزرگ عمرانى و زراعت عالى داشته و اين سواحل خاموش و خالى فعلى محل تلاقى سه رودخانه را شاداب و زيبا مى - ساخته است .\r\n\r\nالتقاى سه رودخانه\r\n« ليارد » رنگ آب سه رودخانه را كه در اينجا بهم مىرسند متفاوت ذكر نموده . آب دز را تيره‌گون نوشته است چون از ميان اراضى رسوبى مىگذرد ، شطيط يا كارون اصلى را متمايل به سرخ ورود گرگر را سفيد شيرى قلمداد كرده است . من چنين اختلافى كه شايد ناشى از وضع آبها باشد در آنجا نديده‌ام .\r\nدر محل تلاقى به‌نظر من رودخانهء اولى در حدود 80 يا رد و دومى 150 و سومى 60 يا رد پهنا داشته كه از تلاقى آنها جريانى با عرض 300 يا رد تشكيل مىيافته است .\r\n\r\nآب دز\r\nاين رودخانه از رشته‌هاى عظيم كوهستانى زاگرس سرچشمه مىگيرد و حتى دو نقشه نيست كه شاخه‌هاى آن را يكسان درج كرده باشد ، ولى تحقيقات سرگرد ساير در سال 1890 ثابت كرده است كه دو نهر عمده به آن وارد مىشوند كه يكى از بروجرد جارى است و سيلاخور را مشروب مىسازد ، ديگرى فريدن عليا را مشروب و از بزنوئى عبور مىكند ، اما در اينجا من فقط به حوزهء پايين آن توجه\r\n\r\n","description":"","footnote":"","page_name":" 435 ","page_number":449},
  {"content":"\r\n\r\nدارم كه بعد از عبور از دزفول و گذشتن از ميان ناحيهء جنگلى كه هيچ شخم‌كارى نشده است در بند قير وارد كارون مىشود .\r\nاز اين رودخانه فقط يك دفعه كشتى عبور كرده است به اين معنى كه سلبى و ليارد با كشتى « آشور » در اواخر بهار 1842 بعد از آنكه با موفقيت شطيط و گرگر را طى كرده بودند اين نهر را نيز سير كردند . اين دو نفر كه با زحمت بسيار از مسير پيچ‌وخم‌دار آن گذشتند سرانجام به نقطه‌اى موسوم به قلعه‌بند كه درست در بيست و پنج ميلى راه آبى بند قير بود آمدند و در آنجا مشاهده نمودند كه رودخانه را جزيره و سدى صخره‌اى به دو شاخه منقسم ساخته است و از شكافى كه در سد شرقى بود نفوذ كرده و چند ميل جلوتر متوجه شدند كه رودخانه كم‌عمق ، ولى جريان قوى است ، پس ناچار به بند قير مراجعت كردند . تا آنجا كه من خبر دارم كسى ديگر از افراد انگليسى با كشتى در آب دز سير ننموده است . مىگويند در جنگل‌هاى ساحلى آن شير فراوان است كه جا دارد شكارچىهاى ماجراجو در پى آن بروند .\r\n\r\nآب شطيط\r\nدومين رودخانهء سه‌گانه كه در بند قير بهم مىرسند باآنكه در پايين شوشتر آب شطيط نام دارد درواقع همان مجراى اصلى كارون است و از اولين مجارى بود كه سلبى در كشتى « آشور » به سال 1842 عبور كرد و آن كار را در شش ميلى پل والرين شوشتر انجام داد ، در همانجا كه كشتى او به گل افتاد و خوشبختانه با سيلابى كه از كوه آمده بود رهائى يافت .\r\nاو و « ليارد » هر دو اين رودخانه را براى كشتىرانى كاملا مساعد تعريف كرده‌اند ، زيرا كه عمق آن زياد است و به من اظهار داشته‌اند كه در نزديكى شوشتر تبديل به چند مجراى كم‌عمق مىشود و جزاير كوچك و تپه‌هاى زيرآبى مانع كشتىرانى است ، ولى پس از آن تاريخ كشتى شوشان براى رفت‌وآمد تا گرگر ، اين راه را انتخاب كرده است ، هرچند كشتى مزبور از شهر دينگه جلوتر نمىرود كه از راه خشكى تا شوشتر ده ميل مسافت است .\r\n\r\nآب گرگر\r\nقرار بود مسافرتم در كشتى سوزا تا رود گرگر يا مجراى مصنوعى\r\n\r\n","description":"","footnote":"","page_name":" 436 ","page_number":450},
  {"content":"\r\n\r\nخاتمه يابد ، زيراكه در آنجا عمق رودخانه زيادتر و كف آن ثابت‌تر است و از طريق رودخانه دروازهء شهر والىنشين بشمار مىرود . حال چرا من از گرگر بجاى پيش رفتن راه عقب‌نشينى اختيار كردم از شرح ذيل معلوم خواهد گرديد :\r\nساعت 2 / 1 6 عصر بود و سوزا كه تا آن موقع هجده ساعت سير كرده بود و دوازده ساعت هم توقف شبانه داشت بوسط راه بين اهواز و شوشتر رسيد . از اين‌رو دچار ترديد شدم كه شايد اصلا به شوشتر نرسم بخصوص از آن جهت كه مجراى نهر گرگر بىخطر نبود و بعيد نبود كه سوزا با تپه‌هاى زير آب تصادف كند . البته مهندسى به من اطمينان مىداد كه اگر در كشتى بمانم قبل از ظهر روز آينده به مقصد مىرسم ، ولى خوش‌باورى من بواسطهء وعده‌هاى او كه سراسر اين راه را در نصف زمانى كه تا اين لحظه طى شده بود به انجام مىرساند درواقع به انتها رسيده و كاسهء صبرم لبريز شده بود و بنابر عدد و ارقام هم مسلّم مىنمود كه هيچ مهندسى قادر نبوده است كه سوزا را در همان مدت به شوشتر برساند ، از اين‌رو تصميم گرفتم كشتى را ترك و بقيه راه را سواره طى كنم و به سوزا هم تأكيد كردم كه با حد اعلاى سرعت مقدور راه را تعقيب كند .\r\n\r\nشبى در بند قير\r\nگزارش سلبى حاوى مطلب حيرت‌انگيزى است كه سواحل كانال بندقير تا 130 پا ستون‌وار بالا رفته است : اشتباهى كه آقاى اينس ورث بىكم‌وكاست تكرار كرده است . ساحلى را كه من بالا رفته و خود را به نزديك‌ترين كلبه‌هاى روستائى رسانيدم بيش از 30 پا ارتفاع نداشته است .\r\nاهل ده ابتدا اظهار كردند كه تمام حيوانات خود را براى شخم‌كارى بيرون فرستاده‌اند و نمىتوانند اسب يا قاطرى به من بدهند ، اما نام سحرانگيز نظام السلطنه كارگر افتاد و شيخ را كه مرد سالخوردهء ملايمى بود و ريش حنائى داشت هشيار ساخت او رفتارش را به كلى تغيير و قول داد كه روز آينده يك اسب و دو قاطر با كرايهء هنگفت 12 قران ( 7 شلينگ ) هركدام آماده سازد . نرخ معمولى 3 يا 4 قران روزانه بود .\r\nقرار كار گذاشته شد و سوزا نيز در دل شب با دود و صدا به راه افتاد و من در حدود\r\n\r\n","description":"","footnote":"","page_name":" 437 ","page_number":451},
  {"content":"\r\n\r\nامكان در كلبه‌اى كه شيخ در اختيارم گذاشته بود اقامت كردم . در وسط اطاق كه آتشى برافروخته بودند بقدرى وسيع بود كه هم دود زيادى را جا داد و هم شيخ و همراهانش را ، چون تا وقتى كه نگفته بودم ، از اطاق بيرون نرفتند و مثل اين مىنمود كه مىخواستند شب نزد من باشند .\r\n\r\nراههاى شوشتر\r\nساعت 4 صبح بيدارم كردند و ساعت 5 به راه افتادم دو ساعت بعد آفتاب برآمد ، ولى ماه در آسمان مىدرخشيد و خوشبختانه هوا هم سرد نبود . از بندقير تا شوشتر سه راه خاكى هست يكى از طرف چپ ، ديگرى وسط و سومى از سمت راست جزيره‌اى مىگذرد كه با پيوستن دو نهر شطيط و گرگر ايجاد مىشود . اين رودخانه‌ها در شوشتر از هم جدا مىشوند به همان قسمى كه در بندقير باهم ملحق شده بودند .\r\nاز جادهء چپ يا غربى راهنمائىام كردند و آن هشت فرسخ تمام است يا سى و دو ميل و بنى حسن نام دارد به مناسبت اسم قبيلهء عرب كه در چادرهاى آنجا سكونت دارند . راه وسطى بنى قائد حسن است باز به همين دليل و بدون شك كوتاه‌تر است ، اما بعد از بارندگى قابل عبورومرور نيست ، راه شرقى كه سرهنگ بل نيز از آنجا گذشته است به سمت راست دولت‌آباد يا بنى داود منتهى مىشود كه يازده ميل است و به كنار راست نهر گرگر مىرسد و در امتداد آن تا شوشتر كه در بيست و يك ميلى واقع است جريان دارد .\r\n\r\nجزيره\r\nسر . اچ . ليارد نقل مىكند كه در سال 1842 سلبى و او در بيرون بندقير ناگهان با شير بزرگ با يال سياهى روبرو شدند . از پيش‌آمدهاى عجيب اين بود كه به زودى بعد از آغاز سفرم غرش شيرى را از فاصلهء نزديك شنيديم .\r\nراهنماى من كه از جلو حركت مىكرد اطلاع داد كه اسبم بر سبيل عادتش احتياجى به جلودار ندارد ، از اين‌رو براى سرعت بيشتر ، وى از دنبال اسب خواهد آمد كه رعايتى دوستانه از جانب او بود و من همواره اين مرد عرب را به ياد خواهم داشت .\r\nتمام سرزمين بين بندقير و شوشتر پر از حيوانات شكارى بود ، مرغابىهاى\r\n\r\n","description":"","footnote":"","page_name":" 438 ","page_number":452},
  {"content":"\r\n\r\nوحشى از هر قبيل ، اردك ، مرغ نوك‌دراز ، آب چليك از دو نوع ، دراج ، اسفرود ، كبوتر . شغال را در حين سوارى در تيررس آسان خود ديدم و ترديدى نيست كه شكارچى ماهر در آنجا طرف كاملى برخواهد بست . حاصلخيزى خاك در آن ناحيه بىاندازه است ، « ليارد » مىنويسد كه در موسم بهار جزيره سراسر پوشيده از گياه و نباتات عالى و گلستانى از گل‌هاى خوش‌رنگ است و علفها به اندازه‌اى رشد دارند كه تا شكم اسب بالا مىآيند . در زمستان سبزه و علف نيست و بيشتر اراضى با جنگل و باتلاق عاطل مىماند .\r\nتا ورودم به خيمه‌گاه قبيلهء بنى حسن كه در دوازده ميلى بندقير است ، زراعتى نديدم . در اين محل همهء اهالى به كشت‌وكار مشغول و با كمك اسب و قاطر و گاو و حتى الاغ سرگرم شخم و كار بودند و همين كه دستگاه شخم زمين را مىشكافت بذر مىپاشيدند . در دست مردمى باتدبير و كارى اين جزيره شايد انبار غلهء ايران جنوبى مىگرديد كه نه‌تنها گندم و جو ، بلكه برنج و پنبه و ذرت و توتون و نيل و كنجد و خشخاش بىحدوحساب محصول مىداد . در زمان قديم نيز حاصلخيزى آن نيك مشهور بود و بهتر از اين دوره از آنجا بهره‌بردارى مىكردند . استرابو ( استرابن ) داناى بزرگ مىنويسد كه از هر دانه صد و بلكه دويست برابر حاصل بدست مىآمده است .\r\n\r\nطلوع آفتاب\r\nدر ساعت هفت و ده دقيقه صبح آفتاب بر قلهء كوههاى بختيارى كه در مسافتى دور به‌نظر مىرسد تابيده و اشعهء زرين خود را بر سرپوشهاى سفيد كوه پخش كرده بود . در بالاى سررشته‌هاى انبوه ابر مستعد بارندگى مىنمود و وضعى خوش‌آيند پيش آورده بود كه بسيار نادر است و من در جاى ديگر نديده بودم و به‌نظر نمىرسيد كه اين اثر را داشته باشد كه اشعهء آفتاب را جذب كند .\r\nهنگام بالا آمدن قرص خورشيد در مقابل آن مقاومت مىنمود و اشعه را به آسمان برمىگردانيد ، به حدى كه در ربع مقابل افق در مغرب انعكاس قرص طالع آفتاب به‌شكل هالهء مدورى از نور الوان افتاده بود ، ولى زود اين منظره تار و ناپديد شد و به اقامتگاه اعراب كه شامل چند رديف محاذى كلبه‌هاى نيى بود رسيدم و از ساحل\r\n\r\n","description":"","footnote":"","page_name":" 439 ","page_number":453},
  {"content":"\r\n\r\nچپ آب شطيط گذشتم . در اينجا نهر دلپذير با كرانه‌هاى پردرخت به عرض تقريبا 250 يا رد جريان داشت . در كنار رودخانه سه چهار ميل راه پيمودم تا در نقطه‌اى كه پيش‌آمدگى سنگى در ساحل راست رودخانه است و سپس در جهت شمال شرقى به طرف شوشتر امتداد دارد . آنجا دهكدهء عرب‌نشين است بعد از آنجا شطيط يا كارون را تا سمت ديگر پل والرين كه در بيرون شوشتر واقع است نديده‌ام .\r\n\r\nحوالى شوشتر\r\nوقتى كه به نهر نزديك مىشدم از اراضى مجاور آن آشكار بود كه دست‌كم در سابق كشت‌وكار فراوانى در آن حدود وجود داشته است . بندها و جوىها و حاشيهء كانالهاى خشك از هرسو به‌نظر مىرسيد و باران اخيرا جاده را به‌صورت مرداب پرگلى درآورده بود . از دهكده‌اى كه نخلستان‌هائى داشت و در سمت چپ ما واقع بود عبور كرديم و از دور منظرهء درخت و سبزه نشان مىداد كه كشتزارها و مراكز پرجمعيتى در پيش است .\r\nقبه‌اى مخروطى كه بر نوك بناى مسجد ويرانى بود در بالاى تپه‌اى جلب توجه مىكرد و گنبد سفيد در ميان درختان برجسته و درخشان مىنمود و چشم‌انداز شهر وسيعى كه به‌صورت نمايانى ويران بود بر ارتفاعات سنگى كه در سمت راست يا شرقى بر گردنه‌اى واقع بوده منتهى مىگرديد . درختان انبوه سدر در سراسر اراضى كه فعلا كشتزار است و همان باغات معروف شوشتر مىباشد پراكنده بود و در ميان درختان هم برج‌هاى متعدد آجرى به‌منظور پناهگاه بود كه با آنچه به تعداد زياد در عرصهء تاخت‌وتاز دزدان تركمن در ناحيهء ماوراء بحر خزر و خراسان ديده بودم بىشباهت نبود و نشان مىداد كه زراعت حتى در مجاورت شهرها گاهى به‌هيچ‌وجه از دستبرد و دزدى در امان نبوده است و اين خود حاكى است كه رسم و راه بىقانونى همواره در زندگانى باديه‌نشين‌هاى ايرانى وجود داشته است .\r\nاز درون آب به آن سوى نهر خشكيده‌اى كه مينو نام داشت و سابقا حوالى جنوبى شوشتر را سيراب مىكرد و من باز راجع به اين موضوع صحبت خواهم داشت عبور كردم و از كنار امامزاده خرابهء عبد اللّه كه بر تپهء كنارافتاده‌اى واقع بود گذشتم .\r\n\r\n","description":"","footnote":"","page_name":" 440 ","page_number":454},
  {"content":"\r\n\r\nدر جبههء شمالى اين بنا دو منارهء خراب بود و گلدستهء گچى مخروطى زشتى داشت كه چنان كه لفتوس گفته است مانند سرپوش خاموش كردن شمع مىنمود و از ميان توده‌هائى كه ظاهرا بقاياى ديوار كهنهء شهر بود عبور كردم و به محوطهء باز رسيدم كه اطراف آن در غرفه‌هائى بىسقف آهنگران و مسگران صداى گوش‌خراش راه انداخته بودند و آن از بقاياى بازار وسيع سابق بود . بدين‌ترتيب قبل از آنكه متوجه شده باشم به داخل شهر والىنشين خوزستان رسيدم كه شايد عقب‌افتاده‌ترين بلاد ايران باشد .\r\n\r\nتاريخ\r\nوجه تسميهء شوشتر بطور تحقيق معلوم نيست اگرچه ظاهرا از كلمهء پهلوى شوش مشتق گرديده كه به معنى دلپسند است و چندين محل در آن حدود اين نام را دارند و بخصوص بر تپه‌هاى بزرگ شوش اطلاق مىشود كه عموما سوزا مىنامند و اكنون بطور قطع ثابت شده است كه همان كاخ و عمارت شوشان است كه دانيال حكايت مىكند كه در آنجا خواب‌نما شده بود و خواه و ناخواه شاپور پادشاه جنگاور ساسانى آنجا را بنا كرده ( احتمال اين است كه تاريخ بنا قبل از او باشد ) و ترديدى نيست كه مقر پادشاهان بوده و اين موضوع نه بنابر روايات است ، بلكه از آثار عظيمى استنباط مىشود كه از دستگاه و جلالى براستى شاهانه باقى مانده است .\r\nدر اين محل بدون شك شاهنشاه فاتح گاهى اقامت مىنموده و يادگارهاى جاويد فراوان كه ناشى از علاقه و همت او در ايجاد آثار عمومى و بناهاى باشكوه بوده هنوز در دشتها و جلگه‌هاى ايران جنوبى ديده مىشود . از دورهء همين پادشاه است كه شوشتر با تأسيسات فنى و مهندسى حائز اهميت نظامى گرديده و در تاريخ نام و نشان درخشانى يافته است .\r\nهنگام حملهء تازيان سكنهء اين شهر مقاومت دليرانه‌اى نموده بودند تا اينكه يكى از ميان ايشان راه خيانت پيمود . بعد از آن تجربهء ناگوار هربار كه مهاجمى از مغول و تاتار به اين حدود تاختند شوشترىها بجاى مقاومت با مهاجمين ساختند و راه تسليم پيش گرفتند ، از اين‌رو تيمور به ايشان عفو و امان داد و حتى مىگويند كه بند والرين را تعمير كرد .\r\n\r\n","description":"","footnote":"","page_name":" 441 ","page_number":455},
  {"content":"\r\n\r\nنيم قرن قبل از آن واقعه سياح مراكشى ابن بطوطه راجع به اين شهر نوشته بود : « در جلو كوهستان شهر بزرگ زيبائى هست ، سرشار از ميوه‌ها و نهرها و رودخانه‌اى به نام ازرق ( كبود ) آن را احاطه كرده است » بعدا در دورهء پادشاهان صفوى اين شهر از مراكز عمدهء تبليغات شيعه و كانون گرم تعصب شد و تا اوايل قرن حاضر حاكم‌نشين ولايت و مركز حكومت و مقر محمد على ميرزا فرزند فتحعلى شاه شد كه حاكم كرمانشاه و لرستان و خوزستان بود و در همان اوان است كه بىجهت گفته‌اند 45000 تن جمعيت داشته .\r\nدر سال 2 - 1831 بواسطهء طاعون لطمهء شديدى به مقدار جمعيت آن رسيد و در حدود 000 / 20 نفر تلف شدند . بار ديگر هم در آنجا و با آمد و دزفول بجاى شوشتر حاكم‌نشين شد و از آن پس ديگر كارش رونقى نگرفته است .\r\n\r\nجمعيت\r\nجهانگردان متعدد نظريات متفاوت راجع به عدهء جمعيت اين شهر اظهار كرده‌اند . در سال 1836 چزنى گزارش داده بود كه 5000 تا 6000 خانوار و 000 / 20 نفر جمعيت دارد . در همان سال رالينسن عدهء جمعيت را 15000 نوشت .\r\nدر 1841 دوبود همهء جمعيت آنجا را 4000 تا 5000 ثبت كرد . در سال بعد سلبى 8000 و ليارد 000 / 10 را رقم احتمالى ذكر كرده‌اند و اين عده در مساحتى پراكنده‌اند كه گنجايش پنج برابر جمعيت را داراست ، ولى همهء اين وسعت سراسر ويرانه است . در سرزمينى كه به‌مناسبت شهرهاى معدوم و يا نيمه خراب شهره است و دسته‌هاى عظيمى از افراد يا ترك ديار نموده و يا دچار انحطاط شده‌اند شوشتر مقام خاصى دارد و حتى آثار ويران اصفهان تاريخى با آنچه در اينجاست قابل قياس نيست . خانه‌هاى آباد سابق ، اينك به‌صورت خرابه‌هاى آجرى درآمده است و بناهائى كه هنوز مسكون است وضع خاصى بين عمارت و ويرانى دارد و مثل اين مىماند كه شهرى نفرين شده است و به گفتهء يكى از شعرا شهر شبهاى مخوف است .\r\nبيشتر نويسندگان هم در اين قول اتفاق دارند كه اين ويرانى و انحطاط عجيب\r\n\r\n","description":"","footnote":"","page_name":" 442 ","page_number":456},
  {"content":"\r\n\r\nچندان ناشى از قهر و غضب طبيعت نبوده است ، بلكه ظلم و بدرفتارى فرمانداران آن حدود و سامان را به اين وضع فلاكت‌بار انداخته است . مأمورانى كه به اين ولايت دورافتاده رفته‌اند هيچ‌گاه از ظلم و دست‌درازى بمال خلق دريغ ننموده‌اند .\r\n\r\nخصايص جديد\r\nشوشتر درحال‌حاضر نيز اختصاصاتى دارد كه در شهرهاى ديگر ايران ديده نمىشود . بعد از رديفهاى معمولى آلونك‌هاى كوتاه گلى با خوشوقتى و بلكه حيرت‌زدگى در شهر به محلى وارد مىشويم كه داراى منازل دو طبقه است ، قسمت پايين با سنگ و طبقه بالا از آجر است كه بر گل كار مىگذارند .\r\nگاهى ارتفاع اين خانه‌ها باندازه‌اى زياد است كه در ميان اقامتگاههاى ايرانى غير عادى است ، بامهاى صاف اين بناها محجر كوتاهى دارد كه اهالى هنگام شب آنجا مىخوابند و بالغ بر سى پا ارتفاع آن است . در حياط درونى معمولا ايوان وسيعى است كه از يك طرف رو به حياط باز و بدون در يا ديوار است . اين خانه‌ها اختصاص ديگرى هم دارند كه مانع از آن مىشود كه زود از خاطرها فراموش شود .\r\nاستوانه‌هائى در لاى جرز از بام تا كف زمين قرار مىدهند كه در سمت كوچه شكافى دارد و تنها مجراى زهكشى و فاضل آب خانه است و بدون خرج مدفوع را به خارج مىبرد و از هر سوراخ به همان اندازهء خود تعفن ، بوى زننده به خارج نشر مىكند . مخزنى در پايين وسط كوچه هست كه با ناودانى به آن مربوط است و بواسطهء فقدان مأمور تنظيف به‌صورت مرداب غيرقابل عبور درمىآيد و چون شهر بر بلندى واقع شده و داراى زمينهء شنى است ، باران قسمت عمدهء كثافات را به پايين مىريزد كه عملا در فصل پاييز بىارزش نيست ، چون در كشتزار خشخاش بيرون شهر عوض كود به كار مىبرند .\r\n\r\nسردابها\r\nاختصاص جالب ديگر آنجا كه از بيرون ديده نمىشود ساختمانى تقريبا عمومى است به نام شابدان يا شاودان « 1 » كه اطاق‌هاى زيرزمينى است و در صخره‌اى كه خود شهر بر آن بنا شده است كنده‌اند و با استوانه‌هائى از بالا هوا به آن\r\n\r\n\r\n","description":"","footnote":"\r\n( 1 ) - در جاهاى ديگر ايران آن را سرداب مىنامند . ليارد مىنويسد كه در شوشتر آن را شادروان مىگويند كه صحيح نيست .\r\n","page_name":" 443 ","page_number":457},
  {"content":"\r\n\r\nمىرسد و كم‌وبيش همهء خانه‌ها اين سردابها را دارند و يكى از آنها كه در زير عمارت اقامتگاه والى اخيرا ساخته بودند و به من نشان داده‌اند تا 60 پا در زير بنا پايين رفته بودند و با پله‌هاى بسيار پرشيب به آنجا مىرسند و بوسيلهء دهانهء مدورى كه در بام مىسازند نور و هوا به پايين مىرسد . در ماه‌هاى ژوئيه و اوت ( تير و مرداد ) كه گرما به حد اشد طاقت‌فرساست سكنه تمام مدت در اين سردابها مىمانند و به‌ندرت بين نه صبح و غروب از آنجا خارج مىشوند و در ظرف همين مدت شوشتر بيش از اوقات ديگر به‌صورت شهر خاموشانى ساخته از آجر و سنگ درمىآيد .\r\n\r\nتجارت و صنعت\r\nاز لحاظ تجارت نيز شوشتر با وجود توسعهء كشاورزى آن حدود محل خالى از اهميتى است . با آنكه خاكش براى كشت و زرع خشخاش استعداد حيرت‌انگيزى دارد بازمىگويند كه محصول آنجا فقط تقريبا سى صندوق است كه به سواحل عربى مسقط صادر مىشود . نيل به اندازهء وفور در حوالى شهر بدست مىآيد و به همين مناسبت رنگ پوشاك اكثر افراد اعم از مرد و زن غالبا كبود است .\r\nسلبى در 1842 در گزارش خود تجارت محلى را محدود ذكر و اظهار تأسف نموده است كه تقريبا تمام پارچه‌هاى نخى و پشمى و چلوار و ادوات فلزى و ظروف و قند آنجا از روسيه مىرسيده و اين كار با وجود راه طولانى و خراب بين اصفهان و آنجا صورت مىگرفته است . وضع پنجاه سال پيش هرچه بوده درحال‌حاضر اثرى از تفوق وضع تجارتى روس در آنجا نيست و در شهر اجناس خيلى كمى ساخت روسيه مىتوان يافت و كالاى خارجى تماما به واردات از هند و انگلستان محدود گرديده است كه از بصره از راه عماره كه در كنار دجله است و دزفول و يا از طريق محمره و رودخانهء كارون مىآورند .\r\nتنها صنعت محلى ظاهرا فرش است كه از نخ و پشم مىبافند و نمدى هم از جنس زرد خشن . بازار آنجا كه روزگارى مركز عمدهء دادوستد بوده فقط داراى دو راسته است كه در زير گنبدى يكديگر را قطع مىكنند و غرفه‌هائى كه سابقا\r\n\r\n","description":"","footnote":"","page_name":" 444 ","page_number":458},
  {"content":"\r\n\r\nاشاره كردم و يكى دو تا سايبان با سقفى كه بر پايه‌هاى سنگى قرار داده‌اند و هنوز در وسط آگورا ( آغور ؟ ) كه وضع خرابى دارد ديده مىشود خان يا كاروانسرا كه مركز تجار مشرق است در آنجا نيست .\r\n\r\nنظريهء ليارد و سلبى دربارهء مردم آنجا\r\nبيشتر اهالى آنجا از سادات‌اند كه عمامهء سبز بزرگ بر سر دارند و اين شهر بيش از جاهاى ديگر باعث رفتار طاقت‌فرسا و خرافات بىاندازه و زندگى قرين تن‌آسانى آنهاست ، ولى دربارهء رفتار ايشان نسبت به خارجىها شرحهاى متضادى از ناحيهء سياحان انگليس اظهار شده است .\r\nليارد و سلبى رويهء آنها را درخور حد اعلاى تمجيد محسوب داشته‌اند . من اين حسن رفتار نسبت به سلبى و همراهانش را ناشى از قدر و مقام همسفر ارجمند آنها ( ليارد ) منسوب مىدارم . عقيدهء مأمور كشتى آشور نيز چندان خالى از تعريف نبوده است . وى در جواب سر . هنرى ليارد كه نظرش را دربارهء شوشتريها استفسار كرده بود گفت : « عرض كنم كه جاى زياد بدى نيست ، اما آدمى ندارد » در اين‌كه سلبى نظريهء نيك تمجيدآميزى راجع به آنها اظهار داشته و سپس از اين بابت ابراز ناراحتى كرده است از شرح ذيل استنباط مىشود :\r\n« از ستايش من دربارهء شوشتريها شايد چنين وانمود شده باشد كه قصد تملق داشته‌ام بايد ديد اهل اطلاع و نظر ، اخلاق و رفتار آنها را در آينده چگونه خواهند يافت و اگر باز قابل تمجيد و تعريفى نباشند كه من به ايشان نسبت داده‌ام آنگاه مىتوان گفت كه با ديگر همسايگان خود تفاوتى ندارند »\r\n\r\nاخلاق جديد\r\nبدبختانه اطلاعات و تجربه‌هاى آينده كه ما اينك مىتوانيم خاطرنشان سازيم اظهارات سلبى را تأييد نمىكند و نامساعد به حال دوستان شوشترى اوست . فقط هفت سال بعد لفتوس نوشت : قيافهء اهالى چندان جالب نيست و مكر و فريب و بىاعتمادى آنها نسبت به يكديگر در ميان افراد طبقهء پايين شايع است .\r\nاز طرف ديگر ورود مأموران كمپانى لينچ و باز شدن رودخانهء كارون جهت كشتىرانى وسيله و مورد جديدى براى پىبردن به خلقيات نسل حاضر و تكذيب اظهارات اطمينان‌آميز همسفران ليارد فراهم ساخته است .\r\n\r\n","description":"","footnote":"","page_name":" 445 ","page_number":459},
  {"content":"\r\n\r\nهنگامى كه نمايندهء شركت مزبور ابتدا در سال 1888 به آنجا آمد حتى از بدست آوردن آب آشاميدنى و ضروريات اوليهء زندگى درمانده بود و مردم از تقرب با اين قبيل افراد ناپاك سخت پرهيز داشتند . و ملاها و سادات موانع گوناگون در راه تجارت ايجاد مىكردند و حتى به اهالى تلقين شده بود كه از خريدارى كالاى انگليسى خوددارى نمايند و اين حرف تحريم همه شهر را فراگرفته بود . شايد اين رويهء خصومت‌آميز روزى به رفتارى عاقلانه تبديل شود ، ولى در هرحال دليل و گواه ضديت و تفاوتى است كه نفوذ غرب چگونه با اغراض مشرق زمين تصادم مىيابد و اين نكته چنان كه بايد و شايد غالبا در انگلستان درك نمىشود .\r\n\r\nچهره و لباس\r\nشوشترىها كه من راجع به آنجا شمه‌اى ذكر كرده‌ام از لحاظ سابقهء قومى و قيافه و لباس نيز مانند اخلاق و محيط خود وضع متفاوتى دارند .\r\nبازرگانان شوشتر\r\nايشان اختلاطى از اصل و تبار ايرانى و عرب و پيوندى از اين دو نسب بشمار مىروند و درحالىكه گويا خون تازى در آنها قوىتر است چنين مىنمايد كه بيشتر خصايص اخلاقى سبك‌تر هر دو تيره را واجد شده‌اند .\r\n\r\n","description":"","footnote":"","page_name":" 446 ","page_number":460},
  {"content":"\r\n\r\nصفا و جذبه‌اى در چهرهء ايشان نيست و چندان هم تندرست به‌نظر نمىرسند .\r\nاين حقيقت شايد به علت آب آنجاست كه شورمزه است و يا از حدت گرماى تابستان و يا در اثر بىاعتنائى حيرت‌آورى است كه در رعايت اصول بهداشت مىنمايند و يا بنابر موجبات سه‌گانهء مزبور است . حتى وضع لباس آنها نيز متفاوت است عباى عربى بر دوش و عمامهء سبز بر سر دارند كه يك سر آن را در جلو بند مىكنند و سر ديگر از عقب آويزان است كه از اين جهت با آنچه افغانها به سر مىپيچند بىشباهت نيست .\r\nيكى از مطلعين وارد محلى به اين جانب اظهار مىداشت كه ايشان اخلاقا تنگ‌نظر و خسيس‌اند و فقط براى ضروريات اصلى پول خرج مىكنند ، در چانه زدن هم از هيچ قوم ديگر شرقى كمتر نمىباشند و اگر گفته شود كه در كسب‌وكار سخت و زيرك‌اند حرف گزاف نيست .\r\nشهر به چندين محله تقسيم شده است كه هركدام خان و دستهء جداگانه دارد . وقتى كه در انگلستان اختلافات محلى را هر روز پنجم نوامبر بر قضاوت مسالمت آميز كه بر رأىگيرى استوار است حل‌وفصل مىكنند شوشترىها در كوچه‌هاى شهر به رفع اختلافات خود مىپردازند « 1 » . در خاتمه جا دارد كه كلام ليارد را هم نقل كنم كه گفته بود : زنان شوشتر در وجاهت شهرت دارند ، اما به حجاب كمتر پابند هستند و من با اين سخن اديبانه با حضرات شوشترى توديع مىكنم .\r\n\r\nوضع و موقع شهر\r\nوضع طبيعى شهر با اخلاق خاص اهالى آن بىارتباط نيست و بلكه با آن هم‌آهنگى نيز دارد . بر خلاف بيشتر شهرهاى نسبتا معتبر ايران\r\n\r\n\r\n","description":"","footnote":"\r\n( 1 ) - وقتى كه در نوروز 1891 نظام السلطنه از مقام خود بر كنار شد و خبر تعويض والى به شوشتر رسيد اين شهر و مردم آن جنس واقعى خود را نشان دادند . هركسى سلاح بدست گرفت و در پى انتقام خصوصى برآمد ، كسب‌وكار تعطيل و دكانها بسته شد . سركرده‌هاى رقيب دستگير و دچار آزار شدند هركسى ديگرى را به زحمت انداخت ، جنگ و جدال در كوچه‌ها درگرفت ، كلانتر و پاسبان از استقرار نظم عاجز ماندند . همين داستان در ديگر شهرهاى خوزستان تكرار شد و فرمانداران هويزه و فلاحيه از مقام و مسكن خود اخراج گرديدند .\r\n","page_name":" 447 ","page_number":461},
  {"content":"\r\n\r\nكه غالبا در جلگه و دور از دامنهء كوه واقع شده‌اند ، شوشتر بر بالاى كوه واقع و از بركات نهر عظيمى برخوردار شده است .\r\nرود كارون كه در سه ميلى شمال شهر از كمرهء كوه گلگونى بيرون مىريزد و تا آنجا از گردنه‌هاى تنگ و بستر پرمانعى عبور كرده بود با وقار تمام در مسير تازه و آرامى در دشت‌هاى رسوبى تا خليج‌فارس جريان دارد . بواسطهء اين مانع كوهستانى كه بايد گفت طليعه‌دار مستحكم رشته نيرومند زاگروس ماوراى آن است شوشتر از دسترسى آسان ديگر نقاط ايران جدا افتاده است . با ايلات و افراد صحرا - نشين خود كه تيره‌هاى متعدد ايل بزرگ لر را تشكيل مىدهند و همچنين با اعراب باديه‌نشين در ارتباط است .\r\nوضع اين شهر با دروازهء كوهستانى آنجا حاكى از مقام و اهميت سياسى و تجارتى آن بشمار مىرود ، زيراكه با وضع و موقع ممتازى كه دارد از آنجا مىتوان طوايف كوهستانى را كاملا تحت‌نظر و اختيار گرفت . بعلاوه آنجا خط سير طبيعى تجارتى بين نواحى ثروت‌خيز داخلى از قبيل بروجرد و كرمانشاه و همدان و درياى جنوب مىباشد و بواسطهء مجاورت و پيوستگى رودخانه و كوهستان و تأسيساتى كه در آن حدود شده است و من شرحش را خواهم آورد اهميت نظامى آن نيز قابل ترديد نيست .\r\n\r\nكارهاى آبيارى\r\nسابقا اشاره نمودم كه اين شهر در ارتفاعات انتهاى شمالى جزيره‌اى واقع شده است كه از دو شاخه كارون تشكيل مىشود كه يكى خود رودخانه است و ديگر مجرائى است كه احداث كرده‌اند و آن بيست و پنج ميل امتداد و به خط مستقيم با بندقير ارتباط دارد . در فاصلهء 60 يا رد بر بالاى شهر نهر گرگر از ساحل چپ رود اصلى انحراف و به سمت جنوب راست جريان مىيابد و در بين راه با دو بند كه شرحش خواهد آمد از طريق دربندى كه به منظور آوردن اين آب به صخره‌اى كه خود شهر در آنجا واقع شده است كنده و بدين‌ترتيب وسيلهء دفاعى مهمى از جهت شرقى فراهم ساخته‌اند . ضمنا قسمت عمدهء رودخانه از نقطهء دو شاخه شدن تا محل\r\n\r\n","description":"","footnote":"","page_name":" 448 ","page_number":462},
  {"content":"\r\n\r\nتلاقى در بندقير آب شطيط نام دارد و جريان عريض به طرف مغرب پيدا مىكند و در ناحيهء صخره‌اى و قلعهء مجاور آن شهر شوشتر واقع گرديده است و سپس در جهت جنوبى جارى مىشود و در اين نقطه مجراى آن با بند مشهور و پل والرين مسدود مىگردد و هنگامى كه كوهى را كه عمارت والى در آنجا واقع است حلقه‌وار سير مىكند مقدارى از آب آن كه از زير سرداب كاخ جارى است هدر و به مجراى ديگرى مىرود كه در سمت غربى شهر حفر كرده‌اند و اين كار ظاهرا به‌منظور آبيارى حومه‌هاى شهر بوده است كه بواسطهء ارتفاع بيشترى از سطح كارون آب اين رودخانه به آن حدود نمىرسيده است .\r\nاين وضع اختصاصى سه‌گانه آب گرگر و آب شطيط و نهر مينو وجه متمايز و ممتاز آن منطقه است و بواسطهء سابقهء تاريخى و موقع طبيعى و نتيجهء وجودى خود و مسئلهء آبيارى فنى كه از آن ناشى مىشود و رالينسن تعريف كرده بود كه « از بغرنج‌ترين و متناقض‌ترين امور تحقيقاتى بوده است كه وى به آن پرداخته » من اينك بررسى خود را معطوف مىسازم . هرگاه گفته‌ها و توضيحاتم با آنچه نويسندگان سابق نوشته‌اند منطبق نباشد از آن جهت است كه دقت و بررسى كامل دربارهء اين موضوع معمول شده است و يا آنكه شخصا در محل به رسيدگى پرداخته‌ام همان كارى كه از ناحيهء ديگر نويسندگان سرسرى و ناقص برگزار شده است .\r\n\r\n1 - مجراى آب گرگر\r\nدر محل انحرافى كارون در 600 ياردى بالاى شهر شوشتر بندى در اين مجرا كشيده‌اند . اين سد از جزيره‌هاى سنگى بزرگى است كه در ماه‌هاى كم‌آبى تابستان پاك برهنه است و از شش دهانهء بين آنها آب جارى است و از قرار معلوم در اوايل اين قرن محمد على ميرزا آن را با پل والرين يك‌جا تعمير و نام سابق آن را كه بندقيصر ( شايد بنابر دليل افسانه‌اى كه والرين آنجا را در زمان شاپور ساخته بود ) بود به بند شاهزاده مبدل كرده است ، ولى من نتوانسته‌ام روشن سازم كه كدام نام فعلا متداول است .\r\n\r\nبندها و آسيابها\r\nقدرى در طرف پايين اين بند بريدگىهاى دستى تخته‌سنگ كه از وسط آن مجرا ساخته‌اند شروع مىشود و در نيم ميلى آن بند ديگرى است\r\n\r\n","description":"","footnote":"","page_name":" 449 ","page_number":463},
  {"content":"\r\n\r\nكه درحال‌حاضر مانع كامل كشتىرانى است . به‌نظر نمىرسد كه ساختمان فعلى آن خيلى قديمى باشد ، زيرا هنگامى كه در سال 1810 سر . جى . كىنر به شوشتر رفته بود آن بند را پلى يك طاق تعريف نمود كه 80 پا بلندى داشت و از رأس آن غالبا ايرانىها خود را به درون آب مىانداخته‌اند ، بدون اينكه كمترين آسيبى ديده باشند .\r\nرالينسن در سال 1836 باز از پلى يك طاق نام برده است ، اما بنابر تعريفى كه وى از قسمت پايين بند كرده است ناگزير بايد خيال كنم كه وى دچار اشتباه بوده است .\r\nدر هرحال بسال 1841 كه ليارد نخستين‌بار به شوشتر رفته بود طاق مزبور ديگر وجود نداشت و سد سنگى مستحكم فعلى جاى آن را گرفته بود . اين بند به‌شكل ديواره‌اى است كه 60 يا رد طول و 25 يا رد ارتفاع دارد و درست از يك ضلع صخره به طرف ديگر كشيده‌اند و تقريبا 100 پا عمق آن است و سنگ‌كارى ديوار كه در سمت سد و اسيابهاى آب گرگر\r\nجنوبى از بندى شيب‌دار بالا رفته و با سنگ‌هاى درشتى ساخته شده است در حدود چهل پا ارتفاع دارد و بنابراين بلندى بند ، روىهمرفته از كف تا ديواره تقريبا 65 پاست و دروازهء شرقى شهر شوشتر از بالاى آن است .\r\n\r\n","description":"","footnote":"","page_name":" 450 ","page_number":464},
  {"content":"\r\n\r\nچون از اين راه به دهكدهء فعلا ويرانهء بوليتى « 1 » مىرفته‌اند ، بند را پل بوليتى مىناميدند ، اما اين اسم ديگر متداول نيست . اين بند در اصل براى آبيارى ساخته نشده بود ، بلكه براى منظور خاصى بود . در فاصلهء كمى بر بالاى آن چهار پنج نقب در صخرهء دو طرف بند و پايين مجرا كشيده‌اند و از ميان اين مجارى آب از رودخانه با فشار زياد از چند دهانهء قسمت تحتانى بند بيرون مىريزد و در مسير خود چرخ چندين آسياب آردسازى را به گردش مىاندازد .\r\nمنظرهء بند از سمت شهر براستى جالب‌توجه و ديدنى است ، زيراكه در اينجا از ريزش آب نقب‌هاى مزبور حوضچه‌هائى تشكيل مىشود و در مراحل متعدد آسياب‌هائى براى استفاده از فشار آب قرار داده‌اند . چرخ آردسازى آسياب در برج‌هاى گردى نصب شده است و آب كه از بالاى چرخ‌ها مىگذرد به درون نقب‌ها فرومى - ريزد و كليهء اين منظره با نقب‌ها و آبشارهاى هوراتى در تيرولى ( ايتاليا . م . ) بىشباهت نيست . راجع به جريان بعدى نهر گرگر در سفر بازگشت توضيحات بيشترى خواهم داد .\r\n\r\n2 - آب شطيط\r\nاينك به بررسى خود كارون يا شطيط و تأسيسات سدسازى و پل‌سازى و كانال‌سازى وابستهء به آن مىپردازم . اين رودخانه بلافاصله بعد از محلى كه از نهر گرگر جدا مىشود به سمت مغرب انحراف مىيابد و از اينجا بستر آن بسيار وسيع مىشود و در دامنهء صخره آب آن به‌صورت ورقهء عريضى درمىآيد .\r\nكف اين قسمت رودخانه را شاپور با سنگ فرش كرده بود كه درنتيجه آن را شادروان ناميده بودند . رودخانه بعد از طواف ضلع غربى قلعه به سمت جنوب جريان مىيابد و پانصد يا رد پايين‌تر وقتى كه عرض آن تقريبا به نيم ميل مىرسد بند و پل معروف به نام والرين از روى آن عبور مىكند .\r\n\r\nبند و پل والرين\r\nتأسيسات مزبور شامل بند يا سد سنگى است با دريچه‌هائى از قطعات بزرگ سنگ خارا كه بوسيلهء ميله‌هاى آهنى تقويت گرديده و جهت عبور\r\n\r\n\r\n","description":"","footnote":"\r\n( 1 ) -  Boleti \r\n","page_name":" 451 ","page_number":465},
  {"content":"\r\n\r\nآب از يك سر تا كنار ديگر رودخانه ساخته شده است . در بالاى بند هم پلى داراى چهل و يك طاق بنا كرده‌اند و چنان كه شرحش خواهد آمد اين بند سابقا بند ميزان نام داشت و همچنين پل قيصر ، بنابراين فرض كه امپراتور والرين آن را ساخته بود . بطورى كه از مصالح ساختمانى كه در آن به كار رفته و سبك‌هاى متفاوتى كه در ساختن طاقها ديده مىشود اين پل ظاهرا چندين بار تجديد بنا و تعمير شده است .\r\nفرش روى پل كه بيست و يك پا پهنا دارد در سابق از قلوه‌سنگ بود و پل را هم بجاى آنكه مستقيم ساخته باشند به طرز بسيار باشكوه و بىترتيب پيچ‌وخم دارد و جمع طول آن 570 يا رد است . از شهر بوسيلهء دروازهء جديدى كه با كاشىهاى شفاف زينت يافته است به اين پل مىرسند كه دو ستون نيز طرفين آن را مستحكم نموده ، در موقع مسافرتم شكاف بزرگى بالغ بر هفتاد يا رد عرض در وسط پل ايجاد شده بود . بند و پل هر دو را در سال 1885 سيلابى بسيار قوى به كلى برد ، ولى اين تنها سرگذشت ناگوار آن محل نبوده است .\r\nدر سال 1810 هنگامى كه كىنر در آنجا بود اين بند بعد از چهار سال كار بوسيلهء محمد على ميرزا تعمير يافت . ( نظارت اين كار با ژنرال مونتايث بود ) و بطورى كه دوبود نوشته است هزينهء آن 000 / 60 ليره شد . و باز در سال 1832 بواسطهء طغيان آب خراب شد . در سال 1836 رالينسن كه فرماندهى هنگى از لشكر ايران را داشت ناچار شد افراد و اسباب جنگى خود را بوسيلهء كلك شناور كه بر مشك‌هاى چرمى پرباد نهاده بودند حمل كند .\r\nقبل از سال 1841 نيز پل مجددا تعمير شد چون وى در حين مسافرت خود به دزفول از آن عبور كرده بود سلبى مىنويسد كه بار ديگر در بهار 1842 پل آسيب ديد و در اين مورد همهء پل دو روز زير آب بود . لفتوس در 1850 نتوانست از پل بگذرد چون سه طاق وسطى آن در زمستان سال پيش فروريخته بود .\r\n\r\nقسمت شكستهء آن\r\nبعد از تأخيرى طولانى در سال 1889 براى نوسازى قسمتى كه فروريخته بود اقدام كردند . ابتدا سعى بيهوده‌اى نمودند كه بند را\r\n\r\n","description":"","footnote":"","page_name":" 452 ","page_number":466},
  {"content":"\r\n\r\nبند شاپور در شوشتر\r\n\r\n","description":"","footnote":"","page_name":" 453 ","page_number":467},
  {"content":"\r\n\r\nدوباره بسازند ، ولى آب آن را برد . سرانجام نظام السلطنه كه نتوانسته بود مستقيما از عهدهء اين كار برآيد درصدد برآمد با سبدهائى كه از سنگ انباشته بودند قدرى بالاتر در رودخانه سدى موقت بسازد و منظور هم ظاهرا اين بود كه جريان قسمتى از آب را منحرف و از فشار زياد آن جلوگيرى و به تعميرات اقدام كنند ، اما سد جديد را با حداقل مهارت فنى طرح‌ريزى كرده بودند ، زيراكه محل آن را در نامساعدترين گوشهء رودخانه انتخاب كردند و بجاى اينكه از يك كنار بتدريج پيش رفته باشند تا فشار آب به كنارهء ديگر وارد آمده باشد ، كار را از دو جانب رودخانه آغاز كردند و در نتيجه تمام آب از ميان شكاف باريكى كه در وسط ايجاد شده بود با فشار بسيار جريان يافت و تعقيب و تكميل كار را غيرمقدور ساخت . لذا آن اقدام بيهوده را ناتمام رها كردند و از شكافى به عرض 15 يا رد آب خروشان جارى شد و در ضمن كارهائى كه در دو طرف انجام داده بودند كم‌كم خراب و ناپديد شد و تعجبى نكرده‌ام وقتى كه اطلاع دادند كه از آن اقدام به كلى منصرف شده‌اند و عمق رودخانه نيز در محل شكاف بيست پا از كف سابق پائين‌تر رفته است .\r\n\r\n3 - نهر مينو\r\nاين مجراى مصنوعى است كه از رودخانهء اصلى بوسيلهء نقبى در صخرهء قلعه كنده‌اند تا اراضى بلند حوزهء جنوبى شهر را كه حلقه‌وار سير مىكند مشروب سازد . رالينسن و سياحان ديگر آن را نهر داريان « 1 » يا آب مينداب كه به معنى رودخانهء بين دو آب است گفته‌اند كه نام درست بامسمائى است و مختصر آن مينو ( ميان آب ) مىشود ، ولى سرهنگ بل آن را آب خرد ناميده است .\r\nاين نهر بعد از عبور از ميان نقبى كه در كوه كنده‌اند و رالينسن نوشته است كه 300 يا رد طول و 15 يا رد عرض داشته در عقب شهر از اراضى شنزار مىگذرد و تا اين اواخر جريان آن را با بندهاى دستى تنظيم مىكردند كه عجيب‌ترين آنها بندى بود كه از يك سر تا سر ديگر دره كشيده بودند و پل بىقواره‌اى داشت كه\r\n\r\n\r\n","description":"","footnote":"\r\n( 1 ) - از نام داريان ( كه اختصار كلمهء دارابيان است ) استنباط مىشود كه منظور داريوش است كه شايد در كار آبيارى شوشتر پيشرو پادشاهان ساسانى بوده است .\r\n","page_name":" 454 ","page_number":468},
  {"content":"\r\n\r\nپياده‌رو آن با سنگ ، فرش شده بود و در بالاى آن بر كرانهء فوقانى رودخانه دروازه‌اى ويران و پاسدارخانه هست و آنجا را پل لشكر مىنامند .\r\nوقتى كه من آنجا را بازديد مىكردم از زير طاقهاى بند آب جارى نبود و من از ميان اين مجراى خشك تا انتهاى ديگر آن عبور كردم . علت خشكى آن شكستن بند و پل والرين بود كه در اثر آن كف رودخانه كه از آنجا آب به اين مجرا مىرسيده خيلى پايين رفته بود و اثر آن از خشكى و فقدان كشت‌وكار در زمين محدود بين دو نهر آشكار است .\r\n\r\nروايت راجع به والرين\r\nهنگام صحبت از بند ميزان بارها از سد و پل والرين ذكرى به‌ميان آمده است و جا دارد اشاره كنم كه فقط بواسطهء رواج اين افسانه من به اين كار مبادرت ورزيده‌ام و بدان سبب كه آنجا همواره به اين نام شهرت داشته است و گرنه به هيچ‌وجه معتقد نيستم كه امپراتور والرين شخصا در آن كار دخالتى داشته است .\r\nهمه مىدانند كه در سال 260 ميلادى امپراتور روم به عزم دفاع از ادسه « 1 » بدست شاپور اسير شد كه او را هفت سال در اسارت نگاه داشت ( مىگويند در قلعهء شوشتر ) و اگر افسانه‌هاى مشكوكى را كه در اين باب هست باور داريم نسبت به وى با خشونت و تحقير رفتار نموده و حتى گويا او را آزار بدنى كردند .\r\nدر شاهنامه حماسهء ملى ايران از فردوسى اشارهء جالب‌توجهى هست حاكى از اينكه پادشاه او كاروانى زندانى رومى كه در همان زمان اسير بود براى ساختن و يا تجديد بناى بند ( شكسته ) و پل استمداد و آزادى اسير را به اتمام مطلوب آن كار موكول ساخته بود و نام مرد رومى را برانوش « 2 » يا ورانوس ذكر نموده و غنايمى را كه از اردوگاه امپراتور به چنگ آمده بود صرف انجام آن كار كرد . به‌نظر من دليل و شاهد تاريخى ديگر دربارهء ارتباط نام والرين با اين كار نيست و اصلا دليلى در دست\r\n\r\n\r\n","description":"","footnote":"\r\n( 1 ) -  Edessa \r\n( 2 ) -\r\n همىبرد هرسو برانوش را * به دو داشتى در سخن گوش را \r\n برانوش را گفت اگر هندسى * پلى سازى اين را چنان چون رسى \r\n. م .\r\n","page_name":" 455 ","page_number":469},
  {"content":"\r\n\r\nنداريم كه وى در اين كار اطلاع و بصيرتى داشته و خيلى هم بعيد است كه پادشاهى اسير ، مهندسى بصير از كار درآيد . نام والرين به بند ديگرى نيز كه بند قيصر باشد و بر نهر گرگر ساخته بودند اطلاق گرديده ، ولى نامش را با كار برجسته‌ترى ارتباط نداده بودند .\r\n\r\nتوضيحاتى راجع به كار آبيارى روزگار قديم\r\nبا شرحى كه دربارهء وضع و خصايص سنگ‌كارى و كارهاى آبيارى شوشتر بيان شده است جا دارد توضيحاتى نيز راجع به مقصودى كه خواه تنها و يا باهم از آن كارها در نظر بوده است اضافه كنم . از شرح نويسندگان سابق كه پاره‌اى از آنها خطا و شمه‌اى هم دور از امكان است قول رالينسن هم مبتنى بر بصيرت تام و هم شامل صحيح‌ترين اطلاعات مىباشد ، ولى گمان مىكنم دلايلى نيز هست كه چرا درعين‌حال قبول گفته‌هاى او مقدور نيست .\r\nقول او بر اين فرض استوار شده است كه اردشير يا فرزند او شاپور پيش از اينكه سدى در كارون ايجاد شده باشد و يا آب اين رودخانه را براى مقاصد آبيارى به كار برده باشند نهر گرگر را حفر كرد - كار عظيمى بود . اما شايد فقط به قصد فوايد نظامى كه از آن كار انتظار مىرفته است ، چون بدان‌وسيله سطح آب رودخانهء اصلى پايين مىرفته و شهر از آب محروم گرديده است و در چنين موردى بود كه وى كف آن را با سنگ - فرش و بند بزرگى هم بنا كرد و گرگر را سد بست و نقبى ساخت كه شهر و حومهء آن را آبيارى كند . ولى من با جرأت تمام شرح ديگرى را در اين‌جا مىآورم كه هم بيشتر مقرون به احتمال است و هم با شرايط طبيعى انطباق بيشترى دارد .\r\n\r\nساختمان مجراى گرگر\r\nروايت‌ها شايد هم بنابر موازين درست اولين تأسيسات كارون را به اردشير يا شاپور مربوط مىسازد ، مىتوان تصور كرد كه پدر يا پسر با توجه به اهميت و ارزشى كه حاصلخيزى اراضى حوالى دربر داشته ساختمان بند بزرگ را بر رودخانه فرمان داده است تا جلو آب سد و حفر نقب و مسير كانال مينو جهت بردن آب مقدور و بدين‌ترتيب آبيارى اراضى آن حدود براى كشت‌وكار تأمين\r\n\r\n","description":"","footnote":"","page_name":" 456 ","page_number":470},
  {"content":"\r\n\r\nشود ، ولى چون نهر جديد بستر نرم و سستى يافته بود به زودى نقب را عميق‌تر نمود و ديگر آب به مجراى اصلى نمىرفت ، اين جريان بود كه خواه و ناخواه به فروريختن بند نيز منجر گرديد .\r\nدر همين وضع و حال سخت و دشوار بود كه گويا از بصيرت فنى اسير رومى استمداد كردند تا از زيان و خطر پيشگيرى شده باشد همان اقدامى كه با ابتكارى اساسى مايهء شهرت اين محل و بانى آن گرديده است . چون دريافته بودند كه تعمير بند كار آسانى نخواهد بود و لزوم مهار كردن جريان كارون تا زمانى كه مخرج ديگرى براى آب اضافى آن تهيه نشده بود ، پادشاه يا مرد اسير ، كندن مجراى گرگر را در سمت شرقى شهر دستور دادند ، ولى همين كه حفر آن به پايان رسيد تمام آب كارون به اين مجرا افتاد و بستر سابق رودخانه خشك شد و اين كار به‌نظر من مبتنى بر دو ملاحظه است : در مسافتى زير بند گرگر كه آسيابهاى فعلى هست بند مصنوعى ديگرى است كه آثار چندين آسياب از كار افتاده در بالاتر از سطح كنونى مجرا ديده مىشود و نشان مىدهد مربوط به دوره‌اى است كه آب كانال در سطح بالاترى بوده و بعلاوه در سراسر خط سير گرگر از شوشتر تا بندقير درحالىكه نهر فعلا بسترى از 60 تا 70 يا رد عرض و لبه‌هاى پرشيبى دارد از دور يعنى از چند مترى تا حدود نيم ميلى اين جزيره كناره‌هاى ديگر و بلندترى هست كه حالا مانند صخره‌اى در دشت به‌نظر مىرسد ، ولى بدون شك اثرى از دوره‌اى است كه حد و كنار جريان بزرگ‌تر و نيرومندترى بوده است .\r\n\r\nبناى بند بزرگ\r\nبنابر شرح مذكور كه تمام آب كارون به نهر گرگر سرازير گرديده بود توانستند بند بزرگ را تجديد بنا كنند و اگر كارى هم از سابق به اردشير قابل انتساب نباشد بايد گفت كه از اين تاريخ بند و نقب براى نخستين‌بار ساخته شد ضمنا از آن فرصت استفاده نموده و كف رودخانه را در پايين صخره بالا آورده ، با - سنگ‌فرش كردند تا ديگر خراب نشود .\r\nپس از اتمام اين اقدامات و ترتيبات آبيارى كه بنابر فرض اين جانب اگر\r\n\r\n","description":"","footnote":"","page_name":" 457 ","page_number":471},
  {"content":"\r\n\r\nيگانه دليل ساختمان آن نبوده علت اساسى آن بشمار مىرفته وقتى كه براى استفاده آماده شده بود دستور ساختن سد فرعى گرگر نيز صادر گرديد تا آب كارون را به مسير اصلى آن برگرداند .\r\nدر اين مرحلهء كار بود كه چند بند ديگر هم ساخته شد تا مانع جريان آب به - نهر گرگر شود و بدين سبب مقدار آب آن كاهش يافت و با مرور زمان به‌صورت مسير باريك و پيچ‌وخم‌دار فعلى درآمد و هرگاه آن را تا بندقير دنبال كنيم استنباط مىشود كه امكان نداشته است كار انسان باشد .\r\nاين توضيحات من دربارهء كارهاى آبيارى و مهندسى شوشتر بوده كه ممكن است به شرح ذيل خلاصه نمود : بند والرين را از آن جهت ساخته بودند كه آب كارون را براى مقاصد آبيارى فراهم سازند « 1 » . نهر مينو را براى آن حفر كردند كه آب ناشى از سدبندى را به اراضى عقب شهر برسانند و گرنه هيچ‌گونه آب براى استفاده نداشتند ، نهر گرگر هم به خاطر آبيارى حفر شده بود ، اما فقط براى تسهيل اقدامات مزبور و جا دادن آب اضافى رودخانهء اصلى « 2 » . درواقع از تمام اين كارها نيت خير و خدمت نسبت به مردم ملحوظ بوده است كه هنوز بعد از 1600 سال نشانهء روح خدمتگزارى و حاكى از بلندنظرى بانى نامى آنهاست .\r\n\r\nارگ\r\nپس از ورود به شوشتر كه خوشبختانه در اثر پيش‌بينى صائبم در بارهء قدرت حركت كشتى سوزا و بيچارگى مهندس آن توانستم تقريبا نه ساعت زودتر\r\n\r\n\r\n","description":"","footnote":"\r\n( 1 ) - از اين‌رو من نظريهء لفتوس را معتبر نمىدانم ، زيرا دليلى وجود ندارد كه حاكى از اين باشد كه بند ميزان براى آن ساخته شده بود كه هم‌پايهء پل باشد و هم ورقهء پهناورى از آب در جلو ارگ به منظور حظ بصر ساكنان آن فراهم سازد .\r\n( 2 ) - فرضيهء آبيارى و تاريخ اخير بناى گرگر كه هر دو مورد تأييد مىنمود بنابر قول ليارد منتفى شده است . حفارىهاى شوشتر و بخصوص در محل پله‌هائى كه از شهر به جانب بستر كانال امتداد داشته و از قرار معلوم خيلى قديمى است تا سطح فعلى آب گرگر كشيده مىشود . اصل و ريشهء نام گرگر درست روشن نيست ، شايد ناشى از صداى آب بوده كه از نقب‌ها خارج مىشده است مقايسه شود با اصل چاه زمزم در مكه . از طرف ديگر يك تاريخ - نويس محلى اظهار مىدارد كه اين نام بواسطهء مهاجرت گروهى از گرگر آذربايجان به آنجا بوده است .\r\nدر زمان تيمور گرگر دودانگ نام داشت و شطيط يا كارون اصلى چهاردانگ ، بنابر مقدار آب كه در نقب‌ها وارد مىشده است و نام مسرقان كه فقط به چهاردانگ مربوط مىشود به هر دو اطلاق مىگرديده است .\r\n","page_name":" 458 ","page_number":472},
  {"content":"\r\n\r\nاز ديگر مسافران كه از طريق نهر آمده بودند به شهر برسم ، معرفىنامه‌هاى خود را خدمت والى ارسال و پيشنهاد ملاقات عاجل نمودم . در ضمن آداب مقدماتى شامل هدايائى از شيرينى و ميوه و تنقلات از جانب نظام معمول و انعام برابر و يا حتى باارزش‌تر از جانب خودم به گماشته‌هاى ايشان تسليم شد و بعد از ظهر در سر موعدى كه تعيين شده بود سواره رهسپار ارگ شدم .\r\nاقامتگاه نظام كه سربازخانه‌اى هم به آن متصل است در بالا و انتهاى صخره كه صد پا از رودخانه ارتفاع دارد واقع شده است . اين محل را براستى طبيعت براى همين منظور نمايان ارگ ايجاد نموده و از زمان شاپور به بعد قلعه‌اى در آنجا وجود داشته كه هنگام هجوم تازيان سلاسل نام داشته است « 1 » عمارت فعلى ساختمانى جديد است و اثرى از بناى قديمى در آن ديده نمىشود . والى كنونى هم تعميرات و تغييراتى در آن داده و قسمت مسكونى را به‌صورت برج بلند دو طبقه‌اى درآورده است كه از بالاى آن شهر و رودخانه منظرهء بسيار دلپذيرى دارد .\r\nمىگويند اين محوطه سه چهار هكتار مىشود و در برج و باروهاى آن سوراخهائى است و فضاى وسيعى هم بين آنجا و شهر هست كه براى محلى مانند شوشتر كه غالبا فاقد امنيت شده و بين حاكم و اهالى جدال اتفاق افتاده است احتياط بسيار ضرورى است . بوسيلهء دروازه كه كاشىهاى شفافى دارد و حاكى از انحطاط ذوق هنرى در ايران بشمار مىرود ، وارد ارگ مىشوند . درون هم باغچه‌هائى و ديد - گاههائى هست و درواقع هيچ چشم‌اندازى زيباتر از منظرهء كنار پنجرهء عمارت والى نمىتوان يافت كه رودخانه از رشته‌هاى كوهستانى برهنه فرومىريزد و در پاى صخره پخش مىشود .\r\nدر سمت ديگر رودخانه نيز باغ ممتازى با درختانى چندبر جلوهء صحنه افزوده بود . در يكى از اطاقهاى ارگ آب جارى و حوض بزرگى در وسط بود كه بر آن تختى چوبى جهت استراحت يا خواب حضرت والى گذاشته بودند و جريان آب ، هواى آنجا را نيك خنك و مطلوب ساخته بود .\r\n\r\n\r\n","description":"","footnote":"\r\n( 1 ) - بعضىها آن را همان سلهء بطلميوس و آميائوس تارسلينوس پنداشته‌اند كه يكى از چهار شهر عمدهء سوزيانا بوده است .\r\n","page_name":" 459 ","page_number":473},
  {"content":"\r\n\r\n\r\nنظام السلطنه\r\nوالى آن موقع خوزستان كه لقب رسمىاش نظام السلطنه است طى دو سال اخير اين مقام را احراز كرده و در همين مدت از قرار معلوم بواسطهء بسط عدالت و اقتدار ادارى شهرتى فراهم ساخته است و باآنكه نسب ممتازى نداشته باز به نظر من همهء آداب غيرقابل تقليد اشراف ايرانى را رعايت مىنموده ، چنان كه برادر جوان‌تر او سعد الملك حاكم بوشهر نيز مردى اهل آداب بوده است .\r\nبيانات او شامل مداهنهء عادى و اطمينان‌بخش از احساسات دوستانهء وى نسبت به مردم انگلستان بود و سعى داشت كه براى من در اين‌باره ذره‌اى ترديد باقى نماند . با قبول اظهارات جدى او بىملاحظه پرسيدم كه پس چرا جهت ابراز حسن - نيت خود در بر طرف كردن موانعى كه مرتبا در كار كشتىرانى كمپانى انگليسى پيش مىآورند و اين شركت بنابر اظهار و علاقهء شهريارى سرويس كشتىرانى را در كارون شروع كرده است توجهى مبذول نمىدارد ؟ جواب داد آنچه مقدور بود اقدام نموده است و باز هم كوتاهى نخواهد كرد .\r\nاين حرفها با رفتار قبلى او و منافعى كه در اين كار داشته و مانع كشتىرانى كمپانى مزبور در كارون بالا شده بود هيچ وفق نمىداد ، زيراكه برادرش امتيازى براى همين كار تحصيل كرده بود . با عطف به اين موضوع كه در آينده مىتواند از حسن‌نيت خود شواهدى نشان بدهد ، قضيهء مأمور ايشان يعنى ميرزا را پيش كشيدم كه وى سخت به سرزنش او پرداخت .\r\n\r\nقورخانه\r\nقورخانهء شوشتر كه وصل به ارگ است و من بازديد كردم مىگفته‌اند محتوى 3000 تفنگ ورندل است ، هرچند كه افراد پادگانى را كه من ديدم و مىگويند شش گروهان پياده و يك دسته توپخانه با دو توپ كوهستانى است با آن تفنگ مسلح نبودند . در قورخانه چند تا توپ برنجى نيز هست كه يكى از آنها مال دورهء صفويه است و ديگرى را به امر نادر شاه در حويزه قالب ريخته‌اند و سومى هم اهدائى نيكلاى اول روسيه به عباس ميرزا در پايان جنگ 1828 است كه خود ايرانيان اعتقاد راسخ دارند كه در آن جنگ بعنوان غنيمت به چنگ آوردند .\r\n\r\n","description":"","footnote":"","page_name":" 460 ","page_number":474},
  {"content":"\r\n\r\n\r\nآداب\r\nبعد از ترك نمودن والى و در بقيهء مدت اقامتم در شوشتر وى از هيچ‌گونه ابراز توجه نسبت به من كوتاهى ننمود و كشتى سوزا را براى سفر بازگشت به اهواز دربست در اختيارم گذاشت و اسبى به من داد كه چون از طريق رودخانه سفر مىكردم از قبول آن معذور بودم ، سپس يك دست قهوه‌خورى نقرهء ممتاز مرحمت كرد كه از قبول آن نيز معذرت خواستم چون هديهء متناسبى كه متقابلا داده باشم همراه نداشتم . وقتى كه شهر را ترك مىكردم شب و خيلى دير و بيگاه بود تا كشتى بتواند سحرگاه حركت كند ، وى اظهار علاقه نمود كه من صبح به بندرگاه بروم تا بتواند جهت بدرقه سوارانى با من همراه بفرستد .\r\n\r\nپايين آمدن از نهر گرگر\r\nمبدأ حركت و انتهاى خط كشتىرانى كانال گرگر در محلى به نام شليله در هفت ميلى پايين شهر است و مسير كانال در اين فاصله با چند مانع نيمه طبيعى و بند نيمه مصنوعى مسدود شده است . اگرچه كشتى آشور در سال 1842 توانسته بود تا دو ميلى شوشتر پيش برود . در شليله كه دهكدهء نيمه ويرانى در ساحل راست كانال است كشتىها بار خالى و يا بارگيرى مىكنند و از شوشتر تا آنجا محمولات بوسيلهء قاطر و الاغ حمل‌ونقل مىشود .\r\nبه نظر اين جانب با درهم‌شكستگى بعضى از موانع ، راه براى جلو رفتن كشتى باز و در نتيجه اين جريان مزاحم و مايهء تأخير تا اندازه‌اى رفع خواهد شد . من در مراجعت از راه گرگر تا بندقير را در هفت ساعت و نيم رفتم و همين مدت هم بين بند - قير و اهواز طول كشيد . كانال مسير پيچ‌وخم بسيار دارد و در بعضى جاها رودخانه بين دو ساحل سخت عميق شده است . لبهء سابق كه بالاتر است به وضع حيرت‌آورى متروك مانده و معلوم مىشود كه سابقا نهر پهناورتر بوده . در اطراف گرگر بيش از كرانه‌هاى كارون جنگلهاى انبوه هست و در تمام مسير پرندگانى شكارى از يك سو به سمت ديگر در بالاى سر ما پرواز مىكردند . عرض متوسط كانال از 50 تا 75 يا رد است و كشتىهاى بالغ بر صد پا قادر نخواهند بود كه از پيچ‌وخمهاى آن عبور كنند .\r\n\r\n","description":"","footnote":"","page_name":" 461 ","page_number":475},
  {"content":"\r\n\r\n\r\nباز موضوع ميرزا\r\nبه منظور احترام مخصوص ، سركار نظام دو تن از نوكرانش را تا اهواز همراه من فرستاد آنها حامل نامه‌هائى به نام ميرزا بودند ، ولى من چون مسافرتم بوجه مطلوب انجام يافته بود و قرار بود كشتى شوشان را كه در انتظارم بود وقت معهود در اهواز سوار شوم ، داستان او را پاك فراموش كردم ، از اين رو ديگر راجع به‌كارشكن زبردست چند روز پيش خود هيچ نمىانديشيدم . در ساعت يك صبح قرفه‌ام را در كشتى دق الباب كردند . آقا ميرزا از ميخوارگى خمار و در حالتى زار توأم با بيم و شرمندگى ظاهر شد و اظهار داشت كه نظام ، نامهء توبيخ‌آميز به او نوشته و بمناسبت رفتارش در حين مسافرتم به شوشتر تهديد كرده كه مواجب يك‌ساله‌اش را توقيف كند و استدعا كرد آخرين نامهء خود را به ارباب او بنويسم كه ديگر از جانب من گله‌اى در ميان نيست . من نيز چون قصد آزار او را نداشتم و به حد وافى و كافى تنبه حاصل كرده بود كه ديگر نسبت به مسافران انگليسى كارون عليا بدرفتارى نكند توصيه‌نامهء مورد تقاضا را نوشتم و دوستانه از هم جدا شديم ، اما هر موقع كه نام كارون يا صداى آبشارهاى اهواز به خاطرم مىرسد باز مرا به ياد ميرزاى بىهمتا مىاندازد كه در كلبهء نيى خود بر فرشى بين دو چهرهء برادركش و دو تن از سادات و آن شيخ گرفتار قرار گرفته و پسر تنومند سارق نيز با خونسردى تمام از گوشه‌اى به آن صحنه نگران است .\r\n\r\nضديت با كشتىرانى كمپانى انگليس\r\nقصدم اين نيست مطالبى را كه مبسوطا در نامهء خود به روزنامهء تايمز نوشته و مختصرى از چگونگى برخورد خود را با مأموران ايرانى شرح داده بودم در اينجا تكرار كنم . رفتار آنها مرا متقاعد ساخت كه عزم قطعى داشته‌اند با كارشكنىها و تحريم كلى تجارتى ، از ارزش امتيازنامهء كارون بكاهند . پى بردن به موجبات چنين رويه‌اى هم چندان دشوار نيست . شيوخ عرب كه با افراد قبيلهء خود در سواحل رودخانه اقامت دارند و ديرزمانى از عدم دخالت حكومت مركزى در كار خويش راحت بوده‌اند ، با آنكه نسبت به انگلستان نهايت حسن‌نيت را دارند و از ناحيهء ايرانيان دل خوشى نداشته‌اند ، از اقداماتى كه توجه و\r\n\r\n","description":"","footnote":"","page_name":" 462 ","page_number":476},
  {"content":"\r\n\r\nاوامر و سختگيرىهاى دولت را ايجاب و مأموران مركزى را در محمره و اهواز مستقر كرده است ناراضىاند .\r\nتجار محلى نيز از پيدايش رقيب تواناى جديد در مقابل طرز كار كهنه كاروانى خويش كم‌وبيش ناراحت و انديشناك‌اند و باآنكه در بهره‌بردارى از آن وسيله هيچ‌گونه اقدامى نكرده‌اند ، از دست دادن كار ديرين خود را با نگرانى مىنگرند .\r\nاز سوى ديگر مأموران ايرانى كه به امكانات سرشار تجارتى جديد توجه دارند از اين بابت كه چنين فرصتى بدون بهره و مداخل در دست بيگانگان خواهد افتاد آزرده‌خاطرند و مهمتر از همه اين قضيه است كه نوعى امتياز كشتىرانى در كارون - بالا به حاكم بوشهر و يكى از بازرگانهاى ثروتمند آنجا داده شده است و شواهدى نيز فراهم است كه خود نظام در اين كار بىمنافع نيست و پنهانى درصدد است كه انحصار كشتىرانى كارون عليا در دست ايرانيان باقى بماند .\r\n\r\nوضع آينده در سال 1889\r\nهنگامى كه آن مطالب را مىنوشتم گمان نمىكردم كه اين تاكتيك‌ها سرانجام نتيجه‌اى داشته باشد ، زيراكه هر اثر تازه‌اى از نفوذ خارجى در ايران ابتدا با مخالفت برخورد ، ولى مآلا در اثر صبر و بردبارى پيشرفت حاصل كرده است . بعلاوه فوايد تجارتى آينده به‌اندازه‌اى جالب مىنمود كه بعيد بود ايرانيان ديرزمانى در اجراى نقشه و خيالى بىاعتنا بمانند كه امكان داشت خير و بركت آن به خود ايشان نيز برسد و همچنين به اين دليل كه دولت با ساختمانهاى مفيد و سيم‌كشى تلگراف علاقهء خود را با اين كار هرچند كه بىغرضانه نبوده است ابراز داشته بود و اينك پس از يك سال و نيم از اين تاريخ مىتوان نظر داد كه پيش‌بينىها تا چه حدودى به تحقق پيوسته و وضع و حال كار در تابستان 1889 از چه قرار بوده است .\r\n\r\nپيشرفت‌هاى بعدى\r\nاز اقداماتى كه بعدا مقامات ايرانى يا انگليسى دربارهء ترقى تجارت معمول مىداشته‌اند سه كار را من در سال 1889 جنبهء اساسى داده و توصيه كرده بودم :\r\n\r\n","description":"","footnote":"","page_name":" 463 ","page_number":477},
  {"content":"\r\n\r\nاول كشتىرانى از اهواز به بالا و ارتباط آن با خط كشتىرانى از اهواز تا دريا - كشتى سوزا اين روزها از گرگر تا شوشتر رفت‌وآمد و با كشتىهاى ايرانى در قسمت جنوبى ارتباط دارد - شوشان نيز كه از طرف شركت لينچ بدولت ايران اهدا گرديده است در شطيط كار مىكند و با كشتى بلوس لينچ كه در حوزهء پايين مورد استفاده است مربوط مىشود . بنابراين از محمره تا شوشتر دو سرويس كشتىرانى هست .\r\nدوم اينكه كارى عاقلانه شده است كه كنسوليارى انگليس در محمره مستقر گرديده و هم‌اكنون گزارشهائى راجع به محل مأموريت خود فرستاده است .\r\nسوم اينكه بانك شاهنشاهى با همكارى دولت ايران درصدد است كه جادهء بين خرم‌آباد و دزفول را دائر سازد كه من آن را شاهراه ارتباطى تجارت داخلى ايران محسوب داشته‌ام . ايرانيها بتدريج در اين جاده كاروانسرا مىسازند و رفته‌رفته از عمليات راهزنى و دزدى افراد سگوند و دريكوند لر جلوگيرى مىنمايند . اين تيره‌ها در اين جاده فتنه‌ها كرده‌اند و آن را براى حمل‌ونقل‌هاى تجارتى ناامن ساخته بودند .\r\nاگر حكومت مركزى بيشتر جديت نمايد بىنظمى و دزدى در اين حدود از بين خواهد رفت و اين راه تجارتى از مزيت‌هاى سرشارى كه محروم بوده است برخوردار خواهد گرديد .\r\nبه عقيدهء من سرويس واگنى شوشتر و تهران كه راجع به آن حرفها زده‌اند به زودى عملى نخواهد شد ، زيراكه مستلزم هزينهء سنگين مىباشد . در راههاى سخت كوهستانى از وجود قاطر مىتوان استفاده كرد ، با امنيت بيشتر اصلاحات و پيشرفت ميسر خواهد گشت .\r\n\r\nاقدامات عمومى\r\nاز جمله كارهاى ديگر كه دولت ايران كرده است بايد امتداد سيم‌كشى تلگراف را كه سابقا بين خرم‌آباد و دزفول ( كه با تهران مربوط است ) بوده به شوشتر و اهواز و محمره خاطرنشان شود ، ولى مانند اكثر كارها از اين قبيل در ايران آن را درست انجام نداده‌اند و در نقاط كوهستانى لرستان اين سيم‌ها غالبا پاره افتاده است و گاهى در اين حدود اثرى از اقتدار حكومت مركزى ديده نمىشود .\r\n\r\n","description":"","footnote":"","page_name":" 464 ","page_number":478},
  {"content":"\r\n\r\nهرگاه نظر خود را به خود كارون معطوف سازيم پيشرفتهاى بيشترى خواهيم ديد . افراد كارشكن و مانع از ميان رفته‌اند و مأمورانى مساعد و يا لااقل بهتر گماشته شده‌اند . بندر ناصرى كه نام تأسيسات تازه در اهواز است رونق بسيار يافته و چندين بناى آبرومند دولتى دارد و سربازخانه‌اى براى افراد توپچى و دو فوج پياده به فرماندهى يك سرتيپ ترتيب داده‌اند و كاروانسراى بزرگ و بازار و لنگرگاهى در پايين آبشارها و كاروانسراى ديگر در ساحل مقابل به‌منظور پيشرفت كار تجارت با حويزه در شرف تأسيس است . در محمره ساختمان بناهاى دولتى در دهانه باتمام رسيده است و محلهء تازه بندر صاحبقرانى ناميده شده است . در ساحل ديگر رودخانه هم سربازخانه ساخته‌اند و پست هفتگى ايران بين محمره و شوشتر داير گرديده است .\r\n\r\nاقدامات ايرانيان\r\nعمده‌ترين تغييراتى كه تاكنون پيش آمده است ابراز علاقهء جدى - هرچند قدرى دير - خود ايرانيان در كار كشتىرانى در رودخانه است و بجاى اينكه وقت خود را باشكال‌تراشى در كار شركت لينچ صرف كنند درصدد برآمده‌اند كه دست اين كمپانى را از كار كشتىرانى پاك كوتاه سازند و مىگويند كه شركت ناصرى بانى اين اقدامات و همه‌كارهء آنها نيز يكى معين التجار از ثروتمندهاى بوشهر و ديگر شيخ مزعل خان است كه بوسيلهء اين همكارى در جستجوى راه نجات از ناحيهء كسانى است كه تاكنون به آنها اعتمادى نداشته و بلكه بيمناك و نگران بوده است . ترديدى هم نيست كه پشتيبان هر دو عامل مزبور وجود تواناى خود صدراعظم امين السلطان است .\r\nشركت مزبور تأسيسات تازه را در اهواز فراهم ساخته و يك خط سبك تراموا بين كارون پايين و بالا تأسيس كرده است . يكى از كشتىهاى آنها به نام ناصرى در كارون پايين كار مىكند . كشتى سوزا هم در حوزهء بالا رفت‌وآمد دارد و به هركدام هم قايقى همراه مىشود و در نظر است دو كشتى بزرگ‌تر نيز داخل خدمت كنند .\r\nدر رديف اين جنب‌وجوش‌هاى نمايان شنيده مىشود كه همان مراكز ايرانى نقشه - هائى براى آبيارى دشت‌هاى حاصلخيز سواحل كارون و نصب موتور آب در قاجاريه\r\n\r\n","description":"","footnote":"","page_name":" 465 ","page_number":479},
  {"content":"\r\n\r\nو افزايش كلى كشت نيشكر و حبوبات و ايجاد نخلستان دارند . قيمت زمين در محمره رو به ترقى است و شواهدى حاكى است كه اين كارها را با جديت تمام دنبال خواهند كرد .\r\n\r\nسهم و نصيب انگلستان\r\nطبيعى است كه اين اقدامات كه كاملا بجا و حتى در خور ستايش است به‌منظور رفتار متقابل عداوت‌آميز انكارناپذيرى نسبت به شركت لينچ تدبير شده است و به منافع اين دستگاه انگليسى لطمه وارد خواهد كرد . تجار محلى از حمل كالا بوسيلهء شركتهاى خارجى با وجود كرايهء كم‌ترى كه از شركت داخلى دريافت مىدارند مأيوس و حتى ممنوع شده‌اند . اشكالات قديمى راجع به انبار جنس و بارانداز كماكان هست و خارجيان هم اجازه ندارند كه به اين قبيل تأسيسات كه براى پيشرفت كار حمل‌ونقل ضرورى است اقدام كنند .\r\nدولت ايران هم در انجام تعهدات خود مندرج در امتيازنامه جديتى نمى - نمايد . مقررات جديد گمركى باآنكه مدتى است در مركز تصويب شده است در اينجا مجرا نمىشود و بواسطهء فقدان امنيت تسهيلات تجارتى بين دزفول و حدود شمالى كارون وجود ندارد . درهرحال كمپانى لينچ با جديت بسيار سرويس دو هفتگى خود را تا اهواز داير نگاه داشته است . از يك طرف قند و مس و پارچه‌هاى نخى به داخله حمل مىكند و در بازگشت گندم و بذر كنجد و محصولات ديگر محلى خريدارى و صادر مىنمايد . در سال 1890 تقريبا 2000 نفر مسافر نيز حمل كردند و در همين سال ارقام تجارتى محمره اعم از ايرانى يا انگليسى در گزارش كنسوليار به شرح ذيل بوده است .\r\nواردات 140 / 146 ليره ، صادرات 100 / 35 ليره . رفت‌وآمدهاى وسايط نقليه در رودخانه نيز چنان كه اشاره نموده‌ام هنوز جنبهء داخلى دارد ، ولى منافع خود ايرانيان به زودى ايشان را بر آن خواهد داشت كه جهت استفادهء بيشتر تلاش كافى بنمايند و تا وقتى كه رقابت دو طرف معقول و قرين انصاف باشد تجارت انگلستان از تدابير محلى و يا تبانىهاى مزاحم صدمهء كلى نخواهد ديد . ترقى منابع ايران بدست\r\n\r\n","description":"","footnote":"","page_name":" 466 ","page_number":480},
  {"content":"\r\n\r\nايرانيان يا خارجيان نبايستى انگيزهء بدبينى شود ، بلكه بايد مورد تشويق و حمايت واقع گردد .\r\nاميدوارم روزى فراخواهد رسيد كه شركتهاى دو طرف با همكارى علاقه‌آميزى تشريك مساعى خواهند نمود . بنابر آنچه بيان شده است آشكار مىشود كه باآنكه كارها به كندى پيشرفت دارد باز جنب‌وجوش و تلاش در كارون و كرانه‌هاى آن پديد آمده است . آنهائى كه در سال 1888 برعليه افتتاح اين رودخانه جهت تجارت خارجى جنجال راه انداخته بودند بايد مواظب باشند كه دوباره در اين‌باره وجد و شادمانى ننمايند ، زيراكه آثار خود حاكى از روزگار بهترى است و بدون شك تا ده سال ديگر پيشرفت‌هاى بيشتر نصيب خواهد گرديد .\r\n\r\n","description":"","footnote":"","page_name":" 467 ","page_number":481},
  {"content":"\r\n\r\n\r\nفصل بيست و ششم بحريه\r\n\r\nواهمهء ايرانيان از دريا\r\nشايد بهتر آن باشد كه در اين باب گفتار شايع راجع به مار را در جزيرهء ايسلند شاهد بياورم كه گفته‌اند در آنجا اصلا مار نيست .\r\nيافتن نشانه و اثرى از وجود بحريه در ايران نيز به همين اندازه دشوار است . ايرانيان كه بارها در ميدان جنگ دلاورى نموده‌اند ، هيچ‌كسى از مهارت دريائى آنها تعريفى نكرده است . از اين‌رو دشوار و شايد غيرممكن باشد كشور ديگرى را در جهان سراغ كرد كه داراى دو كرانهء دريائى ممتاز و از اين لحاظ به‌وجه تحسين‌انگيزى واجد وضع مساعد تجارتى باشد ، ولى نسبت به هر دو مزيت مزبور پاك بىاعتنا مانده باشد .\r\nايران در دوران جديد دريانوردان نامى و يا افرادى در حرفه و كار كشتىرانى نداشته و در هيچ رزم بحرى نيز اظهاروجود نكرده است . سيسرون ( چيچرو ) در يكى از نامه‌هاى خود به اتيكوس نوشت كه پمپه سردار با تميستوكل كاملا هم‌رأى بود كه تنها آن قدرتى امكان بقا دارد كه درياها را در اختيار داشته باشد ، ولى از قرار معلوم هيچ شهريار ايران از روزگار خشيارشا « 1 » به اين اصل اعتقادى نداشته مگر شاپور دوم پادشاه ساسانى ( 310 - 379 ميلادى ) كه مىگويند از آن جهت به او\r\n\r\n\r\n","description":"","footnote":"\r\n( 1 ) - بحريهء مردونى و خشيارشا نفرات ايرانى نداشت ، بلكه ناوبانها از ايالات تابع شاهنشاهى بودند و در هيچ‌يك از كتيبه‌هاى هخامنشى نيز اثرى از نبرد دريائى نيست .\r\n","page_name":" 468 ","page_number":482},
  {"content":"\r\n\r\nلقب ذو الاكتاف داده‌اند كه شانهء تمام اسيرانى را كه در جنگ با دزدان دريائى عرب در كرانه‌هاى خود براى تجارت با هند به چنگ آورده بود برمىكند « 1 » .\r\nدرواقع بارها در تاريخ مواردى دال بر همين ترس از دريا كه عادت عمومى آنهاست پيش آمده است .\r\nدر آوريل 1442 عبد الرزاق نام كه از جانب شاهرخ پسر تيمور به دربار يكى از پادشاهان هند مأمور شده بود در جزيرهء هرمز از كشتى پياده شد و شرح شيرين زير را راجع به هيجانات خويش نوشت :\r\n« همين كه بوى كشتى را احساس كردم و بيم و هراس دريا در نظرم آمد چنان هوش از سرم رفت كه تا سه روز از زندگانى ، نفسى بيش نداشتم . وقتى كه اندكى به هوش آمدم تجار يك‌ندا در فرياد بودند كه آن‌چه موقع سفر دريائى است و هركس كه در چنين فصلى كشتى سوار شده باشد با جان خويش بازى و از خطر استقبال كرده است ، پس همگى از مبلغى كه بابت كرايه پرداخته بودند صرف‌نظر و از ادامهء سفر عدول نمودند و با زحمت بسيار در بندر مسقط پياده شدند » .\r\nولى جناب سفير كه جرأت ننمود به عذر ترس ، در اجراى دستور قصور كند به هرنحوى بود سلامت به مقصد رسيد و در بازگشت از منگلور ( ميسور ) بار ديگر بدبختانه در دريا دچار طوفان گرديد و باز غم و رنج‌هاى خود را در بيانى شيوا و مبالغه‌آميز ابراز كرد :\r\n« درحالىكه اشك از ديدگانم جارى بود خود را پاك نابود مىپنداشتم و بواسطهء گيجى و گرفتارى سختى كه داشتم مثل دريا شدم ، لبانم خشك و چشمانم تر بود .\r\nتلاطم آب بدنم را مانند نمكى نمود كه در حال ذوب شدن است و شدت طوفان تاب و توانم را به كلى از بين برده بود و مغزم چون يخى شده بود كه ناگاه در آفتاب ماه تموز افتاده باشد . هنوز جانم منقلب و پراضطراب است ، درست مثل ماهى كه تازه از آب بيرون انداخته باشند » .\r\n\r\n\r\n","description":"","footnote":"\r\n( 1 ) - اين روايت مسعودى است . ميرخوند مىنويسد كه او اسيران خود را با سوراخى كه در شانهء آنها عبور مىداد رديف ميكرد . گيبون اشتباها ذو الاكناف يا حامى ملل نوشته است .\r\n","page_name":" 469 ","page_number":483},
  {"content":"\r\n\r\nيك قرن پيش از آن ، حافظ شيرين‌سخن را كه شهرتى عالمگير داشته پادشاه مسلمان دكن به دربار خود در هندوستان دعوت كرد . شاعر رفت و ديد و بازماند .\r\nوقتى كه كشتى به جزيرهء هرمز رسيد ، وى اصرار ورزيد كه پياده‌اش كنند و چون به شيراز گرامى خود بازآمد شعرى سرود « 1 » كه نادانسته تقليدى از اشعار مشهور شاعر هم وضع و حال رومى ( هوراس ) وى در چهارده قرن پيش بود .\r\nحافظ و عبد الرزاق كم‌وبيش مصداق اخلاق هموطنان خويش بودند . در درياى خزر هم نام و اثرى از كشتىرانى ايرانيان شنيده نشده است . در خليج‌فارس اين كار تماما در دست طوايف عرب بود كه از سرزمين عربستان به اين سواحل فراآمده و در سراسر كرانه‌هاى بحرى ايران نفوذ يافته بودند .\r\nجسارت و بىباكى آنها در دريا همان اندازه بود كه خود ايرانيان از اين بابت بيمناك بودند . اين دسته‌هاى تازى از قرن هشتم تا شانزدهم تجارت دريائى را دردست داشتند و كشتىهاى ايشان تا بنادر هند و سيلان و شبه‌جزيرهء مالايا و چين رفت‌وآمد مىكردند و هنوز هم كشتىرانى خليج‌فارس در دست آنهاست . هنگامى كه بواسطهء اكتشافات واسكود و گاما و سفرهاى هيأت بحرى الفونسود البوكرك درياها به روى اهل جهان گشوده شد ، باز ايرانيان را نصيبى بدست نيامد و تقريبا كليهء تجارت بحرى در اختيار اروپائيان افتاد و اين امتياز انحصارى را يكى بعد از ديگرى پرتغاليها ، هلنديها ، انگليسها به چنگ آوردند كه شرح آن در فصل ديگر خواهد آمد و خود ايرانيان به حدى در دريا و كار كشتىرانى ناتوان بودند كه وقتى كه شاه عباس درصدد برآمد در هرمز كه فقط در چند ميلى ساحل ايران واقع شده است و آن موقع در دست پرتغاليها بود مركز كشتىسازى فراهم سازد ناگزير شد از انگليسىها استمداد كند كه عمليات بحرى را در جنگ با پرتغالىها ، ايشان انجام بدهند .\r\n\r\n\r\n","description":"","footnote":"\r\n( 1 ) -\r\n بس آسان مىنمود اول غم دريا به بوى سود * غلط كردم كه يك طوفان به صد گوهر نمىارزد \r\n","page_name":" 470 ","page_number":484},
  {"content":"\r\n\r\n\r\nخيالات عالى دريائى نادر شاه\r\n\r\n1 - در بحر خزر\r\nاز شواهد بارز نبوغ نادر شاه و از علايم نقشه‌هاى بلندنظرانهء او يكى هم اين است كه در آن دورهء كوتاهى كه ايران را به مقام درجه‌اول نظامى در آسيا ارتقا داده بود درصدد برآمد كه براى اين كشور منزلت شامخ بحرى نيز احراز كند تا از اين راه تسلط ايران را در دو ساحل شمالى و جنوبى درياى خزر و خليج‌فارس تأمين كرده باشد . حسن تصادف در آبهاى درياى خزر ، وى از خدمت و كاردانى يك مرد زرنگ و جسور انگليسى برخوردار شد . وى جان التون از همكاران عمدهء يوناس هانواى بوده كه شرح زندگانى و كارش از موارد دراماتيك آن زمان شده است .\r\nالتون در سال 1779 - به ايران رفت و در شركت انگليسى مسكوى يا كمپانى تجارت با روسيه وارد خدمت گرديد ، سپس به ابتكار شخصى درصدد افتاد كه تجارت با ايران را از راه مسكو و حاجى ترخان داير كند ، ولى بواسطهء حسادتى كه در ميان افراد متعدد آن شركت اتفاق افتاد ، وى كه در تكاپوى كارهاى بزرگترى بود به‌منظور كشتىسازى به خدمت نادر شاه كه آن موقع در اوج اقتدار بود درآمد .\r\nدر ژانويه 1743 - او فرمانى گرفت كه مقام و مأموريتش را تسجيل كرد و لقب جمال بيك به او اعطا شد . مقاصد نادر شاه در تأسيس نيروى دريائى بحر خزر چهار چيز بود : وى مىخواست از عمليات راهزنى تركمن‌ها در سواحل شرقى اين دريا جلوگيرى و لزگىهاى شورشى و سركش سواحل غربى آن را مجازات كند و مطيع سازد و انحصار تجارت را با حاجى ترخان تأمين و حق حاكميت ايران را حتى الامكان در اين درياى داخلى تثبيت نمايد .\r\nسركار انگليسى خستگىناپذير در تعقيب كردن خيالات نادر شاه به جان و دل آماده بود . در تابستان 1743 بعد از سركشى سواحل شرقى درياى خزر از خليج استراباد تا جزيرهء چليكن و خليج بلخان در كشتى « ملكهء روس » كه خود او\r\n\r\n","description":"","footnote":"","page_name":" 471 ","page_number":485},
  {"content":"\r\n\r\nدر غازان ولگا سال قبل از آن ساخته بود ، بدون هيچ‌گونه همدست ، همت بر آن گماشت كه چند كشتى در ساحل گيلان بسازد .\r\nاز كوهستان چوب و الوار به كنار دريا حمل كردند و در جستجوى لنگرگاههاى سابق روسى كه از نظر محو شده بود ، براى رفع احتياجات خود به تكاپو پرداخت ، و از پنبه و الياف كتانى لوازم كار فراهم ساخت . تنها كشتى - ساز او يك نفر انگليسى و چند تن هندى و چند نفر هم از روسها بودند كه به دين اسلام درآمده بودند ، و از ميان چند كشتى كه در دست ساختمان داشت يكى را به آب انداخت كه داراى توپ بيست و سه پاوندى بود و با شور و شادى بيرق پادشاهى ايران را بر آن بيفراشتند « 1 » . اين اقدامات با طبع دولت روس به‌هيچ‌وجه سازگار نبود و آن دولت از وجود نيروى بحرى ايران در درياى خزر سخت ناراضى شد . تجار انگليسى هم از اين جريان نگران شدند ، چون التون براى پيشرفت تجارت انگليس مأموريت داشت نه آنكه با كار خود عزم و غرور زمامدار بااقتدار ايران را دوچندان كند . از اين‌رو دولت روسيه در نوامبر 1746 با صدور فرمانى تجارت انگلستان را از راه بحر خزر ممنوع ساخت و افراد انگليسى هم كه با التون اختلاف يافته بودند از ايران رفتند ، ولى خود التون فرمان اقامت يافت تا وقتى كه در هرج‌ومرج بعد از قتل نادر شاه به سال 1751 در نزاعى داخلى تير خورد .\r\nبا از بين رفتن او و حامى كارش يگانه اقدام ايرانيان در برقرارى كشتىرانى بحر خزر بر باد شد .\r\nاين داستان را هانواى با شرحى جالب و مبسوط بيان و نظرياتم را كه قبلا نيز خاطرنشان ساخته‌ام تأييد نموده . اما دربارهء بىاطلاعى محض ايرانيان از كار دريا و بحرپيمائى هيچ موردى بارزتر از اين نيست كه ميرزا مهدى خان به فرماندهى بحرى سواحل منصوب شد ، بدون آنكه اصلا پيش از آن كشتى ديده باشد . وى همان كسى است كه بعدا از طرف نادر شاه به تحقيق در باب دين مسيحى مأمور گرديد .\r\n\r\n\r\n","description":"","footnote":"\r\n( 1 ) - مىگويند بقاياى يكى از كشتىهاى ساخت التون تا سال 1843 در سواحل لاهيجان بود ، ولى هلمس  Holmes  چنين چيزى نديده و در كتاب خود راجع به سواحل بحر خزر اشاره‌اى به آن نكرده است .\r\n","page_name":" 472 ","page_number":486},
  {"content":"\r\n\r\n\r\n2 - خليج‌فارس\r\nبلندپروازىهاى نادر شاه به سواحل شمالى ايران محدود نشده بود . وى دستهء بحرى شامل بيست تا سى كشتى كه در اروپا و پگو و سورات ( هند ) ساخته شده بود در خليج‌فارس فراهم داشت كه افراد هندى و پرتغالى « 1 » اداره مىكردند . نادر شاه كه از اين اندازه نيرو خشنود نمىنمود ، درصدد برآمد كه در سواحل جنوبى ، مركز كشتىسازى فراهم كند . پس فرمان داد در مازندران الوار تهيه و به جنوب حمل كنند و مىگويند در نظر داشت عده‌اى از اعراب دريانورد را براى آموختن فن دريانوردى به سواحل شمالى كوچ و افرادى از مازندرانيها را براى فراگرفتن صنعت كشتىسازى به جنوب انتقال دهد . تنها نتيجهء اين نقشه بدنهء نيمه‌كارهء كشتىهاى ناتمامى بوده كه تا اوايل اين قرن در حوالى بوشهر وجود داشته است .\r\n\r\nكريم خان زند\r\nچندى بعد در همان قرن به سال 1775 صادق خان برادر كريم خان زند كه آن موقع با عنوان وكيل در شيراز حكومت داشت به بصره ، بندر عثمانى لشكركشى كرد . وى كه خود از راه خشكى روانه شده بود دسته‌اى شامل سى كشتى كوچك از بوشهر و بندر ريگ فرستاد ، ولى اين كشتىها ساخت اعراب بود و كارگر عرب داشت و من از آن جهت به ذكر اين مطلب پرداختم كه تا آنجا كه اطلاع دارم در دورهء جديد اين تنها موردى بوده است كه نيروى ايرانى از طريقى غير از زمين سفت و سخت به راه افتادند .\r\n\r\nعهدنامه‌هاى انگلستان و تركمن‌چاى\r\nهر نقشه و خيالى كه شايد روزگارى دربارهء ايجاد نيروى دريائى در بحر خزر وجود داشته در اوايل اين قرن بنابر مورد عهودى كه بعد از دو جنگ ، بين دولتهاى ايران و روس امضا شد با كمال خشونت از بين رفته است . معاهدهء گلستان منعقد سال 1813 حاوى\r\n\r\n\r\n","description":"","footnote":"\r\n( 1 ) - سى . نيبور مىنويسد چون نفرات ايرانى در كار كشتىرانى اطلاع كافى نداشتند ، نادر شاه ناگزير شد از هنديها استفاده كند كه چون سنى بودند از جنگ برعليه اعراب هم‌كيش خود امتناع نمودند و نسبت به فرماندهان شيعهء خود سركشى و ايشان را كشتار كردند و كشتىها را به يغما بردند . در سال 1761 بقاياى چند تا از اين كشتيها را نيبور در كرانهء بوشهر ديده بود .\r\n","page_name":" 473 ","page_number":487},
  {"content":"\r\n\r\nماده‌اى است كه در عهدنامهء تركمن‌چاى مورخ 1828 تكرار و تثبيت شده است كه برطبق آن داشتن ناو جنگى در درياى خزر فقط به دولت روس اختصاص دارد و هيچ دولت ديگرى حق ندارد بيرق نظامى در اين دريا بر كشتىها بالا كند « 1 » .\r\nچنين قيد درهم‌شكنى را هيچ فاتحى بر كشورى مغلوب تحميل ننموده است و امكان آن فقط در مورد ايران - كشورى سخت ناتوان - در مقابل روسيه - دولتى در نهايت اقتدار - بوده است . از اين‌رو بحر خزر به‌صورت درياچه‌اى روسى درآمده است و قدرت ايران در آن دريا پاك از ميان رفته و حدود شمالى قلمرو شهريارى فاقد وسيلهء دفاعى گرديده است . البته روسيه در مورد ديگر سرمشق متناسبى براى پيروى ايران فراهم ساخته بود ، چون آن دولت علىرغم مواد قرارداد پاريس راجع به درياى سياه آنچه خواسته ، كرده است ، اما ايران زمانهء ما آن اندازه قدر و قدرت ندارد كه بتواند عهدنامه‌اى را پاره كند و ايرانيان جديد نيز مانند هموطنان ديرين خويش براى خاطر دريا اشتياقى به استقبال از خطر ندارند .\r\n\r\nاشغال كردن آشوراده\r\nروسها در استفادهء از حقى كه به شرح فوق داده شده بود قصورى ننموده‌اند . هنوز ده سال از تاريخ امضاى عهدنامهء تركمن‌چاى نگذشته بود كه بهانه‌اى فراهم و جزيرهء آشوراده را كه در دهانهء خليج استراباد واقع است اشغال كردند و من شرح آن را در يكى از فصول سابق بيان كردم . دولت ايران كه از داشتن كشتىهاى مجهز در درياى خزر ممنوع شده بود براى سركوبى دزدان بحرى تركمن دو كشتى جنگى كوچك از دولت روسيه خواستار شد . تزار با سخاوتى سرشار پاسخ داد كه خود انجام آن كار را برعهده خواهد گرفت و بنابراين جزيرهء آشوراده را اشغال كرد كه از آن پس يكى از پايگاه‌هاى دريائى آن دولت شده است . سپس خليج حسينقلى و چكش‌لر و چلىكن و خليج بلخان كه همه اسما و يا درواقع جزو قلمرو ايران بود بدست روسيه افتاد . راجع به عجز آشكار دولت ايران ذكر همين نكته بس كه كسى در سفرى ساحلى طى 400 ميل در حدود شمالى ايران حتى با يك كشتى در سراسر اين راه برخورد نخواهد كرد .\r\n\r\n\r\n","description":"","footnote":"\r\n( 1 ) - رجوع شود به مادهء 5 عهدنامهء گلستان و مادهء 8 معاهدهء تركمن‌چاى .\r\n","page_name":" 474 ","page_number":488},
  {"content":"\r\n\r\n\r\nكشتى همايونى\r\nدر مرداب انزلى كشتى بخارى محقر و كوچكى با عنوان برجستهء « ناصر الدين شاه » ديده مىشود كه بنابر سفارش خاص ساخته شده بود تا اعليحضرت را در سفر اول اروپا از حدود ساحلى ايران حركت دهد ، ولى حتى همين كشتى سبك شاهى نيز از اجراى مقررات شديد آبهاى تزارى معاف نبوده است .\r\nاين كشتى را كه تا بادكوبه سير كرده بود و بيرق ايران بر آن در اهتزاز بود شليك گلولهء توپ از قلعهء آن شهر سلام فرستاد . ناويان ايرانى كه از آن عمل مرحمت‌آميز دل يافته بود خرامان جلوتر راند كه باز شليك ديگر به گوش رسيد كه اين بار گلوله به كشتى نزديك‌تر افتاد و باز فرمانده پيشروى نمود كه شليك سومى او را هشيار ساخت ، پس با عجله بيرق را پايين كشيدند . اين بوده است ميزان نفوذ و سطوت حضرت شهريارى در آبهاى بحر خزر .\r\n\r\nخليج‌فارس\r\nدولت ايران به شرحى كه ديده‌ايم در حدود شمالى مقيد و محدود شده بود ، گاهى ديدگان آرزومند را به خليج‌فارس مىافكند ، در همان سامانى كه عناصر متخاصمى بر امواج نظارت نداشتند و آرزوى سيادت دريائى را در خاطرش جلوه‌گر مىنمود . پس در حدود سال 1865 ناصر الدين شاه به اين فكر درخشان افتاد كه دسته‌اى شامل دو سه كشتى تشكيل دهد كه كارگرانى هندى يا عرب و ناوبرى انگليسى داشته باشد . دولت انگليس از اين قصد و خيال استقبال ننمود ، چون دليلى داشتند كه در باطن اين نقشه ، مقاصد تعرضى نسبت به خودمختارى جزاير و صيدگاههاى مرواريد بحرين ( ! م ) نهفته بود .\r\n\r\nپرسپوليس\r\nسرانجام در سال 1883 اين نقشه به‌صورت معصومانه‌ترى تجديد گرديد و از آنموقع پايهء نيروى دريائى جديد ايران گذاشته شده است كه واجد فقط يك كشتى به نام « پرسپوليس » يا تخت جمشيد است . در آن سال فرزند مخبر الدوله « 1 » را به اروپا فرستادند تا براى اعليحضرت ناو جنگى خريدارى كند .\r\nوى كه در آلمان تحصيل كرده بود طبيعى است كه راه آن كشور را پيش گرفت\r\n\r\n\r\n","description":"","footnote":"\r\n( 1 ) - مرتضى قلى خان صنيع الدوله . م .\r\n","page_name":" 475 ","page_number":489},
  {"content":"\r\n\r\nو پس از مذاكراتى طولانى و باز بعد از دريافت صورتحساب خريد ، چانه زدنهاى بسيار پرسپوليس كه كشتى بخارى با ظرفيت 600 تن و داراى 450 اسب قوه است ، در ژانويهء 1885 از بندر كشتىسازى برمرهاون بيرون آمد . و با ناوبانها و افراد آلمانى روانهء خليج‌فارس شد .\r\nبا همين كشتى وسايل و ابزار كشتى كوچك ديگرى حمل و در محمره بهم نصب گرديد ، كه همان كشتى سوزا ( شوش ) است . بهاى دو كشتى 000 ، 30 ليره و هزينهء نگاهدارى سالانهء آنها 3500 ليره است . پرسپوليس با چهار توپ 705 سانتيمترى كروپ مجهز مىباشد و در اصل به دو منظور كلى يكى بمباران حدود ساحلى و ارعاب حكام محلى و شيوخ ، و ديگر حمل خرما و مسافران حج ساخته شده ولى نشنيده‌ام كه تا حال براى منظور ثانوى به‌كار رفته باشد ، اما هروقت كه اين كشتى آمادگى بحرپيمائى دارد حاكم بوشهر را كه از نواب امين السلطان است در سواحل خليج از بندرى به بندر ديگر مىبرد ، باروت و گلوله‌هاى خود را مصرف مىكند و با شليك هفده گلوله ترس فراوان در دل و جان افراد و اهالى ساحلى مىافكند و ابهت و عظمت حكومت شهريارى را خاطرنشان مىسازد .\r\nمن اين كشتى را در يكى از سيرهاى اتفاقى آن در بندر لنگه بازديد و بررسى دقيق كردم ، چهل تن ايرانى و عرب كارگر داشت و چهار افسر آلمانى هم كه زبان انگليسى را در حوزهء خليج فراگرفته بودند . علاوه‌بر چهار توپ كروپ دو توپ برنجى براى منظور شليك‌هاى سلام داشت و همچنين چهل دستگاه تفنگ موزر و شمشيرهاى كوتاه .\r\nوضع داخلى آن كاملا نو بود و طبقهء پايين عرشه بيشتر به يك كشتى راحت مسافرى شباهت داشت نه يك رزم ناو ، بعلاوه دستگاه مخصوص براى اقامت حاكم با اطاق خواب وصل به آن ، اما عاليجناب از آن استفاده نمىكرد و به رسم خاص ايرانى ترجيح مىداد بر كف زمين بخوابد .\r\nسال پيش پرسپوليس در تعميرگاه خشك بمبئى براى نظافت و تميزكارى توقف كرد ، چون در اثر جرم‌ها كه بر پهلو و در زير آن جمع شده بود سرعتش\r\n\r\n","description":"","footnote":"","page_name":" 476 ","page_number":490},
  {"content":"\r\n\r\nاز هشت تا ده ميل دريائى در ساعت به پنج ميل تقليل يافته بود و ناوبان درصدد بود كه در آينده از رفتن به بمبئى صرف‌نظر و نقطهء مناسبى را در سواحل قشم يا جزيرهء لافت مقابل آن پيدا و در مورد بعدى كشتى را در آنجا تميز و رنگ كند .\r\nتوپهاى پرسپوليس هنوز گلوله‌اى با قصد خشم و خصومت شليك نكرده است ، ولى ترس و رعب ناشى از چهار توپ كروپ باندازه‌اى زياد است كه به‌محض حضور اين كشتى در هر محل موجب برقرارى آرامش مىشود و به همين نحو شورش چاه‌بهار در سال 1888 عاجلا خاموش گرديد .\r\n\r\nشوش ( سوزا )\r\nاين كشتى در كارون بالا بين اهواز و شوشتر رفت‌وآمد دارد كه داستان اسفناك مسافرتم را در آن و سرعت بسيار محدودش را در فصل پيش ذكر كردم . ضمن اين چند صفحه من آغاز و پايان آنچه را كه نامش بحريهء ايران است بازنموده‌ام و چون از هيچ نمىتوان چيزى فراهم ساخت با مطالب اندك و مختصرى كه در اختيار داشته‌ام از همين مقدار شرحى كه داده‌ام خودم هم حيرت دارم .\r\n\r\n","description":"","footnote":"","page_name":" 477 ","page_number":491},
  {"content":"\r\n\r\n\r\nفصل بيست و هفتم خليج‌فارس\r\n\r\nوضع تاريخى ممتاز خليج\r\nهر شرحى در باب وضع سياسى ايران و راجع به روابط بين اين كشور و انگلستان نوشته شود اگر داستان خليج‌فارس « 1 » و سهمى كه نمايندگان اين دولت در سرپرستى آن داشته‌اند از قلم افتاده باشد به هيچ - وجه كامل و تمام نخواهد بود . اكثريت افراد در انگلستان شايد خليج‌فارس را دريائى مىشمارند كه سواحل شمالى آن پيوسته در يد اختيار ايران بوده و كرانه‌هاى جنوبى آن صاحب معينى نداشته ، و در آنجا تنها كارى كه مأمور بريتانيا دارد حفظ منافع اتباع و حمايت از تجارت انگلستان است . چنين نظريه‌اى ، هم بسيار محدود است ، و هم قرين خطا . به‌ندرت امكان دارد كه نقطه‌اى در كرهء ارض با اين وضع\r\n\r\n\r\n","description":"","footnote":"\r\n( 1 ) - اين فصل از مطالب منابع سه‌گانهء ذيل تأليف يافته است : 1 - نتايج بررسى شخصى و تحقيقاتى كه خود كرده‌ام . 2 - تأليفات نويسندگان سابق كه در هرمورد نام مؤلف قيد شده است . 3 - اوراق دولتى و گزارشهاى رسمى كه بسيارى از آنها را احدى از عامه قبلا نديده است . نويسندگانى كه راجع به خليج كتاب نوشته‌اند ، زياد متعدد نيستند . من قسمتى از فهرست منابع خود را به نويسندگانى اختصاص مىدهم كه مستقيما يا غيرمستقيم در اين باب مطلبى نوشته‌اند .\r\nعلاوه‌بر آثارى كه در اينجا ذكر خواهم كرد شرح قسمت‌هائى از خليج‌فارس را در كتابهاى ذيل نيز مىتوان يافت : 1 - از نويسندگان قديم استخرى ، مقدسى ، ادريسى ، ابن بطوطه ، عبد الرزاق ، لودويكودى وارتما . 2 - از ميان نويسندگان بعدى سفرنامهء پوركاس  Purchas  ، پى . دلاواله ، هربرت ، برادران شرلى ، ماندلسلو ، تاورنيه ، شاردن ، ته‌ونوت ، سن‌سون و لوبرن . 3 - از نويسندگان جديد دوپره ، كىنر ، موريه ، اوزلى ، باكينگهام ، فريزر ، الكساندر ، بىنينگ ، گلداسميد و استك و همچنين گزارشهاى متعدد علمى و رسمى دولت بريتانيا و حكومت هند و نشريات متعدد اين دو كشور .\r\n","page_name":" 478 ","page_number":492},
  {"content":"\r\n\r\nو تركيب طبيعى بتوان يافت كه در گذشته وضع سخت نااستوار و جالبى داشته و كانون منافع اقوام گوناگون و محل تصادم مصالح متفاوت بوده باشد و مسئوليتى كه بر شانهء يك دولت بيگانه نهاده شده ، خطيرتر از آن باشد كه در اين محل برعهدهء انگلستان است .\r\nاز قديم‌ترين ايام خليج‌فارس به‌تناوب وضع نيك ممتازى در صحنهء تاريخ احراز كرده است . نئارخوس درياسالار اسكندر در سفر معروف خود به سال 6 - 325 ميلادى از دهانهء سند تا مصب دجله را سير كرده و شرح همهء خصوصيات ساحلى خليج ، از جزاير و لنگرگاههاى آن در دفترچه دريانوردى او درج شده بوده است و هنوز هم اثر خط سير او را مىتوان سراغ كرد .\r\nاز همين خليج‌فارس و بندر بصره بود كه كاشف عرب سندباد به عزم سفرهاى پرماجراى خود در قرن نهم ميلادى به حركت افتاد و از همين بندر قايق‌هاى ملوانان عرب در تمام دوران قرون وسطى ، بين بنادر ايران و عثمانى كالاى شرق و غرب را حمل‌ونقل مىكرده‌اند ، و باز در همين عرصهء دريانوردى بوده كه پرتغال و هلند و انگلستان به‌منظور استقرار برترى دريائى خويش جنگ و جدال نمودند و تا حال نيز نبرد دولتهاى رقيب از دعاوى خود در آنجا دست نكشيده‌اند .\r\nدر اوايل اين قرن دزدان عرب به سواحل آن تاخته و در آبهاى خليج به كار راهزنى مىپرداختند و عمل برده‌فروشى در آنجا رواج يافته امن‌وامان ، خواه تجارتى يا انسانى ، در آن حدود پاك از بين رفته بود . كسانى كه اين وضع پريشان طولانى را از بين برده و ترتيب كنونى را پديد آورده و صلح و سلم را در آنجا برقرار كرده‌اند ، از اركان بسيار برجسته و كامروا در كار سياستمدارى بوده‌اند . تأمين صلح و آرامش خليج‌فارس در گذشته و حفظ ثبات وضع فعلى آن ( قرن نوزدهم - مترجم ) وظيفهء انحصارى كشور ماست ، و مأمور بريتانيا در بوشهر هنوز تنها داورى است كه مورد مراجعه و استمداد همهء دسته‌هاست و مطابق مقررات عهدنامه‌ها ، مأموريت حفظ صلح در آبهاى خليج برعهدهء اوست .\r\n\r\n","description":"","footnote":"","page_name":" 479 ","page_number":493},
  {"content":"\r\n\r\n\r\nشرحى اجمالى دربارهء سواحل شمالى\r\nشرح مختصرى دربارهء وضع فعلى را مىتوان بنحو احسن با رعايت نظم و ترتيب جغرافيائى و با سير در گرداگرد خليج فراهم ساخت ، و در حين مرور به توصيف وضع طبيعى و حكومت و منافع هر ناحيه يا بندر پرداخت ، سپس اطلاعات گوناگون را درهم آميخت و در صورت امكان به‌شكل يك مجموعهء موجز و كلى درآورد .\r\nاز سمت خليج عمان و اوقيانوس هند در طول جغرافيائى 57 و عرض 26 درجه ، از طريق تنگهء هرمز ( جزيره‌اى به اين نام كه در چند ميلى قاره در ساحل شمالى واقع است ) به خليج وارد مىشوند ، ولى اين نقطه ابتداى خاك ايران نيست و آن در محلى بفاصلهء 300 ميلى شرقى آنجا آغاز مىشود ، در همانجائى كه بندر كوچك گواتر ناحيهء مرزى بين ايران و بلوچستان است .\r\nاز گواتر رشتهء ساحلى به سمت مغرب كشيده مىشود . ابتدا به تنگهء هرمز مىرسد و از آنجا باز امتداد يافته ، سرانجام در نقطه‌اى كه بالاتر از محمره در كنار شط العرب « 1 » است خاتمه مىيابد و تمام اين رشته و حدود انحصارا تحت نظارت و ادارهء مستقيم دولت ايران است و يا از جانب آن اداره مىشود . سكنهء اين خطهء ساحلى ، ايرانى يا مخلوطى از ايرانى و عرب‌اند يعنى افرادى كه يا ديرزمانى تابع حكومت ايران بوده و تابعيت آن را كسب كرده‌اند ، و يا در اثر وصلت جزو ايشان شده‌اند . اين عدهء آخرى در بنادر و دهات ساحلى اكثريت دارند ، ولى بطورى كه شرحش خواهد آمد ، بواسطهء نقار و جدالى كه بين خود داشته‌اند نتوانسته‌اند در مقابل ابراز قدرت و اختيار مقامات ايرانى كه با سرعت و حدت در تمام اين نواحى بسط يافته و طى آن اقدامات ناروا و خشونت‌آميز نيز اتفاق افتاده است مقاومتى بنمايند .\r\n\r\nكرانه‌هاى جنوبى\r\nرشتهء جنوبى خليج‌فارس كه شامل اميرنشين مسقط يا عمان نيز مىشود از كرانهء شرقى شبه‌جزيره عربستان ، كه در مسافت دورى از\r\n\r\n\r\n","description":"","footnote":"\r\n( 1 ) - سرحد غربى يا مرز ايران با عثمانى بوسيلهء عهدنامهء ارز روم در سال 1847 تعيين و از طرف هيأت مشترك روسى و انگليسى در سالهاى بعد علامت‌گذارى شده است .\r\n","page_name":" 480 ","page_number":494},
  {"content":"\r\n\r\nرأس مسندم واقع شده است و از اين دماغه به سمت شمال غربى تا مصب شط العرب امتداد دارد و اجمالا مىتوان گفت كه در اين حدود طولانى اقوام عربى اقامت دارند كه يا به كلى مستقل‌اند و يا كم‌وبيش تحت حكومت عثمانى ، و اكنون تابع ولايت بصره‌اند و به‌منظور مزيد ابهت و جلال اين حكومت جديد چند سالى است كه از حكومت بغداد جدا و داراى پاشاى عليحده شده و اين اقدام با نظر خاص دولت عثمانى نسبت به دعاوى آنان دائر به حق خلافت در سراسر عربستان « 1 » توأم گرديده است .\r\nبواسطهء تجارت عمده‌اى كه بين دو ساحل شمالى و جنوبى خليج هست و گاهى نيز اظهار دعاوى ايران دربارهء حق دخالت در سواحل جنوبى و رويهء رقابت‌آميز و حتى منافع متضاد ايران و عثمانى در شط العرب و وضع ارتباط انگلستان درقبال همهء اطراف و جوانب كار اعم از ايران يا عثمانى يا طوايف عرب بحثى را هم در باب كرانهء جنوبى حتى در كتابى كه فقط راجع به ايران است مانند امعان نظرى دربارهء كرانهء شمالى ايجاب مىكند . ترتيبى را هم كه در اين زمينه اختيار خواهم كرد ، تابع جريان سفر مراجعتم از محمره خواهد بود و از آنجا بررسىام از حدود ساحلى ايران شروع و هرجا كه تا گواتر در بلوچستان شخصا بازديد كرده‌ام توصيف و از اين نقطه به سمت ديگر خليج تا مسقط عبور خواهم كرد و ضمن عطف توجه به آن سامان خليج در كرانه‌هاى عربستان تا فاو پيش خواهم رفت و بدين‌ترتيب سيروسفرم در گرداگرد خليج‌فارس انجام خواهد گرديد .\r\n\r\nبندر معشور ( ماه‌شهر ) و هنديان\r\nدر فصل پيش شرحى راجع به ولايات جنوب غربى و وضع فعلى آن و سرنوشت متزلزل طوايف كعب كه روزگارى كم‌وبيش استقلالى داشتند و در كرانه‌هاى شط العرب و بهمنشير در مشرق محمره سكونت دارند بيان كردم . شيخ مزعل خان هنوز اسما در انتهاى غربى اين ناحيه از اختياراتى برخوردار است ، ولى رفته‌رفته تسلط والى خوزستان بر او بيشتر مىشود . حوزهء شرقى\r\n\r\n\r\n","description":"","footnote":"\r\n( 1 ) - بصره ابتدا در سال 1875 ولايت جداگانه شد . در سال 1880 به بغداد ملحق گرديد ، ولى در سال 1884 باز وضع مستقل يافت كه گمان نمىرود ديگر تغييرى پيش آيد .\r\n","page_name":" 481 ","page_number":495},
  {"content":"\r\n\r\nاين منطقه يعنى حوالى رودخانهء جراحى و سواحل تا بندر ديلم تابع نايب الحكومهء بهبهان است كه خود او نيز زيردست والى فارس مىباشد .\r\nدر اين حدود بنادر حقير معشور و هنديان واقع شده است كه اولى از ديرباز نام‌ونشان سابق خود را از دست داده است و بر خليج عريضى واقع شده كه آب رودخانه‌هاى دراك و جراحى به آن مىريزد . اين رودخانه از دراك يا فلاحيه ( شادگان ) كه حد شرقى بنى كعب است جارى است و در مسير فوقانى خود جلگهء رامهرمز را سيراب مىكند . دومى يعنى هنديان انبار محدود تجارت داخلى با بهبهان است و هر دو بندر كار حمل‌ونقل بوسيلهء قايق‌هاى بومى خاصه بغله ( شايد از كلمهء عربى بغل به معنى حمل بار ) « 1 » انجام مىيابد . منسوجات براى پوشاك و خرما جهت خوراك وارد و در مقابل گندم ، ذرت ، ابريشم ، روغن و برنج صادر مىكند .\r\n\r\nفرماندارى ايران\r\nدر بندر ديلم قسمتى در رشتهء ساحلى ايرانيان و قسمت ديگر عربها اقامت دارند و بعد از تجديد سازمان ادارى سواحل كه با سقوط ظل السلطان در سال 1888 صورت گرفته بود ، اين حدود زير نظر خود امين السلطان صدراعظم قرار گرفت و او نيز حكومت بوشهر را به محمد حسن خان سعد الملك برادر ميزبان مهربانم در شوشتر داده است .\r\nوى حكومت سواحل و جزاير را از ديلم به حدود شرقى ، تا آن سوى بنادر بوشهر و ديلم و جزاير خارك و خاركو ، و همچنين نواحى ساحلى با جزاير و بنادر عمدهء شرقى ، را در دست دارد كه من در اينجا به شرح آن خواهم پرداخت و در شهرها و دهات متعدد ساحلى درآمد گمركى را در ازاى مبلغى به اجاره واگذار مىكند ، و مستأجر معمولا يكى از تجار عمدهء محلى و غالبا يكى از بونياه‌هاى هندو است ، و در نقاط مهمتر مأمورانى هم از طرف دولت گماشته مىشوند .\r\nخود سعد الملك با جبروت تمام در يگانه كشتى بحريهء ايران « پرسپوليس » گاهى حدود و حوالى ساحلى را كه زير فرمان اوست سركشى مىكند ، و در هر\r\n\r\n\r\n","description":"","footnote":"\r\n( 1 ) - بغله و بغل در عربى بمعنى استر يا قاطر است .\r\n","page_name":" 482 ","page_number":496},
  {"content":"\r\n\r\nمحل بنا به رسم و روال توپ فرماندار به‌عنوان سلام ، هفده گلوله شليك مىكند كه گاهى نيز توپهاى برنجى قديمى از ساحل با صداى خفيف جواب مىدهند .\r\nوى در اين وضع و حال ، بدون شك خود را تالى ممتاز دريانوردان بلندآوازه‌اى مانند آلبوكرك مىپندارد .\r\n\r\nبندر ديلم\r\nديلم روزگارى وسعت و اهميت بسيار داشت ، در قرن هجدهم بندر تجارتى هلنديها بود و آثار كارگاههاى آنها هنوز ديده مىشود . چون اين محل در كرانهء خليج‌فارس داراى بهترين خطوط ارتباطى است ، مبدأ جاده‌هاى كاروانى عمده به بهبهان و رامهرمز بوده است هرچند كه خود ديلم دهكده‌اى بيش نيست ، و سكنه‌اى محدود دارد .\r\nاز داخله به اينجا غلات ، پنبه ، پشم ، روغن و خشكبار جهت حمل به بنادر ديگر خليج مىآورند ، و قند و چاى و پارچه‌هاى نخى از بوشهر و خرما از بصره يا محمره وارد مىكنند . در سال 90 - 1889 عايدات گمركى آنجا به مبلغ 7200 تومان اجاره داده شده بود . ديلم مثل محمره از نقاطى است كه احداث جاده‌اى از آنجا به داخلهء ايران مورد توجه واقع و از جانب عناصرى كه طالب توسعهء تجارت با اصفهان و تهران بوده‌اند گزارشى در اين زمينه تهيه شده است .\r\nجاده از ديلم تا بهبهان 48 ميل و از اينجا تا اردال 265 ميل و از آن نقطه تا اصفهان 102 ميل و جمعا 415 ميل است . از بهبهان راهى كوتاه‌تر ، ولى سخت‌تر از طريق فلات و قمشه مسافت مزبور را تا 345 ميل تقليل مىدهد .\r\nكاروان‌ها اين جاده را در پانزده روز طى مىكنند كه نصف مدتى است كه در حال حاضر از راه بوشهر و شيراز به طول مىانجامد ، و مسافت از دريا تا اصفهان از 100 تا 150 ميل كوتاهتر مىشود ، ولى فقدان امنيت در اين نواحى و نبودن دهات يا كاروانسرا كه بتوان خوراك انسان يا علوفهء چهارپايان را فراهم كرد و شدت سرما در زمستان كه چهار ماه هرسال راه بسته مىشود ، جمعا در متروك ماندن اين جاده مؤثر واقع شده است ، و بايد اعتراف نمود كه هيچ احتمالى هم براى باز شدن اين راه در ميان نيست .\r\n\r\n","description":"","footnote":"","page_name":" 483 ","page_number":497},
  {"content":"\r\n\r\n\r\nبندر ريگ\r\nريگ بندر كوچكى در حدود جنوبىتر ، بر خليج محدودى ( خور ) واقع است كه يكى از شعبه‌هاى نهر شاپور يا رودخانهء روح اللّه در آنجا به دريا مىريزد . در اين نقطه به سال 1754 كمپانى هند شرقى كه وضع تجارتش بواسطهء هجوم افاغنه مختل شده بود ، سعى نمود ايستگاهى تأسيس كند و نماينده‌اى هم به اين منظور فرستاد ، اما آن كار بواسطهء تحريكات و ضديت هلنديها بىنتيجه ماند و چند سال بعد بوشهر براى اين كار انتخاب شد . در اواخر آن قرن ريگ يكى از پايگاههاى سركردهء دزدان بحرى خليج به نام ميرمهنا شده بود كه قواى انگليسى قلعهء او را تصرف و خراب كردند . نوع تجارت اين محل همان است كه قبلا ذكر شد و گمرك آنجا به مبلغ 5000 تومان اجاره داده مىشود .\r\n\r\nبوشهر\r\nاينك به شرحى دربارهء بوشهر مىپردازم كه عمده‌ترين لنگرگاه ( آن را بندر نمىتوان ناميد ) ايران در كرانهء جنوبى است و من وضع و خصايص آن را در حين سير و سفر سرتاسرى خود در ايران بيان و اشاره كردم كه چه نقايص كلى دارد و مانع از آن است كه بندر عمده‌اى بشود . اين شهر از دريا چشم‌اندازى جالب‌توجه‌تر از ديگر بنادر سواحل شمالى خليج‌فارس دارد ، و يك قسمت از خليجى را كه در كنارش واقع شده اشغال كرده است ، و با بناهاى دو طبقه و ساحل نسبتا برجستهء خود از سطح آب بالاتر مىنمايد .\r\nتا تقريبا چهل سال پيش حكومت اين شهر به دست شيخى بود . ولى در اينجا نيز مثل نقاط ديگر ساحلى اختلاف و نقارهاى داخلى طوايف متعدد فرصت مطلوبى براى دخالت و اعمال قدرت حكومت مركزى فراهم ساخته است و گرنه با وضع خطرآميزى كه داشته است ، اين اغتنام در اقدام ، آسان بدست نمىآمده است . در يكى از موارد نزاع محلى نيروى دولتى دخالت كرد و طرف ضعيف سركوب و حاكم دولت مركزى در آنجا مستقر گرديد .\r\nبعضىها تأسف دارند كه چرا لشكر انگليس در جنگ 1857 آنجا را از دست داد ، و گرنه لنگرگاه آن آماده و درواقع بندر تازهء بوشهر ايجاد مىشد ، و در\r\n\r\n","description":"","footnote":"","page_name":" 484 ","page_number":498},
  {"content":"\r\n\r\nلب دريا بجاى ديوارهء خاكى فعلى لبهء سنگى مىساخته‌اند و جاده‌هاى شهر به داخل مورد توجه واقع و تعمير مىگرديده است . و بىدرنگ از بركت كار و اقدامات مبتنى بر ابتكار و سرمايهء وافى ، جنوب ايران زودتر از ساير نقاط آن نجات و آبادانى حاصل ميكرد .\r\n\r\nمنظرهء ساحل\r\nديوارهء كوهستانى كه من از پرتگاههاى پلكانى آن در حين سفر از شيراز به جنوب فرود آمدم ، سراسر جانب مقابل دريا را در حدود سى ميلى اين شهر فراگرفته ، و از جهت شمال شرقى با قلهء تقريبا 6500 پا ارتفاع ( كوه‌خور - موج كه در نقشه‌ها قلهء حليله نام برده‌اند ) موازى با ساحل و بىانقطاع از رودخانهء هنديان تا گواتر ، امتداد دارد .\r\nاز عرشهء كشتى اين ارتفاعات وابسته هيچ‌وقت از نظر محو نمىشود ، و در بعضى جاها به ساحل نزديك مىشود ، ولى غالبا از فاصله‌اى دور بين پانزده و سى ميلى به‌نظر مىرسد ، و بين دامنه‌هاى آن دريا زمين‌هاى پهناورى است كه در مجاورت دريا اغلب در زير آب است و هروقت كه خشك باشد زمين گلى چسبناكى است و در ماوراى دشتهائى است كه به‌ندرت مزروع و گاهى داراى دهات حقير با آلونكهاى گلى است كه درختان خرما بر آنها سايه انداخته‌اند .\r\nاين دشت‌هاى سوزان كه بومىها گرمسير مىخوانند ، تا دامنهء تپه‌ها امتداد دارد و در آنجا به رشته‌هاى كوهستانى كم‌ارتفاعى كه منطقهء سردسير باشد برخورد مىكنيم . در آن حدود هيچ علف و گياه و يا اثرى از زندگى نيست . اول صبح زمين صورتى رنگ است ، وسط ظهر خاكسترى به‌نظر مىرسد و در آن موقع با دوربين مىتوان شيارهاى زمين را پيدا كرد و در نزديكى غروب آفتاب به رنگ سفيد مىنمايد و موقع مغرب به رنگ تيره‌تر و خاكى است .\r\nآخرين عقيدهء هر مسافر هنگام ترك كردن سرزمين ايران همان است كه در به دو ورود داشته كه آنجا سراسر كوهستان و از سبزه و گياه به كلى خالى است .\r\n\r\nجزيرهء خارك\r\nدر سى ميلى شمال غربى بوشهر كه جزو قلمرو سعد الملك\r\n\r\n","description":"","footnote":"","page_name":" 485 ","page_number":499},
  {"content":"\r\n\r\nنيز بشمار مىرود جزيرهء كوچك خارك واقع شده است ، چهار ميل و نيم پهنا و سه ميل طول دارد . سكنهء آن عدهء معدودى فقيرند و كارشان صيد ماهى و خدمت در قايق‌رانى در شط العرب است . اين جزيرهء كوچك روزگارى در دورهء جهاندارى مقتدرانهء هلنديها كه بواسطهء تصادمى با عثمانىها در بصره به سال 1748 آنجا را ترك و مقر خود را به اين جزيره منتقل نمودند ، رونق و آبادانى كوتاهى يافت و در ظرف چند سال جمعيت آن از چند صد نفر به 12000 تن رسيد . سپس ناگهان آن دورهء رونق و ترقى سرآمد و اين پيش‌آمد در اثر حملات دزدان دريائى تحت سركردگى ميرمهنا ، شيخ بندر ريگ در سال 1765 اتفاق افتاد .\r\nبانى آن ترقى و شكوه در خارك ، بارن‌كنيپ هاوزن « 1 » بود كه به قول يكى از وقايع‌نگاران كهنه‌كار « وى در زير رداى بازرگانى شم سياسى و نبوغ فردى را نهفته داشته » شكست كار و ابتكارات وى مقدمهء فاجعه‌اى ملى شد . خارك حتى در دورهء رونق و ترقى همواره نيازمند به جزيرهء كوچكتر همسايهء خود خاركو بوده و از داخلهء ايران نيز خواربار به اين جزيره مىرسيده است ، و يكى از نويسندگان نقل كرده است كه خارك با اين حيله سقوط كرد كه دزدان دريائى با كشتى پر از مرغ خانگى فراآمدند و با قدقد مرغان افراد پادگان آنجا را اغفال نمودند .\r\nدر دورهء كوتاهى كه فرانسه در صحنهء سياست ايران اظهار وجود كرده بود دو بار جزيرهء خارك بدست آن دولت افتاد .\r\nكريم خان زند بنابر عهدنامه‌اى كه با فرانسه امضا نمود و آقاى پيرول مواد آن را در بصره مذاكره و تهيه كرده بود ، و بعد در پاريس به امضاء رسيد خارك را به فرانسويها داد ، ولى انحلال كمپانى هند شرقى فرانسه باعث از بين - رفتن اين عهدنامه گرديد . بار ديگر در زمان اقتدار زودگذر ناپلئون در سالهاى 8 - 1807 فرانسه آنجا را تصرف كرد كه در اثر تعطيل سفارت فرانسه در ايران به سال 1809 اين بار نيز كار تصرف آنجا به جائى نرسيد ، سپس به سرجان ملكم\r\n\r\n\r\n","description":"","footnote":"\r\n( 1 ) -  Kniphausen \r\n","page_name":" 486 ","page_number":500},
  {"content":"\r\n\r\nدستور دادند كه از لحاظ تأمين مصالح انگلستان در خليج‌فارس آنجا را اشغال كند اما اين نقشه هم مجرا نشد « 1 » .\r\nچندى بعد در همين قرن جزيرهء مزبور از نظر انگليس‌ها ارزش و اهميت خاصى يافت و آن به مناسبت جنگ 1857 ايران و انگلستان بود . پس از اينكه قشون محمد شاه در سال 1837 به كار فتح هرات پرداخت ، و اخطارهاى وزير مختار انگليس در اين‌باره بىنتيجه ماند ، لشكرى شامل نفرات انگليسى و هندى به خليج اعزام شدند و در ژوئن 1838 خارك اشغال و مركز نمايندگى انگلستان از بوشهر به آنجا منتقل شد . ايرانيان بعد از محاصرهء بىحاصل هرات در سپتامبر 1838 از آنجا عقب‌نشينى كردند ، ولى بواسطهء وضع بىثبات سياسى ايران ، اين جزيره تا سال 1842 در اشغال بود .\r\nچهار سال بعد باز تب تسخير هرات دولت ايران را بىتاب نمود ، و دوباره جزيرهء خارك تصرف شد . علىرغم مقررات عهدنامهء ژانويه 1853 بار ديگر در مارس 1856 قشون ايران به عزم فتح هرات حركت كردند و در اكتبر همان سال بواسطهء تحميل محاصره و خطر قطعى اين شهر ناچار تسليم گرديد . از اين‌رو در ماه نوامبر جنگ بين ايران و انگلستان اعلام شد ، و در ماه دسامبر نيروى نظامى در جزيرهء خارك پياده شدند و زدوخوردهاى برازجان و محمره آغاز گرديد ، كه شرحش مذكور افتاد . سپس با خاموش شدن آتش جنگ و بعد از انتشار عهدنامهء پاريس 1857 ، بار ديگر خارك تخليه شد كه از آن پس در دست دولت ايران مانده است .\r\nروسها گاهى شايعهء ناگوار الحاق آن را با انگلستان انتشار مىدهند و غوغا برپا مىكنند كه ما مىخواهيم خارك را تصرف كنيم ، ولى اين مايهء كدورتى گذران است و فقط وقتى شايد اثر نمايد كه داستان آشوراده كه شباهت تام با اين\r\n\r\n\r\n","description":"","footnote":"\r\n( 1 ) - ملكم بنابر روايت رقيب او سر . اچ . جونز علاقهء سرشارى به تصرف جزيره‌اى در خليج‌فارس داشت و به لرد و لزلى پيشنهاد كرده بود كه جزيرهء قشم را خريدارى و دوبار هم سعى نموده بود كه خارك تصرف شود .\r\n","page_name":" 487 ","page_number":501},
  {"content":"\r\n\r\nمورد دارد به كلى از يادها رفته باشد و گرنه چون حرف مضحكى است اعتبارش زود از بين مىرود . درحال‌حاضر خارك غير از آب كافى چيز ديگرى ندارد ، مگر قنات‌هاى زيرزمينى كه هلنديها در موقع ورود به آنجا پيدا كردند و از آثار قديمى است .\r\n\r\nدشتستان و كنگان\r\nدر جنوب شرقى بوشهر ، يك رشتهء ساحلى خليج به طول 200 ميل هست كه تابع والى شيراز مىباشد . قسمت اول آن مشتمل بر لنگرگاه كوچك بندر دير ، و دشتى ، و منطقهء دشتستان در سال 1888 از طرف امين السلطان تحت حكومت نوذر ميرزا درآمده بود ، ولى سپس به والى شيراز واگذار شد ، و سرتيپى از جانب او نايب الحكومهء آنجاست . قسمت ديگر كه از دير شروع مىشود شامل لنگرگاه حقير و يا درواقع دهات ساحلى كنگان ، طاهرى ، شيوو ، چيرو ، چارك و جزاير شيخ شعيب هندرابى و كن يا كيش « 1 » است كه از جانب والى شيراز بوسيلهء پيشكار او قوام الملك اداره مىشود .\r\nاز نقاط مزبور كنگان روزگارى بندر تجارتى معروف و مقر پرتغالىها بود و هنوز آثار كارگاههاى آنها را در آنجا مىتوان ديد . در نيمهء اول اين قرن شيخ آنجا اقتدارى فراهم ساخت و حدود نفوذ خود را توسعه داد ، ولى چون آخرين متصدى اين مقام با دولت ايران اختلاف پيدا كرده بود ، دستگير و نابود شد و منطقهء او كاملا زير فرمان حكومت مركزى قرار گرفت . از آثار و يادگار آبادانى ديرين كنگان لنگرگاه خوب آن و جاده‌هائى است كه به داخل مملكت دارد . طاهرى نيز از اين لحاظ داراى نام‌ونشانى است كه شامل ويرانه‌هاى مركز معروف تجارتى يعنى سيراف است كه در دورهء رونق بازرگانى خليج‌فارس رقيب جزيرهء كن يا كيش ( قيس ) و سابقا مدتى در دست اعراب بود و پس از ركود امور تجارتى سيراف مركز كشتى و بازرگانى خليج شد .\r\nخرابه‌هاى شهر بزرگ حريره در ناحيهء شمالى آن ديده مىشود و در اين محل\r\n\r\n\r\n","description":"","footnote":"\r\n( 1 ) - اين همان كيس ماركوپولو و كيس يا كيش بنيامين تودلا ( 1160 - 1173 ميلادى ) است كه آنجا را مركز عمدهء تجارتى معرفى كرده‌اند كه تجار هندى كالاهاى كشور خويش و بازرگانهاى بين النهرين و يمن و ايران همه‌قسم پارچه‌هاى ابريشمى و مخملى و كتانى و نخى و كنف و گندم و ذرت و ارزن و چاودار و انواع خوراكى و حبوبات براى دادوستد و از هندوستان هم آذوقه مىآورده‌اند .\r\n","page_name":" 488 ","page_number":502},
  {"content":"\r\n\r\nانگليس‌ها در اوايل اين قرن پايگاهى براى مبارزه با كار دزدى دريائى تأسيس ، ولى بعد آنجا را ترك كردند . دولت ايران با موفقيت تمام نفوذ عربها را در اين حدود از بين برده است .\r\n\r\nجنبهء تاريخى اين منطقه\r\nاينك به بنادر نسبتا مهم خليج در مدخل شرقى آن نزديك مىشويم كه جزو فرماندارى سعد الملك و شامل شهرهاى ساحلى و جزايرى است كه سالانه عوايد سرشارى فراهم مىسازد . بنادر مزبور . لنگه ، خمير ، بندرعباس ميناب (  Sif  سيف ) جاسك و از جزاير معروف ، قشم و هرمز و جزيره‌هاى كم‌اهميت‌تر ، لارك ، هنگام و سرى ( سيرى ) است . در اين حدود ما به منطقه‌اى مىرسيم كه وقايع عمدهء تاريخى ديده و از نشيب و فرازهاى بزرگ گذشته است .\r\nاين ناحيه كه بر دروازهء خليج واقع ، و به مدخل شرقى آن مسلط است ، و از آنجا جاده‌هاى دراز به داخلهء آسيا تا جيحون زردفام و هندوكش پربرف باز مىشود و اروپائيان ساليان متمادى براى دست‌يابى بر كرانه‌هاى آن زدوخورد كرده‌اند و گاهى بيرق پرتغال ، هلند ، انگلستان ، و ايران در آنجا در اهتزاز بوده ، كشتىهاى انباشته از مال و ثروت را كه تاريخ‌نويسان دوست دارند دربارهء آن شرح و بسط فراوان بدهند ، ديده و اكنون در پايان دوران خود از هرگونه آثار شكوه و جلال عارى شده است و با قلعه‌هاى ويران و برج و باروهاى منهدم خود ، يادگارهاى حزن‌انگيزى از روزگار قرين اعتبار قديمى دارد و با وجود اين هنوز هم درهم و دينار در كيسهء بيگانگان فرومىريزند ، يعنى همان مايه و نعمتى كه اهالى بومى نه درصدد بهره‌بردارى از آن بوده‌اند و نه واجد استعدادى در اين راه .\r\nدر لنگه و بندرعباس بازرگانهاى عمده بونياههاى هندىاند و از شكارپور و ايالت سند آمده‌اند كه عوايد گمرك‌خانه را اجاره مىكنند و كشتىهاى حامل جنس فقط به شركت‌هاى هند و انگليس متعلق است . در اين ناحيهء جالب‌توجه من بيشتر از ديگر نقاطى كه جهانگردان ده قرن اخير وصف كرده‌اند ، درنگ خواهم نمود ، هرچند كه رونق و آبادانى اين نقاط بيشتر مربوط به زمان گذشته است .\r\n\r\n","description":"","footnote":"","page_name":" 489 ","page_number":503},
  {"content":"\r\n\r\n\r\nلنگه\r\nدر حين عبور از جانب غربى ، لنگه اولين بندر اين منطقه است كه از بوشهر بوسيلهء دريا 309 ميل فاصله دارد و زيباترين و جالب‌ترين بنادر خليج فارس است . اگر بتوان عنوان زيبائى را به هيچ‌يك از شهرهاى ساحلى اين حدود اطلاق نمود . رديفى از خانه‌هاى زردفام در كرانهء تورفتگى آب مىدرخشد و در عقب آن درختان خرما و بعد پهناى صحرا و سرانجام رشته‌هاى كوهستانى است كه به‌صورت جالبى با پيچ‌وتاب‌ها درهم بافته شده سر بر آسمان دارد و در لاها و تورفتگىهاى آن پيوسته گل بنفشه جلب‌توجه مىكند و باز دور تر ، ديوارهء خشك و درازى در مقابل آسمان گاهى صورتى كم‌رنگ و زمانى خاكسترى و سيم‌فام مىنمايد كه همان سلسله‌هاى دلپذيرى است كه از سوى دريا ديده مىشود .\r\nپرتگاه كوهستانى ماوراى آن در بلندترين نقطه تا 2900 و 3900 پا ارتفاع دارد و يكى از آنها در نقشهء دريانوردى يكى از كشتىبانهاى قديم بريدگى گروب « 1 » نام يافته است . لنگرگاه سه گز دريائى عمق دارد و در فاصلهء يك ميل از خشكى واقع است . در ميان بنادر خليج‌فارس فقط لنگه لنگرگاه كوچك مرطوب دارد كه با ديواره‌اى از دريا جدا شده است ، و از آب جزرومد مرطوب مىشود .\r\nچند دوجين قايق از بغله تا كرجى حقير موقع مسافرتم در آن حوالى متوقف بود و از ساحل شنى براى كار كشتىسازى استفاده مىكنند . سه تا چهار بغله ( كشتى باركش ) هرسال در آنجا ساخته مىشود ، و من يكى از آنها را كه مشغول ساختن بودند بازديد كردم ، و قرار بود 250 تن بار حمل كند و بارزش 2000 تا 3000 ليره ساخته مىشد . كارگران الوارها را براى جلوگيرى از پوسيدگى در آب با روغن ماهى ( كوسه ) مىاندودند . اين شهر در حدود چهل كشتى قابل دريا - نوردى دارد كه در تجارت بين سواحل ايران و عربستان كار مىكند . در موقع صيد ماهى مقدار زيادى كشتى براى آزمودن بخت و اقبال خويش راه دريا پيش مىگيرند .\r\n\r\nكرجى بومى\r\nقايق‌هاى كوچك كه در حدود ساحلى به كار مىرود هيكل توخالى ساده‌اى است و چون در اين نواحى چوب و الوار نيست از كرانه‌هاى افريقا\r\n\r\n\r\n","description":"","footnote":"\r\n( 1 ) -  Grubb , s notch \r\n","page_name":" 490 ","page_number":504},
  {"content":"\r\n\r\nوارد مىكنند . در اينجا در قايق‌هاى بزرگ طرز پاروزدنى ديده‌ام كه در ديگر نقاط نديده بودم . در اين قايقها نشيمن‌گاهى نيست ، بلكه چهار پنج نفر در مقابل يكديگر در لبه‌هاى جلو و عقب مىنشينند و پاروهاى بزرگى را بر شانه‌هاى راست و چپ خود حركت مىدهند و سكانى هم در كار نيست فقط پاروها پيوسته در حركت است و قايق را پيش مىراند و به‌نظر من هر ناحيه بنابر تجربه راه‌ورسم خود را كه با شرايط محلى مناسب‌تر بوده ، در اين كار پيدا كرده است . اگرچه بايد اعتراف كنم كه با وجود اين گمان خويش از تارانتاس‌هاى روسى و كاتاماران‌هاى سيلانى بيشتر دچار حيرت شده بودم . بارى از اظهار اين مطلب خوددارى نتوانم نمود كه اگر افراد ساده‌لوح لنگه كمترين اطلاعى از ماهيت نيروى حركت مىداشتند درمىيافتند كه شيوهء كار آنها هدر دادن قوهء انسانى است كه آسان قابل عفو نيست .\r\n\r\nتجارت\r\nلنگه عمده‌ترين بندر ولايت لارستان ايران است كه از ديرباز با بحرين و سواحل عربستان دادوستد تجارتى داشته است ، اما كار تجارت خارجى آن اخيرا آغاز شده ( دهكدهء لنگه در هفت ميلى آنجا در ساحل ، مقر ادارى و تجارتى هلنديها بود ) ولى سريعا ترقى نموده است . هرساله تقريبا 100000 ليره پارچهء نخى به آنجا وارد مىشود و بطور متوسط در حدود نصف كليهء واردات سالانه ( از لحاظ ارزش ) مرواريد است كه با ارزش بين 300 تا 400 هزار ليره هرسال به آنجا وارد مىشود .\r\nالبته اين‌همه واردات را از لنگه به ديگر نقاط داخلى صادر مىكنند و اين حقيقت از آنجا استنباط مىشود كه مقدار واردات آنجا با رقم صادراتش كم‌وبيش برابر است . تنباكوى ايران از اقلام عمدهء صادرات است كه بيشتر به بازارهاى عثمانى مىبرند . از جهت ديگر توتون تند و قوىتر ، از عثمانى براى مصرف محلى وارد مىشود . ترتيبى را كه نمايندهء كنسولى بريتانيا در آنجا به كار برده است كه اقلام واحدى را هم در ستون واردات و هم صادرات قيد نموده است ، ميزان درستى براى تعيين مقدار واقعى تجارت اين محل بدست نمىدهد .\r\n\r\n","description":"","footnote":"","page_name":" 491 ","page_number":505},
  {"content":"\r\n\r\nگمرك آنجا كه در سال 1874 به مبلغ 6500 تومان برآورد شده بود در سال 90 - 1889 به 12000 تومان و عوايد توابع اين محل در همان سال به 8000 تومان اجاره داده شده بود .\r\n\r\nشهر و جمعيت آن\r\nلنگه مثل اغلب شهرهاى ايران بيشتر از آنچه ظاهرا مىنمايد جمعيت دارد . رقمى را كه به اين جانب اظهار كرده‌اند 15000 نفر است كه خيال مىكنم بيش از 10000 تن نباشد . شهر به دو ناحيه تقسيم شده است :\r\nيكى بخش ساحلى كه بازار سقف كوچكى دارد و فقط يك راسته است و ديگر مساكنى كه در طرف ديگر نخلستان در ناحيهء داخلى واقع است .\r\nاز خصايص آنجا كه اهالى به آن مباهات بسيار دارند وجود چندين بركه يا مخزن آب در خارج شهر براى ذخيره كردن آب باران است . در اين ناحيه هرسال فقط دو سه هفته باران مىبارد و چشمه يا چاه ندارد و بنابراين آب تمام بقيهء سال در همان مدت كوتاه تأمين مىشود . آب باران را از كوهستان كه در چهار پنج ميلى در خشكى واقع شده است بوسيلهء مجاريى كه حفر كرده‌اند به اين بركه‌هاى گرد كه بين بيست تا سى پا عمق دارد مىآورند . روى اين انبارها گنبد مدورى است تا از تبخير يا فساد آب جلوگيرى شود . در شهر سى و شش تا از اين انبارها هست و ده‌تاى ديگر در دهكدهء كنگ كه سابقا نامش را ذكر كردم . مىگويند آب اين منابع براى چهارده ماه كاملا كافى است .\r\nجمعيت لنگه شامل ايرانى و عرب و نيمى هم افريقائى است و تعدادى نيز از افراد دورگهء مختلط ، كه در تمام كرانه‌هاى واقع در مشرق پرت سعيد ديده مىشوند . اعراب آنجا به قبيلهء قواسم كه عامه جواسم مىنامند تعلق دارند و ايشان از تيرهء عمده‌اى بشمار مىروند كه جماعت ديگرى از آنها در آن طرف خليج در رأس الخيمه سكونت دارند .\r\nحكومت لنگه و جزاير اطراف تا چند نسل با شيخ قبيلهء مزبور بود ، وى در شهر اقامت مىنموده و از جانب دولت نايب الحكومه بود . سياست مركزيت كه\r\n\r\n","description":"","footnote":"","page_name":" 492 ","page_number":506},
  {"content":"\r\n\r\nچندين‌بار به آن اشاره كرده‌ام ، مانند موارد كردهاى خراسان و بلوچهاى مكران و عربهاى كعب محمره شامل حال شيخ خضيب آخرين فرماندار تازى لنگه هم شده است ، و سرنوشت او شيخ مزعل خان را عبرتى تواند بود .\r\nدر سال 1887 قواى دولتى به آنجا وارد شدند ، شهر را آسان تصرف و شيخ را دستگير و به تهران تبعيد كردند كه تا سال 1889 هنوز زندانى بود سپس سربازخانه‌اى در آنجا ساختند و پادگان دويست نفرى استقرار يافت ، ضمنا عده‌اى نيز در جزيرهء سيرى مستقر گرديدند . اين جريانات در آن موقع احساسات ناگوارى در اهالى پديد آورد ، ولى آنها فقير و فاقد هرگونه وسيلهء مقاومت و بعلاوه بسيار ترسو بودند ، و از ديدن هرگونه سرباز يا توپ و تفنگ واهمه داشتند .\r\nاز اين‌رو زود به وضع تازه خو گرفتند و عدهء سربازان آنجا هم به بيست نفر كاهش يافت .\r\nدر موقع مسافرتم سعد الملك در لنگه بود ، و كشتى « پرسپوليس » كه او را آورده بود ، در ساحل آنجا ديده مىشد . در حين ملاقات و صحبت او را مردى خوش‌محضر و باآداب ديدم ، و خيلى ابراز احساسات دوستانه مىكرد و نامه‌اى را كه به نايب خود در بندرعباس نوشته بود به اين جانب داد و مىگفتند كه مردم از او رضايت دارند . آدمى آرام و شايد بيشتر از اكثر منصب‌داران ايرانى ، با ملايمت و مدارا بود .\r\nانگلستان در لنگه نماينده‌اى محلى دارد كه پيرمرد عرب خوش وضع و حالى بود و با قايقى كه بيرق انگليس داشت به استقبالم آمد . او و فرزندانش كه با كشتىهاى انگليسى و افسران آنها رفت‌وآمد دارند كمى به زبان ما آشنا شده‌اند .\r\n\r\nجزيرهء قشم\r\nهنگام بيرون آمدن از لنگه ، كشتى ساحل جنوبى جزيرهء بزرگ قشم « 1 » يا جزيرهء طويله را كه از قرار معلوم سابقا جزو خشكى بوده سير مىكند ، ولى اكنون بين خشكى و اين جزيره باب عميقى داراى شصت ميل طول و سه تا سيزده ميل ، عرض فاصله است . اين جزيره پنجاه و چهار ميل درازا ، و نه تا سى\r\n\r\n\r\n","description":"","footnote":"\r\n( 1 ) - ته‌ونوت  Quesmo  و شاردن  Kichmichs  نوشته است .\r\n","page_name":" 493 ","page_number":507},
  {"content":"\r\n\r\nو دو ميل پهنا دارد . در مركز آن دهكده بروكت يا اروكت كه همان اوراكتاى نئارخوس و آريان باشد واقع شده است .\r\nاين مورخ يونانى مىنويسد در موقع سيروسفر درياسالار يونانى جزيرهء مزبور ذرت و شراب و همه قسم ميوه فراهم داشته است . در موقع رونق و عظمت هرمز جزيرهء قشم ميوه و سبزى و آب آنجا را تأمين مىنموده و هنوز با كمك همين آب قسمت عمدهء خاك آنجا براى كشت غلات و خربزه و انگور به كار مىرود ، و در قسمت‌هاى داخلى نخلستان‌هاى وسيع دارد .\r\nفريزر مىنويسد : اين جزيره در قرن شانزدهم 360 ده و آبادى داشته ، و برآورد قرين اعتدال ديگرى تعداد آباديها را به هفتاد تا محدود كرده است .\r\nجمعيت آنجا قبل از آنكه دزدان دريائى در خليج‌فارس تسلط يافته باشند به 10000 تن مىرسيده كه بعدا خيلى كاهش يافته و در سالهاى اخير از زلزله صدمهء بسيار ديده است .\r\nگمرك اين جزيره را به 3300 تومان در سال اجاره مىدهند و قسمت بيشتر عوايد از معادن نمك است . در سال گذشته جمعيت آنجا را 12000 نفر تخمين كرده‌اند ( قشم 3000 تا 4000 نفر لافت 800 تا 1000 درستان 800 سوزا 400 كاورى 400 غورى باهيدو 350 نفر ) يك قسم مادهء نفتى از جنس پست در چشمه‌هاى ساحل جنوبى قشم نزديك دهكدهء سلخ مقابل جزيرهء هنگام بدست مىآيد كه عربها براى روشنائى و معالجهء دردهاى روماتيسم به كار مىبرند . در اين جزيره حيوانات شكارى فراوان است : بز وحشى ، كبك و كبوترهاى صحرائى و انواع بز كوهى قشنگ يا غزال كه افسران انگليسى مقيم باهيدو با سگ تازى شكار مىكردند .\r\n\r\nقرارگاه نظامى انگليس\r\nاز لحاظ خوانندگان انگليسى اهميت استثنائى جزيرهء قشم در اين است كه مدتى در قرن حاضر پايگاه نظامى يا دريائى انگلستان بوده ، شهر عمدهء جزيره كه قشم نام دارد و روزگارى در تصرف پرتغاليها بود ،\r\n\r\n","description":"","footnote":"","page_name":" 494 ","page_number":508},
  {"content":"\r\n\r\nدر انتهاى شمال شرقى آنجا واقع است . در دو ميلى اين محل درست روبروى برج و بناى قديمى پرتغاليها « 1 » دسته‌اى از سربازان انگليسى و هندى كه بالغ بر چند صد نفر بودند ، از سال 1820 مستقر شدند ، تا از كار دزدان بحرى قبيلهء جواسم ( قواسم ) جلوگيرى نمايند .\r\nاين گروهان نظامى كه اصلا 1200 نفر بودند ، ابتدا در پناهگاه تسخير شدهء دزدان مزبور كه در رأس الخيمه در ساحل ديگر خليج بود ، استقرار يافتند ، اما بواسطهء بدى هوا ناگزير آنجا را ترك كردند . از لحاظ مأموريتى كه اين عده داشتند پايگاه جديد و نفرات آن قادر بكارى نبودند و افراد از شدت گرما « 2 » صدمهء بسيار ديدند ، و همهء لوازم و آذوقهء آنها از بمبئى مىرسيد ، از اين‌رو پايگاه قشم نيز تخليه شد . سپس به درستان كه در كرانهء جنوبى جزيره و مقابل هنگام است انتقال يافتند ، اما باز به علت عدم مناسبت محل از آنجا هم بيرون رفتند . سرانجام محلى به نام باسعيدو كه انگليسىها بسادو مىنامند ، و در انتهاى شمال غربى جزيره است ، و در آنجا ويرانه‌هاى پايگاه پرتغالىها كه در آن موقع بسيار آباد شده بود واقع شده ، يك واحد دريائى هندى براى ممانعت از عمليات دزدان بحرى آن حدود مستقر گرديد . در اينجا به سال 1879 واحدى از لشكر بمبئى مأمور بودند و سربازخانهء آنها در زمينهائى كه هنوز متعلق به انگلستان است ، ساخته شده بود . در اثر شيوع مالاريا و رفع احتياجات حضور اين نفرات ، پايگاه مزبور نيز تعطيل شده و فقط انبار زغال و نماينده‌اى از طرف حكومت هند در آنجا باقى مانده است . در حدود هشتاد تن از برده‌هاى فرارى ساير نقاط جزيره در سال 1892 در اراضى متصرفى انگلستان سكونت داشتند .\r\n\r\n\r\n","description":"","footnote":"\r\n( 1 ) - دستهء مرزى بحرى انگليس با همكارى افراد پيادهء لشگر شاه عباس از 13 تا 19 ژانويهء 1622 قلعهء پرتغاليها را در قشم محاصره كردند ، و در روز آخر پادگان پرتغالىها تسليم شدند و سپس حملهء مشترك به جزيرهء هرمز شروع گرديد .\r\n( 2 ) - شدت گرما عقب‌نشينى نظامى مشابهى با دو قرن قبل از آن ايجاب كرده بود ، و تاورنيه شرح آن را بيان كرده است . بعد از آنكه سفير دوك‌هلشتاين به دربار شاه صفى از ايران بيرون آمد ، هلنديها گله كردند كه آنها هرچه ابريشم در بازار بود خريدند ، و قيمت آن را از 42 به 50 تومان هر عدل بالا بردند ، و ايشان از پرداختن بيش از 44 تومان امتناع نمودند ، وقتى كه شاه از تصويب اين كار آنها امتناع كرد ايشان قشم را محاصره كردند ، اما شدت گرما آنها را فرار داد .\r\n","page_name":" 495 ","page_number":509},
  {"content":"\r\n\r\n\r\nداستان عنصرى ماجراجو\r\nوقتى داستانى خوانده‌ام كه از قرار معلوم بىحقيقت نيست ، و آن راجع به يك انگليسى از دين‌برگشته‌اى است كه در اوايل قرن حاضر ماجراى گستاخى و جنايت را در لباس شيخ مسلمان قشم به نهايت رسانيد .\r\nاين مرد خارق العاده كه نام اصلى او تامس هرتون بود زندگانى خود را با كار شاگرد نجارى در نيوكاسل آغاز كرد و طى عمر خود ابتدا در قشون سوئد سرباز و بعد سردستهء دزدان تاتار در كريمهء و بازرس روسى در كرانهء درياى خزر ، و يك حاجى مسلمان و تاجر برجستهء بصره ، و نمايندهء كمپانى هند شرقى در اين بندر ، و فرمانده نيروى بحرى شيخ قشم شد و طى سالهاى مزبور ، از هيچ‌گونه جنايت ( دادگاه روسى او را به مرگ محكوم كرده بود ) و جرم و گناه كه در دفترها نوشته‌اند قصور ننمود ، و در پايان تبهكارىهاى خود ، برضد ارباب عربش در قشم قيام ، و او را سرنگون و معدوم كرد ، و عيال بيوه‌اش را بزنى گرفت و خود را شيخ جزيره ناميد و يك ربع قرن با سخت‌گيرى و كاميابى فرمانروائى نمود و بواسطهء رفتار قرين عدل و داد محبوبيت يافت .\r\nوى هيچ‌گاه به زبان اصلى خويش حرف نمىزد ، بلكه مثل مسلمان متعصبى رفتار مىنمود ، ولى هنگامى كه يك كشتى انگليسى در سواحل جزيرهء او به خاك افتاد ، از هموطنان خود با بزرگوارى تمام پذيرائى كرد و چون شنيده بود كه تعداد افسر و ملوان كشتى صد و بيست نفر است با سخاوت بسيار برابر همين عده زنان اسير را به رسم پيش‌كش روانهء كشتى ساخت .\r\n\r\nجزيرهء هنگام\r\nدر سمت جنوبى قشم ، جزيرهء كوچكى است كه تقريبا دوازده ميل محيط آن است و هنگام ( گاهى نيز انگام ) نام دارد . حالا پاك خشك‌وخالى است و فقط در حدود 450 تن در آنجا اقامت دارند ، ولى گويا سابقا جمعيت بسيار داشته ، زيراكه بقاياى خانه‌هاى سنگى و آب‌انبار كه با سيمان سختى ساخته بودند ، در كرانهء دريا بطور پراكنده ديده مىشود ، و آثارى هم از كشت‌وكار در آنجا هست .\r\nدر انتهاى شمالى آن ويرانهء عمده‌اى است كه نشان مىدهد جزيره داراى دو مسجد\r\n\r\n","description":"","footnote":"","page_name":" 496 ","page_number":510},
  {"content":"\r\n\r\nبوده است . خليج محدود بين قشم و هنگام را كه مدخل آسان و لنگرگاه عالى براى ناوهاى بزرگ داشته ، سرجان ملكم به لرد ولزلى در سال 1800 جهت پايگاه بحرى پيشنهاد كرد ، ولى براى اشغال نمودن آنجا اقدامى معمول نشد .\r\nاز لحاظ زمين‌شناسى و معادن نيز « هنگام » وضع نيك ممتازى دارد . در اين جزيره اجسامى به‌صورت سنگ ديده مىشود كه بومىها مىگويند تنهء درخت خرماست ، و آن به شكل ستونهائى از گل متحجر است كه در كرانه‌هاى خاك آهكى و چندين غار عظيم نمكى است كه آقاى فلويه « 1 » كه شرح مبسوطى دربارهء اين جزيره نوشته يكى از آنها را تعريف كرده است . وقتى كه ادارهء تلگراف هند و اروپا از رأس المسندم به جاسك انتقال يافت ، موقتا پايگاه بحرى در هنگام تأسيس گرديد كه جاسك را با بوشهر ارتباط مىداد . اين پايگاه در سال 1889 تعطيل شد .\r\n\r\nهرمز و بندرعباس\r\nپس از سير سواحل هنگام و عبور از كرانهء جزيرهء كوچك لارك كه در سمت شمالى است و خرابه‌هاى برج و باروى هلنديها در آنجاست ، كشتى ، ساحل جزيرهء معروف هرمز را كه در جهت شرقى واقع گرديده است سير ، و در فاصلهء 120 ميلى لنگه در لنگرگاه طبيعى بندرعباس توقف مىكند .\r\nاين دو نام آنقدر قرين خاطرات تاريخى است كه جا دارد در اين مورد مكثى نمايم و قبل از بيان وضع فعلى به ذكر مقدمه‌اى بپردازم .\r\n\r\nتاريخ هرمز\r\nمىگويند اردشير بابكان شهريار ساسانى ( 311 - 241 ميلادى ) شهر اصلى را در خشكى بنا كرده بود . در همانجا اولين شهر همين نام بوده است و ويرانه‌هاى آن را در كنار مرداب ميناب ( در مشرق بندرعباس ) كه در شش ميلى جنوب غربى قلعهء ميناب است كشف كرده‌اند .\r\nدر اواخر قرن سيزدهم ماركوپولو دوبار : در 1272 و 1293 ميلادى به شهر هرمز يا كرموزا آمد كه در آن موقع مركز عمدهء تجارتى با همهء اكناف مشرق زمين بود ، و از هندوستان ادويه و سنگ‌هاى قيمتى و مرواريد و عاج\r\n\r\n\r\n","description":"","footnote":"\r\n( 1 ) -  Floyer \r\n","page_name":" 497 ","page_number":511},
  {"content":"\r\n\r\nو ابريشم و پارچه‌هاى زربفت وارد مىكردند و چندين نسل هم شيوخ عرب در آنجا حكومت داشتند ، و پانزدهمين نفر ايشان ملقب به قطب الدين از جلو لشكريان مغول فرار كرده ، دريافت كه پايتخت او آسان بدست مهاجمان مىافتد . در سال 1300 ميلادى به اين تصميم مهم پرداخت كه قاره را رها و هرمز تازه‌اى در اين جزيره تأسيس كند و اين شهر را ساخت و از آن‌پس به همين نام باقى مانده است .\r\nتا 200 سال شهر جديد در دست شيوخ محلى باقى ماند ، و كار رونق و حكمرانى اين جزيره تا حدود بحرين و بصره رسيد . ابن بطوطهء مراكشى به سال 1331 به آنجا آمد ، و مىنويسد كه شهر جديد هرمز وسيع و زيبا و اقامتگاه امير هم در آنجا بود . چندىبعد حاكم آنجا با اطاعت از حكومت تيمور ، خود را از مخاطره نجات داد .\r\nدر سال 1442 عبد الرزاق سابق الذكر كه با نهايت اكراه سفر دريائى سفارت شاهرخ را به دربار هند از هرمز شروع كرده بود ، نوشته است كه : « آنجا در سراسر جهان نظير ندارد ، و از هفت اقليم بازرگان و از همهء اكناف مسافر به آنجا مىآمده است و مردم آنجا صفات تملق‌گوئى اهل عراق و فريب‌كارى هندىها را توأما دارا بودند » .\r\nسى سال بعد تاجر روسى اتاناسيوس نيكىتين « 1 » راجع به رونق تجارتى هرمز شرح مشابهى نوشت . لود ويكادو وارتما در 1504 ، نه سال قبل از ورود پرتغالىها به اين حدود ، آنجا را شهرى شريف و بس زيبا تعريف نمود ، و يكى از مداحان در وصف آنجا شعرى از لاتين شاهد آورد كه عين آن را در زبان انگليسى هم داريم .\r\n\r\nتفوق پرتغالىها\r\nدر همين دوره يعنى ابتداى قرن شانزدهم كه پرتغالىها تازه راه دماغهء اميد را كشف كرده بودند ، و واسكود و گاما درياهاى مشرق را جولانگاه خود ساخته بود ، با پيشقدمى درياسالار آلبوكرك نامى ، اساس قلمرو درخشان ، ولى گذرانى را در اين حدود پىريزى كردند .\r\n\r\n\r\n","description":"","footnote":"\r\n( 1 ) -  Nikitin \r\n","page_name":" 498 ","page_number":512},
  {"content":"\r\n\r\nبه سال 1507 آلبوكرك با تجهيزاتى محدود بعد از تسخير و انقياد مسقط ، به جزيرهء هرمز تاخت و تفوق نسبى بدست آورد و امير آنجا را به اطاعت از دولت پرتغال و تقديم باج سالانه ناچار ساخت ، و چون مبلغ معهود سر وقت پرداخت نشده بود ، در سال 1514 ميلادى وى كه در آن موقع حكمران كل پرتغال در مشرق زمين بود با نيروى بيشترى به تسخير آنجا اقدام كرد ، و امير سيف الدين را كاملا مطيع ساخت و او را ناگزير نمود كه با استقرار پادگان پرتغالىها در آنجا رضايت دهد و او را هم دست‌نشاندهء دولت پرتغال با حق دريافت مقررى سالانه در مقام خود ابقا كرد .\r\nدولت پرتغال با جانشين‌هاى او نيز قراردادهاى تازه بست كه بموجب آن ميزان و ترتيب پرداخت باج و خراج به فاتحان معلوم ، و مبلغ آن از 15000 به 100000 سرافيم تثبيت شد تا اينكه در اواخر همان قرن پرتغالىها تمام گمرك - خانه‌هاى آنجا را متصرف و عملا مالك جزيرهء هرمز شدند .\r\n\r\nوضع نامساعد طبيعى آن\r\nهيچ‌چيز ممتازى غير از وقوع آن در دهانهء خليج‌فارس و يا داشتن دو لنگرگاه مناسب موجب نشده است كه آنجا شهر بزرگى بشود . اين جزيره كه دوازده ميل محيط آن است هيچ محصول طبيعى ديگر مگر نمك و آهن و خاك سرخ و سولفور ( گوگرد ) ندارد . تپه‌هاى آن با مادهء رسوبى ضخيم نمكى مستور شده است كه ورقهء زيرين آن در مقابل آفتاب سفيد مىنمايد .\r\nدر اين جزيره چاه يا چشمهء آب نيست ، و آب باران فصل بسيار كوتاه زمستان را در انبارهائى ذخيره مىكرده‌اند كه آثار آن هنوز در كوهستان ديده مىشود .\r\nبطورى كه آقاى رالف فيچ « 1 » تاجر انگليسى نقل كرده است ، خشك‌ترين جزيرهء دنياست ، زيراكه محصول ديگرى غير از نمك ندارد و همهء لوازم و حتى ما يحتاج روزانه از خارجه وارد مىشود ، و هركس كه محل شهر جديد را ديده باشد باآنكه\r\n\r\n\r\n","description":"","footnote":"\r\n( 1 ) -  Ralph Fitch  - آثار رفيع جزيرهء هرمز مقدارى برج و باروى دورهء پرتغالىهاست با چراغ دريائى و چند آب‌انبار كه سالم مانده است و چندين خانهء ويران . شهر جديد داراى 340 نفر سكنه است .\r\n","page_name":" 499 ","page_number":513},
  {"content":"\r\n\r\nخرابه‌هائى نيز در جلو نظر اوست باز تعجب خواهد نمود كه چنين محلى وقتى 40000 نفر سكنه داشته است .\r\n\r\nشهرى با شكوه فراوان\r\nبارى راجع به اين شهر جهانگردان آزاد از هر قوم و نژاد آنقدر يك‌ندا تعريف كرده‌اند كه خواه ناخواه بايد اذعان نمود كه در سابق شكوه و شهرتى عالمگير داشته است . با تشريك مساعى پرتغاليها و اعراب ، اين جزيرهء سنگى به بازار پرازدحامى مبدل شده بود و در آنجا از دو قطب جهان جنس و كالا وارد و مبادله مىكردند . در بازارهاى آن با افرادى از هر رنگ و نژاد از عربهاى تيره‌گون عمان ، تا بوميان كراماندل يا مالاكا و سياهان زنگبار امكان برخورد و ملاقات بود . آبه رينال « 1 » در كتاب تاريخ خود راجع به هند شرقى شرح درخشان ذيل را در باب هرمز هنگامى كه در اوج ترقى و شهرت خود بود نوشته است :\r\n« در موقع ورود بازرگانهاى بيگانه به هرمز ، اين شهر بيش از همهء بلاد ديگر مشرق زمين وضع باشكوه و دلپذير دارد . مردم تمام اقطار جهان با حسن سلوك فراوان كه در نقاط ديگر نمىتوان يافت ، باهم آميزش و دادوستد دارند .\r\nاين سبك و آداب خاص تجار شهرهاى ساحلى است كه به ديگران نيز سرايت و تأثير نموده است . طرز كلام و حسن انتظام شهرى آنها و اقسام متعدد تفنن و سرگرمى كه در اين شهر فراهم است ، در پيشرفت كار تجارت نيز مؤثر افتاده و تجار را تشويق نموده است كه آنجا را كانون كار خويش قرار دهند . كف كوچه‌ها با حصير و در بعضى جاها با قالى فرش است و پارچه‌هاى كتانى كه از فراز بام فرومىاندازند ، مانع ناراحتى گرما و تابش آفتاب است . قفسه‌هاى هندى با ظرفهاى زرين و چينى كه با گل و مواد خوشبو تزئين يافته ، در خانه‌هاى ايشان ديده مىشود .\r\nشترهاى حامل آب در ميدان‌ها آماده ايستاده‌اند ، شراب ايرانى و عطرها و همه قسم تنقلات به حد وفور بر سفره و همچنين بهترين موسيقى مشرق زمين را فراهم دارند . خلاصه فراوانى نعمت و تجارت كلان و تجمل عالى و آداب مردان و خوش‌حرفى زنان ، شهر ايشان را كانون عشرت و خوشى ساخته است » .\r\n\r\n\r\n","description":"","footnote":"\r\n( 1 ) -  Abbe Raynal \r\n","page_name":" 500 ","page_number":514},
  {"content":"\r\n\r\n\r\nبازرگانان انگليسى\r\nدر سال 1583 چهار تاجر دلير انگليسى به نام جان نيوبرى ، رالف فيچ ، ويليام ليدز و جيمز استورى ( كه نفر اول به سال 1581 از راه خشكى سفرى از حلب و بصره تا هرمز رفته و شش هفته در آنجا مانده بود ) كه داستانهاى دل‌انگيزى در ديار غرب از ميزان ثروت و استفادهء سرشار مشرق زمين شنيده و تحريك شده بودند ، بنابر ابتكار شخصى راه هندوستان پيش گرفتند .\r\nدر هرمز حاكم پرتغال دون ماتياس دوالبوكرك كه به‌هيچ‌وجه طالب رقابت تجارتى انگليس‌ها نبود ، ايشان را به زندان انداخت ، و سپس نزد حكمران كل درگوا ( هند ) فرستاد كه بعد از طى مدت بيشترى در زندان ، سرانجام در سال 1585 فرار كردند . استاد رالف فيچ دربارهء هرمز مىنويسد :\r\n« پرتغالىها در آنجا كاخى دارند كه نزديك درياست و نايبى از جانب پادشاه پرتغال در آنجاست كه عدهء وافى سربازانى زير فرمان دارد و چند تن از آنها در كاخ و بقيه در شهر خدمت مىكنند « 1 » . در اين شهر از همه‌جا تجار ديده مىشوند و بسيارى از اعراب و افراد غير مسيحى در آنجا هستند و از هرنوع تجارت به حد وفور در جريان است : دادوستد ادويه ، دارو ، ابريشم و پارچه‌هاى ابريشمى و فرشهاى مرغوب ايرانى و مرواريد كه از جزيرهء بحرين مىآورند ، و از تمام مرواريدهاى ديگر بهتر است و اقسام اسبهاى ايرانى كه به همهء نقاط هندوستان صادر مىشود » .\r\nدر 1627 پنج سال بعد از اخراج پرتغالىها سرتامس هربرت كه در هرمز پياده شده بود به سبك غيرقابل تقليد خود ، وضع شهر را در دورهء حكومت آنها چنين وصف نمود :\r\n\r\n\r\n","description":"","footnote":"\r\n( 1 ) - هنگامى كه اين شهر را ايرانيان و انگليسىها متفقا در سال 1622 گرفتند . تى . ويلسون راجع به آنجا نوشته است : « شهر هرمز نيك بزرگ است ، همهء خانه‌ها از سنگ ساخته شده است و از عرشهء كشتى منظرهء جالبى دارد با برج و منارها و كليساهاى بزرگ و زيبا و همچنين بناهاى عظيم و مجلل . كاخ هرمز زيباترين و بزرگترين ارگى بود كه من ديده بودم . در دماغهء انتهاى جزيره كه 650 پا ارتفاع دارد كليساى  Nostra Senhara de la Penha  بنا شده است .\r\n","page_name":" 501 ","page_number":515},
  {"content":"\r\n\r\n« با آنكه خود جزيره چيز قابل ملاحظه‌اى ندارد ، ولى در شهر از همهء نقاط مشرق زمين چيزى يافته مىشود ، و سرشار از اجناس نفيس بوده و مىتوانسته است ديگر جاها را از هر قبيل كالا كه ديدگان را خوش آيد و يا شكم را خوش نمايد فراهم سازد . روزگار تجارتى آنجا نيك ممتاز و همه ناشى از كار و هنر تجارتى و صنعتى مردم پرتغال بوده ، پرتغاليهاى زحمت‌كش آنجا را به حدى ترقى داده بودند كه مايهء فخر و مباهات جهان شرق شد . تعداد خانه‌هاى اين شهر بىاندازه بود و تازه با چرمهاى زركوب و اشياء نفيس هندى و چين تزئين شده بود . بازارها پر از مال و اجناس زيبا بود و كليساى عالى داشت . در داخل ارگ و خارج آن بناهاى پاكيزه و ممتاز كه با خندقهاى عميق محصور بود و تجهيزات كلان كه هم شهر و هم بندر را حفاظت مىنمود ، تا آنجا كه نظير آن در سراسر خاور وجود نداشت « 1 » » .\r\nتاورنيه چندى بعد دربارهء طرز كار عالى پرتغالىها شواهدى آورده و گفته است : « حتى چهارچوبه‌هاى در و پنجرهء خانه‌ها مطلا و ارگ شهر بنائى عالى بود و كليساى مجللى داشت كه به نام حضرت مريم بود و آنجا گردشگاه ايشان نيز بشمار مىرفت » .\r\n\r\nقطع رابطهء بين پرتغال و ايران\r\nدر همان حال متهاجمين ، بندر گومبرون يا كومرون را كه بر كرانهء خشكى واقع و تا هرمز دوازده ميل فاصله است ، اشغال كردند و آن را در سال 1512 از امير لار كه حوزهء حكومت او از قلمرو پادشاهان نخستين جدا شده بود تصرف نمودند . درحالىكه بازرگانها و بزرگان در هرمز ميزيستند ، كار دادوستد و تجارت در گومبرون انجام مىيافت ، خاصه تجارت وارداتى و صادراتى خود ايران ، ولى شاه عباس كبير كه رفته‌رفته بر وسعت و استحكام دستگاه پادشاهى خود افزوده بود با نظر خشم و حسادت نسبت به غاصبان\r\n\r\n\r\n","description":"","footnote":"\r\n( 1 ) - اين نجيب‌زادهء ارجمند سپس به شرح پياده شدن سر . رابرت شرلى ، سر . ددموركوتون و خود مىپردازد : « چون با كشتى آمده بوديم ، درحالىكه از دود و آتش توپهائى كه براى احترام شليك شده بود پوشيده شده بوديم ، صحيح و سلامت پياده شديم . هرچند كه خداى دريا ( نپتون ) ما را بر امواج خود به رقص آورده بود ، و توپهاى قلعه و برج شهر هم آتش مىكردند ، و ده چندان كه ما را نيك خوش آمد غرش مىنمودند ، ولى كفار كه از هر صدائى واهمه دارند از آن هراسان بودند . »\r\n","page_name":" 502 ","page_number":516},
  {"content":"\r\n\r\nجنوبى مىنگريست ، زيرا تا آنجا جسارت يافته بودند كه در سرزمين اصلى شهريار صفوى نيز پايگاهى فراهم ساخته بودند و تجارت كلى آن را در دست و بر آبهاى ساحلىاش نظارت داشتند .\r\nاين قوم با شعار پيروزى شمشير ايمان و خداوندى به گرفتن تصرفات مزبور اقدام و توفيق هم حاصل كردند ، ولى چون از هنر صلح و مسالمت پاك عارى بودند و در كار استعمار مهارتى نداشتند نگاهدارى متصرفات از عهدهء ايشان ساخته نبود . پرتغالىها مردمى متعصب و ظالم و فاقد استعداد واقعى كسب و تجارت بودند ، و بجاى استحكام وضع خويش عرصهء كار را بر بازرگانهاى ايرانى تنگ نمودند چون آنها را وادار كردند كه اجناس پرتغالى با قيمتى كه خود تعيين مىكردند خريدارى و كالاى خود را با كشتىهاى پرتغالى حمل‌ونقل كنند ، از اين‌رو شاه عباس دربارهء اين وضع و حال به تأمل پرداخت و دريافت كه نيروى دريائى و تجارت انگلستان سريعا رو به ترقى است ، پس با آنها پيمان اتحاد بست « 1 » ، كه بنابر شرايط آن غنايم تقسيم و تجارت انگليس‌ها تسهيل شود و بدين‌ترتيب در اخراج پرتغالىها باهم تشريك مساعى نمايند .\r\nدر سال 1614 لشكريان ايران به فرماندهى داود خان برادر امامقلى خان حكمران نامى فارس بندرعباس ( گومبرون ) را از اشغالگران پس گرفتند و در 1622 نيروى متفق انگليس « 2 » و ايرانى بعد از تصرف قلعهء پرتغالىها در قشم باهم به تصرف هرمز پرداختند . در 9 فوريه ايرانيها حمله را شروع و شهر را\r\n\r\n\r\n","description":"","footnote":"\r\n( 1 ) - مواد قرارداد به شرح ذيل بود : الف - قلعهء هرمز و همهء توپها به انگليسها برسد . ب - ايرانيها اگر خواسته باشند قلعهء ديگرى در جزيره بنا كنند . ج - غنايم متساويا بين ايران و انگلستان تقسيم شود . د - اسيران مسيحى به انگليسها و اسيران مسلمان به ايرانيان برسد . ه - ايران نيمى از هزينهء توپخانه و عمليات جنگى را به انگليس پرداخت كند . و - انگليسها نيمى از درآمد گومبرون را در آينده دريافت كنند ، مشروط بر اينكه دو ناو جنگى براى محافظت خليج و حمايت كشتىرانى در آنجا بگمارند . ز - انگليسىها هميشه از پرداخت حقوق گمركى در گومبرون معاف باشند .\r\n( 2 ) - نيروى انگليس شامل پنج ناو ( لندن - يوناس ، بال ، دلفين و شير ) و چهار كشتى كوچك ( شيلينگ ، رز ، رابرت و ريچارد ) به فرماندهى سروان ريچارد بلايث و كاپيتن جان ودال بود . نيروى پرتغالىها پنج ناو و 15 يا 16 كشتى كوچك بود . در اين جنگ درياسالار آنها در بندر قشم اسير شد .\r\n","page_name":" 503 ","page_number":517},
  {"content":"\r\n\r\nتصرف و پرتغاليها را مجبور به عقب‌نشينى كردند . سپس كار محاصرهء ارگ آغاز و پيشروى تدريجى تعقيب شد ، تا در 22 آوريل پادگان كاخ تسليم گرديد .\r\nتعداد توپ‌هاى موجود در ارگ را به تفاوت از 200 تا 600 عدد نوشته‌اند .\r\nپرتغالىها از هرمز و قشم و گومبرون رانده شدند و به مسقط عقب‌نشينى كردند .\r\nدر سال 1625 بين آنها و شاه عباس قراردادى به امضا رسيد كه برطبق آن تمام متصرفات پرتغال در حدود ساحلى به شهريار صفوى بازگشت و فقط كرانهء مرواريدخيز بحرين را پرتغالىها نگاه داشتند و همچنين نيمى از گمرك‌خانهء كنگ و كارخانهء آنجا را كه راجع به آن سابقا هم اشاره‌اى نمودم « 1 » .\r\n\r\nپيمان‌شكنى ايرانيها\r\nدر اتحاد بين ايران و كمپانى هند شرقى ، به‌محض اينكه منظور ناشى از آن حاصل شد ، ايرانيان سهل و آسان تعهدات مندرج در قرارداد را به طاق نسيان نهادند كه موجب اختلاف طولانى در سالهاى آينده گرديد « 2 » .\r\nكاخ هرمز به انگليسىها نرسيد ، و فقط نصف توپ‌ها و تجهيزات را به ايشان دادند . در قسمت غنايم نيز سهم آنها از 20000 ليره تجاوز ننمود ، كه 10000 ليرهء آن به كيسهء جيمز اول رفت و 10000 ليرهء ديگر هم به دوك باكينگهام « 3 » .\r\nنيمى از سهميهء عوايد گمركى آنها در گومبرون نيز هرگز پرداخت نشد ، و اين مبلغ از 40000 تومان در ظرف چند سال به 1000 تومان كاهش يافت . بطورى كه نمايندگان كمپانى با لحن گله‌آميز خاطرنشان كردند : « حال كه ما يخ را\r\n\r\n\r\n","description":"","footnote":"\r\n( 1 ) - وضع مزيت‌آميز پرتغالىها در كنگ تا موقعى كه نيروى دريائى كافى در خليج‌فارس داشتند و كشتيهاى تجارتى را به عبور از آنجا وادار مىكردند دوام يافت . وقتى كه قدرت ايشان كمتر شد كشتىها راه بنادر ديگر را در پيش گرفتند و حاكم كنگ از پرداخت عوايد گمركى مقرر امتناع نمود .\r\nپرتغاليها ناوهائى فرستادند و تا مدتى سالانه 15000 كورون پرداخت شد ، تا در سال 1711 اين پرداخت به كلى متوقف گرديد .\r\n( 2 ) - در اوت 1623 عمال كمپانى نامه‌اى از جيمز اول به شاه عباس تقديم و از بدقولى كه پيش آمده بود شكايت نمودند .\r\n( 3 ) - سر . سى . مك گرگور توصيه كرده بود كه به هرمز بازگردند ، ولى چون تجارت بندرعباس بيشتر با حدود مركزى و شرقى و جنوبى ايران بود و راه تجارتى سابق از بصره و بغداد و حلب متروك شده بود . پيشنهاد او كه لازمه‌اش دوبار بارگيرى كشتى بجاى يك دفعه بود ، تعجب‌آور مىنمود ، و كسى را هم سودى نمىرسانيد .\r\n","page_name":" 504 ","page_number":518},
  {"content":"\r\n\r\nشكسته‌ايم هلنديها را صيد مطلوبى نصيب خواهد گرديد » سرجان ملكم راجع به عاقبت آن كار با بيانى گرم كه دور از شيوهء او بود داد سخن داده است :\r\n« ترديدى نيست كه انگليسىها از دشمن منفور خود نيك انتقام گرفتند ، و دستگاه باشكوه آنها را نابود كردند و هزاران نفر را به خاك هلاك انداختند ، تا بلندپروازى و حس آز شهريارى مطلق العنان را كه قرار بود موجبات بهره‌مندى ايشان را فراهم سازد ارضا كرده باشند ، ولى مىبايستى دانسته باشند كه حتى در زمان حيات خود هم او نمىتوانسته است ، درقبال بدرفتارى و اجحاف مأموران خويش از آنها حمايت نمايد و تأمين چنين منظورى در دورهء جانشين‌هاى او به مراتب دشوارتر بود . داستان تأسيسات انگليسىها در گامبرون از آن تاريخ تا وقتى كه آنجا را به كلى ترك نمودند ، سرشار از ناكامى و زيان و خطرات بود كه در ملك و ديارى مانند ايران به‌هيچ‌وجه دور از انتظار بشمار نمىرفت . اگر انگليسىها هرمز را مىگرفتند و يا پناهگاه مناسبى در يكى از جزاير خليج براى خود فراهم مىساختند ، تجارت و نفوذ سياسى خود را بهتر در ايران و عربستان پيشرفت مىدادند ، و كسى هم با ايشان ياراى رقابت نداشت » .\r\n\r\nانتقال به بندرعباس\r\nتنها اثر عاجل و عملى فتح مزبور ، علاوه‌بر نابودى پرتغالىها ، اين شد كه گومبرون به افتخار پيروزى شهريار فاتح ( بندرعباس ) نام يافت و تا يك قرن مركز عمدهء تجارت خارجى در خليج‌فارس شد . انگليسىها و فرانسويها و هلنديها در آنجا تأسيساتى برپا ساختند « 1 » ، شهر را دو قلعه از جهات شرقى و غربى حفاظت مىكرد . در حدود سال 1650 از جانب خشكى هم با ديوارى محصور شد . شاردن مىنويسد كه در زمان او اين شهر 1400 تا 1500 خانه داشت با جمعيتى شامل ايرانيان ، يهوديان و هنديان و در جلو بندر لنگرگاهى به طول يك ميل واقع بود . تأسيسات انگليسىها و هلنديها در مركز آن موقع\r\n\r\n\r\n","description":"","footnote":"\r\n( 1 ) - فقط انگليسىها به پاس خدماتى كه در استرداد هرمز نموده بودند حق داشتند بر اقامتگاه نمايندهء خود بيرق نصب كنند .\r\n","page_name":" 505 ","page_number":519},
  {"content":"\r\n\r\nشهر بود كه در حدود غربى شهر جديد است ، ولى در سال 1698 هلنديها در حومهء شرقى آن تأسيسات تازه‌اى كردند كه همان بندرعباس جديد باشد .\r\n\r\nهوا\r\nبا آنكه موجبات مساعدى كه هرمز را شهرى بزرگ سازد ، بسيار محدود و هواى آنجا هم طاقت‌فرسا بود ، بندر جديد از هر دو جهت مزبور به‌مراتب بدتر مىنمود . بواسطهء همين وضع و حال ناگوار جهانگردان بسيارى از سرزنش اين محل دريغ ننموده‌اند . رالف فيچ تاجر گرانمايهء دورهء اليزابت كه قبلا هم نامش به ميان آمد در سال 1583 در وصف آنجا نوشته است :\r\n« اين محل را طبيعت به قصد سكونت نيافريده است . آنجا در دامنهء كوهستان رفيعى واقع شده است . هوائى كه داخل سينهء انسان مىشود گويا آتش - زاست . بخار مرگ‌آور پيوسته از دل زمين برمىآيد . اراضى تيره و خشكيده و مثل اين است كه با آتش برشته شده باشد » .\r\nراجع به آنجا شاردن گفته است كه : « هواى دوزخى و مرگ‌آور » دارد ، از اين‌رو اهالى ناچارند كه شش ماه از سال در بهار و تابستان به كوهستان فرار كنند . هربرت بيش از ديگر نويسندگان به حرف خود لحن ريشخند داده است :\r\n« هواى آنجا تحمل‌ناپذير است از اين‌رو بعضى از سكنه در تغارهاى پر از آب لخت دراز مىكشند كه عضلهء ايشان را چنان نرم مىكند و با فرارسيدن موسم زمستان طاقت كمترين سرما را ندارند ، پس آسيب زمستانش كمتر از گرماى تابستان نيست » .\r\nپنجاه سال بعد ناوبان انگليسى ، ناخداى كشتى حامل دكتر فراير در همين مورد اصطلاح حرفه‌اى خويش را به كار برده و اظهار داشته است : « بين كامبرون و دوزخ اينچى بيش فاصله نيست » ، ولى جان استريوس هلندى با اعتراف صميمانه‌اى مىنويسد كه : « حدت هواى آنجا را مشروبى به نام « 1 » پيل پونس‌كن شديدتر مىسازد ، زيراكه چنان نوشنده را افسون مىكند كه از نوشيدنش صرف‌نظر مقدور نيست » .\r\n\r\n\r\n","description":"","footnote":"\r\n( 1 ) - مىگويند اين نوشابه را كه ماندلسلوپنج مىنامد هيأت نمايندگى دوك هلشتاين در ايران كه ماندلسلو هم به سال 1637 عضو آن بود اختراع كردند ، زيراكه پنج ماده در تركيب آن به كار مىرفته است :\r\nمى ، آب ليمو ، ادويه ، شكر و گلاب .\r\n","page_name":" 506 ","page_number":520},
  {"content":"\r\n\r\nهمانطورى كه كليهء جهانگردان در بدگوئى از هواى بندرعباس يك‌ندا شده‌اند ، همگى هم از تعريف درخت انجير ( بانيان هندى ) بزرگى كه در سه ميلى شهر قديمى بوده غفلت ننموده‌اند و نوشته‌اند كه تا 400 نفر در زير شاخه‌هاى آن مىآسوده‌اند . چند تن از سياحان قرن هفدهم نيز راجع به اين آفريدهء حيرت‌آور اشاراتى كرده‌اند .\r\n\r\nاز ميان رفتن دستگاه بندرعباس\r\nدر هرج‌ومرج مقارن هجوم افاغنه به سال 1722 و برافتادن خاندان صفوى تجار انگليسى و هلندى دستگاههاى خود را در اصفهان تعطيل و به بندرعباس نقل مكان نمودند ، ولى در اينجا هم به زودى فقدان امنيت مشهود ، و بازار كسب‌وكار تجارتى سريعا دچار وقفه و ركود شد .\r\nدر سال 1738 كمپانى انگليسى نمايندگيى در بصره تأسيس كرد ، و قسمت عمدهء امور تجارتيش به آن بندر انتقال يافت . در 1750 بارتلموپلستد « 1 » نوشته است كه نه دهم خانه‌هاى بندرعباس متروك افتاده است . در سال 1758 ادوارد ايوز « 2 » نوشت كه يك تن نمايندهء كمپانى با پنج كارمند در آنجا بودند ، ولى ضمنا اشاره نمود كه عمارت شركت‌هاى انگليسى و هلندى تنها بناى قابل‌توجه آنجا بوده و تمام شهر به‌صورت ويرانه درآمده بود . سال بعد كنت دستنگ « 3 » فرانسوى كه بنابر قول شرف از زندان مدرس آزاد شده بود ، به فرماندهى گروه بحرى شامل چهار كشتى كه بيرق هلندى داشتند ، وارد لنگرگاه بندرعباس شد ، و به دستگاه انگليسى حمله و آنجا را تصرف كرد كه تقريبا همين موقع تاريخ تعطيل موقت تأسيسات كمپانى در بندرعباس بشمار مىرود و آخرين اثر كتبى كه از آن دوره باقى مانده است مورخ سال 1763 مىباشد .\r\n\r\nانتقال به بوشهر\r\nتقريبا در همان تاريخ هنگام عقب‌نشينى از بندرعباس كارگاه جديد انگليسى در بوشهر تأسيس شد . اين محل را نادر شاه بواسطهء مجاورت آن به شيراز جاى كارخانهء كشتىسازى انتخاب كرده بود ، و بوسيلهء عهدنامه‌هائى كه با شيوخ محلى امضاء و تأييد گرديد ، سركار و الا كريم خان زند ( وكيل )\r\n\r\n\r\n","description":"","footnote":"\r\n( 1 ) -  Bartholomew Plaisted \r\n( 2 ) -  Ives \r\n( 3 ) -  Conte d , Estaing \r\n","page_name":" 507 ","page_number":521},
  {"content":"\r\n\r\nبنابر فرمانى مورخ 2 ژوئيهء 1763 به جناب جلالتمآب ويليام اندروپرايس فرماندار مردم انگليس در خليج ايران ، اجازه فرمود كه به تأسيس كارخانه ، با امتياز ورود انحصارى پارچه‌هاى پشمى و حق معافيت از پرداخت همه قسم عوارض گمركى اقدام كند . از آن پس بوشهر مركز عمدهء تجارت انگليس در حوزهء خليج فارس شده است .\r\n\r\nدعاوى مسقط\r\nاينك به مرحلهء جالبى از داستان بنادر خليج مىرسيم كه مدعى ديگر يعنى سلطانى عرب يا امام مسقط در عرصهء كار ظاهر مىشود .\r\nاز قرار احتمال ، نادر شاه چون دريافته بود كه در آن نواحى قدرتش استحكامى ندارد ، ترجيح داد در عوض ابراز اقتدار كه شايد موجب مقاومتى مىگرديد بگرفتن باج و خراج اكتفا كند . از اين‌رو حكومت منطقهء بندرعباس و جزاير قشم و هرمز را برطبق فرمانى به شيخ طايفهء بنى معين اعطا كرد .\r\nاتباع يكى از جانشينهاى وى در اواخر قرن گذشته باندازه‌اى دچار بد - رفتارى حاكم خود شده بودند كه از سلطان ابن احمد حكمران نيرومند مسقط استمداد نمودند . سلطان هم با اشتياق فراوان درخواست آنها را اجابت و خود را حاكم سه حوزهء متصرفى معرفى كرد و از دولت ايران فرمانى بدست آورد كه به موجب آن اجازهء بندرعباس با ناحيهء ساحلى تقريبا صد ميل از ميناب در مشرق و تا خمير در مغرب به او واگذار شد . ضمنا وى قشم و هرمز را هم در يد اقتدار خود داشت « 1 » و جانشين‌هاى او همواره مدعى بودند كه از نتايج پيروزى وى بر تازيان بوده كه با عناوين مشابه از دولت ايران امتيازاتى داشتند و مسقط به آن اعتراض داشت .\r\nبواسطهء مناسبات دوستانه كه پيوسته بين كمپانى هند شرقى و سلاطين عمان بود كمپانى ترغيب شد كه بنابر قراردادى باز در بندرعباس شروع به كار كند ، پس معاهده‌اى منعقد كردند و نام امضاكنندهء انگليس مهدى على خان و قرارداد مقررات ذيل بود :\r\n\r\n\r\n","description":"","footnote":"\r\n( 1 ) - در سال 1815 موريه پادگانى مركب از 120 نفر برده‌هاى نوبيان و 80 تن عرب از جانب سلطان مسقط در هرمز مستقر ديده كه براى جلوگيرى از عمليات دزدان بحرى قبيلهء قواسمى ( جواسمى ) بود .\r\n","page_name":" 508 ","page_number":522},
  {"content":"\r\n\r\n« در بندرعباس هرجا كه انگليسىها مايل باشند كارخانه تأسيس نمايند و مجازند تأسيسات خود را مستحكم سازند و در هركجا كه بخواهند توپ نصب و 40 يا 50 نفر انگليسى با 700 يا 800 تن سپاهى در آنجا اقامت نمايند .\r\nدر ساير موارد و نرخ عوارض گمركى بر اجناس در حين خريد و فروش به همان ميزانى خواهد بود كه در بصره و بوشهر معمول است » « 1 » .\r\n\r\nتجديد اقتدار ايران\r\nدولت ايران گاهى در لحظات شور و غرور و با عزم توسعه‌خواهى درصدد برمىآمد حكومت خود را در نواحى مزبور كه در دست ديگران افتاده بود تجديد كند ، ولى تا سال 1852 توفيقى بدست نيامد و در اين سال كه سيد سعيد امام مسقط در متصرفات خود در زنگبار مسافرت مىكرد ايرانيان موفق شدند كه نايب او را از آن حدود بيرون كنند . سلطان كه با هيبت بسيار از سفر بازگشته بود ، به‌منظور استرداد قهرى بندر نفراتى فرستاد ، اما از تلاش خود نتيجهء مطلوب نگرفت و ناچار شد قرارداد اجارهء جديد با شرايطى سخت‌تر از سابق به سال 1855 امضا كند . اين بار دورهء اشغال او به بيست سال محدود شد و اجاره - بها نيز از 6000 به 16000 تومان افزايش يافت . اين جريان ، دولت ايران را دليرتر نمود ، و با تأكيد تمام مالكيت خود را بر قشم و هرمز و حدود خشكى مجاور آن تثبيت و ضمنا اعلام كرد كه آن نواحى سرزمين دولت قوى شوكت ايران است « 2 » .\r\nترتيب جديد تا سال 1866 نافذ ماند . در اين سال بواسطهء كشته شدن سيد ثوينى امام مسقط دولت ايران فرصت را غنيمت دانسته نايب سلطان متوفى را حاكم منصوب و او هم تعهد كرد كه سالانه 30000 تومان پرداخت نمايد . اما وى از تأديهء مبلغ اضافى خوددارى نمود . در اين ضمن سلطان جديد سيد سليم نيز\r\n\r\n\r\n","description":"","footnote":"\r\n( 1 ) - رجوع شود به مجموعهء عهود و تعهدات و اسناد راجع به هند و كشورهاى همجوار جلد هفتم تأليف اتچيسن .\r\n( 2 ) - در مجموعهء عهود و اسناد اتچيسن جلد دوم ضميمهء سوم مادهء 2 اين قرارداد متضمن اعتراف بارز عجيبى است از شيوهء كار كه سابقا هم اشاره كرده بودم كه در نزد ايرانيان منزلت بسيار دارد و ترتيب توزيع 16000 تومان اجاره‌بها را آشكارا به شرح ذيل داده بودند : بابت عوايد 12500 تومان ، پيش‌كشى به صدراعظم 2000 ، پيش‌كشى به والى فارس 1000 و به شجاع الملك 500 تومان .\r\n","page_name":" 509 ","page_number":523},
  {"content":"\r\n\r\nتهديد كرد كه اگر دولت ايران قرارداد سابق را تجديد نكند ، بندرعباس را محاصره خواهد كرد . دولت ايران دخالت دولت انگليس را خواستار شد ، و در اثر تشريك مساعى اين دولت قرار اجاره به مدت هشت سال از 1868 با پرداخت اجاره‌بهاى سالانه 30000 تومان تجديد گرديد . اين افزايش پىدرپى حق اجاره ظاهرا حاكى از پيشرفت وضع تجارتى بندرعباس بوده ، اما در همان سال سلطان بواسطهء شورش از مقام خود فروافتاد ، و دولت ايران برطبق پيش‌بينى در اجاره‌نامه كه هرگاه حاكم جديدى در مسقط برقرار شود ، قرارداد لغو مىشود ، حاكم ديگر در بندرعباس مستقر كرد ، كه از آن پس ترتيب جديد جارى بوده است .\r\nدولت ايران در تعقيب سياست پرسروصداى خود در مورد مسائل جزئى كه شرحش را سابقا باز نمودم ، در سال 1888 قشونى به آن حدود فرستاد و سكنهء تازى آنجا را سخت ناراضى ساخت ، اما براى رفع اشتباه خود ، و از لحاظ مزيد احتياط در سال 1889 نيروى اعزامى را فراخواند .\r\n\r\nبندرعباس جديد\r\nدر بندرعباس لنگرگاه با عمق چهار گز دريائى ( - 183 متر ) و در فاصله‌اى لااقل دو ميل دور از خشكى واقع شده است ، و ساحل شنى ، خيلى ملايم بالا مىآيد ، و شيب به حدى كم است كه در قسمتى از ساحل مرا روى دست بردند . شهر كه با لنگه از جهت وسعت يا صورت ظاهر قابل مقايسه نيست در كنار دريا واقع گرديده است . كسب‌وكار در بازار رنگارنگ آن ، و زندگانى مردمش در حاشيهء باريك ساحلى زرفام ، كه بر بالاى آب درخشان مىنمايد ، جريان دارد .\r\nدر اين‌جا مقدار زيادى پيشخان پر از خرما و بادام و كشمش و ميوه‌هاى ديگر جلب‌توجه مىكند كه هزاران هزار مگس بر آنها نشسته‌اند ، و افراد با قيافه‌هاى عجيب از بين غرفه‌ها در رفت‌وآمدند و در همين‌جاست كه پيروان آئين ويشنو و شيوا با علامت سرخ يا سفيد كه بر پيشانى دارند و دزدان بحرى از\r\n\r\n","description":"","footnote":"","page_name":" 510 ","page_number":524},
  {"content":"\r\n\r\nبندرى عرب و يا عابران ايرانى با ريش حنائى و يا بربرها « 1 » با چهره‌هاى تيره و قامت بلند از كابل ديده مىشوند .\r\nبندرعباس اسكلهء سنگى كوچكى دارد كه مقدارى در دريا پيش رفته ، در آنجا دكل بيرق و دو توپ انگليسى است كه قبلا اشاره نمودم . خط افقى بالاى شهر با مقدار زيادى بادگير قطع گرديده و در بين آنها درختهاى نخل ، تنوعى پديد آورده است ، ولى اين درختان مانند نخل‌هاى لنگه رشد عالى ندارد ، در قسمت مركزى مقابل دريا گمرك‌خانه و اقامتگاه نايب الحكومه است كه در سابق كارخانهء هلنديها و چندى هم مسكن نمايندهء امام مسقط بود . اندكى در جهت شرقى ، ويرانه - هاى دو برج ديده مىشود كه از استحكامات عهد شاه عباس است . كارخانه‌هاى انگليسى و قديمى هلندى چنان كه ذكر شد در مغرب شهر جديد واقع بود كه با گورستان افراد انگليسى كارخانه از بين رفته است .\r\nبلافاصله در عقب شهر ، تپهء شنى و در فاصلهء پانزده ميلى هم رشته‌هاى بلند جبال است كه تا 8500 پا از سطح دريا ارتفاع دارد و اندكى در جهت غربى ، سرازير راهى كاروانى به داخله است . جمعيت شهر به‌صورت تعجب‌آورى بسته به ورود و خروج كاروان و يا محصول سال كم‌وزياد ، و در گرماى تابستان شهر به كلى خالى مىشود . عدهء سكنه را يكى از تجار 5000 نفر اظهار كرد . گمرك آنجا به 53000 تومان اجاره واگذار مىشود كه در بندر لنگه اين مبلغ 12000 تومان بوده و حاكى از تفاوت وضع تجارت وارداتى و صادراتى اين دو محل با داخله است . عوايد ناحيهء بندرعباس 30000 تومان مىباشد .\r\n\r\nتجارت\r\nدر روزگار پادشاهان صفويه كه راههاى شمالى ايران در دست اجانب بود ، و يا طوايف راهزن مانع كار تجارت بودند ، و قبل از آنكه جادهء تجارتى بوشهر و شيراز باز شده باشد ، بندرعباس لنگرگاه عمده و يا درواقع يگانه بندر ايران بشمار ميرفته و قسمت كلى تجارت بوسيلهء اين بندر انجام مىگرديده است .\r\nجادهء كاروانى خوبى از آنجا از طريق لار و شيراز به اصفهان ميرفته است\r\n\r\n\r\n","description":"","footnote":"\r\n( 1 ) -  Barabbas \r\n","page_name":" 511 ","page_number":525},
  {"content":"\r\n\r\nكه تاورنيه ، شاردن ، لوبرن و ديگر نويسندگان قرنهاى هفدهم و هجدهم شرح آن را بيان كرده‌اند . بعد از افتتاح راه بوشهر از خليج‌فارس و جادهء بغداد به ولايات غربى ايران ، و راههاى تبريز و انزلى در حدود شمالى ، طبيعى است كه از اهميت بندرعباس بسيار كاسته شده است ، و فعلا فقط با مشرق قلمرو همايونى و تا اندازه‌اى هم با افغانستان و آسياى مركزى دادوستد تجارتى دارد . از اين بندر درحال‌حاضر سه جادهء كاروانى به داخلهء ايران مىرود ، و يك راه هم به كرمان كه از آنجا سه شاخه مىشود : 1 - جاده‌اى به شهر صنعتى يزد و كاشان و سرانجام به تهران كه از خليج‌فارس جمعا 920 ميل راه است . 2 - از طريق بيرجند و تربت حيدرى به مشهد . 3 - از راه بيرجند و يزدون به هرات و كابل .\r\nدر جادهء اولى جنس‌هاى كرمانى و يزدى حمل‌ونقل مىشود كه شرحش گذشت ، در راه دوم چاى و نيل كه به مقصد مشهد و از آنجا هم به بخارا مىبرند .\r\nاز جادهء سومى جانىها و از جان‌گذشتگان درازمو و شلوار گشاد افغانى رفت‌وآمد دارند ، كه من در بندرعباس ايشان را ديده‌ام .\r\nدر سال 1889 از اين بندر 1800 صندوق ترياك به مقصد هونگ‌كونگ و چين حمل گرديده كه از قرار هر صندوق 70 ليره بوده ، و 1300 تن پنبه به قيمت 33000 ليره ، 6700 تن خرما به بهاى 20000 ليره ، 16000 تن نمك به قيمت 2700 ليره ، و 1000 تن پشم 27000 ليره ، جمع ارزش صادرات با ادويه 000 ، 344 ليره ، و واردات بندرعباس شامل 9000 عدل پارچه‌هاى نخى بارزش 156000 ليره ، نخ به قيمت 24000 ليره ، 175 تن رنگ به قيمت 23000 ليره ، 1400 تن قند 25000 ليره ، 600 تن چاى 69000 ليره و جمع واردات بالغ بر 000 ، 360 ليره « 1 » .\r\nدر فصل سابق راجع به ايالت خراسان خاطرنشان كردم كه اقداماتى براى ايجاد امنيت بيشتر و تأمين تسهيلات در اين مهمترين راه تجارتى ايران نيك ضرورى است .\r\n\r\n\r\n","description":"","footnote":"\r\n( 1 ) - جمع ارقام وارداتى در متن اصلى چنين آمده و اشتباه است .\r\n","page_name":" 512 ","page_number":526},
  {"content":"\r\n\r\n\r\nميناب\r\nدر حدود پنجاه ميلى شرقى بندرعباس رودخانهء ميناب ( مينو يعنى آب گل‌آلود ) وارد دريا مىشود و از شهر و قلعه‌اى به اين نام مىگذرد .\r\nدر اينجا چند توپ كهنهء پرتغالىها بر تپه‌اى در مسافت پانزده ميلى داخل خشكى است . قايق‌هاى محلى بين خليجى كوچك در دريا رفت‌وآمد دارند و به خريد و فروش غله و خشكبار مىپردازند .\r\nگمرك اين بندر را كه سيف ناميده مىشود ، به 3500 تومان كه نسبتا رقم درشتى است اجاره مىدهند . ميناب با نخلستانهاى خوش‌سايهء آن ، پناهگاه تابستانى اهالى گرمازدهء هرمز و بندرعباس است و بواسطهء منظر دلپذير و آسايش‌بخش خود ، تعريف و ستايش جهانگردانى را كه از حدود خشك و بيابانى آن عبور كرده‌اند برانگيخته است . رودخانهء آنجا را همان نهر آناميس نوشتهء آريان مىشمارند كه نيارخوس بعد از عزيمت از سند هجده روز در آنجا توقف و كشتىهاى خود را تعمير نموده و خود به حدود داخلى به اردوگاه اسكندر رفته بود . در اين‌جا ما از خليج‌فارس توديع و از تنگهء هرمز عبور مىكنيم و كرانهء رأس مسندم را سير نموده به اقيانوس هند وارد مىشويم .\r\n\r\nجاسك\r\nايستگاه بعدى كشتى در كنار برآمدگى جاسك است كه در 130 ميلى بندرعباس واقع شده است . تا آنجا كه من استنباط مىكنم جاسك اولين ايستگاه كمپانى هند شرقى در خاك ايران بوده است . در سال 1616 به پيروى از توصيهء ريچارد استيله « 1 » كه به سال 1615 در ايران سفر كرده بود ، هيأت مديرهء كمپانى ، كشتىاى از سورات ( هند ) به جاسك فرستادند تا ايستگاهى در آنجا تهيه و تملك نمايد .\r\nاين كشتى به نام جيمز معروف و الكساندر چيلد « 2 » ناخداى آن بود و ادوارد كونوك اولين نمايندهء كمپانى را در ايران همراه برد ، وى در گزارش خود به مديران كمپانى از مهمان‌نوازى حاكم محل كه در موغستان اقامت داشت ، و از آيندهء\r\n\r\n\r\n","description":"","footnote":"\r\n( 1 ) -  Steele \r\n( 2 ) -  Child \r\n","page_name":" 513 ","page_number":527},
  {"content":"\r\n\r\nتجارتى آنجا تعريف نمود . چيلد راجع به جاسك نوشته بود : « ارزنده‌ترين محل ماهيگيرى در حدود اقيانوس هند است » اين شهرت به‌نظر من هنوز باقى است .\r\nدر 17 دسامبر 1620 بين كشتىهاى پرتغالى كه جاسك را محاصره كرده بودند و چهار ناو انگليسى زدوخوردى اتفاق افتاد كه بىنتيجه بود ، و در 28 دسامبر در تصادم مجدد پرتغالىها شكست خوردند ، ولى يك فرمانده انگليسى ، اندرو شلينگ در جنگ مقتول و در جاسك مدفون شد ، و از آن پس جاسك مقر تجارتى انگليس‌ها گرديد ، و در نتيجهء اين پيروزى دريائى و بسط روابط بين دربارهاى ايران و انگلستان در سال 1619 كمپانى هند شرقى اولين كارگاه خود را در خاك ايران تأسيس و قلعهء جاسك را برپا كرد ، و به‌نظر من سه سال بعد بواسطهء وضع بسيار مساعدى كه در بندرعباس احراز كرده بودند آنجا را ترك نمودند .\r\n\r\nتلگراف هند و اروپ\r\nجاسك به تازگى از جهت ديگر موردتوجه واقع شده است ، زيراكه سيم‌هاى زمينى و كابل دريائى ادارهء تلگراف هند و اروپا بين هندوستان و خليج‌فارس از آنجا مىگذرد . در اين‌جا كابل مستور از لاستيك كائوچو از بوشهر در مسافتى معادل با 499 ميل از زير دريا ميگذرد ، و از اين محل به بعد دو رشته سيم از طريق خشكى به كراچى كه در 684 ميلى است امتداد مىيابد ، ولى يك كابل كائوچو نيز از زير دريا تا كراچى هست كه جزو خط تلگرافى بين كراچى و فاو مىباشد .\r\nاين كابل اصلا بين گوادر و رأس مسندم بود ، ولى بواسطهء هواى طاقت - فرساى آنجا ، و علت‌هاى ديگر در سال 1869 به جاسك « و هنگام » انتقال يافت .\r\nادارهء تلگراف و چند بناى مختصر ديگر حوالى آن در انتهاى دماغهء مشرف به دريا ساخته شده است . دهكده و قلعهء جاسك كه فعلا ويرانه است در ده ميلى سمت شمالى و در فاصلهء يك ميل و نيم از دريا واقع است .\r\n\r\nايستگاه نظامى حكومت هند\r\nهنگامى كه ايستگاه دريائى هند در سال 1879 از باسعيد و در جزيرهء قشم برچيده شد ، نفرات سپاهى شامل صد نفر مجهز\r\n\r\n","description":"","footnote":"","page_name":" 514 ","page_number":528},
  {"content":"\r\n\r\nكه در آنجا مستقر بودند ، به جاسك روانه شدند و حكومت هند براى راحتى آنها سربازخانه ساخت . در آن موقع در دماغهء جاسك فقط ادارهء تلگراف انگليس بود و مسئلهء مالكيت اين محل درست روشن نبود . طوايف ساحل‌نشين آن حدود ، بلوچ و مدعى خودمختارى بودند و دولت ايران در آنجا چندان اعمال نفوذ نمىكرد .\r\nوقتى كه ادارهء تلگراف در جاسك تأسيس يافت ( 1869 ) دماغهء مزبور ناحيهء شنى خشك‌وخالى بود و احدى به مالكيت آنجا اعتنا نداشت .\r\nاين ناحيهء محدود نظامى تا سال 1886 جلب‌توجهى ننموده بود و چون دولت ايران اطلاع يافت كه از موقع ورود انگليس‌ها بازار تجارت آنجا گرم شده است ، درصدد تأسيس گمركخانه برآمدند ، و مأمور گمركى آنها براى اظهار وجود فرصت مطلوبى يافت و در گزارش خود وانمود كرد كه انگليسىها در آن حدود فرمانروائى دارند و در ميان بلوچها نفوذ بسيار يافته‌اند ( شيخ محلى بواسطهء عبور سيم تلگراف از دهكدهء او سالانه چند روپيه دريافت مىنمود ) و او با اقدامات دليرانهء خود هفده قريه را زير فرمان دولت درآورده است .\r\nوى به گرفتن انعام و خلعت سرافراز شد و خشنود و راضى از صحنه كنار رفت ، اما شيخ را كه هيچ‌گونه گناهى نداشت اسير و بعد از مدتى حبس آزاد كردند . در اين ضمن ناصر الدين شاه به حكومت هند مراجعه و از آنها خواست كه گروه سپاهى آنجا را تخليه كنند كه در شرايط مشابه روسيه لابد مىگفت كه چون در آنجا مستقر هستم دست‌بردار نخواهم بود ، اما نايب السلطنهء هند كه از امكان رنجش شاه آگاه بود ، و به خدمت آن نفرات هم احتياجى نبود ، زيراكه پليس خليج‌فارس در اين حدود مسلط است ، دستور مراجعت آن عده را صادر نمود ، و محلى را كه اين نفرات در جاسك اشغال كرده بودند از آن پس خالى افتاده است .\r\n\r\nجاسك جديد\r\nبجاى ساختمان‌هاى سابق قلعه‌اى چهارگوش بنا شده است كه در زمان مسافرتم اقامتگاه نايب الحكومهء تابع سعد الملك ، و آنجا داراى پادگانى شامل چهل سرباز به فرماندهى يكنفر گروهبان بود . فرماندار در آنجا مظهر قدرت\r\n\r\n","description":"","footnote":"","page_name":" 515 ","page_number":529},
  {"content":"\r\n\r\nحكومت مركزى است و در رشتهء ساحلى ناحيهء خود با نفرات نظاميش مايهء ترس و واهمهء طوايف آن حوالى است . اين جريانى است كه به‌هيچ‌وجه خوش‌آيند قبايل محلى نيست ، زيراكه ايشان به زندگانى آزاد خو گرفته‌اند و از مشاهدهء قيافهء مأموران ماليات و سرباز سخت روگردانند ، و آنها را مايهء مرگ و فناى آزادى ديرين خود مىپندارند . در كنار دريا تلگرافخانهء انگليس و در اطرافش اقامتگاه شش تن از مأموران رسمى آنهاست و در جلو بنا بيرق بريتانيا بر كشتى افراشته ، و حاكى است كه نظم و انتظام واقعى از مبدأ پليموت ( بندر جنوبى انگلستان ) تا يوكوهاما ( ژاپن ) از بركت حضور و اقامت انگليسيان ميسر است .\r\nدر آنجا اخيرا درختانى كاشته و باغچه ترتيب داده‌اند ، و زمين تنيس هم فراهم شده است . بيرق كمپانى هند و انگليس برفراز محل كار نمايندهء آنها در اهتزاز است ، و دو رديف آلونك هم اقامتگاه همهء مستخدمان محلى است . اين است وصف حال جاسك كه تنها كالاى تجارتى آن كم‌وبيش ماهى است كه در بعضى از فصول سال مقدار معتنابهى صيد و به سواحل جنوبى خليج حمل مىشود و آن را ، هم بجاى خوراك و هم بجاى كود در نخلستان‌ها مصرف مىكنند . اجارهء گمرك آنجا مبلغ اندك 500 تومان است . در فاصلهء بيست ميلى در داخله تپه‌اى مخروطى است كه اهل محل جبل بهمدى مىنامند و ارتفاع آن از سطح دريا 3100 پاست .\r\n\r\nكرانهء مكران\r\nاز جاسك كشتى معمولا به سمت ديگر خليج كه ساحل عمان و داراى 133 ميل فاصله تا مسقط است عبور مىكند ، ولى پيش از اينكه سرزمين ايران را ترك و بررسى خود را دربارهء سواحل همجوار مقابل آن آغاز كنم جا دارد رسيدگى خود را راجع به كرانه‌هاى ايران تا مرز شرقى آن تعقيب نمايم .\r\nاز جاسك در جهت شرقى سواحل وضع كوهستانى عبوسى دارد و چنين مىنمايد كه از وجود افراد انسانى پاك خالى است .\r\nدر اينجا ما به حدود و سامانى مىرسيم كه عموما ساحل مكران معروف است ، اما در موقع تعيين حدود شايان تمجيد ، سر . اف . گلداسميد در سال 1871\r\n\r\n","description":"","footnote":"","page_name":" 516 ","page_number":530},
  {"content":"\r\n\r\nبه خاك بلوچستان ايران تعلق يافته كه تا گوادر امتداد دارد و در جهت شرقىتر اراضى بلوچستان مستقل تقسيم گرديده است .\r\nدر فصل راجع به ولايات جنوب شرقى ايران وضع و حال بلوچستان ايران را به‌نحو اجمال تعريف و اشاره نمودم كه در آنجا مانند ساير نقاط ، افراد بومى با چه اكراه و نگرانى راه انقياد و تسليم نسبت به حكومت مركزى اختيار كرده‌اند و چون روزگارى قرين درماندگى و گرفتارى دارند اسباب مقاومت به كلى مفقود و موجبات بيم و واهمه ، خاصه با ورود ناو « پرسپوليس » مجهز به چهار توپ كروپ كاملا موجود است .\r\n\r\n( گوادر )\r\nبعد از گوادر رشته‌اى ساحلى در حدود پنجاه ميل طول هست كه به خان كلات تعلق دارد ، ولى از بقيهء خاك بلوچستان بوسيلهء حاشيهء ساحلى جدا گرديده كه در صد سال اخير بدون معارض در دست سلطان مسقط بوده است .\r\nاين رشتهء كوتاه شامل چند ميل اراضى ساحلى است كه براى لوازم زندگى به شهر گوادر « 1 » متكى است .\r\nحد مسقط ده حقير يا قلعهء پيشكان است كه در چند ميلى غربى بندر مزبور واقع شده است . گوادر نيز ايستگاه تلگراف هند و اروپاست و گاهى صحبت از آن پيش مىآيد كه شايد انتهاى خط آهن سيستان يا بلوچستان انگليس بر ساحل دريا خواهد بود . اين شهر به وضع جالب‌توجه و حتى دلپذير در دماغهء شنى كه در دريا پيش رفته واقع و به رأسى منتهى شده است كه بين دو خليج تقريبا نيم ميل عرض دارد .\r\nدر گردنهء كوتاه اين قطعهء خشكى ، بندر گوادر بنا گرديده و داراى تقريبا 4000 نفر جمعيت و دادوستد ابريشم و پنبه - كه از داخله مىآورند - و ماهى درياست . در جهت جنوبىتر در پايين شهر كه نخست از جانب دريا معلوم نيست\r\n\r\n\r\n","description":"","footnote":"\r\n( 1 ) - كلمهء بلوچ گوادر همان بدارا يا وداراست كه در كتابهاى بطلميوس و اورتاگوراس  Orthagoras  و آريان ديده مىشود كه از ريشهء دراويدى و يا اصل آريائى است كه در اين صورت از كلمهء ودارا سانسكريت يعنى نهال پنبه يا بدارا  ( Zizyphus )  يا درخت عناب مىباشد .\r\n","page_name":" 517 ","page_number":531},
  {"content":"\r\n\r\nگردنهء مزبور ناگاه به‌صورت صخره در سمت دريا پهناور و ارتفاع آن از 100 تا 300 پا مىشود كه بطور معمول شايد شش ميل طول آن است و جبههء عريض آن در طرف درياست و درست مثل چكشى مىنمايد كه بر سر آن در محلى كه شهر بنا شده است دستهء كارد كار گذاشته باشند .\r\nلنگرگاه سه گز و نيم دريائى عمق دارد و در سه ميلى ساحل درياست كه در سراسر كرانهء آن صداى عجيب موج پيوسته شنيده مىشود .\r\nگوادر سابقا يكى از مطلوب‌ترين ايستگاه‌هاى تلگراف بود و شفاخانهء بنادر خليج نام داشت . درجهء حرارتش بسيار معتدل است و حتى در ماه‌هاى تابستان طاقت‌فرسا نيست ، ولى به دليل نامعلومى ( كه به آب دريا نسبت مىدهند چون در اين حدود چنان به گوگرد آلوده است كه ماهىها به مقدار زياد تلف مىشوند ) در آنجا تب مالاريا شايع است كه هرتازه‌وارد را گرفتار مىسازد و حالا همه از آنجا به همان اندازه احتراز دارند كه وقتى طالبش بودند . تا چند سال پيش گوادر اقامتگاه دائمى نمايندهء سياسى بريتانيا بود . بواسطهء حدت و بدى هوا ، از اقامت هميشگى در آنجا صرف‌نظر شد و امور سياسى اين حدود را مأمور سيار هرچندى يك‌بار رسيدگى مىكند ، و شايد بدى هوا موجب خواهد شد كه ايستگاه تلگراف آنجا هم كه چندان مورد احتياج قطعى نيست تعطيل شود .\r\n\r\nمنظرهء ساحل\r\nدر سمت شرقى خليج گوادر كه دماغه در آنجا به خشكى وصل مىشود ، صخرهء بزرگى به اسم جبل مهدى از درون دريا راست بالا مىآيد ، و قلهء دو شاخه و دو برآمدگى پيدا مىكند كه به همين جهت طراحان نقشه‌هاى قديم ، آن را دو گوش الاغ خوانده‌اند . صخره‌اى در مجاورت آنجاست كه بواسطهء شكل عجيب طبيعى آن ، به تخته‌سنگ كليسا شهرت يافته است .\r\n\r\nتاريخ\r\nاز زمان اشغال پرتغالىها يا ديگران ، آثارى در گوادر ديده مىشود مانند آب‌انبار خراب بزرگى كه در سينهء كوه مشرف بر شهر واقع است و استحكاماتى كهنه كه آن نيز بر همين ارتفاعات است . اين محل در تاريخ انگليس بىنام\r\n\r\n","description":"","footnote":"","page_name":" 518 ","page_number":532},
  {"content":"\r\n\r\nو اثر نيست ، چون در همين‌جا بود كه به سال 1616 سر . رابرت شرلى كه به عنوان سفير شهريار ايران از كشورهاى مسيحى در كشتى خوش‌نام « هيأت اعزامى » باز مىگشت و ميخواست از راه خشكى به اصفهان عزيمت كند ، چيزى نمانده بود كه خود او و همهء ناوبانها بوسيلهء نفرات حاكم گوادر كه نسبت به دولت ايران ياغى شده بودند كشته شوند .\r\nاين بندر و حوالى آن فعلا والى يا نايبى از جانب سلطان مسقط دارد و از قرار معلوم تسلط او بر آنجا در اواخر قرن گذشته اتفاق افتاد ، به اين ترتيب كه نصير خان حاكم كلات آنجا و چاه‌بهار را به سيد سلطان بن احمد حكمران عمان واگذار كرد ، وى همان كسى است كه بعد از تلاش بيهوده جهت خلع يد برادر خود سيد سعيد از مسقط به كرانهء بلوچستان كوچ كرد . از آن موقع اين ناحيه حاكمى از جانب سلطان داشته است تا در سال 1871 عبد العزيز برادر جوان‌تر سلطان سابق كه همواره با وى در كشمكش بود در يكى از دفعات متعددى كه به سيروسفر رفته بود ، در گوادر مستقر شد و چاه‌بهار را كه در دست سركرده‌هاى محلى بود تصرف نمود . ايرانيان كه با تسخير چاه‌بهار دليرى يافته بودند ، عبد العزيز را كه برادرش نيز او را از گوادر برانداخته بود ، اخراج كردند .\r\nاين بندر از آن پس در تصرف سلطان مانده است ، وى از ناحيهء محدود گوادر سالانه در حدود 2000 ليره عوايد دارد .\r\n\r\nنظارت\r\nتا اينجا من بررسىام را دربارهء كرانه‌هاى شمالى خليج‌فارس تمام و آشكار نموده‌ام كه درحال‌حاضر دولت ايران در سواحل و جزاير آن بيش از هر موقع ديگر در سيصد سال اخير اعمال قدرت واقعى مىكند ، ولى اين كار با ناخشنودى اهالى بومى توأم و آن هم ناشى از تباهى دستگاه ادارى و حكومت ناهنجار و تحميل زور و فشار است . به‌هرحال احتمال نمىرود اين نفوذ و اقتدار در آينده مورد اعتراض قاطع واقع شود ، زيراكه همدستى و اتحادى ميان افراد طوايف زيردست نيست و ايشان قدرت آن را ندارند كه در مقابل نيروى نظامى ايران مقاومتى بنمايند .\r\n\r\n","description":"","footnote":"","page_name":" 519 ","page_number":533},
  {"content":"\r\n\r\nاهالى مشرق زمين نيز بر اثر تجربهء طولانى دريافته‌اند كه چگونه از وضع و حال قديم به راه‌ورسم جديد تغيير مسير بدهند و اعتقاد و ايمان آنها مايهء ايجاب و قبول اين نظريه است كه مشيت پروردگار به صورتهاى گوناگون جلوه‌گر مىشود . از اين‌رو شانه‌اى حركت مىدهند و به آنچه پيش آمده است تسليم مىشوند و فقط در موارد شاق و طاقت‌فرساست كه سر به شورش برمىدارند .\r\nبا آنكه بيشتر دربارهء سواحل جنوبى خليج‌فارس نظارت و نفوذ انگلستان جهت تأمين صلح و آرامش منطقهء خليج ابراز مىشود ، باز غالبا اختلافاتى پيش مىآيد كه يكى از طرفين به مساعى دوستانهء نمايندهء انگلستان در بوشهر توسل مىجويد از اين‌رو نمايندهء مزبور قادر به اعمال نفوذى است كه هم مايهء سرافرازى ملتى است كه او از جانب آنهاست و هم كارش را دربارهء دولتى كه در نزد آن مقام و مأموريت دارد نيك سودمند مىسازد .\r\n\r\nتاريخ عمان\r\nهنگام عبور به ساحل غربى مسقط و اشاره‌اى به سياست داخلى و جدال‌هاى خانوادگى حكمران فعلى عمان كه تعريف وضع و حال گوادر ناگزير پيش آورده بود ، مقتضى است كه در مقدمهء اين باب راجع به سواحل مزبور و پايتخت آن شرحى اجمالى نيز دربارهء تاريخ اخير اين سلطان‌نشين كه هنوز مستقل مانده است ذكر شود .\r\nپرتغالىها در اقدامات تجارتى خود در خاور و منطقهء خليج‌فارس ، توجه خود را تنها به كرانه‌هاى شمالى خليج‌فارس محدود ننموده بودند . يك دسته نيروى دريائى به فرماندهى آلبوكرك بىباك در سال 1506 مقابل سواحل عمان فرود آمدند . وى كه به هر بندرى مىرسيد بمباران مىكرد ، و خواستار تسليم عاجل مىگرديد ، در بندرگاه مسقط كه در داخل خليج نسبتا مسدودى تقريبا در 300 ميلى رأس مسندم و 150 ميلى كرانه‌هاى ايران واقع شده بود « 1 » لنگر انداخت .\r\n\r\n\r\n","description":"","footnote":"\r\n( 1 ) - پيش از ورود پرتغالىها عمان مدتى در حدود 900 سال حكمرانان مستقل داشت كه امام نام داشتند و بنابر انتخاب عمومى به آن مقام مىرسيدند ، بدون اينكه نسب خانوادگى در كار باشد . اين ترتيب تا پيدايش ناصر بن مرشد دوام يافت ( 1618 - 1644 ميلادى ) و پس از او اين مقام موروثى شد .\r\n","page_name":" 520 ","page_number":534},
  {"content":"\r\n\r\nسكنهء مسقط كه خود را اتباع پادشاه هرمز وانمود كرده بودند ، ابتدا راه ملايمت پيش گرفتند ، ولى چون خيال مىكردند كه شايد استعداد نفرات درياسالار مهيب به‌اندازهء هيبت توپهاى او نيست و اين‌ها نيز به‌هيچ‌وجه از نوع ممتاز نبود ، درصدد مقاومت ناسنجيده‌اى برآمدند . البوكرك كه سخت سنگدل بود افراد خود را پياده كرد و استحكامات ناچيز را تصرف و به‌منظور مجازات نافرمانى ايشان شهر را دچار حريق ساخت . از آن زمان پرتغالىها تا سال 1650 با وجود بعض معارضين باز مسقط را در دست داشتند « 1 » ، در همين سال اعراب با تجديد قوا مزاحمان بيگانه را كه ابهت سابق را روىهمرفته از دست داده بودند بيرون و به سواحل خليج‌فارس دست‌اندازى كردند و سراسر آن را تابع نفوذ خود ساخته در سمت جنوب حدود تسلط خود را تا زنگبار توسعه دادند ، و موجب واهمهء پادشاه ايران شدند و او به كمپانى هند شرقى پيشنهاد كرد كه با احراز امتيازاتى نظير مورد بندرعباس دربارهء مسقط نيز همكارى و آن پناهگاه دزدان دريائى را تصرف كنند .\r\nكمپانى كه در اين موقع نه كشتى فراهم داشت و نه سرباز ، جواب كافى نداد . در اين گيرودار عربها سخت نيرومند شده بودند ، ولى در نيمهء دوم قرن هجدهم در مقابل عزم و ارادهء تواناى نادر شاه ، موقتا سر تسليم فرود آوردند .\r\nولى با خاتمهء پادشاهى وى باز ايشان فرصت را غنيمت شمردند و شخصى به نام احمد بن سعيد كه اصل و تبار حقير داشت و كارش شتربانى بود هموطنان خود را به قيام تحريك نمود و با ابراز دليرى بسيار به مقام والى يا حاكم صحار كه شهرى ساحلى در 100 ميلى شمال غربى پايتخت بود رسيد و ايرانيان را از مسقط بيرون و خود را امام « 1 » اعلام كرد و با قدردانى اهل و تبار خويش در سال 1741 سلسلهء محلى بو سعيد را تأسيس كرد كه از آن‌پس در عمان حكومت داشته‌اند .\r\n\r\n\r\n","description":"","footnote":"\r\n( 1 ) - در سال 1546 عثمانىها مسقط را بمباران كردند . در 1552 يك دستهء نيرومند دريائى ترك به فرماندهى پير پاشا در خليج لنگر انداخت و بعد از محاصرهء طولانى ، شهر را تسخير نمود . در 1580 مسقط بوسيلهء گروهى از اعراب كه از يمن آمده بودند و مير على بيگ نام فرمانده آنها بود به تصرف درآمد ، ولى بعد از هريك از اين سوانح پرتغالىها يا در آنجا مستقر ماندند و يا آنكه بازآمدند .\r\n","page_name":" 521 ","page_number":535},
  {"content":"\r\n\r\n\r\nخاندان حكمران\r\nوى بعد از چهل سال سلطنت در 1783 درگذشت .\r\nفرزند دومش سيد سعيد بن احمد جانشين پدر شد و چون شخص بىلياقتى بود ، برادر جوان‌ترش به زودى شورشى راه انداخت و برادر را از مسند حكومت سرنگون ساخت . سلطان مخلوع ناگزير به انزوا پرداخت و هرچند اختياراتى نداشت ، باز عنوان روحانى امام را حفظ كرد كه پس از او به ديگر سلاطين مسقط رسيد .\r\nامير شورشى كامياب سيد سلطان بن احمد تا سال 1804 كه در نبردى به قتل رسيد بر مسقط و زنگبار ( كه به سال 1784 فتح كرده بود ) حكومت نمود .\r\nطبع و سرشت ستيزه‌جو و توسعه‌طلب او هم قلمرو وى و هم دولت انگليس را كه با آن روابط سياسى و تجارتى ايجاد كرده بود دچار زحمت گردانيد ، ولى وفادارى او نسبت به انگليسىها پيوسته استوار ماند .\r\nوى در سال 1798 با كمپانى هند شرقى عهدنامه‌اى امضا كرد كه هدف اصلى آن طرد نفوذ و دخالت عمال فرانسه از عمان بود كه ناپلئون خيال داشت آنجا را پايگاه دريائى براى حمله به هندوستان قرار دهد « 1 » .\r\nدو سال بعد سرگرد و سپس سر . جان ملكم در سفر اول معروف خود از جانب لرد و لزلى به ايران بين راه در مسقط توقف و عهدنامهء جديد با سلطان امضا كرد كه برطبق يكى از مواد آن نمايندهء كمپانى در مسقط مستقر شد تا از حركات فتنه‌انگيز بدخواهان جلوگيرى كند و پيوستگى و اتحاد بين طرفين تا وقتى كه گردش خورشيد و قمر دوام دارد برقرار بماند . مادهء نهائى اين عهدنامه شايد به مذاق افراد متجدد قرين حواشى و با طمطراق مىنمود ، و شايد هم حاكى از ذوق و علاقهء اخترشناس حضرت سلطان بود كه در هرحال با آب‌وتاب تمام دوستى و اتحاد طرفين از آن‌پس بىانقطاع استوار مانده و به موجب آن نمايندهء سياسى انگلستان همواره نفوذ قاطعى در دربار سلطان مسقط اعمال نموده است .\r\n\r\n\r\n","description":"","footnote":"\r\n( 1 ) - نفوذ فرانسه چند صباحى در سال 1807 تجديد گرديد . در همان زمان كه سلطان با شنيدن اخبار پيروزى ناپلئون در اروپا ، به جزيرهء موريس نماينده‌اى فرستاد و در آنجا با ژنرال كائن در ژوئن 1807 قراردادى امضا كرد ، اما با تسليم شدن جزاير بوربن و موريس ، دورهء كوتاه فرانسه - پرستى سرآمد و بار ديگر نفوذ بريتانيا در آنجا نيك استوار شد .\r\n","page_name":" 522 ","page_number":536},
  {"content":"\r\n\r\n\r\nسيد سعيد ( 1804 - 1854 )\r\nجانشين سيد سلطان ، فرزند ثانيش سيد سعيد بود كه مانند پدر خود پيش از او برادر بزرگتر خود سيد سليم را از سلطنت برانداخت و به مدت طولانى پنجاه سال سلطنت كرد . فرمانروائى او با نزاع و جدال دائمى با اعراب وهابى كه در داخلهء عربستان بودند و از ابتداى قرن حاضر نفوذ خود را رفته‌رفته در تمام سواحل جنوبى خليج‌فارس توسعه دادند ، و همراهى طوايفى را كه به كار راهزنى دريائى مىپرداختند جلب نموده مايهء تهديدى نسبت به قلمرو عمان شدند توأم گرديد ، و سلطان چندبار با دخالت دوستانهء دولت انگليس از صدمهء وهابيها رهائى يافت و بواسطهء همين دخالت ، سلطان هرساله خراجى به امير وهابىها مىپرداخت .\r\nوى با نيروهاى انگليسى به‌منظور ممانعت از دزدى دريائى و تجارت برده كه تبليغات وهابى رونق بسيار داده بود ، همكارى نمود و در سالهاى 1822 و 1840 و 1845 با كمپانى هند شرقى براى جلوگيرى از كار برده‌فروشى و تصرف كشتىهاى آنها و پيشگيرى از حمل‌ونقل برده ، بين سواحل افريقا و آسيا عهدنامه امضا كرد . در اواخر زندگانى او وضع مسقط سخت آشفته شد ، زيراكه سلطان مدتى طولانى در زنگبار رحل اقامت افكند و در سال 1840 آنجا را كرسى حكومت خويش ساخت .\r\nآقاى استاكلر در سال 1831 با سلطان مصاحبه‌اى در مسقط انجام داد و او را مرد ملايم‌طبع ، داراى تقريبا چهل سال عمر و اهل دلاورى و تجارت و حاكمى عادل و خانواده دوست بلندنظر « 1 » معرفى نمود كه در كار و تصميمات خود واجد حس خيرخواهى و پاداش و طالب اصلاح امور و نسبت به مذهب اقوام ديگر بردبار بود و كشتىهاى فراوان داشت .\r\nبنابر قول فريزر در سال 1821 علاوه‌بر قايق‌هاى بومى وى داراى پنج كشتى ممتاز و از آن جمله « شاه علم » ناوى با پنجاه توپ و « كارولين » با چهل توپ\r\n\r\n\r\n","description":"","footnote":"\r\n( 1 ) - معلوم نيست آقاى استاكلر منظورش اين موضوع است كه او 34 فرزند داشت و براى هر پسر 000 / 60 كورون ( سكه ) و هر دختر 000 / 29 كورون ( سكه ) باقى گذاشت ، يا منظور ديگرى دارد .\r\n","page_name":" 523 ","page_number":537},
  {"content":"\r\n\r\nبود . به گفتهء استاكلر ده سال بعد داراى دوازده ناو بزرگ از جمله كشتيى با هفتاد و پنج توپ و كشتى ديگرى با چهل توپ شد كه همه ساخت انگلستان بود . او هرساله 80000 ليره درآمد داشت كه يك چهارم آن از تجارت برده‌فروشى بدست مىآمد ، تا زمانى كه برطبق قراردادى با دولت انگليس از آن كار دست كشيد .\r\n\r\nمسقط و زنگبار\r\nسيد سعيد وصيت كرده بود كه قلمرو او به دو بخش مسقط و زنگبار تقسيم و اولى به فرزند ارشد و دومى به پسر چهارم او واگذار شود .\r\nولى غيرممكن بودن حكومت بر دو سرزمين بدون عهد و قرار صحيح ، در نظر لرد كنينگ « 1 » كه بعد از وفات سلطان پير در سال 1856 اختلاف اجتناب‌ناپذير دو وارث جهت حكميت به او ارجاع شده بود ، اين عمل مقرون بصلاح و تدبير بود كه دو حوزهء شمالى و جنوبى قلمرو سلطان را به كلى از يكديگر جدا كند .\r\nرأى حكميت او كه بسال 1861 انتشار يافت ، ترتيبى را كه سلطان متوفى مقرر داشته بود كه مسقط مال برادر ارشد و زنگبار نصيب فرزند چهارمى باشد ، تأييد نمود . اين برادر بواسطهء ثروت كلان زنگبار تعهد كرد كه هرساله 40000 كورون بسلطان مسقط پرداخت كند . سيد ثوينى در مسقط تا سال 1866 حكومت داشت و در اين سال در صحار به قتل رسيد . در اين كار فرزندش سيد سليم سخت مظنون بود « 2 » . حكومت انگليس نيز روابط خود را با او چندى متوقف نمود ، اندكى بعد مقام او را رسما شناختند . اما دو سال حكمرانى وى بواسطهء اقدامات چند تن از مدعيان قرين تلاطم و آشفتگى شد . پس سليم گرفتار گشت و ترك وطن و ديار كرد و چندى بعد به مرض آبله در كراچى درگذشت .\r\nبعد از دورهء بىثباتى كه يكى از مدعيان همان خاندان ، سلطان شد ، سيد تركى برادر جوان‌تر سيد ثوينى و يكى از بيست و چهار پسر سيد سعيد از هندوستان كه در آنجا به حالت تبعيد بود ، بازگشت و در سال 1871 در مسقط مستقر شد و تا\r\n\r\n\r\n","description":"","footnote":"\r\n( 1 ) -  Canning \r\n( 2 ) - در اين جنايت ده تن تبانى و دخالت داشتند كه نه نفر ايشان با مرگ بسيار سختى از بين رفتند و جاى ترديد نيست كه با گلولهء سيد سليم پدرش به قتل رسيد .\r\n","page_name":" 524 ","page_number":538},
  {"content":"\r\n\r\nسال 1888 سلطنت آشفتهء بىاثرى داشت . برادر ديگر سيد عبد العزيز همواره در حال سركشى بود و يك‌بار هم چيزى نمانده بود كه بر حكومت مسقط دست يابد ، ولى چون باز هم زير بار حكومت او نرفتند ناچار بداخلهء مملكت پناهنده شد و تا مرگ سلطان تركى زمزمهء شورش از آنجا به گوش ميرسيد ، و بعد از جانشينى پسرش باز فتنه و آشوب تشديد يافت . سيد تركى هرچند كه قوى و كارآمد نبود ، ولى حكمرانى ملايم و بامدارا بشمار ميرفت و ميدانست كه چگونه از عهدهء اداره كردن طوايف عرب زيردست خود برآيد و پيوسته هم نسبت به انگلستان وفادارى داشت و بسال 1886 از آن دولت نشان دريافت نمود و در مقام و سلطنت خود كه شايستگى آن را داشت با وعدهء همراهى بر ضد تجاوزات مغرضانه مورد حمايت واقع گرديد .\r\nدر سال 1873 سر . برتل فرر « 1 » با او معاهده‌اى امضا كرد كه منظور تقويت و تأييد قراردادهاى پيشين راجع به جلوگيرى از تجارت برده و بستن تمام بازارهاى برده - فروشى در قلمرو او ، و آزاد كردن همهء بردگان حوزهء حكومت وى بود . ضمنا برادرش در زنگبار از آشفتگىهاى عمان استفاده و از فرستادن كمك مالى سالانه خوددارى نمود .\r\nدولت انگليس در ازاى منسوخ شدن تجارت برده بين سواحل افريقا و جزيرهء زنگبار ، پرداخت كمك مالى مزبور را برعهده گرفت ، و تاكنون هم هر ماه بسلطان 7200 روپيه يا كمى بيش از 6000 ليره در سال مىپردازد . وقتى كه سيد تركى در سال 1888 درگذشت ، پسر دوم او سيد فيصل بن تركى باآنكه فرزند يك كنيز افريقائى و مانند نوبيان سياه بود ، بدون معارض بر تخت نشست . در ميان عشاير عرب رسم ارشديت و يا مزيت خاصى براى مسن‌ترين فرزند جارى نيست و در جرگهء خانوادهء حكمران حق با قوى است . فرد نيرومند زمام امور را بدست مىگيرد و فرمانروائى مىكند ، اما جاى نهايت ترديد است كه سيد فيصل قادر به حفظ مقام خود باشد . در موقع مسافرتم هنوز دولت انگليس او را برسميت نشناخته بود . در اكتبر 1888 وى برعليه ابراهيم بن قيس كه از مدعيان قديم و هنوز\r\n\r\n\r\n","description":"","footnote":"\r\n( 1 ) -  Sir Bertle Frere \r\n","page_name":" 525 ","page_number":539},
  {"content":"\r\n\r\nدر تكاپو بود لشكركشى بىحاصلى نمود ، درحالىكه عموى وى عبد العزيز كهنه - كار نيز بعد از آرامشى طولانى در داخله در سال 1889 ناگهان به حركت افتاد .\r\nوقتى كه من در مسقط بودم هنوز سرنوشت شورش او روشن نشده بود ، اما بعدا مدعى ناچار ، ترك ديار كرد . سيد فيصل از دو مزيت بهره‌مند است : هم جوانى دارد و هم بر تخت سلطنت استوار است ، وى حالا ( 1892 ) فقط 28 ساله است و اگر خود را شايستهء حمايت دولت بريتانيا نشان دهد ، شايد خصايص ممتازى را كه بعضى از اسلاف او ابراز داشته بودند آشكار سازد . اقتدار وهابىها در نواحى داخلى خطرى است كه پيوسته عمان را تهديد مىكند ، ولى بعيد نيست كه از اين پس موجبات و ملاحظات ديگرى توجه امير نجد را به ساير جهات معطوف سازد .\r\n\r\nشهر مسقط\r\nمسقط پايتخت عمان شايد زيباترين نقطهء جهان باشد . از فاصلهء دور ، رشته‌هاى انبوه تخته‌سنگ با لبه‌هاى مضرس و به شكل پرتگاه و بريدگىهاى تيره‌گون از دريا برآمده است ، در قسمت داخلى نيز سلسله‌هاى متعدد كه قله‌هاى تيز دارد پشت سر هم قرار گرفته است و شكاف‌هاى مهيبى بين آنهاست ، به حدى كه انسان مىپندارد كه اين قطعه زمين را از ديگ گداخته در آغاز خلقت پرداخته‌اند و هنوز اثر و نشانى حرارت و سياهى آتش مخوف آن باقى است . در اين حصار بحرى كه از صخره‌ها پديد آمده است ناگاه شكافى باز و در جهت خليج محدودى دراز مىشود كه از سه طرف با استحكامات طبيعى مزبور مسدود گرديده است .\r\nدر انتهاى خليج كه تقريبا يك ميل عمق و نيم ميل پهنا دارد ، در سطح باريك و محدود ، زمين هموارى كه طبيعت بين كوه و دريا فاصله انداخته است پايتخت مسقط بنا شده است ، كه با خانه‌هاى سفيد در زمينهء تيره‌گون ، مانند بال مرغ دريائى در برابر آسمانى خشمگين همىدرخشد . شهر و خليج رو بشمال واقع شده‌اند و در طرف غربى ، صخره‌ها به شكل پرتگاه تا دريا كشيده شده است و كوره راهى هم در دامنه‌هاى آن نمىتوان يافت . در مقابل ديوارهء شرقى خليج كه متساويا پرشيب و بلند است ، جزيره‌اى واقع است كه الجزيره مىنامند و هنگام\r\n\r\n","description":"","footnote":"","page_name":" 526 ","page_number":540},
  {"content":"\r\n\r\nلنگر انداختن كشتى در كنار شهر با شكافى به عرض 100 يا رد يا بيشتر از خشكى جدا مىشود .\r\nدر نظر مسافر انگليسى اين صخره‌هاى عظيم كه روى آنها اثرى از خاك و گياه نيست « 1 » از اين جهت بخصوص جالب‌توجه است كه بر هريك از صخره‌ها نام ناوهاى انگليسى كه در دوره‌هاى مختلف از اين ايستگاه بحرى گذشته‌اند ، با حروف درشت سفيد نقش گرديده است ، و همچنين نام كشتىهاى ديگر و نيز يك كشتى امريكائى كه از حضور خود در مسقط يادگارى باقى گذاشته است . اما اين آرايشگرى بمناسبت علاقه و ذوق هنرى ناوبانها نبوده است ، بلكه ناشى از استعداد خوش‌مشربى آنهاست ، زيراكه در مقام استفسار شنيده‌ام كه ناوبانها اجازهء ورود به شهر را نداشته‌اند ، كه مبادا از فرط خوشى و سرمستى رفتار ناهنجارى بكنند ، از اين‌رو در تنها محلى كه مىتوانسته‌اند وقت صرف كنند ، پيرامون صخره بوده است كه ناچار سرگرمى ديگرى جز پرداختن به‌كار نقش و نگار نداشته‌اند .\r\n\r\nبرج و بناها\r\nاز جناح داخلى كه سه ميل پهنا دارد ، برج و باروهاى پرتغالى كه در پرتگاه ميان دو قله بنا گرديده ، از دو سمت بر شهر مسلط است .\r\nاين برج و باروها تنها يادگار دوران تسلط پرتغالىها در يك قرن و نيم پيش در مسقط نيست ، بلكه بناى ويرانهء ديگرى هم كه حالا اصطبل سلطان است از بقاياى كليساى قديمى كاتوليك در آنجاست .\r\nوضع قلعه‌ها و شهر شباهت تام با وضع و حالت توأم كورفو ( جزيره ) وعدن دارد ، يعنى خصايص دلپذير اولى و ويرانگى دومى را مجسم مىسازد ، من بر برج شرقى بالا رفته‌ام . موضع‌هاى دفاعى را فرمانده جوانى نشانم داد ، و او افسر خوش‌قيافهء ريشوى بلوچى بود و نفرات آنجا شامل دستهء محدودى از جنگاوران عرب با چهره‌هاى جالب و لباس ژنده بودند ، و آتش‌بارى با چند توپ كهنه داشتند كه بعضى از آنها بر زمين افتاده بود ، و چندتا نيز روى عرابه‌هاى نيم‌شكسته در\r\n\r\n\r\n","description":"","footnote":"\r\n( 1 ) - اوكرالوى  Aucher Eloy  نبات‌شناس گفته است كه در صورت مقايسه با تپه‌هاى مسقط ، كوه سينا بوستانى بشمار ميرود .\r\n","page_name":" 527 ","page_number":541},
  {"content":"\r\n\r\nهوا ، و لولهء چند توپ هم در حفرهء ديوار در وضع نشانه‌گيرى ساحل و صخره‌هاى مقابل بود . اما بيشتر توپها بر زمين افتاده و يكى دوتا هم در لب دريا ، دويست پا پائين‌تر در كام امواج مانده بود . بر لولهء يكى از توپهاى آهنى نام هلند ، شاهد بارزى از روزگار اقتدار ديرين بود و بر توپى برنزى هم علامت پادشاهى پرتغال همىدرخشيد .\r\n\r\nدورنما\r\nاز بالاى دو قلعهء مزبور ، شهر دورنماى شگفت‌انگيزى دارد .\r\nاين شهر كه در فضاى محدود بين كوهستان و لنگرگاه واقع گرديده ، در جبههء دريا بوسيله دژها و از جانب خشكى با صخره‌ها كه نيم ميل طول آن ، و داراى برج‌هاى مستحكم و خندقى هم در عقب آن است ، دفاع مىشود . بر هر قله و بريدگى كوههاى داخلى قلعه‌هاى كوچك يا برجهاى پاسبانى هست و صورت پاسداران كه بر لبه‌هاى صخره با پايگاه خود رفت‌وآمد مىكردند ، در نيمرخ جالب‌توجه و مثل اين مىنمود كه شمايل آنها را با مركب سياه بر آسمان نقش كرده باشند . ديواره‌هاى شهر و قلعه‌ها را نيز با نهايت آسانى مىتوان از ناوى كه در درياست بمباران و يا بوسيلهء توپهائى كه در ارتفاعات بلندتر داخلى يا حوالى ساحل تعبيه كرده باشند تارومار كرد . ولى براى منظور دفاعى جنگ و نزاع بومى كه شرحش را بيان مىكنم وسايل دفاعى مسقط نيك تأمين است .\r\nدر مساحت محدودى كه ذكر شد جمعيتى شايد بالغ بر 5000 نفر اقامت دارند ، ولى در بيرون ديواره‌ها مقدار زيادى كلبهء نيى هست كه مسكن مهاجران بلوچ است و اين نقاط در هريك از اوقات كه كمترين احتمال حمله و هجوم در ميان باشد ، سريعا خالى مىشود . از اينجا بقسمت داخلى ، جاده‌اى تا حدود نيم ميل و آنجا محلى است كه آب آشاميدنى شهر را تأمين مىكند ، همچنين باغ گل‌هاى قشنگ و گياه كه بسلطان تعلق دارد . جلوتر از آنجا جاده به تنها گردنهء قابل عبور كه سخت پرشيب و دشوار است مربوط و بقسمت داخلى منتهى مىشود .\r\nدر كنار شهر دو قايق بخارى متعلق بسلطان در ساحل مهار شده است\r\n\r\n","description":"","footnote":"","page_name":" 528 ","page_number":542},
  {"content":"\r\n\r\nيكى بنام « سلطانى » كه باندازهء كشتى بزرگ بخارى است و ديگرى به قدر قايق موتورى است . اين دو دستگاه را برادر جوان‌تر سلطان يعنى سلطان زنگبار به پدرشان تقديم كرده بود و باآنكه فقط بوسيلهء توپهاى حقيرى مجهز است باز جهت ابراز ابهت سلطانى در سواحل و يا جمع‌آورى نفرات از بنادر جنوبىتر براى دفاع پايتخت بسيار سودمند است . اما سيد سعيد بجاى اين مقدار محدود دستهء بحرى نيرومندى فراهم داشت . در تورفتگى كوچك پائين صخرهء غربى انبار سوخت رسد بحرى انگلستان ، در آبهاى اوقيانوس هند واقع شده است كه ظرفيت 1700 تن زغال دارد . بلافاصله در جبههء دريا كه امواج هم بر ديواره‌هاى آن اصابت مىكند و در ميان خانه‌هاى جناح خارجى ساختمانى نسبتا عمده و ساده است كه بزرگ‌تر از همهء بناهاى آن حوالى است و پرچم سرخ كه بر فراز آن در اهتزاز است حاكى است كه اقامتگاه والاحضرت است .\r\nدر انتهاى شرقى جبههء دريا در محل بناى كنسولخانهء سابق اقامتگاهى براى نمايندهء سياسى انگلستان مىساخته‌اند كه اينك تمام شده است و زيباترين عمارت شهر مىباشد و در كنار شكاف تخته‌سنگى واقع و در معرض وزش نسيم خنك اوقيانوس است ، و از اين‌رو زندگانى در گرماى طاقت‌فرساى ماه‌هاى تابستان را آسان‌تر مىسازد چون در اثر انعكاس حرارت از تخته‌سنگ‌ها درواقع هوا به كلى سوزان و خود صخره‌ها نيز مثل ديوارهء اجاق مىشود .\r\n\r\nاقليم\r\nبراستى كه هواى مسقط در تابستان وحشتناك است و ذوق و خيال اكثر نويسندگان را برانگيخته است . جان استريوس هلندى كه بسال 1672 در آنجا بوده نوشته است : « گرما به حدى سوزان و شديد بود كه همهء بيگانگان مىپنداشتند در كوره آتش و يا خم عرق‌كشى افتاده بودند » ، ولى شرح او در برابر توصيف با آب و تاب عبد الرزاق گرانمايه كه قبلا هم نامش بميان آمد ، و در مه 1442 نوشته است رنگ و رونقى ندارد :\r\n« حدت گرما به حدى است كه مغز استخوان انسان را مىسوزاند و شمشير در غلاف مثل موم ذوب مىشود ، و جواهرات بر دستهء خنجر به صورت زغال درمىآيد .\r\n\r\n","description":"","footnote":"","page_name":" 529 ","page_number":543},
  {"content":"\r\n\r\nكار شكار در صحرا آسان مىشود و بيابانها از غزالهاى برشته انباشته است » شاهد باارزش عملى ديگر اين مطلب است كه ميزان الحرارهء معمولى ، در گرماى بين ماه‌هاى ژوئن و اوت ( خرداد و مرداد ) منفجر مىشود ، و هواسنج بسيار قوى ، درجه حرارت را در آفتاب تا 189 درجه فارنهايت نشان داده است . ميزان بارندگى فقط سه اينچ و نيم در سال است ، و همهء مقدار باران نيز در ظرف دو سه هفته مىبارد .\r\n\r\nشهر و اهالى\r\nشهر مسقط از لحاظ وسعت يا موجبات ديگر هيچ اهميتى ندارد . خانهء سلطان را نميتوان كاخ ناميد . در درون دروازهء آن شير زيبائى در قفس بيك طرف و در طرف ديگر زن سخت بدبختى در قفس مشابه دربند بود ، و مىگفته‌اند مرتكب جنايت قتل شده بوده . پس استفسار كردم كه آيا آن مجازات عنيف پيش - درآمد مرگ آن گناهكار ضعيف است ، ولى با خوشوقتى پاسخ شنيدم كه در عمان آدم‌كشى بهيچ‌وجه مستوجب مكافات خونريزى نيست .\r\nبازارهاى مسقط كوچك و باريك است و راه رفت‌وآمد بسيار محدود و بيشتر دكانها در دست افراد هندو است و بومىها سخت سرگرم كار حلواپزى بودند و آن بسيار باب طبع و علاقهء اعراب است . هر مردى خنجرى با تيغهء خميده و غلاف مزين و سيم‌پوش بر كمر دارد ، بعلاوه تفنگ ساچمه‌اى بلندى دارند كه نقره‌كارى است و با پوست آهو قنداق آن را مىپيچند . زنها علاوه‌بر حجاب عادى براى پوشاندن چهرهء خود نوعى پردهء اضافى شامل دو قطعه گلدوزى دارند با شكافى در جلو چشمان و بند سفتى كه در نوك بينى دو رشته را بهم مربوط مىسازد .\r\nمرد و زن هر دو فوق‌العاده سياه‌اند و عربها در آنجا هيأت افريقائى يافته‌اند . بعضى از افراد هر دو جنس داراى شمايل كاملا افريقائى شده‌اند ، و راجع باهالى مسقط بود كه يكى از ناوبانها كه دستور داشت آداب و عادات عجيب مردم نقاط مختلف را يادداشت كند اين گفتهء معروف را نوشت : « آداب هيچ ندارند و عاداتشان سخت حيوانى است » .\r\n\r\nنمايندگيهاى خارجى\r\nعلاوه‌بر انگلستان ، امريكا تنها دولتى است كه\r\n\r\n","description":"","footnote":"","page_name":" 530 ","page_number":544},
  {"content":"\r\n\r\nدر مسقط نمايندهء كنسولى دارد ، و بازرگانى انگليسى حائز اين مقام است و از قرار معلوم كار ديگرى جز نظارت بر حمل بارهاى خرما در فصل برداشت اين محصول ندارند . نمايندهء بريتانيا غير از سمت سياسى مشاور سلطان راجع باتباع هندى انگلستان است كه هزاران نفر از ايشان به پيشه كسب و تجارت در شهر و حوالى آن مشغول‌اند و تقريبا تمام امور صادراتى و وارداتى را در انحصار خود دارند و ازاينرو كار زياد دارد . از وضع و رفتار اين افراد و به همان اندازه نيز خود اعراب ، كه عموما سلام مىدادند و يا باظهار سلام مىپرداختند ، چنين استنباط نموده‌ام كه سيادت بريتانيا در مسقط نيك استوار است ، و رژيم مطلوبى محسوب مىشود . براستى عمان را مىتوان تابع انگلستان بشمار آورد . ما به سلطان آنجا كمك مالى و سياست او را تعيين مىكنيم و نبايد هيچ‌گونه دخالت خارجى را در آنجا تحمل نمائيم . من شكى ندارم كه زمانى فراخواهد رسيد كه اين كشورهاى جزء بومى در جلو پيشرفت تمدنى دوستانه سر تسليم فرود خواهند آورد ، و مالكيت ما بارز و محرز و پرچم بريتانيا بر فراز برج و بناهاى مسقط در اهتراز خواهد بود .\r\n\r\nتجارت\r\nدادوستد عمدهء محلى و درواقع يگانه مرجع مجاور آن شهر و بندر مطرح است كه در نه ميلى غربى آنجا در يك تورفتگى مشابه ساحلى واقع است .\r\nاين محل از مسقط وسيع‌تر و داراى جمعيت بيشترى است و خواربار مسقط از داخله به اين بندر حمل ، و از آنجا در قايق‌ها به پايتخت نقل مىشود ، اقلام عمدهء تجارت خارجى مسقط خرما ، خشكبار ، ماهى ، ليمو است و علىرغم تركيب يأس‌آور ساحلى ، در باغ و بوستان‌هاى داخلى ميوه‌هاى مرغوب بدست مىآيد .\r\nانگور ، انبه ، هلو ، بارهنگ ، انجير ، انار ، خربوزه ، مركبات ، بادام و همچنين خرما و ليموهاى شيرين و ترش از محصولات آن سرزمين است ، و سبزى و گل هم فراوان كاشته مىشود .\r\nآبهاى عمان از جهت پرورش ماهى معروف است و گاهى آبهاى ساحلى پر از ماهى است و بدون زحمت مقادير كثير صيد مىشود و خوراك انسان و گله\r\n\r\n","description":"","footnote":"","page_name":" 531 ","page_number":545},
  {"content":"\r\n\r\nو رمه است . واردات عمدهء آن برنج بنگالى ، شكر ، قهوه و پارچه‌هاى نخى ( از منچستر و بمبئى ) نخ و ريسمان ، نفت ، ترياك ، مرواريد ، گندم و نمك است .\r\nجمع قيمت صادرات در سال 9 - 1888 معادل 210000 ليره و واردات 280000 ليره بود ، ولى چون اين آمار بدون رعايت اصول علمى تنظيم شده است و اقلام واحدى در ستون واردات و صادرات گمرك‌خانه هر دو منظور گرديده ، بنابراين نمودار صحيحى از مقدار تجارت نيست . گمركخانه‌ها را تاجرى بهاتيا ( هندى ) به مبلغ 115000 ريال يا تقريبا 17000 ليره در اجاره دارد ، كه كم‌وبيش معادل با ميزان مزبور و مبتنى بر پنج درصد از بهاى جنس است كه از تمام كالاهاى وارداتى و صادراتى گرفته مىشود .\r\n\r\nمدعى قديم\r\nبطورى كه قبلا اشاره نمودم سيد فيصل مدتى در سال 1889 در انتظار اقدام خصمانه از جانب عموى خود عبد العزيز بود . در اكتبر 1883 كه بيست سال تمام از دوران ضديت و طغيان وى نسبت به سلطان گذشته بود و چنين مىنمود كه او هرگز از اين سرگرمى خسته نمىشود ، حمله‌اى نهائى به مسقط كرد . پيروان او كه به لباس تيره درآمده بودند تا شناخته نشده باشند ، نيمه شب به ديوارهاى شهر يورش بردند ، ولى با 250 نفر تلفات مقتول و مجروح به عقب‌نشينى ناچار شدند . از آن‌پس عبد العزيز زندگانى بىنام و اثرى در داخلهء عمان پيشه ساخته بود ، اما بعد از وفات سيد تركى مىگفتند كه باز سر صدمه و آزار داشته است .\r\nچند هفته قبل از مسافرتم به آنجا ، وى بار ديگر به پيشروى پرداخت و دو هفتهء قبل از ورودم تا فاصلهء بيست ميلى در داخله جلو آمد و مىگفتند كه خيال حمله به شهر را داشته است . سلطان فيصل احتياطات شديد در مقابل اين خطر عاجل نمود . وى از بدوىها خواستار شد كه نفرات خود را از بنادر و نقاط داخلى گرد - آورى و اعزام نمايند . شيوخ هم به منظور رها كردن جنگاوران خود اين تقاضا را با خشنودى اجابت كردند و افراد هم باميد دسترسى به غنايم و پاداش ، بدون\r\n\r\n","description":"","footnote":"","page_name":" 532 ","page_number":546},
  {"content":"\r\n\r\nآنكه حتى الامكان هيچ قصد و حالى به جنگ و جدال داشته باشند ، از اين فرمان استقبال نمودند . از اين‌رو عده‌اى در حدود 1500 تا 2000 نفر جلو ديوارهاى مسقط فراآمدند و شايع بود كه عبد العزيز بحوالى شهر رسيده ، هرچند كه نفرات محدودى در اختيار داشت چون عشاير از پيروى او خوددارى نموده بودند . يك تن شورشى ديگر كه بسيار هم مهيب بود بنام ابراهيم بن قيس كه اخيرا با سلطان در نزاع بوده از همكارى با مدعى قديم امتناع ورزيد . دسته‌هائى از اعراب را به منظور اكتشاف عمليات دشمن بخارج شهر گسيل داشتند و كلبه‌هاى بيرون حصار را نيز سكنهء فقير آن حدود با شتاب تمام تخليه كردند و با اثاث خود به داخل شهر پناه بردند .\r\nشبانگاه هنگامى كه فرياد برآمد كه دشمن نزديك شده است ، جنب‌وجوشى در حدود كلبه‌هاى خالى مشهود افتاد و در يك لحظه غرش تير و آتش از ديوارها و قلعه‌هاى كوهستانى برخاست . حظى كه مرد عرب از تيراندازى حاصل مىكند خاصه وقتى كه اين كار را در تاريكى شب انجام دهد در نظر او كم‌نظير است .\r\nبنابراين در دل شب از هر گوشه‌وكنار نفير تير و تفنگ برآمد و اثرى هم از پيشروى دشمن نبود و پس از سه ربع ساعت تيراندازى سرانجام يورش مهاجمان درهم شكست . بامداد روز بعد وقتى كه ميدان نبرد را براى نعش كشتگان جستجو كردند ، مكشوف شد كه دشمن از اردوگاه خود كه در چند ميلى بود ، هيچ جلو نيامده بود و نفرات جنگى كه به كلبه‌هاى خالى هم‌بستگان خود رسيدند آنچه در آنجا باقى مانده بود غارت كردند .\r\nتعداد تلفات اين رزم قهرمانى مسقط از قرار معلوم يك پيره‌زن و يك قلادهء سگ بوده است . بعد از اين واقعه بود كه هيچ تعجبى ننمودم وقتى كه در گزارش قديم به اين ضرب المثل عرب برخوردم « جبان‌تر از اهل مسقط احدى نيست » حقيقت كار از اين قرار بود كه هيچ‌يك از دو طرف در اين جدال داخلى دل و حال جان‌بازى نداشت و هر دو فقط لاف ميزدند كه شايد كارگر افتد .\r\nهر دو دسته به قوم واحدى متعلق بودند و بعضى از افراد يك عشيره در اين جبهه\r\n\r\n","description":"","footnote":"","page_name":" 533 ","page_number":547},
  {"content":"\r\n\r\nو بعضى ديگر در آن جبهه شركت داشتند . عمو در يك صف و برادرزاده در صف مقابل بود ، و همين وضع و حال نيز دربارهء همهء نفرات طرفين صادق مىنمود . ترديدى نيست كه اگر شهر بىدفاع بود عبد العزيز يا مدعى ديگر آسان بر آن دست مىيافت و فرمان خويش را روان مىكرد ، ولى تا وقتى كه سلطان مراقبت تام دارد اين احتمال محال است و بعيد نبود كه جنگ و جدال منجر با آن شده باشد كه مدعى وجهى دريافت و سپس جلاى وطن و ديار كند .\r\n\r\nدلاوران عرب\r\nمسقط جنگاوران دلير فراوانى داشت كه در زدوخورد فراموش‌ناشدنى مزبور شركت نمودند . اين حضرات بازار و كوچه‌ها را پر كرده بودند و بيشترشان شمشير دو سر نظير شمشير دودمهء قديمى و سپرى گرد و كوچك براى مدافعه در دست چپ داشتند « 1 » . هر نفرى تفنگ نسبتا آبرومندى هم بر دوش و قطار فشنگ در كمر داشت و عده‌اى ديگر با تفنگ دولول مجهز بودند و چون مشغوليات ديگرى نداشتند ، غالبا در حضور تماشاگرانى ستايشگر به رقص‌هاى جنگى مىپرداختند ، و با شمشيرهاى بزرگ خود شكاف‌هاى مهيب توليد مىكردند ، و مثل آهو به هوا مىپريدند ، و ابزار كار لرزان خود را در هوا مىانداختند يا بر زمين جلو انگشت‌هاى پاى خود ميخ‌كوب مىكردند و همهء اين نمايش‌ها توأم با آواز و صداى طبل بود كه سياه قوىهيكلى مىنواخت . تيراندازى تمام روز دوام داشت و چون تماشاگران ابراز شادمانى بسيار مىكردند و خوش بودند شايد اتلاف آن همه انرژى و باروت قابل عفو مىنمود . در موقع عزيمت از مسقط و سلطان سياه‌چهرهء آن ، و جنگاوران دلاورش ، و طرز رزم و جدال داخلى آن از اين انديشه و خيال فارغ نبودم كه « نيك عالى بود ، ولى اين‌كه جنگ‌وستيز نشد » .\r\n\r\nرأس مسندم\r\nدر حين سفر بازگشت خود از مسقط بسوى شمال ، بار ديگر به خليج‌فارس وارد مىشويم و كرانهء طوفانى صخره‌هاى رأس مسندم را سير مىكنيم .\r\nدر انتهاى پيش‌آمدگى دراز و ناهموار كه تخته‌سنگ‌هاى سياه از كنارهء آب\r\n\r\n\r\n","description":"","footnote":"\r\n( 1 ) - اين سپرها كه مانند چوب سفت‌وسخت بود و گويا از چوب هم ساخته بودند ، مىگفتند از پوست اسب آبى بوده كه از زنگبار مىآورده‌اند .\r\n","page_name":" 534 ","page_number":548},
  {"content":"\r\n\r\nراست برآمده است ، و ارتفاعات صافى كه تا 6750 پا بلند ، و با زمينهء تيره‌اى محدود است ، تخته‌سنگى كشيده از قاره جدا مىشود و تنگهء تاريكى بين سنگهاى سياه تا 800 پا پيچ‌وخم و امتداد مىيابد . آنجا جزيرهء رأس مسندم است كه همان رأس مقدس سلامهء مور ( تامس ) است كه مىگويند اعراب آن را ماماسلامه مىنامند به ياد بانوى مقدسى كه در آنجا مدفون شده است و نوشته‌اند كه « صخره‌اى كه بيش از همه پيش آمده است تخته‌سنگ نجات يا خوش‌يمن است كه در زير بال و پناه ارواح حامى دريا و هواست .\r\nهنگامى كه دريانورد عرب دل به درياى بىكران مىزند براى اين صخره قربانى و در بازگشت هم محض سپاس هدايا تقديم مىكند . فرد هندو نيز بنام مقدسات آنجا گل و بادام بر امواج مىپاشد و يا آنكه نمونهء كشتى خود را با بادبانهاى رنگارنگ و كمى هم برنج برسم صدقه روانه مىكند ، و اگر اين كشتى خرد و حقير سالم بساحل برسد ، علامت خير و سلامت است و گرنه همه‌گونه خطر عاجل در پيش ، و فقط عنايت خداوندى ضامن نجات كشتى خواهد بود « 1 » . اما تا آنجا كه من توانسته‌ام تحقيق كنم ، اين خرافات كه شرحش را در كتاب موريه بايد خواند با مرور زمان از ميان رفته است . در تورفتگىهاى عميق كه بين صخره‌ها و خشكى انشعاب يافته و مانند شاخ گوزن نوك تيز دارد ، آبها سخت به صخره‌ها اصابت مىكند و صداى آن در غارهاى مجاور انعكاس مىيابد ، در قله‌ها و حفره‌هاى اين پيش‌آمدگى مرموز ، افرادى از نژاد كهن ، مأوا گزيده‌اند كه در حين سير و حركت خويش سرانجام به اين پناهگاه خارق العاده رسيده‌اند ، كه احدى را به آنها قدرت دسترسى نيست .\r\nچند هزار تن از آنها كه شىهيين « 2 » ناميده مىشوند ، قيافهء عرب ، اما رنگ تيره‌تر دارند و به زبان عربى تكلم مىكنند كه خود اعراب نمىفهمند ، ولى عربى است ، و به صيد ماهى و كندن بال ماهى كوسه كه به چين براى خوراك سوپ\r\n\r\n\r\n","description":"","footnote":"\r\n( 1 ) - جغرافياى عمومى تأليف اليزه ركلو ( دانشمند فرانسوى ) .\r\n( 2 ) -  Shihiyins \r\n","page_name":" 535 ","page_number":549},
  {"content":"\r\n\r\nصادر مىشود مىپردازند . ايشان در غارهاى لبهء صخره‌ها كه آن را با پرچين خاردار محصور ميسازند ، تا مانع سقوط افراد خود به دريا شوند ، زيست دارند و كودكان را به دهانهء اين مأواى بومى با پا مىبندند .\r\n\r\nدست‌اندازى انگلستان\r\nدر انتهاى پانزده ميلى رأس مسندم دماغهء مزبور به تنگهء باريكى موسوم به مقلب تبديل مىشود و آن بيش از نيم ميل عرض ندارد ، و آن قسمت را به خشكى مربوط مىسازد . در جانب شرقى اين تنگه خليج بسيار عالى واقع گرديده كه اهل محل قبهء غذيره مىنامند و انگليسىها خليج ملكم لقب داده‌اند . در جانب غربى ، لنگرگاه طبيعى عالىترى است كه به وضع بهترى با خشكى محدود گرديده و براى كشتىهاى بزرگ ايستگاه ممتازى بشمار ميرود و اين را خليج الفنستون « 1 » ناميده‌اند . توقف‌گاه خضاب را در مدخل اين خليج بسيار مساعد سابقا به منظور تأسيس پايگاه دريائى انگلستان در خليج‌فارس پيشنهاد و تصرف كرده بودند . در اين محل يك واحد نيروى بحرى انگلستان را مىتوان آسان تمركز داد . از قضا اين ناحيهء ممتاز بر سبيل تصادف بدست انگليس‌ها افتاده بود و آن هنگامى بود كه در سال 1864 براى نخستين‌بار كابل تلگراف از كراچى به خليج‌فارس كه نزديكترين مسافت بين گوادر و رأس مسندم بشمار ميرفته است امتداد يافت . كابل بعد از ورود به خليج ملكم از تنگهء مقلب مىگذشته و از سوى ديگر در خليج الفنستون به دريا وارد مىشده است . اما بواسطهء زنندگى هواى سوزان ، و حوالى خشك‌وخالى آن و احتمال سوءظن طوايف كه همهء اين مطالب را سر . اف . گلداسميد در كتاب جالب‌توجه خود « تلگراف و سفر » شرح داد ، از كارى صرف‌نظر شده است كه اصلا نمىبايستى به آن پرداخته باشند .\r\nدر سال 1869 كابل‌ها را از طريق جاسك و هنگام منحرف ساختند .\r\nدر مدخل خليج‌فارس نزديك رأس مسندم پنج جزيرهء كوچك سنگى واقع است كه ناوبانهاى انگليسى به آن نام سنگ زاويه (  Quoins  ) داده‌اند . قدرى جلوتر ، در خود خليج‌فارس تقريبا در 25 ميلى مغرب جزيرهء قشم ، دو جزيرهء وسيع هست كه آن را گور « 2 »\r\n\r\n\r\n","description":"","footnote":"\r\n( 1 ) -  Elphinston \r\n( 2 ) - گنبد ايرانى .\r\n","page_name":" 536 ","page_number":550},
  {"content":"\r\n\r\nبزرگ و كوچك ناميده‌اند . در جزيرهء بزرگ‌تر بز كوهى فراوان است كه افسران انگليسى ساكن باسعيدو ، بوسيلهء سگ تازى تعقيب و شكار مىكرده‌اند .\r\n\r\nطوايف دزدان بحرى\r\nهنگام سير سواحل جنوبى خليج‌فارس ، به چندين طايفهء عرب برمىخوريم كه افرادى بحرىاند و كارشان بحرپيمائى است و در رشتهء طولانى ساحلى از رأس الخيمه در مشرق تا دماغهء قطر در غرب سكونت دارند .\r\nاين عشاير از روزگار قديم به كار راهزنى دريائى و جنگ و نزاع پايان‌ناپذير فيما بين اشتغال داشته‌اند . در اواخر قرن هيجدهم بواسطهء نفوذ نهضت دينى وهابى به صورت نيروى مهيبى درآمدند كه جهد و تلاش آن از مركز عربستان تا كرانه‌هاى خليج‌فارس توسعه يافت و طوايف ساحلى را در لباس دزدى بحرى به احراز نجات واقعى فراخواند . بديهى است كه چنين شعارى پيروان بسيار يافت و در ظرف چند سال دريا را دسته‌هاى دزدان فراگرفتند و ايشان دهات را ويران مىكردند و اهالى را همراه مىبردند و مىفروختند ، و بنام عقيده و ايمان با كار غارت و يغما راه بهشت مىسپردند . اين طوايف از آن پس گاهى به امير نجد خراج مىپرداختند و طى اقدامات تجاوزكارانه درواقع استقلالى هم كسب كردند .\r\nاين وقايع ايشان را تابع قدرت و نفوذ وهابى و همچنين دچار تصادم شديد با دولت انگليس نمود ، كه از لحاظ مصالح تجارتى و تأمين آرامش و حفظ سرمايه‌هاى كلانى كه اتباع انگلستان در منطقهء خليج‌فارس داشته‌اند ، ناگزير شده است به تكاليف خويش رفتار و در جلوگيرى از كار برده‌فروشى در آبهاى اوقيانوس هند اقدام كند . پس از طى شدن مرحلهء تصادفات ، و اختلافات دورهء انعقاد عهود و قراردادها و سرانجام هم صلح دائمى فراآمد ، كه بموجب آن اكنون امنيت بحرى خليج‌فارس تأمين مىباشد ، و اصحاب معاهدات باصطلاح ديپلماتيك اميران بيطرف عمان « 1 » عنوان يافته‌اند . داستان اين روابط را كه هم از جهت جريان طوفانى آن و هم پايان خوش‌آيندش درخور توجه است مىتوان بنحو اجمال بيان كرد .\r\n\r\n\r\n","description":"","footnote":"\r\n( 1 ) - شيوخ خليج‌فارس . مترجم .\r\n","page_name":" 537 ","page_number":551},
  {"content":"\r\n\r\n\r\nاختلافات و عهود\r\nبسال 1805 در اثر غارت شدن كشتىهاى انگليسى بدست عشاير قاسمى ( جواسمى ) نيروى دريائى انگلستان براى مجازات ايشان اعزام و در سال 1806 قراردادى بين طرفين امضا شد ، ولى چون مواد آن درست مورد رعايت واقع نشده بود ، در سال 1809 اعزام نيروى تازه ضرورى نمود كه به تصرف چند بندر و كشتى منجر گرديد . با وجود اين ، كار دزدى بحرى با حدت بسيار دوام يافت و حمل‌ونقل بردگان همواره بزرگ‌ترين مايهء زندگانى براى دزدان دريائى اصلاح‌ناپذير بود ، و معلوم شد كه اقدامات شديدترى بايد معمول شود . در سال 1819 نيروى بحرى سومى به فرماندهى سر . دبليو . كر . گرانت مأمور شد كه بساط كار راهزنان دريائى را به كلى تارومار كند . پس رأس الخيمه بمباران و تسخير شد و در سال 1820 اولين عهدنامهء دستجمعى بين دولت انگليس و شيوخ ساحل خليج بامضا رسيد و باآنكه در اثر اين عهدنامه موانعى در راه ربودن افراد نهاده شد ، باز از كار تجارت برده جلوگيرى ننمود . از اين‌رو در سالهاى 1738 و 1839 و 1847 و 1856 ناچار شدند كه اين عهود را با قراردادهاى جديد تأييد كنند و به ناوهاى انگليسى حق بازرسى و بازداشت كشتىها و ممانعت حمل برده از بنادر عرب داده شد ، اما اين اسناد كه بيشتر ناظر بر تحديد برده‌فروشى بود ، در جلوگيرى از منازعات داخلى عشاير مزبور اثرى نداشت ، و اين طوايف چون از كار راهزنى دريائى محروم مانده بودند ، انرژى خود را در كشمكش‌هاى فيما بين صرف مىكردند و تحت عنوان جدال‌هاى داخلى كار راهزنى نيز كماكان ادامه يافت .\r\nدر سال 1835 دولت انگليس درصدد برآمد كه شيوخ مبارز را وادار كند كه صلح در منطقهء دريا تأمين شود ، به اين صورت كه طوايف عرب از راهزنى و دزدى دريائى خوددارى نمايند و در ازاى آن دولت انگليس هم در منازعات داخلى آنها دخالتى نكند . اين عهد و قرار بقدرى موفقيت‌آميز بود كه در سالهاى بعد تا 1843 هرساله تجديد و باز به مدت ده سال ديگر تمديد شد و چون اثرات مطلوب آن بارز بود در سال 1853 به يك عهدنامهء صلح دائمى تبديل و مقرر گرديد كه هرگونه جدال و تصادمى بين افراد تابع رؤساى عرب در دريا موقوف\r\n\r\n","description":"","footnote":"","page_name":" 538 ","page_number":552},
  {"content":"\r\n\r\nشود و در صورتى كه اختلاف و تصادمى بين آنها پيش آيد ، طرف مصدوم از عمل متقابل ، خوددارى و قضيه را به نمايندهء سياسى انگلستان در خليج‌فارس ارجاع و دولت انگليس صلح و آرامش خليج را صيانت كند و همواره مراقب رعايت مواد قرارداد باشد .\r\nاين معاهده درحال‌حاضر مورد اجراست و مواد آن كه مبين نتايج نيكى است كه تاكنون بدست آمده است حاكى از وضع ممتاز نمايندهء انگلستان مقيم بوشهر مىباشد . اين عهدنامه نه جلوگيرى از نزاع و جدال‌هاى داخلى را پيش - بينى كرده بود و نه مانع اين كار شد . عشاير جزء ، كارشان فقط زدوخورد باهم و خونريزى و عمليات انتقامى انفرادى به صورت تجاوز و انتقامجوئى است . در مورد روابط داخلى آنها ، انگلستان كه حق حكومتى در عربستان نداشته ، نمىتوانسته است دخالتى نمايد و منظور عمدهء اين دولت تأمين صلح و صفا در خليج‌فارس بوده است .\r\nغير از تخلف‌هاى اتفاقى كه برطبق عهدنامه سبب اخذ جريمه و اين منظور هم با حضور ناو مسلح انگليسى در محل تأمين مىشود ، بايد گفت كه مقصود و مراد عهود مزبور حاصل گرديده است « 1 » . اينك كار تجارت در آبهاى خليج با امنيت كافى جريان دارد و اگر وضع و حال ناشى از قرارداد مزبور نمىبود ، تأمين اين منظور غيرمقدور بشمار ميرفت . يك يا چند ناو كوچك در اختيار نمايندهء بريتانيا در بوشهر آماده است و كشتى اختصاصى خود او هم براى مواقع اضطرارى آمادهء كار مىباشد ، و هفته‌اى نيست كه دسته‌هاى ايرانى يا عرب مرافعات خود را به وى ارجاع نكنند ، و با وضعى كه او يافته است درواقع سرور بىسرير خليج شده است . انصافا سرهنگ راس با شايستگى تمام بيست سال اين مقام را داشته ، و تصادفات هم بسيار محدود شده بود ، و غير از مقامات رسمى كمتر كسى در انگلستان\r\n\r\n\r\n","description":"","footnote":"\r\n( 1 ) - با وجود همه‌گونه احتياط باز تجارت برده كاملا از بين نرفته است و هنوز اين كار بين بنادر افريقا و خليج‌فارس بانواع تمهيد و وسايل جارى است . بازگشت حجاج از سفر مكه دست‌آويز مناسبى براى اين كار فراهم مىسازد و هرساله ناوهاى انگليس هزاران نفر از بردگان را آزاد مىكنند .\r\n","page_name":" 539 ","page_number":553},
  {"content":"\r\n\r\nاز حدود اختيارات وسيع او آگاه بوده و امتياز مقام او نيز ميراثى است كه از سلف ممتازش سر . لويس . پلى به او رسيده است .\r\n\r\nشيوخ ساحل خليج\r\nدرحال‌حاضر تعداد شيوخ مزبور شش نفر است كه عشاير و قلمرو آنها از سمت شمال بشرح ذيل است :\r\n1 - رأس الخيمه : شيخ فعلى آن حميد بن عبد اللّه از طايفهء قاسمى .\r\n2 - ام القوين : شيخ فعلى احمد بن عبد اللّه از طايفهء البوعى ( آل بن على ) .\r\n3 - عجمان : شيخ فعلى رشيد بن حميد از طايفهء البوعلى ( آل بن على )\r\n4 - شارجه : شيخ فعلى ذكر بن خالد از طايفهء قاسمى .\r\n5 - دوبى : شيخ فعلى رشيد بن مخدوم از طايفهء البوفضل .\r\n6 - ابو ظبى : شيخ فعلى زيد بن خليف كه رئيس تمام عشاير بنى ياس است .\r\nدر ميان نقاط مزبور دوبى از تمام بنادر ساحلى بيشتر جمعيت و تجارت صادراتى بزرگى شامل ماهى خشك ، مرواريد و خرما دارد ، و از ميان شيوخ ، عمده‌ترين آنها شيوخ ابو ظبى است كه حوزهء نفوذ او از جهت غربى تا اوديد امتداد دارد ، و در آنجا به ناحيهء نيمه مستقل قطر و حد قلمرو عثمانى ميرسد . از جانب دولت انگليس نماينده‌اى بومى در شارجه هست ، كه در صورت لزوم نقاط مختلف را سركشى و گزارش خود را به نمايندهء رسمى انگلستان در خليج‌فارس تسليم مىكند .\r\n\r\nقطر\r\nمزاياى ترديدناپذير سازمان صلح شيوخ عرب و از جهت ديگر آثار وخيم سياست بىبندوبار را وقتى نيك آشكار درمىيابيم ، كه منطقه‌اى را كه تابع وضع قرارداد و عهود است ، ترك و بسرزمينى ورود كنيم كه دستگاه درمانده‌اى حاكم بر اوضاع است ، و اتباع سركش شريرى نواحى ساحلى را دچار بىنظمى دائمى مىسازند . وصل بحدود وابسته با عهود و اسناد ، و در سمت غربى دماغهء خشك و بىگياه قطر واقع شده كه از جهت شمالى در دريا پيش رفته است ،\r\n\r\n","description":"","footnote":"","page_name":" 540 ","page_number":554},
  {"content":"\r\n\r\nو سواحل آن متناوبا سرشار از دماغه و خليج است . شيخ فعلى اين سرزمين جاسم بن محمد بن تهامى است كه وجودى موذى و فاقد ثبات اخلاقى است و بسته به مواردى كه پيش آيد و او را سودمند يا زيان‌بخش باشد ، استقلال خود را ابراز و يا فدا مىكند .\r\nدولت انگليس وى را يكى از سران مستقل ساحلى مىشناسد كه متعهد است صلح دريائى خليج‌فارس را مختل نكند و اگر اين منظور حاصل باشد از حمايت انگلستان برخوردار و گرنه به عواقب كار خود گرفتار خواهد شد . راجع به حفظ صلح و آرامش در خليج و تعهد صريح كه بر خلاف اين منظور اقدامى معمول نشود ، علاوه‌بر معاهدات با شيوخ ساحلى ، قراردادى هم در سال 1868 با سلف وى امضا شده است .\r\nدر سال 1871 شيخ جاسم به خيال فرار از تعهد و آسان نمودن اقدامات تجاوز و توسعهء فتوحات خويش به حدود جنوبى ، خود را تحت حمايت عثمانى قرار داد و بيرق آن دولت را برافراشت . دولت عثمانى هم به شرحى كه ذكر خواهم كرد بواسطهء اشتياق تامى كه دارد كه در اين نواحى نفوذ خود را بسط دهد ، با خشنودى شيخ را مشمول حمايت خود قرار داد و او را به قائم‌مقام حكومت قطر منصوب كرد ، ( در همان ناحيه‌اى كه بهيچ‌وجه حق ادعائى نداشته است ) و 250 نفر گارد ترك در آنجا مستقر و انبار زغال تأسيس كرد و كشتى نگهبانى هم در عبيده كه عمده‌ترين بندر سواحل قطر است گماشت .\r\nادعاى « باب عالى » را راجع به حق حاكميت بر قطر ، دولت انگليس قبول ندارد ، و اين موضوع نه فقط موجب مشاجرهء ديپلماتيك بين دو دولت مىباشد ، بلكه انگيزهء بىنظمى در اين منطقه است ، زيراكه مأموران عثمانى به جلوگيرى از دزدى دريائى و يا حفظ آرامش در خليج‌فارس هيچ‌گونه علاقه‌اى ندارند و از گوشه و كنار سواحلى كه در اختيار ايشان است عناصر راهزن و دزد كه اكثر ، از طايفهء بنى هاجرند به قايق‌هاى بومى كه تا بحرين رفت‌وآمد دارند يورش سريع\r\n\r\n","description":"","footnote":"","page_name":" 541 ","page_number":555},
  {"content":"\r\n\r\nمىبرند و با غنايم دزدى به پناهگاه ساحلى عثمانى فرار مىكنند . خود شيخ جاسم حاضر است با هر دولتى كه مايل به حمايت از منافع او باشد ، رابطه ايجاد كند .\r\nوى مدتها با شيخ طايفهء همجوار ابو ظبى در زدوخورد بود و هنگامى كه فرزندش در يكى از جنگ‌هاى سال 1888 كشته شد ، وى بدولت عثمانى ابتدا در الحساء « 1 » سپس بصره و سرانجام در قسطنطنيه مراجعه نمود و چون از ناحيهء اربابهاى خود پاسخ مساعدى دريافت نكرد از ابن رشيد امير نيرومند نجد استمداد كرد و اگر در اين مورد قراردادى بين دو طرف بامضا مىرسيد ، بدون شك وى در آينده به پرداخت خراج ناگزير مىگرديد .\r\nآشفتگىهاى ناشى از اين اقدامات نه‌تنها به زيان نظم و نظام خليج فارس است ، بلكه براى دولت انگليس نيز موجب مسؤوليت‌هائى خواهد شد ، زيرا كه تجارت سراسر اين حدود در دست هنديهاى اتباع انگليس است ، و اگر در اين منطقه هرج‌ومرج دائمى باشد به جان و مال اين افراد آسيب خواهد رسيد . حتى ايران نيز كه همواره مترصد دست‌يابى بر منابع تازه است به مداخلهء در اين كار ترغيب شده است و گفته‌اند كه در اين مورد نمايندگان آن دولت درصدد برآمده بودند كه قطر را هم جزو قلمرو ايران قرار دهند .\r\n\r\nدعاوى عثمانى\r\nچون خواه و ناخواه مسئلهء ادعاى دولت عثمانى ، در اين حدود شبيه جزيرهء عربستان بميان آمده است ، ناگزير شرح اجمالى استقرار عثمانيها را در اين حوالى شرح خواهم داد و سخنم اعتبار و يا بىاعتبارى دعاوى ايشان را نمايان خواهد ساخت . در سال 1871 عبد اللّه بن فيصل از خاندان حكمران فعلى وهابى كه به قصد احراز حكومت نجد ، با برادر خود سعود نزاع داشت از مدحت - پاشا كه در آن موقع از جانب دولت عثمانى والى بغداد بود ، براى استرداد حكمرانى خويش استمداد نمود . حضرت والى هم با اشتياق وافر بدرخواست او جواب مساعد\r\n\r\n\r\n","description":"","footnote":"\r\n( 1 ) - حسا در عربى بمعنى ملايم و صاف و يا زمين شنزارى است كه آب باران را در زير سطح خاك نگاه ميدارد . ( مؤلف همه‌جا الحسا ذكر نموده است در صورتى كه صحيح كلمه « الاحساء يا اللحساء » است . م . )\r\n","page_name":" 542 ","page_number":556},
  {"content":"\r\n\r\nداد . البته او تعلق خاطرى به منابع عبد اللّه و با وضع و حال سعود نداشت ، اما خيال بسط نفوذ عثمانى باندازه‌اى جالب مىنمود كه صرف‌نظر از آن بهيچ‌وجه ممكن نبود . عثمانيها هيچ‌گاه تا حدود نجد پيش نرفته بودند ، ولى يك دسته از لشكريان عثمانى ناحيهء بحرى قطيف و واحد داخلى بنام الحساء را اشغال كردند و در همين مورد بود كه دولت عثمانى به انگلستان اطمينان داد كه قصد و خيال بسط نفوذ خود را بحدود مسقط و بحرين و يا ديگر نواحى و يا نقشهء عمليات بحرى ندارد ، اما از آن پس از الحساء و قطيف كه معترضى هم نداشته است دست نكشيده‌اند .\r\nدر آنجا نايبى از جانب حاكم بصره كه ساكن هفوف در الحساء است دارند و او عنوان عجيب متصرف نجد دارد ، با آنكه رشته‌هاى كوهستانى و صحراى معروف نفوذ بين آنها و نجد كه عثمانى هيچ‌وقت سعى در اشغال آنجا نكرده بود فاصله است . از پايگاه الحساء ادعاى حاكميت قطر را پيش كشيده‌اند ، هرچند كه بنابر موازين مزبور حق هيچ‌گونه ادعائى نداشته‌اند . سركار متصرف كه مانند اكثر مأموران رسمى خاورزمين شايق شيرين‌كارى و نام‌آورى است و براى احراز اين منظور از هيچ اقدامى روگردان نيست درصدد برآمده است كه بحرين را جزو قلمرو عثمانى و تابع الحساء قلمداد كند .\r\n\r\nجزاير بحرين\r\nدر وسط خليج پهناورى كه شكل 7 دارد و سرزمين مستقل اما خطرناك قطر را از القطيف عثمانى جدا مىسازد ، محلى كه از همهء نقاط ديگر بيشتر مورد اهميت و علاقه است يعنى جزيرهء بحرين « 1 » واقع است ، كه بواسطهء صيد مرواريد در سراسر جهان مشهور و اين محصول آنجا هم‌پايهء مرواريد سيلان است .\r\n\r\n\r\n","description":"","footnote":"\r\n( 1 ) - درواقع شامل چند جزيره است يكى بزرگ و بقيه كوچك‌تر . جزيرهء بزرگ را عموما بحرين مىنامند و جزيرهء ثانوى از لحاظ وسعت محرق ناميده مىشود . بحرين يعنى دو دريا و مىتوان تصور كرد كه منظور يا دو خليجى است كه در طرفين آن واقع گرديده و يا امتداد دريا در دو جانب شرقى و غربى قطر است . اپر  Oppert  آن را همان تيلوس  Tylos  يا تيلوون  Tilvun  قدما پنداشته است كه از اماكن مقدس مبناى تمدن كلدانى بوده و از تيلوس ربة النوع افسانه‌اى بابل به شكل ماهى پديد آمده است كه در طوفان نوح كشتى آدم را به ساحل نجات رسانيد .\r\n","page_name":" 543 ","page_number":557},
  {"content":"\r\n\r\nاين جزيره سى ميل طول و از شش تا نه ميل عرض دارد و داراى دو شهر است يكى منامه يا بحرين كه بندر است و ظفار كه بر تپه در نقطه‌اى در هفت ميلى قسمت داخلى است . نيبور مىنويسد روزگارى 360 شهر و قريه داشته و مانند اكثر بندرها و مقرهاى تجارتى خليج‌فارس در اوايل قرن شانزدهم به تصرف پرتغالىها درآمده بود و آنها در قطيف پايگاهى تأسيس كردند تا تجارت مرواريد را منحصرا به خود اختصاص دهند . آثار نقب و انبار آب كه ايشان ساخته بودند و همچنين برج و باروهاى ساخت آنها هنوز ديده مىشود . در اين جزيرهء ويرانه شهرى اسلامى است با آثار عمارت و يك مسجد كه دو مناره داشته و چندين تپهء مصنوعى كه تاريخ ساختن آن روشن نيست .\r\nدر سال 1889 آقاى تئودر بنت « 1 » در آنجا حفرياتى نموده ، ولى نتيجهء مطلوب بدست نياورده است .\r\n\r\nصيد مرواريد\r\nموسم صيد مرواريد از ماه ژوئن تا اكتبر ( خرداد - مهر ) است و نه فقط در بحرين صيد مىشود ، بلكه در سراسر سواحل عربستان كه شرحش را در اين فصل ذكر كرده‌ام ، تا كويت اين كار رواج دارد ، ولى كرانه‌هاى بحرين تا امتداد چهار پنج فرسخ از منحنىترين سواحل است و از اين بابت وضع كاملا قابل‌اطمينان . عوارض بر قايق‌هاى صيد كه به اين حدود فرامىآيند و عوايد گمركى آن ، منبع عمدهء درآمد شيخ آنجاست .\r\nدر موسم صيد بالغ بر 4500 قايق به شكل و اندازه‌هاى متفاوت ( مىگويند 2000 قايق از كرانه‌هاى دزدان دريائى ، 1500 تا از بحرين و 1000 تا از قطر تا كويت ) در اين سواحل ديده مىشود و قايق‌ها از هرسو با بادبانهاى باز و يا در حال توقف همگى سرگرم صيد مىباشد ، در هر قايق از پنج تا چهارده نفر مشغول كارند از اين‌رو جمع نفرات ايشان 30000 نفر مىشود ، چشم‌انداز صيد بسيار جالب‌توجه و دلپذير است . سواحل به روى همهء افراد دريانورد حوالى خليج باز است و حتى دهات كوچك ساحلى نيز صيادان خود را روانهء صحنه مىسازند\r\n\r\n\r\n","description":"","footnote":"\r\n( 1 ) -  Bent \r\n","page_name":" 544 ","page_number":558},
  {"content":"\r\n\r\nو صيد در عمق از چهار تا بيست گز انجام مىيابد ، ولى افراد از عمق هفت گز پائين‌تر نمىروند هرچند كه مرواريد مرغوب در عمق‌هاى زياد بدست مىآيد .\r\nسواحل شامل صخره‌هاى مرجانى و شنى است .\r\n\r\nترتيب صيد\r\nسبك صيد آنها بدوى و همان است كه در كرانه‌هاى سيلان نيز مرسوم است . غواص با سنگى كه بر پاى او بسته مىشود ، در آب فروميرود ، بينىهاى او را با گيرهء چوبى يا عاج مىبندند و داخل گوش‌هاى او موم مىريزند ، و بر گردن او سبدى است كه با عجله صدف‌ها را در آن جمع مىكند ، سپس او را بالا مىكشند . ابن بطوطه در قرن چهاردهم نوشته بود كه بعضى از غواصان يك ساعت و بعضى دو ساعت و عده‌اى هم كمتر در زير آب مىمانند ، ولى يا آن مغربى گرانمايه اطلاع نادرستى يافته بود و يا آنكه افراد جديد عرب با اسلاف خود تفاوت كلى دارند ، چون‌كه به‌ندرت بيشتر از پنجاه ثانيه ، يا حتى كمتر در آب مىمانند .\r\nهرساله بسيارى از غواصان طعمهء خار ماهى ، يا كوسه‌هاى مىشوند ، هرچند كه مىگويند ماهى كوسه از پوست سياه روگردان است .\r\nغواصى در آبهاى عميق نيز موجب خطر جانى است و گفته‌اند كه در 1885 دويست و پنجاه نفر به اين علت جان داده‌اند . وقتى كه مرواريد را از صدف جدا مىسازند به صاحب قايق تحويل ميدهند و او آنها را با الك‌هاى متعدد دسته‌بندى مىكند . مرواريدهائى كه از الك با سوراخ درشت عبور نكند رأس ، و آنچه از الك درجهء دوم بگذرد بطن ، و محتويات الك سوم جل ناميده مىشود .\r\nبعد از دسته‌بندى از روى درشتى و كوچكى به تاجر فروخته مىشود و ميزان ارزش منوط به شكل و رنگ و درجهء شفافيت و اندازه است . تاجر مرواريد آنها را به دسته‌هاى كوچك‌تر تقسيم و به بازارهاى هندوستان صادر مىكند ، مقدارى از همين مرواريدها به بازارهاى ايران و عربستان برميگردد .\r\n\r\nمحصول\r\nروىهمرفته مرواريد بحرين مثل مرواريد سيلان سفيد نيست ، اما درشت‌تر است و اندازهء متناسب‌ترى دارد و مىگويند شفافيت آن نيز بادوام‌تر\r\n\r\n","description":"","footnote":"","page_name":" 545 ","page_number":559},
  {"content":"\r\n\r\nاست . در كرانه‌هاى سيلان مراقبت شديد معمول مىشود ، و دولت فقط يكسال در ميان اجازهء صيد مىدهد ، درصورتىكه در سواحل خليج اثرى از نقصان اين محصول نيست ، و در سالهاى اخير محصولات فراوان بدست آمده و چون درعين حال قيمت آن نيز ترقى نموده است رونق و آبادانى شايانى در بنادر عربستان ديده مىشود و قايق‌هاى بزرگترى فراهم ساخته‌اند . اما غالبا اتفاق مىافتد كه ثمر و بهرهء اين كار كه بايستى بين صاحبان قايق و غواص و كارگر تقسيم گردد ، به كيسهء رباخواران سرازير مىشود كه با نرخ سنگين پول به اين افراد قرض ميدهند .\r\nدر هريك از سالهاى 1888 و 1889 جمع صادرات مرواريد بحرين و بنادر عربى خليج‌فارس به 430000 ليره رسيده است . دو سوم اين مقدار از گمرك‌خانه‌هاى بحرين صادر شده است . واردات عمدهء اين جزيره پارچه‌هاى نخى ، خرما ، كشمش ، ادويه ، توتون و قهوه است . اين محل اختصاص ديگر بىنظيرى دارد و آن وجود چندين چشمهء آب شيرين است كه از ته دريا مىجوشد . اين چشمه‌ها در عمق هجده پا و در چند ميلى ساحل پيدا شده است .\r\n\r\nتاريخ « 1 »\r\nتاريخ بحرين از زمانى كه ايران در سال 1622 پرتغالىها را از آنجا بيرون كرد ، دچار تغييرات پىدرپى شده است كه ناشى از اشتهاى حرص - آميز كشورهاى همجوار آن بوده است . در هر جنگ و نزاعى كه اعراب و ايرانيان و عثمانى به قصد احراز تفوق در خليج‌فارس راه انداخته‌اند ، دولت مبارز همواره نقشهء تصرف بحرين را در سر داشته و طرف فاتح بدون تفاوت درصدد بوده است كه آنجا را چون اولين غنيمت جنگى به چنگ آورد . فقط در اثر وجود و يا دخالت انگلستان ، از انجام اين مقاصد طمع‌كارانه ممانعت به عمل آمده است .\r\nاين دولت كه با بحرين نيز معاهده‌اى شبيه به عهدنامهء شيوخ ساحلى امضا نموده ، پيوسته اجراى كامل تعهدات را خواستار بوده و متقابلا هم حق خودمختارى جزيره را در مقابل هر قسم مداخلهء خارجى تأمين كرده است .\r\n\r\n\r\n","description":"","footnote":"\r\n( 1 ) - مطالب اين فصل كه در حدود نود سال پيش نوشته شده است فقط جنبهء روايت و تاريخ دارد و از لحاظ ايران فاقد اثر و ارزش سياسى است . مترجم .\r\n","page_name":" 546 ","page_number":560},
  {"content":"\r\n\r\nايرانيان بعد از اخراج پرتغالىها ديرزمانى بر بحرين تسلط داشته‌اند ، هرچند كه بارها اين سلطهء آنها قطع شده بود . ايشان را نيز اعراب عتبى در سال 1783 از آنجا خارج كردند . اين جزيره را مسقط در سال 1801 تصرف و يك سال نگاهدارى كرد ، سپس وهابىها در آنجا پايگاهى فراهم ساختند و نه سال تا 1810 در آنجا ماندند .\r\nدر اين سال عتبىها در آنجا مستقر شدند و خانوادهء حاكم فعلى از همين طايفه است ، هرچند كه فقدان وسايل و قلت عددى ، ايشان را پيوسته در معرض تجاوز همسايگان قوىتر قرار ميداده بطورى كه گاهى مجبور شده‌اند كه به اميران نجد و عمان هم خراج بدهند . وابستگى آنها با كشورهاى ديگر نيز تابع تغييرات متعدد گرديده است و گفته‌اند كه يك بار پرچم هر سه دولت ايران و انگلستان و عثمانى در اين جزيره در اهتراز بوده است .\r\nاز موقعى كه شيخ سليمان بن احمد عهدنامهء عمومى سال 1820 را به منظور تأمين صلح در خليج‌فارس امضا كرد « 1 » و نوادهء او محمد بن خليفه معاهدهء ديگر با كمپانى هند شرقى در سال 1847 راجع به منع تجارت برده امضا نمود ، انگلستان با ادعاى هر دولت ديگرى مخالفت نموده است . ولى بهرحال اين دعاوى از جانب ايران و عثمانى و حتى مصر عنوان شده است . چون شيخ محمد مزبور مردى بىآرام بود ، انعقاد قرارداد جديد صلح و دوستى با انگلستان در سال 1861 ايجاب گرديد تا از تحريكات پيوستهء وى جلوگيرى شده باشد . در عهدنامهء مزبور او تعهد كرده است كه از برانگيختن جنگ و ترويج دزدى دريائى و برده‌فروشى خوددارى كند و انگلستان هم متقابلا در صورت پيش‌آمد هرگونه تجاوز درصدد حمايت برآيد ، و همهء اتباع انگليس با اين جزيره حق تجارت داشته باشند ، و از روى بهاى جنس پنج درصد عوارض بپردازند .\r\nولى هيچ‌قسم قول‌وقرار ، اين روباه پير را پابند نمىكرد . در سال 1867 وى باز سرگرم دزدى دريائى شده بود كه درنتيجه منامه بمباران و به اخراج او\r\n\r\n\r\n","description":"","footnote":"\r\n( 1 ) - رجوع شود به مجموعهء عهود اتكيسن  Aitchison  جلد هفتم .\r\n","page_name":" 547 ","page_number":561},
  {"content":"\r\n\r\nاز بحرين و رفتنش به عدن منجر گرديد . سپس انگليس‌ها پسرش عيسى بن على را جانشين او كردند كه بواسطهء عبرت از كار پدر خويش با مراقبت تام باجراى مواد عهدنامهء اصلى اقدام نموده ، متقابلا نيز از هرگونه دعاوى ديگران در امان مانده است .\r\n\r\nوهابىها\r\nدر باب اقتدار وهابىها نجد طى صحايف اين كتاب چندين بار مطالبى ياد شده است . از اين‌رو سطورى چند در شرح اين پديدهء تازه نيك بجا خواهد بود . در حدود سالهاى 50 - 1740 شيخ محمد فرزند عبد الوهاب اهل بصره ، كه از اهمال و تباهى كار و ظلم و ستم خلافت عثمانى به تنگ آمده بود ، براى نخستين‌بار نهضت تهذيب روحانى را پىريزى كرد كه هنوز بنام پدرش مشهور است .\r\nدر اين فصل مقصودم آن نيست كه چگونگى استقرار قدرت دنيوى و روحانى وهابىها را در عربستان ، و سروصداى بلندى كه از هرجهت راه انداخته‌اند ، و در اوايل قرن حاضر حتى كانون اصلى ديانت اسلام را هم تسخير كردند ، باز نمايم ، بلكه منظورم اين است كه روشن سازم تصادم ايشان با انگلستان كه حافظ صلح در خليج‌فارس است از چه‌موقعى آغاز شده است . اين جماعت از مقر خود در نجد ، يعنى اراضى بلند كه در 250 ميلى قطر در داخلهء عربستان ، و پايتخت آنها در درعيه و رياض واقع است و نواحى مرتفعى است زود قدرت و نفوذ خود را تا حدود ساحلى نيز گسترش دادند و در اين قرن بارها از عشاير عرب از قطيف تا رأس مسندم و از آنجا هم تا رأس الحد خراج دريافت مىنمودند .\r\nنام وهابيها اولين بار در سال 1787 در اوراق حكومت بمبئى ذكر گرديده است ، ولى دولت انگليس باآنكه اقدامات شديدى بر ضد دزدى دريائى كه تبليغات اين جماعت سبب تشديد آن شده بود معمول داشت ، مراقبت تام نمود كه با خود امير وهابى تصادمى پيدا نكند . اقوام ديگر كه با ايشان ارتباط مستقيم يافته بودند ، درصدد برآمدند اساس اين بدعت روحانى را ويران كنند .\r\n\r\n","description":"","footnote":"","page_name":" 548 ","page_number":562},
  {"content":"\r\n\r\nپس در سال 1818 ابراهيم پاشا كه از مصر به راه افتاده بود ، پايتخت فرقهء وهابى را تصرف و با خاك يكسان و امير آنجا را در زنجير روانهء قسطنطنيه كرد ، و از قرار معلوم در همانجا او را سر بريدند و ظاهرا اين قيام را ريشه‌كن كردند . ولى خواه بواسطهء نيروى باطنى آن نهضت ، و يا اقتدار نفوذ آن بود ، كه در ظرف چند سال تركى فرزند امير مقتول حاكم مصرى را اخراج ، و خود را سلطان نجد اعلام نمود ، و تمام قلمرو پدرش را بازگردانيد و با پرداخت مختصر خراجى به خديو مصر ، تا سال 1831 كه بقتل رسيد ، سلطنت خود را حفظ كرد . فرزند و جانشين او فيصل هنگام جلوس بر تخت با گستاخى شتاب‌آميزى خود را از قيد حكومت مصر آزاد اعلام داشت كه در نتيجهء آن باز لشكركشى بجانب نجد اتفاق افتاد ، و الحساء و قطيف بار ديگر موقتا به تصرف نيروى مصرى درآمد و خود او را نيز به مصر تبعيد كردند .\r\nدر سال 1843 وى توفيق بازگشت يافت و از آن پس تا هنگام وفات در سال 1865 بر نجد حكمرانى كرد و نفوذ خود را از هرسو توسعه داد و از طوايف اطراف خراج مىگرفت . در اين مدت چهار بار در اثر اعتراض شديد انگلستان و فراآمدن ناوهاى جنگى ، در جلو بنادر مورد تهديد خواه مسقط و يا بحرين ، سلطان متجاوز ناچار به عقب‌نشينى گرديد ، ولى وى توانست از مسقط باج بستاند بدون آنكه تحميلى بر بحرين وارد كرده باشد .\r\nفرزندش عبد اللّه بن فيصل كه مدتها نايب السلطنه بود در 1865 جانشين وى شد و با انگلستان عهدنامه‌اى امضا و تعهد كرد كه مزاحم طوايف عربى كه زير حمايت انگلستان‌اند ، خاصه اهالى مسقط نشود ، و فقط بدريافت خراج اكتفا نمايد .\r\nنزاعى طولانى بين عبد اللّه و برادرش سعود پيدا شد كه ابتدا سعود را پيشرفتى نصيب شد ، اما عبد اللّه كه به عثمانى گريخته بود ، از بغداد با لشكريانى بازگشت كه اين قضيه باشغال دائمى الحساء بوسيلهء نيروى عثمانى منجر گرديد . بعد از وفات سعود در سال 1874 تخت و تاج به عبد اللّه رسيد كه تا سال 1886 آن را حفظ كرد و از اين تاريخ عامل جديدى در نجد پيدا شده است .\r\n\r\n","description":"","footnote":"","page_name":" 549 ","page_number":563},
  {"content":"\r\n\r\n\r\nمحمد بن رشيد\r\nدر شمال غربى نجد ناحيهء كوهستانى شمر مسكن طايفهء عربى به همين نام واقع است كه جزو قلمرو وهابى بشمار ميرود . در سال 1835 شخصى باسم عبد اللّه بن رشيد با معاضدت امير فيصل بن تركى شيخ اين طايفه شد كه « حايل » كرسى آن بود ، و او به سمت محافظ يا حاكم مرزى و تابع حكومت مركزى نجد منصوب گرديد . وى پيش از وفات كه در سال 1846 اتفاق افتاد با شايستگى فراوانى كه داشت پايهء قدرتى را استوار گذاشت كه در عهد فرزند لايق‌تر او باستحكام درخشان رسيد .\r\nطلال كه ارشد افراد خانواده بود ابتدا بجاى پدر مقام شيخ قبيلهء شمر يافت و رفته‌رفته و بوجه اطمينان‌بخشى خود را از امير رياض مستقل ساخت . وى كه از يك مرض درونى عذاب مىكشيد با تير خودكشى كرد و برادر جوان‌تر او مصعب بن عبد اللّه كه جانشين او شده بود فقط مدت كوتاهى حكومت نمود ، زيرا كه بدست برادرزادگان خود يعنى فرزندان طلال در سال بعد كشته شد .\r\nيكى از اين برادرزاده‌ها كه بندر نام داشت زمام حكومت را بدست گرفت .\r\nدر اين حين فرزند سوم و جوان‌تر عبد اللّه پير موسوم به محمد بن رشيد كه بطور تبعيد در رياض ميزيست ، و امير عبد اللّه بن فيصل با مهربانى از او پذيرائى كرده بود ، اجازه يافت كه به حايل برگردد . وى كه اينك فرصت بدست آورده بود ، جوهر واقعى وجود خويش را ظاهر ساخت . برادرزاده‌اش بندر را با ضربت كارد بدست خود بقتل رسانيد و پنج فرزند ديگر برادر خود طلال را كشت و در سال 1868 امير و محافظ بىمعارض حايل گرديد .\r\nدر هيجده سال بعد هم وى بر قدرت خود بيفزود ، و رفته‌رفته مقتدر واقعى شد ، و باآنكه گاه‌گاهى با امير نجد نيز نزاع داشت ، هيچ‌وقت انقياد خود را نسبت به او انكار ننمود تا در سال 1886 فرصت مطلوبى كه از ديرباز انتظار مىكشيد فرارسيد . در اين سال امير عبد اللّه بن فيصل بدست دو تن از برادرزاده‌هاى خود دستگير و زندانى گشت و يكى از ايشان مقام سلطنت را غصب كرد . محمد بن رشيد\r\n\r\n","description":"","footnote":"","page_name":" 550 ","page_number":564},
  {"content":"\r\n\r\nكه هنوز نقاب فرمانبرى وفادار را بر چهره داشت ، از حايل به رياض لشكر كشيد و مدعى را از تخت برانداخت و حكومت عبد اللّه را مجددا برقرار ساخت .\r\nهرچند كه اقدام بعدى وى اين شد كه امير را با خود به حايل برد ، و برادر جوان‌ترش را در نجد نايب الحكومه گذاشت و او را هم زير نظر عاملى از جانب خود قرار داد . وى سه نوادهء شورشى عبد اللّه را بقتل آورد و چهارمى با عموى او كه امير پير باشد و مدعى فاتح ، از روى تدبير عنوان روحانى امام نجد را به او داده بود هنوز بدست محمد بن رشيد در حايل زندانى است ، ولى خود او درواقع نه فقط حكمران نجد و جبل شمر است ، بلكه در سراسر عربستان از حدود سوريه تا « نفود » قدرت دارد .\r\nاگرچه حكومت محمد بن رشيد با خونريزى در ميان بستگان پىريزى شده است ، باز مىگويند كه قبول عامه دارد و قرين عدل و داد است . وى نهايت درايت را نشان داده كه خود را تابع باب عالى قلمداد كرده و بدين‌ترتيب از آسيب مدافعان الحساء در امان مانده است و هيچ دشمنى ندارد كه مايهء نگرانى باشد .\r\nفعلا در 56 سالگى و در بحبوحهء نيروى مردانگى است ، و يكى از چهره‌هاى بسيار جالب‌توجه مشرق زمين است .\r\nسال گذشته اقدامى نهائى ولى بىحاصل از جانب خانوادهء حكمران سابق شد كه حكومت محمد بن رشيد را براندازند ، و دولت از دست‌رفته را بازيابند .\r\nشورش بوسيلهء عبد اللّه بن فيصل ، و پسر او تمهيد شد كه چند عشيرهء مقتدر نيز از آن جانبدارى نمودند ، و موقتا به اخراج نمايندهء ابن رشيد از رياض منجر گرديد ، اما ابن رشيد بر ضد دسته‌هاى همدست لشكر كشيد و آنها را پاك شكست داد ، و كماكان در نجد حكمران است ، آن هم با قدرتى كه شايد ديگر مدعى و معارض پيدا نكند .\r\n\r\nكويت يا قرين\r\nدر بازگشت از سير انحرافى كه بررسى اقتدار فرقهء وهابى ايجاب كرده بوده است مجددا داستان كرانه‌هاى خليج‌فارس را از همان نقطه‌اى\r\n\r\n","description":"","footnote":"","page_name":" 551 ","page_number":565},
  {"content":"\r\n\r\nكه رها كرده بودم تعقيب مىكنم يعنى از محل متعلق به عثمانى و ساحل قطيف كه حد جنوبى آن بندر عجير است . در عزيمت به طرف شمال از نقطه‌اى كه حاكميت عثمانى از حوالى فو ( فاو ) قابل ترديد نيست ، يعنى مصب شط العرب گردش دريائى خود را در گرداگرد خليج به پايان مىرسانيم .\r\nتنها محل ساحلى كه بين قطيف و فاو لنگرگاهى ممتاز و مترقى دارد ، قرين يا كويت است « 1 » . در اينجا قومى عرب كه در قرن هفدهم از بصره رانده شده بودند ، وارد و مقيم شده‌اند ، و بنابر حسن تدبير هوشمندانه و استعداد تجارتى خود جمعيت آنجا را تا 20000 نفر ترقى داده ، لنگرگاه آنجا را به يكى از آبادترين و بهترين بنادر خليج‌فارس مبدل ساخته‌اند . استقرار و ثبات كويت از جهتى ناشى از حكومت طولانى حيرت‌آور سران قوم بوده است كه طى دو قرن و نيم فقط پنج شيخ بر آن حكومت داشته‌اند . بهترين اسب‌هاى عربى را از قارهء عربستان باينجا مىآورند ، كه با كشتى به مقصد هندوستان صادر شود .\r\nدر سال 1821 آنجا مدتى مركز نمايندگى انگليس مقيم بصره بود و اين انتقال بواسطهء بدرفتارى پاشاى بغداد پيش آمده بود . كويت درحال‌حاضر اسما تابع ولايت بصره است و به آنجا خراج مىفرستند ، ولى حكومت مركزى در كار اين محل دخالت چندانى ندارد و درصدد برنيامده‌اند پادگانى در اينجا مستقر سازند . در نظر خوانندگان انگليسى اين نام يا قرين بيشتر از اين جهت آشناست كه انتهاى خط آهن جلگهء فرات است كه ژنرال چسنى پيشنهاد و سر . دبليو . بى .\r\nاندرو و دوك‌اف . سوزرلند و ديگران قبول آن را توصيه كرده‌اند . هرگاه چنين راه‌آهنى كه دربارهء صلاح و فايدهء آن در يكى از فصول سابق اشاراتى نمودم در كنار خليج فارس منتهى شود ، شايد كويت بهترين لنگرگاه را در زاويهء بين دجله و فرات فراهم سازد . از طرف ديگر اگر بوسيلهء خطى از هر جهت در خاك ايران عبور كند ، كار عاقلانه‌اى نيست كه انتهاى بحرى خط آهن اين همه دور در سمت غربى انتخاب شود .\r\n\r\n\r\n","description":"","footnote":"\r\n( 1 ) - قرين تحريف كلمهء عربى قرن يا شاخ است بواسطهء حاشيهء دو شاخهء خليج آنجا و كويب مصغر كوت يا قلعه است .\r\n","page_name":" 552 ","page_number":566},
  {"content":"\r\n\r\n\r\nفاو ( فو )\r\nفاو قرنطينه و تلگرافخانهء دولت عثمانى ، در دهانهء شط العرب است . ادارهء تلگراف هند و اروپ در اينجا عده‌اى مأمور و عمارتى دارد . فاو انتهاى كابل زيردريائى از كراچى است از طريق جاسك و بوشهر و رابط خط تلگراف زمينى تا بغداد است . اين محل كه هيچ‌گونه اهميت ديگرى ندارد ، اخيرا بواسطهء اقداماتى كه دولت عثمانى به منظور استحكام دهانهء شط در آنجا كرده ناگهان كسب اهميت نموده است . راجع به اين اقدامات در فصل مربوط به‌كارون مطالبى ذكر و نظرياتم را بيان كرده‌ام كه احتياجى به تكرار آن نيست .\r\n\r\nاثرات حمايت انگلستان\r\nدر اينجا من گردش سراسر سواحل خليج‌فارس را تمام و ضمنا خاطرنشان مىكنم كه دولت ايران درحال‌حاضر بيش از هر موقع ديگر از زمان شاه عباس در كرانه‌هاى شمالى آن حكومت قدرت‌آميز و حاكميت بىمعارض دارد . در سواحل جنوبى نيز دولت عثمانى كوشاست كه حدود نفوذ خود را در عربستان بسط دهد ، و امارت‌نشين‌هاى عربى هم با استقلال تام يا فقط نسبى وجود دارند ، ولى در ميان همهء اين عوامل ، وجود مقتدر بريتانياست كه با اقتدار كامل و قرين عدالت ، شاهين ترازو را در دست دارد .\r\nاين اظهار مبالغه نيست كه جان و مال صدها هزار نفر از افراد بشر تحت حمايت انگلستان در منطقهء خليج‌فارس مصون از خطر است ، و هرگاه اين حمايت از ناحيهء مزبور سلب و يا نابود شود اين دريا و سواحل آن در عوض امنيتى كه آن دولت فراهم ساخته است ، دستخوش آشفتگى بىپايان خواهد گرديد . اين قضيه كه دولت ايران قدرتى يافته است كه در سواحل شمالى فرمانروائى كند و يا اين موضوع كه به اعراب ثابت شده است كه دزدى بحرى كار درست و صوابى نيست ، و يا در آن سامانى كه سابقا جولانگاه كشتىهاى دزدان بود ، اكنون صيادان با فراغت خاطر به صيد مرواريد مشغول‌اند و عشاير عرب بجاى آنكه گرفتار مظالم پاشاها باشند ، از آزادى برخوردارند ، و قدرش را هم نيك مىشناسند ، همهء اين كارها ناشى از مساعى دولت بريتانياست .\r\n\r\n","description":"","footnote":"","page_name":" 553 ","page_number":567},
  {"content":"\r\n\r\nتحقيقاتى كه در اين دريا و سواحل انجام يافته كه بر اثر آن كشتىرانى براى همهء اقوام و دولت‌هاى جهان آسان گرديده است ، نتيجهء خدمت و كار نيروى دريائى كهنسال حكومت هند مىباشد و از حاصل تلاش بىاجر و امتنان آنها ، وسايل بحرى تمام كشورها از اين منطقه استفاده مىكنند . نكته‌اى را كه بايد بخصوص خاطرنشان كنم و در انگلستان از اهميت آن غافل‌اند ، سياست مطلوبى بوده است كه به منظور تأمين نظارت آيندهء انگلستان در آبهاى اين نواحى ضرورت كامل داشته است و حاصل اين سياست آنكه دولت انگلستان در مقابل هرگونه مداخلهء خصمانهء خارجى در اين حدود ( كه در راه تحقق امنيت آن مال و جان افراد خويش را فدا كرده است ) سخت مقاومت خواهد نمود .\r\n\r\nمقايسه با ادعاى روس\r\nهر قسم ادعائى كه دولت روسيه جهت نظارت انحصارى در بحر خزر در پيش بگذارد ، ده‌چندان از ناحيهء انگلستان دربارهء خليج فارس مورد دارد ، جان صدها تن و مليونها ليره سرمايهء انگليس براى تأمين صلح و آرامش آبهاى ناامن اين منطقه مصرف شده است . درحالىكه روسيه اسباب بيم و هراس معدودى راهزن بىنواى شمالى را فراهم ساخته است ، انگليس‌ها در جنوب با پيروزى و توفيق ، از عهدهء درهم شكستن دسته‌هاى دزدان همدستى برآمده‌اند ، كه يادآور وضع و كار آخرين قرن جمهورى رم و فتح نمايان پمپئى است .\r\nدر اين حدود و حوالى ، چرخ تجارت به راه افتاده و در اين زمينه پيشرفت درخشانى حاصل شده است كه هرچند خود انگلستان و هندوستان از آن بهره‌مند مىشوند ضمنا مايهء زندگى و كار ايران و عربستان و عثمانى است . هزاران نفر از اتباع انگلستان با حمايت پرچم بريتانيا به كار و تجارت اشتغال دارند ، ولى انگلستان بهيچ‌وجه از آن نوع دعاوى ندارد كه روسيه در مورد درياچهء شمالى خواستار بوده ، و در تأمين آن پافشارى نموده است .\r\nبريتانيا مدعى نيست كه خليج‌فارس درياچهء بسته‌اى است كه خارجىها\r\n\r\n","description":"","footnote":"","page_name":" 554 ","page_number":568},
  {"content":"\r\n\r\nدر آنجا حق دسترسى و تجارت ندارند . اين دولت بر دشمنان مغلوب معاهدهء كمرشكن تحميل نمىكند و يا آنها را از برافراشتن بيرق ملى در آبهاى خود محروم نمىسازد .\r\nكشتىهاى تجارتى همهء جهان در جولان اين خليج آزادند و مانعى در كار نيست كه اجناس گرانبها وارد و يا صادر كنند ، اما تنها توقعى كه انگلستان دارد اين است كه در ازاى مال و جانى كه نثار نموده و امنيتى كه فراهم ساخته و حافظ آن است ، هيچ عامل سياسى بيگانه حق مداخله‌اى در اين صحنه نداشته باشد .\r\nوجود بندرى روسى در خليج‌فارس كه آرزوى بسيار عزيز هر فرد وطن‌خواه در سواحل نوا و ولگاست حتى در زمان صلح نيز ركن فتنه‌انگيزى در اين منطقه پديد خواهد آورد ، كه در نتيجهء آن تعادلى كه با جهد تمام بدست آمده است از بين خواهد رفت و تجارتى را مختل خواهد نمود كه براى پيدايش آن مليونها ليره خرج شده است ، و عناصر متعددى را كه براى چنين فرصتى انتظار مىكشند ، باز به جان هم خواهد انداخت .\r\nجا دارد كه انگليس و روس در ميدان‌هاى ديگر زورآزمائى و اختلافات خود را رفع كنند و بهيچ‌وجه صلاح نيست كه اين منطقه را كه صلح و آرامش آن با قيمتى گران تحصيل شده است صحنهء نزاع خود قرار دهند . از لحاظ من تفويض بندرى بدولت روس در خليج‌فارس از ناحيهء هر دولتى كه باشد لطمه و اهانت ارادى نسبت به انگلستان و سبب اختلال بىجهت وضع موجود و انگيزه‌اى غرض‌آلود در پيدايش جنگ و جدال خواهد بود ، و هر وزير انگليسى كه به چنين كارى تن دردهد خائنى به كشور خويش است .\r\n\r\nاقليم خليج\r\nدر بندر بوشهر و بندرعباس و قشم و ديگر نقاط از گرماى طاقت‌فرساى خليج‌فارس ذكرى بميان آمده بود . با آنكه از لحاظ مسافر زمستانى محل خوش‌آيندى است ، در تابستان همهء آن حدود بحرى هوائى دارد كه تحمل آن براى اروپائيان بهيچ‌وجه آسان نيست . مأموران سياسى وزارت خارجهء هند و افسران كمپانىهائى كه در خليج‌فارس كار دارند ، وقتى كه اطلاع مىيابند\r\n\r\n","description":"","footnote":"","page_name":" 555 ","page_number":569},
  {"content":"\r\n\r\nكه به آن محل كه عنوان مهيب « خليج » يافته است مأمور شده‌اند دچار نگرانى و وحشت مىشوند . براى اين جانب تعريف كرده‌اند كه هنگام صبح در زير سايبان عرشهء كشتى ميزان الحراره 120 درجه فارنهايت بوده و بر ساحل در مسقط ، ترمومتر خاص در آفتاب تا 187 درجه رسيده است .\r\nتأثير اين حرارت شديد بواسطهء كثرت رطوبت اين منطقه و گردوخاك كه با كم‌ترين وزش باد در صحراى عربستان ايجاد مىشود ، و به صورت پردهء تيرهء زردفامى در خشكى و دريا به حركت درمىآيد ، شديدتر مىشود . هواى داغ آنجا پوست بدن را تحريك و سوختگى و سوزش توليد مىكند ، و همه نيز به اين ناراحتى مبتلا مىشوند . در آنجا گرماى روز با خنكى هوا در شب بطورى كه در منطقهء شمالىتر بغداد ديده مىشود ، تخفيف نمىيابد و بواسطهء شبنم سنگينى استراحت در هواى آزاد شايد خالى از ضرر نباشد . باد دائمى آنجا باد شمال يا شمال غربى است كه از انتهاى غربى بجانب خليج‌فارس مىوزد و در ماه‌هاى زمستان باد شرقى يا جنوب شرقى است كه سرد است و در دريا سوزناك و ممكن است باران زودگذرى توليد كند .\r\n\r\nكشتىرانى تجارتى\r\nكشتىرانى تجارتى خليج‌فارس چنان كه فعلا هست در سى سال اخير دائر شده و بيشتر ناشى از كاردانى و تدبير سر . بارتل فور است .\r\nدر 1862 حتى يك كشتى بازرگانى در آبهاى خليج جولان نداشت . سپس يك سرويس شش هفتگى آغاز شد كه به سرويس ماهانه و دو هفته يك‌بار و سرانجام كشتى هفتگى مبدل شده است . افتتاح كانال سوئز ارتباط بحرى با خليج‌فارس را ترقى داده و بواسطهء پيش‌آمد جنگ بين روس و عثمانى در سال 1877 اين ارتباط زيادتر شده و از آن پس وضع رضايت‌بخش‌ترى پيدا كرده است .\r\nتجارت عمدهء آنجا ساحلى است و علاوه‌بر وسايط نقليه بين سواحل كه قايق‌هاى محلى است اينك كشتىهاى كمپانى كشتىرانى انگلستان و هند دائر و شش كشتى آنها مشغول كار و حمل پست است و هر هفته از بمبئى و بصره\r\n\r\n","description":"","footnote":"","page_name":" 556 ","page_number":570},
  {"content":"\r\n\r\nحركت و بين راه در كراچى ، گوادر ، مسقط ، جاسك ، بندرعباس ، لنگه ، بحرين ، بوشهر ، فاو و محمره عبور مىكند و با توقف‌هاى بين راه درست در دو هفته مسافتى را معادل 1970 ميل طى مىكند . اين ترتيب بدون ترديد چندان سريع نيست و جز براى كسانى كه با تاريخ و تجارت و سياست سروكار دارند براى سايرين بسيار خسته‌كننده است . شايد دست‌كم از لحاظ اين جانب وسيلهء تسليت خاطر باشد كه چنين خيال كنم كه لااقل وقت كافى براى خوانندهء بىميل فراهم مىسازد كه اين فصل كتاب را ملاحظه كند .\r\nدر بصره اين كشتىها با كشتى كوچك و عالى سرويس شركت فرات و دجله مربوط مىشود و قسمت بالاى دجله تا بغداد را در ظرف سه روز و نيم و چهار روز سير مىكند . ضمنا سرويس كشتىرانى عثمانى در رودخانه هست كه فقط توجه عدهء معدودى را جلب مىكند . درحال‌حاضر چهار كشتى در اين خط به كار است و هر هفته يك يا دو بار حركت مىكند . در بمبئى كشتىها با سرويس  O P  كه به اروپا پست مىبرند ، بعلاوه كشتى كمپانى بحرپيمائى ايران و بمبئى كه افسران انگليسى دارد و به تجار محلى متعلق است و از طرف آنها اداره مىشود ، با كرايهء ارزان‌تر كار مىكند و سرويس نامرتبى بين بمبئى و خليج‌فارس تا بصره دارد . مدتى هم يك سرويس فرانسوى در خليج‌فارس بود ، ولى با وجود مدد مالى دولتى باز ناچار به تعطيل شد و صحبت از آن در ميان بود كه سرويس فرانسوى تا بصره از نو داير شود ، با همكارى كمپانى مساژرى مارى تيم كه حالا پنج كشتى بين مارسى و كراچى دارند . كمپانى داربى و اندرو كه انگليسى است از انگلستان به بوشهر و بصره سرويس دارد هرچند كه كشتىهاى اين كمپانى را گاهى شركت‌ها دربست براى يك نوبت كار اجاره مىكنند .\r\n\r\nكشتى بخارى خليج‌فارس\r\nحال در موقع ترك كردن خليج‌فارس جا دارد به آخرين مشاهداتى كه در ذهن مسافر اثر مىگذارد اشاره كنم . عرشهء كشتى خليج حيرت‌آورترين چشم‌انداز را دارد . من سابقا هم به آميزش عجيبى از تركيب\r\n\r\n","description":"","footnote":"","page_name":" 557 ","page_number":571},
  {"content":"\r\n\r\nرنگها و نژادها و زبان‌ها و مذاهب برخورده بودم ، ولى به‌ندرت منظره‌اى تا اين اندازه مطبوع ديده‌ام . عربها با كفيه‌هاى ابريشمى چركين ، و نوارهائى كه از موى شتر ( عقال ) دور آن بسته‌اند ، و غالبا با ورق‌هاى كهنهء انگليسى كودك‌وار ، سرگرم بازىاند ، و يا با آهنگ رسا به خواندن جزوه‌هائى كه جلد كاغذى دارد مشغول ، دلال ايرانى اسب به بازار بمبئى مىبرد و صداى غلغل بىانتهاى قليان او بلند است ، زوار مسلمان در اماكن مقدس سنى يا شيعه به نماز و دعا مشغول‌اند .\r\nهندوى متعصب در گوشه‌اى بانجام آداب دينى ، يا سرگرم پختن غذائى است كه احدى نبايد با نزديك شدن به آن ناپاكش كند . ترك فربهى قهوهء پررنگ مىنوشد و كسكر كه سرش را صاف تراشيده ، ولى بر نوك كله كاكل گذاشته و بازرگان زردشتى كه از بمبئى عازم است و به سبك نيمه انگليسى لباس پوشيده است .\r\nبونياه‌هاى هندى شلوار سفيد كتانى پوشيده‌اند و عرقچينى را كه با سليقهء بسيار ابريشم‌دوزى شده است كج بر سر نهاده ، و بلوچ ريشو ، و افغانى با زلف مشكى كه بهم تابيده و بر يك طرف شانه انداخته است با پوستينى كه حتى در استوا هم از آن دست‌بردار نيست ، و همچنين افراد دورگهء پرتغالى با چهرهء نيم‌سوخته و قيافهء شبيه به ميمون و يكى دو تا هم سياه زنگى كه تضاد بارزى بين پوست سياه و دندان سفيد آنها هست ، و افراد بىشمار ديگر به رنگ تيره و خاكى و سفيد و مردانى با حلقه‌هاى نقره برپا ، و گوشوارهء مرواريد در گوش ، و بعضىها كه از سر تا پا در لباس‌اند و بعضى نيم‌پوش و بعضى ديگر هم پاك برهنه و باز افرادى نشسته يا درازكش يا ايستاده سرگرم خواندن آواز يا گفت‌وگو ، يا پختن غذا و خوردن و خوابيدن و در پيرامون ايشان اسباب و البسه و گوسفند و مرغ و پرنده و قفس و ظروف و سماور . بىشك و ترديد منظرهء شگفت‌بارتر از اين صحنه و نماى رنگارنگ آن آسان به تصور انسان درنمىآيد .\r\n\r\n","description":"","footnote":"","page_name":" 558 ","page_number":572},
  {"content":"\r\n\r\n\r\nفصل بيست و هشتم درآمد ، منابع و مصنوعات\r\n\r\nارقام ايرانى\r\nبا حالتى قرين ترديد و بىاعتمادى در اين باب و در فصل ديگر به موضوع ماليه و تجارت ايران مىپردازم كه هرچند راجع به آن اطلاعاتى پراكنده در صحايف اين كتاب ذكر شده است ، ولى تا به حال با تفصيل و كمال دربارهء آن بحثى به ميان نيامده است . اكراه من در اين كار ناشى از آن است كه اطلاعات عارى از سبك علمى كه هميشه هم قابل اعتماد نيست ، در اختيار و مورد استفادهء ماست . در دستگاهى كه از طريق مخفى و پنهانى باج‌ستانى مىشود ، ناگزير جزئيات امور را مكتوم مىدارند تا طرز كار محرمانهء خود را آشكار ننموده باشند و بعد از روسيه كه در آنجا آمار دارند ، ولى با وسواس تمام از نشر آن جلوگيرى مىشود ، هيچ كشورى مثل ايران سراغ ندارم كه دسترسى به ارقام و آمار اين همه دشوار باشد ، چون براستى اطلاعاتى در كار نيست .\r\nمأموران كنسولى و بازرگانهاى انگليسى با طيب خاطر راجع به بعضى از نواحى و بازارها و بنادر كه در حوزهء كار ايشان بوده است ارقام و اطلاعاتى در اختيارم گذاشته‌اند ، ولى اطلاعات جامع‌تر منوط به حدس و قياس است كه حتى دو مورد آن نيز هرچند از منابع معتبر باشد باز باهم انطباق ندارد . پس با اين زمينه و علت كه هيچگونه اطلاعات و آمارى در ايران قابل اعتماد و پيش‌بينى\r\n\r\n","description":"","footnote":"","page_name":" 559 ","page_number":573},
  {"content":"\r\n\r\nنيست و نبوغ ايشان بر عدد و ارقام استوار نبوده ، بلكه مبتنى بر حرف و بيان است .\r\nمن بنابر مقابله و تطبيق جدول‌هائى كه از منابع گوناگون فراهم شده است تا آنجا كه مقدور باشد معلوماتى در باب عوايد و تجارت ايران بدست خواهم داد .\r\n\r\nطبقه‌بندى عوايد\r\nدرآمد ايران را ميتوان تحت دو عنوان تقسيم كرد :\r\nيكى ماليات يا عوايد ثابت ، ديگرى سيورسات يا درآمد غير ثابت . درآمد ثابت از چهار منبع تحصيل مىشود : 1 - ماليات مرتب 2 - درآمد املاك شاهى 3 - گمرك 4 - كرايه و اجاره‌بها .\r\nدرآمد غيرثابت از سه منبع عايد مىشود : 1 - صادر « * » يا مصادرهء عمومى 2 - پيشكش‌هاى عيد نوروز و عيد مولود ( ميلاد نبى ) 3 - پيشكش‌هاى فوق - العاده كه ناشى از هدايا و جرايم و رشوه و ضبط مال و غيره است .\r\nمن راجع به هريك از اين اقلام شرحى ذكر خواهم كرد و معلوم خواهد شد كه اثر و علامتى از قبيل صراحت و دقت و هم‌شكلى يا رعايت سبك در امور مالى ايران دور از انتظار است و فرض و تئورى با طرز عمل و كار تفاوت بسيار دارد .\r\n\r\n I  - ماليات يا درآمد ثابت :\r\n\r\n1 - وضع ماليات\r\nعوايد مالياتى اسما بر سه نوع است : شامل ماليات زمين ، ماليات چهارپايان و احشام و گله‌دارى ، ماليات بر دكاندار و پيشه‌ور و كسب و كار . اين مالياتهاى متعدد بنابر وضع و حال متفاوت حوزه‌ها و نواحى و اهالى و نوع اشتغال تغييرپذير است .\r\n\r\nماليات زمين\r\nمنبع عمده و اصلى درآمد در ايران همواره ماليات ارضى بوده است . اينك چند لحظه بررسى موضوع عمدهء وضع زمين‌دارى و اربابى را كه در سراسر اين كشور هست به تأخير انداخته مسئله را فقط از لحاظ تحصيلداران رسمى مالياتى مورد امعان نظر قرار مىدهيم . موقوفات و همچنين املاكى كه به رسم تيول تحصيل شده باشد ، از ماليات معاف است ، ولى ساير املاك و محصولات\r\n\r\n\r\n","description":"","footnote":"\r\n( * )  Sadir  نويسنده در متن عينا اين واژه را آورده است . م .\r\n","page_name":" 560 ","page_number":574},
  {"content":"\r\n\r\nبرنج ، پنبه ، جو ، توتون و مزارع خشخاش و باغ و بستان و تاكستان و باغ ميوه و نخلستان حدود جنوبى مشمول اين ماليات مىباشد .\r\nدر سرزمينى كه همهء مايه و عايدى فلاحتى نتيجهء آبيارى است ، ميزان ماليات به طور كلى بسته به جنس محصول و مقدار آب و بنابر نوع محصولات محلى يا رسم و عادت قديم نقدا يا جنسا پرداخت مىشود . در حدود يك پنجم كل درآمد ، به صورت جنس و آن معمولا گندم ، جو ، برنج يا كاه است . اصلى كه ماليات زمين بر آن مبتنى است اين است كه يك پنجم يا بيست درصد محصول زراعتى يا باغ و بوستان حق شاهى است .\r\nدر سابق اين حق فقط ده درصد بود ، ولى فتحعلى شاه مقدارش را دوبرابر كرد و در عمل ارزيابى مالياتى غالبا تا سى درصد ميرسد ، و بيست و پنج درصد حد متوسط معمولى است . اما اين سيستم در نقاط مختلف مملكت و حتى در جاهاى مختلف ايالت واحدى متفاوت است . در حين سفر هر مسافر كنجكاو شايد برسم و ترتيب‌هاى مختلف در اين زمينه برخورد كند . بنابراين در آذربايجان كه مهمترين ايالت زراعتى ايران است ، قسمت عمدهء ماليات از زمين و محصولات اخذ مىشود و در بعضى از موارد بر تعداد گاوها كه اهالى در شخم‌كارى دارند و در جاهاى ديگر ماليات بر زمين و گاوآهن توأم تعيين مىشود ، و باز در نقاط ديگر رسم ماليات سرشمارى جارى است . بعلاوه مالياتى هم از اسب و گاو و الاغ و گوسفند دريافت مىشود . در آذربايجان عوايد وصولى عموما بشرح زير است :\r\nاگر فقط از زمين باشد يك دهم محصول . اگر بنابر سرشمارى باشد معادل سه شلينگ از مرد ، و يك شلينگ و نيم از زن و كودك ، اگر از جفت گاو باشد هر رأس معادل يازده شلينگ و نه پنس و از چهارپايان ديگر معادل هشت شلينگ و نيم و هررأس اسب و ماده‌گاو يازده شلينگ و نه پنس هررأس و يك شلينگ و سه چهارم بر هر گوسفند . وضع غيرعادى ديگر آن است كه ماليات گاهى از مالك و گاهى از زارع اخذ مىشود و آن بسته برسم و عادت هر محل است .\r\n\r\n","description":"","footnote":"","page_name":" 561 ","page_number":575},
  {"content":"\r\n\r\n\r\nنحوهء پرداخت\r\nاين كار براستى معماى كاملا ايرانى است . سيستمى را كه شرح داده‌ام باآنكه بغرنج و غيرعادى است ، باز بر اصل ساده‌اى كه قرين هوشمندى است استوار مىباشد ، به اين ترتيب كه مبلغ ثابتى بابت عوايد به نسبت قدرت توليدى خاك پرداخت ، و بر افرادى مقرر مىشود كه انجام كار را بر عهده دارند ، ولى در عمل اين رويه به كلى متروك مانده است ، زيراكه با سيستم كلى مبتنى بر دست‌اندازى تدبيرآميز ، بر مال دولت كه اساس كار مأموران و جامعه است ، قابل انطباق نيست و تأمين مداخل را كه در نزد عمال رسمى قدر و منزلت بسيار دارد ، مقدور نمىسازد . از اين‌رو بجاى اينكه ماليات از جانب مأموران رسمى بر مؤديان مقرر گردد ، در عمل بر شهر و قريه و ده تحميل و درواقع عوايد دربست از طرف دولت در مقابل مبلغ ثابت معينى به اجاره واگذار ، و پرداخت‌هاى بلوك و نواحى به رأى و تصميم احتمالا جابرانهء حكام محلى و سركرده‌ها و كدخداها محول مىشود .\r\nغالبا ارباب ملك ماليات خود را يك‌جا مبلغى بدولت مىپردازد . تا از مراجعهء تحصيلداران جلوگيرى نموده باشد ، و با اين پرداخت مبلغ معينى از ارزيابى مأموران رسمى كه اگر پيش آيد ، بايد مبلغ بيشترى پرداخت كند ، اجتناب مىنمايد . اما خود ارزيابى مالياتى هم نه‌تنها موردتوجه و معمول نيست ، بلكه غالبا خيلى كهنه و بىفايده است . بعضى از اين ارقام مالياتى در زمان قديم كه شايد حتى پيرمردان هم به ياد نداشته باشند ، مقرر گرديده و با وجود مرور زمان و تحولات ناشى از آن تغييرى نيافته است . بعضى از دهات هنوز مبلغى بسيار قليل مىپردازند و حال آنكه از جهات وسعت يا افزايش درآمد يا سكنه چند برابر ترقى كرده‌اند و بعضى ديگر كه از دورهء آبادانى به روزگار ويرانى فروافتاده‌اند ، باز ناچارند مبلغ زيادى پرداخت نمايند ، اين دگرگون شدن وضع و حال در سرزمينى كه همهء بركات منوط بوجود آب است ، چندان هم نادر نيست . از اين‌رو بعضى نواحى بيش از اندازه ماليات مىدهند ، و بعضى ديگر بوجه مضحكى خيلى كمتر از آنچه بايد مىپردازند و ترتيب غريب ماليات‌بندى كهنه نيز از اين جهت پايدار مانده\r\n\r\n","description":"","footnote":"","page_name":" 562 ","page_number":576},
  {"content":"\r\n\r\nاست كه در نظريات ارزياب جديد غالبا بوسيلهء رشوه دخالت و تأثير مىنمايند .\r\nبنابراين امورى از قبيل وضع ماليات علمى و يا تجديدنظر متناوب هيچ‌گاه پيش نيامده است ، و امكان چنين كارى وحشت و نگرانى در ميان همهء طبقات غير از افراد روستائى ايجاد مىكند .\r\n\r\nماليات احشام\r\nماليات بر گله و گوسفند و حيوانات به دو صورت دريافت مىشود يا مثل ماليات اراضى است كه ذكر شده و يا تنها وسيلهء مالياتى است كه در ميان ايلات و يا مردم صحرانشين معمول است كه زمين خود را در ازاى خدمت نظامى در اختيار دارند ، و يا فقط بر سبيل گشت و آوارگى به كشاورزى مىپردازند و گله و رمه خاصه گوسفند و بز مايهء اصلى ثروت آنهاست .\r\nآقاى استك خاطرنشان مىسازد كه ميزان متداول چنين مالياتى از نظر آفت فلاحتى ثلث قران بر هر رأس گوسفند يا بز ، دو قران و نيم بر هر گاو ، و ده قران براى هر الاغ ، و مانند آن است . از طرف اقوام چادرنشين برسم ماليات مبلغى دربست به حاكم ولايت پرداخته مىشود . تقسيمات جزء آن برعهدهء ايلخانى يا خان يا ريش‌سفيد و يا توشمال‌ها ( پيرمردان ) است از اين‌رو ايل بختيارى قسمتى ماليات را به والى خوزستان يا بروجرد و قسمتى هم به حاكم اصفهان مىپردازند ، لرها به حاكم لرستان و اهالى پشتكوه به حاكم كرمانشاه و كردهاى كرمانشاه به حاكم همانجا و سكنهء كردستان ايران به سنه و طوايف آذربايجان بوالى تبريز و طوايف كوه‌كيلويه و ممسنى و قشقائى و عربهاى فارس و بولورديها به والى فارس و شاهسونها قسمتى به آذربايجان و قسمتى به عراق ( سلطان‌آباد ) و خلج‌ها عده‌اى به حاكم ساوه و بقيه به عراق و همهء قبايل خراسان به والى همين ايالت و افشارها به خمسه ( زنجان ) و قراگوزلوها به حاكم همدان مىپردازند .\r\nدر ميان چند طايفه بجاى ماليات خدمت نظامى منظور شده است ولى در اكثر موارد ميزان عوايد صريحا مقرر است و در ازاى خدمت نظامى مبلغى جداگانه پرداخته مىشود .\r\n\r\n","description":"","footnote":"","page_name":" 563 ","page_number":577},
  {"content":"\r\n\r\n\r\nباج‌سبيل ايلياتى\r\nدر لرستان انواع ديگر تدارك درآمد وجود دارد كه هم از لحاظ زيركى ذاتى ايرانيان و هم نماياندن منابع سرشار مالى ايران شايستهء يادآورى است . از هر ناحيه و بلوك سالانه مبلغى بين 25 - 50 قران بابت يك نسخه از سفرنامهء نخستين مسافرت همايونى به اروپا دريافت مىشود . اين ماليات از زمان وقوع آن سفر در سال 1873 برقرار شده است تا هم اهالى را به عظمت اقتدار شاهانه آشنا و هم ذات شهريارى را بر تمكن مالى كه اتباع او دارند واقف سازد . اين باج از آن پس برقرار مانده و ظاهرا ميل و اشتها هنوز باقى است .\r\nهمچنين وقتى كه اعليحضرت چند سال پيش از حدود بروجرد عبور مىفرمود ، يكى از اسبهاى محبوب شاهى تلف شد . ناحيه‌اى را كه لابد در پيش‌آمد اين واقعه ناگوار دخالت داشت ، مبلغى جريمه كردند تا بجاى آن اسب ديگرى تهيه شود . اين جريمه را از آن پس حاكم محل كماكان دريافت مىدارد . شيوهء مهارت - آميز ديگر اين است كه بعضى از چراگاههاى دامنهء تپه‌ها را فقط براى اسب و قاطر دولتى محدود اعلام مىكنند ، سپس همان‌جا را در ازاى مبلغى به خود مالك آن اجاره مىدهند ، به همين نحو شكار كردن در بعضى نقاط ممنوع مىشود و براى آنكه حيوانات ناراحت نشوند چرا دادن احشام را در آنجا ممنوع مىكنند و سپس به عنوان حق معافيت ، ماليات گله‌چرانى به آن محل تحميل مىنمايند .\r\n\r\nماليات كسب‌وكار\r\nماليات دكان‌داران و پيشه‌وران و تجارت از همه بيشتر مقرون به تلون و بىنظمى است . گاهى به صورت سرانه يا ماليات سرشمارى است ، ولى بعضىها نيز گفته‌اند كه بيست درصد بر سود كسب و تجارت دريافت مىگردد . در صورت‌هاى سبك عوايد قديم ايران ، در تحت همين عنوان ، ماليات اجارهء خانه‌ها ، كاروانسراها ، حمام‌ها ، دكانها ، آسيابها و كارخانه‌ها محسوب شده بود و تا آنجا كه من امكان تحقيق داشته‌ام اين ماليات‌ها به‌ندرت اخذ مىشود و بنابراين مشروع‌ترين منبع عمدهء عوايد بدين‌ترتيب از بار ماليات فرار مىكند .\r\nاز طرف ديگر در شهرها حكام راههاى ديگر درآمد اتخاذ كرده‌اند كه باز ناشى از استعداد خاص ايرانى است و چنان كه در مورد ديگر اشاره نمودم از جمله مؤثرترين\r\n\r\n","description":"","footnote":"","page_name":" 564 ","page_number":578},
  {"content":"\r\n\r\nآنها امر قضاست كه براى حكام هيچ‌چيزى بيشتر از اين خوش‌آيند نيست كه زدوخوردى در شهر يا خونخواهى يا جنايت يا دعوا در حوزهء فرماندارى آنها واقع شود ، چراكه بىدرنگ مأموران در محل وارد مىشوند و اصحاب مرافعه را جريمه مىكنند ، و اگر كار اختلاف دامنه‌دار شود ، از لحاظ ماليهء ولايت عين اغتنام و صلاح خواهد بود ، زيراكه همهء دستگاههاى مربوط به دادگسترى بايد پيوسته مرمت و تقويت شود .\r\nاز اين قبيل تمهيدات گوناگون كه حكام مىانديشند يكى راه دادن زنان بدكار است به محلى كه برايشان مجاز نبوده است بخصوص وقتى كه اين كار تاجر توانگرى را وادار مىكند كه در آنجا محرمانه بساط بزم برقرار سازد و بابت حق سكوت مبلغ زيادى بپردازد ، و بدين‌وسيله‌ها كسر مخارج دولتى جبران شود چون درواقع همهء كارها بىمايه فطير است .\r\n\r\n2 - عايدات املاك شاهى\r\nاينها اقلام عمدهء عوايدى بود كه به عنوان ماليات بر زمين يا افراد تعلق مىگيرد . چيز ديگرى كه از ساير اقلام چندان قابل تشخيص نيست ، اجاره‌اى است كه زارعين بابت املاك شاهى مىپردازند ، و آن از روزگار قديم پايه‌گذارى شده است ، و منوط به طرز تسهيم هزينهء زراعت بين دو طرف است كه قسمتى از محصول به اين نسبت دريافت و يا واگذار مىشود .\r\nگاهى دولت بذر مىدهد و در ازاء آن قسمت عمده‌اى از بهره را دريافت مىدارد ، ولى غالبا پادشاه مالك غيابى بيش نيست . شرايط و قرار كار بين دولت و مستأجران ظاهرا به نفع اين طبقه به‌نظر ميرسد ، و اگر اجاره‌بها درست تأديه شود به‌ندرت از ايشان خلع يد پيش مىآيد . عوايد املاك شاهى تقريبا بطور كلى براى تأمين مقررى مستمرىبگيرها اختصاص دارد كه من در همين فصل راجع بايشان شرحى ذكر خواهم كرد .\r\n\r\n3 - گمرك\r\nدر حدود يك پنجم ارزش جنس ، حقوق گمركى بر اجناس وارداتى و صادراتى برسم ماليات اخذ مىشود . در هر ولايت يا شهر يا ناحيه\r\n\r\n","description":"","footnote":"","page_name":" 565 ","page_number":579},
  {"content":"\r\n\r\nگمرك را به كسى كه مبلغ بيشترى پرداخت كند اجاره مىدهند ، وجهى را كه او مىپردازد همه اطلاع دارند ، و اضافه بر آن در حدود 20 تا 25 درصد به كيسهء خود او ميرسد ، چنان كه گمرك بوشهر را در سال 90 - 1889 ، دولت به مبلغ 91000 تومان به اضافه حق پيشكش 5000 تومان و حق مستأجر به اجاره واگذار كرد .\r\nبنابراين مستأجر سعى دارد كه مبلغ مزبور و همچنين 20 درصد سود خود را بر بهاى اجناس تحميل كند ، يعنى بايستى كه 115000 تومان وصول نمايد كه از آن فقط 91000 تومان بدولت ميرسد ، و اين خود علامت بارز وضع ناهنجار ادارى و مضر به حال دارائى مملكت است .\r\nاز اجناس خارجى پنج درصد ارزش كالا در بندر ، يا ايستگاه ورودى ، يا صدور عوارض گرفته مىشود ، اما چنان كه در فصل خراسان بيان داشته‌ام اجناس خارجى غالبا در حين عبور از داخلهء مملكت هرگاه بدست تجار داخلى بيفتد ، ناگزير مبالغ اضافى بايد پرداخت شود . بنابراين جنس انگليسى كه از راه طرابوزان رسيده و در تبريز پنج درصد پرداخته ، در موقع ورود به مشهد اگر تجار ايرانى وارد كنند ، 50 / 2 درصد بايد بپردازند . براى جنس‌هائى كه از طريق خليج فارس وارد مىشود بايد مبلغ بيشترى بدهند . در موقع ورود به كرمان 50 / 7 درصد و اگر يزد مقصد باشد 9 درصد . تجار ايرانى كمتر از خارجىها در بنادر عوارض مىدهند ، معمولا فقط 2 درصد ، ولى ايشان بايد عوارض شهرى و نواقل بپردازند كه بجاى بهاى جنس بر تعداد عدل‌ها و صندوق‌ها تعلق ميگيرد و از قرار هر عدلى 4 قران در هر شهر است . اين عوارض پرداختى باستثناى اجناسى كه مقصد شهرهاى داخلى است ، يعنى جمع پرداختىها شايد از 5 درصد هم بيشتر بشود .\r\nدر مورد اجناس خاص مثل شال ، طلا و مليله‌دوزى بدون ترديد كمتر از بازرگانهاى اروپائى و شايد حد وسط 3 تا 4 درصد مىپردازند .\r\n\r\nسوءاستفاده\r\nجاى تعجب نيست كه چنين سيستمى كه فاقد هرگونه اسلوب و ترتيب است و در انتهاى كار هم امكان وصول عوايد از راه زور و فشار\r\n\r\n","description":"","footnote":"","page_name":" 566 ","page_number":580},
  {"content":"\r\n\r\nباقى است ، موجب سوءاستفاده‌هاى كلان بشود . يكى از موارد تقلب را شركت استولزه و اندروز نيك دريافته‌اند . براى آنكه مقدار درآمد بيشتر از مبلغ اجاره بهائى بشود كه بدولت پرداخت شده است ، نفع اجاره‌داران در اين است كه هرچند بيشتر اجناس از گمركخانهء مورد اجارهء آنها وارد يا صادر شود . از اين‌رو رقابتى با مأموران وصول در ساير نواحى و بنادر آغاز و مال التجاره را از گمركخانهء خود ، با مبلغ كمتر از تعرفهء رسمى گمركى ترخيص و از اين راه تجار را تشويق مىكنند كه جاده‌هاى ديگر را ترك و از طريق گمركخانهء آنها تجارت كنند .\r\nبنابراين گاهى اين حضرات از روى مصلحت و نفع شخصى حتى اجناس اروپائى را هم با 2 درصد عوارض از گمرك عبور مىدهند ، و همين كار چانه زدن در بازارهاى گمركى بازرگانها را نيز تشويق به در نظر گرفتن سود و بهرهء خويش مىكند ، و در نتيجهء آن تحول و تفاوتى در كار جاده‌هاى مورد رجحان پيش مىآيد .\r\nسازش غيرقانونى مشابهى نيز بين تجار و اجاره‌داران گمرك ، در پايان هرسال اتفاق مىافتد ، در اين تاريخ ( نوروز - 21 مارس ) چنان كه سابقا هم اشاره نمودم تغيير و تبديل‌هائى در شغل‌ها و مناصب رسمى از خود والى تا مأموران جزء گمرك پيش مىآيد . گزارش كنسولى از استراباد در سال 1882 ماوقع را چنين شرح مىدهد :\r\n« چون متصديان اطمينان ندارند كه تا چه مدتى مصدر كار خواهند بود ، جهد بسيار دارند كه در مدت تصدى آنچه مقدور باشد وجه و مال فراهم سازند .\r\nاز اين‌رو مأموران گمرك آماده‌اند اجناس را با مبلغى كمتر از عوارض مقرر گمركى ترخيص نمايند . لذا در تمام بنادرى كه اجناس از آنجا صادر مىشود چانه زدن مرتب بين تجار و اجاره‌داران گمركى مرسوم است . بازرگان متصدى را تهديد مىكند كه اگر با حداقل عوارض كالاى او را اجازهء صدور ندهد صبر خواهد كرد تا متصدى جديد تعيين شود آنگاه جنس خود را صادر خواهد كرد ، و با اين ترتيب مأمور گمرك عوارض را به حداقل پائين مىآورد » .\r\n\r\n","description":"","footnote":"","page_name":" 567 ","page_number":581},
  {"content":"\r\n\r\nواردكنندگان نيز همين معامله را با اجاره‌دار گمرك تكرار مىكنند و پس از آنكه از تقليل كلى عوارض گمرك اطمينان يافتند جنس خود را به بندر اين گمركخانه وارد مىكنند .\r\nذيلا جدولى از وجوه دريافتى دولت بابت اجاره‌دارى گمرك در ده سال گذشته ضميمه و معادل مبالغ را هم با نرخ رسمى به ليره ذكر مىكنم . در هرمورد بايد بخاطر داشت كه بعد از اضافه كردن 20 درصد ، مبلغ مورد محاسبه تجارتى بدست خواهد آمد :\r\nسال / درآمد دولتى به تومان / نرخ ليره به قران / مبلغ به ليره\r\n1879 - 1780 / 606400 / 8 / 5 27 قران / 400 ، 236\r\n1880 - 1881 / 708629 / 2 / 1 27 قران / 700 ، 257\r\n1881 - 1882 / 785290 / 8 / 7 27 قران / 600 ، 281\r\n1882 - 1883 / 807770 / 8 / 5 28 قران / 400 ، 281\r\n1883 - 1884 / 814000 / 29 قران / 700 ، 280\r\n1884 - 1885 / 806000 / 2 / 1 30 قران / 262 ، 264\r\n1885 - 1886 / 838000 / 5 / 1 33 قران / 150 ، 250\r\n1886 - 1887 / 850000 / 2 / 1 33 قران / 730 ، 253\r\n1887 - 1888 / 820000 / 34 قران / 176 ، 241\r\n1888 - 1889 / 800000 / 24 قران / 294 ، 235\r\nاز مبلغ 000 ، 800 تومان كه در آخرين سال مذكور بابت گمرك دريافت شده است 000 ، 294 تومان در تهران و بقيه در بنادر خليج‌فارس و شهرهاى مرزى بدست آمده است . عوايد گمركى به فرمان همايونى صرف پرداخت مخارج حرم‌سرا و خانوادهء شاهى مىشود .\r\n\r\n4 - اجاره‌بها و كرايه‌ها\r\nقلم بعدى با عطف به جدول درآمد ايران كه ذيلا بيان خواهد شد بهتر واضح خواهد گرديد . اين ارقام از عايدات\r\n\r\n","description":"","footnote":"","page_name":" 568 ","page_number":582},
  {"content":"\r\n\r\nدستگاههاى مختلف و تأسيسات و امتيازاتى نقل شده است كه بدولت تعلق دارد و به اجاره واگذار مىشود ، از قبيل پست و تلگراف و ضرابخانه و معادن و غيره .\r\nدر سال 9 - 1888 مبلغى كه از اين چند بابت عايد شده 107000 تومان بوده .\r\nحدس من اين است كه اين ارقام در آينده بوجه قابل ملاحظه‌اى ترقى خواهد كرد . يكى از آن جهت كه اعليحضرت امتيازاتى بشركتهاى اروپائى اعطا كرده‌اند و از بهره‌هاى سالانهء آنها ( مانند امتياز بانك شاهى و شركت معادن ) عايد خزانهء دولتى خواهد گرديد . اگر تأسيسات مزبور بطورى كه انتظار هم ميرود سود بدهند خزانهء شاهى نيز بهره‌مند خواهد شد ، و اين غير از وجه نقد حق امتيازى است كه به پادشاه تقديم و برحسب معمول بىسروصدا به كيسهء همايونى وارد مىشود .\r\n\r\n II  - عايدات نامرتب :\r\n\r\n1 - مصادره‌هاى عمومى\r\nدرآمد نامرتب يا سيورسات مبلغى است كه عنفا و ناگهانى جهت رفع پاره‌اى احتياجات فورى اخذ و يا قهرا تحت لفافهء هديه و پيشكش تحصيل مىشود . اين كار موجب فشار و اجحاف بسيار نسبت بافراد عامه مىشود ، و در سابق وضع از اين هم بدتر بود ، چه باآنكه ظاهرا چنين مىنمايد كه مبلغ مزبور از كيسهء اعيان توانگر و عمال تبهكار ادارى پرداخت مىگردد ، كه احدى را از اين بابت تأسفى نيست ، ولى درواقع از جيب زارع بىمايه خارج و بنابر مراتب طبقاتى بار سنگين اين‌گونه تحميلات سرانجام بر شانهء او وارد مىشود .\r\nاز اين قبيل درآمدهاى اتفاقى قلدرانه‌ترين و ظالمانه‌ترين بنام صادر مشهور و آن نوعى باج و تحميل خاص سرزمين ايران است كه از يك ناحيه يا ولايت و يا شايد همهء مملكت گرفته مىشود ، تا وجه هزينهء مخصوص مانند مخارج جنگ يا افزايش نيروى نظامى يا تأسيسات عام المنفعه و يا تعمير كاخ‌هاى سلطنتى كه غالبا پيش مىآيد ، يا پذيرائى سفرا يا هزينهء رسمى والى و مأموران دولتى فراهم گردد .\r\nمعمولا مبلغ معينى بوسيلهء حاكم ولايت يا بلوك بدولت پرداخت مىشود كه وى در طرز وصول كردن آن از مردم مختار است ، و قاعده و ترتيبى هم در كار\r\n\r\n","description":"","footnote":"","page_name":" 569 ","page_number":583},
  {"content":"\r\n\r\nنيست . مىتوان اين وجوه را كه درواقع از كيسهء افراد عادى پرداخت مىشود ، نوعى ماليات بر درآمد تصاعدى پنداشت كه برحسب وضع مالى كسانى كه از آنها مطالبه مىشود تحصيل مىگردد . سال گذشته ( 1891 ) چنين مالياتى بر ناحيه‌اى در جنوب تبريز تحميل شد تا صرف هزينهء اعزام نفرات نظامى به ساوجبلاغ در جنگ با كردها شود . از اين قبيل ماليات يكى هم وقتى دريافت مىدارند كه حاكم يا والى به قصد بازرسى قسمتى از قلمرو فرماندارى خود ميرود . اولا همه‌گونه لوازم و احتياجات جناب والى را از ناحيهء سكنه فراهم مىكنند ، سپس آنچه اضافه بماند به اهل ده فروخته مىشود ، يعنى درواقع ايشان ناچار مىشوند چيزى را كه خود مفت داده بودند خريدارى نمايند .\r\n\r\n2 - پيشكشىهاى نوروزى\r\nمبالغى كه حضرت شهريارى در عيد نوروز براى رفع رنجش و كدورت خاطر شاهانه و يا ابراز عنايت ملوكانه دريافت مىنمود سابقا از اقلام عمدهء درآمد شاهى بشمار ميرفت . ملكم اظهار عقيده كرد كه ارزش آن در عهد فتحعلى شاه كه بمناسبت پول‌دوستى سخت مشهور بود ، به 000 ، 200 ، 1 ليره مىرسيد . اما اين نظريه و رقم او بطوركلى در مورد عايدات ايران جنبهء مبالغه داشت .\r\nفريزر كه همزمان او بود ، آن را به رقم متوازن‌تر 000 ، 000 ، 10 تا 000 ، 000 ، 12 تومان اظهار كرد كه با نرخ تسعير ( هر تومان 12 شلينگ ) 600000 تا 720000 ليره مىشود .\r\nمكدونالد كىنر جمع پيشكشىهاى سالانه به حضور ملوكانه را 943000 تومان نوشت . اين مبالغ هنگفت طى سالهاى اخير سخت كاهش يافته ، و طرق هوشمندانه‌ترى براى تحميل ماليات بر ثروتهاى كلان رسمى يا به عبارت ديگر دستبرد رسمى پيدا شده است . جمع عايدات همايونى از بابت پيشكشىهاى نوروز و ميلاد نبى در سال 9 - 1889 بنابر ارقامى كه به اين جانب اظهار كرده‌اند 120000 تومان شد كه مطابق نرخ تسعير در همان موقع 35800 ليره بوده است كه گمان نميرود مقرون به صحت باشد .\r\n\r\n","description":"","footnote":"","page_name":" 570 ","page_number":584},
  {"content":"\r\n\r\n\r\n3 - پيشكشىهاى فوق‌العاده\r\nملكم ارزش اقلام تقديمى به حضور همايونى را بابت جريمه و مصادره و انعام و غيره معادل نصف پيشكشىهاى مرتب روز مولود تخمين زده بود ، ولى درواقع براى برآورد مبلغ جديد وسيله‌اى در دست نيست ، زيراكه به صورت خصوصى تقديم و بىسروصدا به خزانهء بىانتها و صامت پادشاه وارد مىشود . و مىتوان اضافه نمود كه در وضع و حال فعلى نيز به نحوى از انحاء تقديم پيشكشى از ضروريات عمده است ، زيراكه اين تنها ممر و محلى است كه پادشاه قادر است از عهدهء پرداخت مصارف فوق‌العادهء ملى مانند خريد اسلحه و كار جنگ برآيد ، و بايد يادآورى نمود كه تمام هزينه‌هاى عمومى بوسيلهء موجودى ملى يا وام عمومى تأمين نمىشود ، بلكه از كيسهء اختصاصى شاه قابل پرداخت مىباشد ، نظريات او ( ملكم ) بهيچ‌عنوان و ملاحظه قابل قبول نمىنمايد .\r\n\r\nتنزل پول رايج\r\nپيش از اينكه ارقام و جزئيات درآمد و مخارج دورهء فعلى را ذكر كنم بهتر است اين نكته را هم براى جلوگيرى از بروز اشتباه در حين مقايسه خاطرنشان سازم كه عوايد به قران يا تومان كه ده قران است ، در تمام اظهارنظرها در پانزده سال اخير علامت افزايش نشان مىدهد ، ولى اين اضافه بواسطهء تنزل پيوستهء پول نقره كه در اين اواخر قابل جلوگيرى به‌نظر نميرسد ، فقط ظاهرى بوده است . در سال 1875 كه 25 قران يك ليره بود ، درآمد تخمينى 000 ، 750 ، 4 تومان برابر 000 ، 900 ، 1 ليره شد ، اما هنگامى كه قران معادل هر 35 قران يك ليره تنزل نموده است ، درآمد ملى 000 ، 500 ، 5 تومان كه از لحاظ صورت نمودار سه ربع ميليون ( تومان ) افزايش است ، فقط معادل با 000 ، 575 ، 1 ليره شده است .\r\n\r\nمازاد\r\nاضافهء مزبور را سه موجب تقليل مىدهد : 1 - بالغ بر 000 ، 000 ، 8 قران در سال از بابت بودجهء عايدات 2 - مخارج ساختمان و تعميرات قصرهاى شاهى در حوالى تهران ، هرساله در حدود 000 ، 000 ، 1 قران 3 - مخارج غير مترقب براى خريد اسلحه و سفرهاى دربارى و ديگر هزينه‌ها كه بر اثر فرستادن\r\n\r\n","description":"","footnote":"","page_name":" 571 ","page_number":585},
  {"content":"\r\n . \r\n","description":"","footnote":"","page_name":" 572 ","page_number":586},
  {"content":"\r\n\r\n\r\n[ درآمدهاى حاصله از منابع ديگر 
  ]\r\n« 1 »\r\nحاصل جمع كل درآمدها . . . . . . . . . . قران\r\n1 - مالياتهاى پرداختى نقدى . . . . . . . . . . 757 ، 076 ، 36\r\nمالياتهاى پرداختى جنسى . . . . . . . . . . 983 ، 000 ، 10\r\nگمركات . . . . . . . . . . 000 ، 000 ، 8\r\n2 - درآمدهاى حاصله از منابع ديگر . . . . . . . . . . 740 ، 177 ، 54 قران\r\n. . . . . . . . . . 756 ، 191 ، 1 قران\r\nجمع كل درآمد ايران . . . . . . . . . . 516 ، 369 ، 55\r\nبا نرخ تبديلى هر ليره در سال 1888 به مبلغ 33 ريال و نيم . . . . . . . . . . 820 ، 652 ، 1 ليرهء انگليسى\r\n\r\nهزينه‌ها\r\n\r\n I  - مخارج محلى كه در شهرستانها و بخشها از درآمد كسر مىشود .\r\n1 - حق الحكومه ، عوارض حكام كه براى گردآورى درآمد به آنان پرداخت ميگردد .\r\n2 - تخفيفات ، تخفيفى است كه به علت بدى محصول ، فقر دهكده يا بخش منظور مىشود .\r\n3 - صرف تعمير ، مخارج تعمير و نگاهدارى ساختمانهاى دولتى .\r\n\r\n\r\n","description":"","footnote":"\r\n( 1 ) - مقامات ديگر چنين گويند كه اقلام مربوط به گذرنامه و كشتارگاه ستون بالا را خيلى كمتر از مقدار حقيقى ذكر كرده‌اند و بعلاوه درآمدهاى زير از قلم افتاده‌اند :\r\nماليات قهوه‌خانه‌ها 000 ، 400 قران ، اجارهء شيلات بندر انزلى 000 ، 800 قران ، اجاره‌بهاى جنگل شمشاد 000 ، 170 قران ، بازار تهران 000 ، 10 قران ، ماليات بر انگور ( ؟ ) .\r\n","page_name":" 573 ","page_number":587},
  {"content":"\r\n\r\n1 - و نيز مقدار 111 ر 2 خروار برنج .\r\n2 - مبلغ 600 ر 143 قران كه براى حق الحكومه منظور گرديده شامل 000 ، 50 قران حقوق ساليانهء وزير آذربايجان و 000 ، 20 قران كمك‌خرج پستخانه نيز ميگردد .\r\nمبلغ 600 ر 81 قران « صرف تعمير » شامل 000 ، 20 قران براى آتشبازى جشنها اختصاص داده شده است . فوق العادهء مدد معاش وليعهد از حقوق ساير اعضاء خانوادهء سلطنتى مجزا بوده و ساليانه 000 ، 400 قران مىباشد .\r\n\r\n","description":"","footnote":"","page_name":" 574 ","page_number":588},
  {"content":"\r\n\r\n\r\n II  - ساير مخارج\r\nارتش ، شامل جيرهء جنسى و مستمرى افسران . . . . . 000 ، 000 ، 18 قران\r\nنيروى دريائى . . . . . 000 ، 100 قران\r\nادارات امور خارجه ، سفير قسطنطنيه و وزراى مختار لندن ، پاريس ، برلن ، وين ، سن پطرزبورگ ، قونسول ژنرال ، قونسول و نايب قنسول نقاط مختلف ، نمايندگان امور خارجه و كارمندان تهران . . . . . 000 ، 1 قران\r\nتحصيلداران ، نويسندگان ، محاسبين ، منشيهاى ادارات مختلف ، روحانيون و وعاظ . . . . . 000 ، 500 ، 1 قران\r\nمدارس عالى . . . . . 000 ، 400 قران\r\nمستمرى مستخدمين دولت ، وزراء و غيره . . . . . 000 ، 000 ، 8 قران\r\nمستمرى نجباى افغانى و ايرانى . . . . . 000 ، 000 ، 2 قران\r\nعانهء نقدى ايل قاجار . . . . . 000 ، 600 قران\r\nمدد معاش شاهزادگان اندرون سلطنتى . . . . . 000 ، 000 ، 3 قران\r\nتأسيسات شاهى ، پول جيب ، حرم ، محافظين و غيره . . . . . 000 ، 500 قران\r\nجمع . . . . . 000 ، 600 ، 39 قران\r\nجمع كل\r\n1 - مخارج و هزينه‌هاى محلى . . . . . 472 ، 633 ، 2 قران\r\n2 - ساير مخارج . . . . . 300 ، 600 ، 39 قران\r\nجمع مخارج . . . . . 472 ، 233 ، 42 قران\r\nبا نرخ تبديلى هر ليره در سال 1888 به مبلغ 33 ريال و نيم 700 ، 260 ، 1 ليرهء انگليسى\r\nبطور خلاصه\r\nجمع كل درآمد . . . . . 516 ، 369 ، 55 قران : 820 ، 652 ، 1 ليرهء انگليسى\r\nجمع كل مخارج . . . . . 472 ، 233 ، 42 قران : 700 ، 260 ، 1 ليرهء انگليسى\r\nمازاد . . . . . 044 ، 136 ، 13 قران : 121 ، 392 ليرهء انگليسى\r\n\r\n","description":"","footnote":"","page_name":" 575 ","page_number":589},
  {"content":"\r\n\r\nلشكر به سرحدات جهت رام كردن قبايل سركش مرزى و پذيرائى از سفراى خارجى و مانند آن « 1 » پيش مىآيد .\r\nمبلغ مازاد بواسطهء عوامل ذيل افزايش مىيابد : 1 - پيشكشىهاى به حضور پادشاه از جانب حكام ولايات در موقع انتصاب 2 - تقديمىهاى ديگر كه بنابر اقدام افراد ميرسد 3 - مبالغى كه پادشاه بمناسبت اعطاى امتياز به خارجىها دريافت مىدارد ، و پرداخت‌هاى نقدى مرتب ناشى از امتيازات مزبور . كسر و كاهش درواقع بواسطهء هزينه‌هاى غيرمنتظره‌اى است كه اگر با مازاد مذكور قابل رفع نباشد ناگزير به مصادرهائى منجر خواهد گرديد كه اشاره نمودم .\r\nاضافه‌كار در اثر پيشكشىهاى اتفاقى است كه تعيين مقدار آن مقدور نيست . بعد از وضع همهء مخارج اگر باز چيزى بماند به كيسهء خصوصى همايونى وارد و بر گنجينه و شمش‌هاى زر و سيم نيك انباشتهء وى مبالغ تازه افزوده مىشود « 2 » .\r\nمىگويند اين مازاد هرسال به 000 ، 100 ليره بالغ مىشود ، اما چون تخمين مبالغ پيشكشى دور از امكان است قبول نظريهء مزبور خالى از محظور نيست ، و گمان مىكنم درآمد خالص همايونى بيشتر از اين مبلغ باشد . شايعات در محافل رسمى ايران آن را تا 000 ، 000 ، 5 تومان محسوب ميدارد ( كه گمان ميرود مقرون به صحت باشد ) سهم ويژهء همايونى را يك پنجم اين مبلغ مىپندارند ، كه نيمى از آن مختص مخارج اندرون است و بقيه در خزانهء شاهى باقى مىماند .\r\n\r\nمستمرىها\r\nجزو اقلام مخارج مزبور مبلغ هنگفتى هم بابت مستمرىها صرف مىشود . اين سيستم از بدترين ، ولى عزيزترين وضع خاص مالى ايران جديد است . عدهء مستمرىبگير خيلى زياد است و پيوسته هم بيشتر مىشود . علاقهء\r\n\r\n\r\n","description":"","footnote":"\r\n( 1 ) - پذيرائى هر نمايندهء جديد دولت خارجى براى دولت ايران بطور متوسط 1000 تومان تمام مىشود .\r\n( 2 ) - حداقل برآورد كه شايد مطمئن‌ترين آن باشد ، موجودى خزانهء ثابت همايونى را به ارزش 000 ، 000 ، 3 ليره اظهار كرده‌اند . از طرف ديگر منبع موثقى اين مبلغ را در بيست سال پيش بشرح ذيل عنوان نمود :\r\nوجوه مسكوك 000 ، 500 ر 1 ليره ، اثاث و ظروف طلا 000 ، 500 ليره ، جواهرات سلطنتى 000 ، 000 ، 2 ليره جمع آن 000 ، 000 ، 4 ليره .\r\n","page_name":" 576 ","page_number":590},
  {"content":"\r\n\r\nسرشار هر فردى اين است كه بهر عنوانى كه باشد حق مستمرى احراز كند . دربارهء بعضى از ايشان اين مزيت كم‌وبيش دايمى است .\r\nبعد از وفات صاحب اين امتياز اعقاب او تلاش دارند كه وارث اين حق بشوند . احراز چنين توفيقى منوط به تقديم مبلغى به حضور شهريار و كسر مبلغى هم از مستمرى اصلى است ، اما باز آن امتياز بهيچ‌وجه مصون از خطر نيست ، زيراكه علاقه‌مندان فراوانى جهت ربودن اين حق در كمين نشسته‌اند و با يك دستخط مبارك مبنى بر اعطاى اين حق پس از فوت شدن گيرندهء قبلى و خالى ماندن محل او ، وضع تازه ايجاد مىشود . از اين‌رو اگر ورثهء نفر قبلى حاميانى در دستگاه بالا داشته باشند كه بايد همراهى آنها را با صرف مبلغى تأمين نمود ، مراد حاصل است و گرنه هنوز گيرندهء سابق نفس واپسين را تمام نكرده است كه طالب جديد پا در كفش او خواهد گذاشت .\r\nلازمهء اين مستمرىها كار و شغل و خدمتى نيست . صدراعظم اخير ميرزا يوسف كه مقام مستوفى الممالكى داشت يعنى امور مالى در يد اختيار او بود قبل از فوت مستمرىهاى متعدد در حق خود ترتيب داده بود . بواسطهء اعمال نفوذهاى مالى و وسايل ديگر پسر او كه جوانكى بود سعى نمود مقام پدر را احراز كند .\r\n( هرچند كه كارهاى مالى را شخص ديگرى برعهده داشت ) و درنتيجه به تحصيل اكثر مزاياى پدر خويش توفيق يافت . كسانىكه منصب استيفا دارند امكان اين قبيل كارهاى ناصواب را فراوان دارند و براى خود و منسوبان انواع مزايا فراهم مىسازند . يكى از اينان حقوق متعددى براى فرزند خود تأمين كرده بود به اين ترتيب كه نام واقعى او را با چند عنوان از قبيل ملاعلى ، ميرزا على ، على آقا و على خان وانمود كرد . رسم مستمرى در دستگاه ايرانى ، خون‌آشام و آفت جان مملكت است .\r\n\r\nمعايب ترتيب مالياتى فعلى\r\nسيستم مالياتى كه شرح داده‌ام در ايران جارى است آشكارا سراسر خطاست ، هم اصلا قرين بىعدالتى است و هم در عمل بىعيب نيست . قبل از هر حرفى بايد گفت كه تقريبا تمام آن بر طبقهء زارع تحميل\r\n\r\n","description":"","footnote":"","page_name":" 577 ","page_number":591},
  {"content":"\r\n\r\nو سنگين‌ترين بار آن بر شانهء طبقات تنگدست و كشاورز وارد مىشود و درواقع بايد اذعان نمود كه زمين و تجارت خارجى تنها اقلام مشمول ماليات‌اند . شهرها و قراء و املاك شهرى و ثروت و يا تجارت محلى سهم قابلى در ايجاد درآمد ملى ندارند و امورى از قبيل ماليات بر درآمد يا ماليات منازل يا اموال و يا خانه‌دارى در ؟ ؟ ؟ ، حتى مبالغ سرشار كه به شكل رشوه يا هديه از طبقهء اعيان توانگر و عمال رسمى اخذ مىشود بهيچ‌وجه ماليات بر ثروت بشمار نميرود ، بلكه بدون چون‌وچرا تابع ابوابجمعى است كه بايد مشمول برآورد و اخذ ماليات شود .\r\nاين طرز عمل با آشفتگى وضع ادارى در ايران ( حاكم در عين حال هم آمر هم قاضى و هم تحصيلدار مالياتى است ) تسهيل و آسان مىشود . در اثر سيستم نفرت‌انگيز اجاره‌دارى ، زارع بيچاره مبلغى را مىپردازد كه ميگويند حتى از ميزان مقرر قانونى بيشتر است و مبلغ اضافى هم به كيسهء مأمور مالياتى و اعيان پول دوست وارد مىشود . اين حضرات دستگاههاى وسيع دارند و با اسراف و تجمل زندگى مىكنند بدون اينكه از ناحيهء ايشان مستقيما دينارى به خزانهء دولت عايد شود و اگر همين وجوهى كه درحال‌حاضر به عنوان ماليات وصول مىكنند بجاى اينكه وسيلهء مداخل‌هاى گوناگون شود به خزانهء دولت برسد و بنابر ترتيب تصاعدى هركس كه غنىتر است ماليات بيشترى پرداخت كند عوايد فعلى براى هزينه‌هاى عمومى كه فعلا به كلى مورد بىعلاقگى و غفلت است كافى خواهد بود و مازاد هم به كيسهء همايونى خواهد رسيد . هرگاه ترتيب عادلانه‌ترى نيز در اخذ ماليات بدهند فرار طبقهء توانگر جامعه هم از پرداخت ماليات مقدور نخواهد بود و شايد بدون زحمت تا حدود نصف ميزان فعلى عايدات بيشترى وصول خواهد گرديد .\r\n\r\nضرورت ارزيابى جديد\r\nبوسيلهء افرادى صالح در ازاى سبك نيم بند ارزيابى ماليات ارضى كه درحال‌حاضر متداول است مىتوان سيستم جديدى را معمول ساخت . منظورم اين نيست كه ترتيب واحد ارزيابى در سراسر مملكت قرين صلاح و يا اصلا مقدور است . شرايط متفاوت فلاحتى و محصولات مختلف و بعلاوه\r\n\r\n","description":"","footnote":"","page_name":" 578 ","page_number":592},
  {"content":"\r\n\r\nعادات و اغراض محلى تعقيب چنين روشى را دور از صرفه و امكان خواهد نمود ، ولى لااقل نوعى تساوى و تعادل بايد در اين زمينه پديد آورد .\r\nكشت‌وكار در يك ولايت حتى اگر تابع سبك فلاحتى متفاوت باشد نبايد بيشتر و يا كمتر از ناحيهء ديگر دچار بار مالياتى گردد . به منظور تجديدنظر متناسبى در طرز وصول ماليات ارضى مميزى كردن املاك در سراسر كشور با همكارى مأموران ورزيدهء اروپائى از امور مقدماتى بسيار ضرورى بشمار ميرود ، سپس بايد ارزيابى تازه‌اى نيز در سراسر ممالك محروسه انجام داد و زمينه را جهت تجديد - نظرهاى متناوب در مواقع معين فراهم ساخت .\r\n\r\nمحاسبات عمومى\r\nشيوه‌اى كه جنبهء علمى آن بيشتر و بىترتيبى كار در آن كمتر باشد در مورد حفظ و ادارهء محاسبات عمومى يا ولايتى يا محلى اصلاح بسيار ضرور ديگر است . نخست بايد هر متصدى كار را وادار كرد بودجهء احتمالى راجع به ولايت يا دستگاه خود را در آغاز سال پيشنهاد كند . وقتى كه صورتها رسيد ستون جداگانهء درآمد و هزينه ترتيب داد كه درحال‌حاضر غالبا درهم و آشفته و ناشى از اين است كه مبالغى بابت مخارج جمع كردن عوايد از رقم درآمد كسر مىشود . بعلاوه بعد از تنظيم محاسبات بايد آن را رسما مميزى و با مراقبت تمام اوراق مربوطه را نگاهدارى كرد . درحال‌حاضر بيشتر متصديان هنگام تغيير و انتقال منصب و مقام اوراق خود را پاره مىكنند تا برگه و مدركى راجع به خلاف‌كارىهاى خويش باقى نگذاشته باشند . اين قبيل اصلاحات خواه در طرز عمل و يا سرشكن مالياتى موجب افزايش حيرت‌انگيزى در مقدار ثروت ايران خواهد گرديد و او را از دراز كردن دست نياز براى حتى مبالغ ناقابل در نزد بيگانگان آسوده خواهد ساخت .\r\n\r\nماليات‌هاى جديد\r\nمنابع تازهء درآمد علاوه‌بر ماليات اموال شخصى و املاك كه خاطرنشان شده بود مىتوان به آسانى پيدا كرد . از جمله امورى كه بوسيلهء مقامات ذى صلاحيت پيشنهاد شده است فروش املاك شاهى است كه پيوسته هم\r\n\r\n","description":"","footnote":"","page_name":" 579 ","page_number":593},
  {"content":"\r\n\r\nدر تزايد است بدون اينكه دينارى عايد دولت گردد و وضع كردن عوارض تمبر كه بر همه‌نوع اوراق و اسناد و مدارك و سفته‌ها الصاق شود و ماليات بر ارث متناسب با درجهء بستگى و انتساب و ماليات غيرمستقيم بر شراب و نوشابه‌هاى الكلى . بدون شك يك كارشناس مالى هوشمند قادر خواهد بود منابع متعدد ديگر كه متساويا در ازدياد دارائى مؤثر باشد بدست آورد .\r\n\r\nاصلاح گمركى\r\nراجع به گمرك نيز بايد گفت كه ترتيب جارى فعلى هم بىقاعده است و هم مايهء اتلاف مالى ، به حدى كه اصلاح عاجل كاملا ضرورى است .\r\nسيستم اجاره‌دارى كه موجب مفاسد بسيارى است بايد از بيخ‌وبن نابود شود و بجاى آن ترتيب جمع كردن عوايد بوسيلهء مأموران رسمى موظف چنان كه در همهء كشورهاى متمدن جهان مرسوم است معمول گردد . سرانجام هرگاه رسم‌وراه كارها ساده‌تر و آسان شود موجبات ترويج تجارت فراهم و تسريع خواهد گرديد و هزينهء وصول عايدات كاهش خواهد يافت و با وضع عوارض يكنواخت و معين بر اجناس خارجى و محصولات داخلى و لغو كردن عوارض گوناگون جاده‌ها و نواقل در شهرها كه فقط بر اجناس محلى تحميل مىشود راههاى تقلب و خطاكارى محدود خواهد شد . در سيستم فعلى بهيچ‌وجه وسيلهء حمايت از محصولات داخلى در مقابل رقابت خارجى وجود ندارد و درواقع مىتوان گفت كه خارجىها با پرداخت فقط پنج درصد بر ارزش جنس وضع مساعدترى از تجار داخلى دارند .\r\n\r\nنظريهء ايرانى دربارهء امور مالى\r\nبايد اعتراف كنم كه از آنچه راجع به طرز فكر مربوط به وضع فعلى مالى ايران شنيده و خوانده‌ام انتظار و اميد عاجلى در اجراى اين قبيل اصلاحات ندارم . در جريدهء « نداى ايران » شمارهء 15 فوريهء 1885 همان روزنامهء تهران كه سابقا هم ذكرش را بميان آوردم مقاله‌اى در باب ايران هست كه به حدى جالب‌توجه مىنمايد كه جا دارد بر سبيل نمونه قسمتى از مطالبش را در اينجا نقل كنم . نويسندهء فيلسوف‌مآب آن ، اظهارنظر مىكند كه : « هيچ چيزى شگفت‌انگيزتر از وضع مالى ايران نيست ، جنگل بكرى است كه درختانى\r\n\r\n","description":"","footnote":"","page_name":" 580 ","page_number":594},
  {"content":"\r\n\r\nبا شاخه‌هاى برنا در كنار درختهاى متساويا نيرومند همىرويند ، اما با مرور زمان فاسد مىشوند » . در اثر انبساط خاطر از اين كلام مجاز حيرت‌آور نويسنده باز با لاف و گزاف از كشور و ديارى صحبت مىدارد كه گرفتار قرض ملى نيست و سرزمينى كه همواره خرجش از درآمدش كمتر است و غالبا هم مليونها اضافه دارد كه راست و بدون مانع در خزانهء شاهى سرازير مىشود .\r\nوى با فطانت تمام و اطالهء كلام مىنويسد : « ما در اينجا فقط پى كارهائى ميرويم كه دخل آن از خرجش بيشتر باشد و هرچند كه اين رفتار عارى از همت و بلندپروازى است ، اما اطمينان‌بخش‌تر است ، بنابراين اگر از لحاظ اقدامات عمومى عقب افتاده‌ايم باز فكرمان آسوده است كه غم و انديشهء قرض ، آسايش خيال ما را مختل نمىسازد » . و سرانجام وى انفجار وجد و غيرت ملى خود را بشرح ذيل ابراز مىدارد : « كدام كشور ديگرى در جهان اين وضع ممتاز را دارد كه نه در بند قرض ملى است و نه گرفتار پول كاغذى و هيچ‌يك از منابع ملى در گرو اجانب نيست و هيچ‌كدام از سرچشمهء درآمدش به شرط و رهن گذاشته نشده است . ثبات مالى ايران علىرغم اغراضى كه برعليه آن تمهيد شده بود هنوز سالم و پابرجاست .\r\nخدا كند كه در آينده هم هيچ‌وقت دچار لطمه و آسيبى نشود ! »\r\nمن اين مدح و ستايش درخشان را دربارهء وضع بكر ايران آسان اقتباس نمىكردم ، هرگاه حتى در آثار نويسندگان اروپائى تمايل بىقياسى در تمجيد از لطف و مزاياى آن نظرم را جلب نمىكرد . من شاهد بوده‌ام كه ايران قرضهء ملى ندارد و درآمد سالانه بر مخارج فزونى داشته است از قرض خارجى فارغ بوده است كه همهء اين شواهد را دليل استحكام وضع مالى و شايستگى ادارى آن پنداشته‌اند ، اما اگر خرج از درآمد كمتر است علت ساده‌اش اين است كه اكثر مخارج ضرورى بنحو زننده‌اى مورد بىعلاقگى و اهمال و غفلت بوده است تا مازاد سالانه خزانه تأمين شده باشد و شكى نيست كه وام ملى هم در آنجا نيست ، زيراكه مملكت بهيچ‌گونه كار خرج‌دارى اقدام نمىكند و بلكه كوشاست كه از سالى بسال ديگر\r\n\r\n","description":"","footnote":"","page_name":" 581 ","page_number":595},
  {"content":"\r\n\r\nبىخرج و عاطل گذران كند . درخواست هيچ‌گونه قرض خارجى هم نكرده‌اند يكى بدليل بارز مذكور و ديگر اين ملاحظه كه در ازاى چنين قرض و وامى ناگزير بوده‌اند كه بعضى از منابع كشور را در گرو بگذارند همان آسودگى و مصونيتى كه نويسندهء مقاله در عين غرور و سادگى به آن افتخار نموده است .\r\n\r\nنحوهء ملك‌دارى در ايران\r\nبحثى دربارهء ماليات اراضى و ارزيابى زمين ايجاب مىكند كه سخنى چند هم در باب چگونگى مالكيت اراضى در ايران كه خواه و ناخواه با آن بىارتباط نيست در ميان آيد . باوجود زمين‌هاى پهناور شوره‌زار و نمكزار و شنزار كه قسمت عمده‌اى از سرزمين ايران را فراگرفته است به حدى كه گفته‌اند اراضى قابل كشت فقط يك پنجم مساحت كليهء قلمرو شاهى است ، از طرف ديگر هم مىگويند كار زراعت منبع عايدى دو سوم از همهء جمعيت است . املاك در ايران چهار نوع است : 1 - املاك شاهى كه بنام خالصه يا ديوانى معروف مىباشد 2 - اراضى كه با عنوان تيول تصرف شده است 3 - اوقاف 4 - املاك خصوصى يا اربابى .\r\n\r\n1 - املاك سلطنتى\r\nاملاك شاهى در ايران وسعتى عظيم دارد و در وضع فعلى خود قسمت اعظم آن نتيجه و حاصل جنگ و نزاع‌هاى داخلى در قرن گذشته است . نادر شاه و از او هم بيشتر آقا محمد خان قاجار بعدا مشاهده نمود كه خانواده‌هاى قديمى ايران و املاك آنان بواسطهء جنگ و جدالهاى طولانى داخلى از هم پاشيده شده بود به همان وضع و ترتيبى كه پادشاهان تئودور « 1 » پس از كشمكش - هاى معروف به گل سرخ ، تارومار شدن نجباى انگلستان را مشاهده كرده بودند .\r\nمانند هانرى هشتم نادر شاه نيز به سياست دامنه‌دار مصادرهء املاك مذهبى پرداخت و دست‌اندازى بر اموال روحانى بوسيلهء پادشاه انگليس كم‌وبيش در همان وضع و حدود ضبط املاك موقوفه از جانب شهريار افشار بود . املاك مزبور از آن پس در تصاحب خاندان سلطنتى باقى مانده است و رفته‌رفته افزايش يافته و هرسال با توقيف اموال خصوصى بواسطهء مغضوب شدن صاحبان آن و يا تقديمى اضطرارى\r\n\r\n\r\n","description":"","footnote":"\r\n( 1 ) -  Tudor \r\n","page_name":" 582 ","page_number":596},
  {"content":"\r\n\r\nكه حضرت شهريارى در عين بزرگوارى مىپذيرفته‌اند مقدار و وسعت آن بيشتر شده است و من قبلا اشاره نمودم كه از لحاظ زراعتى چه وضع و صورتى دارد .\r\n\r\n2 - تيول‌ها\r\nزمين‌هاى فئودال آنهائى است كه در دوره‌هاى سابق بر اثر خدمات نظامى و بخصوص خدمت در نواحى مرزى كردستان و تركمنستان بدست آمده است و دوام تصاحب آن منوط بفراهم ساختن رسد سوار و پاسداران مرزى و نفرات نگهبانى است كه گاهى نيز توأم با معافيت از پرداخت حصهء مالياتى است .\r\n\r\n3 - موقوفات\r\nباوجود رويهء ضد روحانى نادر شاه باز مساجد و مدارس موقوفه‌هاى فراوانى خواه املاك و يا اجاره‌بهاى كاروانسرا و دكان و بازار داشته‌اند مثلا آستانهء امام رضا ( ع ) در مشهد ( كه از جمله اماكن محدودى بود كه نادر شاه قدر و احترام مىنهاده ) در سراسر ايران ملك دارد و از اين بابت درآمدى بالغ بر 000 ، 60 تومان و 10000 خروار غله عايدى آن است .\r\nاملاك مزبور بواسطهء موقوفه‌هاى خصوصى افراد عابد و پرهيزگار كه با اين كار ثواب درصدد تأمين آخرت و معاند پيوسته افزايش مىيابد . اين حضرات بنابر قول و قرار محرمانه با متصديان امر به قصد اجتناب از خطر ضبط و مصادره ملك خود را وقف و در ازاى آن مقررى مرتب سالانه دريافت مىدارند .\r\nاملاك موقوفه معمولا از ماليات معاف است ، اما دولت هرساله از املاك موقوفهء امام رضا ( ع ) 1000 تومان ماليات دريافت مىدارد .\r\n\r\n4 - املاك خصوصى\r\nاين املاك در ايران از راه ارث يا خريدارى يا اهداى همايونى و يا احيا كردن زمين‌هاى باير بدست مىآيد . هر فردى مىتواند زمينى را در صحرا انتخاب و در آنجا شخم و زراعت و يا به نحوى بهره‌بردارى كند كه چند درصد عايدى دولت تأمين شود و تا وقتى كه از عهدهء انجام تكليف آخرى برآيد فرد سودمندى بشمار ميرود كه خلع يدش از آن ملك نارواست . ولى مالك ايرانى معمولا خود به كشت‌وكار زمين خويش نمىپردازد و آن را به مستأجران\r\n\r\n","description":"","footnote":"","page_name":" 583 ","page_number":597},
  {"content":"\r\n\r\nاجاره مىدهد كه بدون ادعاى حقوق مالكيت تا وقتى كه از پرداخت معادل اجاره - بها قصور يا عدول نكنند حق مسلم بهره‌بردارى از ملك را خواهند داشت و اين انتفاع با شراكت طرفين در تأمين هزينهء كشت كه در نقاط مختلف مملكت يكسان نيست حاصل مىشود .\r\nدربارهء آذربايجان به من اظهار داشته‌اند ، ارباب فقط يك دهم محصول برداشت مىكند و اگر بذر را هم فراهم كرده باشد سود 50 درصد وام بر آن افزوده مىشود . در مازندران وضع از اين بدتر است . محصول را به پنج سهم تقسيم مىكنند و بر هريك از عوامل زراعت يعنى زمين ، آب ، بذر ، كارگر و اسباب شخم حصه‌اى تعلق مىگيرد ، مالك برحسب معمول يك يا دو وسيله را فراهم مىسازد و درنتيجه يك يا دو پنجم حاصل را خواهد داشت گاهى بذر را نيز او فراهم مىكند كه در اين صورت سه پنجم سهم او مىشود و زارع دو پنجم ديگر را دريافت مىدارد . در ساير نواحى كشور ترتيباتى جداگانه است .\r\nدر سرزمينى مثل ايران كه مقدار جمعيت قليل است و زراعت وافى فقط با كار و زحمت كافى امكان‌پذير مىباشد كارگر نه‌تنها در كشتزار زحمت مىكشد ، بلكه بايد در كندن و تميز كردن قنات كار و محصولات را جمع و جور كند ، نفع ارباب در اين است كه با مستأجران خود بوجه نيكو حسن روابط داشته باشد .\r\nرعيت ايرانى كه حتى حق شكايت از بدرفتارى و اجحاف مأموران مالياتى را داراست احدى به او درس صواب گله و شكايت از ستمگرى ارباب را نياموخته است .\r\nزارع ايرانى فقير است ، نادان است و بيچاره است ، اما به ظاهر خوش‌بنيه و از جهت زور و قدرت چون گاو نر است ، معمولا پوشاكش را بر شانه مىاندازد و به‌ندرت دست گدائى دراز مىكند و باوجود جهالت محض ، باز نيك مىداند كه چگونه منابع ناچيز ثروت طبيعى را اندازه‌گيرى و بهره‌بردارى كند و باآنكه انتظار و اميدى دربارهء رونق كار خويش ندارد ، بردبارى و پشتكار شيوهء كار اوست .\r\nلحظهء بدبختى او وقتى است كه آب ناياب شود و يا از پى خشكسالى شديد در ناحيهء\r\n\r\n","description":"","footnote":"","page_name":" 584 ","page_number":598},
  {"content":"\r\n\r\nاو قحطى پيش آيد . اين افراد كه خوراك كافى ندارند و موردتوجه و عنايتى بشمار نميروند مثل حشرات دسته‌دسته تلف مىشوند . وضع و كار كشاورزى در ايران پيشرفت فراوان حاصل خواهد كرد هرگاه دولت از اين نفرات حمايت كند و هرساله مبلغ كافى در راه اقتصاد واقعى و ذخيره كردن آب اختصاص بدهد .\r\nدر بسيارى از نقاط ايران هنگام سيلاب و طغيان مقادير كلى آب به هدر ميرود و يا در مردابها و گودالهاى صحرا فرومىريزد . مخازن بسيار سودمندى در كوهستانها مىتوان ساخت مانند همان سد و منبعى كه شاه عباس در نزديكى قهرود ساخته بود . اگر كسى علاقه‌مند باشد كه بركات اين قبيل مخزن‌ها و منابع را به رأى العين ببيند نيك زيبنده است كه سفرى به جزيرهء سيلان بكند .\r\n\r\nجمعيت\r\nاز موضوع بودجهء ايران اينك توجه خود را به منابع مادى و صنعتى آن معطوف مىكنم يعنى آن عوامل يا مزايائى كه در عمل موجب توليد ثروت است . نخستين ركن ثروت ملى ، مردم هر كشورند از اين‌رو اكنون من مسئلهء جمعيت اين سرزمين را بررسى مىكنم .\r\nدر نظر اين جانب جاى شك و شبهه نيست كه جمعيت ايران روزگارى خيلى بيشتر از مقدار فعلى بوده ، حتى اگر برآورد پنجاه مليون را كه بعضى از نويسندگان به عهد داريوش نسبت داده‌اند مورد ترديد قرار دهيم و يا چهل مليون نفر را كه شاردن به دورهء صفويه منسوب داشته است باور نداريم باز ترديدى نيست كه جمعيت اين كشور سابقا بمراتب بيش از جمع سكنهء فعلى آن بوده است .\r\nاين نظريه بر اظهارات جهانگردان و تاريخ‌نويسان مبتنى نيست ، بلكه ناشى از مشهودات پيوسته عينى خود ماست .\r\nشهرهاى ايران و دهات متروك و بازارهاى خالى و رشته‌هاى متعدد قناتهاى خراب و تأسيسات عمومى كه سابقا عامل عمدهء حاصلخيزى اراضى پهناورى بودند كه اكنون به حالت ويرانى افتاده‌اند و هزاران جريب زمين‌هاى زراعتى كه درحال‌حاضر به سنگلاخ و شنزار مبدل شده‌اند همه حاكى از شواهد و آثارى است\r\n\r\n","description":"","footnote":"","page_name":" 585 ","page_number":599},
  {"content":"\r\n\r\nكه قابل اشتباه نيست . البته اين نكته را هم ميدانم كه هر محل و مكان متروك لزوما دال بر زوال زندگى و صنعتى بشمار نميرود .\r\nايرانيان خواه بدليل همكارى و يا استعداد فردى علاقهء حيرت‌انگيزى به نقل و انتقال مسكن و مأواى خويش ابراز داشته‌اند . چنان كه خود پادشاه به قصد پىريزى يادگارى جاويدان پايتخت جديد و يا كاخ‌هاى تازه بنا كرده و فرد روستائى كه تغيير كلبه و خانه داده است . از اين‌رو اين موضوع كه جمعيت ايران در قديم خيلى زيادتر از زمان حاضر بوده به‌نظر من انكارناپذير است هرچند كه بواسطهء اوضاع طبيعى آن سرزمين و آسيب‌هاى پىدرپى جنگ‌وستيزها شايد هيچ‌گاه نيز سخت انبوه نبوده است . قول شاردن گواه اين حدس و گفتار من است و اظهار مبالغه‌آميز خود او هم وسيلهء اصلاح كه در موردى نوشته بود :\r\n« اين سرزمين جمعيتى قليل دارد و روىهمرفته مىتوان گفت كه بيش از يك دوازدهم مزروع يا مسكون نيست . وقتى كه مسافر از شهرى نسبتا بزرگ كه در حدود دو فرسخ باشد عبور كند ديگر تا بيست فرسخ خانه و عمارتى نخواهد ديد .\r\nدليل اين قلت جمعيت هم نيك عيان است ، از يك‌سو ناشى از فراآمدن خاندانهاى پادشاهى پىدرپى است و از طرف ديگر بواسطهء حكومت قرين ظلم و زورى است كه در آنجا جارى و سارى است . »\r\nشاردن قلت سكنه را هم به چهار علت فرعى نسبت داده است كه عبارت است از : فساد غيرعادى ، تجمل بىتناسب ، ازدواج در سن‌وسال پائين و مهاجرت پيوسته به سرزمين هندوستان . ملكم در اوايل اين قرن جمعيت ايران را 000 ، 000 ، 6 نفر قلمداد و مانع ازدياد آن را نيز همان موجباتى اظهار كرد كه شاردن نوشته بود « 1 » بعلاوه دليل افزايش آن را بشرح ذيل بيان نمود : اقليم سلامت‌خيز ، ارزانى وسايل\r\n\r\n\r\n","description":"","footnote":"\r\n( 1 ) - دكتر بولاك كه شغل طبابت داشت در گزارش خود راجع به ايران در سال 1873 دلايل ذيل را موجبات اساسى كاهش جمعيت ايران ذكر كرده است :\r\nالف - وضع نامساعد زنان از جمله آسانى كار طلاق و ازدواج در سن‌وسال كم و پيرى زودرس و طولانى بودن دورهء شيرخوارگى اطفال و به اين مناسبات تحليل رفتن قوهء توليد نسل .\r\n","page_name":" 586 ","page_number":600},
  {"content":"\r\n\r\nمعاش ، ندرت وقوع قحطى « 1 » ، فقدان كشتار و خونريزى در زدوخوردهاى داخلى و الزام ازدواج و قلت نسبى فحشاء .\r\nرالينسن بسال 1850 جمعيت ايران را ده ميليون نوشت ، اما در سال 1873 پس از وقوع دو بار آفت طاعون و قحطى به شش مليون رسيد . ارقامى كه نويسندگان ديگر در بيست سال اخير نوشته‌اند بين پنج و ده مليون نفر است .\r\nدرواقع هيچ‌يك از اين ارقام مبتنى بر اطلاعات علمى و يا قابل اعتماد نيست .\r\nدر ايران رسم آمارگيرى ندارند و دستگاه و وسايل انجام اين منظور بسيار ناقص است ، بلكه اصلا نيست ، اين كار با طبع و پندار هيأت روحانى هيچ سازگارى ندارد .\r\nترتيب ماليات‌گيرى كه شرح داده‌ام و يا صورتهاى سربازگيرى اساس درستى براى انجام اين كار بدست نمىدهد و هرگونه نظر و اطلاع در اين باب ناشى از حدس و قياس است .\r\nاخيرا دو قسم اظهارنظر راجع به اين موضوع ديده‌ام و به همان اندازه متفاوت مىنمايد كه نظريات قبلى بوده است ، يكى از اين برآوردها را ژنرال شيندلر كه بواسطهء آشنائى كامل با آن سرزمين و اهالى نظرش از همه صائب‌تر است در سال 1884 بشرح ذيل ذكر نموده است :\r\n\r\n\r\n","description":"","footnote":"\r\nب - نابسامانى وضع بهدارى و تلفات سنگين حصبه و اسهال و و با و طاعون و بخصوص فقدان وسايل تلقيح براى جلوگيرى از آبله و تلفات جانى اطفال در دو سالگى .\r\nج - آسيب و تلفات جنگ‌هاى تاتار و مغول و افغان و حملات ايلات تركمن در ايالات شرقى و فروش اسيران در بازارهاى خيوه و بخارا ، جنگ‌هاى داخلى و تلفات جانى سربازانى كه مادام العمر در خدمت‌اند و دسته‌دسته در پادگانهاى خود تلف مىشوند .\r\nد - مهاجرت عناصر غيراسلامى يعنى زردشتى و كليمى و ارمنى به هند و قفقاز و عثمانى و پيش‌آمد قحطى بواسطهء نقصان باران و برف كه قسمتى هم ناشى از نبودن راههاى ارتباطى است وضع تجارت ذرت و وضع خراب قناتها و حكومت ناهنجار .\r\n( 1 ) - گمان نمىكنم اين قول صحيح باشد . در نيمهء دوم اين قرن قحطىهاى كم‌وبيش مهيب تقريبا هر ده سال يك‌بار اتفاق افتاد .\r\n","page_name":" 587 ","page_number":601},
  {"content":"\r\n\r\nمساحت ايران در حدود 000 ، 628 ميل « 1 » با 99 شهر شامل :\r\n630 ، 363 خانوار يا 800 ، 963 ، 1 نفر سكنه\r\nدهات و نواحى بىشهر 000 ، 780 ، 3 نفر سكنه\r\nصحرانشين‌ها :\r\nاعراب 020 ، 52\r\nترك 000 ، 144\r\nكردها و لك‌ها 000 ، 135\r\nبلوچ و كولى 140 ، 4\r\nبختيارى و لر 800 ، 46\r\n960 ، 381 خانوار يا 800 ، 909 ، 1 نفر سكنه\r\nكل جمعيت ايران - 600 ، 653 ، 7 نفر\r\nرقم فوق را از لحاظ مذهب و فرقه بشرح ذيل اظهار كرده است :\r\nشيعه 000 ، 860 ، 6 نفر\r\nسنى و فرقه‌هاى ديگر 000 ، 700 نفر\r\nزردشتى 000 ، 8 نفر\r\nكليمى 000 ، 19 نفر\r\nارامنه 000 ، 43 نفر\r\nنسطورى و كلدانى 000 ، 23 نفر\r\nجمع - 600 ، 653 ، 7 نفر\r\nارقام مزبور بجهات متعدد فرضى و خيالى است . مشاهدات خودم مجابم ساخته است كه آمار ژنرال شيندلر راجع بشهرها غالبا زيادتر از ميزان حقيقى است و درمورد فرقه‌هاى مذهبى هم حرف او با واقع انطباق ندارد ، زيراكه تعداد يهوديان و نسطورىها و كلدانىها بيشتر از ارقامى است كه وى عنوان كرده است .\r\nاما هرگاه جمع كل او را قابل قبول بدانيم كه از ساير نظريات بيشتر مقرون بحقيقت\r\n\r\n\r\n","description":"","footnote":"\r\n( 1 ) - عده‌اى ديگر 000 ، 610 و 000 ، 630 و 000 ، 660 ميل مربع قيد كرده‌اند .\r\n","page_name":" 588 ","page_number":602},
  {"content":"\r\n\r\nاست و سه چهارم درصد هم بر آن بيفزائيم كه شايد هرساله افزايش يافته باشد در مدتى كه نه قحطى واقع شده و نه جنگى اتفاق افتاده است كليهء جمعيت ايران در سال 1891 معادل 500 ، 055 ، 8 نفر مىشود .\r\n\r\nنظريهء روسها\r\nاز طرف ديگر آقاى زولوتارف اظهارنظر خيلى پائين‌ترى در جلسهء انجمن جغرافيائى روسيه بسال 1888 نموده و كل جمعيت ايران را بشرح ذيل بيان كرده است :\r\nفارس 000 ، 000 ، 3 نفر\r\nترك و تاتار 000 ، 000 ، 1 نفر\r\nلر 000 ، 780 نفر\r\nكرد 000 ، 600 نفر\r\nعرب 000 ، 300 نفر\r\nتركمن و جمشيدى 000 ، 320 نفر\r\nجمع - 000 ، 000 ، 6 نفر\r\nاين ارقام با آمار ژنرال شيندلر هم از لحاظ جمع و هم تركيب سخت متفاوت و حاكى است كه معلومات راجع به اين قسمت تا چه‌اندازه مختلف و بىاعتبار است . بنابر مشاهداتم باآنكه خيلى از جاهاى پرجمعيت ايران را نديده‌ام با قيد احتياط مىگويم كه ارقام ژنرال شيندلر تا حدودى و قول آقاى زولوتارف به كلى از حقيقت دور و كمتر از ميزان واقعى است .\r\nجاده‌هاى مشهور كه مسافر معمولى از آنها عبور مىكند شهرهاى عمده را بهم مربوط مىسازد ، اما از حاصلخيزترين نواحى نمىگذرد . بمناسبت بيم و ترسى كه از حركت قشون و گاهى از سيروسفر حتى آرام شهريار و يا والى ايالت در ميان بوده بجاى جلب جمعيت موجب اجتناب آنها گرديده است « 1 » . در كشورهاى متمدن\r\n\r\n\r\n","description":"","footnote":"\r\n( 1 ) - راجع بشرح مشابهى در اين باب كه مشعر بر فقدان امنيت است رجوع و مقايسه شود با كلام سفر داوران در تورات كه حاكى است : « در روزگار شنگر فرزند عنات در دورهء يوئيل ، جاده‌ها خالى بود و مسافران از بيراهه رفت‌وآمد مىكردند . »\r\n","page_name":" 589 ","page_number":603},
  {"content":"\r\n\r\nوضع بر خلاف اين است و شاهراه‌هاى مهم در نواحى پرجمعيت واقع شده است و اين خود دليل بارز ديگر در عقب‌ماندگى ايران است . از طرفى هم گزارشها و سفرنامه‌هاى مسافران خصوصى را در راههاى فرعى مملكت ديده‌ام كه محل رفت‌وآمد خارجىها نيست و مأموران رسمى به‌ندرت در آنجا ديده مىشوند و تحصيلدار مالياتى كمتر رخنه مىكند .\r\nدر گوشه‌وكنار اين نقاط دهات آباد بسيار هست كه معمولا اثرى از نام آنها در نقشه نيست ، لذا استنباط من اين است كه مسافرت در ميان فقط نواحى نيك شناختهء مملكت شايد موجب خواهد شد كه ناظران امر ، جمعيت ايران را بجاى مبالغه ، كمتر از ميزان واقعى وانمود كنند . از اين‌رو عقيدهء اين جانب آن است كه درحال‌حاضر جمعيت ايران به 9 مليون نفر ميرسد . وقتى كه در خاطر بياوريم كه مساحت ايران سه برابر خاك فرانسه است و بنابر ارقام مزبور جمعيتش فقط يك پنجم آن است مىتوانيم دو موضوع را نيك دريابيم يكى اينكه چرا و چگونه ايران در صورت ظاهر با كشورى اروپائى متفاوت مىنمايد و ديگر آنكه چه زمينهء وسيعى براى تجديد نيروى مادى و طبيعى مردم آن فراهم است .\r\n\r\nمحصولات و مصنوعات\r\nاز موضوع جمعيت ايران اينك به محصولات و مصنوعات محلى آن مىپردازم . اين سرزمين از لحاظ منابع بكر بسيار غنى است .\r\nهمه قسم اقليم دارد يعنى از گرماى استوائى تا برف دائمى بر رشته‌هاى جبال و همه نوع خاك و زمين هم در آنجاست . سبزىها و حبوباتش مثل منابع زيرزمينى آن گوناگون و متعدد است . مقدار بارانش محدود و رو به نقصان است . آفات و خرابى ناشى از لشكركشىهاى گذشته و شيوهء جاهلانهء زراعتى و رسم و كار حكومت و ادارهء ناصواب در انحطاط فلاحتى آن همان‌اندازه تأثير داشته است كه قلت خطوط ارتباطى و اشكال حمل‌ونقل و فقدان نيروى كار و ابتكار ، منابع سرشار زيرزمينى آن را عاطل گذاشته است .\r\nدر مورد اول كشتزارهاى سرسبز به زمين‌هاى سنگلاخ و بيابان مبدل\r\n\r\n","description":"","footnote":"","page_name":" 590 ","page_number":604},
  {"content":"\r\n\r\nگرديده و در مورد ثانى هم هيچ‌گونه همت و اقدامى در بهره‌بردارى از منابع طبيعى آن معمول نشده است . درحال‌حاضر با صرف‌نظر از منابع معدنى آن كه شرحش را جداگانه و به تفصيل بيان خواهم كرد ايران فعلا قادر است كه محصولات و مصنوعات قابل‌توجهى فراهم سازد كه اگر مقدارش به حد وفور نباشد دست‌كم تنوع و اقسام گوناگون آن جلب‌توجه فراوان خواهد نمود .\r\n\r\nغلات\r\nغله بخصوص گندم و جو ( كه دومى بواسطه فقدان جو صحرائى معمولا خوراك اسب مىشود ) در سراسر ايران خاصه به حد وفور در ايالات و نواحى آذربايجان ، كرمانشاه ، لرستان ، خوزستان ، فارس ، خراسان ، كرمان ، يزد و اصفهان كاشته مىشود . روسها تقريبا تمام ما يحتاج خود را در موقع جنگ با تركمن‌ها در سال 1 - 1880 در خراسان خريدند كه درنتيجهء آن نرخ گندم ترقى كرد و درواقع در شهرها براى خاطر نان فتنه و طغيان برخاست و گزارش‌هاى محرمانهء مأموران نظامى و سياسى روسيه حاوى پيشنهاد انضمام اين ايالت بود و آن هم مبنى بر اين دليل است كه در صورت حمله به هندوستان گندم اين ايالت بايد جبران كمبود محصولات ناحيهء ماوراء بحر خزر را بنمايد .\r\nرسم شخم زمين در ايران بسيار كهنه و بدوى است . گاوآهن چوبى خشنى را گاو و گاوميش و گاهى نيز الاغ مىكشد كه فقط روى خاك را مىشكافد و بذر را سطحى مىپاشند و محصول كم‌زحمت و فراوان بدست مىآورند . با آنكه هزاران هزار جريب زمين عاطل و بىحاصل افتاده است بخصوص در نواحى غربى و جنوب غربى باز محصول بيش از احتياج داخلى است و به هندوستان و عثمانى و قفقاز و حتى به انگلستان از طريق بوشهر صادر مىشود . كشت جو صحرائى چنان كه اشاره نمودم مرسوم نيست و كشت ذرت محدود است و ارزن هم در بعضى جاها كاشته مىشود . برنج در اراضى پست و كرانه‌هاى پرآب درياى خزر مىكارند و از راه حاجى ترخان به قفقاز و روسيه « 1 » مىبرند . برنج مرغوبى هم در داخلهء\r\n\r\n\r\n","description":"","footnote":"\r\n( 1 ) - صادرات برنج از مازندران و گيلان به روسيه را سالانه 064 ، 58 تن با ارزش 000 ، 000 ، 1 تا 000 ، 100 ، 1 تومان گفته‌اند .\r\n","page_name":" 591 ","page_number":605},
  {"content":"\r\n\r\nمملكت بدست مىآيد بخصوص در حوالى شيراز و اصفهان . اما قسمت اعظم برنج ايران در داخله مصرف مىشود كه بعد از گندم عمده‌ترين خوراك طبقهء روستائى است و از خصايص سفرهء ايرانى خواه در ميان طبقهء بالا يا پائين است .\r\n\r\nقند و شكر\r\nدر روزگار قديم ايران بمناسبت توليد شكر شهرت داشت و كشت نيشكر در حوزه‌هاى اهواز و كارون نيك معروف بود . درحال‌حاضر نيشكر در بعضى نقاط مازندران و گيلان و همچنين در ولايت يزد كاشته مىشود كه از آن شكر خشن و خامى براى مصرف داخلى فراهم مىسازند . طرز ساختن آن بسيار بدوى و فاقد شيوهء علمى است و چنين مىنمايد كه كشت‌وكار نيشكر بجاى افزايش رفته‌رفته كاهش مىيابد ، ولى چغندر كاملا فراوان است بخصوص در خراسان كه اگر اين اندازه محصول در كشور ديگرى فراهم بود بدون ترديد از ورود مقادير زياد قند و شكر فرانسه و روس جلوگيرى مىنمود . سابقا شكر را از هندوستان و جاوه و جزيرهء موريس وارد مىكردند ، اما مارسى و حاجى ترخان اكنون قسمت عمدهء آن را مهيا مىسازند .\r\n\r\nپنبه\r\nپنبه در ايران با سهولت فراوان در ارتفاعات تا 5000 پا از سطح دريا كاشته مىشود و در حدود 000 ، 100 عدل هرساله از ايران صادر مىكنند كه قسمت كلى آن به مقصد كارخانه‌هاى بمبئى و قسمتى هم به مسكو حمل و بقيه در كارخانه‌هاى دستى يزد و كرمان مورداستفاده واقع مىشود . اما پنبهء ايران الياف كوتاه دارد . مازندران ، خراسان ، سمنان ، قم ، كاشان ، اصفهان و حوالى اروميه و خوى در آذربايجان مراكز عمدهء اين زراعت است و من بارها در حين سيروسفر خود در داخلهء ايران به عدل و بار پنبه برخورده‌ام . اين محصول در زمان جنگ داخلى امريكا كه پنبهء ايران در بازارهاى دنيا عرضه شده بود پيشرفت فراوان نمود ، اما هيچ‌گاه چنان كه بايدوشايد به ترويج اين كشت‌وكار نپرداخته‌اند ، در صورتى كه استعداد توسعهء بسيار دارد . كنف در مازندران به مصرف محلى ميرسد و براى گونىبافى به كار مىرود ، اما محصول آن باندازهء احتياج داخلى نيست و وارداتش از راه خليج‌فارس رو بافزايش است .\r\n\r\n","description":"","footnote":"","page_name":" 592 ","page_number":606},
  {"content":"\r\n\r\n\r\nابريشم\r\nراجع به صنعت ابريشم كه اولين‌بار ايران را از لحاظ اروپاى جديد مشهور گردانيد و سابقا محصول ثروت‌خيزى بود و از موقع آفت 1864 به راه كاهش و شكست افتاده است ، من با تفصيل كافى در فصل ولايات شمالى ايران سخن بميان آورده‌ام ، ولى اخيرا اين صنعت تجديد حيات نموده است ، اما آمار 1889 را باآنكه نسبت به مقدار كلى دوره‌هاى قديم نقصان فاحشى يافته است به اين جانب چنين اظهار كرده‌اند :\r\nرشت و گيلان / 000 ، 30 / من تبريز\r\nخراسان و يزد و تربت / 000 ، 20 من تبريز\r\nمازندران / 000 ، 15 من تبريز\r\nجمع كل / 000 ، 65 من تبريز\r\nشنيده‌ام كه ارزش صادرات ابريشم تنها بالغ بر 000 ، 30 ليره بوده .\r\nمجموع محصول خراسان به يزد و كاشان و اصفهان كه مركز صنعت ابريشم‌سازى ايران‌اند و در كارخانه‌هاى آن سالانه 15000 نفر به كار مشغول‌اند فرستاده مىشود .\r\nمحصولات مازندران و گيلان در حدود 10000 تن تبريز يا به مقصد بغداد حمل مىشود يا در كاشان و اصفهان به مصرف ميرسد ، بقيه 40000 من را به اروپا و بيشترش را از طريق روسيه به مارسى و مقدار كمى را هم با كشتى به بمبئى مىبرند .\r\n\r\nتنباكو\r\nتنباكوى ايران در هر شهر و دهكدهء نصف منطقهء غربى آسيا شهرت دارد . اروپائيان جهانگرد يا مقيم كه خواه در حين عبور و يا مدت اقامت از حظ عالى قليان ايرانى محروم بوده‌اند سزاوار دل‌سوزىاند . با آنكه من اهل دود نيستم و از اين عادت كهنهء اروپائى چندان خوشم نمىآيد ، باز هيچ‌گاه از نشئهء خوش تنباكوى شيراز كه چند پك آن كافى است كه تا ته دل و دماغ آدمى را شاد سازد غافل نمانده‌ام . اين تنباكوى اعلى كه تأثير دلپذيرش قدرى ناشى از مقدار نيكوتين است كه در آن است و قدرى هم بواسطهء طرز و ترتيبى است كه در ايران به كار ميرود كه آن را خيس مىكنند و با فشردن مىخشكانند و بعد در\r\n\r\n","description":"","footnote":"","page_name":" 593 ","page_number":607},
  {"content":"\r\n\r\nسر قليان جا و آتش زغال روى آن قرار مىدهند و دود از ميان آب به لب مىرسد ، قسمت عمده‌اش در شيراز و كاشان و طبس بدست مىآيد و جنس نامرغوب آن در اصفهان ، قم ، نهاوند ، ورامين ، سمنان و شاهرود كاشته مىشود .\r\nدر كشتزار بنابر ارزش نوع آن منى 1 تا 3 قران خريدارى مىشود و بواسطهء مداخلهء دلالها در بازار تا بدست خريدار برسد قيمت آن هر من 3 تا 12 قران مىشود ، مقدار مصرف تنباكو فقط در ايران بنابر قول آقاى كتابچى مدير كل گمرك ايران 000 ، 000 ، 18 من يا تقريبا 230 ، 52 تن « 1 » بوده است .\r\nاين محصول برگ ايرانى در كشورهاى آسيائى همجوار تقريبا به همين اندازه مطلوب است و صادراتش را 000 ، 500 ، 1 من تخمين كرده‌اند كه به بغداد و بيروت و قاهره و عربستان و هندوستان و افغانستان صادر مىشود . نوع ديگر و متفاوت آن شبيه محصولى است كه در تركيه تهيه مىكنند و در چين براى ( پيپ ) و سيگارت به كار ميرود و آن در كردستان و حوالى اروميه و كرانهء درياى خزر كاشته مىشود كه هرگاه در كشت‌وكار آن دقت كافى بنمايند در مقابل توتون عثمانى رقيب بزرگى خواهد شد .\r\nسابقا بمناسبتى خاطرنشان كردم كه در پائيز 1890 شاه امتياز انحصارى ( رژى ) خريد و فروش و تهيهء توتون و تنباكوى داخلى را به مدت پنجاه سال اعطا كرده بود و شركتى بنام كمپانى دخانيات شاهنشاهى ايران با سرمايهء 000 ، 650 ليره براى اجراى مواد قرارداد تشكيل يافت ، ولى در اثر طغيان عمومى ، شاه در ژانويه 1892 اين امتياز را به كلى ملغى كرد . واقعه مزبور بر اثر ابراز خصومت همهء طبقات در ايران نسبت بدخالت فضولانهء غير در رسوم و عادات زندگانى روزانهء ايشان ايجاد شده بود و روحانيون با مهارت تمام آن را به صورت قيام تنباكوى ايران تا سرحد شورش درآوردند ، چنان كه درحال‌حاضر هم مسئلهء اعتدال در صرف مسكرات در انگلستان مايهء زحمت شده است .\r\n\r\n\r\n","description":"","footnote":"\r\n( 1 ) - اين محاسبه به‌نظر من عارى از اساس علمى است ، زيراكه بر اين فرض كه جمعيت ايران 10 مليون نفر است ( كه به‌نظر من خالى از مبالغه نيست ) مبتنى است و حاكى است كه از هر پنج نفر مرد يا زن بدون رعايت سن يك تن هرساله نه من تنباكو مصرف دارد كه آن نيمى از محصول ايران مىشود .\r\n","page_name":" 594 ","page_number":608},
  {"content":"\r\n\r\n\r\nترياك\r\nاكنون بذكر جنسى مىپردازم كه ساليان دراز رقم عمدهء درآمد خزانهء ايران بود و شايد رقم روزافزون عايدات باقى بماند و آن كاشت و صدور ترياك است . از روزگاران قديم خشخاش را در حوالى يزد براى مصرف محلى مىكاشته‌اند و در ايران به‌عنوان دارو به كار ميرفته است و سالخوردگان عادت داشته‌اند شيرهء آن را مرتبا مصرف كنند ، ولى در سال 1853 نخستين‌بار ترياك از اقلام صادراتى منطقهء اصفهان ذكر گرديده هرچند كه تا شكست بازار ابريشم در سال 5 - 1864 خشخاش به مقدار محدود كاشته مىشده است .\r\nدولت در به دو امر كشت‌وكار خشخاش را ممانعت مىنمود ، زيراكه بجاى در نظر گرفتن عايدى كلان آن نگران بودند كه موجب كاهش اراضى غله - خيز مىگرديد و اين موضوع نيز خطر گرانى نان و امكان بروز شورش و آشوب برعليه حاكم محلى يا هر قدرت ديگرى را فراهم مىساخت . اندكى بعد كار تجارت اين محصول دچار اختلال شد ، چون بعضى از بازرگانان بىفكر بقدرى مواد خارجى با شيرهء آن مخلوط كرده كه پايهء اين تجارت نوزاد سخت متزلزل شد و در سال 3 - 1882 خطر شكست كلى آن را پيش‌بينى مىكردند . خوشبختانه دولت در اين كار دخالتى عاقلانه نمود و با نظارت رسمى محصول آن ترقى بسيار كرد . از ارقام ذيل پيشرفت تجارت و صدور آن را از طريق خليج‌فارس و بندرهاى بوشهر و عباس مىتوان تشخيص داد :\r\nسال 2 - 1871 / 870 صندوق به ارزش / 000 ، 696 روپيه\r\nسال 7 - 1876 / 2570 صندوق به ارزش / 000 ، 313 ، 2 روپيه\r\nسال 1 - 1880 / 7700 صندوق به ارزش / 000 ، 470 ، 8 روپيه\r\nسال 90 - 1889 / 5190 صندوق به ارزش / 000 ، 950 ، 4 روپيه\r\nنواحى عمدهء كاشت آن اصفهان ، شيراز ، تبريز ، خوانسار ، كرمان ، يزد خراسان « 1 » شوشتر ( كه مقدار محدودى از محصول آنجا از راه محمره به زنگبار حمل\r\n\r\n\r\n","description":"","footnote":"\r\n( 1 ) - محصول خراسان در سال 1889 بارزش 000 ، 180 تومان يا 430 ، 51 ليره بود كه بالغ بر ارزش 000 ، 37 ليره از طريق هندوستان به چين و بقيه هم به اسلامبول صادر شد .\r\n","page_name":" 595 ","page_number":609},
  {"content":"\r\n\r\nمىشود ) بروجرد ، همدان و كرمانشاه . محصولات حوالى تهران و آذربايجان و كردستان از طريق تركيه به اروپا صادر مىگردد .\r\nدر حدود اصفهان بخصوص كاشت خشخاش جاى محصولات ديگر را به كلى گرفته است و گفته‌اند 250 تن محصول سالانه آن يعنى 2500 صندوق صادر مىشود . يكى از تجار عمدهء اصفهان پيش‌بينى مىكرده است كه مجموع صادرات فعلى 8000 صندوق بارزش 000 ، 720 ليره و از قرار هر صندوق 90 ليره است ، اما متقابلا صادرات از راه خليج‌فارس هر صندوق در حدود 70 ليره ارزش دارد كه با مجموع صادرات ايران در سال 1889 تطبيق مىنمايد و به اين جانب گفته‌اند كه بارزش 000 ، 900 ، 1 تومان يا 000 ، 543 ليره مىشود .\r\nدر آغاز تجارت اين محصول آن را به جاوه مىفرستادند و از آنجا به مقصد هنگ‌كنگ و سنگاپور حمل مىگرديد و سپس به عدن و حوزهء سوئز مىرسيد .\r\nخالص‌ترين نوع آن را به لندن صادر مىكردند و از آن مرفين استخراج و به آمريكا صادر مىشده ، ولى سه چهارم كليهء صادرات را كه با مقدارى شكر و نشاسته و عصارهء انگور مخلوط مىكنند به مقصد چين حمل مىشود . ترياك ايران مدتها محصول تركيه را از بازار چين خارج كرده بود و با سرعت در مقابل محصول هند هم رقيب عمده‌اى مىشود .\r\n\r\nطرز كاشت\r\nكيفيت كاشت و تهيه و حمل ترياك بقرار ذيل است : گياه را در ماه نوامبر مىكارند ، اوايل بهار آينده جوانه مىزند و ساقهء آن تا سه چهار پا بلند مىشود و شكوفه مىدهد سپس گل به قوزهء خشخاش مبدل مىگردد ، در اوايل تابستان افراد مىآيند و قوزه‌ها را شكاف يا خراش مىدهند و شيره را كه خارج مىشود جمع و در ظرف‌هاى مسى به بازار حمل مىكنند . پس از آنكه خشك شد به شكل قالب با وزن سه چهارم تا يك پوند و نيم درمىآورند و در برگ مو يا انجير مىپيچند . تعداد 192 تا 196 از اين بسته‌ها را در هر صندوق بخارج صادر مىكنند . در اثر تبخير و خشك شدن تا مقصد چين از وزن آن كاسته مىشود .\r\n\r\n","description":"","footnote":"","page_name":" 596 ","page_number":610},
  {"content":"\r\n\r\nترياك جنس مرغوب 80 درصد شيره 9 - 10 درصد و جنسى كه به لندن و امريكا صادر مىكنند 12 درصد مرفين دارد .\r\n\r\nگياه‌هاى طبى\r\nدر ميان ديگر محصولات نباتى ايران بايد گياه‌هاى طبى و رنگى را كه از اقسام متعدد آن نيز وجود دارد و همچنين چوب و تير و گل و ميوه را خاطرنشان كرد . كتيرا كه بوتهء كوتاه خاردارى است در نواحى كوهستانى از كرمان تا كرمانشاه فراوان است و صادر مىشود . بهترين نوع آن را به لندن و جنس نامرغوب را به روسيه مىبرند . صمغ عربى را از درخت سدر در جنوب نزديك شيراز بدست مىآورند اشق « 1 » و باريجه « 2 » ، سگبينج « 3 » در حوالى شيراز و در لارستان و اصفهان و خراسان چاوشير « 4 » و نزورت « 5 » و حنظل و محموده « 6 » نيز يافته مىشود . صمغ گرانبها ، اما بدبو بنام انقوزه از گياه صحرائى درحوالى بيرجند و طبس در خراسان و نقاط متعددى در بلوچستان ايران بدست مىآيد . برگ خشك و ساقه اين گياه را مىجوشانند و به مصرف طبى مىرسد . به صورت خشك از لحاظ ادويهء طبى مصرف دارد . پيرمردها آن را به عنوان تقويت نيروى مردى به كار مىبرند .\r\nبوتهء آن كوتاه و كم‌رشد است و به‌ندرت از هشت اينچ تا يك پا بلندتر مىشود . برگش مثل برگ چغندر هندى و كله‌اش شبيه گل كلم است ، اما ريشهء آن كه صمغ مىدهد بعضى اوقات به‌اندازهء ران پاى انسان درشت است .\r\nساقه را قطعه‌قطعه مىكنند و گاهى چهارده بار در هرسال از آن استفاده مىشود و عصاره به مدت هشت ماه از بهار تا پائيز بدست مىآيد تا اينكه ريشه به كلى خشك مىشود ، هركس در بازار از كنار بار انقوزه عبور كرده باشد هرگز بوى بسيار زنندهء آن را فراموش نخواهد كرد . ظاهرا ايرانيان قدر نباتات طبى خود را نمىشناسند ، ولى از اقلام عمدهء صادراتى آنهاست . سوس « 7 » ( شيرين‌بيان ) هم همه‌جا در صحرا مىرويد .\r\n\r\nگياه‌هاى مولد رنگ\r\nتعداد نباتاتى كه رنگ‌هاى موردعلاقهء عام يا\r\n\r\n\r\n","description":"","footnote":"\r\n( 1 ) -  Gum Amoniac \r\n( 2 ) -  Gyalbamun \r\n( 3 ) -  Sagapenum \r\n( 4 ) -  Opoponax \r\n( 5 ) -  Sarcocola \r\n( 6 ) -  Scammony \r\n( 7 ) -  Liquorice \r\n","page_name":" 597 ","page_number":611},
  {"content":"\r\n\r\nنافع فراهم مىسازند بسيار زياد است . نيل در جنوب غربى در حوالى شوشتر و دزفول و در لارستان بدست مىآيد و براى رنگ كردن نخ و كتان و مخلوط آن با حنا به منظور رنگين نمودن ريش به كار ميرود و اين گياه آخرى كه برگهاى سائيده و ريز دارد همان  Lawsonia inermis  است كه در حدود يزد و كرمان مىرويد و مىگويند شش برابر هر جنس ديگرى مادهء رنگى دارد . از عصارهء آن در سراسر مشرق زمين براى خوش‌نما - كردن ريش و موى سر و ناخن استفاده مىشود و من هنوز مفتون منظرهء ريش خوش‌رنگ حنائى ميرزا عباس خان كه سابقا نمايندهء انگلستان در مشهد بود هستم و همچنين ياد توسن‌هاى دم‌حنائى حضرت شهريارى كه در سفر اول او به انگلستان در سال 1873 رژه رفته بودند هنوز در خاطر عموم هست . ريشهء روناس و زعفران از يزد و بجنورد ( بيرجند ) و مازو از بلوط كردستان را هم بايد جزو محصولات قيمتى ايران بشمار آورد . هرچند كه بواسطهء آميختن آن با رنگ‌هاى مصنوعى قدر و منزلت رنگ‌هاى نباتى را از ميان برده‌اند و بازار اين محصولات از رونق افتاده است .\r\n\r\nگز يا ترنجبين\r\nدر فهرست محصولات گياهى ايران نبايد جنس جالب توجهى را بنام گز كه در نزد عام همان ترنجبين مذكور در كتاب مقدس است از قلم انداخت كه باآنكه مىگويند فضلهء يكى از حشرات است كه بر شاخه و برگ درخت بخصوص گز نهاده مىشود بيشتر در حوالى اصفهان بدست مىآيد .\r\nشاردن ظاهرا راجع به اصل و خاصيت اين محصول دچار شك بوده و راجع به آن نوشته است :\r\n« برگ اين درخت در حوالى اصفهان در فصل تابستان مادهء مايع ترنجبين را فرومىريزد كه مدعىاند شبنم نيست ، بلكه عرق درخت است كه بر برگ مىنشيند . بامداد پاى اين درختان صاف و همواره از اين مايع ليز مىشود » .\r\nدرواقع گز مادهء سفيد و لزجى است كه به عسل بىشباهت نيست و مىگويند به شكل دانه روى برگه‌هاى بيشه گز بوسيلهء حشرهء كوچك سبزفام نيم‌رنگى نهاده\r\n\r\n","description":"","footnote":"","page_name":" 598 ","page_number":612},
  {"content":"\r\n\r\nمىشود « 1 » اهالى سحرگاه آن را در ظروف گلى يا سبد جمع مىكنند و به صورت خمير سفيدى درمىآيد ، ولى بيشتر مثل خميره‌اى بنام گزانگبين مىسازند و با پسته يا بادام مىجوشانند و به شكل قالب شيرينى سبزفام درمىآيد . من چندبار از آن چشيده‌ام كه هرچند به سقف دهان مىچسبد ، ولى نيك خوش‌مزه بوده است ، مانند بادام عسلى عالى كه كمتر چسبناك است .\r\n\r\nچوب\r\nاز شرح مسافرتم در داخلهء ايران خوانندگان متوجه اين حقيقت شده‌اند كه غير از درخت تبريزى و در بعضى از شهرها و نقاط ييلاقى نيز درخت برازندهء چنار چوب و درختان محدود ديگر در آنجا ديده مىشود ، مناظر سبز و خرم كه گاهى به‌نظر ميرسد تقريبا بدون استثناء بواسطهء وجود باغ و بوستان است .\r\nدرخت سدر در خوزستان و سرو در شيراز و درخت بلوط در كوهستانهاى غرب و جنوب و از طرف ديگر درختان عرعر در رشته‌هاى كوهستانى خراسان توت و گردو و شايد تنها درختانى است كه طى هزار ميل مسافرت در ايران به آن برخورد مىكنيم ، ولى در نقاط و نواحىاى كه محل رفت‌وآمد مسافران نيست و شايد روىهمرفته آن نقاط را مشاهده نمىكنند وفور چوب و درخت به همان‌اندازه است كه در ساير جاها كميابى آن جلب‌توجه مىكند .\r\nدر جلگه‌هاى مرطوب و حاصلخيز كرانه‌هاى درياى خزر و دامنه‌هاى البرز بسواحل مزبور مربوط مىشود انواع درختان سودمند و قيمتى هست كه بعضى از آنها براى كشتىسازى قابل استفاده است . در همين حدود بود كه آن انگليسى بدفرجام يعنى جان التون كه به خدمت نادر شاه وارد شده بود سعى نمود نيروى دريائى فراهم سازد . در اين نواحى چوب شمشاد همواره فراوان بوده است و به مقدار زياد از طريق حاجى ترخان به مقصد رستو بر ساحل دن و حتى به ليورپول صادر مىشده است ، اما در ايران علم و فن جنگلبانى نيست و بواسطهء فقدان مقررات از مقدار\r\n\r\n\r\n","description":"","footnote":"\r\n( 1 ) - بعضى از نويسندگان اين قول را موردترديد قرار داده و مىگويند اين ماده از حشره بدست نمىآيد ، بلكه تركيبى نباتى است كه از گياه خارج مىشود و اين مطلب بيشتر احتمال صحت دارد و نه‌فقط بر درخت گز ، بلكه در جاهاى ديگر از قبيل بيد و خار و بلوط هم ديده مىشود .\r\n","page_name":" 599 ","page_number":613},
  {"content":"\r\n\r\nدرخت رفته‌رفته كاسته مىشود . از جمله درختان ديگر كه در اين حدود ساحلى است بلوط ، زبان گنجشك ، مرس ، نارون ، گيلاس ، توسه و درختهاى خاردار است كه تقريبا همگى از نوع خزانى و برگ‌ريزان است .\r\n\r\nگل و باغ\r\nباغ ايرانى شباهت چندانى با هم‌نام اروپائى خود ندارد .\r\nمحوطه‌هاى آراسته و مرتب و چمن‌زارهاى نيك تراشيده و يا طرح و نقشه‌هاى نيكو و حاشيه‌هاى خوش‌آيند در كار نيست . باغچه‌هاى حياط درونى درهم‌وبرهم پر از گل و بوته‌هاى غنچه‌دار است و باغهاى بزرگ به شكل بيابان بىسروته و پر از جوىهاى آبيارى است ، ولى به همان نسبتى كه بىسبك و نقشه‌اند از لحاظ نهايت زيبائى مانند هم‌اند و شكوه آنها در موسم بهار بهيچ‌وجهى قابل انكار نيست .\r\nراجع به گل و شكوفهء خوشبوى ايران قصايد و غزلهاى دل‌نواز سروده‌اند . كيست كه داستان گل و بستان را نخوانده باشد و حكايت باغها و هزاردستان شيراز را نشنيده باشد ؟ گلهاى صحرائى از جهت وفور و فروانى مايهء وجد و سرورند بيابانهاى خشك و خالى زمستانى در فصل بهار به گلزار دل‌انگيز خوش‌رنگ و بو مبدل مىشود . از گل سرخ نيك مشهور سرزمين ايران ، گلابى بدست مىآيد كه در سراسر شرق بلندآوازه است .\r\n\r\nميوه\r\nدر سرزمين ايران ميوه‌هاى اروپا و آسيا در كنار هم بدست مىآيد .\r\nدر بوستان‌هاى گرم طبيعى كرانه‌هاى بحر خزر بسيارى از ميوه‌هاى اروپائى مانند انگور ، گوجه ، تمشك ، سيب ، گلابى به خودى خود مىرويند و بدين‌ترتيب بى ارزش‌اند . با زحمت و كار محدود حاصل خربزه و هندوانه بدست مىآورند كه مىگويند در دنيا بىنظير است و گاهى دو عدد از آنها بار حيوان باربرى مىشود ، همچنين شليل ، هلو ، زردآلو ( كه خشكبار آن صادرات كلانى به قفقاز و روسيه دارد ) مركبات ، انار ، گيلاس ، تمرهندى ، شاه‌توت ، به عالى ، انجير ، پسته و بادام دارند . خرما به حد وفور در كرانه‌هاى خليج‌فارس هست و از اقلام عمدهء تجارتى در بازارهاى شرق و غرب محسوب مىشود ، هرچند كه محصول خرماى ايران از جهات درشتى و فراوانى باندازهء خرماى بصره و جلگهء دجله نيست .\r\n\r\n","description":"","footnote":"","page_name":" 600 ","page_number":614},
  {"content":"\r\n\r\nدر حوالى رودبار در راه بين رشت و تهران و حدوسامان ولايت گيلان ناحيهء جداگانه‌اى هست كه زيتون فراوان دارد . اين محصول وسيلهء ارتزاق چهل و سه ده را فراهم مىسازد و اهالى آن حدود بين 000 ، 80 تا 000 ، 100 اصله درخت دارند كه محصول آن بطور متوسط 6 تا 9 پوند زيتون از هر درخت در هرسال مىشود و بنابراين محصول سالانه تقريبا 000 ، 750 پوند است . دولت از هر درخت زيتون در حدود يك پنس و نيم ماليات مىگيرد .\r\nجريان روغن‌كشى آنها باندازه‌اى ناشيانه و پرزحمت است كه مقدار زيادى از محصول تلف مىشود و از مواد باقيماندهء آن نوعى صابون زبر و خشن فراهم مىسازند . زيتون‌ها را در اواخر پائيز جمع و بدون تأخير در تغارهاى بزرگى انبار مىكنند و در آن حالت تا فصل بهار مىگذارند كه ترش و مخمر شود ، سپس آن را روى بام خانه پخش مىكنند تا خشك شود . وقتى كه كاملا خشك شد باز روى هم مىريزند كه ورآيد ، بعد از اين تخمير ثانوى مثل سركه‌گيرى از انگور ، مردها در خمره آن را لگدكوب مىكنند ، سپس مىجوشانند و بين سنگ‌هاى صاف مىفشارند كه در زير آن مخزنى براى جمع شدن روغن زيتون نهاده بودند ، تفالهء آن را براى كود به كار مىبرند . روغن زيتون در سالهاى خوش‌حاصل هر بطرى دو قران در رشت به فروش ميرسد و در سال بدحاصل قيمت آن تا پنج قران ترقى مىكند .\r\nدر مه 1889 انحصار خريد و توليد همهء زيتون ايران را شاه به دو تن از تجار اهل بادكوبه داد كه مىگويند قرار است ايشان بهترين اسلوب تصفيه و روغن‌كشى زيتون را در ايران معمول دارند .\r\n\r\nتاك\r\nحال نوبت شرحى دربارهء ميوهء انگور است كه با اشكال مختلف و معمولا هم بىضررترين صورت آن نقش بزرگى در زندگانى و تجارت ايران در همهء ادوار ايفا كرده است . از لحاظ جنس عمدهء تجارتى فعلا انگور را بيشتر خشك و به اصطلاح فارسى آن را كشمش مىنامند مىفروشند و بازار وسيعى در روسيه و تركيه دارد . راجع به اين قلم صادراتى از منابع متعدد رقم‌هاى مختلف اظهار شده است .\r\n\r\n","description":"","footnote":"","page_name":" 601 ","page_number":615},
  {"content":"\r\n\r\nاز ناحيه‌اى به اين جانب اطلاع رسيد كه سالانه 000 ، 200 صندوق از راه شمال به روسيه صادر مىشود ، با ارزش متوسط 000 ، 140 ليره . از طرف ديگر هم مجموع صادرات آن را در فهرست 9 - 1888 معادل 000 ، 45 ليره قلمداد كرده‌اند ، تفاوتى كه از لحاظ من قابل توضيح به‌نظر نميرسد . از راه جنوب انگور تازهء شيراز را در پنبه بسته‌بندى و به مقصد هند حمل مىكنند . اين ميوه در سراسر كشور فراوان و انواع آن نيز خيلى زياد است و در اكثر بازارها به قيمت پوندى نيم تا يك پنس فروخته مىشده است .\r\n\r\nشراب ايرانى و مىگساران\r\nبخصوص منظورم اين است كه از ميوهء انگور ايرانى سخنى بميان آورم كه از روزگاران قديم مايهء حظ و عيش مردمى بوده است كه طبعى خوش و بانشاط دارند . بالغ بر 2000 سال پيش قول گرامى هرودوت گواه اين اظهارات بشمار ميرفته چنان كه وى گفته است : « ايرانيان به صرف شراب نيك عادت داشته‌اند و در تأييد كلام ، اين داستان شيرين شنيدنى است كه ايشان راجع به كارهاى مهم وقتى كه در حال مستىاند به فكر و انديشه مىپردازند ، بعد در حين هشيارى راه ميانه و اعتدال اختيار مىكنند و هرگاه تصادفا جريان كار نادرست نمايد باز هنگام باده‌نوشى رشتهء بحث و كلام را دراز مىكنند . » در دوران جديد نيز مىتوان قول چند تن از نويسندگان معتبر را خواه دربارهء اثر و قوت و خواه قدر و منزلت مى ايرانى شاهد آورد . هربرت بىمانند شرح ذيل را نوشته است :\r\n« اما راجع به اهالى محل ، منطقه‌اى كه در آنجا زيست دارند رنگ ايشان را تيره‌گون و شراب آنها را سرخوش و ترياك شهوتران مىسازد . زنان سرخاب به كار مىبرند ، مردان دوستدار سلاح‌اند و همگى هم دلدادهء شعر . آنچه را كه انگور به جوش مىآورد شريعت تعديل مىكند و سرمشق رام مىنمايد . بر سفره ، ايشان خوش‌ترين افراد جهان‌اند ، كسى در عالم خوش‌خوراك‌تر از اين قوم نيست در باده‌نوشى حدواندازه نمىشناسد و در پرخورى نيز همتا ندارند ، اما سرمستى ايشان قرين بىآزارى است ، قدرى گوشت و خوشى با وضع و حال ايشان نيك سازگار است » .\r\n\r\n","description":"","footnote":"","page_name":" 602 ","page_number":616},
  {"content":"\r\n\r\nتاورنيه مىنويسد : « مىگويند شراب اصفهان معده را سرد و سر را گرم مىكند راجع بسردى معده نمىدانم چه عرض كنم ، ولى ميدانم كه اگر بيش از اندازه صرف شود سر را براستى گرم خواهد كرد » . بنابر قول تاورنيه ، شاردن ، اولئاريوس ، لوبرن و ساير جهانگردان آن دوره ، داستان آخرين پادشاهان صفوى چيزى درواقع جز عيش و مستى آنها نيست . پادشاهان غالبا در حال مستى بوده و سعى مىنموده است كه مهمانها و نديمانش نيز از باده‌گسارى حضرت شهريارى پيروى نمايند . شاردن روايت مىكند كه در زمان وى شراب ايرانى را در قفقاز و ارمنستان و ماد و هيركانيا و يزد و شيراز مىساخته‌اند و خاطرنشان مىسازد شراب و نوشابه‌هاى الكلى بر مسلمانها حرام شده است ، ولى به‌ندرت كسى مىتوان يافت كه به‌نحوى از انحا اهل مى و شراب نباشد . نديمان و حضرات و نفرات همه و همه باده‌نوش‌اند و آن را بنام دواى غمزدا به كار مىبرند و با نوشيدنش بهتر به خواب ميروند . از طرفى هم آنها را سرخوش و خرم مىسازد و معمولا نيز قوىترين و سكرآورترين آن را مىنوشند و اگر زود مست نشوند مىگويند اين چه شرابى است كه اثرى ندارد .\r\nاين وضع و حال تا امروز هنوز در اخلاق ايرانيان مشهود است . ايرانى مىگسار قانعى نيست . در نوشيدن پهلوان است ، به شراب‌نوشى اكتفا نمىكند مست و خراب مىشود ، در اندك‌نوشى لطف و اثرى نمىبيند و از افراط در شرب هم ناراحت و شرمسار نمىشود و معتقد است كه باده‌نوشى بايد تا سرحد مستى باشد و چنين استدلال مىكند كه يگانه حسن ميخوارگى در سرمستى است . گفتارى قديم در ميان ايرانيان است كه گناه يك پياله مى با يك كوزه يكى است و براستى با ايرانيانى كه من برخورد داشته‌ام اهميتى نمىداده‌اند كه از اين بابت گناهكار باشند و اين قاعدهء آسان را در باده‌گسارى شعار خود ساخته‌اند .\r\n\r\nشراب‌سازى درحال حاضر\r\nايران فعلا چند نوع شراب انگور مرغوب و يكى دوتا هم شراب ممتاز با شهرتى عالى در آذربايجان و شيراز و خراسان دارد و مراكز\r\n\r\n","description":"","footnote":"","page_name":" 603 ","page_number":617},
  {"content":"\r\n\r\nعمدهء اين صنعت اصفهان و قزوين و همدان و كرمان و يزد است « 1 » . من شراب محلى را در قوچان و مشهد و شاهرود و تهران چشيده‌ام . تاكنون شراب شيراز خواه در خارجه يا داخله از همه مشهورتر است و جنس آن شبيه به « شرى » كهنه است بخصوص اگر چند سالى مانده باشد مشروب بسيار مرغوبى مىشود « 2 » .\r\nبهاى شراب به صورت مضحكى ارزان و در فصل‌هاى معمولى بطرى چهار پنس است و در همان سال توليد در ايران بطرى هشت تا ده پنس فروخته مىشود .\r\nشراب همدان مثل شراب سفيد آلمانى است و بطرى فقط دو پنس قيمت دارد ، اما بواسطهء مشكلات حمل‌ونقل و حق دلالى در تهران با ده برابر قيمت محل به فروش ميرسد . در اصفهان دو قسم از جنس سبك و مرغوب مىسازند ، شراب سفيد با مزهء آب انگور و ديگرى شراب قرمز شبيه پورت . مىگويند شراب يزد از نوع بسيار سبك و شراب كرمان قوى و سنگين است .\r\nدر تهران شراب بدمزه‌اى ساخته مىشود كه تا اندازه‌اى مثل بورگندى است ، ولى كليهء اين محصولات خوشبختانه در خود ايران مصرف مىشود . ايرانيان بنابر حكم شرع و قانون از شراب‌سازى ممنوع‌اند ، هرچند كه چند مورد اجازهء توليد خصوصى به خانواده‌هاى عمده داده شده است . اين صنعت تقريبا به كلى در دست اروپائيان و ارامنه و زردشتىها و كليمىهاست ، اما طرز شراب‌سازى در ايران بسيار خام و ناقص است و تقلب و اختلاط خيلى شايع . درحال‌حاضر مقدار كمى از شراب ايران صادر مىشود ولى با توجه به سهولت و ارزانى توليد آن و نزديك بودن بازارهاى مساعد اين صنعت هم قابل توسعه است و هم سزاوار حمايت ، اگرچه خود ما حتى حوصلهء بحث و صحبتى را بر سفره‌هاى خود دربارهء تاك زرين اشك‌ريزان شيراز نداشته باشيم . ظاهرا خود پادشاه نيز همين عقيده را دارند و شايد بدليل سود شخصى است كه تهيهء شراب و الكل را در سراسر مملكت\r\n\r\n\r\n","description":"","footnote":"\r\n( 1 ) - اگملن در سال 1771 از شراب مازندران و گيلان صحبت بميان آورده و نوشته است كه با انگور جنگلى فراهم مىساخته‌اند .\r\n( 2 ) - تاورنيه در سال 1666 مقدار محصول شيراز را 025 ر 200 من يا 4125 چليك كه هركدام به وزن تقريبا 150 ليتر بوده ذكر نموده است .\r\n","page_name":" 604 ","page_number":618},
  {"content":"\r\n\r\nبسال 1889 بانحصار يك نفر اروپائى داده‌اند و از اين بابت قرار است سالانه 7000 ليره حق امتياز دريافت دارند . اين امتياز را بعدا يك كمپانى مقيم بروكسل بنام شركت عمومى تجارت و صنايع ايران خريدارى كرده است .\r\n\r\nمشروبات الكلى\r\nبا آنكه قرآن همگان را از صرف مسكرات شديدا ممنوع كرده است ايرانيان باز بنابر شعارى كه پيشه ساخته‌اند اگر باده‌نوشى پيش آيد بايد كه مشروبى نيك قوى باشد ، نوشابهء الكلى فراوان مصرف مىكنند و درواقع مشروب خالص را بر هر شراب نابى ترجيح مىدهند . اين اشتباه بهيچ‌وجه روا نيست كه شيشهء كنياك را بدست يك ايرانى دهيد ، خاصه اگر انتظارتان اين باشد كه جرعه‌اى از آن باز بدستتان برسد . يا عرق كه از انگور مىگيرند و طعم خوش و خاصى دارد نيك موردعلاقهء ايشان است ، اما ميزان مصرف سالانهء شراب و عرق در ايران كه گفته‌اند 000 ، 000 ، 8 گالون است و عوارض شراب و نوشابه‌هاى الكلى كه هرسال به تهران وارد مىشود و در برآوردهاى امتيازنامه 000 ، 25 ليره قلمداد شده است فقط مقياس‌هاى واهى است .\r\nمادهء مستىآور ديگر كه مطلوب آنهاست بنگ است كه از بذر شاهدانه بدست مىآيد و آن را هم به صورت مشروب مصرف مىكنند و هم مىكشند . هرچند ميل ندارم كه ازدياد توليد اين تركيبات نفرت‌انگيز را توصيه كنم باز با در نظر داشتن مشروبات الكلى پرمايه كه در كشورهاى همسايه بخصوص در روسيه مصرف مىشود اين محصول نيز در رديف انواع شراب قلم تجارتى نافعى خواهد شد .\r\n\r\nچهارپايان :\r\n\r\nاسب‌ها\r\nراجع به جهان حيوانات و محصولات حيوانى اگر ايران به‌حد اعلى بىنياز نباشد لااقل از منابع ثروت استثنائى برخوردار است . اسبهاى نژاد ايرانى در سراسر مشرق زمين معروف‌اند و در نواحى مختلف سه قسم اسب يافته مىشود . در شمال اسب تركمن كه بواسطهء طاقت زياد شهرت دارد ، ولى از لحاظ قد و تناسب جالب‌توجه نيست . اسب عربى كه اصلا از كرانه‌هاى جنوبى خليج‌فارس آورده و پرورده‌اند ، و اسب ايرانى كه حد وسطى بين دو نژاد مزبور است . اسب ايرانى از نسل تركمن درشت‌تر و محكم‌تر است و براى سواره نظام\r\n\r\n","description":"","footnote":"","page_name":" 605 ","page_number":619},
  {"content":"\r\n\r\nمركب ممتازى محسوب مىشود و يا حسابى يابو است . در بعضى از فصول سال كمتر اتفاق مىافتد كه كشتى از بصره عازم مقصد بمبئى باشد بدون اينكه مقدار كلى اسب حمل نكند كه هر رأس آن از 8 تا 20 ليره قيمت دارد و بنابراين بهرهء سرشارى در بازار هندوستان عايد مىسازد . در خود ايران اسبى كه در همه‌جا ديده مىشود يابوست كه حيوان باركش بسيار مفيدى است و با قيمت جزئى خريدارى مىشود . ايرانىها كه از روزگار هردوت به اين طرف از هنگام زادن سوار - كارند به اسب خود سخت افتخار مىورزند و آن را نيك تيمار و موقع شب پيكرش را نمدپوش مىكنند .\r\n\r\nقاطر\r\nاز اسب معروف‌تر قاطر ايرانى است . اين حيوان ممتاز باآنكه از لحاظ هيكل درشت نيست و بمراتب هم از هم‌جنس اسپانيائى خود كوچك‌تر است باز قدرت و طاقت كار حيرت‌آورى دارد . با حمل بار به وزن 250 تا 350 پوند - هر سه پوند بطور متوسط ( يك كيلو نيم ) - و هر ساعت سه ميل و نيم تا چهار ميل و روزانه بيست و پنج تا سى ميل حركت مىكند و گاهى چند روز پىدرپى و شايد هم چند هفته يك‌نفس . پرورشگاه عمدهء آن حوالى اصفهان ، شيراز و كازرون در مركز و جنوب و سرزمين بختيارى بين اصفهان و شوشتر و نواحى كوهستانى بين شوشتر و دزفول است .\r\nهرساله افسرانى از جانب حكومت هند مأمور مىشوند كه در ايران صدها رأس قاطر به بهاى هر رأس از 12 تا 20 ليره خريدارى و حمل كنند هرچند كه شنيده‌ام قيمت قاطر تا به لاهور برسد پنجاه ليره تمام مىشود و نميتوان گفت كارى باصرفه است و معلوم نيست چرا در خود هندوستان به پرورش زياد آن نمىپردازند .\r\nدر حدود بختيارى پرورش قاطر با دقت بسيار و علاقه انجام مىيابد . الاغ‌هاى نر و ماده را اختصاصى براى اين منظور فراهم دارند دستهء اول مصرف ديگرى ندارد و نمىگذارند كه با هم‌جنسان خود نيز آميزش كند .\r\n\r\nشتر\r\nراجع به شتر پرزور يك كوهان خراسان در فصل مربوط به اين ايالت\r\n\r\n","description":"","footnote":"","page_name":" 606 ","page_number":620},
  {"content":"\r\n\r\nشرحى ذكر نمودم . اين حيوان با سرعت و يا مسافت طولانى كه اسب و قاطر قادرند حركت نمىكند . اما دوچندان بار مىكشد ، يعنى معادل 600 گيروانكه و روزى بيست ميل طى طريق مىكند ، بقيهء شترها كه از نوع پائين‌تر و معمولى و قسمت اعظم بشمار ميروند 400 گيروانكه بار مىبرند و روزانه 15 ميل راه مىروند .\r\n\r\nصيد ماهى\r\nكرانه‌هاى جنوبى درياى خزر و رودخانه‌هائى كه به اين دريا وارد مىشوند ماهى فراوان دارند ، بخصوص انواع سگ ماهى ( استورژن ) كه صدور آن خشك يا به صورت خاويار در دست يكى از اتباع روسيه است كه حق امتياز سرشارى پرداخت و مىگويند از اين حق انحصارى سود فراوان تحصيل مىكند .\r\nپولاك چندسال پيش محصول سالانهء خاويار درياى خزر را 687 تن از قرار هر تنى 1000 ماهى برآورد كرده بود .\r\n\r\nچرم\r\nپوست و چرم به مقدار زياد به بغداد و روسيه از مبدأ خراسان ، اصفهان شيراز و همدان صادر مىشود . در شيراز پوست محلى شبيه به پوست بخارائى قره‌كل هست كه آن در نزديكى رودخانهء جيحون بدست مىآيد و اين پوست را در اروپا بىجهت استراخان مىنامند . جنس آن به خوبى پوست‌هاى آسياى مركزى نيست ، ولى به مقدار زياد در ساخت كلاه ايرانى به كار ميرود . همدان مركز عمدهء دباغى و چرم‌سازى ايران محسوب مىشود و مىگويند جنسى كه در اروپا چرم روسى معروف است اصلا در همدان تهيه مىشود .\r\n\r\nپشم\r\nدر حال حاضر پشم گوسفند و موى بز مقادير كلى از ايران صادر مىشود . مراكز عمدهء اين صنعت خراسان ، فارس ، لارستان ، آذربايجان ، كرمانشاهان و كردستان است . از گله و گوسفند محصول خراسان بخصوص ناحيهء تربت حيدرى و گله‌هاى طوايف صحرانشين مرزى ايران و افغانستان بهترين پشم بدست مىآيد . سبزوار مركز تجارت آن است و اين كار هم بدست ارامنه است كه سالانه 10000 تا 12000 عدل صادر مىكنند . مقدار زيادى از اين پشم فعلا از راه روسيه به انگلستان ميرسد ، جنس آن خيلى ضخيم و دراز است ، زيراكه به صورت\r\n\r\n","description":"","footnote":"","page_name":" 607 ","page_number":621},
  {"content":"\r\n\r\nپاك نشده و خام صادر مىشود . بهترين موى بز در آنقره حوالى بيرجند توليد مىشود كه براى ساختن شال به كار ميرود و از طريق خليج‌فارس به بمبئى و از آنجا به انگلستان صادر مىكنند . جمع محصول پشم ايران را 000 ، 750 ، 1 من تبريز يا 5078 تن به اين جانب اظهار داشته‌اند .\r\n\r\nمنابع معدنى\r\nحال كه نوبت بررسى ذخاير معدنى ايران فرارسيده است به موضوعى خواهيم پرداخت كه راجع به آن هم مطالبى بىسروته و هم حدسياتى مبهم اظهار شده است . براى نخستين‌بار نظريات معتبرى در اين زمينه دير يا زود فراهم خواهد بود . در اوايل اين قرن سر . جان ملكم راه مبالغه پيموده هنگامى كه نوشته بود : « ايران منابع معدنى قيمتى سرشارى ندارد ، اما آهن و سرب در نقاط بسيار موجود است » . اظهارنظرى كه صد و پنجاه سال قبل از آن شاردن بىاعتبارىاش را باز نموده بود . نيم قرن بعد پولاك نظر افراطى ديگرى اظهار نمود : « به‌ندرت در دنيا سرزمينى را از جهت وفور منابع معدنى خاصه مس با ايران قابل مقايسه توان يافت ، معادن فراوان آن زغال‌سنگ ، آهن و مس را بايد استخراج و بدين‌وسيله مواد ضرورى صنعت عظيمى را فراهم كرد » . بين دو نظريهء قرين افراط و تفريط مزبور تاريخ‌نويس زمانهء ما در پى كشف حقيقت خواهد رفت و سرانجام به آن خواهد رسيد .\r\n\r\nتاريخ\r\nآثارى راجع به‌كارهاى معدنى در بسيارى از نواحى ايران پيدا شده است كه فقط به دوران قبل از هجوم تازيان مربوط مىشود . اگرچه ارتباط آن به دورهء خاصى دور از امكان مىباشد . بعد از روزگار قرون وسطى شاه عباس كبير نخستين اقدام بهره‌بردارى از منابع معدنى ايران را دنبال كرد و بنابر قول شاردن با مشاهدهء آبهاى معدنى متعدد به اين نكته توجه يافته بودند كه در ايران منابع زيرزمينى فراوانى هست . شاردن از آهن و فولاد و برنج و سرب سخن بميان آورده كه آنها بيشتر مورد استفاده واقع شده بوده است ، بخصوص معدن نقرهء قيروان در شاه كوه در چهار فرسخى اصفهان و حوالى كرمان و در مازندران معدن آهن\r\n\r\n","description":"","footnote":"","page_name":" 608 ","page_number":622},
  {"content":"\r\n\r\nهيركانيا ( مازندران ) ماد جنوبى ( كردستان ) پارثيا و بلخ معدن مس در سارى و بلخ و نزديك قزوين و سرب در نزديكى كرمان و يزد كه معدن ثانوى مقدار معتنابهى نقره دارد . چشمه‌هاى نفت در مازندران و كلده ( خوزستان ) و معدن فيروزه در نيشابور و فيروزكوه . « راجع به فولاد ايران وى نوشته است كه پر از گوگرد و بسيار مرغوب مىباشد با رگه‌هاى نازك و محكم كه نيك بادوام و مثل شيشه شكننده است و مىنويسد كه ايرانيان در بهره‌بردارى معادن يا مهندسى اين كار علاقه و عقيده‌اى ندارند ، زيراكه نوشته است : تنبلى ايشان مانع استخراج آنها است . »\r\nدر همان زمان و قدرى زودتر از آن ( تقريبا 1650 ميلادى ) تاورنيه ( كه چنين مىنمايد بعضى از مطالب شاردن ، اقتباس از گفتار اوست ، عبارت واحدى كم‌وبيش در كتاب هر دو نويسنده ديده مىشود ) نوشت كه :\r\n« اخيرا چند معدن مس پيدا شده است كه اهالى انواع ابزار آشپزخانه از آن فراهم مىسازند . مس را از كرمان مىآورند ، آهن و فولاد را از خراسان و قزوين .\r\nفولاد آنها بسيار مرغوب است با رگه‌هاى نازك كه در آب سخت مىشود ، اما مانند شيشه شكننده است . بعلاوه معدن طلا و نقره هم در ايران هست كه گويا در روزگار قديم استفاده مىكرده‌اند . شاه عباس نيز به اين كار پرداخت ، ولى در عمل معلوم شد كه خرجش از دخل بيشتر است و در نتيجه اين مثل در ايران رواج يافته است كه معدن نقره كرون كه ده تا خرج و نه تا بهره دارد و به همين دليل است كه همهء زر و سيم ايران از ديگر كشورها وارد مىشود . »\r\nتا دورهء نادر شاه ديگر راجع به معادن ايران حرفى بميان نمىآيد و اين شهريار حادثه‌جو در تعقيب نقشه‌هاى جهانگيرى خشكى و دريائى خود و بخصوص تفوق بحرى در درياى خزر كارخانه‌اى آهن‌سازى نزديك آمل در مازندران پىريزى كرد كه در آنجا گلولهء توپ و خمپاره و نعل اسب مىساختند و درصدد بود كه براى كشتىهاى خود لنگر هم بسازد .\r\n\r\n","description":"","footnote":"","page_name":" 609 ","page_number":623},
  {"content":"\r\n\r\nدر ربع اول اين قرن عباس ميرزا كه سر فتح و پيكار داشت از قرار معلوم درصدد احياى زندگى وطن خويش بود و در اين زمان بود كه اونيفورم انگليسى اختيار و افسران انگليسى استخدام كرد و تمرين نظامى و اسلحهء انگليسى در تبريز معمول گردانيد و از تجربه و كار انگليسىها در معادن آذربايجان حمايت نمود .\r\nدر حدود سال 1810 يك نفر انگليسى بنام ويليامسن معادن وسيع مس در ناحيهء شيخ در بند نزديك تركمن‌چاى پيدا كرد ، ولى ناچار شد از آن اقدام به عنوان شكست دست بكشد ، زيرا از قرارى كه يكى از نويسندگان نوشته است وى موجب تحريك حسادت عباس ميرزا شده بود .\r\nدر سال 1815 سروان مونتايث را اين شاهزاده دستور داد كه بهترين جا را براى كارخانهء آهن‌سازى پيشنهاد كند و از دومبره در جنوب ارس و مسارود را پيشنهاد و چنين اظهارنظر كرد : « گمان نمىكنم در هيچ نقطهء ديگر دنيا مقدار آهن باندازهء رشته‌هاى كوهستانى قره‌داغ فراوان باشد تا چند فرسخ چنين به‌نظر ميرسد كه زمين سنگ ديگرى در بر ندارد . »\r\nسرانجام در سال 1836 سر . اچ . ليندسى بيتون موتورى بخارى با چند نفر كارشناس از انگلستان آورد و مبلغ هنگفتى در اين كار هدر داد كه شايد به استخراج آهن و مس قره‌داغ توفيق يابد ، ولى از قرار معلوم نتيجه‌اى بدست نياورد .\r\nاما توپ برنجى از فلز ايرانى در اين موقع و قبل از آن در ارگ تبريز مىساخته‌اند .\r\n\r\nاستخراج جديد\r\nدر عهد پادشاهى شهريار فعلى چون علم و اطلاع رفته رفته توسعه يافته و اسلوب و طرز كار اروپائى تدريجا به ايران هم سرايت كرده است اقداماتى متعدد ، ولى بدبختانه ناقص به منظور استخراج ذخائر زيرزمينى ايران خاصه زغال‌سنگ و مس معمول شده است . در ضمن هيجان و خوش‌باورى ايرانيان كه در اثر بعضى كاوشها و يا مدح و ستايش جهانگردان عابر ايشان را به اين فكر و صرافت انداخته است كه مملكت آنها سرشار از منابعى است و روزى بهرهء بركاتش در دامان آنها فروخواهد ريخت .\r\n\r\n","description":"","footnote":"","page_name":" 610 ","page_number":624},
  {"content":"\r\n\r\nداستانهاى بسيار جالبى از خامى و خوش‌خيالى اين فرزندان خاور زمين و شوق و ذوقى كه از اين بابت بر ايشان مستولى شده بود تعريف كرده‌اند .\r\nدر سال 1877 بشاه عرض كردند كه پيرمردى در كاوند كه دهى نزديك زنجان است مقدارى طلا پيدا كرده از اين‌رو چند تن از مأموران دربارى به آنجا اعزام شدند تا از كاشف تحقيقات كنند و او با تأكيد بسيار اظهار ميداشت كه سنگ طلا را در حين كشت‌وكار يافته بود . اعليحضرت كه با وجد و نشاط در عالم خيال حمالانى را زير كيسه‌هاى زر در انبارهاى دربارى در رفت‌وآمد مىديد مأمور والامقامى با چندين نفر فرستاد كه چون فصل زمستان بود برفها را بر طرف و شيار بزرگى حفر كنند و كارشناس آلمانى نيز در برلن استخدام شد ، اما وقتى كه آمد اثرى از كشف طلا بدست نيامد . سپس كاشف اصلى را به تهران آوردند و صدراعظم از وى بازجوئى نمود و گفته‌اند كه از جانب شاه مبلغى سرشار و مقررى به او وعده كردند كه محل زرخيز واقعى را نشان دهد . پيرمرد بيچاره هم آنچه مىدانست معروض داشت و هيچ قسم مقررى هم نمىتوانست او را بعرض توضيحات بيشترى قادر سازد .\r\nبعدا قطعات ريز طلا در آنجا پيدا شد ، اما سرانجام كوهستانى را كه به اين مناسبت زيرورو كرده بودند رها نمودند .\r\nپيش‌آمد كم‌وبيش مضحكى نيز در سال 1885 اتفاق افتاد . قطعه سنگى از آذربايجان در تهران نشان دادند بعد از تجزيه معلوم شد كه 70 درصد نقره دارد و باز شاهين خيال در فراآمدن زر و مال در ذهن همايونى به پرواز درآمد .\r\nچهار سرتيپ و سرهنگ فرستادند كه محل اكتشاف را بازديد كنند ، سپس كاشف به عمل آمد كه آن تيكه سنگ را يكى از پاسداران از ضرابخانهء دولتى ربوده بود .\r\n\r\nشركت معادن ايران\r\nسرانجام در بهار 1890 شركتى تأسيس شد بنام « بانك امتيازات معدنى ايران » با سرمايهء يك مليون ليره به منظور احراز و اجراى امتيازنامهء معدنى كه اخيرا به بانك شاهنشاهى ايران بوسيلهء فرمان همايونى در سال گذشته اعطا شده بود . اين امتيازنامه استخراج آهن و مس و سرب و جيوه و\r\n\r\n","description":"","footnote":"","page_name":" 611 ","page_number":625},
  {"content":"\r\n\r\nزغال سنگ و نفت و منگنز و بوره و معدن پنبهء نسوز را كه متعلق بدولت بوده و قبلا امتياز آن به فرد ديگرى داده نشده است شامل مىباشد . معادن فلزات قيمتى و سنگ‌هاى گرانبها از قبيل فيروزهء نيشابور كه شرحش را در كتاب اول ذكر نموده‌ام و در اينجا تكرار نمىكنم مستثنا بوده است . مدت امتياز شصت سال و مشتمل بر معادنى مىشده است كه استخراج آن از 1889 در ظرف ده سال آغاز شده باشد و 60 درصد بهره نصيب خزانهء همايونى مىگرديده است .\r\nپس از تشكيل اين شركت مهندسان صالحى بدون درنگ به سراسر ايران براى كاوش و تحقيقات اعزام شدند و باآنكه حركت اين كارشناسان بواسطهء ناخوشى و هواى نامساعد كه دسترسى به بعضى از نقاط را در زمستان و نقاط ديگر را در تابستان غيرمقدور مىسازد و در اثر كارشكنىهاى مأموران ايرانى دچار تأخير شده بود باز گزارشى تهيه و تقديم شده كه بيش از پيش به ما امكان مىدهد كه نظريات مقرون به صواب در باب ذخائر معدنى ايران و وسعت حدود آن بدست آوريم . بايد توجه داشت كه در مواردى چند بخصوص در مراحل مقدماتى ، كار شركت مزبور منوط به حصول توافق با صاحبان معادنى است كه در اختيار دولت نيست و دولت ايران منابع خصوصى يا آنهائى را كه اجاره داده بود در امتيازنامهء مزبور مستثنى ساخته كه بيشتر شامل معادن فعلى مىگردد . با مرور زمان و اكتشافات تازه معادن جديدى پيدا خواهد شد و من بجاى اظهارات كلى و مبهم بسبك دايرة المعارف در اينجا نواحى معدنى ايران را جداگانه بررسى و شرح اجمالى راجع به ذخاير زيرزمينى هر منطقه بيان خواهم كرد .\r\n\r\nمناطق معدنى\r\nنواحى معدنى ايران تقريبا شش منطقه است : 1 - ايالت آذربايجان در شمال شرقى 2 - دامنه‌هاى شمالى و جنوبى رشته‌هاى اصلى البرز بين رودبار و رشت تا استراباد 3 - خراسان 4 - كرمان 5 - نواحى مركزى بين قم و شيراز بخصوص حوالى اصفهان و نائين 6 - كرانه‌هاى خليج‌فارس و جزاير .\r\n\r\n1 - آذربايجان\r\nبواسطهء زمستان شديد و برف سنگين هنوز ايالت آذربايجان\r\n\r\n","description":"","footnote":"","page_name":" 612 ","page_number":626},
  {"content":"\r\n\r\nرا مهندسان شركت مزبور مورد كاوش و تحقيق قرار نداده‌اند ، ولى راجع به هيچ منطقه هم بيشتر از اين سرزمين بنابر اطلاعات متفرق كه از زمان قديم مانده است معلوماتى در اختيار نيست و دربارهء هيچ ناحيه هم مثل اينجا با اطمينان نمىتوان گفت كه ذخائر زيرزمينى آن هم متعدد و هم گوناگون است . سنگ‌هاى آهن ، سرب ، مس در آنجا به حد وفور هست و چندبار هم اگرچه با طرزى ناقص بوده مورد بهره‌بردارى واقع شده است . غنىترين منابع اين ايالت در قره‌داغ در سمت شمال شرقى است كه از معادن آهن و مس آن در همين قرن هم اروپائيان و هم ايرانيان استخراج كرده‌اند « 1 » .\r\nسرب نيز در ناحيهء خلخال كه در چهارده فرسخى تبريز است مدتها استخراج مىشده و مس و شورهء قلمى هم در آنجا بدست مىآمده است . زغال سنگ هنوز در چهار فرسخى شمال شرقى تبريز استخراج مىشود . در گوشهء جنوب شرقى آذربايجان منطقهء خمسه است ، حاكم‌نشين آن زنجان ، در آنجا معادن مس و سرب و زغال سنگ و همچنين جيوه « 2 » كه در قرون وسطى هم معروف بوده است در آغ‌دره و قيزكپان در مغرب زنجان يافت مىشود .\r\nبا آنكه هنوز زود است كه با اطمينان كامل راجع به ذخاير معدنى اين منطقه چيزى پيش‌بينى كرد ، ولى شواهد متعددى حاكى است كه بنابر اطلاعات معرفة الارضى انكارناپذير ، آن حدود و وقوع شهر بزرگى در مركز اين منطقه كه بازار عمدهء خريد و فروش بوده است اقدامات استخراجى اين ناحيه در آيندهء\r\n\r\n\r\n","description":"","footnote":"\r\n( 1 ) - راجع بمعادن قره‌داغ كه موردتوجه و اقدام سر . ليندسى بيتون واقع شده بود گزارشى ديده‌ام كه دكتر رياچ  Riach  به سر . جان مكنيل ( وزير مختار انگليس در تهران ) داده بود و در آن گزارش مندرج است كه : « گويا همه‌جا را انبوه عظيم معادن قيمتى فراگرفته است و چنين مىنمايد كه تمام كوهستان سراسر سنگهاى معدنى است كه شايد غنىترين در همه عالم است ، مانند آهن و قلع و مس و غير از معدن قلع انگرت كه استخراج نشده مىنويسد شايد حيرت‌آورترين معدن سراسر جهان باشد » . موريه كه دربارهء همين ناحيه صحبت مىداشته كلمات كتاب مقدس را شاهد آورده است : « سرزمينى كه همهء سنگ‌هاى آن آهن است و از تپه‌هاى آن مىتوان برنج بكنى . »\r\n( 2 ) - درحال‌حاضر جيوه در ايران بسيار گران است و هر دبه 40 گيروانكه 10 ليره و يا هر تنى در تهران 300 ليره قيمت دارد .\r\n","page_name":" 613 ","page_number":627},
  {"content":"\r\n\r\nنزديكى با موفقيت شروع خواهد گرديد . راجع بمعدن مرمر ده خوارقان كه سنگ - هائى بنام مرمر مراغه دارد در فصل ديگر اشاراتى نموده‌ام .\r\n\r\n2 - كوه‌هاى البرز\r\nاز زمان شاردن و هانواى مىدانسته‌ايم كه دامنه‌هاى جبال البرز سرشار از معادن زغال سنگ و آهن بوده است كه بواسطهء مجاورت آن با پايتخت بيش از ساير منابع ايران محل استفاده واقع شده است . اين منطقه را به دو قسمت شمالى و جنوبى رشته‌هاى البرز تقسيم مىتوان كرد كه قسمت اول مقابل دريا و بخش ديگر در سمت جلگهء تهران است .\r\nدر ناحيهء شمالى معادن سرب و آهن وجود داشته و از هر دو معدن نيز مقدارى استخراج شده است خاصه معدن نائيج نزديك آمل كه راجع به آن هانواى شرحى نوشته است . براى صدور محصولات آنجا ( كه 50 تا 60 درصد آهن دارد ) راه‌آهن محمودآباد را كه شرحش مذكور افتاد ساخته بودند . اين موضوع جالب‌توجه و موجب تشويق است كه در اين منطقه معادن آهن و زغال در مجاورت يكديگر واقع شده‌اند . اطلاعات كافى دربارهء منابع جنوبى البرز فراهم داريم و ميدانيم كه منابع مزبور از مدتها پيش مورد بهره‌بردارى نامرتبى بوده است .\r\nاز زغال سنگ اين حدود احتياجات فعلى تهران تأمين مىشود . منابع زيرزمينى ديگر هم در سراسر اين رشته‌هاى كوهستانى از حوالى قزوين در غرب تاتاش بين شاهرود و استراباد در مشرق وجود دارد ، اما منابع عمده در حدود شمال غربى تهران بين پايتخت و قزوين واقع است و در سمت شمال شرقى تا حدود دماوند و در مشرق آن .\r\n\r\nناحيهء شمال غربى\r\nدر اين ناحيه چند معدن زغال هست و همچنين در دامنه‌هاى وسط راه بين تهران و قزوين در چند ميلى جادهء پستى كه معروف - ترين آنها در آب يك ، هيو و فشم در ناحيه‌اى به طول سيزده ميل و تقريبا 5000 پا ارتفاع از سطح دريا و تمام اين معادن را به ترتيب نامطلوبى خود ايرانيان و يا اجاره‌داران خارجى بهره‌بردارى مىكنند . محصول معدن آب يك در سال 1888\r\n\r\n","description":"","footnote":"","page_name":" 614 ","page_number":628},
  {"content":"\r\n\r\nميلادى بالغ بر 2000 تن بود و معدن هيو ( هسيو ) 9000 تن و معدن فشم را مالكان خصوصى به يك شركت خارجى اجاره داده‌اند كه سردستهء ايشان همان عامل نابكار همه‌جا حاضر تهران آقاى فابيوس بواتال است كه اخيرا امتياز خط آهن را هم براى حمل محصول از معدن تا تهران بدست آورده است « 1 » . اقداماتى كه تاكنون در اين معادن شده وضع نامطلوبى داشته است ، چون ايرانيان جديد كمترين توجه و اعتنائى به فن معادن ندارند ، ولى اين معادن رگه‌هاى مرغوب زغال دارد كه با آسانى استخراج مىشود و اگر با اسلوب درست و علمى بهره‌بردارى كنند سود سرشارى نصيب خواهد گرديد .\r\n\r\nناحيهء شمال شرقى\r\nدر اين ناحيه محصول سالانه تا حال 4000 تن بوده است . بهترين گودال‌هاى زغال سنگ در حدود لار در چهل ميلى تهران است و در آنجا از چندين شكاف مدتها به صورت نامنظمى زغال درآورده‌اند و بطور متوسط 6 متر مكعب زغال بوسيلهء هر كارگر در روز بدست آمده است . مىگويند در معادن هيو و شمشك در ناحيهء لار شركت معادن هم سهمى بدست آورده و نتايج كار آنجا بمراتب بهتر بوده است و اگر از قيمت زغال قدرى بكاهند به‌نظر من مصرف محلى آن خيلى زيادتر خواهد شد .\r\n\r\n3 - خراسان\r\nوالى خراسان نزد اين جانب با سرافرازى ادعا مىكرد كه منابع معدنى در ايالت اونيك فراوان است و خود خراسانىها مىگويند كه علاوه‌بر فيروزهء نيشابور دوازده معدن مس ، هفت معدن سرب ، چهار معدن زغال ، دو معدن نمك و حتى يك معدن طلا هم دارند كه از ميان آنها فقط سه معدن مس و يك معدن زغال سنگ و يك معدن نمك مورد استخراج واقع شده است و آن‌هم بطور سطحى و سرسرى .\r\n\r\n\r\n","description":"","footnote":"\r\n( 1 ) - مصرف سالانهء فعلى زغال سنگ در تهران تقريبا 15000 تن است ، در دهانهء معدن خروارى 4 تا 7 قران مىفروشند يا تنى 14 تا 24 قران . از آنجا بوسيلهء قاطر و الاغ و شتر به تهران حمل مىشود .\r\nخرج كرايه هر تنى 30 تا 32 قران است 2 قران هم عوارض نواقل در دروازه مىگيرند كه در بازار هر تنى 70 قران يا دو ليره فروخته مىشود .\r\n","page_name":" 615 ","page_number":629},
  {"content":"\r\n\r\nمعدن معروف مس گورخانى بين ميامى و عباس‌آباد در جاده بين شاهرود و مشهد كه فريزر نوشته است در زمان نادر شاه استخراج مىكرده‌اند بواسطهء تاخت - و تاز تركمن‌ها متروك و فعلا پر از آب شده است . سرهنگ وال بيكر معدن مسى هم در پنج ميلى مشهد ديده بوده است كه در سابق مقادير زيادى از آنجا استخراج مىكردند ، ولى معدن پرمحصول نبوده است . مىگويند زغال سنگ مرغوب در فيريزى و آب كت در هشت ميلى چناران هست .\r\nمعادن سرب در دامغان و سبزوار به مستأجران خصوصى واگذار شده است .\r\nمس و زغال و آهن در حوالى دامغان يافت مىشود . بعد از معدن گورخانى مهمترين معادن مس خراسان كه آثارى هم از بهره‌بردارى سابق در آنجاست و حالا آب آن را فراگرفته است بشرح ذيل مىباشد : 1 - چوند ، همائى و نهرو در تپه‌هاى جنوب سبزوار . 2 - باتو و دهانه سياه در قسمت جنوبى تركه ، محصول دومى را مىگويند در سراسر ايران از همه بيشتر است . 3 - چند معدن در حوالى ترشيز .\r\n4 - معادنى در تربت حيدرى . 5 - پاقلعه در كوههاى جغتاى در شمال سبزوار .\r\n6 - ناحيهء بيارجومند در نزديكى جادهء كاروانى بين شاهرود و ترشيز كه از قرار معلوم يكى از آنها را شركت معادن بدست خواهد گرفت . بايد در خاطر داشت كه محصولات محلى اين فلز بسيار اندك است و جمع توليد شايد از 3000 ليره در سال تجاوز نكند و تقريبا همه اين فلز را به‌صورت ورقه از خارجه مىآورند بخصوص از انگلستان از طريق خليج‌فارس « 1 » بنابراين صنعت ، مس‌سازى در ايران زمينهء بسيار مساعدى و بازار خوبى دارد .\r\n\r\n4 - كرمان\r\nمنطقهء بعدى كرمان است كه راجع به منابع معدنى آنجا پيوسته تعريف بسيار كرده‌اند ، هرچند كه بواسطهء دورى اين ناحيه از دريا و گرانى هزينه حمل‌ونقل صدور محصولات آنجا هيچ‌وقت مقرون به صرفه نبوده است مگر اقلام معدنى گرانبها . از طرف ديگر وجود دو شهر صنعتى كرمان و يزد استفاده\r\n\r\n\r\n","description":"","footnote":"\r\n( 1 ) - ورقه‌هاى مس كه لوله و آماده شده باشد بين 90 تا 100 ليره هر تن در ايران فروخته مىشود و ورقه‌هاى مس شيلى هر تن 60 ليره است .\r\n","page_name":" 616 ","page_number":630},
  {"content":"\r\n\r\nاز منابع مزبور را همواره ايجاب ميكرده است . شاردن راجع به سرب كرمان صحبت داشته و نوشته است كه براى فراهم ساختن بسيارى از حوايج خانوادگى استفاده ميشده است و هنوز در ناحيهء كوه بنان و جواران و ماهون ( ماهان ) « 1 » استخراج مىشود . در قلعه زيرى بين بيرجند و نه ، خانيكف در سال 1859 دهليزهاى وسيع قديمى مشاهده كرده بود كه از آنجا مس و سرب و قلع و فيروزه در عهد قديم استخراج مىشده و از قرار معلوم بعد از حملهء اعراب ديگر مورد استفاده واقع نشده است .\r\nبه استك در سال 1881 قطعات وزين مس و سرب در ناحيهء تنگهء موى - اسپان در چهار فرسخى پاريز و دو فرسخى قادى احمر نشان داده بودند . زغال سنگ در بازرگان سيزده ميلى شمال كرمان و ده تقى در گردنهء هيزومى در جادهء شمال شرقى راور و در ناحيهء كوه بنان موجود است . بين كرمان و شيراز در پرپا نزديك تبريز معادن آهن هست كه ماركوپولو و تاورنيه و شاردن بنام معدن فولاد ياد كرده‌اند و در عهد باستان زياد مورد استفاده واقع شده است .\r\nمعدن غنى قلع در هروزه 60 ميلى كرمان در سر جادهء راور هست .\r\nبورهء مرغوب از ناحيهء شهر بابك در شمال غربى كرمان و حاشيهء شمالى كوير نمك سيرجان استخراج مىشود . پنبهء نسوز فقط پنج سال پيش نزديك ده گوجار در ناحيهء كوه بنان بيست فرسخى شمال كرمان پيدا شده است كه در آنجا سنگ كافور مىنامند و براى جلوگيرى از خونريزى به كار مىبرند . يك قسم مرمر زرد عالى نيمه شفاف در كوههاى مجاور يزد بدست مىآيد . محل واقعى آن توران پشت در چهل ميلى تفت و پنجاه و شش ميلى يزد است و از آن سنگ سخت ممتاز مرمرى و ستونهاى شياردار مرمرى كه فعلا در تالار تخت كاخ شاهى در تهران است ساخته شده است .\r\n\r\n5 - نواحى مركزى\r\nتحقيقات اخير ثابت كرده است كه تمامى رشتهء بين\r\n\r\n\r\n","description":"","footnote":"\r\n( 1 ) - يگانه مصرف سرب در حال حاضر در ايران ساختن گلوله و فشنگ است و تقريبا 1000 تن از اين فلز براى تمام مصارف ايران كافى است .\r\n","page_name":" 617 ","page_number":631},
  {"content":"\r\n\r\nقم و اصفهان منابع زيرزمينى فراوان و از اقسام گوناگون دارد . سنگ آهن كه شامل 60 درصد فلز است و همچنين گروه‌هاى مس در قمصر پيدا شده است كه گفته‌اند لااقل 000 ، 100 تن از آن در دامنه‌هاى كوهستان موجود است . رگه‌هاى ممتاز مس و سنگ آهن در حوالى قهرود يافت مىشود . مىگويند اهالى سختگير قم مانع استعمال زغال‌سنگ در شهر مقدس خود مىباشند ، به اين عنوان كه مصرف آن فضاى حرم حضرت فاطمه را دودآلود خواهد كرد ، اما باحتمال قوى پرهيزكاران نسل آينده اين اندازه سختگير نخواهند بود .\r\nسنگ آهن ممتازى كه 59 درصد فلز دارد در ناحيهء فريدن در شمال غربى اصفهان بدست آمده است . جيوه در رشته‌هاى زردكوه در شمال غربى اين شهر يافته مىشود . سنگ سرمه و نيكل و سنگ لاجورد هم سال گذشته در نزديكى انارك از نواحى نائين بين اصفهان و يزد كشف گرديده است . از سنگ سرمه به صورت گرد ماده‌اى فراهم مىشود كه به زبان علمى كليريوم و ايرانيان سرمه و عربها كحل مىنامند و آن در مشرق زمين بوسيلهء زنان براى زيبائى چشم زياد مورد استفاده است . نيكل و لاجورد در معادن كهنهء مسى كه گويا قرنهاى متمادى مورد بهره‌بردارى بوده بدست آمده است . مس و سرب و گوگرد و پنبهء نسوز و قلع به مقادير زياد در ناحيهء انارك پيدا شده است كه بقرار معلوم بيش از اندازهء عادى غنى است .\r\n\r\n6 - حدود ساحلى خليج‌فارس\r\nدر منطقهء جنوبى منابع معدنى متفاوتى هست و محصولات تازه‌اى از انواع مختلف در آنجاست . شايعات متمادى حاكى از اين است كه دشتستان و تپه‌هاى جيزاقون در شمال شرقى بوشهر معادن فراوان زغال دارد و اميدوارى هم اين بود كه گزارشهاى مزبور صحيح باشد خاصه از آن جهت كه بوشهر در مجاورت آن و محل رفت‌وآمد كشتىها بوده است كه مىتوانستند زغال به قيمت مناسب خريدارى كنند « 1 » . تحقيقاتى كه تا حال در نارستان سى و پنج ميلى\r\n\r\n\r\n","description":"","footnote":"\r\n( 1 ) - زغال سنگ كارديف را فعلا در بوشهر به قيمت از 33 تا 53 شلينگ هر تن مىفروشند ، قيمت متوسط در حدود 2 ليره است .\r\n","page_name":" 618 ","page_number":632},
  {"content":"\r\n\r\nجنوب شرقى برازجان يعنى ناحيهء مورد اشاره معمول شده است ، شايعات مزبور را تأييد ننموده و معلوم گرديده است كه رگه‌هاى زغال درواقع فقط سنگ‌هائى سخت با قير طبيعى آميخته بوده است . اما در اين تپه‌ها رگه‌هاى قيرى فراوان است كه با چاههاى نفت دليكى كه از ديرباز گفته‌اند از منابع بسيار ممتاز زيرزمينى ايران است بىارتباط نيست . در اين حدود دو چشمه آب سبزفام بيرون مىآيد كه درجهء حرارت آن 95 فارنهايت است و با مواد گوگرد و هيدروژن مخلوط و بوى زننده‌اى از آن متصاعد و بر سطح آب مادهء نفتى شناور است .\r\nامتيازى براى استخراج اين چاهها چند سال پيش به كمپانى هوتز مقيم بوشهر اعطاء شده بود ، ولى بعد از عمليات ميله‌اندازى در نقطه‌هائى بىتناسب از تعقيب آن كار منصرف شدند . اين امتياز سپس بشركت معادن ايران واگذار شده كه طى سال گذشته به حفر چاههاى عميق پرداخته‌اند و هنوز هم مشغول اين كارند .\r\nمنطقهء نفت‌خيز بقرار معلوم از اين ناحيه در جهت شمال غربى است .\r\nمحل ديگرى كه نفت داده است ناحيهء رامهرمز در مجاورت رودخانهء كارون است ، بنابر آخرين تحقيقات سه ناحيهء نفت‌خيز وجود دارد : اولى نزديك ده شاردن در پانزده ميلى شرقى رامهرمز كه در آنجا بالغ بر ده چشمه است و نفت سياه و سنگينى بدست مىدهد و سه تا از چاه‌هاى مهم‌تر در حال حاضر روزانه بطور متوسط بيست و پنج گالن نفت ميدهد و يكى از آنها نفت خالص دارد .\r\nسادات محلى ادعاى مالكيت اين چاهها را دارند . محل ثانوى در بيست و و چهار ميلى ويس در ساحل كارون است و بنى داود در چهل و پنج ميلى جنوب شرقى شوشتر . در آنجا شش گودال كم‌عمق در مسير نهرى است كه يكى از آنها فعلا محصول نفت دارد و روزانه سى و چهار گالن نفت سفيد توليد مىكند كه بدون تصفيه در چراغ به كار مىبرند و در بازارهاى شوشتر و اصفهان و تهران فروخته مىشود « 1 » و آن در اجارهء يكى از متنفذين شوشتر است . دستهء دوم چاه نفت هفت شيد\r\n\r\n\r\n","description":"","footnote":"\r\n( 1 ) - نفت رامهرمز را در شوشتر يك من يك قران تا يك قران و نيم مىفروشند .\r\n","page_name":" 619 ","page_number":633},
  {"content":"\r\n\r\nدر هيجده فرسخى سمت شمالى شوشتر بالاتر از جلگهء عقيلى كارون است . اين چاهها كه در دست سادات شوشترى است روزانه سى گالن نفت سبز سيررنگ محصول مىدهد كه عربها آن را براى ضماد زخم شتر به كار مىبرند . در هريك از موارد مزبور وضع و حال از ناحيهء دليكى مساعدتر نيست . هزينهء حمل ماشين‌ها خيلى گران است ، اقوام باديه‌نشين هم نسبت به اين كارها ظنين و افرادى جاهل‌اند .\r\nمىگويند در دزفول نيز نفت هست و همچنين در نزديكى قصر شيرين و كلهر از توابع كرمانشاه و حوزهء كردستان ايران . محصولات نفتى در احمدى و رودون و بندرعباس و در نزديكى سمنان هم مشاهده شده است ، ولى در تنها محل ديگرى كه به منظور مصرف استخراج مىشود در سلخ در جزيرهء قشم است كه نفت زبر و خام ، ولى خوش‌آينده‌اى بدست مىآيد كه محلىها براى روشنائى و درمان دردهاى رماتيسم به كار مىبرند .\r\n\r\nموميائى\r\nچون صحبت از نفت بميان آمده است روا نيست كه راجع بماده‌اى كه از انواع قير و معروف به موميائى است اشاره نكنم و آن از ترشحاتى است كه از صخره‌هائى در حوالى بهبهان و داراب بدست مىآيد . اين ماده از ديرباز در ايران شهرت داشته و اثرات شگفت‌انگيز در معالجهء شكستگىها به آن نسبت مىدهند .\r\nشاردن و كمينفر و لوبرن و بطوركلى جهانگردان قديم شرح مبسوط دربارهء خواص و اثرات آن نگاشته‌اند و معمولا هم آن را معجون يا صمغ قيمتى مىشمارند و از قرار معلوم راجع به اصل و مايهء آن دچار حيرت‌اند . بعد از جمع‌آورى ، قطرات آن را به صورت جسم سفت و استوانه‌اى درمىآورند و در كاغذهاى زر و سيم مىپيچند .\r\n\r\nنمك سنگى و گل اخرا\r\nجزاير خليج‌فارس كه روزگارى مركز تجارتى بشمار ميرفت اينك اثر و اهميت چندانى ندارد غير از وجود منابعى كه مقدار زياد سنگ نمك از آنجا بدست مىآيد . هرمز و قشم كه در سواحل خود كشتىهاى پرتغال و اسپانيا را جا مىداده‌اند ، اينك بوسيلهء قايق‌هاى بومى سنگ نمك و گل اخرا صادر مىكنند كه تنها كالاى تجارتى آنهاست .\r\n\r\n","description":"","footnote":"","page_name":" 620 ","page_number":634},
  {"content":"\r\n\r\nسابقا نمك در چاله‌هاى نمك‌گيرى ساحل از راه تبخير فراهم مىگرديد ، اما حالا از صخره‌ها با ديلم جدا و يا بوسيلهء باروت صخره‌ها را متلاشى مىسازند و بار شتر تا كنار دريا مىبرند و در آنجا هر تنى 13 روپيه فروخته مىشود . صادرات سالانهء اين جزاير مىگويند 000 ، 25 تا 000 ، 30 تن است و بهترين نمك را در محلى بنام نمكدان در قشم بدست مىآورند . در آنجا صخره‌هاى عمودى از نمك خالص هست با ارتفاع 200 تا 300 پا و به بازارهاى مسقط ، زنگبار ، بمبئى جزيرهء موريس و جاوه صادر مىشود .\r\nنمك در همه‌جا با سنگ گل اخرا مخلوط است و آن را در محل جيلك‌ها جيلو مىنامند و يكى از ايرانيان معاملهء آن را به مبلغ 650 تومان اجاره واگذار كرده است . تاكنون صادرات سالانهء آن به 1500 تن رسيده است كه احتمال افزايش بسيار دارد . در بسا جاهاى ديگر ايران نيز معدن نمك هست و به‌حد وفور استخراج مىشود كه بيش از مقدار احتياج مملكت است ، از جمله اين نقاط مىتوان مسرح ، ايوان‌كى ، ده‌نمك ، لاسگرد و كافر قلعه را نزديك نيشابور نام برد و همچنين كمريج و دو درياچهء نمك كه بين كرمان و بندرعباس واقع شده است .\r\n\r\nساير منابع معدنى\r\nاز جمله معادنى كه هنوز ذكر نكرده‌ام ، ولى در نقاط متعدد ايران پراكنده هست مقدار معتنابهى سنگ گچ و نمك تيزاب و پوتاس و زاج است كه در حوالى قزوين و درتاش بدست مىآيد . گوگرد كه معدن عمدهء آن در خمير در خشكى روبروى جزيرهء قشم است ، سابقا در اجارهء سلطان مسقط بود و حالا در دست خود ايرانيان است و شوره در حوالى زنجان و قم و روى در نزديكى يزد و قلع كه مىگويند در بين استراباد و شاهرود است .\r\n\r\nآيندهء معادن در ايران\r\nهنوز موقع آن نيست كه با اطمينان خاطر راجع به آيندهء استخراج و بهره‌بردارى معادن ايران بتوان چيزى پيش‌بينى كرد . اطلاعاتى كه در اين فصل ذكر شده است و اگر چاپ دومى از اين كتاب انتشار يابد خواهم توانست شرح موضوع را به‌نحو مبسوط بيان كنم ، نشان مىدهد كه چه زمينهء وسيعى از جهات تنوع و وفور منابع براى عمل و اقدام فراهم است .\r\n\r\n","description":"","footnote":"","page_name":" 621 ","page_number":635},
  {"content":"\r\n\r\nترديدى ندارم كه مرور زمان منابع معدنى بيشترى را در ايران كه هنوز بوجود آن پى نبرده‌اند نمايان خواهد ساخت . ارزش واقعى ذخاير زيرزمينى ايران انكارپذير نيست و قدر و قيمت آنها كاملا بسته به اين امر است كه معادن مزبور در كجا واقع شده باشد و هزينهء حمل مواد معدنى بوسيلهء قاطر و شتر تا ساحل دريا و يا نزديك‌ترين بازار تا چه‌اندازه سنگين و يا سبك باشد . اين محظورات و همچنين وضع دشوار اقليمى ايران و مخارج هنگفت وارد كردن ماشين‌هاى لازم و طرز رفتار مأموران ايرانى همه مشكلاتى است كه در اين راه وجود دارد و فقط كسانى حد و ميزان آن را مىدانند كه دست در اين كار داشته‌اند . هرگاه ممكن باشد كه زغال سنگ و مس به حد وافى استخراج شود باندازه‌اى كه احتياجات محلى را تأمين و زيادتر كند و اگر بتوان محصولات معدنى را با هزينه و كرايهء قليل به نقاط ساحلى و بنادر تحويل داد كه حمل و صدور آنها به بازارهاى اروپا و كشورهاى آسيائى تسهيل شود آن‌گاه بدون ترديد آيندهء درخشانى در پيش خواهد بود .\r\n\r\nمصنوعات\r\nبعد از منابع معدنى اينك به محصولات صنعتى ايران مىپردازم و مىتوان آن را دو طبقهء جداگانه كه لزوما از يكديگر متفاوت نيست تقسيم نمود از قبيل : منسوجات ابريشمى و پشمى يا پارچه‌هاى نخى و كتانى و يا مصنوعات هنرى .\r\nروىهمرفته كارخانه به معنى و دلالتى كه در اروپا مىشناسيم در ايران وجود ندارد . چندبرابر نمودن و صرفه‌جوئى كردن نيروى كار نفر بوسيلهء استعمال قوهء بخار يا نيروى آب در آنجا مجهول است . اين سرزمين از روزگار قديم بواسطهء مصنوعات و محصولات صنعتى و هنرى خود شهرت داشته است . با وجود ضعف استعداد محلى كه ناشى از ورود مصنوعات ارزان همانند اروپائى است باز آثار صنعت و كار ديرين از بين نرفته است ، اين مصنوعات مثل عهد قديم هنوز پرداختهء هنر و كار افراد خصوصى و يا فراهم ساختهء مكتب خاصى است .\r\nدر هيچ كشور ديگرى صنايع مانند ايران جنبهء محلى و اختصاصى ندارد و اين نه‌فقط از جهت ارزانى جنس در ناحيهء بخصوصى است ، بلكه در اثر سوابق\r\n\r\n","description":"","footnote":"","page_name":" 622 ","page_number":636},
  {"content":"\r\n\r\nطولانى و عادات محلى است . تقريبا هريك از شهرهاى نسبتا معتبر ايران صنعت و حرفه‌اى اختصاصى دارد كه همان را در جاى ديگرى نمىتوان يافت ، هم‌بستگى كارگران و يا اتحاديهء ابتدائى صنعتى در هريك از اين مراكز صنعتى هست و مقررات كار بسته به رسوم و عادات هر صنعت و پيشه است .\r\n\r\nفرش\r\nاز ميان مصنوعات بافته يكى كه هنوز اهميت فراوان دارد و بسيار معروف است فرش ايرانى است و چنان شهرتى يافته است كه كمتر خانوادهء طبقهء بالا در انگلستان يا امريكا در اين فكر نيست كه خواه از جنس ممتاز و يا عادى آن را فراهم نسازد و اين كار بدون شك و انكار نشانهء فرهنگ و تمدن است . كسانى كه فرش مرغوبى ديده باشند چگونه ممكن است رنگ ثابت آن را كه با مرور زمان بهتر و مطلوب‌تر مىشود بدون اينكه تغييرى نمايد و يا طرحهاى عالى و زيبائى نافذ الاثر آن را فراموش كنند ؟ هركس كه يك بار چنين سير و مشاهده‌اى كرده باشد از ديدن محصول مقلدان جديد كه غالبا هم اين نام عالى را بر آن مىنهند دچار حيرت‌زدگى و يأس خواهد گرديد .\r\nفرش اصيل ايرانى را پيوسته تماما با دست بافته‌اند و هنوز هم حال بدين منوال است به اين ترتيب كه آن را بر كارگاهى كه افقى يا عمودى است قرار مىدهند .\r\nدر ميان طوايف صحرانشين بافتن فرش همواره كار زنان بوده است « 1 » ، تنوع اين فرشها نيز درخور توجه است و هرنوع هم خصايص جداگانه دارد به حدى كه ممكن نيست جنس ايالات مختلف را باهم اشتباه كرد .\r\nمراكز عمدهء بافندگى فرش عبارت است از : نواحى قاين و بيرجند در خراسان كه فرشهاى ريزبافت و ممتاز دارند و به قيمت گران فروخته مىشوند . 2 - سرخس كه در آنجا فرشهاى معروف تركمن برنگ لاكى سير و آجرى قرمز با روى مخملى\r\n\r\n\r\n","description":"","footnote":"\r\n( 1 ) - فرشى را سفارش مىدهند پشم تهيه مىشود و بنابر طرحى كه سفارش داده‌اند آن را رنگ مىكنند سپس در كارگاه بدست زنان و دختران ميرسد . براى هر فرش باندازهء معمولى سه چهار نفر باهم مشغول كار مىشوند ، هر گرهء آن جداگانه بافته مىشود . فرش خوب داراى 10000 گره در هر پاى مربع است و فرش اعلى 40000 ( چين ) گره دارد . يك كارگاه بافندگى هر سال سه چهار فرش باندازهء عادى فراهم مىسازد . بافندگان كندكار براى بافتن يك تخته فرش يك تا دو سال وقت صرف مىكنند .\r\n","page_name":" 623 ","page_number":637},
  {"content":"\r\n\r\nبافته مىشود . 3 - كرمان كه فرش بسيار نرم و خوش‌بافت دارد كه از نخ تهيه مىشود « 1 » . 4 - ناحيهء قره‌داغ در آذربايجان . 5 - ناحيهء فراهان كه كرسى آن سلطان‌آباد ( اراك ) ، مركز غربى تجارت فرش ايران است « 2 » . 6 - كردستان كه محصولات آن در همهء اروپا مشهور است . 7 - فارس و شيراز كه بهترين فرش را در مرغاب مىبافند . 8 - فرشهاى براق و درشت‌بافت ايلات چادرنشين قشقائى .\r\nكمپانىهاى زيگلر و هوتز نمايندگى مؤسسات اروپائى را در سلطان‌آباد دارند و در فرش‌بافى محلى نظارت مىكنند و نظم و ترتيبى هم براى حسن جريان اين كار داده‌اند كه به اصالت و زيبائى فرش ايرانى لطمهء فراوان وارد كرده است .\r\nشيوع رنگهاى مصنوعى باآنكه از طرف دولت ايران نخست ممنوع شده است اثرات نامطلوب در كار اين صنعت باقى گذاشته و در كاهش و گاهى نيز از بين - رفتن رنگ ثابت نباتى محل تأثير كلى داشته است . شتابزدگى در فرش‌بافى كه رقابت با فرشهاى ارزان اروپائى را تسهيل كرده باشد اصالت طرح و جنس فرش ايران را دچار خطر ساخته و به توليد فرشهاى يك‌نواخت منجر شده است .\r\nچه‌اندازه زننده و ناگوار است كه موقع خريدن فرش جديد ايرانى شرط اصلى احتياط آن خواهد بود كه خريدار با دستمال تر رنگ فرش را امتحان كند و انسان هيچ‌گاه از ثبات رنگ آن اطمينان ندارد ، مگر آنكه حتما فرش كهنه خريدارى كرده باشد . در بعضى از نقاط بخصوص كرمان فرش‌بافى در شرايط بسيار نامناسب صحى انجام مىشود . كارگران ناچارند كه در زيرزمين كار كنند تا از خشكى هواى بيرون اجتناب كرده باشند و درعين‌حال نرمى الياف به اين ترتيب تأمين مىشود كه بوسيلهء ظرف آب كه در كنار بافندگان است آن را نم مىدهند .\r\nزيباترين فرش قديمى ايران در دورهء صفويه و حتى بعد از آن فرش ابريشمى بوده است كه به‌نظر من پنجهء انسانى لطيف‌تر از آن ، جنسى نساخته است . اين\r\n\r\n\r\n","description":"","footnote":"\r\n( 1 ) - فقط تارهاى فرش با نخ است نه فرش نخى - مترجم .\r\n( 2 ) - در اين ناحيه 150 ده هست و در حدود 5000 دستگاه بافندگى و هرگاه همهء كارگران به كار باشند 10000 نفر به اين صنعت اشتغال دارند .\r\n","page_name":" 624 ","page_number":638},
  {"content":"\r\n\r\nفرشها را بنابر سفارش اختصاصى هنوز هم مىتوان فراهم كرد و به هر شكل و اندازه و رنگى مىبافند ، ولى بقدرى گران است كه فقط توانگران امكان خريد آن را دارند ( قيمت هر قطعه از 40 تا صدها ليره است ) حتى در اين مورد نيز باز آزمايش دستمال تر غير قابل احتراز است .\r\nسجاده‌هاى بسيار ظريفى كه سابقا در كردستان و بيرجند و ديگر جاها مىبافته‌اند با آسانى بدست نمىآيد . يكى از تجار با اطلاع به اين جانب اظهار داشت كه در حال حاضر صادرات فرش سالانه 90000 تا 100000 ليره است كه بيشتر به انگلستان و فرانسه و امريكا مىبرند . در ضمن تعريف فرش بايد ذكر خيرى نيز از نمدهاى ممتاز ايرانى بميان آورد كه به شكل و اندازه‌هاى مختلف هست و غالبا در يزد و كرمان و اصفهان مىبافند و به‌ندرت در خارج از ايران ديده مىشود ، چون حجم زياد و وزن سنگين دارد ، اكثرا با موى شتر كه كاملا و به صورت مطلوب كوبيده شده است فراهم مىشود و به رنگ طبيعى قهوه‌اى روشن و بسيار نرم و تاشدنى است و گاهى تا يك اينچ و نيم ضخامت دارد .\r\n\r\nشال - قلمكار - مخمل و گلدوزى\r\nدر ميان ساير منسوجات يكى هم شال پشمى كرمان است كه از موى بز طوايف صحرانشين خراسان بافته مىشود و از لحاظ طرح شبيه جنس كشميرى معروف است ، هرچند كه بواسطهء نرمى از آن عالىتر مىباشد . در مشهد جنس دلپذيرى ديدم كه از موى شتر و برنگ طبيعى است و آن را برك مىنامند كه با جنس از همين قبيل در انگلستان بىشباهت نيست .\r\nپارچه‌هاى نخى و چيت هنوز با نخ بومى در ايران بافته مىشود ، ولى سابقا بيشتر تهيه مىشده است . قلمكار اصفهان با نقشه‌هاى گل و بوته و حيوانات با دست در زمينهء روشن رنگ‌آميزى مىشود كه بسيار هم زيبا و معروف است ، هرچند كه پارچهء آن را فعلا بيشتر از خارجه وارد مىكنند و نظير آن را ماشين‌هاى منچستر هم فراهم مىسازند .\r\nقدك كاشان و كرباس نيز در ايران خيلى مصرف دارد . منسوجات گرانبهاتر\r\n\r\n","description":"","footnote":"","page_name":" 625 ","page_number":639},
  {"content":"\r\n\r\nاز قبيل ابريشم مخمل و گلدوزى حتى قبل از آنكه در اروپا رايج شده باشد در ايران تهيه مىشده است و اكنون محصولات آن محدود شده است ، اگرچه هنوز جنس‌هاى مرغوبى در داخله بدست مىآيد . كاشان ، اصفهان ، تبريز و رشت مركز ابريشم - بافى ايران است ، مخمل‌هاى رنگارنگ در مشهد و كاشان و اصفهان و زرىهاى نقره و طلائى در كاشان و يزد و گلدوزىهاى قشنگ ايران كه سابقا در بازارهاى اسلامبول مىفروختند حالا كم‌وبيش از بين رفته است . فقط افراد مقيم در ايران بوسيلهء دلال از خانه‌هاى خصوصى نمونه‌هاى ممتاز بدست مىآورند .\r\nدر رشت يك قسم گلدوزى مبتذل محلى هست كه با پارچه‌هاى الوان و زيور فراوان فراهم مىسازند با نقوش اسلامى از تارهاى شفاف نقره و طلائى در زمينه‌هاى سياه و سبز و لاكى . با وجود اين تفاصيل مسافرى كه قبل از عزيمت از لندن نمونه‌هاى ممتاز و عالى موزهء كنزينگتون جنوبى را كه سر . آر . موردوك اسميت فراهم نموده است ديده باشد از مشاهدهء نظائر آن موجود در ايران دچار يأس و تعجب شديد خواهد گرديد .\r\n\r\nمحصولات هنرى\r\nمعروف‌ترين محصول هنرى ايران قديم و قرون وسطى درواقع كاشىهاى آن بوده است كه هنوز هم مايهء زيور و آراستگى موزه‌ها و موجب درخشندگى پايدارى است كه اثرات آن بر قطعات موزائيك و ظروف و كاسه و بشقاب تابان است . بيان حقيقت اين اعتراف غم‌انگيز ايجاب مىكند كه از هنر كاشىكارى ايران جز نامى باقى نمانده است ، هرچند كه تقليدهاى خام و خشن با الوان گوناگون هنوز در اصفهان و ديگر جاها ديده مىشود ، خاصه كاشىهاى شفافى كه در آرايش سردر و ديواره‌هاى مسجد و مناره و دروازه‌هاى شهرها به كار مىبرند ، اما حتى سنجش و تطبيق سريعى بين جنس اصلى و آنچه با همان نام بعدا ساخته‌اند مقياس درستى بدست خواهد داد كه روح هنرى تا چه‌اندازه در سرزمين ايران به سير قهقرا و انحطاط افتاده است . صنعت فلزسازى از مصنوعات نامى دوره‌هاى گذشتهء ايران بوده است . شايد ميناكارى با نقره و طلا و مس خاصه\r\n\r\n","description":"","footnote":"","page_name":" 626 ","page_number":640},
  {"content":"\r\n\r\nبر كوزه‌هاى قليان كه ضمن طرح‌هاى شرقى مناظرى نيز از زيبائى اروپائى دارد بهترين نمونه و آثارى است كه مانده است و آن هنوز در شيراز و بهبهان و اصفهان ساخته مىشود .\r\nكاشان مركز صنعت مس و برنج‌سازى است كه بعضى از آنها براستى استادانه و زيباست و اجناس قلم‌زنى و برنج‌كارى اصفهان باآنكه از مصنوعات زبر و خشن بنارس هندوستان بهتر است به تقليد از طرح‌هاى قديمى براى بازارهاى اروپائى است . تيغه‌هاى دمشقى خراسان و شيراز روزگارى شهرت بسيار داشت ، ولى ايرانيان جديد هفت‌تير را بر شمشير ترجيح مىنهند ، كم‌وبيش يگانه محصول فلزى قيمتى قابل ذكر مصنوعات زنجان است . در شيراز قلمزنى استادانه و ممتاز بر استخوان و فلز و چوب الوان با نقش و نگارهاى ظريف ، نقاشى پشت آئينه و طراحى قلمدان مثل سابق عالى و درخشان نيست و اما بنابر سفارش خصوصى بوسيلهء صنعتكار محلى به شرط صبر فراوان هنوز اقلام ممتازى بدست مىآيد .\r\nكنده‌كارى و منبت‌سازى از جهت صنعت ايرانى و قلمزنى هنوز بوجه نمايانى جالب توجه است و از اقسام ساده‌تر آن قاشق و شربت‌خورى كار آباده و گلپايگان است كه با چوب گلابى مىسازند و نيك ممتاز است .\r\n\r\nخلاصه\r\nدر اينجا بررسى اين جانب راجع به محصولات صنعتى و مصنوعات دلپذير و همچنين صادرات ايران جديد پايان يافته است كه هرچند مطالعاتم دربارهء اقلام و موارد متعددى بوده اميدوارم كه درعين‌حال اطلاعات وافى در اين زمينه مذكور و علاقهء خواننده تحريك شده باشد . از آنچه بيان شد ملاحظه مىشود كه با وجود روزگار قرين انحطاطى كه در اين سرزمين است و مداقه‌اى در تاريخ ، اين حالت را به صورت بارزى نمودار مىسازد ، ايران نه فقط فاقد ثروت و استعداد نيست ، بلكه به حد وفور از منابع طبيعى برخوردار است كه اگر از آنچه دارد زر و سيمى نصيب او نشود بواسطهء اهمال و قصور خود اهالى است . وضع دشوار طبيعى آن از قبيل فقدان رودخانه‌هائى كه كار حمل‌ونقل را تسهيل نمايد و مسافت‌هاى\r\n\r\n","description":"","footnote":"","page_name":" 627 ","page_number":641},
  {"content":"\r\n\r\nبسيار طولانى بين نقاط آباد و وقوع كوهستانهاى بزرگ ميان دريا و نواحى داخلى بدون شك و شبهه پيشرفت اين مملكت را دچار اشكال و تأخير مىسازد ، اما مانع بزرگ‌تر بىحالى افراد و قصور و غفلت دولت است .\r\nكسر و نقصانى كه در ستون‌هاى صادرات در برابر واردات كه در همهء آمار ما نيز چشمگير است گناه عامل ديگرى مگر تقصير خود ايشان نيست . با پيشرفت وسايل حمل‌ونقل و تهيهء نقشه‌هاى جامع جاده‌ها و حتى راههاى قاطررو در صورتى كه اميد ساختمان راه‌آهن از آمال سخت بعيد باشد و به جريان انداختن پول كاغذى و در عوض مانع‌تراشى ، تشويق تجارت خارجى از طريق مسيرهاى عمومى مانند رودخانهء كارون قادر است در ظرف چند سال انقلابى در وضع كارها ايجاد كند . اينها اقداماتى است كه اگر همت و ابتكار آن در ميان نباشد لااقل درخور حمايت است . آنچه تاكنون شده است و يا در دست اقدام است و يا امكان انجام آن در ميان است كه موجب بهره‌بردارى از ثروت ملى و حمايت از كار تجارت بشود در فصول پيش كم‌وبيش اشاره كرده‌ام ، ولى در فصل آينده بوجه مبسوط بيان خواهد شد .\r\n\r\n","description":"","footnote":"","page_name":" 628 ","page_number":642},
  {"content":"\r\n\r\n\r\nفصل بيست و نهم بازرگانى و تجارت\r\n\r\nقسمت اول - تجارت ايران با اروپا\r\nقسمت دوم - تجارت جديد ايران\r\n\r\nرشتهء تاريخ\r\nدر تعقيب ادعائى كه بارها در اين كتاب عنوان كرده‌ام كه منظورم آن است فصلهاى خالى تاريخ ايران را كه امعان نظرى دربارهء آن نشده است و همچنين وضع كنونى آن را تعريف كنم ، از اين‌رو در نظر دارم داستانم را راجع به تجارت فعلى ايران و زمينهء رقابت سختى كه بين انگلستان و روسيه فراهم است با پيش - درآمد مختصرى در باب سابقهء اين رقابت و وقايعى آغاز كنم كه ايران را ابتدا در راه ارتباط تجارتى با كشورهائى انداخته بود كه مدتى است دورهء شكوه و رونق كار آنها به پايان رسيده و سپس رفته‌رفته بازارها و دروازه‌هاى او در انحصار دو دولتى افتاده است كه در آن روزگار هنوز خورشيد طالع ايشان تابان نشده بود ، ولى سرانجام ايران را خريدار استوار و طالب كالاى مسكو و منچستر و بمبئى ساخته است .\r\nمن اثر و كتابى نيافته‌ام كه در آن جهد و اهتمام سودمندى براى كشف تاريخ روابط تجارتى سه قرن و نيم اخير ايران با كشور ما شده باشد . با آنكه دو قرن و نيم از مدت مزبور ، اين روابط تجارتى به‌جاى ارتباط سياسى بشمار ميرفته و افراد و هيأتهائى با عنوان سفير و نمايندهء تام الاختيار مأمور و داراى امتيازها و فرمان‌هائى\r\n\r\n","description":"","footnote":"","page_name":" 629 ","page_number":643},
  {"content":"\r\n\r\nشده بودند كه به عهود و قراردادهاى اتحاد موفق شده‌اند و قسمتى از مدارك دورهء مذكور سرشار از شرح و تفصيل بسيار جالب‌توجه و به همين مناسبت در خور ياد - آورى است ، چون مايهء اعتلاى نام انگلستان مىشود . با تأليف و پيوستن اين مطالب پراكنده كه از منابع متعدد فراهم آمده است اميدوارم ضمن تحرير صحايفى از تاريخ كه تا اندازه‌اى در طاق نسيان مانده بود اين نكته را هم روشن سازم كه عرايضى را كه از جانب كشور خود دربارهء تجديد حيات مادى ايران عنوان مىكنم چه موجبات قديم و چه ارج و مقام سنگينى دارد .\r\n\r\nايران سرزمين رابط\r\nايران كه بين خاور دور و مغرب زمين واقع و بوسيلهء دو دريا احاطه شده است ، از روزگاران قديم نقش عمده‌اى در روابط تجارتى بين آسيا و اروپا داشته است . كاروان‌هاى عهد عتيق بارهاى خود را از ميان صحراها و دشت‌هاى آن حمل‌ونقل و گنجينه‌هاى هند و تاتارستان و حتى چين را تا حدود مديترانه مىبرده‌اند و دريانوردان لااقل 4000 سال پيش از زمان فنيقىها تا دورهء ما كرانه‌هاى جنوبى و جزاير آن را سير كرده‌اند . شرايط نامساعد زندگى در اقليم شمالى ، بحر خزر را كمتر موردتوجه قرار داده است . تاريخ كشتىرانى تجارتى اين دريا كه بيشتر به دورهء نسبتا اخير مربوط مىشود از لحاظ ادوار برجستهء خود با رقيب جنوبى قابل‌قياس نيست . حتى گفته‌اند كه تاريخ قديم تا حدود زيادى تاريخ مبارزهء تجارت ترانزيت مشرق زمين از راه خليج‌فارس و بحر احمر بوده است به همان كيفيتى كه تاريخ جديد جهان قديم روىهمرفته با افتتاح راه هند از طريق اقيانوس و كرانهء دماغهء اميد بستگى دارد .\r\n\r\nاقوام تاجر\r\nتعداد دولت‌ها و تعدد كشورها كه طى دورهء طولانى همزمان با تاريخ نوشتهء جهان نظارت منطقهء بين آسيا و اروپا را در دست داشتند و يا سعى مىنمودند كه چنين تسلطى را احراز كنند ، بدين‌ترتيب مستقيما يا غيرمستقيم در وضع ايران نفوذ و تأثير داشته‌اند كه حالتى فوق‌العاده است . فنيقىها ، آشوريها ، بابلىها ، يونانىها ، پارثه‌ها ، روميها ، عربها ، مردم ژن و فلورانس و ونيز ، تركها ، ارامنه ،\r\n\r\n","description":"","footnote":"","page_name":" 630 ","page_number":644},
  {"content":"\r\n\r\nپرتغالىها ، انگليسىها ، هلنديها و روسها همگى پنجهء خود را جهت دست‌يابى بر كليد گنجينه‌هاى مزبور مشرق به كار و زحمت انداخته‌اند . تجار هريك از اين ملت‌ها ، راهى از طريق خشكى يا دريا پيدا و بعضى از ايشان كار تاريخ‌نويسى را با پيشهء بازرگانى توأم ساخته بودند . بيرق هر ملتى به‌تناوب بر آبهاى ايران سايه انداخت و يا اينكه سكه و پول آنها در بازارهاى ايران دست بدست گشت .\r\nاز بامداد تاريخ مضبوط تا روزگار قبل از ميلاد مسيح بازارهاى عمدهء مبادلهء كالا بين شرق و غرب بر كنارهء رودخانهء كلده كه از دهانهء خليج‌فارس فاصلهء چندانى نداشت واقع بوده است ، در اين ناحيه بابل سرزمين رفت‌وآمد و شهر تجار و ترودن « 1 » بوده و در همين حدود مقر سلوكيدها و تيسفون و بصره و بغداد بنا شده است .\r\nبا لشكركشى اسكندر درواقع باب تجارت هند و اروپا افتتاح گرديد چنان كه در اثر سفر درياسالار او « نئارخوس » ما اطلاعات دقيقى از وضع قديم خليج‌فارس داريم . در دورهء جانشين‌هاى سلوكيد او و باز جانشينان اين عده يعنى روميان تجارت بين آسيا و اروپا از سه راه جريان يافت ، يا بوسيلهء كاروان از طريق جيحون و درياى خزر و يا از راه خليج‌فارس و سوريه و يا از طريق بحر احمر و مصر و دروازهء اسكندريه و از اين سه راه سنگ‌هاى قيمتى و مرواريد و ادويه و ابريشم مشرق به اروپا رسيد .\r\nهنگامى كه پايتخت امپراتورى رم به بيزانتين منتقل گرديد راه تجارتى مصر از رونق افتاد و راه خشكى به هندوستان كه از طريق افغانستان و ايران و آسياى صغير تا بسفور بوده مورد استفاده قرار گرفت و رفته‌رفته تجارت ابريشم منحصر به ايران شد تا در دورهء فرمانروائى ژوستىنين ، دو تن رهبان كه از چين مىآمده‌اند در لوله‌هاى نى تخم كرم ابريشم همراه بردند و با پرورش آن در اروپا راه رقابت را گشودند . قدرى بعد فتوحات فرقه‌هاى اسلامى كار شكست اسكندريه را تمام كرد\r\n\r\n\r\n","description":"","footnote":"\r\n( 1 ) -  Teredon \r\n","page_name":" 631 ","page_number":645},
  {"content":"\r\n\r\nو نظارت بر جريان تجارت مشرق خاصه خليج‌فارس به اعراب رسيد . قيس يا كيش و هرمز يكى پس از ديگرى كانون تجارتى خاور زمين شد و در كشتىهاى عرب اجناس كتاى « 1 » به بازار بصره مىرسيد .\r\nوضع و حال بدين منوال بود كه جمهورىهاى ايتاليا وارد صحنهء تجارت شدند و بار ديگر اروپا رقيب‌وار وارد ميدان كار شد . اين جريان با تجديد علاقه دربارهء مشرق كه نتيجهء جنگ‌وجدال بين صليب و هلال بود نيك تقويت گرديد .\r\nمىگويند ونيز حتى از سال 550 ميلادى ابريشم از شرق وارد مىكرد و تا سيصد سال بعد كه دورهء سلطهء تجارتى آن طول كشيد اين وضع و حال دوام يافت .\r\nبا همراهى امالفى « 2 » و سپس فلورانس در قرن دهم باز راه تجارت با هندوستان را از طريق مصر گشود . از سوى ديگر ژن توجه خود را به جادهء شمالى از طريق بحر سياه و قفقاز معطوف نمود و در آغاز قرن چهاردهم راه خشكى از طرابوزان معمول شد كه هنوز مورد استفاده است . تجارت بين شرق و غرب در دست اقوامى بود كه برشمرده‌ام تا در اواخر قرن پانزدهم پيش‌آمدى اتفاق افتاد كه تأثير بىنظيرى در سير تاريخ داشت و وضع قدرت دولت‌ها را دگرگون و نقشهء عالم را تجديد نمود .\r\nدر نوامبر 1497 و اسكودوگاما دريانورد پرتغالى از راه دماغهء اميد ( جنوب افريقا ) راه جديدى به هندوستان باز كرد و براى پرتغال قرنى سرشار از شهرت و ثروت فراهم ساخت .\r\n\r\nتفوق پرتغالىها\r\nهنوز دو سال از قرن جديد نگذشته بود كه كاشف كامياب با سمت فرماندهى دسته‌اى قوى از چند ناو دوباره به كار افتاد تا آنچه را كه فقط كشف كرده بود اين‌بار تصرف كند . فرمانى هم از دستگاه پاپ صادر و به امانوئل پادشاه پرتغال لقب پرطمطراق « خداوند دريادارى و فتح و ظفر و بانى تجارت با اتيوپى ، ايران و هندوستان » اعطا شد . تريستان دوكونها « 3 » ، انتونى دوسالدانها ، فرنسيس و برتر از همه الفونسو دالبوكرك با نيروى نظامى به نصب\r\n\r\n\r\n","description":"","footnote":"\r\n( 1 ) -  Cathay  منطقهء جنوب خاورى آسيا . م .\r\n( 2 ) -  Amalfi \r\n( 3 ) -  Tristan de Cunha \r\n","page_name":" 632 ","page_number":646},
  {"content":"\r\n\r\nپرچم پرتغال در هر نقطهء قابل تصرف و اشغال اقدام نمود و دستور داد هركه در برابر جان‌نثاران مسيح مقاومت نمايد گلوله و شمشير نصيب يابد . راجع به پيشروى البوكرك در خليج‌فارس شرحى در فصل مربوط به اين دريا مذكور افتاد .\r\nدر موقع مرگ او در سال 1525 متصرفات پرتغال به شكل امپراتورى درآمد و در نيمهء آن قرن در اوج ترقى و شهرت خود بود .\r\nبدون اجازهء دولت پرتغال هيچ كشتى در اقيانوس‌ها حق عبور نداشت .\r\nفاتحان براى خود حق انحصارى مبتنى بر زور تأمين كرده بودند . از ژاپون تا بحر احمر همه بيرق آن دولت در اهتزاز بود . ضمنا ظلم و جور نايب السلطنه‌هاى پرتغال و فساد و بدكردارى مأموران جزء و تعصب و تنگ‌نظرى آن كسانى كه مىپنداشته‌اند كار تجارت را با رسالت روحانى توأم سازند رفته‌رفته پايه و اساس دستگاهى را كه با زور و قلدرى نهاده شده بود سست نمود . درعين‌حال نيز خبر فتح و پيروزى پيوستهء اين پيش‌آهنگان استعمار در اروپا طنين افكند و در بعضى دلها شوق و هيجان انداخت ، ولى در ميان تودهء مردم وحشت و نگرانى ايجاد كرد .\r\n\r\nاقدام انگليسىها\r\nدر هيچ كشورى مثل انگلستان كه آن موقع در وضع برزخى بين قرون وسطى و جهان جديد مىزيست حس رقابت تحريك نشده بود و ضمنا در هيچ‌جاى ديگر هم چند صباحى انحصار پرتغالىها را با كمال حقارت تحمل ننمودند و انديشهء درافتادن با آن دولت با سلاح خود او و در ميدان كار خود او هيچ بخاطرها نرسيد .\r\nكاشفان و تجار اوايل دورهء خاندان تئودر در اجراى ميل و علاقهء خود كه بر هند دست يابند و بر گنجينه‌هاى افسانه‌اى شرق چنگ اندازند جز اين فكرى در سر نداشتند كه براى اجتناب از رقابت پرتغالىها راه اختصاصى تازه تا مقصد محبوب خويش جستجو كنند . راههاى شمال غربى و شمال شرقى كه مىپنداشتند متناسب باشد هردو با احراز توفيق مورد آزمايش قرار گرفت .\r\nدر سال 1553 سباستيان كابوت « 1 » از ادوارد ششم فرمانى گرفت كه اجازهء\r\n\r\n\r\n","description":"","footnote":"\r\n( 1 ) -  Sebastian Cabot \r\n","page_name":" 633 ","page_number":647},
  {"content":"\r\n\r\nمقدماتى پايه‌گذارى « كمپانى تجار پيش قدم در راه اكتشاف مناطق و قلمرو و جزاير و نقاط ناشناخته » باشد و اين خود دليل و شاهدى است كه آن اقدام بر چه پايهء بىاطلاعى قرار داشته و ناشى از كمبود معلومات جغرافيائى بوده است . در همان سال سر . هيوويلوبى « 1 » با دو كشتى از جانب شمال شرقى به راه افتاد و منظور دست‌يابى بر گنجينه‌هاى زر جديد بود ، ولى وى در كرانه‌هاى لپلاند « 2 » بر اثر سرمازدگى درگذشت ، ولى كشتى سومى به فرماندهى استفن بورو « 3 » كه ريچارد چانسلر ناخداى آن بود راه درياى ابيض در پيش گرفت و به كشف ارخانگل توفيق يافت .\r\nاين واقعهء تصادفى و غيرقابل پيش‌بينى نتايجى درخشان داشت . چانسلر به داخلهء روسيه رفت و به دربار گراندوك مسكوى كه همان ايوان و اسيلاويچ مخوف باشد رسيد و از طرف او مورد استقبال قرار گرفت و كمپانى مشترك انگليس و روسيه يا مسكوى را اساس نهاد و به عزم تجارت از طريق خشكى و راه روسيه با سرزمينهائى كه در مشرق و جنوب بحر خزر واقع شده بود اقدام كرد .\r\nدر سال 1557 يك فرمان رسمى شركت و همكارى بنام اين كمپانى از جانب فيليپ و « مارى » صادر گرديد . در 1555 ماستر انتونى جنكينسن « 4 » باتفاق ريچارد و رابرت جانسن از طرف هيأت مديرهء كمپانى مزبور اعزام شدند كه راه تجارتى پيشنهادى با آسياى مركزى را كشف كنند . اين دو نفر از راه مسكو به حاجى ترخان سفر كردند و در آنجا براى نخستين‌بار بيرق انگليس ( صليب سرخ سن‌جان ) را در درياى خزر برافراشتند و سلامت تا بخارا پيش رفتند و بازآمدند و تا آنجا كه اطلاعات خودم نشان مىدهد اولين انگليسىهائى بودند كه به تاتارستان قدم نهادند و اسبابى را كه مورد علاقه بود براى اقدامات دامنه‌دارتر فراهم ساختند .\r\n\r\nكمپانى مسكوى و ايران\r\nضمنا كمپانى درصدد برآمد كه ايران را نيز در حوزهء عمليات خويش قرار دهد و از اين كار دو منظور در پيش داشتند : اول آنكه بر ولايات ابريشم‌خيز شيروان و مازندران و گيلان كه در جهت شمالى و مجاورت\r\n\r\n\r\n","description":"","footnote":"\r\n( 1 ) -  Sir Hugh Willoughby \r\n( 2 ) -  Lapland \r\n( 3 ) -  S . Burrough \r\n( 4 ) -  Master Anthony Jenkinsen \r\n","page_name":" 634 ","page_number":648},
  {"content":"\r\n\r\nبحر خزر واقع بود دست يابند و چنان مىنمود كه اين طريق چيرگى آسانى را بر پرتغالىها ميسر مىگرداند ، چون ايشان مىتوانستند اين جنس گرانبها را فقط از حدود خليج‌فارس خريدارى و صادر كنند و بين آن دريا تا محل توليد اين محصول صدها ميل فاصله بود . دوم آنكه از راه ايران امكان دست‌يابى بر ذخاير مرموز هندوستان كه از طريق دريا در دسترس پرتغالىها افتاده بود از راه خشكى مقدور مىنمود .\r\nبنابراين باز « جنكينسن » سفرديده به اتفاق ادوارد كلارك اعزام شد كه درصدد آزمايش برآيند . ايشان با خود جامه‌هاى زرين و ظروف و مرواريد و زمرد و ساير جواهرات و همچنين پارچه‌هاى پشمين ( كشميرى ) با نامه‌اى از جانب ملكه اليزابت به عنوان « صوفى كبير شاهنشاه ايران و ماد و پارثه و هيركانى و كارمانارىها ( كرمان ) و مارجىها و مردم ماوراء دجله و همهء اهالى بين درياى خزر و خليج ايران » همراه داشتند .\r\nالقاب مزبور كه بىشك و شبهه در نزد شهريار صفوى نيك خوش‌آيند مىنمود ، ضمنا حاكى از ميزان اطلاع محدودى است كه حتى فاضل‌ترين دانشمندان دورهء تئودور در باب ايران داشتند . داستان‌هاى اين هيأت و دسته‌هاى ديگر كه بعدا كمپانى مسكوى فرستاد متضمن نامه‌هائى است كه بدست عاملان كار نگاشته آمد و به سبك زيبنده‌اى طبع و تجديد چاپ شده است و از جمله نيكوترين سفرنامه - هائى است كه به رشتهء تحرير درآمده است .\r\n\r\nهيئت‌هاى اعزامى تجارتى\r\nدر ظرف بيست سال از 1561 تا 1581 شش دسته هيأت تجارتى از طرف كمپانى مسكوى به ايران روانه شدند و بدون شك كمتر عمال تجارتى با شهامت بيشترى آن‌هم در شرايطى سخت دشوار به كار پرداخته است . خود « جنكين سن » از ابتداى امر به مانعى برخورد كرد كه هر فرد سست‌اراده را از پا مىانداخت . وقتى كه او در اوت 1562 در دربند كه آن موقع شهرى ايرانى بود پياده شد راه قزوين پيش گرفت و به حضور شاه طهماسب رسيد و نامهء ملكه را تسليم كرد كه شاه در جواب با لحنى عارى از آداب اظهار داشت :\r\n« اى كافر ما را به دوستى با كفار احتياجى نيست » و به اين ترتيب خواستار بازگشت او شد .\r\n\r\n","description":"","footnote":"","page_name":" 635 ","page_number":649},
  {"content":"\r\n\r\nاكراه پادشاه در ايجاد روابط تجارتى با هيأت انگليسى اين بود كه وى تازه اختلاف خود را با عثمانى رفع كرده بود و در آن موقع سوداگران ترك تجارت حدود شمالى ايران را به مقصد مديترانه و اروپا در دست داشتند . جنكين‌سن پردل زمستان 3 - 1562 را در مسكو گذرانيد و به ترتيب كار هيأت ثانوى پرداخت . اين دفعه تامس الكوك و ريچارد چنى كه از عمال كمپانى بودند به اين مأموريت رهسپار شدند ، اما عاقبت كار ايشان از دستهء قبلى هم سخت‌تر شد . عبد اللّه خان امير شيروان ( كه تابع ايران بود ) و از جنكين‌سن حمايت نموده بود از اين بابت خشمناك بود كه يك نفر روسى يك مسلمان ايرانى را كشته بود . الكوك كه از حمايت شهريارى محروم مانده بود هنگام بازگشت در راه كشته شد و چنى با مشقت بسيار فرار كرد .\r\nدستهء سومى كه از حاجى ترخان در ژوئيهء 1565 در كشتى كه بيست و هفت تن ظرفيت داشت و براى كمپانى در « ياروسلاو » ساخته بودند عزيمت نمودند . آنها با ناملايمات مختصرى روبرو شدند ، اما زمينه را براى كار تجارت مساعد نيافتند .\r\nاين داستان طى چهارنامه بوسيلهء ارتور ادواردز « 1 » كه يكى از مديران كمپانى بود تحرير شد ، الكساندر كى چين كه يكى از همكاران او بود و ريچارد ديويس يكى از ملاحان در اثر ناخوشى وفات كردند ، ولى ادواردز كه در مه 1566 به قزوين آمد ، شاه را خيلى بيش از پيش مساعد يافت : « وى به پارچه‌هاى پشمين لندنى اظهارعلاقه مىكرد و سه چهار دست از انواع آن جامهء نيكو داشت ، ايرانيان از پارچه‌هاى لندنى زياد صحبت مىدارند و آنهائى كه در اين رشته بااطلاع‌اند بيش از تهيهء پوشاك زنان يعنى پارچه‌هاى محلى نسبت به آن اظهار علاقه مىنمايند ، زيرا كه جنس محلى هيچ استحكام و دوام ندارد و در حين پوشيدن مثل كاغذ چروك مىشود » . در اين مورد شاه طهماسب امتيازنامه و اجازه به كمپانى مسكوى داد و مزاياى زير را دربارهء آنها مقرر فرمود : معافيت از تمام باج‌ها و گمرك ، حمايت كالاى ايشان از آسيب همهء عمال مزاحم ، حق مسافرت در سراسر خاك ايران ،\r\n\r\n\r\n","description":"","footnote":"\r\n( 1 ) -  Arthur Edwards \r\n","page_name":" 636 ","page_number":650},
  {"content":"\r\n\r\nاسترداد تمام مطالبات حقهء آنها ، مصونيت از گزند دزدان و همراهى در بارگيرى اجناس . ادواردز صورتى هم از كالاى انگليسى كه در ايران زمينهء فروش داشت براى كمپانى فرستاد كه از آن جمله بود پارچه‌هاى پشمين « 1 » و ماهوت و چوب و فاستونى سرخ و مس و همچنين اقلام صادراتى كه او مىتوانست از راه درياى خزر بفرستد و مشتمل بر ابريشم خام ، فلفل ، زنجبيل ، جوز هندى ، گوگرد ، زاج ، برنج ، مازو ، ميخك ، چوب سدر . نامه‌هاى او اشارات جالب‌توجهى نيز راجع به روسها دارد كه از آن نخستين ايام آثار هم‌چشمى و حسادت تجارتى كه بعدها اثرات خطيرى داشت مشهود است :\r\n« روسها از تجارت ما در اين حدود دل خوشى ندارند ، زيراكه محبوبيت ما در اين صفحات از ايشان بيشتر است و بواسطهء عادت مستى ، مردم آنها را بد مىدارند . اميد است كه مأمور كمپانى در اين نواحى به اين قبيل كارهاى ناروا گرفتار نباشد و هيچ‌گونه بدنامى به او و نسبت بد به ما قابل انتساب نباشد » .\r\nدستهء چهارمى شامل ارتور ادواردز مدير عامل ، جان اسپارك ، لارنس چپمن ، كريستوفر فوست و ريچارد پرينگلر بودند . ايشان در اوت 1568 به ايران وارد و متوجه شدند كه وضع دگرگون است و با وجود فرمان سابق شاه در موقع پياده شدن كمكى نرسيد . چپمن كه به تبريز رفته بود ديد كه بازارها انباشته از اجناس رقيب يعنى عثمانىها ، ارامنه و كالاى ونيزى است . در قزوين هم بازار فروش مساعد نمىنمود و پادشاه بر خلاف نوازش قبلى كه به اتكاى آن 000 ، 2 عدل پارچهء پشمين در انگلستان سفارش داده شده بود از خريدارى پارچه خوددارى نمود . مديرانى هم كه به گيلان سفر كرده بودند همه‌جا نمايندهء عثمانى را مستقر ديدند .\r\nمايهء دلخوشى مختصر فقط اين بود كه چپمن توانست از شاه طهماسب فرمان تازه‌اى دريافت كند كه جواز مسافرت به گيلان و سراسر ايران بود و در صورت\r\n\r\n\r\n","description":"","footnote":"\r\n( 1 ) - اين پارچه‌هاى  Kersies  از ده كرسى در ولايت سوفلك تهيه مىشده است و تجارت پارچه‌هاى پشمى را در آنجا دسته‌اى از مهاجران اهل فلاندر شروع كرده بودند .\r\n","page_name":" 637 ","page_number":651},
  {"content":"\r\n\r\nطوفان و خرابى كشتى مىتوانست از اهالى ساحل استمداد كند و نيز اجازهء باراندازى و نگاهدارى كالا در صورت وفات نمايندهء كمپانى و كرايه كردن شتر با نرخ عادى و استعانت از پاسداران جاده‌ها و تهيهء مسكن و آذوقه و خريدارى يا ساختمان خانه اعطا شده بود .\r\nدستهء پنجمى حتى به خطرات بيشترى گرفتار شدند و در نفرات آن زيادتر از دفعات پيش تلفات جانى اتفاق افتاد . در كشتى تامس كه هفتاد تن ظرفيت داشت ايشان « ياروسلاو » را در ژوئيهء 1568 ترك كردند . عده‌اى شامل تامسن بانيستر ، لارنس چپمن ، جفرى دوكت « 1 » ، سروان ليوئل پلوم ترى ( وقايع‌نگار هيأت ) و ديگران بود . در حين سير به سمت پائين ولگا تاتارها بر ايشان حمله بردند و فقط بعد از زدوخورد شديد مهاجمان ناپديد شدند . هنگامى كه سرانجام به ايران رسيدند دوكت راه تبريز پيش گرفت و در آنجا دو سال و نيم ماند . بانيستر به قزوين رفت كه چون پادشاه را در وضع و حال مساعد ديد اجناس فراوانى فروخت و بيشتر تقاضاهاى او مورد اجابت قرار گرفت ، هرچند كه وى در اقدام خود جهت تجارت با هندوستان شكست خورد و چنين مىنمايد كه اولين بارى بود كه آن كار پيشنهاد شده بود . از آن پس گرفتاريهاى پىدرپى به اين گروه مخلصان روى آورد .\r\nدر ژوئيهء 1571 بانيستر در گنجه درگذشت ، چپمن هم وفات كرد . در ظرف پنج هفته پنج تن از ايشان جان دادند و دو نفر دچار دستبرد شدند . بازماندگان با سركردگى دوكت در مه 1573 سوار كشتى شدند ، ولى هنوز داستان گرفتاريهاى آنها تمام نشده بود كه در بحر خزر دزدان بحرى قزاق به آنها حمله كردند و پس از مقاومتى دليرانه كه چهارده تن از دشمن تلف شدند و همه انگليسىها زخمى شده بودند ناگزير براى نجات دادن جان خود كشتى را از دست دادند . دزدان آنها را در دقايقى سرباز بدست امواج سپردند كه سرانجام به حاجى ترخان رسيدند .\r\nتصادف ديگرى نيز در حين عبور از ولگا داشتند تا بالاخره در اكتبر 1754 دوكت\r\n\r\n\r\n","description":"","footnote":"\r\n( 1 ) -  Dueket \r\n","page_name":" 638 ","page_number":652},
  {"content":"\r\n\r\nو پلوم ترى واموس ريال قدم به انگلستان نهادند آن هم پس از سفرى خطرناك كه كمتر از مهالك ديگر شيردلان انگليسى نبود ، حتى در آن روزگار اقدامات جسورانه و كارهاى بسيار خطير و دشوار .\r\nپنج سال بعد در ژوئن 1579 دستهء ششم و آخرين از گراوزاند ( گرايوزاند ) « 1 » عزيمت نمود و رئيس عدهء چهار نفرى همان ارتور ادواردز بود كه در دو هيأت قبلى هم شركت داشته و خطر مرگ را پشت سر گذاشته بود ، اما در اين سفر بخت چندان با او يارى ننمود ، زيراكه سال آينده در حاجى ترخان درگذشت و اين قهرمان روئين‌تن نيز اين دفعه راه همراهان پيشين را پيمود .\r\nشاه طهماسب هم در سال 1576 وفات كرده بود و عثمانىها دشمن ديرين او درصدد برآمدند كه كنار و گوشهء قلمرو ايران را تصرف كنند . هيأت انگليسى كه در بهار 1580 از حاجى ترخان سوار كشتى شدند در بادكوبه شنيدند كه شيروان را تركها در تصرف دارند و شمخاله هم ويران شده بود ، پس پياده شدند و از راه خشكى تا دربند پيش رفتند و در آنجا فروش عمده‌اى نكردند و چون كشتى آنها سوراخ شده بود مركب ديگرى اختيار كردند . در دهانهء ولگا گرفتار يخ‌بندان شدند و پس از سختىهاى فراوان عده‌اى در سپتامبر 1581 به لندن رسيدند و كمپانى كه از لحاظ مالى در تنگنا ، ولى از جهت غيرت و جرأت اعضا نيك توانگر بود از سر عقل و صلاح درصدد برآمد كه از چنين كارى كه سراسر خطر بود دست بردارد .\r\n\r\nعلت‌هاى شكست\r\nبر خلاف وضع فعلى با حيرت مىخوانيم كه فعاليت تجارتى انگليس بنابر دعوت روسها آغاز گرديد و بازرگانان انگليسى از مساعدت آنها برخوردار بودند و بيشتر تجارت آنها هم از طريق راههاى خاكى و رودخانه - هاى آن كشور جريان داشت . دليل‌هاى اين پيش‌آمد حيرت‌انگيز بقرار ذيل است :\r\nروسها در آن روزگار از لحاظ امور تجارتى پاك عقب مانده بودند و به اعزام هيأت‌هاى\r\n\r\n\r\n","description":"","footnote":"\r\n( 1 ) -  Gravesend \r\n","page_name":" 639 ","page_number":653},
  {"content":"\r\n\r\nبحرى جرأت نمىنمودند و حاضر بودند كه از تجربه و دانائى ديگران بهره‌مند شوند .\r\nبعلاوه ايوان مخوف احتياج مبرمى بوسايل و اجناس داشت ، بخصوص لوازم نظامى كه فقط از خارجه امكان وصول آن بود و تجار انگليسى از لندن براى او مىآوردند و در ازاى آن از حقوق و مزايا در خاك روسيه استفاده مىنمودند .\r\nشكست اين فعاليت تجارتى انگليسها را به چند علت نسبت داده‌اند :\r\nفقدان آشنائى كافى نخستين افراد انگليسى از وضع و حال سرزمين‌هائى كه براى تجارت ميرفتند و عدم وقوف به ميزان قدرت رقابت تركها و ارامنه و بازرگانان ونيزى كه بواسطهء استقرار و ممارست طولانى آنها در بازارهاى ايران به آسانى قابل شكست نبودند . طرز ادارهء نادرست ، خطراتى كه در بحرپيمائى درياى خزر وجود داشت ، تا حدى هم اثرات اقليمى ايران و قسمتى هم بواسطهء فقدان امنيت كه لازمهء رفتار عارى از تمدن و آشفتگىهاى آن زمان بود ؛ اما بالاتر از همه راه بس طولانى و دراز سيروسفر دريا و رودخانه و خشكى بوده است كه اجناسى كه به اين ترتيب تا ايران مىرسيده از عهدهء رقابت با جنسى كه از حدود نزديك‌تر غربى و جنوبى وارد مىكردند برنمىآمده است ، به‌هرحال تاريخ اقدام دليرانه‌تر از اين در عالم تجارتى انگلستان سراغ ندارد و سزاست كه نام مديران شجاع اين كمپانى را به همان اندازه پاينده نگاه داشت كه ملاحان نامى كه نام‌ونشان نوينى به اين جزاير برازندهء غربى داده‌اند .\r\n\r\nاجازهء به سر . انتونى شرلى\r\nمدتها بعد از تاريخى كه بازرگانهاى انگليسى اين راه شمالى ايران را از طريق روسيه و درياى خزر ترك كردند ، پايان همان قرن شاهد اقدام تازه‌اى شد كه من در اينجا بشرح آن مىپردازم . در سال 1600 سر . انتونى شرلى يك مرد آبرومند انگليسى كه خداوند بخت و اقبال بود در صحنهء ايران عرض اندام كرد . وى بنابر تلقين دوست خود ارل اسكس كه آن موقع نايب السلطنه در ايرلند بود به دو منظور به ايران آمد : يكى شاه را ترغيب كند كه در اتحادى بر ضد عثمانى همكارى نمايد ، ديگر آنكه روابط تجارتى ايران و انگلستان تجديد شود . وى در ونيز با چند تن از تجار ايرانى ملاقات كرد كه از مقصود ثانوى او\r\n\r\n","description":"","footnote":"","page_name":" 640 ","page_number":654},
  {"content":"\r\n\r\nنيك پشتيبانى نمودند . اين نمايندهء خودكار ، اما براستى برازنده را شاه عباس با احترام فراوان پذيرفت و نسبت به خود او هم علاقهء شخصى ابراز فرمود و علاوه بر آنكه او را به نمايندگى خود در دربارهاى مسيحى فرستاد فرمانى نيز به او داد كه :\r\n« تا دنيا باقى است معتبر و منشأ خير و اثر باشد و بدون آنكه احتياجى به تجديد باشد در دورهء خودم و جانشين‌هاى من تغيير نيابد » . و او را از همهء باجها و عوارض گمركى معاف و تمام مطالبات حقهء او را از راه قانونى قابل استيفا محسوب و حمايت از شخص و مال او و آزادى مذهبى او و حق سفر و اقامت او در قلمرو شاهى را بدون هيچ‌گونه آسيب و گزند كه شامل حال همهء تجار عيسوى نيز باشد مقرر داشت ، ولى به‌نظر نميرسد ، بازرگانهاى انگليسى از اين مزايا بهرهء عاجل حاصل كرده باشند هرچند كه بدون شبهه مايهء تشويق ايشان در اقدامات بعدى در اقليم‌هاى جنوبى شده است .\r\n\r\nسر . جان مريك « 1 »\r\nدر اوايل قرن جديد بوسيلهء مذاكره با تزار روسيه سعى تازه‌اى معمول شده بود كه وى بار ديگر جاده‌هاى قلمرو خود را بين انگلستان و شرق باز كند . در سال 1346 سر . جان مريك براى چنين مأموريتى از جانب جيمز اول به مسكو نزد تزار ميكائيل فدورويچ كه اولين نفر از خاندان رومانف بود عزيمت نمود ، ولى محافظه‌كارى بويارها « 2 » مانع اعطاى چنين امتيازى گرديد و با اين بهانه كه تا جنگ روس و لهستان باقى است كارى قابل اقدام نيست ، اين تقاضا مورد قبول نيفتاد .\r\nدر سال 1618 كمپانيهاى مسكوى و هند شرقى باهم يكى شدند و پيشنهاد شد كه وامى به مبلغ 000 ، 100 مارك به تزار بدهند تا شايد رضايتش را براى تجديد تجارت ترانزيتى از قلمرو او بدست آورند . « سر . دودلى ديجه » « 3 » بعنوان سفير در همان سال براى مذاكره و امضاى قرارداد اعزام شد ، اما باز اين هيأت هم‌كارى انجام نداد . سى سال بعد هنگامى كه خاندان سلطنتى در انگلستان از ميان رفت و رسم كامن ولث برقرار شد ، تزار همهء مزايائى را كه خارجىها در روسيه داشتند لغو\r\n\r\n\r\n","description":"","footnote":"\r\n( 1 ) -  John Merrick \r\n( 2 ) -  Boyars \r\n( 3 ) -  Dudley Digge \r\n","page_name":" 641 ","page_number":655},
  {"content":"\r\n\r\nو تمام تجار انگليسى را از مسكو اخراج كرد و فقط آرخانگل را مستثنى ساخت .\r\nيك قرن بعد بود كه در عهد پادشاهى اعتدالى و بدست كمپانى روسى اين نقشه مدت كوتاهى بمرحلهء اجرا درآمد .\r\n\r\nجيلز هوبز « 1 »\r\nدر سال 1619 ما بنام جيلز هوبز برمىخوريم كه نمايندهء كمپانى هند شرقى بود و مديرانش او را مأمور كردند كه همان راه جنكين سن را به ايران از طريق مسكو و حاجى ترخان تعقيب كند . وى بعد از مسافرتى پرحادثه كه هفده ماه طول كشيد به اصفهان رسيد و پيشنهاد كرد كه جادهء شمالى از نو باز شود . در آن اوان پرتغالىها در ايران نفوذ تجارتى بسيار داشتند و عاقبت كار اين انگليسى نامدار را بشرح ذيل گفته‌اند :\r\n« حضرات گرامى ، اين تجارت ايرانى شما كه در روزگار صباوت است دشمنانى بسيار دارد ، تركها ، عربها ارامنه و پرتغالىهاى از خودراضى كه زبان دروغ‌ساز ايشان بكشور پادشاهى و ملت ما صدمه‌اى وارد نتواند كرد ، بلكه درگاه خداوند را متأذى مىدارد . اميد است نكبت و بدنامى نصيب خود ايشان خواهد گرديد » .\r\n\r\nبلندپروازى فرانسوىها\r\nهانواى مىنويسد كه در اوايل قرن هفدهم فرانسويها طرحى ريخته بودند كه راه تجارت به ايران و بحر خزر را از طريق آرخانگل و مسكو داير كنند . اين نقشه كه راجع به آن از ناحيهء ديگرى تأييد نديده‌ام و با ساير نقشه‌هاى فرانسوى تفاوت دارد و در اينجا شرحش خواهد آمد به جائى نرسيد .\r\n\r\nسفارت هلشتاين\r\nاقدام ديگرى در تجديد كار جادهء شمالى از ناحيهء كاملا تازه‌اى آغاز شد . در اوايل قرن هفدهم كارخانه‌هاى ابريشم‌سازى هلشتاين در اروپا مقام شامخى احراز كرده بودند . از اين‌رو بخاطر يكى از تجار هامبورگ بنام بروكمن خطور كرد كه با آوردن ابريشم خام ايران از راه مستقيم فوايد كلان\r\n\r\n\r\n","description":"","footnote":"\r\n( 1 ) -  Gils Hubbes \r\n","page_name":" 642 ","page_number":656},
  {"content":"\r\n\r\nنصيب خواهد گرديد و ثروت سرشارى كه در اثر مزاياى دريائى راه جنوب به خزانه‌هاى پرتغالىها و هلنديها فرومىريخت از طريق شمالى نيز قابل حصول خواهد بود و چون به تنهائى حتى با همكارى دوستان تاجرپيشهء خويش به حد كافى توانا نبود ، بروكمن از دوك هلشتاين در اين كار استمداد نمود كه او هم بىدرنگ به تجارت اظهار علاقه و اقدام كرد و در سال 1637 بروكمن را با چند تن ديگر به ايران فرستاد . ايشان بين راه در مسكو ترتيب زيان‌بخشى براى جريان تجارت ترانزيت آزاد از طريق روسيه با گراندوك مسكوى تمهيد كردند .\r\nدر ورود به ايران به زودى پى بردند كه حقوق گمركى و عوارض ديگر امكانى براى سوديابى ايشان باقى نمىگذارد بنابراين بروكمن لحن كلام خود را عوض و خود را نماينده‌اى سياسى قلمداد و اتحادى با ايران بر ضد عثمانى پيشنهاد كرد . ماجراى اين سفارت و سرنوشت تلخ و شيرين كار او را با شرح زيبا و دلنشين منشى او آدام اولئاريوس كه نسبت به بروكمن حس خصومت شديد داشت به رشتهء تحرير كشيد . شاه صفى اول از گفتار و بيان آشفتهء جناب سفير حيران مانده بود و گفته‌اند كه وى در اين مأموريت خود چنان شكست يافته بود كه در بازگشت سرش را بر باد داد .\r\n\r\nپطر كبير و كمپانى روس\r\nاينك كه جريان قرين توفيق تجارت انگليس را در حدود جنوبى بررسى مىكنم و به اين موضوع در همين فصل خواهم پرداخت پس از گذشت يك قرن به دوره‌اى مىرسيم كه اقدام تازه‌اى كه بهيچ‌وجه عارى از موجبات شهامت‌آميز نبوده است ، ولى افسوس به همان اندازه هم بىحاصل و كم‌طالع بشمار ميرفته است از ناحيهء كمپانى مشترك روس و انگليس آغاز شد .\r\nاين شركت كه ضمنا مركز كار خود را به سن پطرزبورگ انتقال داده بود درصدد افتاد راه تجارتى مسكو - حاجى ترخان - بحر خزر بشمال ايران را بار ديگر باز كند . در فاصلهء بين اين كار و اقدامات سابق ، روسها سعى كرده بودند كه خود دست در كار تجارت شوند و مركز عملياتى هم در شماخيه تأسيس كردند ، ولى در\r\n\r\n","description":"","footnote":"","page_name":" 643 ","page_number":657},
  {"content":"\r\n\r\nآنجا گرفتار تاخت‌وتاز لزگىها شدند و در يكى از آن موارد بسال 1712 كالاى تجارتى يكى از بازرگانهاى روسى بنام پورنيف را به مبلغ 000 ، 200 كورون به غارت بردند .\r\nدر اين موقع پطر كبير فرمانروا بود و از جمله كارهاى برجسته كه ذهن اين وجود فوق‌العاده را مشغول داشته بود اين بود كه راههاى قديم يا تازهء تجارت ترانزيتى شرق را از طريق روسيه باز احيا كند . در سال 1717 وى « بكوويتز » « 1 » بدطالع را مأمور كرد كه راههاى سابق جيحون را رسيدگى كند و در 1718 فرمانى صادر و تجارت همهء خارجىها را در داخلهء قلمرو خود آزاد كرد .\r\nدر سال 1722 با استفاده از وضع آشفتهء ايران كه در اثر حملهء افاغنه اتفاق افتاده بود و حكومت شاه طهماسب عاجز مىنمود پطر به ولايات شمالى ايران حمله كرد كه شرح آن را سابقا ذكر نمودم . تجارت ابريشم گيلان از جمله مسائل تجارتى بود كه توجه وى را به آن حدود معطوف داشت . ضمنا او سعى نمود كه كار كشتىرانى را در بحر خزر با كمك كاپيتن انگليسى بنام بروس كه او را مأمور بررسى سواحل اين ديار كرده بود ، ترقى دهد .\r\nزندگى پطر براى مشاهدهء اجراى نقشه‌هاى او دوام ننمود ، اما چند ماه قبل از وفات ( ژانويهء 1725 ) بوسيلهء يك تاجر انگليسى بنام ريچارد مين وارينگ به تجار لندن پيشنهاد كرد كه در تجديد تجارت بين انگلستان و شمال ايران از طريق روسيه كه 150 سال پيش از آن اين كار راكد مانده بود اقدام كنند .\r\nبا مرگ او اين خيالات هم از ميان رفت ، ولى در دسامبر 1734 آن ، ملكهء روسيه در اجراى صادقانهء نقشهء پطر امتيازنامه‌اى امضا و به اتباع انگليس حق تجارت با شمال ايران را اعطا و مقرر نمود كه بنابر قيمت كالا سه درصد عوارض گمركى پرداخت شود .\r\nقدرى بعد در 1738 جان التون از افراد انگليسى با نبوغى نادر و بىپروا\r\n\r\n\r\n","description":"","footnote":"\r\n( 1 ) -  Beckovitz \r\n","page_name":" 644 ","page_number":658},
  {"content":"\r\n\r\nكه بانى نقشهء مزبور بود و در خدمت روسها تجربياتى در امور آسياى مركزى حاصل كرده بود و مىپنداشت كه منابع ثروت خانات را بوسيلهء راه جديدى از استراباد تا بخارا مىتوان به جريان انداخت به مديران كمپانى روس و انگليس در سن‌پطرزبورگ پيشنهاد كرد كه از اين راه جديد استفاده نمايند . وى به اتفاق شخصى بنام مونگوگراهام در سال 1739 از مسكو عزيمت كرد و در حاجى ترخان سوار كشتى و در پير بازار پياده شد و عريضهء رسمى به رضا قلى ميرزا فرزند نادر شاه نوشت و به وى كه در غياب پدر كه به فتح هندوستان رفته بود در مشهد نايب السلطنه بود تسليم و جوابى دريافت كرد كه به او اجازهء وارد كردن جنس در قلمرو ايران از بحر خزر تا اتوك در كنار سند ( كه نتيجهء پيروزى نادر در شش ماه قبل از آن بود ) اعطا نمود ، و اجازه داد كه در رشت يا ديگر نقاط خانه خريدارى يا ساختمان كند و فقط در موقع ورود به ايران عوارض گمركى پرداخت نمايد .\r\nالتون كه از اين مزايا بوجد آمده بود نظريات مبالغه‌آميزى راجع به آيندهء تجارتى اظهار نمود و در بازگشت به سن‌پطرزبورگ نامهء پرطنطنه‌اى بدولت انگليس نوشت و از نامهء او تجار لندن چنان به هيجان آمدند كه علىرغم مخالفت شديد كمپانى عثمانى و شرق نزديك و كمپانى هند شرقى كه از رقابت چنين عامل جديدى سخت نگران شده بودند از ناحيهء كمپانى روس نهضت نيرومندى پديد آمد و كار دولت به شكست منجر شد و چند تن از اعضاى كمپانى را احضار كردند كه در پارلمان توضيحاتى بدهند . سرانجام قانونى تصويب شد كه حاوى مقرراتى دربارهء تنظيم امور تجارتى بود . سوابق اين كار و جريانات بعدى آن از قلم تواناى يوناس هانواى بما رسيده است كه خود يكى از اركان كمپانى و از اهالى نيكوكار لندن با شهرتى بسيار و هوشمندى سرشار بود .\r\n\r\nجان التون و يوناس هانواى\r\nدولت انگليس اجازه‌اى از طرف روسها دريافت داشته بود كه دو كشتى در غازان واقع در ساحل ولگا بسازند كه در ژوئن 1742 به كار افتاد . التون كه به رياست هيأت تعيين شده بود در كشتى « ملكهء روسيه »\r\n\r\n","description":"","footnote":"","page_name":" 645 ","page_number":659},
  {"content":"\r\n\r\nحركت كرد ، در كشتى ديگر بنام « اليزابت » ساير مديران كمپانى روانه شدند ، به زودى حسد و رقابت بين دو گروه بروز كرد كه بيشتر ناشى از رفتار خودسرانه و تحكم‌آميز التون بود كه در ژانويهء 1743 بدون اجازه و يا اطلاع كمپانى براى كار كشتىسازى در بحر خزر به خدمت نادر شاه درآمد و شرح آن را در فصل راجع به بحريهء ايران ذكر كردم . وى كشتى « ملكهء روسيه » را كه سفرهاى تجارتى بين رشت و بادكوبه و دربند كرده بود در اختيار گرفت و به بررسى سواحل شرقى دريا تا حدود شمالى خليج بلخان پرداخت .\r\nشايعات مربوط به اقدامات او تا سن‌پطرزبورگ رسيد و موجب تحريك سوءظن شديد دولت روس گرديد . يوناس هانواى كه در اين موقع يكى از مديران كمپانى مقيم پايتخت بود براى انجام تحقيقات اين وقايع اعزام شد . وى در موقع ورود به ايران در پايان سال 1743 زود به وضع امور پى برد و دريافت كه الطاف دربارى ديگر ضامن كار تجارت نيست و مشاهده كرد كه مأموران روسى در همه‌جا رويهء حسادت‌آميز و دشمنانه دارند . چون در فكر اقدام مستقل بود بىدرنگ درصدد برآمد كه نقشهء اصلى التون را اجرا و جادهء بين استراباد و مشهد را افتتاح كند . وى در استراباد گرفتار آشوبى محلى شد و كاروان او را هنگام خروج توقيف و مقدارى از اجناسش را مصادره كردند و خود او با اشكال از خطر مرگ گريخت و بدست تركمن‌ها اسير افتاد و چون بالاخره فرار كرد از راه مازندران و گيلان خود را به قزوين رسانيد و به همدان كه اردوگاه نادر شاه بود رفت و فرمانى براى استراباد اموال مسروقهء خود گرفت . بعد از تصادمى با التون كه نسبت به تحريكات او در كار كشتىسازى همواره اعتراض داشت با بار ابريشم خام ايران را در سپتامبر 1734 ترك و به سن‌پطرزبورگ مراجعت كرد و در آنجا تقريبا پنج سال آينده را ماند . گزارش او را راجع به ابريشم گيلان در فصل مربوط به ولايات شمالى باز نمودم .\r\n\r\nدست كشيدن از كار\r\nاز مديران كمپانى روس كه در ايران مانده بودند\r\n\r\n","description":"","footnote":"","page_name":" 646 ","page_number":660},
  {"content":"\r\n\r\nفن‌ميروپ به مشهد رفت و دو سال هم در آنجا ماند بدون اينكه توفيقى حاصل كند .\r\nگراهام را نيز در سمنان كشتند و از پانزده تن اروپائى كه استخدام شده بودند پنج نفر بين سالهاى 1740 و 1744 در قزوين هلاك شدند . تب نوبه و ناخوشى هم زندگى افرادى را كه در رشت مانده بودند تباه ساخت .\r\nكنسول روس در اين شهر با كونين نام بخصوص رفتار عنادآميزى مىنمود ، اقدام التون هم وضع را بدتر كرد . روسها از خيالات دريائى نادر شاه ناراحت شده بودند و ادارهء تجارت روس دستورى صادر كرده بود كه هيچ جنسى به عنوان التون از سرزمين روسيه حق عبور نداشت . بنابراين كمپانى روس در لندن كه سخت نگران مىنمود حكم احضار التون را صادر و سالانه 400 ليره براى او مقررى تعيين نمود و درصدد برآمدند كه كار خود را با اقدامات هانواى توأم سازند .\r\nولى التون اين ترتيب را مختل و از مراجعت خوددارى كرد و فرمانى از نادر شاه براى ادامهء اقامت در ايران دريافت داشت . وضع كارها از بد به بدتر گرائيد و در نتيجه اعتراض‌هاى پىدرپى و آزار روسها دو كشتى انگليسى را تجار روسى حاجى ترخان تصاحب كردند كه از آن پس با بيرق روس در درياى خزر كار مىكردند .\r\nدر نوامبر 1746 ملكهء روسيه فرمانى صادر و تجارت انگليسىها را در بحر خزر به كلى ممنوع كرد . بقيهء مديران انگليسى مدتى بيهوده سرگردان ماندند تا شايد در رفع خسارت ايشان اقدامى معمول شود ، اما بعد از كشته شدن نادر شاه در ژوئن 1747 مبلغ 80000 ليره پول ايشان به غارت رفت و در دورهء آشفتهء بعدى هم زمينه‌اى براى جبران خسارت و يا تجديد ابهت ايشان فراهم نيامد .\r\nاز اين‌رو در سالهاى 1748 و 1749 مراجعت كردند ، پس آخرين تلاش انگليسىها براى گشودن راه تجارتى شمال مانند اقدامات قبلى آنها با شكست سختى مواجه گرديد و هم‌آهنگ با اين وضع و حال قرين حرمان و ننگ بود كه التون بانى قسمتى از اين گرفتاريها سه سال بعد در اثر مرگ فجيعى از بين رفت .\r\n\r\n","description":"","footnote":"","page_name":" 647 ","page_number":661},
  {"content":"\r\n\r\n\r\nترازنامه\r\nدر عرض شش هفت سالى كه اين اقدام طول كشيد كارهائى كه انجام شده بود اگر نتوان گفت كه نيك برجسته بود ، بىسود و بهره هم نبوده است و تقريبا يگانه اقدام صدور ابريشم خام از ايران و وارد كردن پارچهء انگليسى و اجناس اروپائى به اين مملكت بود . سعى در تجارت با مشهد به‌نظر هانواى پاك بيهوده و بهتر آن بود كه سران كمپانى در همان رشت اقامت مىنمودند و بجاى تلاش با رسم و راه كار عادت مىكردند . ترازنامه‌اى كه وى انتشار داد حاوى كم‌وبيش ارقام ذيل است :\r\nواردات به ايران در سالهاى 6 - 1743 معادل 492 ، 690 كورون يا 398 ، 174 ليره . صادرات ابريشم خام از ايران در سالهاى 9 - 1743 بارزش در ايران 500 ، 373 كورون يا 375 ، 93 ليره . هانواى مىنويسد كه قيمت ابريشم خالص در حدود 10 شلينگ هر گيروانكه بود و با تفريق مخارج به قيمت 6 / 15 شلينگ يعنى سود 50 درصد به فروش مىرسيد ، محاسبه‌اى كه در نظر او با توجه به خطر كار هرچند كه بزرگ بود باز مىارزيد .\r\n\r\nعلت‌هاى شكست\r\nدليل‌هاى شكست هم تجارتى بود و هم سياسى و بخصوص دليل ثانوى . چنان رقابت سختى بين روسها و انگليسها و ارامنه درگرفته بود كه بازارهاى گيلان پر از اجناسى بود كه خريدار نداشت « 1 » . انگليسىها نيروى خود را صرف كار خويش و رفع حسادت‌هائى مىكردند كه ميان شركتهاى رقيب پيش آمده بود . ايران هم در آن دوره بقدرى وضع پريشان و آشفته داشت كه در افراد رمقى براى خريد جنس باقى نمانده بود ، اما برتر از همه جهات يكى رفتار خصومت‌آميز روسها بود كه از كار خودسرانه ولى شهامت‌آميز التون سخت برآشفته بودند ، ديگر وضع بغرنج و پرهرج‌ومرج ايران بعد از نادر شاه كه هانواى راجع به آن شرح صادقانه و مبسوطى باقى گذاشت .\r\nدر سرزمينى كه به آن صورت دچار انحطاط و پريشانى شده بود پيشرفت\r\n\r\n\r\n","description":"","footnote":"\r\n( 1 ) - ارامنه هم مجبور شدند كه كار تجارت را در سال 1745 يعنى چهار سال قبل از اتباع انگليس ترك كنند .\r\n","page_name":" 648 ","page_number":662},
  {"content":"\r\n\r\nآسان كار تجارت بسيار بعيد مىنمود . موقع مناسبى را هم براى آن اقدام انتخاب ننمودند . درهرحال ضديت روس قابل پيش‌بينى بود ، زيراكه مردم آن از ابتداى امر نسبت به تجارت خارجىها نظر خوش نداشتند و سياست امپراتورى نيز باندازهء كافى قوى بشمار نميرفت تا مانع كار ايران در ايجاد نيروى دريائى و احتمال رقابت آن در بحر خزر شود . موضوع شگفت‌بار اين است كه روسها بدرآمدى كه از تجارت ترانزيتى انگليس بدست مىآوردند اعتنائى نداشتند و آن را در اقدامى كه بواسطهء وقوع در سرزمين خودشان تحت تسلط آنها بود بهرهء وافى نمىپنداشتند .\r\nاين آخرين دفعه بود كه بيرق انگليس در درياى خزر به اهتزاز درآمد و سپس به وقايعى منجر شد كه در قرن حاضر برطبق مدرك رسمى سياسى اين دريا را بدرياچهء اختصاصى روس مبدل ساخت .\r\n\r\nكمپانى عثمانى و شرق نزديك\r\nاينك بشرح حوزهء جنوبى كه قرار بود راه تجارتى به ايران شود ، مىپردازم ، چنان كه گفته‌ام پرتغالىها در اواسط قرن شانزدهم بر آنجا تسلط كامل داشتند و نفوذ آنها در آن حدود باندازه‌اى زياد بود كه رقابت با ايشان از طريق دماغهء اميد به كلى غيرممكن مىنمود . اولين بارى كه انگليس‌ها در اين راه به رقابت تجارتى با آنها در خليج‌فارس پرداختند بوسيلهء تشكيل كمپانى عثمانى و شرق نزديك بود كه در سال 1581 اتفاق افتاد و هدف اين بود كه ابريشم ايران را از طريق بصره و بغداد و حلب به بنادر مديترانه برسانند . از همين راه تجار از انگلستان به هند رفتند و با توجه به مزيت تجارت با هندوستان بود كه نسبت به اين راه اظهار دلبستگى مىنمودند و ايران درواقع رابط و واسطه بشمار ميرفته است .\r\nاولين انگليسى كه از اين طريق به هند رفت ، تامس استفنس در سال 1579 بود و باز مىشنويم كه استاد تامس هدسن بسال 1580 در تبريز بود و در 1581 جان نيوبرى از همين راه نخستين سفر خود را به ايران و جزيرهء هرمز شروع كرد و در 1583 در مسافرت مشابهى رالف فيچ و ديگران را همراه داشت كه شرحش را قبلا ذكر كردم .\r\n\r\n","description":"","footnote":"","page_name":" 649 ","page_number":663},
  {"content":"\r\n\r\n\r\nكمپانى هند شرقى\r\nسپس چيزى اتفاق افتاد كه نه‌فقط در وضع قواى دول اروپائى بسيار مؤثر واقع گرديد ، بلكه اثرات آن تا اقصى نقاط مشرق زمين رسيد و غيرمستقيم به تسخير امپراتورى هند براى انگلستان در سال 1578 منجر شد .\r\nتخت و تاج پرتغال و اسپانيا هر دو به فيليپ دوم رسيده بود و از آن پس پرتغال جزو دولت مقتدر ديگرى بشمار آمد و در سال 1588 نيز عظمت هر دو دولت و تفوق ايشان در دريا كه تا آن موقع با حريف نيرومندى درنيفتاده بودند با تارومار شدن آرماداى « 1 » شكست‌ناپذير در درياى مانش پاك درهم شكست . از آن تاريخ به بعد است كه خيالات بلند انگلستان زمينهء پهناورترى را ايجاب كرده بوده است .\r\nدر سال 1591 يكدستگاه خصوصى تجارتى با خطهء شرق در لندن تأسيس يافت ، اما نتيجه‌اى دربر نداشت . سال بعد كشتى بزرگ پرتغالى بنام مادره‌دى ديوس « 2 » كه بدست افرادى انگليسى افتاده بود در دورتموث ( ساحل جنوبى انگلستان ) لنگر انداخت . در اين كشتى علاوه‌بر مقدار معتنابهى كالاى تجارتى اوراق و اسناد تجارتى و راجع به متصرفات پرتغال در مشرق بدست آمد كه اساس كار پىگذارى كمپانى هند شرقى در زمان اليزابت بسال 1599 گرديد .\r\nدر 1598 خيالات دور و دراز انگليسىها از شنيدن اين موضوع چند برابر شد كه كورنليوس و ان‌هوتمان تاجر هلندى كه در اثر قرض در ليسبون در زندان بود ضمن يادداشت تمام اخبار و اطلاعات تجارتى پرتغال را با شرق بدست آورد و انحصار كار ايشان را با مسافرتى از طريق دماغهء اميد بر باد داد . پس موقع آن رسيده بود كه با وجود تأخير ، انگلستان نيز قدم در ميان بگذارد . در 31 دسامبر 1600 كمپانى هند شرقى لندن كه با عنوان كلى كمپانى لندن يا كمپانى قديم مشهور شده ، اولين فرمان تأسيس شركت تجارتى را از ملكهء اليزابت دريافت داشت « 3 » . سال بعد نخستين هيأت شامل چهار كشتى به فرماندهى سر . جيمز لنكستر\r\n\r\n\r\n","description":"","footnote":"\r\n( 1 ) - نيروى عظيم بحرى اسپانيا . م .\r\n( 2 ) -  Madre di Dios \r\n( 3 ) - بنابراين مراحل عمدهء پيشرفت كار كمپانى را بشرح ذيل مىتوان خلاصه كرد : فرمان اول راجع بدورهء 1600 تا 1612 صادر شده بود كه جيمز اول آن اجازه را در سال 1609 براى ابد مقرر نمود .\r\n","page_name":" 650 ","page_number":664},
  {"content":"\r\n\r\nاز انگلستان عزيمت كردند . بين سالهاى 1600 و 1612 دوازده بار از اين قبيل دسته‌ها روانه شدند و آن به‌عنوان سفرهاى جداگانه شناخته مىشده است ، زيرا كه هزينهء سفر از صندوق شركت پرداخت نمىگرديد ، بلكه مشتركين داوطلب تأمين مىكردند .\r\nآخرين دستهء اعزامى تحت فرماندهى كريستوفر نيوپرت اولين گروهى بودند كه به ايران هم رفتند و سر . رابرت شرلى را از سفر بازگشت سفارتى او به انگلستان همراه بردند . از سال 1613 اين مسافرتها به حساب خود كمپانى آغاز شد كه با يكى از آنها سر . ددموركتن و سر . تامس هربرت در سفر خود به دربار شاه عباس به سال 1626 عزيمت نمودند .\r\n\r\nنخستين دادوستدها با خليج‌فارس\r\nهنوز ديرزمانى از تشكيل اين كمپانى نگذشته بود كه نمايندگان آن يعنى شركت‌هاى عثمانى و شرق نزديك ( لوان ) كه در سال ؟ ؟ ؟ فرمانى از ملكهء اليزابت دريافت داشته بودند در ايران شعبه باز كردند و در سال 1609 جوزف سالبانك و رابرت كاورت از هند از طريق قندهار و سيستان و كرمان و يزد به اصفهان آمدند و چنين گزارش دادند :\r\n« هرگاه كشتىهاى ما قادر باشند به خليج‌فارس رفت‌وآمد كنند در اصفهان مركز تجارت سودمندى مىتوان برقرار ساخت و پنجاه درصد سود در هرمز و اصفهان ميسر خواهد بود ، طى هشتاد روز سفر خود از ناحيهء اسيران متعدد و تجار شهر بزرگ جلفا اطلاع كامل به اين كار دريافت داشته‌ايم » .\r\n\r\n\r\n","description":"","footnote":"\r\nدر 1635 شركت آسادا ( ماداگاسكر ) تشكيل و در 1650 با كمپانى لندن يكى شد . قسمتى از اين شركت كه جدا مانده و در سال 1655 از كرومول فرمانى گرفته بودند در 1657 به كمپانى لندن پيوستند و جواز تازه‌اى از جانب حامى كل ( كرومول ) صادر شد . فرمان‌هاى ديگر در سالهاى 1661 و 1677 و 1683 صادر گرديد . در 1698 شركت رقيب تازه به قصد تجارت با هند شرقى تأسيس و شركت جديد نام يافته بود و تا سال 1714 باقى و رقابت شديدى بين دو كمپانى برقرار بود كه سرانجام به‌هم ملحق و با عنوان « شركت بازرگانان انگلستان جهت تجارت با هند شرقى » و رسما به « كمپانى محترم هند شرقى » نام يافت و جواز كارش بسال 1793 تجديد شد . در دورهء اين كمپانى بود كه « امپراتورى هند انگلستان » به‌وجود آمد و در سال 1858 به پايان رسيد .\r\n","page_name":" 651 ","page_number":665},
  {"content":"\r\n\r\nشاردن مىنويسد كه انگليسىها اولين‌بار در سال 1613 به ايران آمدند ( منظورش برقرارى تجارت از راه جنوب است ) اولين فرمانى كه بنام آنها توانستم بدست بياورم مورخ اول سپتامبر 1615 از جانب شاه عباس در مورد سفر سر . آر . شرلى تا جان كروثر و ريچارد استيل است كه آنها نيز از طريق خشكى از هند به اصفهان رفته بودند و در اين فرمان ديده مىشود كه :\r\n« حكام همهء بنادر ايران بايد نسبت به كشتىهاى انگليسى همراهى نمايند » . در سال 1617 اطلاع حاصل مىكنيم كه مديران انگليسى برسم دائمى در اصفهان استقرار يافتند . در همان سال قرارداد تجارتى تازهء شاه عباس با آقاى كنوك نمايندهء كمپانى امضا شد « 1 » در 1619 كارخانه‌اى در جاسك تأسيس گرديد كه پيش از آنكه بندر گمبرون به روى تجار انگليسى باز شده باشد از راه خشكى با پايتخت ايران تجارت مىكردند .\r\nدر همان سال جيلز هوبز كه نامش را قبلا هم ياد كردم گزارش داد كه مصرف سالانهء ابريشم خام ايران در اروپا 000 ، 000 ، 1 گيروانكه از قرار هر گيروانكه 12 شلينگ و يا 000 ، 600 ليره است . نرخ فروش در ايران هر گيروانكه 8 شلينگ بوده . در سال 1622 انگليسىها با همكارى ايرانيان ، پرتغالىها را از\r\n\r\n\r\n","description":"","footnote":"\r\n( 1 ) - اى . كنوك  Connock  در موقع انتصاب از طرف كمپانى در ايران بوسيلهء مديران آن بهترين مدير و عامل در قلمرو پادشاهى عنوان شده بود . اين موضوع حضرات و خاصه سر . تامس‌رو  Roe  را آزرده‌خاطر ساخت چون خود را سفيرى از جانب جيمز اول قلمداد كرد و نامه‌اى از پادشاه براى شاه عباس آورد . شاه او را در آوريل 1617 بار داد . شهريار امر داد شراب آوردند و در قدح بزرگ بسلامتى همايونى نوشيدند ، شاه فرمود نمايندهء پادشاه انگلستان كه برادر ارشد اوست خوش آمده است و دوستى وى را بسيار محترم و مغتنم مىدارد و جاسك يا بندر ديگرى كه مورد احتياج است در اختيار او و از هر جهت آزادى عمل و كار كه درخور مقام اوست فراهم باشد . سپس شاه وعده كرد سالانه 1000 تا 3000 عدل ابريشم به جاسك برسانند ، بدون آنكه عوارضى دريافت و بهاى آن هر پوندى 6 شيلينگ تا شش شلينگ و نيم باشد . « جانشين‌هاى كنوك بدستور رو عهدنامهء تازه‌اى به شاه پيشنهاد كردند ، اما شاه از امضاى آن ابا و قراردادى را كه با كنوك امضا شده بود تأييد فرمود ، ولى در 1619 به كمپانى هند شرقى انحصار تجارت ابريشم را در خليج‌فارس اعطا كرد و آن اجازه را با مهر و امضاى همايونى مزين ساخت . » انگليسىها تعهد كرده بودند كه يك سوم وجه نقد و دو سوم جنس تقديم دارند .\r\n","page_name":" 652 ","page_number":666},
  {"content":"\r\n\r\nهرمز بيرون و خود در گمبرون كه بندرعباس شد و شرحش را در باب خليج فارس ذكر كردم تفوق تجارتى احراز كردند .\r\n\r\nفرانسوىها\r\nاينك با انحرافى از اصل موضوع ، ورود رقيبان ديگر اروپائى را در صحنهء كار مورد امعان‌نظر قرار مىدهم . درست در همان موقعى كه كمپانى هند شرقى لندن تأسيس مىيافت شركت مشابهى نيز در فرانسه پايه‌گذارى شد .\r\nسالهاى 1604 و 1611 و 1615 تاريخ پيدايش دستگاههاى متوالى فرانسوى از روى نمونهء انگليسى بشمار ميرود . به اولين اشاره‌اى كه من راجع به روابط تجارتى فرانسه با ايران برخورد كرده‌ام مربوط بسال 1626 است كه ريشليو شخصى را بنام لوئىدئه « 1 » سفير در دربار شاه عباس كبير تعيين و او را مأمور كرد كه مانع همدستى ايران با اسپانيا برعليه عثمانى شود و براى بازرگانان فرانسه در راه تجارتى شرق نزديك تسهيلات فراهم سازد ، ولى اين نماينده از قسطنطنيه جلوتر نرفت چون بين او و سفير فرانسه در آنجا نزاع اتفاق افتاد و مأموريتش از بين رفت . دو سال بعد دو برادر روحانى يكى پرپاسفيك دوپروانس « 2 » و ديگرى پرگابريل دوشينون « 3 » وارد عرصهء كار شدند و از جانب شاه عباس مورد نوازش قرار - گرفتند و سلطان خانه‌اى در اصفهان به آنها داد .\r\nدر سال 1642 ريشليو كمپانى هند شرقى جديد تأسيس كرد و در 1664 كلبر « 4 » كه دربارهء تجارت با كشورهاى آسيائى علاقهء بيشترى نشان مىداد و همدستى هلنديها را هم تأمين كرده بود به اقدام جديدى همت گماشت . سه نفر نمايندهء فرانسه در معيت دو جهانگرد آقايان دولالن و بولاى « 5 » كه نمايندهء سيار پادشاه فرانسه بودند به ايران اعزام شدند . شاه عباس ثانى كه علاقهء خاصى نسبت به اروپائيان داشت و خواستار امضاى عهدنامهء دوستى با شهرياران ما بود ، از آنها نيك استقبال نمود .\r\nبا آنكه پادشاه ايران از ورود چنين نمايندگان كم‌شأن و مقامى از جانب\r\n\r\n\r\n","description":"","footnote":"\r\n( 1 ) -  Deshayes \r\n( 2 ) -  Pere pacifique de provence \r\n( 3 ) -  Pere Gabriel de Chinon \r\n( 4 ) -  Colbert \r\n( 5 ) -  Bulaye De Laloin \r\n","page_name":" 653 ","page_number":667},
  {"content":"\r\n\r\nچنان پادشاه عظيم الشأن آزرده‌خاطر شده بود باز بايشان فرمانى داد و به مدت سه سال آنها را از تحميلات مالياتى و گمرك معاف نمود و مثل ساير تجار خارجى حق تجارت داد و وعده كرد بعد از دريافت هداياى قيمتى از طرف پادشاه فرانسه يا كمپانى قرارداد جديد امضا شود .\r\nدر اصفهان بين نمايندگان فرانسه پيوسته نزاع بود . دولالن در 1666 وفات كرد و در 1668 هيأت مديرهء كمپانى تصميم گرفت كه تجارت با ايران را تعطيل كند ، اما آقاى گوستن « 1 » مدير جديد كه از هندوستان عزيمت كرده بود تا ارتباط تجارتى را تجديد كند بسال 1673 در شيراز درگذشت . ملاحان كشتى كه او را آورده بودند بر سبيل تفنن درصدد برآمدند كه خود را سفير معرفى كنند و از شاه جوازى براى تجارت در سراسر قلمرو او بدست آورند ، ولى ظاهرا مزايائى نصيب آنها نگرديد ، و وزير شاه اظهار كرد كه پس از ورود نمايندهء جديد از طرف پادشاه فرانسه امتيازات بيشترى داده مىشود .\r\nدر سال 1708 مسيو ميشل را لوئى چهاردهم فرستاد كه او با شاه سلطان حسين قراردادى امضا كرده پادشاه كبير معاهدهء تازه‌اى با نمايندهء دروغى ايران كه نامش محمد رضا بيگ بود امضا نمود . دستگاههاى فرانسه تا هجوم افاغنه در اصفهان برقرار بود و در اين موقع ناچار به تعطيل شدند . ايشان كارخانه‌اى نيز در بندرعباس داشتند .\r\n\r\nروسها\r\nدر همان گيرودار بسال 1664 نمايندگانى هم از جانب گراندوك مسكوى شامل دو نفر با 800 تن همراهان در اصفهان ظاهر و با احترامات بسيار مورد پذيرائى واقع شدند و آنها را در يكى از عمارتهاى شاهى جا دادند و آنها با حركات بىآداب خود چنان آن محل را خراب كردند كه شاه عباس ثانى آنها را اوزبگ فرنگى ناميد . به‌نظر شاردن نظر شاه اين بود كه در ميان مسلمانها چنين جنس و افرادى كه آن‌همه بد بار آمده باشند و مثل يوزبگ‌ها بىتربيت باشند وجود ندارند و از اين‌رو در ميان اروپائيها كسانى كه از لحاظ چهار صفت مزبور\r\n\r\n\r\n","description":"","footnote":"\r\n( 1 ) -  Gueston \r\n","page_name":" 654 ","page_number":668},
  {"content":"\r\n\r\nدر رديف مسافران مسكوئى باشد يافته نمىشود . سپس معلوم گرديد كه غرض واقعى اين عده تجارت بود و عنوان سفير را هم از آن جهت اختيار كردند كه اجناسى را كه با خود همراه آورده بودند از عوارض گمركى معاف باشد . شاه كه از اين بدكردارى مضاعف بسيار دلسرد شده بود بدون كلمه‌اى جواب ، ايشان را بازگردانيد . جواب گراندوك نيز نسبت به اين رفتار چنان كه در مجلد اول اين كتاب مذكور افتاد حمله به ولايت مازندران بود .\r\n\r\nهلنديها\r\nرقيب سوم كه خيلى هم مهيب‌تر بود پا در ميان نهاد . در سال 1580 هلنديها استقلال خود را از اسپانيا و پرتغال اعلام داشتند و از آن پس شهرت درخشانى را در بحرپيمائى و تجارت آغاز كردند . بعد از شكست نيروى بحرى بزرگ اسپانيا در درياى مانش ( ترعهء انگليس ) و همچنين مسافرت موفقيت - آميز هارتمن يكى از هموطنان خويش كه شرحش را ذكر كردم جرأت بيشترى يافتند كه مآلا به استقرار آنها در جزيرهء جاوه منجر شد . اين جريانات چنان هيجانى در هلند ايجاد كرد كه شركت‌هاى متعدد جهت تجارت با شرق تأسيس يافت و همهء اين شركت‌ها نيز با فرمانى از جانب زمامدار اعظم به هم ملحق و بسال 1602 موجب تشكيل « كمپانى هند شرقى هلند » گرديد .\r\nدر ظرف بيست سال اين تازه‌واردان همهء نقاط ممتاز تجارتى تصرفى پرتغال را در آسيا تصاحب كردند . ايشان ابتدا به جزيرهء هرمز و در عهد پادشاهى شاه عباس ثانى مقر خود را به بندرعباس انتقال دادند و در اصفهان و بصره هم اداراتى داير كردند . راجع به سرنوشت كار ايشان در ايران اتفاق نظر نيست . در معاهدهء اولى خود با شاه تعهدات تجارتى مستقيم با او برعهده گرفتند كه مىگويند برد با پادشاه بود . در سالهاى 1652 و 1666 سفيرانى از هلند به اصفهان آمدند كه شايد قرارداد بهترى فراهم سازند و از هر دو طرف مقدار زيادى حرف و كار دوپهلو مشهود افتاد چنان كه بنابر قول شاردن در نيمهء همان قرن « هيچ ملت اروپائى در تجارت با ايران مثل هلنديها رندى و مهارت ننمودند و ايشان به زودى گوى سبقت را در تجارت\r\n\r\n","description":"","footnote":"","page_name":" 655 ","page_number":669},
  {"content":"\r\n\r\nبا ايران از ديگر رقيبان ربودند » . انگليسىها از اين رقابت هلنديها زيان فراوان ديدند و بىشك و گمان در قرن هفدهم مقام دوم را در خليج‌فارس داشتند و هر دو ايشان از تهاجم افاغنه و محاصرهء اصفهان در 1722 لطمهء بسيار بردند . اما هلنديها با فروش شكر به قيمت گزاف به محصوران نفع سرشارى برده بودند بوسيلهء محمود افغان ناچار شدند كه 000 ، 400 كورون تسليم نمايند . در قرن هجدهم و بخصوص پايان آن قرن وضع پاك دگرگون شد . روح خسيس و انحصارطلب هلنديها كه همه‌گونه فداكارى براى انحصار تجارت ادويه نموده بودند زهر جان ايشان شد و در جنگ‌هاى بزرگى كه پيش آمد تقريبا تمام متصرفات خود را در درياهاى خاور به حريف خويش انگلستان باختند .\r\n\r\nبخت و طالع انگليسىها\r\nضمنا رونق تجارت انگليس را در ايران بشرح ذيل مىتوان پىگيرى نمود : از پادشاهان ، يكى بعد از ديگرى فرمان‌هائى دريافت گرديد كه شرايط و مزاياى سابق را تأييد يا تجديد كرد و يا توسعه و ترقى داد .\r\nاز قرار معلوم شهرياران صفوى غالبا شم تجارتى را به نهايت دارا بودند . شاه صفى اول در موقع تجديد قراردادى كه اسلاف او امضا كرده بودند سالانه 1500 ليره و هرساله خريدارى 000 ، 60 ليره ابريشم را ( از خود او ) پيش‌بينى كرد كه يك سوم نقد و دو سوم جنس تحويل شود و مثل اين است كه طرز كار و تجارت انگليسىها در اين دوره چندان تعريف نداشت و رقابت بين شركت‌هاى انگليسى حتى در آبهاى خليج‌فارس نيز محسوس مىنمود ، فقط با تنفرى كه نسبت به هلنديها در ميان بود مديران كمپانى را از كنارگيرى بازداشت .\r\nايرانيان از همان ابتداى كار مواد قرارداد راجع به هرمز و بندرعباس را زير پا نهادند . در سال 1679 جرگهء هيأت مديرهء كمپانى بار ديگر درصدد افتاد كه كار تجارت با ايران را به كلى رها كند ، ولى سياست اعتراض و نامه‌نگارى اختيار شد . چارلز دوم قبلا نامه‌اى به شاه سليمان فرستاده بود و خواستار شد كه در حكم سال 1670 تجديدنظرى شود كه مبلغ پرداختى به انگليسىها هرساله\r\n\r\n","description":"","footnote":"","page_name":" 656 ","page_number":670},
  {"content":"\r\n\r\nدر بندرعباس - بنابر قرارداد اصلى نيمى از درآمد گمركى تا حدود 000 ، 45 ليور يا 15000 كورون تخمين شده بود - اما دولت ايران از فيصلهء امر مضايقه و استناد مىنمود كه درآمد گمرك ديگر در اختيار دولت نيست ، بلكه به اجاره واگذار شده بود و انگليسىها نيز از اجراى بعضى از مواد قرارداد اصلى شانه خالى كرده بودند . بنابراين در سال 1683 سر . تامس گرنتام را به ايران فرستادند كه دعوى انگلستان را جدا تعقيب كند ، ولى چون بندر گمبرون را بواسطهء جنگ بين ايران و هلند در محاصره يافت دست خالى مراجعت كرد . اما به زودى با وجود ضديت هلنديها نمايندگان انگليس در ايران توفيق حاصل كردند و فرمان‌هاى تازه و مساعدتر صادر شد و در سال 1697 بجاى قسمتى از بدهى مربوط به بندرعباس ابريشم دريافت كردند .\r\nدر سراسر اين مدت نمايندهء انگليس در اصفهان وضعى نيك ممتاز داشت و او را فرستادهء معتبر پادشاه مىنگريستند . در سال 1699 شاه به‌كارخانهء انگليس سرافرازى حضور بخشيد و اين التفات شهريارى به قيمت 1200 ليره تمام شد .\r\nضمنا پيوستگى كمپانىهاى قديم و جديد در سال 1708 ، به دوران پرخاشگرى و رقابت خاتمه داد و به اعزام پرسكوت « 1 » با عنوان نمايندهء شركت‌هاى متحد به اصفهان منجر گشت كه نامه‌اى از ملكه آن ، خطاب بشاه سلطان حسين همراه داشت . سپس دورهء بىسروسامانى و آشفتگى بواسطهء هجوم افغانها و عثمانىها و جنگ‌هاى داخلى بعد از آن فرارسيد . انگليس‌ها ناچار شدند دستگاه خود را در اصفهان و بعدا نيز در بندرعباس تعطيل كنند . راجع به وضع كار آنها آبه‌رينال شرح ذيل را نوشته است :\r\n« در اين دوران آشفتگى عمومى ، فروش انگليس‌ها در ايران فقط يك‌صد بسته جنس پشمى و 2000 گيروانكه آهن‌آلات و همين‌مقدار هم مس بود .\r\nاين اجناس جمعا 000 ، 200 ، 1 تا 000 ، 300 ، 1 كورون نقد ( - 687 ، 554 ليره ) نصيب ايشان ساخت » .\r\n\r\n\r\n","description":"","footnote":"\r\n( 1 ) -  Prescott \r\n","page_name":" 657 ","page_number":671},
  {"content":"\r\n\r\nدر سال 1763 بوشهر مركز تجارتى كمپانى هند شرقى در خليج‌فارس انتخاب شد و باآنكه در سال 1770 موقتا به بصره انتقال يافته بود سه سال بعد مجددا باز بوشهر مركز اين كار و رسيدگى بامور هر دو نمايندگى مزبور به حكومت بمبئى واگذار شد . ابتدا هرسال فقط يك كشتى وارد بوشهر مىشد با 60 تا 100 عدل پارچهء نخى و آهن و شكر و پارچهء حرير ، اما از سال 1790 تجارت بين خليج‌فارس و هندوستان با سرعت افزايش يافت و در 1809 واردات پارچهء نخى از راه بوشهر به حدود 600 عدل رسيد . هنگامى كه سر . جان ملكم در سال 1800 نخستين‌بار به دربار فتحعلى شاه آمد با اين شهريار قراردادى كه هم تجارتى و هم سياسى بود امضا نمود و بموجب آن بيشتر مزاياى دستگاه سابق تجديد و امتيازاتى تازه نيز اعطا گرديد و قرار شد كه تجار انگليسى و هندى با معافيت از ماليات در هريك از بنادر ايران حق اقامت داشته باشند و در انجام پيشه و تجارت خود مشمول حمايت شوند و بافراد انگليسى حق داده شده بود كه در هر شهر و بندرى خانه خريدارى كنند و يا بفروشند . آهن و مس و فولاد و ماهوت با معافيت از عوارض گمركى وارد ايران شود و عوارض بر اجناس ديگر افزوده نشود .\r\nبدبختانه اين عهدنامه به تصويب نرسيد و با ساير قراردادهاى آن دوره از لحاظ اعتبار محل ترديد و انكار قرار گرفت ، اما در سال 1828 بنابر مواد مندرج در عهدنامهء تركمنچاى كه عوارض پنج درصد از روى ارزش جنس بر صادرات و واردات روسيه در عهدنامه بود سرمشقى به ميان آمد كه مورد پيروى همهء اروپائيانى واقع گرديد كه با ايران تجارت مىكرده‌اند .\r\nدر سال 1841 عهدنامه‌اى بوسيلهء سر . جان مك‌نيل ( وزير مختار انگليس ) پس از مذاكره امضا شد كه انگلستان را جزو دولت‌هاى كاملة الوداد قلمداد كرد و برقرارى نمايندگى تجارتى را در دو كشور پيش‌بينى نمود . ضمنا در سال 1810 نمايندگىهاى تجارتى در بوشهر و مسقط و بغداد و بصره توأم شد و در 1812 نمايندگى تجارتى در بوشهر منحل و بجاى آن نمايندهء سياسى در آنجا مستقر شد .\r\n\r\n","description":"","footnote":"","page_name":" 658 ","page_number":672},
  {"content":"\r\n\r\nدر سال 1822 تجديدنظر كلى دربارهء پايگاههاى خليج‌فارس پيش آمد .\r\nكار مديران محلى و دلالها از بين رفت و عنوان نمايندهء مقيم و نمايندگان محلى مرسوم و وضع كار تمام دستگاهها سياسى شد . اين تغييرات ناشى از آن بود كه ايران در حيطهء سياست اروپائى درآمده بود و روابط بين آن كشور و دولت ما بجاى آنكه از قول و قلم تاجر و دلال نوشته آيد به صورت گزارشهاى مأموران سياسى درآمد .\r\nاز روزگارى كه ملكم پا بر خاك ايران نهاده بود تا اين موقع وضع كارها تغييراتى انقلابى حاصل نمود و درحالىكه وزارت خارجهء دولت انگليس در ابتداى اين قرن اطلاعات اندكى راجع به وضع و حال ايران داشت در اين هنگام گروه انبوهى از منشيان و دبيران دست در كار اوراق و اسنادى دارند كه از تهران مىرسد .\r\nدر سال 1872 نظارت بر امور كرانه‌هاى خليج‌فارس از حيطهء اختيار حكومت بمبئى به حكومت هندوستان انتقال يافت و تا امروز مأموران انگليسى مقيم بوشهر و بغداد را اين حكومت انتخاب و بودجهء كارشان را تأمين مىكند .\r\nديگر گماشته‌هاى يك كمپانى سرنوشت تجارتى ملت ما را در دست ندارند ، بلكه اين كار برعهدهء دستگاهى است كه مرتبا هرسال گزارشهاى خود را بمركز ارسال مىدارد و وزارت خارجه هم به انتشار آنها اقدام مىكند كه خود نشانهء بارزى است كه چه خدمت باارزشى انجام مىدهند و معلوم ميدارد كه حدود كارها تا چه‌اندازه وسعت و اهميت يافته است .\r\nتوسعهء رشته‌هاى خاص و يا بسط طرق تجارتى در قرن حاضر با عطف نظرى به وضع تجارت فعلى ايران كه ذيلا بشرح آن خواهم پرداخت نيك عيان خواهد گرديد . اين بحث و كلام تاريخى را كه پيش آورده‌ام بسيار متناسب و شايسته خواهم يافت اگر براى خواننده‌اى كه در تعقيب كردن سخنانم عنان صبر را از دست نداده باشد بتوانم ثابت كنم كه انگلستان بواسطهء سنت‌ها و خدمات خويش حق راسخى توأم با منافع نافذ در تجارت ايران دارد و هدف مطلوبى را كه من از جانب كشورم عنوان و پيروى از آن را تأكيد مىكنم ناشى از حرص و آز ملى و يا هوس\r\n\r\n","description":"","footnote":"","page_name":" 659 ","page_number":673},
  {"content":"\r\n\r\nو راز بسط نفوذ مادى نيست ، بلكه ميراث مشروع گذشته است كه از هر جهت ما را دليل سرافرازى است .\r\n\r\nقسمت دوم - تجارت جديد ايران\r\n\r\nتغيير صحنهء كار\r\nدر ضمن بازگشت از شرح و بيان روزگار گذشته به بررسى وضع كنونى تجارت ايران با دگرگونى تقريبا كامل شرايط طبيعى و عواملى انقلابى مواجه مىشويم كه در صحنهء كار پديدار شده است . غير از يك راه خروجى خليج فارس كه حمل‌ونقل آن را هم بيگانگان در دست داشتند تجارت ايران سابقا محدود به خشكى بود . ايران كه در برزخى بين دو دريا واقع گرديده است راههاى كاروانى داشته كه از روزگار قديم محل عبورومرور قافله‌هاى شرق و غرب بوده است اما بيشتر اين جاده‌هاى جناحى فعلا متروك و خالى است و عصر كاروان رفته‌رفته سپرى مىشود .\r\nپيشرفت كار دريانوردى و پيدايش قوهء بخار امر تجارت را بطرق بحرى انداخته است و درياهاى شمالى و جنوبى كه همواره وسيلهء حمايت عمده‌اى براى ايران بود اينك عامل تجاوز بيگانه و مايهء گرفتارى اوست . در درياى خزر زمامداران روسى و در خليج‌فارس انگليسىها بر خانهء او دق الباب مىكنند و صادرات و وارداتى كه روزى حمل‌ونقل آن موجب جلب‌نظر اقوام اروپائى بود و نيمى از دارائى ايشان را فراهم مىنمود ، حال در چنگ روس و انگليس افتاده است .\r\nغرور پرتغالىها از بين رفت و ديگر نام آن كشور در ميان نيست و مگر چند قطعه توپهاى پوسيده و برج‌هاى فروريخته اثرى از وجود آنها ديده نمىشود . هلنديها كه در سابق خليج‌فارس را در زير پا داشتند و مقاصد خود را به شهرياران ايران تحميل مىكردند اكنون فقط كنسوليارى در بوشهر دارند . ژن و ونيز هم مدتهاست كه از صف كشورهاى مستقل خارج شده‌اند . ارامنه هنوز در بازارهاى ايران رفت‌وآمد و تجارتى دارند ، ولى كارشان خرده‌فروشى است و آن را هم تا روزى ادامه مىدهند كه بانگ شكست كسب و كار آنها برآيد ، وانگهى ارمنستان را نمىتوان ملتى محسوب داشت و توانگرى آنها امرى خودمانى است .\r\n\r\n","description":"","footnote":"","page_name":" 660 ","page_number":674},
  {"content":"\r\n\r\nسيادت بحرى به دورهء جدال طولانى پايان داد . و گفتار پمپه سردار نيك به ثبوت رسيده است . كشمكش‌هاى سابق به جنگ تن‌به‌تن بين كشور نيرومند بحرى شمالى و قدرت دريائى دولت جنوبى مبدل شده است . آلمان و اتريش و فرانسه نيز سهمى در تجارت وارداتى ايران دارند ، اما رقيب‌هاى مهيبى بشمار نميروند . از اين پس بشرح و بيان مبارزهء جارى دو نيرو و قواى متقابل و آيندهء كار اين دو دولت مبارز خواهم پرداخت .\r\n\r\nتفوق روسيه در شمال\r\nبا آنكه ظهور روسيه چون دولتى مهيب در صحنهء كار از دورهء زمامدارى پطر كبير محسوس بود و در اثر شكست آخرين اقدام تجارتى انگليس در بحر خزر كه در نيمهء اول همان قرن اتفاق افتاد اين خطر شديدتر مىنمود باز تا جنگ بين ايران و روس در ربع اول قرن حاضر و بخصوص از موقع انعقاد عهدنامهء تركمنچاى در سال 1828 تفوق قدرت تجارتى روس در شمال ايران چندان تثبيت نشده بود .\r\nدر معاهدهء قبلى گلستان در سال 1813 بحر خزر به صورت درياچهء اختصاصى روس درآمده بود ، ولى در سال 1817 يرمولف « 1 » سفير روسيه بيهوده سعى نمود كه نمايندهء تجارتى روسيه را در رشت مستقر سازد ، ولى دربند و بادكوبه و لنكران از آن پس بجاى تعلق به ايران بنادر روس شده بود و فقط مرور زمان لازم بود كه قدرت نافذ يك طرف و ضعف و ناتوانى طرف ديگر راه را كاملا براى استقرار نفوذ فاتح هموار كند .\r\nدر سال 1828 معاهدهء سياسى تركمنچاى كه برترى مقام روسيه را در شمال غربى تسجيل كرده بود ، قراردادى تجارتى ضميمه داشت كه در زمينهء بازرگانى هم نفوذ آن دولت را سخت مستقر گردانيد . برقرارى حق گمرك پنج درصد نسبت به ارزش كالا دربارهء همهء اجناسى كه به روسيه صادر و يا از آنجا وارد مىگرديد نمونه و سرمشقى براى تمام دول فراهم شد كه قرارداد مشابهى مبتنى بر شرط كاملة الوداد با دولت ايران امضا كردند ، ولى فقط در سى سال اخير است كه روسيه بارزش غنايم سياسى خود پى برده و يا درصدد بهره‌بردارى از آن برآمده است .\r\n\r\n\r\n","description":"","footnote":"\r\n( 1 ) -  Yermoloff \r\n","page_name":" 661 ","page_number":675},
  {"content":"\r\n\r\nدر همين مدت است كه انقياد قفقاز قطعى و كامل شد و در اثر آن ابتدا پوتى و سرانجام باطوم بوسيلهء راه‌آهن به بادكوبه اتصال يافت . در عين حال ايجاد ارتباط با خط آهن از مركز روسيه به ولگا و حاجى ترخان و توسعهء كشتىرانى در رودخانهء مزبور و بخصوص تشكيل بحريهء تجارتى بزرگ در درياى خزر باهم بدون اغراق موجبات تفوق و انحصار تجارتى ايران و روس را در شمال تأمين و تقويت نمود . خاصه ترقى حيرت‌انگيز بادكوبه با توسعهء صنعت نفت موجب تقاضا و ضمنا تهيهء بازار نزديكى براى محصولات چوب ، پوست ، غله برنج و خشكه‌بار ايران شد . اخيرا هم پيدايش راه‌آهن ماوراء بحر خزر از جانب شمال شرقى دروازهء تازه‌اى را به جانب ايران گشود و دامنهء نفوذ برتر روس را تا خطهء خراسان وسعت بخشيد و آن دولت را در سراسر حدود شمالى قلمرو همايونى مقتدر گردانيد .\r\nدر تمام اين مدت بواسطهء حمايت ناشى از سياست مالى كه سخت جنبهء انحصارى داشت ، همان سياستى كه روسها اول جاده‌هاى تجارتى قفقاز را به روى اجناس ايران كه ترانزيت به مقصد اروپا صادر مىگرديد بازگذاشتند تا دادوستد و گردش پول را در اين راه رايج و معمول سازند ، سپس همين جاده را مسدود كردند تا سود و ثمر آن را به خود اختصاص داده باشند و اين ترتيبى است كه دولت روسيه معمولا معافيت‌هائى قايل مىشود و يا كرايهء اجناسى را كه با كشتى به ايران يا شرق ميرود تخفيف مىدهد . ناگزير كنترل بازارهاى شمال بدست روسها افتاد و تنها در مواردى جنس انگليسى امكان رقابت داشت كه بواسطهء مرغوبيت با وجود هزينهء سنگين حمل بار با كاروان از بحر سياه و بغداد يا خليج‌فارس به فروش مىرسيد .\r\nبعلاوه بايد خاطرنشان ساخت كه حدود و ثغور روسيه از جهات خشكى يا دريا در شمال ، راههاى بمراتب آسان‌ترى براى رخنه و نفوذ است تا جاده‌هاى متقابلى كه انگلستان از طريق جنوبى مورداستفاده قرار مىدهد . با آنكه ايران در كرانه‌هاى بحر خزر نيز مانند سواحل خليج‌فارس بندر درستى ندارد باز فاصلهء اين نقاط تا بنادر روسيه به آن اندازه بعيد و زياد نيست كه بمبئى يا لندن از سواحل ايران صدها فرسخ دور افتاده‌اند .\r\nمرز روسيه از تبريز پايتخت تجارتى ايران فقط 80 ميل فاصله دارد .\r\n\r\n","description":"","footnote":"","page_name":" 662 ","page_number":676},
  {"content":"\r\n\r\nكشتىهاى روسى قادرند كه بار خود را در 160 ميلى تهران كه پايتخت سياسى و مركز عمدهء جمعيت است خالى كنند و بهيچ‌وجه كتل‌هاى اشك‌آور بين سواحل جنوبى و مركز ، ميان روسيه و بازار فروش شمالى نيست ، وانگهى بايد در نظر داشت كه چه تفاوت كلانى بين مسافت از منچستر تا تهران با تهران و مسكو هست .\r\n\r\nنفوذ انگليس در جنوب\r\nخوشبختانه اين برترى وضع روسيه كه شرح آن را به تفصيل گفته‌ام نه بدون رقيب است و نه انحصارى است و در سراسر مركز و جنوب ايران نفوذ انگلستان را در برابر دارد كه بواسطهء دورى روسيه از اقيانوس هند آن دولت هيچ‌گاه نتوانسته است رقابتى بنمايد و در حال حاضر هم‌چنان استوار و پابرجاست كه قابل رخنه و تجاوز نيست . اين تفوق كه بموقع پيش‌بينى و با نقش مؤثر انگلستان در تأمين صلح و امنيت خليج‌فارس از آغاز اين قرن مستقر شده است و هنوز هم در حال توسعه و ترقى است به زمان ما خيلى نزديك‌تر از زمانه‌اى است كه تجارت روس در شمال رو به پيشرفت نهاده است و تحقق آن در بيست سال اخير تدبير و مىتوان گفت كه با حفر كانال سوئز آغاز شده است .\r\nدر سال 1876 ظرفيت محمولات كشتى از انگلستان به خليج‌فارس فقط 200 ، 1 تن بود . در 1881 بالغ بر 000 ، 115 تن شد كه از آن مقدار 000 ، 113 تن كالاى انگليسى از بندر بوشهر ترخيص گرديده است . در 1870 فقط ماهى يك بار كشتى از بمبئى به خليج‌فارس مىرفته و حداكثر سه يا چهار كشتى هم از انگلستان وارد مىشده است . فعلا سرويس هفتگى يا دوهفتگى بسيار منظم است كه شرحش را در باب خليج‌فارس ذكر نمودم . اين پيشرفت حيرت‌آور را به چهار دليل نسبت داده‌اند : كاهش مسافت بواسطهء گشايش كانال سوئز . افزايش فعلى امن‌وامان در خود ايران و آشنائى به احتياجات بيشتر ، بواسطهء سياست انحصارطلب دولت روسيه كه راههاى شمالى را به روى همهء كشورها بسته است و اين سبب شده است كه انگلستان در بسط و ترقى راههاى جنوبى توجه بيشترى بنمايد .\r\nبالاتر از همه جهات مزبور ترقى و اصلاح نيروى بخار و ارزان شدن كرايهء حمل بار « 1 »\r\n\r\n\r\n","description":"","footnote":"\r\n( 1 ) - در سال 1870 كرايهء آهن از لندن تا بوشهر 6 / 69 شلينگ هر تن بود . در 1883 به 30 شلينگ رسيد و حالا كمتر است .\r\n","page_name":" 663 ","page_number":677},
  {"content":"\r\n\r\nسابقا اجناس منچستر از طريق عثمانى به ايران مىرسيد حالا از انگلستان مستقيما به بمبئى و از آنجا به ايران حمل مىشود .\r\nاز طرف ديگر اين سرويس حمل‌ونقل كه ترقى آن از آبادانى بنادر جنوب و درآمد سرشار تجارتخانه‌هاى ايرانى و اروپائى نيك آشكار و همچنين است افزايش عايدات سالانهء گمرك كه از اين بابت راههاى تجارتى شمال گرفتار بزرگترين مانع و مزاحمت شده‌اند . اقليم سواحل جنوبى مخوف و طاقت‌فرساست .\r\nمسافت بين بندرها و بازارها سخت طولانى است و گردنه‌هاى بين راه در بدى ضرب المثل و مايهء وحشت است . در اينكه با وجود همهء اين موانع مختلف تجارت انگليس و هند ترقى نموده و زمينهء كار خود را توسعه داده است حاكى از هنر و همت در صنعت و كار است .\r\n\r\nمنطقهء ميانه\r\nاين است وضع تفوق دو رقيب شمالى و جنوبى كه بسيار هم ريشه‌دار است ، بطورى كه نفوذ روس در يك طرف ، نفوذ متقابل انگليس را سمت ديگر دربر دارد و بين آن دو منطقه‌اى است كه طرفين با نظر رشك و حسادت سعى بر توسعهء زمينهء نفوذ خود در آن دارند و سرانجام كار كه هنوز هم تعيين نگرديده است از جهتى مشخص ميزان قدر و قدرت هركدام و ركن احتمالى وضع آيندهء هريك از طرفين مبارز است . در اين مقوله و مجادله‌اى كه درگرفته است من با اين مزيت نيكو وارد مىشوم كه آشكار سازم تاكنون انگليس‌ها در حيطهء كار رقيب پيشرفت بيشترى حاصل كرده‌اند تا ايشان در منطقهء نفوذ ما .\r\n\r\nجمع صادرات ايران\r\nاما پيش از آنكه شرح اين موضوع را باز نمايم كه درواقع جزئى از مسئله عمدهء تجارت ايران بطور كلى است ، در نظر دارم شرح اجمالى نيز بيان و تا سرحد امكان نظريه‌اى دربارهء ارزش كلى مسئلهء اخير اظهار كنم تا ميزانى از چگونگى آن غايت مطلوبى كه روس و انگليس راجع به آن مبارزه دارند ، بدست داده باشم . در فصل ديگرى مربوط بمنابع ايران شرحى در خصوص محصولات محلى اين سرزمين ذكر نموده‌ام كه بعد از رفع نيازهاى داخلى از لحاظ خوراك و پوشاك مردم آن ، مجموع صادراتش را به ديگر كشورها تشكيل مىدهد .\r\n\r\n","description":"","footnote":"","page_name":" 664 ","page_number":678},
  {"content":"\r\n\r\nدر اينجا قصدم آن نيست كه شرح اطلاعات را تكرار كنم ، بلكه مىخواهم فقط ارزش صادراتى را روشن سازم . براى جزئيات ، خوانندگانم به اقلام جداگانهء آن فصل مراجعه خواهند كرد . جدول ذيل ارزش تقريبى صادرات ايران را تا آخر 30 سپتامبر 1889 نشان مىدهد و نظر خودم اين است كه اگر ارقام مزبور نقص و اشتباهى دربر داشته باشد بيشتر از بابت نقصان است و جمع كل هم از جهت مقدار و هم ارزش از ارقام مذكور بيشتر مىباشد .\r\n\r\nصادرات ايران مربوط بسالى كه 30 سپتامبر 1889 پايان آن بوده است\r\nترياك 000 ، 900 ، 1 تومان\r\nپنبه 000 ر 500 تومان\r\nپشم نشسته 000 ر 64 تومان\r\nابريشم خام 000 ر 300 ر 1 تومان\r\nابريشم پيله 000 ر 50 تومان\r\nانقوزه 000 ر 280 تومان\r\nمازو 000 ر 100 تومان\r\nكتيرا 000 ر 100 تومان\r\nزالو 000 ر 1 تومان\r\nتنباكو 000 ر 300 تومان\r\nتوتون 000 ر 50 تومان\r\nفرش 000 ر 300 تومان\r\nشال 000 ر 35 تومان\r\nكشمش 000 ر 160 تومان\r\nخشكبار 000 ر 250 تومان\r\nزعفران 000 ر 60 تومان\r\nپوست دباغى نشده 000 ر 20 تومان\r\nپوست دباغى شده 000 ر 10 تومان\r\nچرم 00 ر 50 تومان\r\nنيل 000 ر 10 تومان\r\nبرنج 000 ر 000 ر 1 تومان\r\nفيروزه 000 ر 20 تومان\r\nشراب 000 ر 1 تومان\r\nاسب 000 ر 60 تومان\r\nگله و گوسفند 000 ر 10 تومان\r\nخرما 000 ر 25 تومان\r\nدارو 000 ر 30 تومان\r\nمواد رنگى 000 ر 90 تومان\r\nگندم و جو 000 ر 200 تومان\r\nآذوقه 000 ر 20 تومان\r\nگلاب 000 ر 50 تومان\r\nاجناس پشمى 000 ر 100 تومان\r\nنمك 000 ر 10 تومان\r\nادويه 000 ر 100 تومان\r\nبذر 000 ر 26 تومان\r\nمتفرقه 000 ر 160 تومان\r\nجمع 000 ر 442 ر 7 تومان\r\n\r\n","description":"","footnote":"","page_name":" 665 ","page_number":679},
  {"content":"\r\n\r\nكه با تسعير 35 قران يك ليره نرخ روز مجموع مزبور معادل 000 ر 126 ر 2 ليره خواهد شد .\r\n\r\nنوع واردات\r\nاينك به موضوع واردات و ذكر جمع ارقام آن مىپردازم و ناگزير مسئلهء رقابت روس و انگليس و سهم نسبى را كه اين دو كشور از اين بابت دارند اندكى به تأخير مىاندازم . باآنكه ايران از جهات محصولات متنوع طبيعى و مصنوعات نيك غنى است در اين صحايف ملاحظه شده است كه فاقد وسايل و اسبابى است كه از لحاظ غربىها ما يحتاج زندگانى و مايهء راحتى افراد متمدن محسوب مىشود .\r\nدر اين كشور مقدار بسيار محدودى شكر توليد مىكنند و يا اصلا توليد نمىشود نه محصول قهوه دارد و نه چاى ، هرچند كه مصرف هردو جنس مزبور در ايران به حد وفور است . معادن نفتش هنوز دست‌نخورده است و كوچه‌ها و خانه‌هاى آن با مواد نفتى روسى و امريكائى روشن مىشود . با آنكه شايع است كه سنگ‌هاى قيمتى باندازهء كافى كه رفع احتياج كند داراست باز همهء طلا و نقرهء مورد لزوم را از خارجه وارد مىكند . تا وقتى كه معادن مس و آهن آن محك آزمايش نخورده باشد ، اولى را به صورت اوراق و ثانوى را به شكل ميله خريدارى مىكنند .\r\nنكتهء يأس‌آور اين است كه باآنكه گفته‌اند مس در همهء نقاط اين كشور هست حتى يك ظرف غذاپزى نيست كه با فلز محلى ساخته شده باشد . ظروف و كارد و قاشق و بلور و شيشه و چينى و بدل آن را بايد از خارجه وارد كنند و از آهن فقط چيزهاى خيلى خام و خشن مىسازند و ساختن شيشه‌آلات مرسوم نيست .\r\nو حتى هنر سراميك را هم از دست داده‌اند . تقليد از سبك و رفتار اروپائى ايشان را به صرف مشروبات الكلى فرنگى معتاد ساخته است .\r\nايرانيان كه بنحو جالب‌توجهى اهل شكارند همهء ابزار و وسايل آن را بايد از خارج تهيه كنند . جواهر و ساعت هم مال خارجه است . در خود ايران حتى\r\n\r\n","description":"","footnote":"","page_name":" 666 ","page_number":680},
  {"content":"\r\n\r\nيك‌دانه از ادوات زندگى قرين تجدد ساخته نمىشود . هر اعيان ايرانى كالسكه يا درشگهء شخصى بايد داشته باشد ، كى شنيده است كه اين دستگاهها را در ايران بسازند . سرانجام بايد موضوع بىحد و قياس و غيرقابل تقليد لباس هر دو طبقهء زنان و مردان را خاطرنشان ساخت . چلوار و پارچه‌هاى پيراهنى و نخى در همه‌جا مصرف مىشود ، حقيرترين افراد اجناس ساخت منچستر تا مسكو مىپوشند و كرباس نيلى كشور را كه زن روستائى بر پيكر بىقوارهء خود مىاندازد از بمبئى وارد مىشود .\r\nايران درواقع از سر تا پا همهء لوازم زندگى خود را بايد از غرب بياورد و سراسر ظاهر او را متاع محيط و ديارى مىپوشاند كه وى باطنا و از ته دل نسبت به آن نفرت دارد .\r\n\r\nمنابع اجناس خارجى\r\nمركز عمده‌اى كه اجناس مورد احتياج ايران را فراهم مىسازند انگلستان ، روسيه ، فرانسه ، آلمان ، اتريش و هندوستان‌اند و بنحو اختصار مىتوان اظهار كرد كه واردات از انگلستان شامل چلوار ، چيت ، پارچه‌هاى پيراهنى سفيد و خاكسترى و پارچه‌هاى باصطلاح مكزيكى و پارچه‌هاى راه‌راه تركى و پارچه‌هاى عريض ، آلات مسى ، ظروف ، شمع و اسلحه و مهمات .\r\nاز روسيه پارچه‌هاى نخى از قبيل ، شكر ، نفت ، شمع ، چراغ ، ظروف ، آئينه ، بدل چينى ، فلزات ، كالسكه ، يراق ، سينى ، سماور . از فرانسه قند ، شيشه‌آلات ، ظروف چينى ، اجناس ابريشمى . از آلمان و اتريش شيشه و بلور ، پارچه‌هاى پشمى قاشق و كارد ، شكر . از هندوستان چاى ، چلوار ، برنج و روى ، دارو ، ادويه ، حرير و گلابتون و دبيت .\r\n\r\nارزش جمع واردات\r\nمجموع بهاى اين واردات از سال 1889 غير از شمش و مسكوك كه اقلام عمده است ، ولى نتوانسته‌ام ارقام آن را بدست بياورم بشرح ذيل بوده است :\r\n\r\n","description":"","footnote":"","page_name":" 667 ","page_number":681},
  {"content":"\r\n\r\nقند 000 ر 000 ر 1 تومان\r\nشكر 000 ر 80 تومان\r\nچاى 000 ر 200 تومان\r\nادويه 000 ر 000 ر 1 تومان\r\nنفت 000 ر 180 تومان\r\nآرد 000 ر 1 تومان\r\nچلوار 000 ر 000 ر 3 تومان\r\nپارچه‌هاى ابريشمى و پشمى انگليسى 000 ر 800 ر 1 تومان\r\nپارچه‌هاى ابريشمى و پشمى اتريشى 000 ر 100 تومان\r\nپارچه‌هاى ابريشمى و پشمى فرانسوى 000 ر 50 تومان\r\nپارچه‌هاى ابريشمى و پشمى روسى 000 ر 50 تومان\r\nپارچه‌هاى اتريشى 000 ر 000 ر 1 تومان\r\nپارچه‌هاى روسى 000 ر 500 تومان\r\nفلزآلات انگليسى 000 ر 70 تومان\r\nفلزآلات اتريشى 000 ر 20 تومان\r\nفلزآلات ( روس ) 000 ر 10 تومان\r\nبلور و ظروف چينى اتريش 000 ر 120 تومان\r\nبلور و ظروف چينى فرانسه 000 ر 80 تومان\r\nبلور و ظروف چينى روسى 000 ر 100 تومان\r\nمشروبات 000 ر 10 تومان\r\nجواهر و ساعت 000 ر 50 تومان\r\nآهن 000 ر 165 تومان\r\nشيشهء پنجره 000 ر 100 تومان\r\nقهوه 000 ر 50 تومان\r\nدارو 000 ر 40 تومان\r\nنيل 000 ر 150 تومان\r\nاسلحه 000 ر 50 تومان\r\nكنف و كيسه 000 ر 20 تومان\r\nمتفرقه 000 ر 200 تومان\r\nجمع 000 ر 696 ر 13 تومان\r\nمجموع واردات مزبور بنابر نرخ تسعير معادل با 100 ر 913 ر 3 ليره مىشود . جمع توأم ارزش واردات و صادرات بنابر جدول فوق ( با آنكه از منابع رسمى تهيه كرده‌ام صحت و اعتبار آن را تضمين نتوان نمود ) بالغ بر 400 ر 039 ر 6 ليره است كه اگر واردات شمش سيم و زر مسكوكات را هم تقريبا برآورد كنيم مجموع واردات ايران بارزش 000 ر 300 ر 6 ليره مىشود .\r\n\r\nميزان برآورد مطابق عوايد گمرك\r\nوسيلهء ديگرى براى تخمين ارزش كلى\r\n\r\n","description":"","footnote":"","page_name":" 668 ","page_number":682},
  {"content":"\r\n\r\nواردات ايران كه كمتر جنبهء علمى دارد ، درآمد گمركى است . در فصل گذشته ترتيبى كه عايدات گمرك تحصيل مىشود ذكر كردم درحالىكه بر اجناس وارداتى از اروپا يا صادرات بوسيلهء تجار خارجى پنج درصد بنابر ارزش جنس عوارض گمركى اخذ مىشود . بازرگانان ايرانى از سه تا هشت درصد و يا حتى بيشتر ، بسته بموارد مختلف مىپردازند . همچنين باز نموده‌ام كه بنابر رسم اجاره‌دارى گمرك كه در همهء ايران جارى است ، اجاره‌دار علاوه‌بر مبلغ مقرر كه بدولت يا حضرت شهريارى تقديم مىدارد بهرهء كلانى نصيب خود او مىشود كه مىتوان گفت بعد از وضع درآمد رسمى تقريبا بيست درصد است . بنابراين با منظور نمودن چهار درصد بر ارزش جنس داخلى يا خارجى و افزودن بيست درصد حق اجاره‌دارى جدول ذيل مبلغ تقريبى تجارت واقعى ايران را طى نه سال اخير از 1880 تا 1889 نشان مىدهد .\r\n\r\n","description":"","footnote":"","page_name":" 669 ","page_number":683},
  {"content":"\r\n\r\nملاحظه مىشود كه رقم آخرى در حدود 000 ر 700 ليره از رقم مندرج در جدول سابق تجاوز مىكند و آن رقم را من كمتر از مقدار واقعى تلقى كرده بودم . نظريهء خودم بنابر محاسبه‌هائى كه راجع به ميزان تجارت در بنادر مختلف كردم و شرح آن را در اينجا ذكر مىكنم ، مجموع تجارت ايران را درحال‌حاضر بين 000 ر 000 ر 7 ليره و 000 ر 500 ر 7 ليره مىتوان برآورد كرد . اين نظريه تقريبى است كه از دو مقام معتبر دريافت داشته‌ام و از اين مبلغ واردات دو سوم و بقيه صادرات است « 1 » .\r\nسالنامهء گوته ، صادرات را 000 ر 120 ر 3 ليره واردات را 000 ر 280 ر 5 ليره و جمع كل را 000 ر 400 ر 8 ليره گفته است . آقاى هربرت دبير سفارت انگليس در تهران در گزارشى بوزارت امور خارجه راجع بسال 1886 بنابر عايدات گمركى جمع كل صادرات را 000 ر 888 ر 2 ليره ، واردات را 000 ر 012 ر 5 ليره و مجموع را 000 ر 900 ر 7 ليره نوشته و بر اين مبلغ يك چهارم نيز ارقام گمركى ديگر جاها را كه بدست آورده بود افزود كه درنتيجه بالغ بر 000 ر 875 ر 9 ليره برآورد نموده است . در گزارش بعدى ارقام مبالغه‌آميزى راجع بسال 1885 آورده است . صادرات 000 ر 366 ر 4 ليره ، واردات 350 ر 768 ر 5 ليره جمع كل 461 ر 134 ر 10 ليره .\r\nولى از اين مجموع 10 درصد بايد تفريق كرد به دلايل ذيل :\r\n1 - چون در مورد صادرات مأموران گمركى اظهار تجار را قبول مىكنند بدون اينكه بازرسى پيش آيد .\r\n2 - چون راجع به واردات پنج درصد بنابر ارزش جنس بر قيمت اظهار شدهء تاجر افزوده مىشود كه خيلى بيشتر از مبلغى است كه وى نسبت به صاحب صنعت اروپائى يا هندى پرداخته است . بنابراين آقاى هربرت واردات را تخمينا 000 ر 250 ر 5 ليره و صادرات را 000 ر 000 ر 4 ليره يا جمع كل را 000 ر 250 ر 9 ليره ذكر كرده و نيك آشكار است كه ارقام پيشنهادى خيلى بيشتر از مقدار واقعى است .\r\n\r\n\r\n","description":"","footnote":"\r\n( 1 ) - اليزه ركلو ( جغرافىنويس فرانسوى در قرن نوزدهم ) جمع كل تجارت را 000 ر 000 ر 6 ليره نوشت . سالنامهء ويتاكر ، صادرات را 000 ر 260 ر 2 ليره و واردات را 000 ر 850 ر 3 ليره قلمداد كرده است .\r\n","page_name":" 670 ","page_number":684},
  {"content":"\r\n\r\n\r\nشريان‌هاى تجارتى ايران\r\nبا شرح تقريبى جمع ارزش تجارت ايران در زمان حاضر ، حال به بررسى توزيع حوزه‌هاى آن و سهمى كه روس و انگليس هركدام در اين زمينه دارند مىپردازم . در موقع شرح و بسط مربوط بشهرها مانند مشهد و تبريز و اصفهان و شيراز وضع تجارتى موجود هريك را با دقت وافى بيان كردم .\r\nدر اينجا خلاصه نتايج امر را ذكر و براى آگهى از جزئيات ، خواننده را به سخنان سابقم راهنمائى مىكنم .\r\nدر فصل‌هاى پيش بارها در مرزهاى ايران سير و با رعايت ترتيب مسائل مختلفى را كه از الحاق يا تداخل سرحدات اين كشور با ديگر همسايگان ايجاد مىشود شرح دادم . اجازه بفرمائيد بار ديگر آن سيروسفر را تكرار كنم تا وضع فعلى تجارتى ايران چنان كه بايد و شايد مورد بررسى واقع و در هرمورد نيز شرايط مساعد يا نامساعد كه از لحاظ دو رقيب وجود دارد توضيح شود . تعدادى راه‌هاى عمده‌اى كه مجراى تجارت وارداتى يا صادراتى ايران است هفده تاست كه مىتوان آنها را بنابر مناطق متعدد شمال غربى ، شمالى ، شمال شرقى ، شرقى ، جنوبى و غربى تقسيم كرد .\r\n\r\nمنطقهء شمال غربى :\r\n\r\n1 - خط طرابوزان و تبريز\r\nدر حوزهء شمال غربى دو جاده از اروپا هست كه هر دو به تبريز مىرسند كه بزرگ‌ترين مركز توزيع جنس در ايران بشمار ميرود و از اينجا راهى به قزوين و تهران هست . يكى از دو جادهء مزبور را مىتوان مسير تجارتى انگلستان ناميد كه پايگاه آن بندر طرابوزان در ساحل بحر سياه است . ديگر جادهء روس است و از تفليس كرسى قفقاز شروع مىشود . جادهء تجارتى طرابوزان ابتدا در سال 1830 بوسيلهء عباس ميرزا فرزند فتحعلى شاه وليعهد ايران آغاز شد كه چند كشتى محمولات انگليسى از طريق اسلامبول و اين بندر به ايران رسيد .\r\nدر همين اوان بود كه دولت انگليس در دورهء نخست‌وزيرى لرد ابردين براى نخستين‌بار كنسولى به طرابوزان اعزام كرد . در سال 1830 از ميان جمعا\r\n\r\n","description":"","footnote":"","page_name":" 671 ","page_number":685},
  {"content":"\r\n\r\n26 كشتى اروپائى ( غير از عثمانى ) فقط يك كشتى انگليسى به اين بندر آمده بود .\r\nدر 1832 از ميان چهل و دو كشتى دوتا . آقاى استاكلر كه از اين راه در سال 1832 سفر كرده بود بواسطهء اهميت تجارتى طرابوزان پيشنهاد كرد كه كنسولى هم در تبريز و نماينده‌اى تجارتى در ارز روم تعيين شود ( اينك در هردو جا كنسول داريم ) و راجع به تجارت اين خط سير وى چنين نوشته است : « طى دو سال گذشته محمولات محدودى بوسيلهء دو تن از افراد بىباك ارسال و از جانب ايشان اظهار شده است كه اجناس انگليسى خريداران مشتاق دارد و در حدود 000 ر 750 ليره جنس از طريق ارز روم به ايران رسيده است » .\r\nدر اثر تشويق عباس ميرزا شخصى بنام بورگس از راه طرابوزان باب تجارت را با تبريز و تهران افتتاح كرد . در سال 1836 سرهنگ استوارت گزارش داد كه :\r\n« اشتياق تحصيل جنس انگليسى باندازه‌اى زياد است كه اخيرا سه تن از شاهزادگان شبانه به انبار كالاى بورگس ( در پايتخت ) رفته و خريدهائى كرده‌اند ، با آنكه شاه اين كار را شديدا منع كرده بود . » همين نويسنده باز مىگويد :\r\n« روسها دو سوم بيشتر از انگليس‌ها جنس صادر مىكنند ، ولى تجار ما باآنكه بوسيلهء عهدنامه‌اى مشمول حمايت نمىباشند ، رفته‌رفته در بازار وضع ممتازترى بدست مىآورند . صادرات سالانهء آنها از طريق طرابوزان كه مقصد عمدهء آن ايران است به 000 ر 900 ليره ميرسد كه در حدود هفت هشتم مجموع وارداتى است كه به ايران ميرسد « 1 » » .\r\n\r\n2 - خط تفليس - تبريز\r\nراه تجارتى طرابوزان - تبريز در حال رونق و ترقى و موجب پيشرفت تجارت انگلستان بود تا وقتى كه روسها به كشيدن خط آهن ماوراء قفقاز از پوتى اقدام كردند و احتياطا راه تجارت آزاد را در قفقاز باز گذاشته - بودند ، ولى در سال 1877 به اين خيال كه رقابت خارجى مانع ترقى صنايع آنهاست\r\n\r\n\r\n","description":"","footnote":"\r\n( 1 ) - اين نظريهء جالب‌توجهى است ، چون مجموع واردات را در آن موقع در حدود 000 ر 030 ر 1 ليره قلمداد و معلوم مىكند كه سهم تجارتى از طريق خليج‌فارس چه‌اندازه محدود بوده است .\r\n","page_name":" 672 ","page_number":686},
  {"content":"\r\n\r\nحكم منع تجارت ترانزيتى قفقاز را صادر كردند . از اين‌رو بىدرنگ باز حمل‌ونقل كالا در جادهء طرابوزان به جريان افتاد و نرخ كرايهء بار بوسيلهء راه‌آهن روسيه با قيد مهر سربى بر بسته‌ها « 1 » بقدرى گران بود كه فرستادن كالا از آن طريق ممتنع مىنمود « 2 » اين فرمان حمايتى بعدا اصلاح شد و صحبت از تجديد سياست تجارت آزاد بميان آمد ، اما در 1883 تمام اين شايعات و افكار به كلى متروك شد و مىتوان گفت كه از آن پس تجارت ترانزيتى پاك از بين رفت .\r\nتا چند سال بعد از 1883 چنين مىنمود كه جادهء تجارتى طرابوزان سودى را كه انتظار ميرفته است با وجود مسدود شدن جادهء رقيب تأمين نمىكند هرچند كه درست روشن نبوده است كه كاهش حمل‌ونقل تا چه‌اندازه ناشى از انحراف به مسير جنوبى يا راههاى ورود به خليج‌فارس بوده است .\r\nاز سال 1887 ارقام واردات و صادرات ايران و انگلستان پيوسته سير سعودى نشان داده است و مجموع تجارت بين دو كشور از اين جاده در 1889 به 140 ر 610 ليره ترقى نموده است . اين جاده خط سير ممتازى جهت پيشرفت تجارت انگلستان به‌نظر نميرسد ، زيرا با وجود آنكه گمركخانه‌هاى عثمانى عوارضى بابت ترانزيت دريافت نمىدارند ، باز طى كردن 500 ميل نواحى كوهستانى ( كه گاهى در زمستان قابل عبورومرور نيست ) بين بندر و محل فروش جنس فاصله است و اگر فواصل بين راههاى خشكى و دريائى را در نظر بياوريم كه اجناس كشورهاى رقيب ناگزير از پيمودن است حيرت‌افزاست كه مملكتى مانند انگلستان با همهء موانع سختى كه در راه خود دارد باز چنان كه در فصل آذربايجان نشان داده‌ام\r\n\r\n\r\n","description":"","footnote":"\r\n( 1 ) - موضوع از اين قرار است كه مبلغى معادل ارزش كامل جنس در گمركخانهء روسيه در بندر ورودى سپرده مىشود و جنس‌ها را پلمپ مىكنند . در ورود به بندر مقصد مهرها را بازرسى نموده و در صورتى كه بين راه دست نخورده باشد جوازى صادر مىشود و برطبق آن صاحب كالا وديعهء خود را مسترد مىدارد ، ولى آشكار است كه از اين كار تاجر دو نوع ضرر را تحمل مىكند يكى راكد ماندن وجه سپردهء او و ديگر مبلغى كه بابت تأمين پرداخت مىنمايد .\r\n( 2 ) - حمل پيانو از مارسى به تهران از طريق پوتى بنابر اين سيستم 120 ليره خرج دارد كه درواقع بيشتر از كرايهء بارى است كه از ورود به سرحد روسيه به آن تعلق گرفته است ، يك دستگاه عكاسى با 13 فرانك كرايه از مارسى به پوتى ميرسد و از اينجا تا تهران 180 فرانك خرج حمل آن مىشود .\r\n","page_name":" 673 ","page_number":687},
  {"content":"\r\n\r\nنه‌فقط سهمى در تجارت آن حدود دارد ، بلكه قادر است بازار فروش را تقريبا كنترل كند . مسافت از مسكو تا تبريز بوسيلهء كوتاه‌ترين راه - از طريق آستارا در ساحل بحر خزر - 1582 ميل است كه 214 ميل آن با كاروان طى مىشود . مسافت لندن تا تبريز از طريق طرابوزان 5176 ميل است كه 520 ميل آن راه كاروانى است .\r\nهرگاه ارقام تبريز را با آمار طرابوزان مقايسه كنيم در سال 1889 نتيجه بقرار ذيل خواهد بود :\r\nتبريز راه ترانزيتى طرابوزان به مقصد ايران و از آنجا\r\nمجموع واردات 891 ر 853 ليره / واردات از انگلستان / 040 ر 574 ليره\r\nمجموع صادرات / 456 ر 389 / ليره / صادرات به انگلستان / 100 ر 36 ليره\r\nمجموع تجارت / 347 ر 243 ر 1 ليره / جمع / 140 ر 610 ليره\r\nملاحظه مىشود كه تقريبا 70 درصد واردات تبريز و 11 درصد صادرات آن يا نيمى از كل تجارت در دست انگليسىهاست . نتيجه با توجه به شرحى كه در فصل سابق آمده است بيشتر رضايت‌بخش خواهد نمود و در تنها زمينه‌اى كه روسيه قادر است خطر جديدى پيش آورد ، انگلستان درواقع حاكم بر ميدان كار است .\r\nدر همين دوره ارقام تجارتى روس با تبريز از طريق جلفا بنابر آمار رسمى عايدات تجارت خارجى روسيه در مرزهاى اروپائى و آسيائى آن كه در سن‌پطرزبورگ انتشار يافته است واردات را 220 ر 22 ليره و صادرات روسيه را 035 ر 120 ليره نام برده است .\r\n\r\n3 - خط آستارا - تبريز\r\nدو راه فرعى نيز به مقصد تبريز منتهى مىشود كه يكى كاملا جادهء روسى از بندر آستاراست كه بهيچ‌وجه با وضع مساعدى كه دارد و درخور انتظار است از آن استفاده نمىشود . ارقام روسى راجع به تجارت اين راه در سال 1889 بقرار ذيل بوده : واردات روسيه 404 ر 52 ليره ، صادرات به روسيه 716 ر 198 ليره .\r\n\r\n4 - خط اسكندريه - تبريز\r\nديگر راه كنارهء مديترانه است ، از طريق حلب\r\n\r\n","description":"","footnote":"","page_name":" 674 ","page_number":688},
  {"content":"\r\n\r\nو موصل از اسكندريه تا ساحل سوريه كه هنوز معدودى از كاروانها مىپيمايند .\r\nمن نتوانسته‌ام ارقامى دربارهء تجارت اين خط بدست بياورم و شايد هم ارقامى در كار نيست ، ولى بهرحال مقدار معتنابهى نخواهد بود . حمل‌ونقل مختصرى نيز بين بغداد و تبريز از طريق سليمانيه وجود دارد ، اما اين خط را نمىتوان از طرق تجارتى ايران محسوب داشت .\r\n\r\nحوزهء شمالى - بازار تهران\r\nمنطقهء ثانوى يا شمالى مقصدش تهران و تأمين حوايج ولاياتى است كه از اين مركز مهيا مىشود . در اين‌جا بواسطهء وضع انحصارى روسيه در درياى خزر و سيستم عوارضى مانع و مزاحمى كه در خط آهن‌هاى روس قبل از ورود جنس به بندر مرسوم است قسمت اعظم تجارت را در دست روسها متمركز ساخته است .\r\nروسيه بوسيلهء دو راه از بحر خزر با پايتخت ارتباط و تجارت دارد يكى راه عمدهء كاروانى رشت به تهران ، ديگر مشهدسر تا پايتخت كه راهى كوتاه‌تر ، ولى بىنظم‌تر و رويهمرفته خط سيرى گران‌تر است . در اين دو جاده احدى را با روسيه ياراى رقابت نيست و با مزيت طبيعى وضع نافذ قطعى در بازار تهران دارد . بنابراين از لحاظ يك فرد انگليسى مايهء خشنودى است كه در روزنامه‌هاى روسيه ملاحظه كند كه آن دولت از كاهش تجارت خود در شمال بسيار نگران و شاكى است .\r\nبه‌نظر اين جانب تأسف آنان به همان‌اندازه بى مورد است كه ابراز وجد و سرور انگليسىها .\r\nدر اثر استفسارهائى كه از افراد صالح كرده‌ام اين نتيجه حاصل شده است كه وضع بازار تهران بقرارى است كه ذيلا بيان خواهد شد : تجارت وارداتى از جنوب يعنى خليج‌فارس كه كاملا در دست انگليسىهاست در ده سال اخير ترقى شايان توجهى كرده است و در مورد بعضى از اجناس تجار ما را با وجود مزاياى سرشارى كه رقيب دارد نيك قادر به رقابت خواهد نمود . از اين‌رو بازار پارچه‌هاى نخى درحال‌حاضر بوجه متعادلى بين دو طرف تقسيم شده است و شايد وضع انگلستان\r\n\r\n","description":"","footnote":"","page_name":" 675 ","page_number":689},
  {"content":"\r\n\r\nاندكى هم بهتر باشد . اتريش قسمت كلى شيشه و بلور و پارچه‌هاى پشمى را وارد مىكند . روسيه درواقع انحصار تجارت شكر و نفت و شمع را در اختيار دارد .\r\nقسمت عمدهء تجارت پايتخت خواه ناخواه در دست روسيه است ، هرچند كه بيشتر اجناس وارداتى او ارزان‌بهاست و از اين جهت صورت جالب‌توجهى به جمع تجارت آن كشور نمىدهد .\r\nدر اينكه روسيه از وضع فعلى خود ناراضى است با مطالبى كه تاكنون ذكر كرده‌ام آشكار مىشود و همچنين نمايشگاهى از اجناس گوناگون روسى بوسيلهء بنگاه معروف مسكو ( كونشين ) كه در موقع اقامتم در تهران افتتاح شده بود تا نظر خريداران محلى را جلب و سفارشاتى از جانب بازرگانان ايرانى دريافت كرده باشد اما بعدا من در روزنامه‌هاى روسى خواندم كه آن اقدام اثر چندان درخشانى نداشته است كه به‌نظر من خواه از لحاظ انواع و خواه انتخاب اجناس مرغوب احراز موفقيت را ايجاب مىكرده است . و گفته‌اند كه قيمت كالا براى سليقهء ايرانى گران بود و مهم‌ترين فروش رضايت‌بخش خريد يك جفت تنگ از طرف پادشاه بود .\r\nاين نظر و احساس رايج در روسيه كه نفوذ تجارتى او در شمال ايران به خطر افتاده است شايد اين دولت را ترغيب خواهد نمود كه بساختن يكى از دو رشته خط آهن كه سابقا اشاره كرده‌ام اقدام كند . عقيدهء خودم اين است كه خواه چنين كارى بكند يا راه‌آهنى نسازد باز قسمت اعظم تجارت شمال در دست او خواهد ماند غير از پارچه و قماش كه انگلستان كماكان در وضع بهترى با او رقابت خواهد كرد .\r\n\r\n5 - خط رشت - تهران\r\nتجزيه و تحليل كردن اقلامى كه تجارت اين حدود شمالى را تشكيل مىدهد كار آسانى نيست دليل آن هم فقدان آمار تازه است .\r\nآخرين ارقامى كه راجع به حوزهء رشت ديده‌ام مربوط بسال 1883 مىباشد كه تجارت از طريق انزلى را از حيث واردات 443 / 376 ليره و صادرات را 250 / 259 ليره قلمداد كرده بود كه جمع آن 693 ر 635 ليره مىشود .\r\n\r\n6 - خط مشهدسر - تهران\r\nارقام مربوط به همين سال از طريق مشهدسر\r\n\r\n","description":"","footnote":"","page_name":" 676 ","page_number":690},
  {"content":"\r\n\r\nواردات را 746 ر 179 ليره و صادرات را 710 ر 135 ليره نشان مىدهد كه مجموع آن 456 ر 315 ليره است . اين ارقام به‌نظر من صحيح نمىآيد ، زيراكه در هر دو مورد مزبور تمام تجارت از راه دريا در دست روسها و قسمت عمدهء واردات و صادرات هر دو در اختيار آنهاست . بدبختانه در آمارهاى تجارتى دولت روسيه اثرى از ارقام وارداتى يا صادراتى مربوط به بنادر بحر خزر ديده نمىشود ، بلكه تجارت از راه دريا و خشكى را باهم ذكر مىكنند .\r\n\r\n7 - بندر گز - استراباد\r\nروىهمرفته مىتوان گفت كه منطقهء شمال شرقى همان ايالت پهناور خراسان است كه شرح راجع به تجارت آنجا را در جلد اول اين كتاب به تفصيل ياد كردم . خطوط سوق الجيشى اين منطقه كه ذكر شده بود همان راههاى تجارتى آن و دو جاده است يكى راهى كه از دريا از طريق بندر گز واقع در جنوب بحر خزر و استراباد و شاهرود وارد مىشود كه باز در انحصار روسهاست .\r\n\r\n8 - خط عشق‌آباد - مشهد\r\nديگر راه جديدى است كه با خط آهن ماوراء بحر خزر در عشق‌آباد و ناگزير در كنترل روسيه است ، مربوط مىگردد . قبل از اين كه راه‌آهن مزبور طى ده سال اخير داير شود راه گز استراباد جادهء اصلى واردات روسيه به منطقهء شمال شرقى ايران بود و از آنجا در خراسان توزيع و تا هرات نيز صادر مىگرديد . آمار راجع بسال 1881 كه خط آهن ماوراء بحر خزر به عشق‌آباد رسيد و آخرين سال رونق كار راه تجارتى گز بود بقرار ذيل بوده است : واردات 640 ر 287 ليره كه معادل 000 ر 256 ليرهء آن قماش بود . ( قسمت عمده‌اش از مسكو رسيد هرچند كه مقدار زيادى از آن از انگلستان از طريق اسلامبول وارد شده بود ) صادرات 280 ر 86 ليره كه نصف آن ابريشم و جمعا 920 ر 373 ليره بود « 1 » اين ارقام كه سرهنگ لوت كنسول انگلستان در استراباد فرستاده با آمارى كه در سن‌پطرزبورگ منتشر ساختند انطباق ندارد ، اما مقامات محلى آن را تأييد كرده‌اند .\r\n\r\n\r\n","description":"","footnote":"\r\n( 1 ) - ارقام راجع بسال 1883 را بشرح ذيل ديده‌ام : واردات 448 ، 209 ليره صادرات 515 ، 274 و براى من روشن نيست كه رقم آخرى را از كجا آورده‌اند .\r\n","page_name":" 677 ","page_number":691},
  {"content":"\r\n\r\nبعد از افتتاح خط آهن ماوراء بحر خزر اين جاده اهميت سابق را از دست داده است . درحال‌حاضر خراسان و شمال غربى افغانستان كالاى خود را بوسيلهء خط آهن ژنرال انن‌كف دريافت مىدارند . بنابراين ارقام مربوط به گز خيلى تقليل يافته و نمايندهء انگلستان در استراباد جمع واردات محلى از روسيه را واردات 900 ر 51 ليره نوشته است كه از آن مبلغ 090 ر 19 ليره كالاى روسى بوده و مجموع صادرات را 000 ر 20 ليره كه جمع كل 900 ر 71 ليره مىشود . راجع به تجارت مشهد در فصل مربوط به اين ايالت خاطرنشان كردم كه اجناس انگليسى كه از راه دور خشكى از طريق طرابوزان به تبريز و تهران مىرسيده در سال 1889 معادل 429 ر 23 ليره بود و كالاى هند و انگليسى كه از راه بندرعباس وارد شده است 871 ر 60 ليره بود ، ولى ارزش واردات روسيه در همان سال كه بيشتر از طريق عشق‌آباد و قوچان رسيد 408 ر 110 ليره بوده است . بعلاوه اشاره نمودم كه بواسطهء وضع ممتازى كه روسيه در اين حدود نسبت به انگلستان دارد رقابت كردن با اجناس ارزان قيمت روسى كه از راه نزديك وارد مىشود سخت دشوار است .\r\nتفوق كلى تجارتى روسيه در خراسان موضوعى است كه هركس كه با آن سرزمين آشناست و از بازارهاى آن بىاطلاع نيست انكار نتواند كرد ، چنان كه نظرى سريع به نقشه ، اين حقيقت را آشكار خواهد نمود . بطورى كه گفته‌ام كار عمده‌اى كه براى پيشرفت تجارت انگلستان در اين حدود قابل انجام است آن است كه توجه خود را به مناطق جنوبى مسير تجارت هند و انگلستان معطوف سازيم و امنيت راههاى مرتبط با خليج‌فارس كه درحال‌حاضر وضع ناهنجارى دارد بيشتر شود و نمايندهء كنسولى انگليس در بندرعباس ، كرمان و يزد تعيين و موجبات بسط تجارت بمبئى فراهم شود .\r\n\r\nراههاى ترانزيت :\r\n\r\n9 - مشهد به خيوه و بخارا\r\nاز مشهد تجارت ترانزيتى كالاهاى هند و انگليس بخصوص چاى به مقصد خيوه و بخارا برقرار است . از مبلغ 714 ر 123 -\r\n\r\n","description":"","footnote":"","page_name":" 678 ","page_number":692},
  {"content":"\r\n\r\nليره چاى سبز چينى كه در سال 1889 از بندرعباس بمشهد رسيد 857 ر 122 - ليرهء آن ترانزيت به مقصد خانات بود . اين موضوع باوركردنى نيست ، اما عين حقيقت است كه امير افغانستان عوارض سنگينى وضع كرده است بطورىكه جادهء انحرافى به بخارا جهت فروش چاى هندى ارزان‌تر از راه مستقيم پيشاور از طريق كابل تمام مىشود . يك پوند چاى كه در هندوستان 12 آنه ارزش دارد هنگامىكه به مشهد ميرسد 16 آنه و در مقصد بخارا 18 آنه به فروش ميرسد كه اگر از راه كابل ارسال گردد قيمت آن بالغ بر 21 آنه مىشود . امير افغان بر هربار شترى كه از راه كابل به بخارا حمل مىشود 80 روپيه عوارض تحميل مىكند و امير بخارا هم در مرز دو و نيم درصد از ارزش جنس عوارض مىگيرد .\r\n\r\n10 - مشهد به افغانستان\r\nتجارت ترانزيتى كه چندان هم مهم نيست بين مشهد و شمال غربى افغانستان هست . در سال 1889 واردات خراسان از اين راه 272 ر 17 ليره بود كه بيشتر شامل پوستين و پسته و ترنجبين و ترياك و صادرات هم 299 ر 18 ليره مشتمل بر قماش شكر ، آهن و فولاد بود .\r\n\r\n11 - راه ترانزيتى افغانستان از هندوستان\r\nدر روزگار قديم راه تجارتى ديگر كه خيلى هم مستقيم‌تر بود بين هندوستان و شمال شرقى ايران از طريق گردنهء بولان و قندهار و فراه و هرات وجود داشت . مسافت اين راه از طريق چمن جلوترين نقطه‌اى كه راه‌آهن بلوچستان انگليس پيش آمده است تا مشهد فقط 680 ميل است كه كمتر از سى منزل مىشود ، ولى عوارض كمرشكن امير افغانستان كه هر گيروانكه بار در حدود 2 / 2 ليره است باعث تعطيل كامل اين راه شده است . در زمستان 91 - 1890 سر . آر . سندرمن كه كميسر انگليس در بلوچستان بود از راه قديمى قافله‌رو از جنوب بلوچستان از طريق لس‌بلا و پنگجور كه بواسطهء وضع بىثبات آن حدود از مدتها پيش متروك شده بود به ايران عبور و آن را بررسى كرد .\r\nچون بلوچستان تابع نظارت مستقيم انگلستان است اين امكان كاملا در ميان است كه جادهء مزبور باز داير و راه تازه‌اى بين هندوستان و جنوب شرقى\r\n\r\n","description":"","footnote":"","page_name":" 679 ","page_number":693},
  {"content":"\r\n\r\nايران باز شود . ضمنا با خشنودى خاطر خبر مىدهند كه راه ديگرى نيز از پايگاه متقدم انگليسى در چمن در ناحيهء پيشين از طريق سيستان به مشهد اخيرا افتتاح گرديده و اكنون در معرض استفاده است . درحالىكه سفر كاروانى بين بندرعباس و مشهد هفتاد و پنج تا نود روز طول مىكشد اين راه جديد در چهل روز طى مىشود و احتياجى هم به مسافرت طولانى دريا نيست ، بلكه خط آهن در اختيار است .\r\nاميد است كه اين راه در آينده توسعهء بسيار حاصل كند .\r\n\r\nحوزهء جنوبى :\r\n\r\n12 - خط بندرعباس ، كرمان ، يزد و مشهد\r\nاينك به نواحى شمالى كه خواه و ناخواه تابع نفوذ روسيه است و نفوذش در آن حدود بطورىكه دور از انتظار هم نيست بيشتر است ، ولى در مواردى نيز با جهد و تلاش بسيار از ناحيهء هند و انگلستان رقابتى در ميان است به منطقهء جنوبى يا بحرى عطف توجه مىكنيم كه در آنجا وزنهء قدرت به كلى و انحصارا از آن انگليس‌هاست . مجاورت بمبئى و دستهء قوى كشتىهاى تجارتى انگلستان و سياست استوار و هوشمندانه كه از ديرباز در اين نواحى آغاز و تعقيب شده است - تقريبا تنها منطقهء روابط تجارتى ايران و انگليس كه مصداق واقعى اين عنوان مىباشد وضع انحصارى تجارت را در خليج‌فارس به كشور ما داده و از اين پايگاه احتياجات شهرها و دهات جنوبى ايران و تا حدى نيز ايران مركزى بوجه غيرقابل تهديد تأمين مىشود .\r\n\r\n13 - خط لنگه - لارستان\r\nدر امتداد ساحلى خليج‌فارس سه لنگرگاه بندرعباس لنگه و بوشهر واسطهء قسمت عمدهء تجارت هند و انگلستان با ايران‌اند .\r\nدر سال 1889 از مقدار 396 ر 114 تن محمولات كشتى كه به بندرعباس رسيده بود 496 ر 104 تن جنس انگليسى و در لنگه از 280 ، 119 تن 780 ، 82 تن و در بوشهر از 570 ، 118 تن 745 ، 111 تن آن انگليسى بوده است .\r\n\r\n14 - خط بوشهر - شيراز - اصفهان\r\nارزش اقلام وارداتى و صادراتى از انگلستان و هندوستان يا برعكس كه انتشار يافته است از لحاظ مقياس تجارتى قابل اعتماد نيست ، زيراكه بعضى اجناس از قبيل قند مارسى و بلورآلات اتريشى\r\n\r\n","description":"","footnote":"","page_name":" 680 ","page_number":694},
  {"content":"\r\n\r\nاز طريق بمبئى در كشتىهاى انگليسى و بوسيلهء تجار انگليسى به ايران وارد مىشود ، اما در لنگه اقلامى را كه از راه دريا وارد و به داخله فرستاده مىشود يا برعكس مأموران گمرك ايرانى در هر دو صورت قيد مىكنند « 1 » ، بنابراين ارزش واردات از انگلستان و هند در سال 1889 از ميان همهء كشورها به مبلغ 506 ر 353 ليره و صادرات به هند و انگلستان 258 ر 185 ليره از مجموع صادرات ايران يعنى 129 ر 336 ليره بوده است . در لنگه ارقام مزبور بشرح ذيل بوده است :\r\nواردات 156 ر 285 ليره از مجموع 939 ر 589 ليره و صادرات 988 ر 379 ليره از مجموع 147 ر 586 ليره كه بنابر دليل مذكور درخور اطمينان نيست .\r\nدر بوشهر از مجموع واردات 822 ر 790 ليره 018 ر 744 ليره و از مجموع صادرات كه 076 ر 535 ليره بود 902 ر 251 ليره . از اين بنادر بندرعباس مبدأ راههاى كاروانى مهمى است كه بشهرهاى عمدهء كرمان و يزد ( كه تا ساحل تقريبا 24 منزل است ) ميرسد و لوازم مورد احتياج آنها شامل پارچه و قماش چلوار ، نخ ، اوراق مس ، سرب ، برنج ، شكر ، چاى ، رنگ ، ادويه ، شيشه‌آلات و ظروف غالبا از هندوستان وارد و در مقابل ترياك ، پشم ، پنبه ، روناس ، بادام ، پسته و غيره صادر مىشود . مقصد نهائى اين كاروانها خراسان است . بوشهر نيز مبدأ جاده‌هاى كاروانى عمده در ايران مىباشد كه من هم از همان راه سفر كردم ، از خليج‌فارس از طريق شيراز ، اصفهان ، كاشان ، قم به تهران منتهى مىشود . لنگه بندر ولايت لارستان است .\r\n\r\nافزايش سريع\r\nسابقا اشاره نمودم كه اين ترقى سريع و رضايت‌بخش امور تجارتى فقط در ظرف بيست سال اخير پيش آمده است و بيشتر هم ناشى از افتتاح كانال سوئز بوده است . در اينجا مىتوان به منظور مشخص نمودن وضع و حال اختصاصى ، كار ميزان افزايش را از عايدات هركدام از بنادر مزبور قضاوت كرد .\r\n\r\n\r\n","description":"","footnote":"\r\n( 1 ) - از اين‌رو مرواريدى كه در ستون وارداتى لنگه درج شده است 957 ، 304 ليره و در صورت صادراتى 667 ، 306 ليره است ، يعنى جنس واحدى دوبار مشمول عوارض مىشود ، همچنين مسكوكات در ستون واردات 812 ، 157 ليره و در فهرست صادراتى 325 ، 146 ليره است .\r\n","page_name":" 681 ","page_number":695},
  {"content":"\r\n\r\nطى پانزده سال از 1873 تا 1888 ارزش واردات و صادرات بوشهر تقريبا 000 ر 000 ر 5 روپيه ترقى نمود و در ظرف ده سال از 1878 تا 1888 تجارت بندرعباس نيز به همين ميزان افزايش يافت .\r\nدر سال 1874 گمرك بوشهر به مبلغ 000 ر 40 تومان اجاره داده شده بود .\r\nدر 1889 به 000 ر 99 تومان و در سال 1874 درآمد گمركى بندرعباس را به 000 ر 30 تومان ، ولى در 1889 به مبلغ 000 ر 35 تومان اجاره دادند . در 1874 گمرك لنگه 6500 تومان و در 1889 به 12000 تومان به اجاره واگذار شد . با ابراز خوشوقتى اين نكته را هم اظهار مىكنم كه اين رشتهء ترقى سر دراز خواهد داشت و مجموع تجارت انگلستان و هندوستان نيز از طريق خليج‌فارس در آينده پيشرفت خيلى بيشترى حاصل خواهد كرد .\r\nبنابراين مايهء خشنودى است كه در اين ميدان رقابت انگلستان افتخار آوردن چهار پنجم واردات را به اين شهر احراز كرده است و در آنجا تجارتخانه‌هاى انگليسى و هندى هست ، ولى روسها دستگاهى ندارند ( اما تجار محلى به تجارت كالاى روسى مشغول‌اند ) روسها در بازار تهران در زمينهء فروش بعضى از اقسام پارچه و چيت رقابت مىورزند .\r\nدر بوشهر تا اصفهان مسافرت كاروانى با قاطر هست كه در سى تا سى و پنج روز طى مىشود و كرايهء بار هر قاطر شامل دو لنگه 41 قران است . از رشت تا اصفهان سفر كاروانى با قاطر تقريبا بيست و پنج روز طول مىكشد . در روزنامه‌هاى انگليسى شرح ملامت‌آميزى ديده‌ام كه نوشته بودند چرا تجارت اصفهان بايد در دست مؤسسات هلندى و سويسى باشد و نويسنده از فرط نادانى غافل از اين معنى بوده است كه كمپانىهاى هولز و زيگلر كه نويسنده نام آنها را آورده بود تجارت‌خانه‌هاى انگليسىاند و تقريبا تمام تجارت آنها با انگلستان و اجناس انگليسى است و مركز كارشان هم لندن و منچستر است .\r\nبنگاه سوم انگليسى هم تحت عنوان « كمپانى تجارتى خليج‌فارس » هست\r\n\r\n","description":"","footnote":"","page_name":" 682 ","page_number":696},
  {"content":"\r\n\r\nكه در اصفهان شعبه تأسيس كرده است و در بغداد و بصره و بوشهر و شيراز و تهران نيز شعبه دارد . كمپانى زيگلر در اصفهان ، يزد ، تهران ، تبريز ، سلطان‌آباد ، رشت ، مشهد و شاهرود داراى شعبه است . كمپانى هوتز بيشتر فعاليت خود را به نقاط جنوبى محدود نموده است و در بوشهر و شيراز و اصفهان و بروجرد و يزد و بغداد و بصره و عثمانى نمايندگى دارد . كمپانى گرىوپل كه شركت بزرگ تجارتى انگليسى در بوشهر و بصره است در اصفهان نماينده دارد و همچنين كمپانى ساسون نمايندهء اروپائى در بوشهر و اصفهان دارند .\r\nدر فصل نوزدهم فهرست واردات عمدهء اصفهان و صادرات مهم آن را ذكر نمودم و از سياق كلام نيك آشكار بود كه اصفهان حد شمالى منطقهء نفوذ انكار - ناپذير انگليس است و در شهرهاى پرجمعيت مثل تهران و ولايات غربى نيز بررسى و تحقيقات جدى ادامه دارد . چند سال قبل بعضىها پيش‌بينى كردند كه اختيار تجارت اصفهان از دست انگليسىها بيرون خواهد رفت و عده‌اى بدين مناسبت شادمانىها نموده بودند ، اما بنابر تجديد جهد و تلاش تجارتى كه در اين نواحى معمول شده است برترى انگلستان محرز است و از دلايل آن شيوع زندگى تجمل - آميز در خانواده‌هاى توانگر طبقهء بالا و متوسط ايرانى است ، بعلاوه رفتار بىآداب و اعتبار درازمدت كه تجار روس بخصوص در تبريز داشته‌اند و بدينوسيله خواسته‌اند در بازار آنجا تأثير شديد نمايند كه در نتيجهء آن لطمه و كاهشى در مقدار تجارت شمال راه يافته و برعكس زمينهء تجارتى جنوب متناسبا بسيار وسيع شده است كه شرح آن را قبلا به‌نحو اجمال بيان كردم .\r\n\r\nحوزهء غربى :\r\n\r\n15 - خط محمره ، شوشتر ، بروجرد\r\nسرانجام اكنون نوبت بررسى منطقهء غربى است كه داراى دو راه است يكى آماده و منظم و ديگرى راه تجارتى ناقص و نامرتب كه با داخلهء ايران مربوط مىشود .\r\nراه مرتب اولى درحال‌حاضر وسيلهء قسمت عمدهء تجارت خارجى ايران\r\n\r\n","description":"","footnote":"","page_name":" 683 ","page_number":697},
  {"content":"\r\n\r\nمىباشد و قرار است راه ثانوى بعدا عامل اين استفادهء تجارتى بشود ، منظورم جاده‌هاى بغداد و محمره است ، اما راه دوم هنوز شايستگى اين نام و شهرت كافى تجارتى را ندارد و در يكى از فصل‌هاى پيش راجع به كشتىرانى و استفادهء تجارتى از رودخانهء كارون اشاره‌اى در اين زمينه كرده‌ام .\r\nاز شوشتر راه كاروانى هست كه آقاى مكنزى آن را تعريف و چگونگى بهره‌بردارى از آن را باز نموده است و سرگرد ولز و ژنرال شيندلر و آقاى لينچ نيز شرحش را نوشته‌اند و از طريق مالمير و سرزمين بختيارى در مسافتى معادل 260 ميل به اصفهان ميرسد ، اما وضع خشك و خطرناك اين راه و فقدان پل و كاروانسرا سبب شده است كه تجار اصفهان به استفادهء از آن توجهى ننمايند و با وجود امتيازنامهء حمل‌ونقل كارون به‌نظر نميرسد كه در آيندهء نزديكى مورد استفادهء بيشترى واقع شود .\r\nدر نقشهء ساختمانى جاده‌ها كه اشاره كرده بودم و فعلا مورد اجراست پيش‌بينى كرده‌اند كه راهى نيز از بروجرد به اصفهان ساخته شود و در حدود 210 ميل است و شنيده‌ام كه تجار اصفهانى با اشتياق تمام در انتظار انجام اين كار هستند و اميد فوايد بسيار دارند ، از جهت مسافت بواسطهء دورى از دريا چندان تأثير نخواهد داشت ، چون فاصلهء اهواز از طريق بروجرد به اصفهان به همان اندازه از بوشهر و شيراز يعنى 500 ميل خواهد بود ، ولى چون ارابه در اين جاده به كار خواهد افتاد و سرويس واگون خواهد داشت وسيلهء ترانزيتى بهتر و سريع‌تر از راه كوهستانى مخوف جنوب خواهد بود . برجستگى راه تازه ، اگر تمام و خوب اداره شود از لحاظ انگليسىها اين خواهد بود كه شهرها و دهات جنوب غربى ايران يعنى دزفول ، شوشتر ، خرم‌آباد و بروجرد با سكنهء بالغ بر 17000 نفر و جلگه‌هاى اطراف آن كه بسيار حاصلخيز است و سلطان‌آباد مركز فرش‌بافى و توابع اين شهر كه بمناسبت كثرت محصول غله در ايران اهميت فراوان دارد در دسترسى آسان خليج‌فارس واقع مىشود و منسوجات انگلستان و هندوستان سهل‌تر بدست سكنهء\r\n\r\n","description":"","footnote":"","page_name":" 684 ","page_number":698},
  {"content":"\r\n\r\nاين حدود خواهد رسيد و كرمانشاه با 60000 نفر جمعيت و همدان 15000 نفر كه درحال‌حاضر فقط با جادهء بغداد كه در دست عثمانى است مربوط مىباشد همه در حيطهء نفوذ جنوب خواهند افتاد و موجب استفادهء بيشتر از صنايع منچستر و بمبئى خواهد گرديد .\r\nدر پائيز 1890 كنسوليار دولت انگليس در محمره تعيين شد و از آن موقع اولين گزارش تجارتى مربوط به آن حوزه را فرستاده است . بنابر قول او مجموع واردات سال 1890 ( كه غير از مبلغ 500 ، 1 ليره بقيه تمام از هندوستان وارد شده است ) 140 ، 146 ليره و صادرات را 100 ، 53 ليره قلمداد كرده است كه 540 ، 49 ليرهء آن به هند صادر شده بود . ولى واردات مزبور شامل اقلامى نيست كه با قايق از بصره آورده بودند و مسلم هم نيست كه همهء آن براى مصرف در بازارهاى ايران بوده است ، زيراكه از محمره از طريق بهمنشير ارسال جنس به كويت كه در آن طرف خليج‌فارس و در دست عثمانى است معمول بوده است . سيستم حمل‌ونقل كالا در رودخانهء كارون تاكنون براى رفع احتياجات داخله و نقاط بالاتر از شوشتر پيشرفتى حاصل نكرده است ، چون دولت ايران با وجود قول و وعده‌اى كه داده بود هنوز دربارهء تسهيلات گمركى آن حدود اقدامى ننموده است .\r\n\r\n16 - خط بغداد ، كرمانشاه\r\nسپس موضوع راه ترانزيت از خليج‌فارس به مغرب ايران از طريق دجله و بغداد پيش مىآيد . در اين راه كشتىهاى كمپانى هند و انگليس از بمبئى و شركت ايران و بمبئى حمل‌ونقل تجارتى را در دست دارند و بارها را از بمبئى به بندر بصره مىآورند . دو تجارتخانه - كمپانى داربى - اندروس بغداد و يك تجارتخانهء محلى در بصره بنام اسفر كه كشتىهاى متعدد در اجاره دارد سرويس تجارتى مستقيم از لندن تا بصره دارند . در اين بندر اجناس را در قايق‌هاى بزرگ بومى متعلق به كمپانى كشتىرانى دجله ( برادران لينچ ) و يا در كشتىهاى عثمانى كه بين بصره و بغداد رفت‌وآمد دارند حمل مىكنند .\r\nدرحال‌حاضر دو كشتى انگليسى و چهار كشتى عثمانى در اين خط مشغول‌اند\r\n\r\n","description":"","footnote":"","page_name":" 685 ","page_number":699},
  {"content":"\r\n\r\nو بعد از وصول اجناس در بغداد و انجام تشريفات گمركى كاروان‌ها كالا را از طريق خانقين به مقصد ايران در كرمانشاه ، همدان و تهران مىبرند و كاروان مسافت 500 ميل را در بيست و هشت روز طى مىكند . كرمانشاه و همدان هردو حاكم‌نشين منطقه‌اى پرجمعيت و مركز توزيع جنس‌هاى تجارتى در توابع پهناورى هستند . براى اقلام سنگين‌وزن و گران‌قيمت اروپائى مانند پيانو يا كالسكه اين راه وسيلهء حمل‌ونقل بهترى به تهران مىباشد ، چون هم راه نزديك‌تر است و هم كتل‌هاى بسيار سخت بوشهر - شيراز در سر راه نيست .\r\nاجناس تجارتى اين راه بايد از دو گمركخانهء ايران و عثمانى ترخيص شود هرچند كه دستگاه عثمانى بيشتر مايهء ترس و نگرانى است ، هم بمناسبت تأخيراتى كه در جريان كار پيش مىآورند و هم 7 يا 8 درصد كه از روى ارزش جنس عوارض گمركى اخذ مىكنند و اين وجه دريافتى را پس از خروج جنس از گمرك خانقين به مقصد ايران مسترد مىدارند . از معايب كار اين جاده بسته‌بندى مجدد كالا در بصره است ، ولى مقررات قرنطينهء عثمانى كه با مهارت خاص چنان تهيه كرده‌اند كه افراد را كاملا خشمگين و ناراحت كند از آن‌هم به‌مراتب بدتر است .\r\nبراى همهء كشتىهائى كه از بمبئى وارد مىشود يك روز قرنطينه الزامى است حتى در موقعى كه در خود عثمانى و با باشد و در هندوستان اثرى از آن ديده نشود . تنها دليل اين سختگيرى را حرص دريافت عوارض يك روز قرنطينه مىدانند .\r\nهنگامى كه خودم با كشتى تا بغداد سفر مىكردم مأموران عثمانى در بصره كارى باز هم زننده‌تر كردند . پنج روز قرنطينه براى تمام كشتىها كه از ايران مىآمد ، و يا از بنادر آن عبور كرده بود مقرر داشتند ، نه از آن جهت كه ايران دچار و با بود بلكه چون كشتى كمپانى هند و انگليس كه حامل اين جانب بود در بوشهر توقف نموده و مرا در محمره پياده كرده بود كه هيچ علتى براى اين كار آنها در ميان نبوده است .\r\nتركها نه در كار كشتىرانى شط العرب نظارتى داشتند و نه حق دخالتى در كار بنادر ايران كه در ساحل يسار شط واقع شده بود . اين اقدام آنها بىآدابى\r\n\r\n","description":"","footnote":"","page_name":" 686 ","page_number":700},
  {"content":"\r\n\r\nتمام نسبت به ايرانيان و بخصوص شهر محمره بود كه عثمانيهاى مقيم بصره از رونق و ترقى كار اين شهر بسيار نگران‌اند و حسادت مىورزند و مىپندارند كه در آينده قسمت عمدهء تجارت فعلى آنها را خواهد گرفت . در حين شرح مسافرت خودم اشاره نمودم كه مأموران گمركى آنها در اسلامبول نسبت به اين جانب چه اندازه بدرفتارى كرده بودند . در خاتمهء كلام نيز ناگزيرم باز يادآورى كنم كه از لحاظ اشكال‌تراشى بىدليل و مزاحمت ادارى ناشى از بدجنسى تا آنجا كه خودم ديده‌ام بايد عرض كنم مردمى مثل ايشان روى كرهء ارض پيدا نمىشوند .\r\n\r\nارقام تجارت ترانزيتى\r\nبدست آوردن ارقام و آمار در عثمانى همان‌اندازه بسيار دشوار است كه در ايران هم آسان نيست ، هيچ‌گونه ارقامى راجع به تجارت ترانزيتى ايران از طريق بغداد انتشار نيافته است ، ولى در مدت اقامتم در اين شهر از معتبرترين منابع مقدور ، آمار ذيل را فراهم و سپس آن را مقابله و تطبيق كرده‌ام و در مورد واردات قرين صحت بوده است . در حدود 000 ، 20 تا 000 ، 25 بار قاطر هرساله از بغداد در اين خط عبور مىكند .\r\nاجناسى كه از راه دريا به مقصد ايران ميرسد و اين كاروانها مىبرند تقريبا بشرح زير طبقه‌بندى مىشود : مصنوعات خاصه پارچه و قماش منچستر و همچنين پارچه‌هاى نخى و پشمى اروپائى 7000 تا 8000 بار به قيمت 000 ، 150 ليرهء ترك ( هر ليره معادل 34 قران ) ، مصنوعات هندى 1000 بار به قيمت 000 ، 20 ليرهء ، دارو و فلزات - شامل ادويه ، قهوه ، چاى ، شكر ، نيل ، قرمزدانه ، مس و روى 7000 بار بارزش 000 ، 100 ليرهء ترك ، قند بخصوص از مارسى 6000 بار به قيمت 000 ، 30 ليره مجموع ارزش اقلام مزبور 000 ، 300 ليرهء ترك يا 000 ، 270 ليرهء انگليسى .\r\nبا اين فرض كه هربار قاطر كه از بغداد به مقصد ايران روانه مىشود سابقا از ايران به بغداد مىرسيده و بهاى واردات و صادرات برابر بوده است . راوى اطلاعات اين جانب در بغداد ارزش صادرات ايران را كه از اين شهر بوسيلهء دريا يا خشكى بخارجه ميرفته است ( كه بيشتر آن پشم ، پنبه ، فرش ، ترياك ، كتيرا و خشكه -\r\n\r\n","description":"","footnote":"","page_name":" 687 ","page_number":701},
  {"content":"\r\n\r\nبار بود ) يا چيزهائى براى مصرف محلى در بغداد ( مثل تنباكو و روغن و ماهى تازه و خشك ) همين رقم 000 ، 300 ليرهء عثمانى يا 000 ، 270 ليرهء انگليسى گفته است و بنابر همين فرض مجموع تجارت ترانزيتى ايران را مىتوان 000 ، 540 ليرهء انگليسى تخمين نمود كه به‌نظر او در حدود يك ربع تمام تجارت بغداد بود كه 000 ، 475 ، 2 ليره برآورد مىكرده است و عايدات گمركى آن را 000 ، 115 ليره محسوب مىداشته است .\r\nخوشبختانه بعدا به دو منبع اطلاعات ديگر دسترسى يافته‌ام . ارقام گمركخانهء كرمانشاه در سال 1889 كم‌وبيش با ارقام مذكور در فوق تطبيق مىنموده است بخصوص ارقام وارداتى به ايران با اطلاعات و اصل در بغداد انطباق داشته و ارزش آن با رعايت ارقام جزء جمعا 530 ، 232 ليره بوده است ، اما ارزش صادرات از ايران را از رقم احتمالى 000 ، 270 ليره به مبلغ محدود 266 ، 95 ليره در بغداد تقليل مىداده‌اند كه بنابراين مجموع تجارت ترانزيتى از طريق بغداد 796 ، 327 ليره ميشده است . در خط بغداد - تهران تجارت كالاى انگليسى افزايش كلى دارد .\r\nهمان دلايلى كه مانع رسيدن روسيه به خليج‌فارس است در اين خط هم صدق مىكند و فقط از راه تبريز حوايج همدان و كرمانشاه را مىتواند فراهم سازد .\r\nخلاصه بغداد هم جزو حيطهء خليج‌فارس بشمار ميرود و از اين‌رو در منطقهء نفوذ غيرقابل انكار انگلستان است .\r\n\r\n17 - خط بغداد و كردستان ايران\r\nمقدارى هم تجارت وارداتى و صادراتى بين بغداد و كردستان ايران ديده مىشود ، بخصوص با سنندج حاكم‌نشين اين ولايت كه چون غالبا از حوزهء گمركخانه وارد نمىشود ، بدست آوردن ارقام آن دور از امكان است ، ولى در مجلهء اطاق تجارت اسلامبول شمارهء 17 مه 1890 رونوشتى از گزارش درج شده است كه به وزير امور خارجهء عثمانى تسليم شده بود و در آنجا رقم تجارتى با كردستان ايران در سال 1889 بشرح ذيل بوده : صادرات فرش 000 ، 4 ليرهء ترك ، حيوانات بخصوص گوسفند 000 ، 10 ليره ، پشم 2000 ،\r\n\r\n","description":"","footnote":"","page_name":" 688 ","page_number":702},
  {"content":"\r\n\r\nلباس‌هاى پوستى 2000 ، كره 000 ، 10 ، حبوبات ، كشمش ، مازو ، كتيرا ، بادام ، كندر و تنباكو 000 ، 77 ليره مجموعا 000 ، 105 ليرهء عثمانى يا 500 ر 94 ليرهء انگليسى كه از آن مقدار مىگويند 000 ، 39 ليره اجناس وارداتى به خود عثمانى بوده كه مربوط بجادهء مورد بحث مىشود .\r\nواردات تركيه به كردستان ايران در همان گزارش بقرار ذيل بوده : مازو 000 ، 10 ليرهء ترك ، پوست 5000 ، متفرقه 2000 جمع 000 ، 17 ليرهء ترك يا 300 ، 15 ليرهء انگليسى مجموع تجارت عثمانى و كردستان در اين ناحيه فقط 400 ر 50 ليرهء انگليسى قلمداد شده است كه مربوط به محصولات محلى است و بنابراين ربطى به كار تجارت انگليس و روس ندارد .\r\n\r\nخلاصه\r\nاينك بار ديگر سير خود را در نواحى مرزى ايران تمام و نقطه به نقطه عملكرد فعلى يا احتمالى تجارت خارجى را تشريح كرده‌ام ، همانطورى كه همين كار را سابقا راجع بامكانات خطوط آهن كرده بودم . خلاصه كلام را هم مىتوان بشرح ذيل بيان كرد : در مناطق شمال غربى و شمال شرقى بدون هيچ‌گونه انكار با نواحى روسيه سروكار داريم كه در پاره‌اى قسمتهاى آن رقابت شديد انگليس در ميان است . در منطقهء جنوبى تفوق انگليس نيك استوار شده است و رفته رفته نيز بيشتر مىشود . در منطقهء غربى آثار نفوذ تجارت انگلستان مشهود است و مىتوان آن را در آينده تقويت نمود . در حوزهء ميانه هم انگليسىها قويا پا در ميان نهاده و به‌تدريج و پيوسته به بسط نفوذ خود مشغول‌اند . جمع ارزش تجارت انگليس را با ايران در آخرين آمار ادارهء تجارت انگلستان بشرح ذيل ذكر كرده‌اند :\r\nصادرات به ايران 000 ، 363 ليره ، واردات از ايران 000 ، 104 ليره جمع كل 000 ، 467 ليره ، اما براى اين جانب انطباق ارقام مزبور با آنچه راجع به بنادر شخصا تحصيل و ذكر نمودم دور از امكان است .\r\nگزارشهاى كنسولى حاكى است كه در سال 1889 صادرات انگلستان به ايران از قرار ذيل بوده : از طريق طرابوزان 040 ر 574 ليره ، بوشهر 452 ر 415\r\n\r\n","description":"","footnote":"","page_name":" 689 ","page_number":703},
  {"content":"\r\n\r\nليره ، لنگه 821 ليره ، بندرعباس 505 ر 7 ليره جمع كل 818 ر 997 ليره يعنى تقريبا سه برابر ارقام ادارهء تجارت . از طرف ديگر در صادرات ايران به انگلستان تفاوت رقم كمترى ديده مىشود و در گزارش كنسولى مزبور بشرح ذيل مندرج مىباشد :\r\nاز طرابوزان 100 ر 36 ليره ، بوشهر 990 ر 83 ليره ، لنگه 915 ر 9 ليره ، بندرعباس 137 ليره جمع كل 142 ر 120 ليره . در هر دو مورد مزبور بايد بخاطر داشت كه جمع كل را كه ذكر كرده‌ام و راجع به چهار بندر است كه دروازه‌هاى عمدهء ورود كالا به ايران مىباشد ، اگر ارقام ديگر هم مثلا راجع به جادهء بغداد فراهم آيد حاصل كار بيشتر سزاوار توجه و بىاعتبارى آمار ادارهء تجارت ( انگلستان . م ) آشكارتر خواهد شد .\r\n\r\nمقدار تجارت ايران و هند و انگليس\r\nمن به سهم خود تصور مىكنم كه بهترين محاسبه آن است كه تجارت ايران را با انگلستان و هندوستان توأم محسوب كنيم ، محصولات صنعتى هند پرداخته و حاصل كار اتباع انگلستان است كه بوسيلهء كشتىهاى انگلستان حمل مىشود . در اينجا از لحاظ روشن نمودن جريان كار آمارى را كه در بنادر هندوستان تنظيم يافته است و در گزارش سالانهء تجارت هند انگليس مندرج مىباشد ذكر مىكنم و آن مربوط بسال 1889 است :\r\n\r\nواردات ايران از هندوستان\r\n1 - محصولات و مصنوعات خود هند 020 ، 971 ، 4 روپيه\r\n2 - مصنوعات انگلستان ، مستعمرات و خارجى 030 ، 256 ، 12 روپيه\r\nجمع 050 ، 227 ، 17 روپيه\r\n\r\nصادرات از ايران به هندوستان\r\nكالا - 160 ، 039 ، 8 روپيه كشمش و مسكوك 580 ، 309 ، 1 روپيه مجموع تجارت ايران و هند با كالا فقط 210 ، 266 ، 25 روپيه يا 327 ، 842 ، 1 ليره كه با شمول مسكوكات 680 ، 624 ، 27 روپيه يا 299 ، 014 ، 2 ليره كه هرگاه اين مقدار بر مجموع تجارت ايران و انگلستان از طريق طرابوزان\r\n\r\n","description":"","footnote":"","page_name":" 690 ","page_number":704},
  {"content":"\r\n\r\nافزوده شود به‌نظر من جمع كل تجارت ايران و هند و انگلستان بالغ بر 000 ر 000 ر 3 ليره خواهد شد كه از آن بيش از 000 ر 000 ر 2 ليره واردات انگلستان و هند به ايران است و بقيه صادرات از ايران .\r\n\r\nمقدار تجارت ايران و روسيه\r\nهيچ آمار تجارتى روس و ايران كه هراندازه تخمينى تنظيم يافته باشد نتايج بهتر و قابل مقايسه با ارقام بالا نمىتواند بدست دهد . از نشريات روسى كه قبلا نيز اشاره نمودم و ادارهء گمرك سن‌پطرزبورگ انتشار داد ، ارقام ذيل مربوط بسال 1889 ديده مىشود :\r\n\r\nواردات ايران از روسيه\r\n1 - از حدود قفقاز از طريق بادكوبه و آستارا :\r\nمحصولات غذائى / اجناس خام و نيمه‌ساخته / چهارپايان / مصنوعات / جمع\r\n341 ، 496 ليره / 760 ، 58 ليره / 189 ، 5 ليره / 718 ، 144 ليره / 908 ، 704 ليره\r\n2 - از حاجى ترخان :\r\n136 ، 56 ليره / 825 ، 8 ليره / 640 ليره / 411 ، 111 ليره / 012 ، 177 ليره\r\nجمع كل 920 ، 881 ليره\r\n\r\nصادرات ايران به روسيه\r\n1 - از حدود قفقاز از بادكوبه و آستارا :\r\nمواد غذائى / اجناس خام و نيمه‌ساخته / چهارپايان / مصنوعات / جمع\r\n811 ، 510 ليره / 692 ، 131 ليره / 229 ، 39 ليره / 627 ، 117 ليره / 359 ، 799 ليره\r\n2 - از طريق حاجى ترخان :\r\n096 ، 158 ليره / 683 ، 197 ليره / 5 ليره / 825 ، 9 ليره / 609 ، 365 ليره\r\nجمع كل 968 ، 164 ، 1 ليره\r\nدر نشريهء مزبور تجارت ترانزيتى بين ايران و اروپا از طريق روسيه بشرح ذيل درج شده است :\r\n\r\n","description":"","footnote":"","page_name":" 691 ","page_number":705},
  {"content":"\r\n\r\nواردات به ايران 526 ، 2 ليره ، صادرات از ايران 076 ، 112 ليره جمع 644 ، 114 ليره .\r\nارقام وارداتى نيك نشان مىدهد كه سياست تجارتى مانع و مزاحم دولت روسيه در قفقاز تا چه‌اندازه در كاهش واردات خارجى از آن راه تأثير نموده است .\r\nبا آنكه اطمينان كامل ندارم ، ولى عقيده‌ام اين است كه آمار مزبور تجارت ايران و روس شامل اجناسى مىشود كه از طريق خط آهن ماوراء قفقاز به خراسان وارد مىشود و بر فرض اين‌كه شامل آن هم باشد ارزش سالانهء تجارت روس و ايران جمعا بالغ بر 000 ، 000 ، 2 ليره يا يك مليون ليره كمتر از تجارت ايران و هند و انگليس است . حال اگر وضع متقابل و مزاياى روسيه را با انگلستان و توابع آن از جمله هندوستان مقايسه كنيم بدون شك و شبهه موازنه خيلى بيشتر بسود تجارت انگلستان است .\r\n\r\nموانعى كه در كار تجار بيگانه است\r\nدر اينكه مقدار تجارت هند و انگلستان با ايران تا اين ميزان پيشرفت نموده است درواقع دال بر وجود و پايدارى آن صفات و غرايزى است كه كشور ما را در عرصهء رقابت‌هاى صنعتى سرآمد كشورهاى جهان ساخته است . در مورد ايران با جرأت مىتوان گفت كه با وجود انعقاد قراردادهاى تجارتى و حمايت‌هاى كنسولى و دولتى هنوز راه تجار خارجى آسان هموار نشده است .\r\nدربارهء موانع طبيعى جهت ترقى تجارت از قبيل فقدان بنادر و وضع راه‌هاى قاطررو و تاحدى نيز عدم امنيت قبلا مطالبى ذكر نمودم . پيش‌آمد ناگهانى آفات و با و طاعون و سيستم ناهنجار اجاره دادن درآمد گمرك همه مانع پيشرفت كسب و كار تجارتى است ، تجارت غله هم غالبا بواسطهء احتكارهاى حرص‌آميز كه متناسب با روش آزمندانهء بعضى از حكام است موجب لطمه و اختلال مىشود .\r\nاين محظورات و اشكالات گاهى بىسروصدا و آرام بر خلاف عدل و انصاف و يا علىرغم مصالح عمومى معمول و يا مرتفع مىشود . اشكال ديگر حواله و ارسال\r\n\r\n","description":"","footnote":"","page_name":" 692 ","page_number":706},
  {"content":"\r\n\r\nوجوه است كه غالبا ناشى از تغيير و تفاوت نرخ تسعير مىباشد كه شايد تأسيس بانك در ايران دير يا زود در رفع اين محظور كمكى بنمايد .\r\nاشكال ديگر بىاعتنائى تجار ايرانى در رعايت قول و قرارهاى تجارتى است . نظريهء ايشان نسبت به قرارداد تجارتى اين است كه تا وقتى كه منافع آنها تأمين باشد معتبر است و همين كه به جهتى از جهات از قبيل تنزل قيمت يا تغييرى در وضع بازار سودى در ميان نباشد و يا انجام منظور مشكوك نمايد كار قرارداد و معامله نيز لنگ و بىاعتبار خواهد شد . پس در حين صرف چاى و تناول قليان موضوع را با طرف در ميان مىگذارند كه قصد فسخ قرارداد را دارند و حال آنكه بنابر همان قرارداد سفارش جنس به مبدأ داده شده بود و گاهى نيز حتى چيزى به ورود كالا در مقصد نمانده است « 1 » . از اين لحاظ هيچ دغدغهء خاطر يا آثار ندامت و يا حتى نگرانى از عواقب كار در اظهارات ايشان نمودار نيست . با اين ترتيب و بواسطهء فقدان قواعد و مقررات تجارتى يا دادگاهى كه ضامن اجراى قراردادهاى تجارتى باشد تاجر بيگانه بايد خواه و ناخواه راه تسليم و رضا پيش گيرد و گاهى نيز كمترين اثر معذرت‌خواهى در كار نيست . خود من جنسى را به مبلغ 200 قران از تاجرى خريده بودم وقتى كه روز آينده كسى فرستادم كه معلوم شود چرا تحويل نداده‌اند جواب رسيد كه فروشنده از آن معامله پشيمان شده است و 400 قران بابت قيمت جنس مطالبه دارد . ورشكستگىهاى به تقصير كه بعضى ملاها در طرفدارى از بدهكاران خاطى اعمال نفوذ مىكنند مانع ديگرى در كار تجارت است . درواقع تدوين قانون تجارت اگرچه كار ناقصى هم باشد بسيار ضرورى است تا وسيلهء حمايت بازرگانهاى خارجى شود .\r\n\r\n\r\n","description":"","footnote":"\r\n( 1 ) - در اين‌كه ايرانيان از اين جهت عوض نشده‌اند مىتوان چند سطرى از نامهء لارنس چپمن يكى از مديران كمپانى روسيه را كه در چهارمين مورد اقدام براى احياى تجارت بحر خزر در سال 1568 نوشته است شاهد آورد ، وى مىنويسد : « اخلاق همهء افرادى كه در اين مملكت با آنها برخورد مىكنيد طورى است كه چانه زدن اجتناب‌ناپذير است . هرگاه جنسى را خريدارى كنند و بعد آن را دوست نداشته باشند پس مىآورند و ناچار مىشويد كه وجهش را مسترد داريد و نامهء سلطان كه حاكى از خلاف اين روال است چون كاهى است كه بدست باد افتاده باشد » .\r\n","page_name":" 693 ","page_number":707},
  {"content":"\r\n\r\n\r\nآينده\r\nاين بوده است وضع تجارت ايران و حوزه‌بندى آن‌كه در حدود امكان بشرح و تفصيل آن پرداخته‌ام . اينك هرگاه توجه خود را بآينده معطوف سازيم از لحاظ يك نفر انگليسى شايد به صورت نمايانى مايهء تشويق و خوش‌بينى فراهم است . اصلاح بنادر اگر روزى موردتوجه و عمل واقع شود و ساختمان راههائى كه شروع كرده‌اند ، ايجاد خطوط آهن در آيندهء نسبتا دور همه در پيشرفت و تعالى كارها خاصه تجارت ايران و انگلستان تأثير فراوان خواهد داشت .\r\nگاهى نزد خود همىانديشم كه اقدامات انفرادى در چنين زمينهء مساعدى سبب چه كارهاى عمده‌اى خواهد شد . از رسوم ستودهء روسها تأسيس نمايشگاه مصنوعات خودشان است و اجناس را با مهارت بسيار انتخاب نموده نمايش مىدهند آن‌هم در شهرهاى مشرق زمين كه هنوز درست برسم و زندگانى غربى آشنائى حاصل نكرده‌اند . پس چرا ما هم نمايشگاهى از كالاهاى هند و انگليسى در تهران ترتيب ندهيم ؟ نمايندگان اطاقهاى تجارت و سياحان بازرگان يا افراد ورزيدهء عامل ، به‌ندرت ايران را محل فعاليت‌هاى اقتصادى خود برمىگزينند . به‌نظر من در هيچ كشور ديگرى براى كاوش و تحقيقات و تخمين و دريافتن سبك و سليقهء محلى باندازهء ايران زمينه فراهم نيست . عرض باريكهء پارچه‌ها يا طرح زمينه ، يا درجات رنگ يا پهناى حاشيه همه از لحاظ مردمى بسيار مشكل‌پسند و باذوق مانند ايرانيان اهميت حياتى فراوان دارد . بعلاوه ذوق و سليقه بسته به نقاط مختلف متفاوت است آنچه را كه در يك‌جا دوست دارند در محل ديگر موردپسند نيست و چيزى كه امروز شايان علاقه است شايد فردا ممنوع باشد . با توجه كافى نسبت به اين نكات و پىگيرى اقداماتى كه تاكنون نتايج نيكو داده است اميد است انگلستان بهره‌هاى درخشانى از تجارت آيندهء خود با ايران بدست آورد .\r\n\r\n","description":"","footnote":"","page_name":" 694 ","page_number":708},
  {"content":"\r\n\r\n\r\nفصل سىام سياست انگليس و روس در ايران\r\n\r\nسياست خارجى ايران و افغانستان\r\nدر فصل‌هاى گذشته سياست داخلى ايران جديد را بتفصيل بيان كردم . اين فصل نهائى را بسياست خارجى او اختصاص مىدهم ، همان موضوعى كه عملا به روابط اين كشور با دو دولت رقيب : انگليس و روس مربوط مىشود . دولت ايران با ساير دولت‌هاى اروپائى و امريكا فقط راجع به هيأت‌هاى مذهبى و امور تجارتى روابطى داشته است كه كم‌وبيش برعهدهء مأموران كنسولى است و از اين‌رو وجود دستگاههاى وسيعى كه فرانسه و آلمان و ايتاليا و اتريش در تهران دارند بى مورد است .\r\nايران درواقع دو همسايهء آسيائى دارد كه با آنها از طرف مشرق و مغرب داراى چند صد ميل مرزهاى مشترك است ، ولى راجع به مناسباتش با افغانستان و عثمانى شرحى اجمالى كافى خواهد بود . روابط ايران با اين دو دولت وضع چندان روشنى ندارد و فقط ترس و واهمهء طرفين مانع ابراز علنى مقاصد هركدام است .\r\nعثمانيها و افغانها هردو مذهب تسنن دارند و هر شيعهء متعصب نسبت به سنىها بيشتر از مسيحيان با ديدهء بغض مىنگرد « 1 » . سلطان و امير هردو ، اراضى\r\n\r\n\r\n","description":"","footnote":"\r\n( 1 ) - اين مطالب امروز ديگر به كلى بىارزش شده است و نمىتواند و نبايد در روابط ايران با همسايگان آن تأثيرى داشته باشد . مترجم .\r\n","page_name":" 695 ","page_number":709},
  {"content":"\r\n\r\nپهناورى را در اختيار دارند كه روزگارى جزو قلمرو ايران بوده است . اماكن مقدس شيعه در كربلا و نجف در تصرف سلطان عبد الحميد بودن همان‌اندازه از لحاظ ايرانيان ناگوار مىنمايد كه اهتزاز بيرق امير بر فراز استحكامات هرات نيز خوش‌آيند نيست .\r\nبراستى كه ايران نمىتواند از نظر دور بدارد كه آنچه درحال‌حاضر منطقهء غربى افغانستان است در ادوار طولانى تاريخ خراسان شرقى بشمار ميرفته است و شهرياران و نايب السلطنه‌ها و حكام ايرانى بر هرات فرمانروائى مىكرده‌اند و افرادى در آن حدود زندگى مىكنند كه بيشتر سنت و آداب ايرانى و قيافهء ايشان را دارند و حايل و مانع طبيعى نيز بين آن منطقه و مشهد نيست .\r\nدر همين قرن هم دوبار هوس و آز سلاطين آن در بدست آوردن متصرفات قديم موجب لشكركشى ايران تا كنار برج و باروهاى اين شهر گرديد و در هر دو مورد سبب قطع روابط بين ايران و انگليس و در مرحلهء ثانى جنگ علنى با انگلستان شد . اكنون ايران در عقب مرزهاى بىاستحكام خويش بيمناك و ترشرو با انزجار ، اما بدون اقتدار نگران تجاوز پادگان افغانى نسبت به كرسى ديرين سرزمين خراسان است و بنابر همين احساس غبن ايرانيان بوده است كه لرد بيكونسفيلا ( دزرائيلى . م ) به خيال تجزيهء افغانستان بعد از جنگ 1878 مرتكب اشتباه غيرقابل دركى شده بود كه پيشنهاد نمود يك‌بار ديگر هرات نصيب ايران بشود و از اين‌رو بر يكى از چند اصل تغييرناپذير محدود كه كشور ما در سياست آسياى مركزى اين قرن رعايت مىنموده خط بطلان مىكشيده است ، وى غافل از اين معنى بود كه با تسليم هرات به ايران در حقيقت اين سرزمين باصطلاح « كليد هند » را ضمنا در چنگ تزار مىنهاده است « 1 » .\r\n\r\n\r\n","description":"","footnote":"\r\n( 1 ) - نقشهء لرد بيكوسفيلد در تسليم هرات به ايران بوسيلهء سر . اچ . رانينسن در مقالهء نشريهء قرن نوزدهم شمارهء فوريهء 1880 تشريح شده است و ژنرال گرودكف  Grodckoff  هم در كتاب خود « جنگ تركمنستان » طرح پيشنهادى را درج مىكند كه بنابرآن قرار بود هرات مال ايران باشد و مأمورى انگليسى در آنجا مستقر شود و افسران انگليسى براى استحكام شهر و مشق دادن پادگان ايرانى به آنجا بروند و هيچ نمايندهء خارجى در آن شهر اجازهء ورود نداشته باشد و اگر خطرى متوجه مالكيت ايران شود لشكريان انگليسى حق مداخله داشته باشند . اين نحوهء واگذارى اختيار نگاهدارى هرات به ايران جز شكست اثرى نمىتوانسته است دربر داشته باشد .\r\n","page_name":" 696 ","page_number":710},
  {"content":"\r\n\r\nاحساسات ناروا بين ايران و افغانستان با رأى حكميت مرزى سيستان كه موجب برآشفتگى طرفين خاصه امير على شير ( شير على . م ) گرديده بوده است تخفيفى نيافته و بعد از جنگ افغان و انگلستان هم بواسطهء بازداشت ساختگى يعنى پناهندگى ايوب خان « 1 » در تهران بهبودى حاصل ننموده است و اگر درحال‌حاضر سكوتى حكمفرماست از آن جهت است كه عبد الرحمن همسايهء مهيبى است كه با وجود او امكانى براى تحريك مرزى در كار نيست .\r\nدليل ديگر آن است كه با وجود سياست ضعف و تزلزل كه انگلستان دربارهء بسيارى از مسائل آسيائى نشان داده است ، غير از اشتباه خطير لرد بيكونسفيلد همواره به اين رويه و تدبير سخت پابند بوده و ندا همى درداده است و خواهد داد كه قلمرو افغانستان كه سلطهء ايران بعد از وفات نادر شاه در آنجا تمام شده است و قابل تجديد هم نيست مصون از تجاوز است . اين نكته را هم مىتوان افزود كه امير با رفتار نخوت‌آميز و ستيزه‌جوى خويش نظر خوشى نسبت به نيروى نظامى ايران ندارد و در صفوف لشكريان مشرق زمين نيز تفاوتى كه بين نفرات بىسازمان قشون ايران و افراد ريشو و رشيدى كه اونيفرم عبد الرحمن خان را بر تن دارند ديده مىشود در هيچ‌جاى ديگر بدان‌اندازه بارز نيست .\r\n\r\nعثمانى\r\nدربارهء روابط ايران و عثمانى ، با آنكه اين دو كشور از نيم قرن پيش تا حال باهم جنگ و جدالى نداشته‌اند و موجبات عاجل اختلاف و ستيز از دو جانب كمتر و محدود شده است ، باز آثار دشمنى ديرين طرفين باقى است و هر گزندى كه بر تهران يا اسلامبول وارد آيد بر خرسندى خاطر سلطان يا ناصر الدين شاه ميافزايد و بواسطهء همين حس هم‌چشمى بوده ، نه دلايلى ديگر كه به عامه وانمود كرده بودند ، كه در سفر اخير ، اسلامبول از خط سير همايونى حذف شده بود .\r\nدر روزگار قديم مزاياى قدر و قدرت دو طرف كم‌وبيش مساوى مىنمود گاهى لشكريان ايران تا بغداد پيش تاختند و گاهى نيز سپاه عثمانى تا تبريز .\r\n\r\n\r\n","description":"","footnote":"\r\n( 1 ) - حاكم هرات و يكى از مدعيان امارت افغانستان . م .\r\n","page_name":" 697 ","page_number":711},
  {"content":"\r\n\r\nعهدنامهء ارز روم كه بسال 1847 انعقاد يافت درحال‌حاضر پايهء دوستى بين دو كشور است ، اما وضع نامعلوم رشتهء دراز مرزى از آرارات تا شط العرب چنان كه قبلا هم اشاره نمودم موجب تجديد نقار مىشود و همواره امكان زدوخورد در ميان است . تقسيم حوزهء كردنشين عامل ديگرى براى بروز اختلاف بشمار ميرود و قضيهء شيخ عبيد اللّه بسال 1884 چيزى نمانده بود كه سبب اشتعال آتش جنگ شود .\r\nدر جنوب هم رونق و عمران مداوم محمره بهيچ‌وجه باب طبع و پسند تركهاى مقيم بصره و بغداد نيست .\r\nرفتار سخت مأموران طرفين نسبت به يكديگر را از مطالبى كه در باب رودخانهء كارون و خليج‌فارس ذكر كردم دريافته‌ايد ، از جهت حفظ صلح خوشبختانه هيچ‌يك از دو كشور درحال‌حاضر امكان برانگيختن جنگى را در آسيا ندارد و اختلافات بين دو دولت به‌ندرت از حد نقارهاى جزئى مرزى و يا اتهامات ديپلماتيك تجاوز مىكند .\r\n\r\nروسيه و انگلستان\r\nاينك كه موضوع ارتباط ايران را با سياست روس و انگليس و بخصوص انگلستان بررسى مىكنم يعنى همان مطلبى كه در تأليف اين كتاب يك لحظه هم از مد نظرم دور نبوده است ، در تعريف و تأييد منظور صريح خويش كه در ذهن هر فرد انگليسى نيز كم‌وبيش متجلى است كارى بهتر از اقتباس سخن سر . اچ . رالينسن كه در مقدمهء رسالهء سياستمدارانهء خود نوشته است نتوانم كرد :\r\n« امور سياسى كشورهاى طراز دوم آسيا مانند ايران انتظار نميرود كه در نظر خوانندهء انگليسى حائز اهميت سرشار نمايد ، اما جا دارد كه در خاطر داشته باشيم اين سرزمين از لحاظ جغرافيائى حد فاصل بين اروپا و هندوستان است و بعيد مىنمايد كه نقش عمده‌اى در تاريخ آيندهء مشرق زمين نداشته باشد . از اين‌رو وضع مردم آن و بنابراين سبك و سياست دولت ايشان بيش از اندازه‌اى كه متناسب با وسعت خاك قلمرو شهريارى نسبت به نقشهء عالم و يا شأن و مقام كنونى ايران در ميان ملت‌هاى جهان است مورد توجه و علاقهء متتبعين دقيق واقع مىشود .\r\n\r\n","description":"","footnote":"","page_name":" 698 ","page_number":712},
  {"content":"\r\n\r\nدرست است كه ايران امروز همان سرزمين پارس زمان داريوش و حتى ايران عهد شاه عباس كبير نيست ، اما سرزمينى است كه خواه و ناخواه در سرنوشت امپراتورى انگليس در شرق تأثير خواهد داشت . بنابراين بررسىهاى جدى سياستمداران ما را با دقت و شكيبائى تمام و بخصوص بيطرفى و رعايت تام ايجاب مىكند . »\r\nاين كلام نه متضمن عذر و بهانه است و نه مقرون به پيرايهء اغراق و مبالغه ، بلكه بيان صادقانهء عين حقيقت است .\r\n\r\nپيش‌آمدى بر گفتار سياست دو رقيب\r\nدر ضمن بررسى سياست دو دولت رقيب در ايران از اين نكته غفلت ندارم كه به موضوعى كه جنبهء بين المللى حساس دارد بپردازم ، آن‌هم به قلم فردى از اتباع اين دو كشور رقيب كه با هزاران دشوارى ممكن است از شايبهء بىطرفى كامل مبرا باشد ، ولى اميدوارم نوشته‌هاى قبلىام مرا از بهتان احساسات ضد روس برى كرده باشد و در اين‌جا هم سعى و اهتمام اين جانب آن خواهد بود كه عواملى را كه منافع آنها بدون ترديد با مصالح ما در شرق اصطكاك دارد با رعايت نهايت بىغرضى و انصاف مورد بررسى و تحرير قرار دهم و اين حقيقت را نيز از ذهن خويش خواهم زدود كه روسيه تا حدود زيادى وضعى ممتاز و قدرتى سرشار و ابهت بسيار در دربار ايران براى خود دست‌وپا كرده است ، همان مزاياى عمده‌اى كه در اوايل اين قرن خاص انگلستان بوده است ، زيراكه به عقيدهء من اين تحول و انتقال كه رقيبان ما حق دارند بر خود از اين بابت ببالند در عوض اينكه زمينهء مشروعى جهت آزردگى و ملال باشد ، وضع و حالى است كه سياست خود ما كه از جهت پىريزى و تكوين سست و از بابت نتايج ، نكبت‌بار و نادرست است سبب واقعى آن بوده است .\r\nشيون و زارى بعد از شكستن كوزه و فراريختن شير همان اندازه از لحاظ صلاح سياسى عبث و بىتأثير است كه اين حقيقت در ساير شؤون زندگى صادق و همين اندازه بس كه اعتراف كنيم فتوحات پىدرپى روس و سياست متعاقب\r\n\r\n","description":"","footnote":"","page_name":" 699 ","page_number":713},
  {"content":"\r\n\r\nآن در ايران كه با مهارت بسيار تعقيب و اجرا شده است اگر با دغدغهء خاطر بيش از اندازه‌اى توأم نبوده او را در وضع و حال ممتازى قرار داده است كه اكنون نفوذ بسيار در كار ايران دارد و هر نظم و قرارى راجع به وضع و كار سياسى ايران بى همكارى او دور از امكان است و غرض من در اين بحث آن است كه حدود نفوذ فعلى يا آيندهء او را دريابم و طرح و تدبيرهائى كه براى بسط آن تمهيد شده است باز نمايم .\r\n\r\nربودن خاك ايران از طرف روسيه\r\nپس ابتدا بموضوع دعاوى و مقاصد روسيه در ايران مىپردازم و بدون انديشهء تضادگوئى نظريه‌ام را اظهار مىدارم كه اين ادعاها و مقاصد به صورت بارز و در مواردى هم علنا خصومت‌آميز است .\r\nهنگامىكه تاريخ قرن حاضر را بررسى كنيم ملاحظه مىشود كه روسيه سرزمين ايران را قطعه‌قطعه ، بعضىها را با جنگ آشكار و بعضىها را نيز با تهديد و فشار به چنگ آورده است .\r\nبنابر عهدنامهء گلستان منعقد سال 1813 وى ، از ايران ، ولايات گرجستان ، ايمبرىتيا ، مينگرليا و داغستان و شيروان و گنجه و قره‌باغ و قسمتى از طالش و همچنين بنادر دربند و بادكوبه را تصاحب كرد و ايران از حق داشتن هرگونه كشتى مسلح در بحر خزر محروم شد .\r\nدر سال 1828 بموجب معاهدهء تركمنچاى علاوه‌بر تسجيل فتوحات مزبور نخجوان و ايروان ( با مركز مذهبى ارامنه در اچميازين ) را بعلاوه غرامت جنگى به مبلغ 000 ر 500 ر 3 ليره بدست آورد . درست است كه از آن موقع تاكنون ديگر زدوخوردى بين دو كشور واقع نشده است ، اما جريان دست‌اندازى بر اراضى با عقد قراردادهاى اتحاد هنوز ادامه دارد و تا اين لحظه هم قطع نشده است .\r\nدر حين مسافرت اخير همايونى به اروپا متوجه شده‌ام كه بعضى از درباريان چاپلوس ، اعليحضرت را از اين بابت كه در سراسر دوران فرمانروائى خويش وجبى از خاك ايران را از دست نداده بوده است تبريك و ستايش مىگفته‌اند . لابد اين\r\n\r\n","description":"","footnote":"","page_name":" 700 ","page_number":714},
  {"content":"\r\n\r\nمدح و تمجيد در شنوندهء آن چندشى برمىانگيخته است و شايد وى فراموش نكرده بود هنگامى كه روسها در سال 1869 گراسنوودسك و خليج بلخان را اشغال كرده بودند ، شاه نسبت به اين تجاوز آنها بر خاك ايران اعتراض نمود ؟ و اگر اين عمل راجع به آن محل واقع شده باشد اعتراضى بر اشغال چكشلرو آشوراده چه‌اندازه بيشتر كارى مقرون به صواب بوده است ؟ حتى اگر اعتراف شود كه حاكميت ايران در ناحيهء مرو دعوى واهى بيش نبوده است ( با آنكه بارها بوسيلهء تركمن‌هاى اتك تأييد گرديده است ) باز جاى ترديد و انكار نيست كه فتوحات روسيه در حوزهء ماوراء بحر خزر بسيارى از دهات ايران را جزو قلمرو دولت روسيه قرار داده است .\r\nچراگاههاى اتك كه در پائين كوپه‌داغ واقع شده است و دهكده‌هاى مهنه و چاچاو دوشك و موضع سرخس همه روزگارى جزو سرزمين ايران بود ، اما ديگر حال بدين منوال نيست . در فصل راجع به خراسان نشان داده‌ام كه اين رخنهء تدريجى هنوز تمام نشده است و ايرانيان بارها بمناسبت تجاوز روسيه به قرار - داد مرزى اتك مورخ 1881 اعتراض كرده‌اند كه بموجب آن روسها اراضى ايرانى گل گلاب و گرماب و كلته چنار را جزو خاك خود بشمار آوردند و رفته‌رفته هم آبهاى جبال آن حدود را به طرف خود مىبرند . اين حركات مختص و ناشى از سياستى است كه شايد موقتا با تأمين ثمراتى اندك مايهء دلخوشى و رضايت نمايد ، اما هدف نهائى آن شامل زمينهء وسيع‌ترى است كه هرچه بيشتر پيشرفت مىكند ، اسباب پيشروى بيشترى فراهم مىشود .\r\n\r\nتفوق در حوزهء شمال و شمال غربى\r\nبراستى كه جا دارد در اين مورد مكثى نموده وضع متفاوتى را كه روسيه در روابط خود فعلا با ايران دارد نسبت به آنچه پيش از جنگ اخير خويش بالغ بر شصت سال قبل داشته است مقايسه كنيم و به خاطر داشته باشيم كه تمام امتيازات بعدى را نيز تحت عنوان صلح و بدون هيچ‌گونه تيراندازى و يا فشار سياسى بدست آورده كه نقص و علت آن هرچه بوده است اين اشتباه نابخشودنى را هرگز مرتكب نشده است كه قدرت خود را فراموش و يا پنهان كند .\r\n\r\n","description":"","footnote":"","page_name":" 701 ","page_number":715},
  {"content":"\r\n\r\nدر موقع امضاى عهدنامهء مزبور ابتدا بحر خزر به درياچهء روسى مبدل گرديد ، در همان عرصه‌اى كه نه كشتىهاى تجارتى داشت و نه ناوهاى جنگى ، در صورتى كه فعلا صدها تن ملوانان روسى بر امواج آن دريا جولان دارند و بواسطهء فقدان هرگونه نيروى دريائى ديگر تسلط او بر سواحل آن خواه از جهت تجارتى و يا قدرت نظامى محرز است . اصلاحاتى را كه در كار كشتىرانى ولگا كرده‌اند منابع نظامى ناحيهء غازان و روسيهء مركزى را به قلمروهاى آسيائى نزديك‌تر ساخته است .\r\nشصت سال پيش هنوز كار انقياد كامل قفقاز ناتمام بود و همشهرىهاى شميل خار كم‌آزارى در آن حدود نبودند . تفليس درحال‌حاضر مركز نظامى سرزمينى است كه نيروى لشكرى آن در زمان صلح بالغ بر 000 ر 100 نفر است و تا 000 ر 270 نفر مسلح مىتواند بسيج كنند . خط آهنى بين درياى سياه و بحر خزر دارند و به زودى آن را با شبكهء راه‌آهن اروپا مربوط خواهند ساخت . هرگونه مخالفتى و هر قسم موانعى از جانب شمال مرتفع و بجاى آن وضع ممتاز تفوق سوق الجيشى فراهم شده است .\r\n\r\nوضع كار در شمال شرقى\r\nهرگاه توجه خود را به جانب خاور معطوف سازيم وضع بسيار مساعدى خواهيم ديد كه هرچند ديرتر بدست آمده است از لحاظ اهميت ذره‌اى كمتر نيست . قبل از نبردهاى روسيه با تركمنها و در گيرودارى كه بيم و وحشت تاخت‌وتازهاى اين راهزنان همه‌جا را فراگرفته بود بسيار بعيد مىنمود كه دولتى اروپائى قدم در شنزارهاى قره‌قرم بگذارد .\r\nروسيه در نواحى شرقى قلمرو همايونى به صورت مدبرانه يعنى در جامهء بازرگانى رخنه كرده است . كنسول و نمايندگان كنسولى رفته‌رفته در بنادر و شهرهاى متعدد گماشت ، ابتدا در رشت در عهد سلطنت محمد شاه و سپس در استراباد ، گز ، مشهدسر و شاهرود و از اين حدود هم بتدريج در نقاط شرقى كه مرحلهء نهائى آن بطورىكه شرحش گذشت تعيين سر كنسول بسال 1889 در مشهد بود و در هرجا\r\n\r\n","description":"","footnote":"","page_name":" 702 ","page_number":716},
  {"content":"\r\n\r\nكه نصب نمايندهء رسمى قرين صلاح نبود نمايندگانى در لباس روحانى و معمولا هم از ميان ارامنهء متولد روسيه و يا افرادى كه در كار تجارت بودند استخدام نمود كه مقصود و مرام او را انجام بدهند و بدين‌ترتيب شبكهء فعاليت را در سراسر خطهء خراسان بسط داد تا اين عمال در همه‌جا هيبت كلان همسايهء شمالى را مستقر سازند و بركات و آثار نفوذ او را در اذهان رسوخ دهند .\r\nاين وضع و جريان بواسطهء جرقهء سقوط سمرقند و تسخير خيوه و انقياد بخارا در آن حدود و شهرهائى كه در ذهن اهالى شرق تا آن زمان جز نام و سنت خاور همواره سربلند ، چيز ديگرى به تصور نيامده بود بكمال رسيد و هريك از اين پيروزيها ضربتى نيز بر پيكر بريتانيا بشمار ميرفت كه از دورهء فاجعهء كابل و كشتار جوكدولوك در سال 1842 نام و نشانش راه پستى يافته بود .\r\nداستان رقابت بين دو دولت هر روز در بازارها و قهوه‌خانه‌هاى مشرق زمين كه در آنجا وقوف صحيح‌ترى از اوضاع و احوال ميسر است تا در جلسات مجلس مبعوثان ، مورد گفت‌وگو است ، سپس نيز جنگ بين روسيه و عثمانى 8 - 1877 پيش آمد كه نتيجهء آن باز فتح روس بود و آن بيشتر از اين جهت بااهميت مىنمود كه طرف مغلوب يعنى عثمانى ، دشمن ايران و بزرگترين دولت اسلامى بود .\r\n\r\nفتح تركمنستان\r\nسرانجام بالاتر از فتوحات ديگر نبرد 1 - 1880 تركمنستان اتفاق افتاد كه ضمن آن ژنرال اسكوبلف به اين خيال كه فتح خود را درخشان‌تر سازد به كشتار افرادى كه مايهء بيم و هراس بودند ، ولى درواقع چندان مهيب بشمار نميرفتند فرمان داد و مردم مرزنشين آن سامان برق‌آسا از هر گوشه‌اى بكشورهاى مجاور گريختند . علاوه‌بر نام و ابهتى كه در اثر اين پيروزى بدست آمد ، آزادى دسته‌دسته اسيران ايرانى كه از زندانهاى خيوه و بخارا به خانه‌هاى خود بازآمدند آوازهء اين اقدام ثواب عظيم را در همه‌جا پراكنده ساخت و درحالىكه اين عده نجات يافته اثرات زخم و خراش ناشى از زنجيرهاى اتك را نشان مىدادند ملايمت و بخشندگى طرف فاتح را نيز كه آزادى خود را مديون او بودند همىستودند . مزاياى\r\n\r\n","description":"","footnote":"","page_name":" 703 ","page_number":717},
  {"content":"\r\n\r\nنظامى در اثر تصرف و الحاق تركمنستان از آن پس بواسطهء ساختمان خط آهن ماوراء بحر خزر هم تقويت و هم توسعه يافته است كه بايد اثر آن را نسبت به ايران و قضيهء ايران در ضمن سطورى چند بياورم .\r\n\r\nاثر خط آهن ناحيهء ماوراء بحر خزر\r\nاثرات تجارتى خطوط آهن ژنرال انن‌كف را در خطهء خراسان سابقا بيان كردم و نشان داده‌ام كه با ساختمان اين راه‌آهن روسيه در ايالت شمالى ايران نفوذ فراوان كسب خواهد كرد كه اگر با خطوط متقابلى در جنوب از جانب انگلستان تعادل حاصل نشود ترديدى نيست كه با وسايل ديگر قابل رقابت نخواهد بود . همچنين باز نموده‌ام كه طى پيشرفت - هاى پىدرپى روسيه دست‌فروشانى از جلو چينوونيك « 1 » به حركت درمىآيند .\r\nاين جريان كه اولين مرحلهء آن ظهور عدل‌هاى بار است كه با علامت تجارتى مسكو بر پشت شتر و قاطر حمل مىشود ، بعيد نيست كه از عقب آن بار و بساط پادگان‌هاى دائمى فرارسد .\r\nاز لحاظ سياسى ، مجاورت خط آهن ماوراء بحر خزر و پايه‌گذارى دستگاه عظيم ادارى روسيه در عشق‌آباد كه از آنجا ارتباط پيوسته و ارسال دسته‌دسته هدايا به اين طرف مرز مقدور خواهد بود رفته‌رفته خانات مجاور را در ايران دست - نشانده و يا نمايندهء آن دولت خواهد ساخت . نهايت آرزوى حكومت تزارى اين است كه بعد از درگذشت ناصر الدين و يا هنگامى كه پيش‌آمد آشفتگى و اختلال ، فرصت و مجالى بدست دهد ، پيشرفت‌هائى در اين حدود نصيب او شود و يا بنابر درخواست خوانين محلى به‌عنوان حمايت ، قدمى در پيش نهد سپس درواقع اين پيشروى مختصر را استوار و بيشتر سازد .\r\nاهميت سوق الجيشى اين خطوط آهن جديد و ارتباط آن با نواحى درياى خزر است كه بر نفوذ نظامى او در خراسان افزوده است . جادهء قديمى بندر گز و استراباد و شاهرود كه از كتل‌هاى مهيب مانند گردنهء كزلوك امتداد مىيافت\r\n\r\n\r\n","description":"","footnote":"\r\n( 1 ) -  Tchinovnik \r\n","page_name":" 704 ","page_number":718},
  {"content":"\r\n\r\nو جادهء جلگهء اترك از چكشلر كه لوماكين و ترگوكاسف در نخستين نبردهاى تركمنستان اختيار كرده بودند ، ولى اسكوبلف در سال 1880 از اين راه دست كشيد و جادهء پستى تهران - مشهد كه راههاى ورود به خراسان است تا سال 1881 تنها طرق قابل استفادهء لشكريان روس بوده اينك همه عاطل و بلااستفاده مانده و بجاى اين راهها ، جادهء نظامى جديدى ساخته شده است كه از عشق‌آباد تا قوچان و مشهد امتداد خواهد داشت و بدينوسيله لشكريان روس در عرض ده روز از قرارگاهى در روسيه به يكى از شهرهاى عمدهء ايران خواهند رسيد و همچنين بوسيلهء جادهء دوشك - مشهد و راه سرخس و مشهد كه راجع به هر دو نيز صحبت كشيدن خط آهن آينده درميان است . راه‌آهن ماوراء بحر خزر قادر است نيروهاى ناحيه ماوراء بحر خزر و تركستان و پادگان سمرقند را با لشكريان مرو و قزل‌اروات و عشق‌آباد يك‌جا متمركز سازد . با اعتراف به جنبهء احتياطى كار كه شايد هم درواقع زايد به‌نظر آيد من دليلى نمىيابم كه سپاه ده‌هزار نفرى روسيه نتوانند بدون تيراندازى و پيكار و يا خونريزى و كشتار در ظرف سه هفته از شروع جنگ تا مقصد مطلوب خويش در خراسان پيش آيند .\r\n\r\nخلاصهء وضع روسيه\r\nبنابراين جاى انكار نيست كه وضع نظامى روس در سراسر حدود شمالى ايران از ارس تا تجن مبتنى بر تفوق عظيم است و در هر نقطه از هزار ميل سرحد مشترك وى واجد وسايل تهديد و در صورت لزوم آمادهء به كار بردن نيروى نظامى است . از قرارگاه لشكرى خود در تفليس و ايروان امكان دست‌يابى آسان بر آذربايجان دارد . تسلط او در درياى خزر به كلامش در پايتخت نفوذ و اثر مىبخشد ، خط آهن جديدش در ماوراء بحر خزر كه دولت حتى قوىتر از ايران را مايهء تهديد تواند بود ، كام او را در خراسان روا مىسازد .\r\nدرحال‌حاضر يگانه نيروى نظامى معتنابه در ايران فوج قزاق است كه فرماندهان روس دارد و در صورت تشنج سياسى معلوم نيست كه جانب روسيه را خواهند گرفت و يا حامى زادگاه خويش خواهند بود . هرموقع كه دولت تزارى\r\n\r\n","description":"","footnote":"","page_name":" 705 ","page_number":719},
  {"content":"\r\n\r\nخواستار اجراى مقصود و مرام خاصى در تهران است فقط نمايش پادگان‌هاى روسى كه در چند صد ميلى تهران‌اند كافى است كه جلسهء هيأت وزيران را متزلزل و خود ناصر الدين را به تأمل بيشتر وادار كند .\r\nهنگامى كه شاه در سال 1889 به اروپا آمد درواقع همين سياست مجرا گرديد . من يكى از وزيران ايرانى را پرسيدم كه چه‌چيزى او را بيشتر از همه در انگلستان تحت تأثير قرار داد و چه‌چيزى هم در اروپا . وى در پاسخ گفت در انگلستان تعداد كثير افراد صنعتى در شهرهاى بزرگ داخلى و در روسيه وفور عدهء سربازان . همه‌جا سرباز در جلو نظر ما بود ، در امتداد خط آهن در ايستگاهها و در خيابانها . اين وزير ايرانى به اين نتيجه رسيده بود كه تزار هم سرزمين ماد و هم راز قدرت آن را كه دندان اژدها بود به ارث برده و قادر است افراد بىحد و حسابى براى ميدان‌هاى نبرد آماده سازد .\r\n\r\nنقشه‌هاى تجاوز\r\nپس چه نقشه‌هائى بمناسبت اين وضع ممتاز و با قدرت دولتى كه واجد آن است ممكن است مورد علاقه و آمادهء اجرا باشد ؟ راجع به اين نقشه‌هاى حكومت تزارى نه كتمانى در كار است و نه از حدود و دامنهء وسيع آنها بىاطلاع هستيم . دولت روس ، ايران را وجودى محتضر تلقى مىكند و گاهى نيز او را مورد نوازش و تحبيب قرار مىدهد ، ولى مآلا بىچون‌وچرا طالب بقاى وى نيست .\r\nروسيه تجزيهء ايران را در آينده به همان نحو و روالى مقدور مىپندارد كه سرنوشت لهستان نشان داده است و از قرار معلوم عزم خويش را هم جزم كرده است كه در صورت تجزيه چه قسمت كلان و مغتنم ايران را بدست آورد . با جرأت تمام مىتوان اعلام كرد كه هيچ سياستمدار روسى يا افسر ستاد ارتش تزارى قادر به تسليم گزارشى دربارهء سياست خارجى روسيه نسبت به ايران و آيندهء آن كشور نيست ، مگر آنكه وعده و يا اشاره‌اى مربوط به الحاق ايالات آذربايجان ، گيلان ، مازندران و خراسان يا به عبارت ديگر تمام نواحى شمال ايران از شرق تا غرب\r\n\r\n","description":"","footnote":"","page_name":" 706 ","page_number":720},
  {"content":"\r\n\r\nرا در شرح خود درج كرده باشد . اين جانب شكى ندارم كه اقدامات ضرورى در صورت پيش‌آمد جنگ يا اختلال امور و يا حسن تصادف مطلوب همه مورد مذاكره و تصويب قرار گرفته است .\r\nدولت تزارى به ايالت ممتاز آذربايجان چشم طمع دوخته است ، براى اينكه 000 ر 40 ميل مربع اراضى مستعد و حاصلخيز و روستائيان سخت‌كوش و ستبر آن و استعداد نظامى جمعيت اين ايالت و كرسى عمدهء تجارتى آن تبريز كه چون صدها ميل با ناحيهء ماوراء قفقاز مرز مشترك دارد و از تفليس مركز نظامى آن چندان دور نيست با نهايت آسانى در معرض تصرف و بدون اشكال قابل الحاق است .\r\nناحيهء ديگر مجاور ولايت ساحلى گيلان است و حاكم‌نشين آن شهر رشت بندر عمدهء تجارتى بشمار ميرود و مشحون از منابع دست‌نخوردهء ثروت مانند :\r\nچوب ، برنج ، نىشكر ، پنبه و ابريشم مىباشد . ولايت ديگرى كه به جهات مذكور مشابه ، ولى از بابت منابع طبيعى خواه نباتى يا معدنى غنىتر است سرزمين همجوار مازندران است كه گفته‌اند بهترين افراد پيشه‌ور را در ايران دارد و سرشار از ذخاير بكر زيرزمينى است .\r\nبنابر دلايلى كه قبلا ياد شده است و ناشى از خصايص طبيعى آنجاست كه اقليمى مالاريائى و غيرقابل رسوخ است اگر وسايل دفاعى كافى فراهم باشد مىتوان آن را از خطر تجاوز مصون داشت . اشكال نگاهدارى اين ولايات و نيز دشوارى تصرف آن حدود را سابقا با دليل و برهان بيان كرده‌ام شايد روسها با دست‌اندازى بر مناطق ساحلى درياى خزر خبط بزرگى مرتكب خواهند شد . اين نظريه‌ام خواه صحيح و صواب باشد ، يا ناصحيح و ناصواب ترديدى ندارم كه چيرگى بر اين ولايات از اقدامات عمده‌اى است كه دستگاههاى ادارى ساحل رودخانهء نوا « 1 » طرح‌ريزى كرده‌اند . در صورت تصاحب اين حدود ، روسها استراباد را هم در اختيار خواهند داشت و دست‌آويزى براى دست‌اندازى بر خراسان فراهم\r\n\r\n\r\n","description":"","footnote":"\r\n( 1 ) -  Neva  رودخانهء عظيمى است كه به درياى بالتيك مىريزد و شهر لنين‌گراد در كنار آن واقع شده است . منظور نويسنده ستاد نيروهاى تزارى است . م .\r\n","page_name":" 707 ","page_number":721},
  {"content":"\r\n\r\nخواهد گرديد و هرگاه بطورىكه شرح داده‌ام اين نقشه‌ها اجرا شود سراسر شمال ايران بدست آنها خواهد افتاد « 1 » .\r\n\r\nبرگه‌اى از روزنامهء نوو ورميا « 2 »\r\nهنگامى كه من طرح نقشه‌هائى را به روسها نسبت مىدهم كه آن را به كلى انكار و ادعا دارند كه آنچه مىگويم تراوش مغزى آشفته است ، بهرحال ممكن است چنين پنداشت كه من نسبت به روسها غرضى دارم و حال آنكه حاشا كه من بر خلاف حقيقت سخنى به ميان آورده باشم . اجازه بدهيد قصد و خيال دولت تزارى را دربارهء خراسان از قول سخنگوى خود ايشان بيان كنم . در اول دسامبر 1888 اين مطالب در روزنامهء نووورميا انتشار يافته است :\r\n« توجه ما چنان كه بايدوشايد به لزوم انقياد خراسان كه با ناحيهء ماوراء بحر خزر ارتباط نزديك دارد و از جهات اقتصادى و صنعتى به اين ايالت متكى است معطوف شده است . در اين حدود منطقهء نفوذ انحصارى روسيه از ميان خراسان جادهء مطلوبى به هرات هست و در صورت پيش‌آمد عمليات جنگى برعليه هندوستان ، خراسان پايگاه خواربار ما جهت اقدامات مقدماتى نسبت به آنجاست ، بعلاوه از اين جهت نيز اهميت سرشار دارد كه از داخلهء اين ايالت رودخانه‌هائى سرچشمه مىگيرد كه اراضى اخال و اتك ما را سيراب مىكند و جمع‌وجور كردن آبهاى آنها براى آبادانى و ترقى ايالت جديد ماوراء بحر خزر ما ضرورى است « 3 » » .\r\n\r\n\r\n","description":"","footnote":"\r\n( 1 ) - اين نقشه‌ها را دولت روسيه شصت سال پيش هم در سر داشت . سروان مين‌يان كه بسال 1830 از آن حدود گذشته نوشته است كه : « در مراسم جشنى به گوش خود شنيدم كه كنت پاسكيه ويچ اظهار مىداشت كه فقط منتظر فرمان امپراتور است تا قلمرو ايران را پاك از ميان بردارد و آن را به يك ايالت امپراتورى روسيه مبدل سازد » .\r\n( 2 ) -  Novoe Vremya \r\n( 3 ) - تنها سخنگوى برجستهء روسى تا آنجا كه من ميدانم صريحا اين قصد و خيال دولت روسيه را نسبت به خراسان تكذيب نموده است ، ژنرال اسكوبلف بود كه در مصاحبه‌اى با آقاى ماروين گفت :\r\n« اشتغال كردن خراسان براى ما چه لزومى دارد ؟ ما فقط به آذوقهء اين ايالت احتياج داريم كه در وضع فعلى هم مىتوانيم بدست آوريم . اكنون از تجارت اين ايالت با نيژنى نووگورد به ما ميرسد كه در صورت اشغال از دست خواهيم داد . به نظر من روسيه هيچ‌وقت خراسان را نخواهد گرفت و گمان مىكنم سرحد جديد ما دائمى است » اما اين اظهار ايشان ياوه‌سرائى مىنمود ، چون اطلاع داريم كه وى اطمينان داده بوده است كه خط آهن ماوراء بحر خزر نيز از عشق‌آباد جلوتر نخواهد رفت و مرو هم هرگز به خاك روسيه ملحق نخواهد گرديد .\r\n","page_name":" 708 ","page_number":722},
  {"content":"\r\n\r\nوقتى كه بنا باشد رازى فاش شود ، بايد آن را به جرايد روسيه احاله كرد كه مىتوانند با بهترين وجهى از عهدهء اين كار برآيند « در اينجا ما مراتب زير را صريحا توصيه مىكنيم : 1 - اختيار يا حق نظارت انحصارى در خراسان . 2 - اختصاص دادن خاك آن براى بهره‌بردارى خودمان . 3 - استفاده از اين پايگاه نظامى برعليه امپراتورى هندوستان » .\r\nنووورميا مىتوانسته است اين نكته را هم اضافه كند كه هر سربازى نيك ميداند كه به چه دليل روسيه با چشمان آزمند نگران آيندهء خراسان است ، چون خط آهن ماوراء بحر خزر كه از لحاظ نظامى به نفسه ارزشى ندارد با 300 ميل جناح كوهستانى از ناحيهء اين ايالت مرزى ايران مورد تهديد مىباشد و معلوم است كه اگر ارتفاعات مقابل در دست دشمن باشد اين خط آهن در چندين نقطه در معرض خطر خواهد بود . در اين‌كه روسيه راه‌آهن مزبور را با وجود همهء اين خطرات ساخته است ، حاكى از اين است كه از جانب خراسان ايران احساس مصونيت مىكند و هيچ‌گونه اعتنا و نگرانى به اقدام خصومت‌آميز از ناحيهء ايران ندارد .\r\nايران هم از اين طرز خيال همسايهء شمالى غافل نيست ، بلكه نيك متوجه آن است ، ولى ناگزير راه چشم‌پوشى اختيار كرده است ، زيرا كه اين از رازهاى آشكار ديپلماسى نيست كه در سال 1883 يا همان اوان در يكى از دفعاتى كه روسيه رويهء تهديد و فشار پيش گرفته بود و ايران در تنگناى گرفتارى قرار داشت قراردادى محرمانه ( كه متن آن هنوز فاش نشده است « * » ) بين ايران و روسيه به امضاء رسيد كه برطبق آن و تحت شرايطى به نيروى روس اجازهء ورود به خراسان داده شده بود « 1 » .\r\n\r\n\r\n","description":"","footnote":"\r\n( * ) - متن اين قرارداد در جلد سوم مجموعهء معاهدات ايران تأليف مترجم اين كتاب نخستين‌بار طبع و انتشار يافته است .\r\n( 1 ) - آقاى بنيامين كه در آن‌وقت وزير مختار امريكا در تهران بود در كتاب خود « ايران و ايرانيان » مىنويسد كه « در همان موقع ( 1883 ) روسيه شاه را تحريك كرده بود كه عهدنامه‌اى تهاجمى و دفاعى با او امضاء كند و ايران موافقت كرده بود كه در صورت پيش‌آمد جنگ با روسيه برضد انگلستان همكارى كند . وقتى اين موضوع برملا شد ، انگلستان بىدرنگ اعلام داشت وجود چنين قراردادى از محالات است و روسيه وانمود كرد كه هنوز موقع فاش كردن مقاصد او فرانرسيده است ، ولى من اطمينان كامل دارم كه چنين معاهده‌اى مطرح شده بود ، اما جاى نهايت ترديد است كه به امضاء رسيده باشد » آقاى بنيامين بىجهت شك فرموده‌اند : چون قراردادها امضا شده بوده است .\r\n","page_name":" 709 ","page_number":723},
  {"content":"\r\n\r\nهركس خواه حضرت شهريارى يا افراد عام گمان كند كه قدم نظاميان روسيه به خطهء خراسان باز شود روزى از آنجا بازخواهند گشت لابد از چگونگى كار آنها پاك بىاطلاع است و به كيفيت تاريخ‌سازى آن دولت در آسياى مركزى آشنا نيست و حتى اين نكته نيز ارزشى ندارد كه آن دولت اطمينان كافى به انگلستان يا دولت ديگرى دربارهء تماميت ارضى ايران داده باشد . مگر وقتى كه خيوه تصرف و مرو به روسيه ملحق شد ، ضمانت‌نامهء آزادى آنها را كسى ديده است ؟\r\n\r\nخدمات روسيه نسبت به ايران\r\nاز لحاظ رعايت انصاف نسبت به روسيه جا دارد خاطرنشان كنم كه آن دولت با دليل و برهان لاف مىزند كه بخصوص در خطهء خراسان واقعا به ايران خدمت كرده است - كه لابد در ازاى آن انتظار نتايجى هم دارد . بطورىكه اشاره نمودم روسيه چندين هزار نفر اسيران ايرانى را كه در خيوه و گئوك تپه و مرو گرفتار بودند آزاد نموده و آنها را بىاجر و رايگان به خانه‌هاى خويش بازگردانيده است و با مطيع ساختن طوايف تركمن شمال خراسان و جلوگيرى از تاخت‌وتاز و غارتگرى هميشگى ايشان ، ايرانيان را آسوده و كشت‌وكار را برايشان مقدور ساخته است و با تصرف و اعمال قدرت در ادارهء امور ناحيهء ماوراء بحر خزر از ابهت و اقتدار خوانين مرزنشين خراسان كاسته و به حكومت مركزى در تهران امكان داده است كه بار ديگر سلطه و نفوذ خود را در آن منطقه مستقر سازد . اين خدمات انكارپذير نيست و حتى خودخواه‌ترين افراد نيز از تصديق آن ناگزيرند ، اما در اين‌كه چنين خدماتى به او حق و اجازه دهد كه بر بهترين ايالت ايران دست‌اندازى كند ، قضاوتش را به اهل بينش و وجدان واگذار مىكنم . هرگاه اصول اخلاقى در مناسبات بين المللى تا اين حد انحطاط يافته باشد آن‌وقت ناصر الدين شاه حق دارد گلهء تاريخى را كه در واقعهء تروا گفته شده بود تكرار كند : « حتى از ارمغان يونانىها نيز بيم داريم » .\r\n\r\nتأييد رسمى\r\nپس اين بوده است داستان نقشه‌هاى حكومت تزارى راجع به آذربايجان و گيلان و مازندران و خراسان ، ولى باز اجازه بدهيد كه خود را\r\n\r\n","description":"","footnote":"","page_name":" 710 ","page_number":724},
  {"content":"\r\n\r\nبا اظهار اين نكته تبرئه كنم كه در بيان اين مطالب فقط به نوشته‌هاى روزنامه‌ها و يا اشاره و اعتراف‌هاى محرمانه متكى نبوده‌ام . با علم كامل دربارهء آنچه به رشتهء تحرير درآورده‌ام حقيقت را آشكار نموده‌ام و اگر فردى از مردم روسيه سخنانم را مشكوك تلقى كند بايد پيشنهاد كنم به نقشهء سرى سال 1885 ژنرال كوروپاتكين دربارهء لشكركشى به هندوستان كه از قرار معلوم برنامهء بعدى پيشروى روسيه در جهت آسياى مركزى بوده است عطف توجه نمايد و سخت تعجب خواهم كرد كه الحاق آذربايجان و گيلان و مازندران و خراسان را در آنجا ملاحظه نكند و درنيابد كه آن كار ، نخستين هدف سياسى دولت تزارى بوده ، بخصوص خراسان كه مقدمهء تصرف هرات محسوب مىگردد . جا دارد كه از حضرت شهريارى ( ناصر الدين شاه ) استفسار شود كه وى چندبار به تهديد سياستمداران روسى در تهران دچار و به او اخطار شده بود كه اگر در اجراى اميال رژيم تزارى رفتار مساعد عاجلى اختيار نكند اين و يا آن ايالت را قهرا خواهند گرفت .\r\n\r\nچشم‌داشتى بر خليج‌فارس\r\nاشتهاى حكومت تزارى در كار جهانگيرى فقط به همان سامان و نواحى محدود نمىشود و چون به حد كافى از دست‌اندازى بر نيمى از تمام غنايم ايران در شمال خشنود نيست ، نظرى هم به جانب جنوب دارد و آرزومند يافتن راهى به خليج‌فارس و اقيانوس هند است . جنب‌وجوش - هائى را كه سابقا در امتداد مرزهاى جنوبى و شرقى خراسان تصوير نمودم و فعاليت نمايندگان آن در خارج از حريم مشروع نفوذش در شمال ايران و آزمايش‌هائى كه بر سبيل امتحان در پيشرفت بجانب سيستان نموده است درواقع توجيهى جز اين ندارد كه درصدد است پايهء قدرت بريتانيا را در جنوب ايران سست و در كار درياهاى جنوبى اعمال نفوذ كند و پايگاهى براى عمليات بحرى خويش فراهم سازد .\r\nاين منظور هم به يكى از دو طريق قابل حصول است يا بايد روس با عثمانى گلاويز شود و بغداد را تصرف كند و يا از راه ايران خود را به خليج‌فارس برساند .\r\nاز اين دو شق ، دومى بيشتر مايهء اميدوارى است و خطر كمترى دارد و جذبه‌هائى\r\n\r\n","description":"","footnote":"","page_name":" 711 ","page_number":725},
  {"content":"\r\n\r\nاز اين جانب در كار هست كه پيوسته و به صورت غيرقابل مقاومتى موجب جلب‌توجه روسهاست . اگر در اين مورد هم بعضىها خيال كنند كه من با نسبت دادن خيالاتى به روسيه غرض بد نمودن او را دارم و گفتارم با آنچه او بدولت ما اطمينان داده است منافات دارد ، بهتر آن است كه اين افراد آزرده‌خاطر از وزارت خارجه در سن - پطرزبورگ تحقيق نمايند كه آيا در موقع طرح كردن نقشهء كوروپاتكين عهدنامهء محرمانهء او نيز با پادشاه ايران امضا و يا مذاكره نشده بود كه بعد از پيشروى نيروى روس در خراسان « * » قرار بود بندرعباس به روسيه واگذار شود و آيا امتياز اخير خط آهن كه نمايندگان روسيه جهت بدست آوردن آن در تهران تلاش داشتند متضمن شرط دست‌يابى بر مخرجى بحرى در چاه‌بهار بر ساحل بلوچستان ايران نبوده است .\r\n\r\nتاكتيك آنها\r\nبمناسبت وضع ممتاز مستحكمى كه روسيه در ايران دارد ، با وجود امكان سهل و آسان اجراى مقاصد او كه ( هرگاه امكانات بوجه متناسبى سنجيده شود ) روىهمرفته نقشه‌هاى بىحدوحساب و دور از تناسبى نيست ، چنين مىنمايد كه در آن مملكت بدون ضرورت بواسطهء طرزكارى كه ناشى از تضاد كامل با ساده‌لوحى عمومى و مدارا در رفتار نسبت باهالى مشرق زمين است از اهميت آن مىكاهند ، شايد فرض و قرار آن است كه ملايمت و مدارا بايد فقط بعد از دست‌اندازى و تسخير معمول و در ابتداى امر خشونت و زور مجرا شود .\r\nنمايندگان و مأمورانش در ايران لحن كلام ديكتارى دارند كه هرچند ترس و هيبت توليد مىكند ، ولى وسيلهء دلجوئى نيست . شگفت‌انگيز آن است كه وزير مختار روسيه در تهران بارها از رفتار گستاخانهء خويش سبب وهن بزرگى شده است . در سابق خاطرنشان ساختم كه تقريبا دو سال پيش نقارى سياسى در موقع استقرار سركنسول روسيه در مشهد اتفاق افتاد . در آن قضيه مأمور موردنظر تعيين\r\n\r\n\r\n","description":"","footnote":"\r\n( * ) - در مخفىنامهء روس و ايران كه تزار و ناصر الدين شاه امضا كرده بودند حق عبور نيروى روسيه از خاك ايران مندرج نيست ظاهرا چون نويسنده از اين بابت سخت نگرانى داشته اين مطلب را درميان گذاشته است . ( رجوع شود به عهدنامهء تاريخى ايران تأليف مترجم ) .\r\n","page_name":" 712 ","page_number":726},
  {"content":"\r\n\r\nو انتصابش هم در روزنامهء رسمى دولت روس اعلام شده بود قبل از اينكه پادشاه از جريان كار آگاه و يا درخواست روانامه از دولت ايران شده باشد . چون چنان كه طبيعى و بسيار برازنده بود صدور اجازه چند صباحى بتأخير افتاد نظريهء واقعى آنها نسبت به ايران به صورت مقالهء هشدار خشم‌آميزى در روزنامهء نووورميا انعكاس يافت :\r\n« چنين امتناعى در تاريخ ديپلماسى روسيه سابقه ندارد آن‌هم از ناحيهء دولت ايران كه سربازانش پابرهنه و افرادش بينوا و دستگاههاى سياسى آن از هم پاشيده است » .\r\nچندى پيش از ورود من به مشهد شاهزاده والى بنابر پافشارى كنسول روسيه سيدى را از مشهد بيرون كرد ، ولى هنوز ديرى از اخراج او نگذشته بود كه مجتهدين والى را ترغيب كردند كه محرمانه دستور بازگشت وى را صادر كند .\r\nبه عقيدهء من با رفتار تحريك‌آميزى كه نمايندگان حكومت تزارى پيوسته در ايران نشان مىدهند و غالبا هم مشت آنها باز مىشود ، به منافع آن دولت لطمه ميرسد مانند قضيهء تحريكات عمال آنها جهت برانگيختن تركمن‌هاى يموت عليه حكومت ايران كه خود رفتار حيرت‌آورى نسبت به طرف متعاهد و متحد است و يا ارتباط محرمانه با ايوب خان در سال 1885 در موقعى كه به‌عنوان زندانى در تهران بود و ايشان او را تشويق به فرار مىكردند و براى انجام منظور كمك مالى نمودند تا سبب اختلافى بين ايران و انگليس فراهم شده باشد . ممكن است روسها نسبت به ايرانيان نظر مطلوبى نداشته باشند و عقيدهء آنها صائب باشد ، اما در ابراز نظر و اغراض خود پاك بىباكند ، چنان كه با كم‌وزياد كردن ارقام و اعداد كه تنها از عهدهء جرايد آنها ساخته است روزنامهء نووورميا شرح ذيل را انتشار داده :\r\n« ملكهء انگلستان اخيرا بودجهء نمايندگى خود را در ايران به 000 ر 250 ليره ( كه درواقع 5000 ليره است ) ترقى داده است . اگر سر دروموندولف ( وزير مختار انگليس در تهران . م . ) با 000 ر 100 ليره اعتبار ، كارون را مىگيرد حال‌كه مليونها ليره در اختيار دارد چه پيروزيهاى درخشانى كه نصيبش نخواهد گرديد . »\r\n\r\n","description":"","footnote":"","page_name":" 713 ","page_number":727},
  {"content":"\r\n\r\n\r\nعقيدهء سابق ايرانيان\r\nاين موضوع خالى از تفريح نيست كه وضع كنونى روسيه را در ايران و زمينهء مساعد سياسى كه براى پيشرفت بىباكانهء مقاصد ايشان فراهم است با منزلت و وضعى كه ابتدا در دويست سال پيش در سرزمين ايران داشته‌اند قياس كنيم . داستان نمايندگان مسكوى را در زمان پادشاهى شاه عباس ثانى و تأثير نامطلوبى كه رفتار خشونت‌بار دور از آداب آنها در نزد ايرانيان مشكل - پسند داشته و اعتراض همگان را برانگيخته بود ، شرح دادم . شاردن در مورد تاجگذارى شاه سليمان ثانى در سال 1677 مىنويسد : « ايرانيان به افراد وارد از مسكو چندان اعتنا نداشتند و در ميان تمام عيسويان آنها را تنگ‌نظر و بىنام مىپنداشتند و از روى شوخ‌طبعى ايشان را اوزبك خطاب مىكردند كه دال بر بىاعتنائى نسبت به آنها بود ، زيراكه اوزبك در مشرق‌زمين معنى قرين اعتبار ندارد » .\r\nاكنون همان افراد مسكوى بر اين اوزبكها سرورى دارند و راجع به فقدان قدر و اعتبار آنها نيز معلوم نيست ، ايرانيان زمان ما چه‌اندازه با ايشان تفاوت داشته‌اند ، ولى اين نكته روشن است كه لااقل زودتر از اهل ايران در راه حفظ آزادى خود با فاتحان آيندهء خويش مبارزه كرده‌اند .\r\n\r\nرويهء روسيه در قبال اصلاحات داخلى\r\nاز لحاظ شخصى درحالىكه از اظهارنظر قطعى در زمينهء سياست خارجى كه شايد عين صلاح باشد و يا بواسطهء معاذيرى صرف‌نظر كرده‌ام ، خوددارى مىنمايم و در ضمن آنكه اعتراف مىكنم كه دولت روسيه در پيروى سياستى كه بيشتر درخور مصالح او باشد نيك مختار است باز از ابراز اين نظر احتراز نتوانم كرد كه رويهء او راجع به اصلاحات داخلى ايران جدا مورد اتهام مىباشد و آن دولت به آسانى قادر به رفع اين ملامت نيست كه در قبال هرگونه پيشنهاد و اقدام اصلاحى در كار اين سرزمين عقب‌مانده و گرفتار ايستادگى و مقاومت نموده است . مىتوان بدرستى اظهارنظر كرد كه در نفوذ تمدن غرب و توسعهء راهها و كشيدن خط آهن و درهم شكستن سنت‌هاى بيهودهء قديم\r\n\r\n","description":"","footnote":"","page_name":" 714 ","page_number":728},
  {"content":"\r\n\r\nچه پيشرفت و تسريعى نصيب مىشده است ، اگر روسيه نفوذ قاطع و مساعى خويش را در اين خصوص به كار مىبرده است و - اين يكى خود اتهامى بس عظيم است - بايد گفت كه هيچ طرح و كارى در جهت تقويت ايران و بسط بيطرفانهء ثروت آن به ميان نيامده است كه از طرف حكومت تزار با مخالفت و مقاومت بسيار مواجه نشده باشد .\r\nاين موضوع شايان‌توجه است كه اولين امتياز كمپانى رويتر بسال 1872 از آن جهت محكوم به فنا شد كه روسها در حين سفر همايونى به اروپا كه سال بعد اتفاق افتاد از اين بابت به او در سن‌پطرزبورگ ترشروئى نمودند .\r\nوقتى كه دسته‌اى از مأموران اتريشى براى ترتيب دادن سرويس پستى ايران در سال 1874 وارد شدند روسيه همه‌قسم موانع در كار ايشان پيش آورد و هنگامى كه با وجود مخالفت آنها سيستم فعلى پستى در ايران برقرار شد باز روسيه بسيار كوشيد كه از عضويت ايران در قرارداد بين‌المللى پستى جلوگيرى كند . كشتىرانى در كارون كه شاه چندبار امتياز آن را اعطا كرده است در اثر تاكتيك‌هاى مزاحم وزير مختار روس در تهران به تأخير افتاد و همين كه سرانجام فرمان اين امتياز صادر گشت در روسيه فرياد انزجار برآمد و طريقهء فرانسوى پاداش - جوئى را پيش آوردند و آن‌قدر جاروجنجال دوام يافت تا امتيازات كلان‌ترى « 1 » براى رفع آزردگى روس اعطا گرديد و قدر مسلم اين است كه مصالح و يا منافع واقعى ايران حتى ذره‌اى در محاسبه‌هاى خودخواهانهء ايشان منظور نمىگرديده است .\r\nدر مورد تأسيس بانك شاهنشاهى ايران در سال 1889 هيچ‌گونه معاضدتى از ناحيهء آنها به عمل نيامد ! بلكه برعكس پيوسته كارشكنى آن دولت مشهود بود . داستان طرح‌هاى پىدرپى و متعدد خط آهن كه وزير مختار روسيه\r\n\r\n\r\n","description":"","footnote":"\r\n( 1 ) - مواد اين قرارداد محرمانه كه در بهار 1889 انعقاد يافته است هيچ‌وقت فاش نشده است ، ولى گفته‌اند كه شامل امتيازات ذيل بوده تا قدر و مقام جريحه‌دار روسيه را التيامى باشد :\r\nالف - آزادى كشتىرانى در مرداب انزلى و رودخانه‌هائى كه به درياى خزر مىريزد ( فقط سفيدرود قابل كشتىرانى است ) . ب - ساختمان لنگرگاه و انبارها . ج - ساختن جاده از پيربازار به تهران . د - ساختمان جادهء عشق‌آباد به قوچان . ه - منع پنج سالهء ساختمان راه‌آهن .\r\n( دو مادهء اخير درهرحال عملى و انجام شده است ) .\r\n","page_name":" 715 ","page_number":729},
  {"content":"\r\n\r\nبنابر دستور با آن مخالفت نموده و ناچار كار به جائى نرسيده است جاى معتنابهى از ستون آگهىهاى ترحيم و درگذشت را در روزنامهء تايمز خواهد گرفت . قبلا شرح منع و مخالفت روسيه را دربارهء ايجاد و توسعهء خطآهن ايران بيان داشتم و در اين كار دوبار سد ممانعت پيش كشيدند يكى با قراردادى به مدت پنج سال و سپس تا ده سال كه وزير مختار روسيه آن را تحميل و تسجيل كرد كه در ظرف اين مدت بدون اجازهء تزار امكان ساختن خطآهن در ايران نباشد ، همان ورقه و مدركى كه به‌نظر من فقط به منظور ممانعت و كارشكنى بوده است .\r\nدر اينجا قدم فراتر نهاده با علم باينكه ميدانم چه مىگويم تكرار مىكنم كه طى بيست سال اخير هيچ طرح و پيشنهادى براى اصلاح اقتصادى و مادى ايران بميان نيامده است كه روسيه با آن مخالفت ننموده باشد و يا در اثر سرسختى دولت تزارى از بين نرفته باشد .\r\nدر 150 سال پيش وصيت‌نامهء مردود پطر كبير باآنكه اصل و ريشهء آن درست روشن نيست و بطور تام‌وتمام همواره محور سياست آسيائى هموطنان او بوده متضمن عبارات ذيل است : « در كارشكنى امور مربوط به ايران تسريع نمائيد ، به خليج‌فارس راه يابيد ، تجارت قديمى حوزهء شرق نزديك و مديترانه را احيا كنيد ، بسوى هند كه انبار گنج‌هاى جهان است پيش بتازيد . »\r\nدربارهء سياست مربوط به ايران تعريفى و دستورى بهتر از اين امكان نداشته است . علاقهء واقعى حكومت تزارى رهائى و نجات ايران نيست ، بلكه بايد زنجير انقياد هرچه سخت‌تر بر گردنش جاىگزين و استوار شود ، نه‌آنكه ايران همدستى نافع باشد ، بلكه بايد راه انحطاط و انقراض بپيمايد . اگر با اين چند كلمه تهمتى ناسزا نسبت به تماميت ارضى ايران از جانب روسيه روا داشته باشم كاملا در قدرت و اختيار اوست كه با سياستى قرين بلندنظرى در آينده ، اين اتهام مرا بىاساس نشان بدهد .\r\n\r\nوسعت‌طلبى ارضى دليل ندارد\r\nبعلاوه با روسيه هيچ‌گونه همفكرى\r\n\r\n","description":"","footnote":"","page_name":" 716 ","page_number":730},
  {"content":"\r\n\r\nبمناسبت حرص و آز وسعت‌خواهى ارضى او در جانب شمال كه به ضرر ايران باشد ندارم . اين سخنم نه انگيزهء غرض دارد و نه ناشى از حس حسادت ملى است ، زيراكه اعتقاد راسخم اين است كه انگلستان نه ميل تصاحب اين اراضى را دارد و نه بايد داشته باشد و نه هرگز چنين قصدى را خواهد داشت و درصدد هم نيستم كه خود را نگران گرفتارى روسيه در امور مشرق زمين سازم .\r\nدر كتاب ديگر خود « * » اعتراف نمودم و آن اعتراف را در اينجا تكرار مىكنم كه روسيه در حرفه و كار فتوحات خود در آسياى مركزى با آنكه غالبا راه‌ورسم ناهنجار و ناصوابى به كار برده ، باز فرجامى نيكو و قرين توفيق يافته است كه سزاوار است او را در كار اشاعهء تمدن و تبديل هرج‌ومرج به امن‌وامان ستايش كنيم ، هرچند كه آن تمدن چندان هم پاكيزه و برجسته نباشد . من خواستار موفقيت او در حوزهء ماوراء بحر خزر و تركستان بوده‌ام و در برانداختن فرمانروائى وى در آن حدود حركت و اقدامى نخواهم نمود ( ! . م ) اما سخنم دربارهء ايران از مقولهء ديگر است و برعكس عذر و مدافعه‌اى را كه در ايجاب گسترش نفوذ روسيه در ساير نقاط آسياى مركزى بميان كشيده‌ام كه آن دولت مدعى است فقط منظور دفاعى داشته است ، بهيچ‌عنوان دربارهء ايران صادق نمىشمارم .\r\nاحدى ادعا ندارد كه ايرانيان خراسان مانند تركمنها افرادى راهزن و قانون‌شكن‌اند ، و يا براى همسايگان خويش خطرى در پيش مىآورند و يا مايهء ننگ و عار جامعهء بشرى بشمار ميروند . هيچ‌گونه فقدان امنيتى نسبت بجان و مال ، در خراسان يا آذربايجان برقرارى قدرت خودسرانه‌اى را براى سركوب عناصرى بىبندوبار ايجاب نمىكند و هيچ‌نوع نقب‌هاى خالى خرافات يا غرض موجب آن نمىشود كه فلان سرباز اروپائى در پر كردن آن‌ها دست دراز كند . برعكس ايرانيان بسيار محجوب‌تر و بىآزارتر از آنند كه خطرى براى ديگران ايجاد كنند و در بسا موارد تعالى تمدن ايشان بمراتب از آن خود روسها بيشتر است .\r\n\r\n\r\n","description":"","footnote":"\r\n( * ) كتاب ورس و انگليس در آسياى مركزى . م .\r\n","page_name":" 717 ","page_number":731},
  {"content":"\r\n\r\nايرانيان كه مردمى نيك ممتازند و در سرزمينى كه از روزگاران بسيار دراز فرمانروا بوده و زبان و دين و عادات و شخصيت مخصوص به خود داشته‌اند ، دليلى ندارد استقلال خويش را از دست بدهند و به فرمان دولتى بيگانه گردن نهند .\r\nراست است كه حكومت ايران به جهات بسيارى ناپسند است ، ولى هيچ محرز نيست كه از اين بابت وضع روسها به صورت بىحدوقياسى از حكومت آنها برتر و قادر باشد كه با موجبات قدر و احترام اين قومى كه تاريخ قديم و قرين سرافرازى دارند و واجد مبانى اصلى زندگى ملىاند ( هرچند كه فكر دفاع از مبانى مليت مفقود باشد ) برابرى نمايد . تفوق نفوذ او در حدود شمالى ايران و نواحى مجاور آن حق و امتيازى است كه روسيه طبعا داراست و هيچ آدم باانصافى درصدد انكار آن نخواهد افتاد ، ولى نفوذ با تصاحب فرق دارد و درحالىكه شق اولى معقول است دومى هم سبب لطمه و آسيب است و هم نابخشودنى است .\r\n\r\nنقشه‌هائى راجع به خليج‌فارس\r\nنظرياتى كه اظهار كرده‌ام راجع به نقشه‌هاى روسيه دربارهء خليج‌فارس دوچندان وارد است . در اين مورد هر انگليسى نه‌فقط از لحاظ مصالح ايران اعتراض خواهد كرد ، بلكه هر حكومتى در انگلستان مكلف خواهد بود كه از لحاظ منافع انگليس نيز اعتراض كند و هيچ‌گونه دليل و برهان حتى قوىترين فرد سفسطه‌پرداز قادر نيست كه چنين پيش‌آمدى را موجه نمايد .\r\nصيانت هند كه عاليترين وظيفهء بريتانياست و صلح انگليسى كه اكنون در درياهاى جنوبى بواسطهء نظارت قرين اعتدال او حكمفرماست و فداكارىهائى كه انگلستان براى احراز اين مقصود تحمل نموده است و فقدان هرگونه منافع روس در امتداد هزاران ميل سواحل خليج و قابليت كامل ايران به حفظ مصالح خود در اين حدود دلايل مستحكمى عليه چنين قصد و خيال تعرض است كه فقط علىرغم اخلاق و وجدان بين‌المللى و بر خلاف عقيدهء متمدنين و بروز ترديدناپذير جنگ با كشورها كه از يك قطب تا قطب ديگر را دربر خواهد گرفت چنين غرض و خيالى امكان وقوع دارد .\r\n\r\n","description":"","footnote":"","page_name":" 718 ","page_number":732},
  {"content":"\r\n\r\n\r\nناتوانى ايران\r\nانتقادى كه در اينجا نسبت به سياست روسيه روا داشته‌ام اختصاص به عقيدهء انگليسىها ندارد ، بلكه عدهء كثيرى از خود ايرانيان نيز همين عقيده را دارند و از آن طرفدارى مىكنند . فطانت سياسى از مواهبى است كه ذات ايرانى به ميزان سرشارى از آن برخوردار است و بعيد نيست كه نظر سياسى صائبى از ناحيهء افرادى كه نسبتا در مدارج پائين اجتماعىاند تراوش نمايد . ايرانيان از شهريار تا فرد عادى از قصد و خيال و سبك كار همسايهء شمالى كم‌وبيش آگاهند و در او نشانهء قهرمانى كه حامى اقوام بيچاره باشد سراغ ندارند ، بلكه مرغ آزادى خود را در معرض خطر قفس اقتدار او مىپندارند و در صورت ضرورت تمام علاقه و همفكرى باطنى آنها دربست در جانب طرف ديگر خواهد بود ، ولى ضمنا نيز ايشان ناتوانى بارزى دارند و به اين موضوع هم نيك واقفند و درحالىكه چنين وقوف و هشيارى در ميان افرادى كه جربزهء كافى داشته باشند منشأ رستاخيز ملى و جهد دليرانه در تحصيل رستگارى خواهد شد ، در نزد ايرانيان برعكس مايهء دلسردى و ترس مىشود و در حالت بيچارگى وقوع فاجعه‌اى را انتظار خواهند كشيد كه پيش خود اطمينان يافته‌اند كه چاره‌پذير نيست . ايشان از روسيه بيم و به اين موضوع هم اعتراف دارند . اعتماد به خويش در ميان ايشان منوط به اندازهء كم‌وبيش اين بيم و نگرانى است و هيچ بحرانى هنوز در تاريخ پيش نيامده است كه اين نيروى روحى آنها را به اثرات و بركتى آزادىبخش مبدل سازد .\r\n\r\nعلاقهء انگليس در كار ايران\r\nبنابر آنچه بيان كرده‌ام شايد عيان شده باشد كه دولت تزارى در ايران سياستى خصمانه و هدف تجاوز دارد ، اينك اميد است بتوانم نشان بدهم كه سياست انگليس وضعى درست معكوس دارد و همواره نيز همين وضع را خواهد داشت . فقط سى و پنج سال از زمانه‌اى مىگذرد كه كشور ما با شاه فعلى در جنگ بود و آن پيش‌آمد بطورى فراموش شده است كه شايد نه دهم مردم انگليس اين دورهء ما از وقوع آن بىاطلاع باشند . استقبال درخشانى كه دوبار از شهريار كنونى در انگلستان شده است و شرح و بسط وافى كه جرايد ما اين روزها راجع به ايران دارند و با مراقبت سرشارى كه به ديپلماسى ما در آن كشور در\r\n\r\n","description":"","footnote":"","page_name":" 719 ","page_number":733},
  {"content":"\r\n\r\nانگلستان توجه مىشود و سيروسفر سرمايه‌داران و تجار ما در سواحل جنوبى آن سرزمين شواهدى از علاقهء جديد و يا درواقع تجديد علاقه نسبت به ترقى و آبادانى آن مملكت و عنايت به اين معنى است كه هستى هر دو كشور ما نيك به هم پيوسته است . هيچ‌كارى نارواتر از اين نيست كه علاقهء انگلستان را بجاى تفكر دربارهء اين سرزمين و اهالى جالب‌توجه آن از نظر انزوا و كناره‌جوئى ( كه يك مغالطهء بىخردانه متعلق به مكتب فكرى جامد است ) بنگريم .\r\n\r\nنفع تجارتى\r\nاميدوارم بنابر اطلاعات و استدلالى كه در دو مجلد اين كتاب مندرج است اهميت ايران از لحاظ انگلستان باندازهء كافى روشن شده باشد .\r\nارقام و محاسبه‌هائى كه در باب تجارت و بخصوص تجارت ايران و انگلستان ذكر كرده‌ام و تجزيه و تحليل منابع طبيعى ايران و نوع و امكان نقشه‌هاى ناتمامى كه براى اصلاح و بهبود وضع داخلى آنجا هست و زمينهء مساعدى كه براى سرمايه - گذارى فراهم آمده است همه از نظر عملى و فكر و غريزهء تجارت‌پيشگى افراد انگليسى جالب‌توجه و مطلوب است .\r\nبا رقابت‌هاى شديد تجارتى كه طوفان‌وار اين روزها در سراسر جهان ديده مىشود ، از دست دادن هر بازار ، شكستى غيرقابل جبران و پيدا كردن بازار جديد افزايش تازه‌اى بر نيروى ملى است . بىاعتنائى در كار ايران يعنى از دست دادن تجارتى كه هم‌اكنون مايهء ارتزاق هزاران نفر از هموطنان ما و افراد هندى است و توجه دوستانه در كار ايران نتيجه‌اش تهيهء كار بيشتر براى كشتىها و كارگران و دستگاههاى بافندگى انگلستان است .\r\n\r\nاز لحاظ امپراتورى\r\nاما مايهء تأسفم خواهد شد كه نمايش اهميت ايران را فقط به جنبه‌هاى تجارتى آن محدود كرده باشم . اگر موقع طبيعى اين كشور كه با افغانستان صدها ميل مرز مشترك دارد و تا سرحد غربى امپراتورى هند امتداد مىيابد براى اثبات اهميت سرشار سياسى آن در نظر مردم انگلستان كافى ننمايد لااقل با شرحى كه دربارهء سياست روسيه و تاكتيكهاى آن دولت در ايران بيان كرده‌ام اين اهميت عظيم مشهود افتاده است .\r\n\r\n","description":"","footnote":"","page_name":" 720 ","page_number":734},
  {"content":"\r\n\r\nاگر روسيه به مشهد چشم دارد ، از آن جهت است كه راه پيشروى او به هرات است و اگر بر سيستان با ديدهء غبطه مىنگرد ، براى اين است كه وسيلهء دسترسى به بلوچستان مىشود و اگر بر سراسر نواحى شمال ايران نظر دوخته است از اين‌روست كه منابعى را براى او فراهم سازد كه متصرفاتش در آسياى مركزى به‌نحو تأسف‌آورى فاقد است و آن دولت را از جهات نظامى و قدرت تهاجم بمراتب بيشتر از حالا مهيب خواهد نمود . اگر خليج‌فارس در مدنظر اوست براى آن است كه بندر و لنگرگاه درياهاى جنوب را در دسترس او خواهد گذاشت . اينها نكته‌هاى بس مهمى است كه به‌نظر من هيچ فرد عاقلى راجع به آن ترديد نخواهد داشت .\r\nشكى هم ندارم كه اين انتساب قصد و خيال‌ها باآنكه دور و دراز و قرين بلند - پروازى است بىسبب و دليل نيست .\r\nتاريخ پيشرفت روسيه در آسياى مركزى به او آموخته است كه براى آنكه آنچه مطلوب است نصيب شود بايد چندبرابر طلب كند و براى اينكه كامياب شود بايد راه تجاوز بپيمايد و هيچ‌گونه اعتنائى هم به مبانى اساسى و اصول اخلاقى بين‌المللى ننمايد ، ولى ما در انگلستان نبايد كار جهان را از ديدگاه يك فرد روسى بنگريم ، بلكه بايد آن را از نظر يك مرد انگليسى مورد توجه قرار دهيم ، مگرآنكه حاضر باشيم ايران دچار سرنوشت خيوه و بخارا شود و آن را در چنگ دولتى بگذاريم كه منافع آن در آسياى مركزى اگر هم فعلا چيزى مشهود نباشد در آينده با مصالح ما تصادم خواهد يافت همان مايهء خطرى كه بس بزرگ است . پس بر انگليسىها فرض است كه آماده و هشيار باشند و حفظ تماميت ارضى ايران را تا سرحد امكان اصل استوار و رسم و شعار امپراتورى خويش قرار دهند .\r\n\r\nتاريخ روابط ايران و انگلستان\r\nاين اصل را دولت انگليس به تناوب كه گاهى زود و سريع و گاهى قرين تأخير و در مواردى سخت جدى و زمانى هم توأم با كم‌اعتنائى كه طى قرن حاضر غالبا شق ثانى بوده ، شناخته است . از دورهء سر . جان ملكم كه نخستين‌بار در سال 1800 قدم به خاك ايران نهاد تاكنون قضيهء\r\n\r\n","description":"","footnote":"","page_name":" 721 ","page_number":735},
  {"content":"\r\n\r\nايران گاهى نصب العين زمامداران انگلستان شده و گاهى نيز از نظر افتاده است تا امروز كه وضع و منزلت شامخى در نزد ما دارد - هرچند كه اطلاع درستى راجع به ايران نداشته‌ايم - روزگارى در راه آن ولخرجىهاى بىحدوحساب كرده‌ايم و زمانى از كمترين خرج و كمك دريغ ورزيده‌ايم . افكار عمومى در اين كشور و هندوستان دربارهء سياست ايران گاهى قرين هيجان شديد بوده و گاهى نيز در حال انجماد كامل . ما با ايران عهدنامه‌ها بسته‌ايم و تعهدات سنگين تهاجمى و دفاعى برعهده گرفته‌ايم ، اما وقتى كه نوبت ايفاى به عهد فراآمد از زير بار مسؤوليت گريخته‌ايم و بدين‌وسيله از روابطى كه خود بانى آن بوده‌ايم راه فرار جسته‌ايم . ما شهرياران واحدى را هم ناز كشيده‌ايم و هم دست جنگ‌وستيز بر ضد آنها دراز كرده‌ايم هم لشكريان ايران را آماده و تيمار نموده‌ايم و هم تارومار كرده‌ايم ، هم مردمش را مورد نوازش قرار داده‌ايم و هم گاهى ايشان را هيچ‌گونه وقعى ننهاده‌ايم . سياست ما نسبت به ايران خواه در موقعى كه عهد و علاقهء ما سرشار بوده و خواه هنگامى كه اعتنائى به آن نداشتيم همواره اغراق‌آميز بوده است .\r\nدر ابتداى اين قرن وقتى كه لرد ولزلى باب مذاكرات را با دربار ايران گشود نظريات مبالغه‌آميز راجع به خطر تهاجم افغان نسبت به هندوستان اتخاذ نموديم و باز بىاندازه خطراتى را به استقرار فرانسويها در تهران نسبت داديم ، اما وقتى كه ابر خطر افغانى را باد برد و حباب تهديد فرانسه درهم شكست تصور كرده بوديم كه با تعليم و مشق دادن سربازان ايران و نثار روپيه خواهيم توانست او را با خود برضد هر دشمنى همدست سازيم - چه توقع گزافى !\r\nدر سالهاى 1833 و 1837 و باز 1856 عقيدهء افراطى دربارهء خطر احتمالى جنب‌وجوش ايران عليه هرات در سر پرورانديم و به اين مناسبت و قصد پرهيز از اجراى آمال ايشان جنگ اول افغان را به راه انداختيم . مرحلهء مبالغه‌آميز طولانى ديگرى فرارسيد و دوره‌هاى بعدى نيز از اين قبيل اهمال و توهمات بىدليل خالى\r\n\r\n","description":"","footnote":"","page_name":" 722 ","page_number":736},
  {"content":"\r\n\r\nنبوده است . راجع به سياست قرن حاضر انگلستان دربارهء ايران اين گفتار قدما نيك وارد است كه هيچ‌گاه سابقا تا اين پايه ناقص و بىقواره نبوده است .\r\nوقايع سياسى سه ربع اول اين قرن تا سال 1875 را قلم تواناى رالينسن بوجه ممتازى تشريح كرده است و هركس كه علاقه‌مند پى بردن به آثار و اثرات مراحل مختلف بىعلاقگى تام و يا شور و هيجان تمام آن باشد مىتواند به اوراق كتاب وى مراجعه نمايد « 1 » . ده سال متعاقب آن نيز كم‌وبيش حاكى از وضع و حال زمان پيش بود ، چرا كه در دورهء آن دو برادر يعنى سر . تايلر و سر . رانلد تامسون كه هر دو در تهران زياد مانده بودند و تابع وضع محيط و فاقد ابتكار شده بودند و اين خود ناشى از تأثير محيط تازه است ، نفوذ بريتانيا در جرگهء دربارى ايران به حد اقل رسيد « 2 » و حال آنكه در همان مدت روسيه متقابلا پيشرفت نمود . با وجود اين جريان ، نخست در دورهء سر . آ . نيكلسون كه از 1885 تا 1888 در تهران كاردار سفارت بود و بعد از او هم بيشتر در زمان جانشين شايسته و ممتازش سر . دروموندولف و سر .\r\nفرانك لاسل طى شش سال اخير با جهد و اهتمام ايشان نفوذ انگلستان تجديد و به نحوى كه از عهد فتحعلى شاه سابقه نداشته به تقويت وضع ما در آنجا منجر گرديده است كه فعلا بشرح آن مىپردازم .\r\n\r\nتقسيم چهارگانه\r\nتاريخ روابط ايران و انگلستان را در قرن حاضر به چهار بخش متوازى مىتوان تقسيم كرد يعنى قسمت ديپلماسى ، ادارهء نظام ، تجارت و تأسيس تلگراف . شرح اجمالى بخش اول را در همين فصل بيان كرده‌ام و از تكرار و تفصيل آن علاوه‌بر آنچه رالينسن با فضل و وقوف تمام نوشته است خوددارى مىكنم . داستان روابط نظامى ما با ايران را در باب مربوط به قشون شرح دادم\r\n\r\n\r\n","description":"","footnote":"\r\n( 1 ) -  Nil fuit unquam sic impar sibi \r\n( 2 ) - شرط انصاف اين است كه اشاره كنم كه آن شكست و وارفتگى در اثر حوادثى بود كه هيچ‌كدام از وزيران مختار مزبور سهمى در مسؤوليت آن نداشته‌اند . سياست نكبت‌بارى كه دولت بريتانيا در 5 - 1880 در بيشتر نقاط امپراتورى تعقيب كرده بود مانند عقب‌نشينى از افريقاى جنوبى ، تخليهء قندهار ، گرفتارىهاى ممتد در خارطوم و اقدام نسنجيده در مرغاب ، همهء اين پيش‌آمدها در دهليزهاى مشرق زمين طنين انداخت و آن را مقدمهء زوال عاجل ما پنداشته بودند .\r\n","page_name":" 723 ","page_number":737},
  {"content":"\r\n\r\nو تاريخ تجارت ايران و انگلستان را در فصل تجارت ايران . اينك از لحاظ تكميل كلام فقط شرح و بيان اقداماتى باقى مىماند كه به تأسيس تلگراف در ايران از جانب انگليسىها منجر شده است و تأثير اين دستگاه در خود ايران و همچنين اثرى كه در مناسبات بين‌المللى آن داشته است . منظور اصلى از بررسىهائى در اين رشته جنبهء علمى كار نيست ، بلكه سياسى است و اگر بمناسبت دليل ثانوى نبود اصلا بشرح اين موضوع نمىپرداختم .\r\n\r\nخطوط تلگرافى هند و اروپ :\r\n\r\n1 - خط عثمانى\r\nبنابر علاقهء خاصى نبوده است كه ايران بوسيلهء تلگراف با اروپا مربوط بشود و هيچ‌گونه قصد و خيال مستقيم هم در كار نبوده است كه اين كشور را از بركاتى برخوردار سازد كه در اثر اين اختراع جديد قلمرو همايونى را نصيب و سبب اولين پيشنهادى شود كه در نتيجهء آن حدود غربى ايران بوسيلهء رشته‌هاى سيم تلگراف با خليج‌فارس ارتباط يابد . درواقع وضع جغرافيائى ايران باعث برخوردارى از اين وسيلهء نافع و به زودى موردتوجه و علاقهء فراوان شد .\r\nاگر اين سرزمين بين راه انگلستان و هند واقع نشده بود ناگزير مىنمود كه ديرزمانى در انتظار بماند تا فشارى از خارجه وارد و به چنين اقدام انقلابى حيرت‌انگيز مبادرت شود .\r\nهنگام طغيان معروف هند ، ضرورت ارتباط تلگرافى مستقيم با هندوستان شديدا و به وجه روزافزون در انگلستان محسوس افتاد . در آن موقع بين ارسال و دريافت يك پيام تقريبا سه ماه طول مىكشيد .\r\nدر سال 1859 دولت انگليس اولين قدم را براى ارتباط مستقيم با هند برداشت و به اين ترتيب كه با كابل يك شركت خصوصى كه از مارسى تا اسكندريه كشيده شده بود ارتباط برقرار ساخت و چون در آن موقع فن تلگراف بحرى بسيار ناقص بود اين اقدام با شكست كامل مواجه شد و آن خط فقط سه هفته داير ماند ، اما در همان‌حال از طرف دولت عثمانى پيشنهادى رسيد كه خط تلگرافى كه بعد از\r\n\r\n","description":"","footnote":"","page_name":" 724 ","page_number":738},
  {"content":"\r\n\r\nجنگ كريمه در آن كشور با نظارت انگليس كشيده شده بود از اسكوتارى تا بغداد به سمت هندوستان امتداد يابد و افسرى بسيار شايسته بنام سرهنگ استيوارت كه مرگ زودرس او در سال 1865 همهء افراد انگليسى مقيم خارجه را متأثر ساخت از طرف حكومت هند مأمور شد كه امكان كشيدن كابل در زير دريا از كرانهء هند تا انتهاى خاك عثمانى در فاو بر ساحل راست شط العرب را رسيدگى كند كه از آنجا هم با سيمى از راه خشكى از بصره تا بغداد اتصال يابد ، ولى پيشنهاد اين نبود كه كابل از كراچى در سرتاسر دريا گذاشته شود ، بلكه رشته‌اى از طريق خشكى از مكران و از سند تا گوادر در بين راه كشيده شود . سرپرستى اين قسمت خط كه برعهدهء سر . اف . گلداسميد گذاشته شده بود به اين افسر اطلاعات ذىقيمتى داد كه بعدا به خود او و دولت انگليس مقام شامخى در كار تحديدات مرزى آن حدود بخشيد . در اكتبر 1863 مقاوله‌نامه‌اى براى ترتيب مقدمات كار و در سپتامبر 1864 قرارداد نهائى با باب عالى بامضا رسيد و در پايان سال اخير سراسر خطوط مشترك براى انتقال پيام و اخبار داير گرديد « 1 » .\r\n\r\n2 - خط ايران\r\nدر حين مذاكرات و حتى بعد از خاتمهء رضايت‌بخش اين كار آشكار شد كه خط مزبور براى تأمين منظور كاملا كافى نبوده است و شايد هم ناگهان دچار تعطيل مىگرديد . بين لندن و بغداد اقوام متعدد با زبان‌هاى مختلف در بين راه بودند كه انجام كار را تاحدى دشوار مىساخت و بين بغداد و فاو نيز هواى بين النهرين را بسيار زيان‌بخش بشمار مىآوردند . بعلاوه از ناحيهء قبايل عرب كه در دو ساحل شط بودند همواره انتظار اقدامات خصومت‌آميز مىرفت .\r\nدو نگرانى اخير در عمل ، همان اندازه گزاف درآمد كه اشكال اولى نيك بجا بود .\r\nبهرحال اين سه علت دولت انگليس را بر آن داشت كه در حين مذاكره با حكومت\r\n\r\n\r\n","description":"","footnote":"\r\n( 1 ) - امتداد اين خط بقرار ذيل است : از لندن تا قسطنطنيه يا از راه پاريس استراسبورك مونيخ و وين يا آنكه از طريق كلنى و وين . از اسلامبول هم تا فاو از راه اسكوتارى ، سيواس ، دياربكر و بغداد و بصره از فاو ، تا كراچى از طريق بوشهر و جاسك . مسافت از قرار ذيل است : لندن به نيوهاون 56 ميل ، ديپ 64 ميل ، پاريس 124 ميل ، سرحد فرانسه 211 ، سرحد آلمان 293 ميل ، مرز اتريش و عثمانى 578 ميل ، اسلامبول 752 ، فاو 845 ، 1 ميل ، كراچى 208 ، 1 ميل بحرى .\r\n","page_name":" 725 ","page_number":739},
  {"content":"\r\n\r\nعثمانى موضوع را با دربار تهران نيز درميان بگذارند تا خط مضاعفى به خليج فارس از خاك عثمانى در حدود خانقين ( كه در قرارداد انگليس و باب عالى پيش‌بينى شده بود كه خطى هم از بغداد به اين نقطه كشيده شود ) از طريق تهران به بوشهر امتداد يابد .\r\nدر آن هنگام حناى انگليس در دربار ايران رنگى نداشت و اين پيشنهاد نه فقط با مقاومت شديدى از جانب عناصر مرتجع ايران يعنى همان عده‌اى كه با هر كار تازه‌اى در ايران مخالفت مىنمايند مواجه شد ، بلكه بدبينى حسادت‌آميز مشاوران شاه را نيز برانگيخت و ايشان مىپنداشتند كه لابد غرضى از آن كار در ميان است . سرهنگ استيوارت آن خط را بررسى كرد ، ولى دست خالى بازگشت ، اما اوايل سال بعد خبر رسيد كه دولت ايران دست از مخالفت كشيده پس اولين قرارداد تلگراف در فوريهء 1863 با حكومت شاه امضا شد . مواد اين قرارداد با آنچه در دو قرارداد بعدى « * » مندرج و هنوز مبناى كار اين دستگاه است تفاوت بسيار داشته است و نيك نشان مىدهد كه وزيران ايرانى نسبت به هرچيز بديعى چه رفتار حيرت‌انگيزى دارند .\r\nقرار شده بود خط بوسيلهء دولت ايران با نظارت انگلستان كشيده شود ، ولى متعلق به ايران باشد و بدست ايرانىها اداره شود و انگليس‌ها با پرداخت مقررى ثابتى پيام‌هاى خود را بفرستند . همين دريافت مبلغى مرتب بود كه حضرت شهريارى را ترغيب به تسليم نمود . پرداخت منظم مقررى مزبور راه را رفته‌رفته براى قراردادهاى جديد هموار گردانيد .\r\nدر پايان سال 1864 خط تازه كه در به دو امر شامل فقط يك رشته تيرهاى چوبى بود از خانقين تا كرمانشاه و همدان به تهران و از تهران نيز از طريق اصفهان و شيراز و بوشهر تمام شد و در آنجا با كابل زيردريائى تا مقصد كراچى ارتباط يافت . اين كارها بىدشوارى انجام نگرفت ، حكام محلى و قبايل بومى مشكلاتى فراهم ساختند ، ولى همهء موانع با بردبارى مأموران رفع شد و كارها\r\n\r\n\r\n","description":"","footnote":"\r\n( * ) - رجوع شود به مجموعهء معاهدات ايران جلد سوم تأليف مترجم اين كتاب .\r\n","page_name":" 726 ","page_number":740},
  {"content":"\r\n\r\nچنان زود پيشرفت نمود كه در سال 1864 باز قرارداد جديد امضا و استخدام مأموران انگليسى با حق پنج ماه اقامت در ايران مقرر شد . قرارداد ديگرى هم در نوامبر 1865 بامضا رسيد كه خط جديدى فقط براى تلگرافهاى اروپائيان كشيده شود و عدهء مأموران انگليسى را براى اين كار پنجاه نفر و مدت توقف ايشان را پنج سال مقرر داشت . تحصيل اين شرايط سهل‌تر بيشتر ناشى از صبر و بردبارى افراد خارجى بود كه بدون همكارى آنها انجام اين كار امكان نداشت . تصادفا ايرانيان نيز از قرارداد ثانوى به همان اندازهء انگليسىها بهره‌مند شدند ، چون خط سابق براى استفادهء داخلى اختصاص يافت و حق امتيازى هم به مبلغ 30000 تومان سالانه دريافت كرده‌اند و قرار شد كه در پايان كار تمام دستگاه به خود آنها واگذار شود . جاى دريغ مىبود كه در اثر كارشكنى مشاوران همايونى چنين معاملهء مغتنمى نصيب ايران نمىگرديد .\r\n\r\n3 - خط روسيه\r\nاقدام بعدى به صورت ترتيب افتتاح سومين خط ايران و اروپا در سال 1866 با اتصال سيم‌هاى ايران و روسيه در مرز قفقاز بود ، اما بوسيلهء هيچ‌كدام از اين سه سيستم يعنى انگليس و عثمانى ، انگليس و ايرانى و روسى و ايرانى نتايج مطلوب بدست نيامد . در هيچ موردى ، مأموران صالح نبودند و ارسال پيام و خبر با كندى تمام انجام مىگرفت و بواسطهء اختلاف تقويم آشفتگى غريبى در تاريخ ارسال و وصول تلگرام مشهود افتاد و با ناشىگرى مترجمان در زبان‌هاى انگليسى ، فرانسه ، هلندى ، آلمانى ، ايتاليائى ، يونانى ، بلغارى ، عربى ، روسى ، تركى و ارمنى سرگردانى مأموران به حد جنون رسيد .\r\n\r\n4 - خط جديد هند و اروپ\r\nشركتى خصوصى جهت رفع اين محظورات و مشكلات طرحى تسليم نمود . كمپانى برادران زيمنس در سال 1867 پيشنهاد كرد كه خط مضاعف مخصوص بين لندن و تهران تأسيس شود و ساختمان آن بعهدهء كمپانى اروپائى و اختصاصا براى تلگراف‌هاى هندوستان باشد . آنها بواسطهء وضع با نفوذ حيرت‌انگيزى كه در نزد دولت‌هاى مختلف داشتند در همان سال به تحصيل\r\n\r\n","description":"","footnote":"","page_name":" 727 ","page_number":741},
  {"content":"\r\n\r\nامتيازات لازم از آلمان و روسيه و ايران توفيق يافتند . مزيت خط جديد پيشنهادى اين بود كه بين آلمان و كراچى سيم‌ها فقط از ميان سه كشورى كه امتياز اعطا كرده بودند عبور كرد ، سپس اين امتياز به كمپانى تلگراف هند و اروپ واگذار و سرانجام در ژانويهء 1870 خط جديد بين لندن و تهران افتتاح گرديد و از آنجا بوسيلهء خطوط موجود با بوشهر و كراچى ارتباط يافت .\r\n\r\n5 - كابل‌هاى زيردريائى\r\nدر حينى كه خطوط زمينى وضع مغشوشى داشت اين امر سبب تجديد طرح ديگرى براى كشيدن كابل زيردريائى بين انگلستان و هندوستان شد و در همين سال 1867 « كمپانى شرقى » به منظور ساختمان چنين خطى از طريق مديترانه و درياى احمر تا بمبئى تشكيل گرديد . دو رشته كابل از انگلستان از راه جبل الطارق ، مالت ، سوئز و عدن كشيده و در سال 1870 همزمان با خطوط زمينى يك‌جا افتتاح شد . حكومت هند هم با هردو كمپانى مزبور طرح تسهيم عايدات را فراهم ساخت . درحال‌حاضر بهاى ارسال پيام‌ها از سه طريق مذكور بشرح ذيل است :\r\nكمپانى شرقى 64 درصد و كمپانى تلگراف هند و اروپ 2 / 1 34 درصد و دولت عثمانى 2 / 1 1 درصد . ضمنا نقل و انتقالات بين هند و انگلستان كه در سال 8 - 1865 براى هر پيام بيست كلمه پنج ليره قيمت داشت ، با رقابت معقولى كه بشرح فوق پيش آمده و موجب بهبود وضع تلگراف‌ها شده است بتدريج راه تنزل پيمود تا جائى كه در حال حاضر بوسيلهء هردو كمپانى كلمه‌اى پنج فرانك و از راه خط عثمانى كه خيلى كندتر است 2 / 1 4 فرانك تمام مىشود . ضمنا بهبود محسوسى نيز در سرعت ارسال تلگرام‌ها پيدا شده است .\r\nدر سال 1867 عين خوش‌شانسى تلقى مىگرديد كه پيامى از انگلستان در ظرف سه روز به هندوستان برسد . هنگامى كه كمپانىها خطوط جداگانهء خود را افتتاح كردند اين مدت به يك روز و بعد هشت ساعت و سپس شش ساعت تقليل يافت . فعلا فاصله بين ارسال و تسليم پيام تقريبا يك ساعت و نيم مىشود .\r\n\r\n","description":"","footnote":"","page_name":" 728 ","page_number":742},
  {"content":"\r\n\r\n\r\nبخش هند و ايران\r\nاينك با محدود نمودن نظر خود فقط بقسمت ايران و هند اين دستگاه بزرگ بين المللى ملاحظه مىشود كه وضع كنونى ارتباطات بشرح ذيل است :\r\n1 - كراچى به جاسك آ - خط ساحلى مكران دو رشته سيم 2 / 1 383 ميل\r\nكراچى به جاسك ب - كابل زيردريائى دو رشته سيم 540 گرهء بحرى\r\n2 - جاسك به بوشهر كابل زيردريائى 519 گرهء بحرى\r\n3 - بوشهر به تهران سه رشته سيم دوتا بين المللى يكى ايرانى 801 ميل\r\n4 - تهران - جلفا سه رشته سيم دوتا بين المللى 456 ميل\r\n5 - بوشهر به فاو كابل زيردريائى 950 گرهء بحرى\r\nاز لحاظ قراردادهاى سياسى كه اجراى برنامهء مزبور به آن متكى است به‌جاى قرارداد ثانوى سال 1865 قرارداد تازهء دسامبر 1872 تصويب و سه رشته سيم داير شد يكى براى استفادهء داخلى و دوتا جهت احتياجات بين المللى كه در نتيجه مقررى سالانه دولت ايران به مبلغ 12000 تومان يا 5000 ليره تقليل يافت . اين قرارداد تا سال 1895 تمديد و باز تا 1905 تجديد شد و اگر تا آن موقع ترتيب و قرار تازه‌اى تدبير نشود تمام دستگاه بدست دولت ايران خواهد افتاد « 1 » . بواسطهء فقدان كاردانى و مهارت در قسمت ادارى ايران و همچنين بهرهء سرشارى كه آن دولت از اين بابت دريافت مىكند دوام اين ترتيب را تضمين مىنمايد و راجع به آينده جاى هيچ‌گونه نگرانى باقى نيست .\r\n\r\nاعضاء و چگونگى كار\r\nاداره كردن قسمت ايران برطبق قرارداد از ابتدا با دستگاهى جداگانه بود كه مديران آن به ترتيب سر . اف . گلداسميد از 1865 تا 1870 ، سر . چم‌پن از 1870 تا 1887 و سر . اسميت از 1887 تا 1888 بودند .\r\nدر اين سال كار تلگراف ايران به حكومت هندوستان انتقال يافت كه مركز آن\r\n\r\n\r\n","description":"","footnote":"\r\n( 1 ) - كمپانى هند و اروپ در سال 1891 قرارداد خود را تا 1905 و باز تا 1925 تمديد كرد و از بابت مقررى وجه ده‌ساله يك‌جا به حضور همايونى تقديم شد . حكومت هند نيز به همين ترتيب رفتار كرده است .\r\n","page_name":" 729 ","page_number":743},
  {"content":"\r\n\r\nدر كلكته بود و تصدى امر با سرهنگ ولز كه در سال 1891 مدير كل شد كه ادارهء قسمت ايران چنين اقدامى را كاملا ايجاب مىكرد . هنگامى كه تقريبا سى سال پيش عده‌اى از مأموران ابتدا به ايران آمدند تا خط را آماده و اداره كنند افسران قسمت مهندسان سلطنتى را بواسطهء صلاحيتى كه داشتند به اين كار گماشتند ، ولى عدهء كمى از ايشان هنوز در اين كارند و باآنكه دستگاه بطور كلى زير نظر نظاميان است اكثر اعضا از افراد غيرنظامىاند . نفرات فعلى رؤسا و ناظران و افراد وابسته حرفهء طبى و بازرسان خط و علامت‌چى ( سيم‌بان ) ها مشتمل به چهار دسته در سال 1890 جمعا چهل و چهار نفر بودند .\r\nدر حين مسافرت در ايران خوش‌آيندترين پيش‌آمد ورود به خانهء اين نفرات است كه در فواصل شصت ميل يا بيشتر در سراسر راه واقع شده است و مأمور انگليسى در اين مراكز بين راه نهايت مهمان‌نوازى را مبذول ميدارد و بر سبيل قاعده اطلاعات فراوانى راجع به حوزهء كار خود كه ديرزمانى در آنجا زيسته است داراست .\r\nاين جانب خاطرات بسيار خوشى از پذيرائى ايشان خاصه در جلسات مصاحبهء شبانه و تأمين وسايل آسايش خويش دارم كه متأسفانه بعضى مسافران از مهمان‌نوازى اين حضرات بيش از اندازه قصد استفاده نموده‌اند . ميزان كار آنها را هم از مقدار پيام‌هائى كه نقل و انتقال داده‌اند مىتوان استنباط كرد ، حد متوسط روزانه 320 تلگرام به هندوستان و معكوسا فرستاده مىشود كه در موقع اختلال كار خط درياى احمر تعداد آن به 1200 پيام در سال 1888 افزايش يافت ، ضمنا ارقام ذيل جالب‌توجه است :\r\n8 - 1887 تلگرام‌هاى دولتى 3615 ، تلگرام‌هاى پرداخته 71894 ، كلمات تلگرام 1184799\r\n9 - 1888 تلگرام‌هاى دولتى 5722 ، تلگرام‌هاى پرداخته 102707 ، كلمات تلگرام 1565481 .\r\n\r\n","description":"","footnote":"","page_name":" 730 ","page_number":744},
  {"content":"\r\n\r\nو با وجود اين تمركز رونق كار كه بيشتر هم با كلمات رمز بوده است در حين نقل و انتقال حداقل اشتباه اتفاق افتاده است .\r\nوقتى كه نخستين‌بار خط تلگراف در ايران داير شد تيرهاى چوبى به كار رفت سپس معلوم شد كه شترها براى خاراندن تن چيزى بهتر از اين نمىيافته‌اند و يا آنكه افراد بىبندوبار بومى از خراب كردن آن كوتاهى نمىنمودند و مقره‌ها را براى تمرين نشانه‌روى هدف قرار مىدادند ، از اين‌رو تيرهاى آهنى بجاى چوبى به كار رفت و باآنكه درحال‌حاضر خرابى از ناحيهء افراد مزاحم بمراتب كمتر شده است ( حكام محلى براى اين قبيل خرابى و خسارت مسؤول شناخته مىشوند ) موجبات ديگر مانند برف و طوفان و شيرين‌كارى شترها و پرندگان هنوز اسباب زحمت است و همين كه آثار خرابى محسوس شود ، سيم‌بان‌ها از دو انتهاى خطى كه درست كار نمىكند در امتداد سيم به حركت درمىآيند و در هر نوع هوا ، حتى هواى بسيار بد آنقدر پيش ميروند تا به محل خرابى برسند كه بىدرنگ تعمير مىشود .\r\nاين‌گونه كار و انجام وظيفه و همچنين حضور ضرورى مأمور در اول صبح و شامگاه براى امتحان دستگاه خدمت سنگينى را برعهدهء مأموران انگليسى در ايران انداخته است و هرچند كه ديگر خطرات محلى وجود ندارد باز كار آسانى برعهدهء ايشان نيست . اين افراد كه سى سال خدمت مىكنند در پايان اين مدت به حد تقاعد ميرسند و نيمى از مقررى موقع اشتغال را دريافت مىدارند .\r\n\r\nتأثير آن در ايران\r\nشرح مزبور هرچند كه تا حدى جنبهء فنى داشته باز خالى از فايده نبود . حال به بررسى اثراتى كه تلگراف در ايران نموده است مىپردازيم .\r\nاين اثر و نفوذ بر چهارگونه بوده است كه هر جنبهء آن‌هم كه مورد توجه قرار گيرد تأثيرات عظيم آن نمودار مىشود . اين جانب تأثير تأسيسات تلگرافى را از هر دستگاه ديگر در ايران مهم‌تر مىشمارم . تحولاتى كه طى سى سال اخير در ايران واقع شده است و شرح اجمالى آن را در دو مجلد اين كتاب بيان داشته‌ام ناشى از اين اقدام محسوب مىدارم .\r\n\r\n","description":"","footnote":"","page_name":" 731 ","page_number":745},
  {"content":"\r\n\r\nقبل از هرچيز بايد گفت كه تلگراف ، ايران را با اروپا ارتباط داد و در نتيجه اين كشور را عضوى از جامعهء جهانى ساخت . اروپا هم رفته‌رفته به شناسائى اين سرزمين پرداخت كه تا آن موقع اطلاعات محدودى راجع به اين مملكت دورافتاده داشت و فقط مىدانست كه اعقاب كوروش و داريوش در آنجا زيست مىكنند .\r\nاز سوى ديگر ايران هم با تأسيسات و عادات و ميزان كار و عمل اروپائى آشنائى يافت و بدون آنكه عقيدهء راسخ خود را دربارهء عظمت ديرين از دست بدهد به لطف و شكوه آثار نوظهور دل داد و از نيروى نمونه اكتشافى جديد راه بهره و تعالى جست و آثار صورى آن را با تقليد بسيار آسان كسب نمود ، ولى اگر بركات تلگراف نبود ديرزمانى باز در حالتى خواب‌آلود و قرين ركود غنوده بود و در عالم خلسهء خويش همواره خوش مىبود و پوشيده نيست كه از همين وضع و حال بود كه چه‌بسا بساط شاهى و دستگاه خان‌خانى ناگهان برباد شد و در موقع بيدارى ، ناگهان زنگ خطر را از جانب شمال شنيدند و اروپا هم فقط شاهد مراسم تشييع شد .\r\nهرگونه آثار تمدن يا اصلاح يا تجديدقوا كه در ربع اخير قرن حاضر در ايران پديد آمده و در اين صحايف از آن ياد شده است از بركات تأثير و نفوذ تلگراف بوده است و اگر نبود به‌نظر من سفر همايونى به اروپا اتفاق نمىافتاد و يا وى از اين اطلاع خرسندى خاطر حاصل نمىنمود كه پادشاهان و سران اروپا به سلامت او جام برداشتند و مردم پاريس و لندن هورا كشيدند . درواقع از سال 1864 ، ايران در صحنهء بين المللى اظهار وجود كرده است .\r\nثانيا - اين نتيجه بهيچ‌وجه كم‌اهميت‌تر و يا درخور ملاحظهء كمترى از تأثير نخستين نبوده است كه پيدايش تلگراف برقى در تهران كه با آن خطوط فرعى نيز در سراسر كشور داير شده است حتى بيشتر از سرشت و صفات شخصى شهريار كنونى و يا دگرگونى وضع زمانه در استقراز نفوذ و اقتدار ناصر الدين كه از زمان نادر شاه به اين طرف برجسته‌ترين شهريار ايران بشمار ميرود تأثير كلان داشته است .\r\n\r\n","description":"","footnote":"","page_name":" 732 ","page_number":746},
  {"content":"\r\n\r\nغير از چند استثناى محدود ، دورهء استقلال نسبى همهء سركرده‌هاى عمدهء مرزى سرآمده است . كرسى اين قبيل بزرگان محلى همه با مركز ارتباط تلگرافى دارد و براى پادشاه در صورت رغبت اين امكان عاجل هست كه در انتهاى ديگر خط حاضر شود . آن مسئلهء غامضى كه هنگام احراز مقام سلطنت بسال 1834 در زمان محمد شاه اتفاق افتاد كه لااقل سه تن مدعى باهم درصدد تصرف تخت‌وتاج بودند و از كار همديگر نيز بىاطلاع ، ديگر امكان وقوع ندارد .\r\nخبر كمترين حركت سركشى در اقصى نقطهء كشور آنا بوسيلهء تلگراف به پايتخت ميرسد و هنوز فتنه و آشوب نضجى نيافته قشون براى سركوبى آن به حركت درمىآيد و فقط غرش توپها شايد كافى است كه نقشهء سركشان احتمالى را نقش برآب كند . بعلاوه تلگراف از آزادى عمل فرمانداران سخت كاسته است و درحالىكه ايشان را پيوسته تحت مراقبت تهران قرار مىدهد اين امكان را هم پيش آورده است كه در هرمورد غامض و دشوارى از مركز كسب تكليف نمايند كه در وضع سابق بنابر شيوهء ايرانى رسم و راه كارشكنى و آزار براى مأموران محلى فراهم بود . بنابراين در زمرهء خدماتى كه انگلستان نثار شهريار كنونى كرده است همين وسيلهء تلگرافى است كه امكان وصول ماليات مرتب سالانه را كه مطلوب خاص خاطر همايونى است مقدور نموده و در خاموش كردن فتنه‌هاى محلى و يا طغيان‌هاى مرزى بسيار مؤثر بوده و در سراسر خطهء ايران جديد او را سرور بىهمتا ساخته است .\r\nاثر سوم را بايد روابط دوستانه‌اى محسوب داشت كه طى سى سال ارتباط رسمى و اجتماعى بين ايرانيان و افراد انگليسى پديد آمده است . اين مأموران كه در سراسر ايران پراكنده‌اند و غالبا با همهء طبقات مردم ارتباط دارند از فرماندارى كه در حين عبور به محل مأموريت خود با ايشان برخورد مىكند تا روستائى دهات مجاور كه پيوسته از كنار خط تلگراف در رفت‌وآمد است و گاهى نيز اطلاعات محدود طبى و يا راهنمائى و احسان جزئى ايشان نصيب او مىشود و بالاتر از همه\r\n\r\n","description":"","footnote":"","page_name":" 733 ","page_number":747},
  {"content":"\r\n\r\nبرائت اين افراد از آفت اخاذى ، مأموران انگليسى دستگاه تلگراف را در ايران انصافا منزلت و عزت خاصى در ميان اهالى آن سرزمين داده است و ايشان غالبا در اختلافات محلى داور مىشوند و اين نيز اتفاق افتاده است كه قربانى ظلم و زور ، سراسيمه راه تلگراف‌خانه را در پيش گرفته آنجا را « بست » قرار داده است ، در همان نقطه‌اى كه از تعقيب و تعرض مصون است و در مراكز عمده و شهرها مديران اين دستگاه از دوستان و گاهى نيز مشاور شاهزاده و فرماندارند .\r\nهرگاه اين وضع و حال را با اوضاع و احوال روزهاى نخستين كه اين مأمورين به ايران وارد شده بودند مقايسه كنيم كه در آن روزگار دچار مزاحمت و كارشكنى و اهانت و خطر بودند آن‌گاه بهتر اثرات نيك اين دستگاه را مىتوان دريافت كه حسادت را به مودت و كارشكنى را به همكارى و حس عداوت را به آميزش و دوستى مبدل ساخته است . تأثير ديگرى نيز كه از تأسيس دستگاه تلگراف در ايران و خدمت مأموران آن حاصل آمده است بصيرت ايشان در امور محلى است كه غالبا مورد مشورت مقامات رسمى واقع و منشأ اثر شده‌اند . اطلاعات بسيط ژنرال گلداسميد در كار مكران كه آن را در حين سيم‌كشى تلگراف از كراچى به جاسك تحصيل كرده بود در سال 1871 در مورد اختلاف مرزى ايران و بلوچستان او را داور طرفين ساخت و سرانجام وى به تعيين حدود و علامت‌گذارى مرزى بين دو سامان پرداخت « 1 » .\r\n\r\nپيشنهاد استخدام مأموران تلگراف\r\nبا وجود تأثيرات حيرت‌انگيزى كه تلگراف هند و اروپ در ايران داشته است و شهرت مطلوبى كه مأموران آن بدست آورده‌اند مايهء تعجب اين جانب است كه دولت انگليس از وجود آنها بواسطهء نفوذ و بصيرت محلى كه دارند استفادهء بيشترى ننموده است و اگر آنها از جانب همسايهء شمالى بودند بدون ترديد عامل هنرور كشور خود مىشدند . منظورم اين نيست كه هيچ‌گونه فعاليت ناروا از ناحيهء اين اعضا ناشى بشود ، ولى با امعان نظرى\r\n\r\n\r\n","description":"","footnote":"\r\n( 1 ) - اين را مىگويند : تنها به قاضى رفتن و شادمان برگشتن . مترجم .\r\n","page_name":" 734 ","page_number":748},
  {"content":"\r\n\r\nدربارهء روشى كه تاكنون پيروى شده است در حيرتم كه طى ربع قرن كه ايشان در آن سرزمين بوده‌اند خدمت و كار سزاوارترى به آنها ارجاع نشده و هيچ نوع توجه و اقدامى از جانب دولت انگليس براى استفاده از اطلاع و بصيرت ايشان معمول نگرديده است .\r\nيكى دوبار تصادفات سياسى ، فرمانداران محلى را بر آن داشته است كه به اين مأموران خدمت سياسى ارجاع كنند ، ولى شمارهء اين موارد بيش از انگشتان يك‌دست نيست . اين وضع و حال يادگار زمان گذشته است كه استقلال عمل بين سفارت در تهران كه رفتارى غرورآميز مىنمود و دستگاه تلگراف وجود داشته و اين دستگاه هم رسم خودمختارى پيش گرفته بود ، با حكام محلى مذاكره مىكرد بدون آنكه در اين كارها سفارت معاضدتى نموده باشد ، اما اكنون كه آن زمانهء حسادت و رقابت سرآمده است جا دارد كه بعضى از اين مأموران اجازهء مسافرت در داخله و جمع‌وجور كردن اطلاعات داشته باشند همان كارى كه در ابتداى امر مهندسان ، مكلف بانجام آن شده بودند . بايد كه مديران اين دستگاه با نمايندگان رسمى ما در ارتباط باشند و در پيشرفت كار ايران كه مطمح نظر ماست سهم بيشترى احراز كنند .\r\nتأثير اين رويه و كار را كه در آغاز اين قرن سر . جان ملكم اساس نهاده است نيك مىتوان دريافت كه وى با سخنان خردمندانه همراهان خود را كه نخستين بار به ايران مىآمده‌اند دلالت و مجهز مىكرد كه هنوز مايهء عبرت است . چون كتابى كه در دسترس ايرانيان نيست ، ايشان ما را از كار و رفتار ما و از اين راه وطن ما را خواهند شناخت پس چه نيكو است كه سخت هشيار باشيم و بدانيم كه آنچه بر اوراق نوشته‌اند هيچ‌گاه باندازه‌اى كه از انگلستان و انگليسيان به نظرشان ميرسد تأثير ندارد و باور بفرمائيد كه اين افراد از رفتار نفرات ما بيشتر تحت‌تأثير قرار مىگيرند تا آنچه در متن عهود مندرج است . به نظر من شق ثانوى وجود ندارد ، ولى در اينجا ذكر اين گفتار كه هركسى را بهر كارى ساخته‌اند ، نيك بجاست و اظهار اين نكته نيز بسيار روا كه اگر مأموران تلگراف اجازهء مختصرى هم\r\n\r\n","description":"","footnote":"","page_name":" 735 ","page_number":749},
  {"content":"\r\n\r\nيابند ، بدهوا مىشوند ، از انجام تكاليف اصلى خويش بازمىمانند و راه خبرچينى ناپسند پيش مىگيرند كه اگر با سفارت مربوط باشند براى دولت انگليس مسؤوليت - هاى بزرگ ايجاد خواهند كرد و اگر هم وابسته نباشند از امتثال دستور وزير مختار امتناع خواهند نمود . اينها نكته‌هاى بس اساسى است ، بخصوص اگر احالهء خدمت بايشان سرسرى انجام يابد ، اما از عناصر شايسته بسى كارها ساخته است و بايد تشويق شوند كه در امور عمرانى و آبادانى حوزهء خود مثلا در موقع تعطيلات با طيب خاطر دستيارى نمايند . در چند ميلى اين دستگاهها ، سرزمين دست‌نخورده و مجهول ديده مىشود و حال آنكه افرادى نيز از تبار بىباكترين نسل و نژاد جهان طى ربع قرن در همان حوالى استقرار و مسكن داشته‌اند .\r\n\r\nآنچه سياستمدار و بازرگان برعهده دارند\r\nتاريخ روابط ايران و انگلستان را در قرن حاضر كه سياستمداران ، سربازان ، تجار و مهندسان بانى آن بوده‌اند بيان كرده‌ام . دستهء دوم و چهارم عجالتا كار خود را انجام داده‌اند . آينده در دست گروه اول و سوم است . بايد سياستمداران از رويهء شرم‌آور بىاعتنائى احتراز و به‌عقيدهء اين جانب از سياست روپيه‌پردازى ملكم و جانشين‌هاى بلافصل وى اجتناب كنند همان عده‌اى كه با وجود قصد پيوستگى راه پرهيز پيمودند . شعار سياستمدار در آينده ارشاد كردن ايران در طريق بسط عمران و رفاه مادى و اصلاحات داخلى با پشتيبانى او و استفاده از موقع و فرصتى است كه هدف ديپلماسىاش فراهم ساختن آن خواهد بود . كار تاجر تهيهء لوازم مورد احتياج ايران و از راه تجارت برانگيختن علاقهء او نسبت به اروپا و تمدن است . در زمينهء نهضت اخلاقى هرگاه براى خارجىها دور از امكان نباشد حتما دشوار است كه مگر با ارائهء سرمشق و طريق قادر به دخالتى باشند و اگر خود ايران ترجيح ميدهد كه در خمود فكرى خود باقى بماند راه مستقيمى براى درهم شكستن عزم او وجود ندارد . اما در قسمت اقدامات صنعتى و تجارتى زمينهء پهناور و بكرى در آنجاست كه نتايج فراوانى را نويد ميدهد و در اين رشته آزمايش‌هاى نافعى نيز به عمل آمده است . اگر نهضت فكرى هنوز از مردم آن سرزمين بعيد نمايد ترقى مادى كه با كمك بيگانگان پىريزى و تقويت\r\n\r\n","description":"","footnote":"","page_name":" 736 ","page_number":750},
  {"content":"\r\n\r\nشود ممكن است پيشرفت او را سريع‌تر كند و سرانجام ايران بيدار شود و علاقه‌اى را كه ديگران نسبت به او ابراز ميدارند مورد اعتنا قرار دهد .\r\n\r\nسياست بريتانيا\r\nحال اگر از من استفسار شود كه انگلستان چه سياستى بايد نسبت به ايران داشته باشد بشرح ذيل جواب خواهم داد كه نه در اين روزگار و نه هيچ موقعى در قرن حاضر اين سياست مبتنى بر آز كشورگشائى نبوده است . انگلستان حتى به يك وجب از خاك ايران چشم طمع ندارد . فرمان‌هاى هشتم و نهم احكام عشرهء ( تورات ) هيچ‌وقت از جانب ما در خطر نقض نخواهد بود « 1 » .\r\nدر جنگ 7 - 1856 نيروى بريتانيا بوشهر و جزيرهء خارك را در خليج‌فارس و محمره و اهواز را بر ساحل كارون تسخير كردند و چند صباحى نيز در تصرف داشتند و آن كارى بس دشوار بشمار ميرفت كه بريتانيا پايگاهى در خليج‌فارس فراهم كند و سرنوشت كارون را با نگاهدارى مواضع مزبور براى هميشه تعيين نمايد ، ولى بدون اينكه موجبى براى از دست دادن آنها درميان باشد همه را پس داد .\r\nخود ايرانيان كه لااقل نگاهدارى بوشهر را از ناحيهء ما انتظار داشتند از نرمش و ملايمت ما حيران ماندند و بعد نيز چنين وانمود كردند كه با قدرت و زور بيشترى ما را از آنجا راندند . به‌هرحال اين كار پيوسته نشانهء بارزى از منظور صلح‌خواهى ماست و با تاكتيك‌هاى همسايهء شمالى ايران در مورد آشوراده بسيار متفاوت است . دربارهء چگونگى سياست بريتانيا نسبت به ايران بهتر از بيان لردسالزبورى در نطقى كه در گيلدهال ( تالار شهردارى لندن ) بمناسبت مهمانى از شاه در ژوئيهء 1889 ايراد كرده بود تعريفى نمىتوان يافت :\r\n« ما با علاقهء شديد و سمپاتى ناظر سياستى هستيم كه اعليحضرت در ايران ابداع كرده‌اند ، ما براى ايران درخشان‌ترين ترقى را خواستاريم و اميدواريم روابط او با جهان خارجى كه در زمانهء ما شرط لازم ترقى و تعالى است توسعه يابد و بيش از هرچيز علاقه داريم كه نه‌فقط رفاه بيشترى نصيب ايران شود ، بلكه\r\n\r\n\r\n","description":"","footnote":"\r\n( 1 ) - فرمان هشتم : « از شنيدن غيبت و بدگوئى نسبت به همسايگان خود احتراز جوئيد » . فرمان نهم : « به اموال همسايه با نظر طمع نگاه نكنيد » .\r\n","page_name":" 737 ","page_number":751},
  {"content":"\r\n\r\nنيرومند شود ، منابعش ترقى كند و آمادگيش افزون گردد و در عهد و اتحادهاى خويش استوار بماند تا بتواند در راه صلح و سلمى كه پيش گرفته است با امنيت و آرامش خاطر گام بردارد ، و از مهمان جليل القدر خودمان جدا درخواست داريم كه باور بفرمايند كه در راه تكاپوى دوستى و روابط سياسى و تجارتى خود طالب امتيازات انحصارى نيستيم و با قيد تأكيد اظهار ميداريم كه خواستار دوستى و مودتى نيستيم كه متضمن هيچ‌گونه استثمار يا اميال تجاوز يا جنگ شود . آنچه مطلوب ماست ماحصل سيرت و كارى است كه نه‌فقط خير يك ملت ، بلكه همهء ملل جهان را دربر دارد . »\r\nبه عبارت ديگر توسعه و ترقى منابع صنعتى و مادى آن و بسط تجارت و حفظ تماميت ارضى و تجديد نيروى ملى آن - اين اقدامات با تأكيد و اصرار و بنابر اتحادى دوستانه هدف سياست انگلستان است . دورهء انعقاد عهدنامه‌هاى تهاجمى و دفاعى گذشته است . در اوايل اين قرن انگلستان شايد با مخاطرهء كمتر و احتمال مزيت كافى مىتوانسته است درصدد چنين اقدامى برآيد ، اما فرصت مناسب با واقعهء - تركمنچاى و خشك شدن مركبى كه تفوق دائمى روسيه را در سمت شمال تسجيل نموده بود از بين رفته است .\r\nچنين عهد و پيمانى در اين زمانه ما را در مناطق دور از پايگاه ما ، بدون آنكه وضع و منابع ملىمان متناسب باشد به جنگ و جدال خواهد انداخت ، آن‌هم عليه دشمنى كه از ما ديرزمانى پيش افتاده و به نحو مستحكمى مستقر شده است .\r\nتنها موقعى كه امكان اين كار وجود داشت در حين جنگ كريمه بود ، در همان زمانى كه ايران آمادگى داشت سرنوشت خود را با ما ارتباط دهد ، مشروط بر اينكه ولايات از دست‌رفتهء خود را بازستاند « 1 » ، اما شانس اين قمار باارزش گرفتاريهاى ناشى از آن برابر نمىنمود . از ما ساخته نيست كه مسؤوليت استرداد ولاياتى را برعهده\r\n\r\n\r\n","description":"","footnote":"\r\n( 1 ) - چون اثر و علامتى از ناحيهء انگلستان مشهود نيفتاد گفته‌اند كه بنابر اغواى دولت تزارى ايران در موقع جنگ كريمه لشكرى به مرز عثمانى فرستاد و باز در سال 1877 برطبق درخواست روسيه سربازان ايرانى در خوى و زهاب و محمره متمركز شدند .\r\n","page_name":" 738 ","page_number":752},
  {"content":"\r\n\r\nبگيريم كه ايران در اثر ناتوانى خود از دست داده است و ديگر هم قدرت نگاهدارى آنها را ندارد ، زيراكه معامله‌اى يك‌جانبه خواهد بود و خير ناچيزى نصيب ما خواهد شد . اما بوسيلهء اتحاد دوستى و به كار بردن رأى صواب و تشويق جريان سرمايه به جانب شرق و مصرف آن در راههائى كه موجب استقرار و ثبات شود و منظور هم احياى مملكت باشد مىتوانيم وضع و ترتيبى در كار آن پيش آوريم كه خيالات خصمانهء ديگران اگر محال ننمايد لااقل سخت خطرآميز در نظر آيد .\r\n\r\nبرترى بريتانيا در مركز و جنوب\r\nبرتر از همه مىتوان اين نكته را قطعى دانست كه سرنوشت شمال هرچه باشد كه منطقه‌اى خارج از دخالت ماست ، ايران نواحى مركزى و جنوبى را استوار نگاه خواهد داشت و مىتواند به هر متهاجم بيگانه اخطار كند كه از آنجا جلوتر ورود سخت ممنوع است . برترى انگلستان خواه سياسى و يا تجارتى در حوزهء جنوبى كه شرح آن چندبار در اين كتاب مذكور افتاده تنها وسيلهء تأمين اين منظور است . خطى مىتوان از يك طرف تا سمت ديگر ايران كشيد كه از سيستان در شرق از طريق كرمان ، يزد و اصفهان به جانب غربى از بروجرد و همدان و كرمانشاه عبور كند و در جنوب اين حدود هرگونه اعمال نفوذ خصومت‌آميز سياسى غيرقابل قبول اعلام شود . در همين حدود و سامان نيز انگلستان توقع امتيازات انحصارى و يا تصور فرمانروائى ندارد و تهديدى هم معمول نخواهد داشت ، نه قصد لشكركشى و نه خيال تيراندازى دارد . گئوك‌تپه و پنجده از نقاطى نيست كه با طبع و سليقهء ما - سازگار باشد . پيروزىهاى آينده در ايران نه بوسيلهء گلوله و باروت حاصل‌شدنى است و نه با لاف و گزاف و يا تهديد و نه حتى بطورىكه گويا نووورميا پنداشته است ، با رشوه و تطميع ، بلكه با تأكيد دوستانه اين موضوع كه تأمين منافع مشترك عين مطلوب ماست و آن‌هم از طريق پيشرفت‌هاى صنعتى و اصلاح داخلى ميسر خواهد شد .\r\n\r\nنفوذ انگليس در تهران\r\nاگر بعضىها استفسار كنند كه آيا چنين سياستى ثمرات نيكو خواهد داشت يا نه به نظر من بدون شك و تزلزل ميتوان پاسخى مثبت\r\n\r\n","description":"","footnote":"","page_name":" 739 ","page_number":753},
  {"content":"\r\n\r\nداد . تمايلات طبيعى شايد ايران را به راه عقد پيمان اتحادى با انگلستان سوق دهد .\r\nاما با در نظر داشتن اين نكته كه ايشان تا چه‌اندازه در چنگ ترس و واهمه‌هاى خويش گرفتارند و با كيفيتى هم كه معمولا اين بيم و نگرانى را در مقابل طرفى كه از آنها قوىتر است ابراز مىدارند باز از لحاظ من حيرت‌انگيز نمود كه نفوذ انگلستان تا همين اندازه نيز در تهران استوار گرديده است ، ولى تا چندى پيش عنوان چنين ادعائى براستى و درستى امكان نداشت ، زيراكه مدت سى سال انگلستان سياستى را نسبت به ايران پيروى كرده است كه در زير لفافهء عادى عدم مداخلهء ماهرانه راه بىاعتنائى نابخشودنى را طى كرده بوده است و بطورىكه صدراعظم به اين جانب اظهار داشته بود : « اگر اندكى ديگر به همان منوال مىگذشت نفوذ انگلستان پاك از ميان ميرفت » اگر اين وضع ناگوار پيش نيامده است و بلكه تجديد نفوذ قابل تحسين كنونى ميسر شده است يكى بدليل اشتباهات تاكتيكى رقيبان ما و دليل ديگر پى بردن واقعى خود ايرانيان به چگونگى سياست بريتانيا ، ولى بالاتر از همه ناشى از انرژى درخور ستايش و نفوذ سرشار وزير مختار اخير انگليس در ايران ، سر . دروموندولف بوده است .\r\nارزش خدمات و نتايج مطلوبى كه از فعاليتهاى بىانتهاى او حاصل آمده است شايد از جاروجنجال جرايد روسيه بهتر معلوم مىشود تا از مدح و تعريف رنگين يكى از هموطنانش و بنابراين غير از ارجاع خوانندگانم به مندرجات روزنامه‌هاى مسكو و سن‌پطرزبورگ در اينجا تصديع بيشترى نميدهم .\r\nبه عقيدهء من تأثيرات مساعد رأى و دلالت صواب انگلستان در تهران كه بهيچ‌وجه از روى غرض و خودخواهى نيست از آن جهت بوده است كه بر علاقهء صادقانه نسبت به خير و صلاح آن كشور مبتنى بوده است . اعليحضرت در مورد اعطاى امتياز كشتىرانى كارون و تأسيس بانك شاهنشاهى مراتب سمپاتى عملى خويش را ابراز داشته‌اند و نظريهء همايونى راجع به نفوذ تجارتى انگلستان در ايران از دقت‌نظرى كه هنگام بازديد طرز كار و توليد دستگاههاى صنعتى ما در حين سفر\r\n\r\n","description":"","footnote":"","page_name":" 740 ","page_number":754},
  {"content":"\r\n\r\nتابستان 1889 در محيط پردود ميدلند و شمال انگلستان نشان داده‌اند مشهود افتاده است .\r\nدر نزد شاه و قسمت عمدهء اتباع وى انگليسىها افرادى خوش‌وجهه بشمار ميروند مگر هنگامى كه لحن ناصوابى در گفتار ما باشد ، همان حالتى كه در نظر مردمى باآداب و مغرور بگذشتهء خويش كه از وقار فطرى نيز برخوردارند لابد تنفر - انگيز است . دربارهء موضوعى كه خودم در پيشگفتار اين كتاب در باب پذيرائى - درخشان از شاه در انگلستان ياد كرده‌ام و اثرات آن در ميان ايرانيان بايد خاطرنشان كنم كه بواسطهء فقدان روزنامه و وسايل نقل و انتقال اخبار خارجى اكثريت مردم آن سرزمين شايد پاك از اين داستان بىاطلاع‌اند و اعضاى پائين ادارى ايران كه بزعم اين جانب خودخواه‌ترين و طاقت‌فرساترين افراد بشرند آن را علامت ضعف انگلستان و دال بر سطوت و جلال سلطان خود تلقى كرده‌اند ، اما در افراد طبقهء بالاى جامعه از وزيران و عناصر سرشناس كه فقط عقيده و نظر آنها مناط است هم از جهت ابراز احساسات دوستانه و هم نمايش اقتدار ملى ما ، تأثيرات نيكو داشته است .\r\nهراندازه حشرونشر دو ملت زيادتر باشد و آداب مودت‌آميز بيشتر مبادله شود خواه از نظر تجارتى يا اجتماعى و يا هم‌بستگى و يا كسب‌وكار امكان درك منافع مشترك سريع‌تر خواهد شد و روزى فراخواهد رسيد كه ايران ، انگلستان را طبيعىترين متحد خويش بشمار خواهد آورد و انگلستان هم ايران را دوستى علاقه‌مند .\r\n\r\nنفوذ روسيه\r\nدر حينى كه با حيرت و خشنودى از نفوذ قابل ملاحظهء كشور خود در ايران اطلاع حاصل نمودم تأثير قدرت روسيه را باوجود تفوق سرشار طبيعى او كمتر از آنچه به اين‌جانب وانمود كرده بودند يافته و دريافته‌ام كه وزيران ايران از اخم و نهيب نمايندهء همسايهء شمالى باكى ندارند و روىهمرفته ديپلماسى روسيه بهيچ‌وجه قرين كامگارى نبوده است و اگر چنانچه بايدوشايد پادشاه مورد حمايت باشد نيك قادر خواهد بود كه به خواسته‌هاى دوست گرامى خود سركار تزار\r\n\r\n","description":"","footnote":"","page_name":" 741 ","page_number":755},
  {"content":"\r\n\r\nجواب رد بدهد . بنابراين با نظريهء زير كه آقاى اورسول فرانسوى در كتاب خويش تقرير كرده است به هيچ عنوانى موافقت ندارم :\r\n« ناصر الدين شاه نايب السلطنه‌اى از جانب تزار بشمار ميرود . فرمانرواى حقيقى ايران آن‌كسى نيست كه در ارگ تهران مقر دارد ، بلكه وزير مختارى است كه اقامتگاه او در كنار ارگ ( پامنار - م ) نزديك بازار است » و همچنين با عقيدهء هموطن خود دكتر ويلز كه نوشته است :\r\n« نفوذ ما در ايران بر اثر قصور خودمان به حداقل رسيده است ، افراد معدودى از اتباع انگلستان كه در آنجا مانده‌اند براستى انگليسىاند . در نظر ايرانيان انگلستان نام و عنوانى شده است و روسيه مظهر قدرت ، آن‌هم قدرتى مورد اعتنا و سهمگين . اتباع روسيه مورد حمايتند ، ولى سرنوشت انگليسىها با خداست .\r\nگروهبان روسى به تمرين دادن افراد نظامى سرگرم است و تأثير وجود كشور او بسيار ، اما اثرى از قدرت انگلستان ديده نمىشود و از تجارت او فقط شبحى باقى مانده و محكوم به پستى شده است » .\r\nمن از تاريخ تحرير اين كلمات اطلاعى ندارم ، اما نارواتر از اين حرف و بيان براى مشوب كردن اذهان نمىتوان يافت .\r\n\r\nوضع انگلستان در جنوب\r\nغير از وضع و ميزان نفوذى كه فعلا انگلستان و انگليسىها در ايران دارند و آن از دورهء فتحعلى شاه آغاز و بوسيلهء چندين اقدام دوستانه تقويت شده است كه از جمله ارسال وجوه هنگفتى در مورد قحطى ايران در سال 2 - 1871 بوده است ، موقعيت انگلستان در نواحى جنوبى ايران به حدى مستحكم است كه مىتوان انتظار داشت كه از بركات آن پيروى از سياست تفوق در مركز و جنوب نيز همواره اثراتى مطلوب داشته باشد .\r\nنيروى بحرى بريتانيا در درياى مديترانه و امكان استقرار پايگاهى در قبرس و تسلط انگلستان در كانال سوئز و در دست داشتن بمبئى و كراچى و اقتدار غير قابل انكارش در خليج فارس شرط عمدهء احراز اين برترى است . تقويت انگلستان\r\n\r\n","description":"","footnote":"","page_name":" 742 ","page_number":756},
  {"content":"\r\n\r\nاز نظر تجارتى در سراسر كرانهء شمالى خليج فارس از گواتر تا محمره و در شهرهاى داخلى تا حدود اصفهان عامل ثانوى اين تضمين بشمار ميرود . اما قوىتر از هردو موجب مزبور وجود احساساتى است كه در نواحى جنوبى نسبت به كشور ما مشهود مىباشد .\r\nبعضىها پيشنهاد كرده‌اند بهتر آن است كه روسها تا خليج فارس پيشروى كنند تا از نزديك دچار نهيب و ضربت رقيب شوند . اين استدلال مبتنى بر تصور و خيال و سخت ابلهانه است و من هيچ‌وقت نشنيده‌ام كه فلان سردار دشمن خود را تا آستانهء قلعه راه داده باشد به اين خيال كه هروقت دلخواه اوست آسان با دشمن گلاويز شود .\r\n\r\nمسئلهء دستگاه سفارت\r\nوضع و جريانى كه با حيثيت انگلستان در ايران ارتباط تام دارد مورد اختلاف نظر بارزى حتى در ميان كسانى است كه با كاركنان و كيفيت ارتباط سفارت انگليس در تهران آشنائى دارند . عده‌اى طرفدار ترتيب فعلىاند كه نيم بيشتر مخارج را حكومت هند مىپردازد ، ولى وزير مختار و اعضاء را وزارت خارجهء انگليس منصوب و مقررى آنها را پرداخت مىكند . بعضىها نيز معتقدند كه چون ايران جزو كشورهاى آسيائى است و سياست آن با هندوستان مربوط مىباشد بايد همهء هزينه دستگاه سفارت را حكومت هند پرداخت نمايد و تمام و يا قسمت عمدهء اعضا هم از هند فرستاده شوند . شواهد تاريخى حاكى است كه از به دو تأسيس در اول اين قرن هر دو ترتيب مزبور معمول شده بود و بين كمپانى هند شرقى و دولت انگليس اختلاف‌نظر جدى دربارهء مسئلهء نمايندگى در ايران وجود داشته ، سر . جان ملكم و سر . هارفرد جونز باهم و در زمان واحدى در ايران سفير بودند .\r\nاين وضع تا سال 1860 دوام داشت در اين موقع سر . هنرى رالينسن از مقام وزير مختارى در تهران استعفا داد و از آن تاريخ سفارت به وزارت امور خارجه واگذار شده است ، ولى در تمام قرن حاضر اين موضوع مورد بحث و اختلاف بوده است كه كدام ترتيب ترجيح دارد و اين كار نيز مثل سياست خود ايران دستخوش\r\n\r\n","description":"","footnote":"","page_name":" 743 ","page_number":757},
  {"content":"\r\n\r\nدگرگونىها شده است . بطورىكه گفته‌ام كمپانى هند شرقى ابتدا وارد ميدان شد اما به زودى دولت آنها را از عرصه خارج كرد .\r\nدر 1823 روابط ايران و انگليس بدست حكومت هند افتاد و نمايندهء مختارى از طرف نايب السلطنه به دربار ايران رفت . در 1834 وضع بار ديگر عوض شد و اين بازى آلاكلنگ تا سال 1859 طول كشيد و چون ادارهء كمپانى هند شرقى جزو دولت بريتانيا شده بود دستگاه نمايندگى در تهران هم به ديوان هند انتقال يافت ، اما انتصاب وزير مختار با خود پادشاه بود كه از آن پس به همين ترتيب برقرار مانده است . مسئلهء تغيير وضع همواره مورد بحث و مذاكره واقع شده است و كميتهء مجلس مبعوثان كه در سال 1870 مأمور رسيدگى و تهيهء اساسنامهء خدمات سياسى و كنسولى شده بود به شرح ذيل نظر داد :\r\n« باآنكه اين كميته شواهد متضاد از منابع ذىصلاحيت كامل راجع به دو جنبهء اين موضوع دريافت داشته است ، روىهمرفته چنين اظهارنظر مىكند كه نمايندگى تهران را بايد تابع ديوان هند قرار داد و هرگاه مديران مسؤول دولت پادشاهى نظر بدهند كه اين كار با مصالح عمومى سازگار نيست اين كميته پيشنهاد مىكند كه همهء نفرات سفارت را وزارت خارجهء ما از ميان خدمتگزاران علياحضرت ملكه در هندوستان انتخاب كند و از ميزان مقررى 12000 ليره فعلى حكومت هند مبلغى كسر شود تا دولت امپراتورى سهم بيشترى از بودجهء آن نمايندگى را برعهده گرفته باشد » .\r\nاين پيشنهاد هيچ‌وقت مورد عمل قرار نگرفت و سفارت تهران وضع و ظاهر انگليسى و درواقع اروپائى خود را حفظ كرده است و 12000 ليره هم هنوز از خزانهء حكومت هند پرداخت مىشود . بدون شك راجع به مزيت هركدام از دو ترتيب فوق دلايلى مىتوان آورد و انصافا چون حكومت هند مبلغ عمده‌اى از اين بابت مىپردازد بايد نظارت بيشترى هم داشته باشد ، بخصوص كه نفرات دستگاههاى روابط ايران و انگلستان كه در بوشهر و مشهد و بغداد داريم غالبا از هندوستان\r\n\r\n","description":"","footnote":"","page_name":" 744 ","page_number":758},
  {"content":"\r\n\r\nگماشته شده‌اند ، هم انتصاب و هم پرداخت مقررى آنها با حكومت هند بوده است « 1 » و ادارهء تلگراف در ايران تابع حكومت هند است چنان كه در صورت ضرورت اعزام نيرو ، نفرات از بندرى در انگلستان حركت نمىكنند ، بلكه از بمبئى فرستاده مىشوند . بعلاوه وضع زندگى و شرايط اقليمى ايران با افرادى كه از هندوستان بروند بيشتر سازگار است نه آنكه كسانىكه آداب و رسوم دربارهاى اروپائى را فراگرفته‌اند ، و به احتمال قوى زبان فارسى در نزد مأموران مقيم هند آشناتر است تا وابسته‌هاى وزارت خارجه و بخصوص كه اين دسته تهران را از محل‌هاى دشوار بشمار مىآورند و خبر خدمت در آنجا را با ترشروئى تلقى مىكنند . همچنين گمان نمىكنم كه اين نظريه ديگر وارد باشد كه در تهران مصالح هندوستان را فداى ديپلماسى اروپائى مىنمايند .\r\nباآنكه شرح بالا از حالا اعزام نفرات بيشترى را از هندوستان ايجاب مىكند به‌نظر اين‌جانب صلاح آن است كه نظارت كارها اكثرا با وزارت خارجه در لندن باشد نه حكومت كلكته . پيدايش سرويس تلگراف در ايران و مسافرت‌هاى همايونى به اروپا و مهم‌تر از همه سياست روسيه در شمال ايران اين كشور را بوجه روزافزونى در جرگهء كشورهاى اروپائى وارد كرده است و سرپرستى امور آنجا بوسيلهء حكومت هند ديگر معقول نيست .\r\nقضيهء ايران رفته‌رفته جزو مسائل عمدهء شرق شده است كه مورد علاقهء لندن و سن‌پطرزبورگ و اسلامبول است ، وزير مختار انگليس در تهران بايد با سفراى ما در پايتخت‌هاى روسيه و عثمانى در تماس دائمى باشد .\r\nورود پىدرپى سفيران اروپائى به دربار تهران خود حاكى است كه ديگر ايران فقط يك دولت آسيائى نيست ، بلكه مهرهء شطرنج در سياست جهانى است .\r\n\r\n\r\n","description":"","footnote":"\r\n( 1 ) - انتصابات بوشهر و مشهد و بغداد ناشى از سازش عجيبى است كه بين دو طرف متخالف حاصل شده است . حكومت هند افراد را پيشنهاد مىكند و وزارت خارجه منصوب ميسازد و اين ترتيب دوگانه را هم به اين صورت درآورده‌اند كه مأمور سياسى مقيم بوشهر تابع حكومت هند و سركنسول با وزارت خارجه در لندن مربوط است . اين سيستم جالب‌توجه تاكنون خوب از آب درآمده است .\r\n","page_name":" 745 ","page_number":759},
  {"content":"\r\n\r\nبه‌نظر من خود شاه نيز از وابستگى سفارت تهران با حكومت هندوستان آزردگى خاطر حاصل خواهد كرد و اطمينان دارم امورى را كه در اين كتاب براى تجديد آبادانى و ترقى ايران با كمك سرمايه و كاردانى انگليس برشمرده‌ام از انگلستان قابل انجام و حمايت است ، نه هندوستان ، پس ترديدى نيست كه بايد سفارت تهران با وزارت خارجهء انگليس باشد و صورت اروپائى خود را حفظ كند ، هرچند كه افرادى سختگير از پيشنهاد و تدبير خود صرف‌نظر نخواهند كرد و شايد هم صلاح در آن باشد كه مطابق نظر كميتهء پارلمانى عدهء مختلفى در آنجا گمارده شوند . تأييد اين رويه انتخاب شايسته‌اى است كه اخيرا معمول و برطبق آن ژنرال گوردن وابستهء نظامى سفارت در تهران منصوب شده است .\r\n\r\nموانع اصلاحات\r\nدر خاتمه از داستان رقابت سياسى روس و انگليس در ايران به موضوع خود ايران مىپردازم و مسئلهء عمده يعنى آيندهء آن را تا آنجا كه از آثار زمانه و عبرت‌هاى گذشته و سيرت و استعداد اهالى آن قابل استنباط است مطرح مىسازم . از آنچه تاكنون نوشته‌ام خوانندگان نظرى شايسته دربارهء وضع واقعى آن سرزمين كسب كرده‌اند . هركس چنين وانمود كند كه ايران كنونى نيرومند و سالم است نه دوستدار اوست و نه دوست انگلستان است . با قضاوت ناصواب ممكن است اميدوارىهاى بيهوده ايجاد و طرح نقشه‌هائى ايجاب شود كه جز عواقب ناگوار براى هردو طرف اثرى دربر نداشته باشد . ايران نه كشورى قوى است و نه در جادهء ترقى است و نه عناصرى وطن‌پرست دارد .\r\nكشاورزى آن در وضع ناهنجارى است ، منابع ثروتش عاطل مانده است ، تجارتش لنگ و كار حكومتش تباه است و قشون آن هم به صورت مرموزى درآمده است . راههاى علاج براى تأمين اصلاحات و يا لااقل تجديد نيرو هم متعدد است و هم حائز اهميت . ترديدى نيست كه با مرور زمان تغييراتى در آن ملك راه يافته است . برانداختن بىتأمل جنگل‌ها و هدر رفتن منابع آب ، ميزان متوسط كشت‌وكار را در آنجا تقليل داده است . درحال‌حاضر كمتر از سابق در ايران بارندگى مىشود .\r\n\r\n","description":"","footnote":"","page_name":" 746 ","page_number":760},
  {"content":"\r\n\r\nدامنه‌هاى پرشيار ، همهء آبهاى كوهستان را جذب و از رسيدن آن به جلگه جلوگيرى مىكند . در گوشه‌وكنار همه‌جا آثار ويرانى و اهمال نمودار است . مسافر اتفاقى در پيرامون خود فقط شهرها و دهات متروك و بازارهاى خالى و ديوارهاى كهنه و پوسيده و برج‌هاى فروريخته و باغ‌هاى بىدرخت و گياه و كاروانسراهاى خراب و پل‌هاى شكسته خواهد ديد و در حيرت خواهد افتاد كه شايد نعمت حركت و بركت از مردم و خود آن سرزمين رخت بربسته است و آثار انقراض و زوال از در و ديوار آشكار .\r\nايرانيان كه به‌حد وفور نسبت به ميراث تاريخى خود غرور مىورزند و شبهه‌اى هم ندارند كه ايران برترين سرزمين دنياست از فضيلت وطن‌پرستى بوجه تأثرآورى بيگانه شده‌اند و شايد فقط وطن‌دوستى منفى بىاثرى دارند و همواره نيز در اظهارات وطن‌خواهى و ستايش افتخارات كشور خويش آماده‌اند ، ولى يكى از ميان صد تن ايشان نيست كه در راه استقلال وطن شمشير از نيام برآورد . در موقع ابراز روح ملى و يا جهد و تلاش چنين مىنمايد كه ايشان از دست و پا افتاده‌اند و سستى و ركود از نوك پا تا فرق سر آنها را فراگرفته است . درهرحال با اندكى هنر سياستمدارى و نمايش زور و همت ممكن بود از عهدهء سركوبى تركمن‌هاى ناحيهء ماوراء بحر خزر برآيند و آن حدود را برايگان تسليم دشمن نكنند . اگر دولتى داشتند كه بيشتر علاقه و مراقبت مىنمود و طرز كارش سخت تباه نبود مىتوانستند از افراد كرد و لر ممتازترين مدافعان وطن را در جهان فراهم سازند . در وضع فعلى اين ايلات نظر خوشى نسبت به حكومت مركزى ندارند و گمان هم نميرود كه در هنگام خطر سر بدهند . در زندگانى عمومى و حتى خصوصى فقدان رمق و ابتكار به صورت حيرت‌آورى درآمده است و مثل اين است كه نفر ايرانى حاضر است از آب حوض كثيف دسترس خود بنوشد و ناخوش شود ، اما تا چشمهء آب زلال كه فقط در دويست قدمى اوست نرود و به همين نسبت دشوار است كه دولت ايران را به اقدامات جدى اصلاح و آبادانى ترغيب و وادار نمود . اشراف ايرانى باوجود سنگ مرمر فراوانى كه در دسترس خود دارند باز فقط\r\n\r\n","description":"","footnote":"","page_name":" 747 ","page_number":761},
  {"content":"\r\n\r\nبساختن خانهء گلى اكتفا مىكنند ، به همين روال دولت ايران هم سركردن با سبك و وسايل كهنهء شرقى را بر كسب مآثر اقتصادى و فرهنگ اروپائى ترجيح مىنهد .\r\nرسم دست‌اندازى بر بيت‌المال در نزد همه مأموران رسمى بسيار متداول و گرامى است . از حضرت والى تا پائين‌ترين نفر همه بجان و دل دنبال مداخل‌اند .\r\nايران از ضعف و ناتوانى خويش آگاه است و صادقانه ترجيح مىدهد كه در همين حال باقى بماند و قطعا مثل ژاپون تشنهء زندگانى نوين نيست و هنگامى كه قباى فلزى تمدن را بر تن مىپوشد گوئى شكنجه‌اش مىدهند ، درست مانند زمانهء تفتيش عقايد و ايمان در اسپانيا وقتى كه افراد اولين بار با آلات زجر و شكنجه روبرو مىشده‌اند .\r\nاين‌جانب نيك باور دارم كه نجات او بدون پيش‌آمد طغيان تعصب‌آميز امكان پذير نيست و اگر در اين كار زياده شتاب شود ممكن است انجام منظور را دچار تعويق گرداند ، همانطورىكه در ژاپون جديد عده‌اى پيدا شده‌اند كه از دستهء سالخوردگان نيستند ، بلكه جوانان‌اند كه از نفوذ تمدن غرب بكشور خود نفرت دارند و حس رفتار حرمان‌آميز وطن‌دوستى ايشان گاهى به اقدامات عنيف و تعديات ناشى از يأس منجر مىشود .\r\nبه عقيدهء من در ايران نيز بعيد نيست كه در صورت قيام همگانى ، گروههاى مختلف وابسته به طبقهء روحانى اظهار وجود كنند و مآلا جان و مال اروپائيان چندى در خطر بيفتد . هم‌اكنون حس عدم رضايت بمناسبت سياست اعطاى امتيازات كه اعليحضرت اتخاذ نموده است ، مشهود مىباشد و فتنهء اخير عليه شركت تنباكو به همين دليل بوده كه شايد دولتى قوىتر با آسانى مىتوانسته است از وقوع آن جلوگيرى كند .\r\nروحانيون علنا عليه اروپائيان تبليغات مىكنند و در كوچه و خيابان به آنها ناسزا مىگويند و نامه‌هاى بىامضا در تحريك مردم بشورش پخش مىشود و حتى گفته‌اند محض مزيد احتياط ، نفرات گارد دربارى را دو برابر كرده‌اند . اين شايعات شايد اغراق‌آميز باشد و در صورت صحت توأم با اغراض شخصى است و به‌هرحال\r\n\r\n","description":"","footnote":"","page_name":" 748 ","page_number":762},
  {"content":"\r\n\r\nدر سرزمينى كه هنوز به خرافات و تعصب‌هاى مذهبى پابند است اين قبيل پيش - آمدها بعيد نيست ، وفور عناصر خارجى اين‌گونه اقدامات تعصب‌آميز را بيشتر خواهد كرد .\r\nبا تأسيس بانك شاهنشاهى رباخوران درآمد ظالمانهء خود را بحداقل مبدل يافته‌اند ، تجار و مالكان نظارت و بازرسى دستگاه رژى را خوش نداشته‌اند ، اعيان و سرشناسان حقوق و مزاياى ديرين خود را در اثر اعتراض سفرا و مقررات عهود جديد در خطر تحديد مىبينند . من گمان نمىكنم اين موجبات مزاحم اگر به صورت بدترى هم درآيد از پيشرفت كارهاى سودمندى كه شروع شده است جلوگيرى نمايد ، اما عناصر بيگانه هم بايد هشيار باشند و درصورت جنبش ناگهانى ارتجاعى غافلگير نشوند .\r\n\r\nآثار اميدوارى\r\nاينها موانع پيشرفت كار اصلاحات بوده است . از سوى ديگر علائم و آثارى هست كه دال بر تشويق و ترقى است كه شايد بررسى آن موجبات اميدوارى فراهم سازد . از يك‌طرف باآنكه سرزمين ايران به ظاهر خشك و خالى است ، ولى خاكش همان است كه بود و از لحاظ استعداد از زمين‌هاى بسيار ممتاز سراسر جهان است . حاصلخيزى سابق آن از بركت وجود آب بوده است و با آب ، باز آن بركت و آبادانى تجديد خواهد شد . هيچ تغيير طبيعى يا اقليمى در ايران روى نداده است كه حاصلخيزى و شادابى آن را به اين حالت بىكشت و كارى تبديل كرده باشد . اگر در تنظيم آبيارى همت و صرفه‌جوئى نمايند و وسايل جديد را در شخم زدن و تخم‌كارى معمول دارند شايد مقدار اراضى حاصلخيز آن دو برابر خواهد شد .\r\nهمچنين باآنكه درحال‌حاضر مرزهاى ايران بىحافظ و حفاظ است و لشكر و نفرى براى نگهبانى آن در كار نيست ، باز كوهها و كتل‌هاى آن عالىترين عوامل طبيعى دفاعى است و چنين مينمايد كه خداوند اين آثار و وسائل را براى حفظ و حمايت ايران به او ارزانى داشته است . بعلاوه باآنكه فكر و روح مردم ايران در حال ركود و انجماد است و شايد غنودن در اين وضع و حالت را خوش دارند و آفت بىحسى و فقدان -\r\n\r\n","description":"","footnote":"","page_name":" 749 ","page_number":763},
  {"content":"\r\n\r\nجوانمردى در ميان ايشان رخنه كرده باشد و دستگاه حكومتش از كار و ابتكار افراد تشويق و حمايتى نمىنمايد ، باز در سيرت و وجود ايرانيان شادابى دلپذيرى هست كه موجب شده است مردم آن سرزمين را فرانسويان شرق بنامند ، همان زنده‌دلى كه بالغ بر 2000 سال علىرغم تهاجم پىدرپى و سوانح ديگر ايشان را ملتى پايدار ساخته و امكان آن داده است كه بر فاتحان خويش پيروزى يابند ، و بجاى فنا شدن در چنگ متهاجمان آنها را در خود فانى سازند و حتى در اين روزگار انحطاط به آنها نوعى تجانس و هم‌آهنگى عجيب بخشيده است كه با وجود ضعف و فتورى كه ظاهرا دارند هيچ قوم و ملتى در جهان از اين جهت با ايشان برابر نيست .\r\nروستائى ايران در تنگناى سختى نيز طبع گدائى ندارد و حتى در اين دورهء واماندگى هنوز نيروى مردانگى آنها پايدار و باقى است . هرچند ايران متعدى ، ناتوان و دشمنى بىآزار شده است ، باز جاى ابراز انزجار نيست و حكومتش با وجود تباهى كار قادر به اصلاحات است . شايد فعلا لشكريانش بىارزش باشند ، اما در صورت داشتن رژيم پاكيزه‌اى بايد ، هم مورد اعتنا باشند و هم درخور پرهيز . بالاتر از همه بايد در خاطر داشت كه رسم و راه اهالى شرق با ما فرق دارد ، و طرز فكر آنها نيز با ما يكى نيست غالبا وقتى كه خيال مىكنيم آنها عقب‌مانده و ابله‌اند ايشان هم ما را فضول و ياوه‌سرا مىپندارند . گردونه زمان در نزد ايشان آهسته مىگردد و اعتنائى به حدت در امور و غرش چرخ‌هاى صنعتى ندارند . سيستم ما شايد ما را رواست ، ولى متساويا به همان اندازه و يا اصلا مفيد به حال ايشان نيست .\r\nشيطان فرمانروائى در دوزخ را بر خدمتگزارى در بهشت رجحان مىنهد .\r\nافراد عادى آسيا حكومت بد آسيائى را آسان به فرمانروائى اروپائى ترجيح مىدهند .\r\nايرانيان مردمانى شكاك‌اند و چون خود بنحو حيرت‌انگيزى حس وطن‌پرستى ندارند متمايل‌اند كه هميشه علاقهء سايرين را ناشى از اغراض خصوصى بنگرند و خيال مىكنند كه نيرنگى در كار است . رم در عرض يك روز بنا نشده است ، اصلاح ايران هم در ظرف ده سال ميسر نخواهد شد ، ولى اگر پزشك صبر داشته باشد بيمار قابل علاج است مشروط بر اين‌كه طبيب رقيب حدود شمالى نسخهء او را پاره نكند .\r\n\r\n","description":"","footnote":"","page_name":" 750 ","page_number":764},
  {"content":"\r\n\r\n\r\nترقياتى كه تاكنون حاصل شده است\r\nاگر آنچه را كه تا حال كرده‌اند رسيدگى كنيم آثار پيشرفت نمودار و مايهء اميدوارى فراهم است در فصل‌هاى سابق مطالبى ذكر كردم كه حاكى از وضع ايران درست قبل از پادشاهى شهريار فعلى بوده است ولى صاحب‌نظران وارد چه نظريات ملال‌انگيزى كه راجع به آينده اظهار نمىكرده‌اند .\r\nصحايف اين كتاب بسيارى از آن پيش‌بينىهاى ناصواب را مردود نموده است .\r\nهرگاه وضع كنونى را با نيمهء اول اين قرن كه بايد جزو دورهء سابق بشمار آيد ، قياس كنيم ، معلوم خواهد شد چه پيشرفتهائى حاصل شده است ، خصوصا از جهت حصول امنيت عمومى در اثر استقرار سلطنت همايونى و اقدام به پاره‌اى امور اصلاحى ، كه بنابر آن مىتوان گفت ايران در آستانهء دوران جديدى است و اميد پيشرفتى سريع‌تر و احراز نتايج پايدارتر موجود است . در همين چند سال تلگراف برقى و سيستم جديد پستى و تأسيس بانك‌هاى اروپائى و مقدمات كشيدن خط آهن و به كار افتادن سرمايه‌هاى عمدهء خارجى براى استفاده از منابع داخلى شروع گرديده است .\r\nايرانيان باهوش‌تر از آنند كه بپندارند اين كارها حد نهائى است . در ميان زمامداران آن ، عناصر فراوانى ديده مىشوند كه از وضع فعلى كشور خويش تأسف دارند و به احتياجات اصلى او واقف‌اند . در حين مسافرت خود خوشوقتى ملاقات و صحبت با چندين نفر از سياستمداران ايران را داشته‌ام و بسيارى از ايشان علاقهء تام باقدامات اصلاحى نشان مىداده‌اند و از تباهيى كه در سراسر كشور ، مانع اصلاحات بوده است آزرده‌خاطر بودند ، همان موانع و محظوراتى كه براى رفع آن وجود افراد قوىتر از ايشان لازم است . اعليحضرت اقدامات اصلاحى متعدد كرده‌اند و بدون شك بيشتر از هر شهريارى بعد از كريم خان به ايران خدمت نموده است ، اگر جرأت بيشترى مىداشتند اقدامات ديگرى هم مقدور بوده است . از جملهء گرفتاريهاى محيط شرق يكى هم اين است كه با اطمينان نمىتوان گفت كه سياست او را كه روىهمرفته معتبر و قابل ستايش است جانشين وى چگونه تلقى خواهد كرد .\r\n\r\n","description":"","footnote":"","page_name":" 751 ","page_number":765},
  {"content":"\r\n\r\n\r\nجانشين\r\nاگر هرگونه ترديدى از اين بابت درميان باشد شكى نيست كه در پيش گرفتن رفتارى كه آشفتگى سياسى را بيشتر و كار تحريك و آشوب را آسان‌تر كند جز زيان اثرى نخواهد داشت . بسيارى از نويسندگان با ابراز اطمينان چنين وانمود مىكنند كه بعد از درگذشت شهريار فعلى آشفتگى عمومى پديد خواهد آمد و به احتمال قوى مدعيان متعدد براى تصرف تخت‌وتاج خواهند كوشيد و حتى گفته‌اند كه بايد ديد كدام مدعى مشمول التفات يك طرف و كدام موردعلاقهء طرف ديگر است ، همسايهء شمالى چه‌كسى را در نظر دارد و عامل جنوبى از كه حمايت خواهد كرد . هر اقدامى كه سبب تشويق دعاوى كاذب شود و يا عدولى از راه و رسم معلوم موروثى باشد ممكن است مملكت را به هرج‌ومرج بزرگ گرفتار و زمينه را براى عناصرى كه خيال حمله و تجاوز دارند آماده سازد . قدر مسلم اين است كه روس و انگليس كه نيرومندترين عوامل خارجى بشمار ميروند هرگاه با عزم كامل از وليعهد قانونى طرفدارى كنند اگر حتى روزى هم بيش تا درگذشت حضرت شهريارى در پيش نباشد ، به عقيده من باز نه امنيت و نه سرنوشت تخت‌وتاج هيچ در خطر نخواهد بود .\r\n\r\nسيرت ايرانى\r\nحال اگر از توصيف وضع عمومى بشرح سيرت خصوصى مردم ايران بپردازم و بكوشم كه از راه و رفتار زندگى روزانهء ايشان نكته‌هائى دريابم نتيجهء اين بررسى بعد از سنجش و قياس همهء صفات آنها باز مثبت و مساعد خواهد بود .\r\nاخلاق ايرانيان جنبه‌هاى متفاوت متعدد حيرت‌آورى دارد كه در نزد ديگر اقوام همهء آنها به‌ندرت باهم جمع‌شدنى است . ايشان نسل و نژادى خوش‌آيند ، واجد آدابى آراسته‌اند و منشى نجيبانه و اشرافى دارند ، از لحاظ طبع و نهاد مستعد تهييج و در محاوره و صحبت هوشمند و باذكاوت و در رفتار و سلوك نيك زيرك‌اند و اگر هم دل نرم و نازكى دارند كه به اعتقاد من دارند مغزشان ناتوان نيست . در ريا ماهرند و گرفتار آفات تباهى و فساد شده‌اند و صفت استوارى و دلاورى را از دست داده‌اند .\r\nبا اقوامى كه در پيرامون ايشانند با كرد خشن و افغانى متكبر و ترك عبوس و هندى\r\n\r\n","description":"","footnote":"","page_name":" 752 ","page_number":766},
  {"content":"\r\n\r\nبىحال تفاوت بارزى دارند و بين آنها و هيچ‌يك از اين اقوام وجوه اشتراك موجود نيست .\r\nوضع طبيعى سرزمين ايشان و مذهب و كيش متمايزى كه دارند در آنها تفاوت نژادى پديد آورده است كه همواره مشهود و نمايان بوده است . از لحاظ فردى خصايص جالب‌توجه متعدد دارند و از جهت جامعه فاقد موجبات قدر واقعى يا سرافرازى بشمار ميروند و فقط از يك بابت قهرمانند كه هرچند ايشان را از نظر پژوهندگان سرشت انسانى موردتوجه قرار ميدهد ، از لحاظ اخلاقيون هيچ زيبنده نيست .\r\nبعد از اقامت طولانى در آن سرزمين انسان گمان خواهد كرد آنچه اپىمونيد - كرتى راجع به يونانيان نوشته بود ، شايد منظورش ايرانيان بوده است . ايشان مردمانى دل‌پسند و در برخورد و معاشرت خوش‌آيند هستند ، ولى روىهمرفته گمان نميرود اظهارنظر مطلوب دربارهء آنها كار آسانى باشد و درهرحال سه اختصاص در سيرت قومى آنهاست كه به عقيدهء من علىرغم آنچه بعضىها وانمود مىكنند حاكى است كه قوم و ملتى پاينده‌اند ، نه مانند تركها به انحطاط ملى دچار شده‌اند ، و نه مثل تاتارها در معرض خطر زوال ذلت‌بارى گرفتار آمده‌اند ، بلكه نيك آشكار است كه روزگار رستگارى و نجات را درپيش دارند . اين سه خاصيت اخلاقى يكى زنده‌دلى فناناپذير آنهاست ، ديگر استعداد بسيار در كار تقليد كه از اين جهت در مشرق زمين همواره شهرت داشته‌اند « 1 » و همچنين با وجود شواهد متخالف كه گاهى به نظر ميرسد ، به كار انداختن صادقانهء حس آزادگى منزه و عارى از اغراض ديرين يا اقدامات تعصب - آميز آتشين . تاريخ نيك گواه است كه ايرانيان نبوغ بقا دارند و آثارى را عرضه ميدارد كه ايشان رفته‌رفته حاصل كار و كوشش ديگران را جذب و از آن خويش مىكنند .\r\n\r\nشتاب با تأنى « 2 »\r\nناگزيرم سخنم را با كلامى احتياطآميز خاتمه بدهم ،\r\n\r\n\r\n","description":"","footnote":"\r\n( 1 ) - هرودوت مىنويسد هيچ قومى باندازهء ايرانيان زود و آسان عادات خارجى را اختيار نمىكنند و همين‌كه ايشان از وجود چيزى تجملى آگاه شوند بىدرنگ آن را براى خود فراهم مىسازند .\r\n( 2 ) -  Festina lente  اصطلاح لاتينى منتسب به اگوست امپراتور معروف رم است كه توصيه مىكرد :\r\n« براى اين‌كه كارى را نيك انجام بدهيد ، با تأنى شتاب كنيد » . م .\r\n","page_name":" 753 ","page_number":767},
  {"content":"\r\n\r\nهرچند كه در اين مسئله با ديگر صاحبنظران موافق نيستم ، ولى به عقيدهء اينجانب براى اصلاح سريع ايران نبايد درصدد نقشه‌هاى بزرگ افتاد كه جز شكست نتيجه‌اى نخواهد داشت . پروژه‌هاى عالى از قبيل كشيدن خط آهن از شمال به جنوب و از شرق به غرب و مجهز كردن اين سرزمين با زرهى از كارخانه‌ها و كارگاهها فقط به اتلاف مال منجر خواهد گرديد ، و بانىهاى چنين نقشه‌هائى را مآلا بدنام خواهد ساخت .\r\nاعطاى عجولانهء امتيازات براى ساختن و پرداختن همه قسم اقلام وارداتى و صادراتى كه در زير آسمان يافته مىشود از تلفن تا تنباكو و از گلاب تا ميز رولت متضمن نفعى پايدار نيست و از اين قبيل كارها غالبا جز انباشتن كيسهء مباشران آن هدفى درميان نخواهد بود . با شروع تعقيب اقدامات از راههاى آزموده و معلوم ، سرمايه بهتر و آسان در جريان خواهد افتاد و صنايع سريع‌تر پيشرفت خواهد كرد . همين نظر راجع به راههاى ارتباطى داخلى نيز وارد است .\r\nدر بسيارى از نقاط بايد راههاى مال‌رو مقدم بر جاده و جاده مقدم بر خط آهن ساخته شود ، خرج كردن صدها ليره در فلان‌جا بر تلف ساختن هزاران ليره در محل ديگر بمراتب ارجح است . بايد سرمايهء ايرانى در احيا و بهره‌بردارى از منابع ايران صرف شود ، زيراكه امتيازات انحصارى مالى كه بسود خارجىها باشد حقد و حسادت توليد خواهد كرد و مردم خواهند پنداشت كه قصد چپاول درميان است . نبايد از نظر دور داشت كه در ضمن برانگيختن وسايل انتفاع در يك جا يا نقطهء ديگر لازم است پايه و اساس استوارى هم گذاشت كه درك فوايد اين قبيل كارها را ساده و آسان سازد و سبب تقدير و امتنان عمومى شود .\r\nدر سابق خاطرنشان كرده بودم كه مردم هنوز از نعمت تربيت هيچ بهره‌مند نشده‌اند و گرفتار تباهى محيطاند . تمدن در ميان ايشان فقط از طريق تعليم در مدرسه تعميم خواهد يافت . رعايت قانون و احترام نسبت به قراردادها و عهود و ايمان بدرستى با تأسيساتى كه اين مقاصد را تأمين كند ميسر خواهد گرديد .\r\n\r\n","description":"","footnote":"","page_name":" 754 ","page_number":768},
  {"content":"\r\n\r\nراست است كه ايران درحال‌حاضر فقط عقب‌مانده و ناتوان است ، با شرح و بيان كردن اين حالت عقب‌ماندگى و دورافتادگى و ناتوانى كنونى آن ، اميدوارم نيك نمايان ساخته باشم كه اين سرزمين مورد علاقهء جدى افراد انگليسى است و بايد كشور ما با آن دولت بوسيلهء عهد و پيمان صميمانه بستگى يابد و در پىريزى آيندهء عالى آن‌كه فراخور گذشتهء درخشانش باشد ملت انگليس همكارى و سهم بزرگى داشته باشد .\r\nپايان\r\n\r\n","description":"","footnote":"","page_name":" 755 ","page_number":769},
  {"content":"\r\n . \r\n","description":"","footnote":"","page_name":" 756 ","page_number":770},
  {"content":"\r\n\r\n\r\n[ فهرست ها 
  ]\r\n\r\nفهرست نامهاى كسان\r\n« آ »\r\nآپريس 93\r\nآدلف [ گوستاو . . . 
  ] 26\r\nآدم ( ع ) 12 / 373\r\nآرتابان 153 / 156\r\nآرساسيد 153\r\nآرنولد 8 / 254\r\nآريان 89 / 97 / 98 / 100 / 106 / 107 / 283 494 / 513\r\nآستياگ 105 / 109\r\nآشوربانيپال 375\r\nآشورنسيرپال 235\r\nآقاخان [ ميرزا . . . 
  ] 355\r\nآقا محمد خان 35 / 120 / 122 / 128 / 297 320 / 326\r\nآلبوكرك 483 / 498 / 499 / 520\r\nآمازيس ، 176\r\nآنجلو 96\r\nآنتيوش اپيغان 163\r\nآنتيوش ، سيرياديس 259\r\nآهورامزدا . رك : اهورامزدا ، 192\r\n« الف »\r\nابراهيم [ سلطان . . . 
  ] 115\r\nابراهيم [ بن شاهرخ 
  ] ( سلطان . . . ) 209\r\nابراهيم بن قيس 525 / 533\r\nابراهيم پاشا 549\r\nابراهيم خان [ حاجى . . . 
  ] 363\r\nابراهيم خان بمپور 298 / 311 / 312\r\nابراهيم كلانتر [ حاجى . . . 
  ] 129\r\nابردين [ لرد . . . 
  ] 671\r\nابن بطوطه 119 / 254 / 348 / 442 / 498 / 545\r\nابن رشيد 542 / 551\r\nابو اسحق كازرونى 254\r\nابو بكر 82\r\nابو عبد اللّه 119\r\nابو الفدا 426\r\nابو نصر 394\r\nابو الهول 234\r\nاپرله 236\r\nاتيكوس 468\r\nاحمد [ سيد مير . . . 
  ] 126\r\nاحمد بن سعيد 521\r\nاحمد بن عبد اللّه 540\r\nاحمد بن موسى 119\r\nاحمد خان 335\r\nاحمد شاه دورانى افغان 310\r\nادناتوس 266\r\nادواردز [ آرتور . . . 
  ] 636 / 639\r\nادوارد ششم 633\r\nارتشتر 267\r\nاردشير 143 / 152 / 153 / 154 / 155 157 / 159 / 164 / 267 / 294 / 297 375 / 376 / 456\r\nاردشير اول ( اردشير درازدست ) 173 / 252\r\n\r\n","description":"","footnote":"","page_name":" 757 ","page_number":771},
  {"content":"\r\n\r\nاردشير بابكان ، رك : اردشير 152 / 176 497\r\nاردشير درازدست ( : اردشير اول ) 74 / 225\r\nاردشير دوم 225\r\nاردشير سوم 112 / 206\r\nاردشير منه‌من [ خوش حافظه 
  ] 377\r\nاردلان 390\r\nارشك 225\r\nاريستوبولوس 98 / 100 / 101\r\nاسارهادون 375\r\nاسپارك [ جان . . . 
  ] 637\r\nاسپيرز [ فنه . . . 
  ] 158\r\nاستادلر [ رودلف . . . 
  ] 68\r\nاستاكلر 365 / 393 / 433 / 523 / 524 / 672\r\nاستانلى 193\r\nاستانوس [ سر . اى . ج . . . 
  ] 142 / 284\r\nاستر 221 / 375\r\nاسترابن 89 / 375 / 439\r\nاسترابو . رك : استرابن 375\r\nاستراچى ( استرجى ) 47\r\nاستريوس [ جان . . . 
  ] 96 / 123 / 506 529\r\nاستفن [ تامس . . . 
  ] 649\r\nاستك 167 / 298 / 563 / 617\r\nاستورمن [ اى . . . 
  ] 193\r\nاستورى [ جيمز . . . 
  ] 501\r\nاستولز 162 / 194 / 215 / 224 / 228 / 229 230 / 262 / 264\r\nاستون [ سرگرد . . . 
  ] 257\r\nاستيله [ ريچارد . . . 
  ] 513 / 652\r\nاستيوارت [ سرهنگ . . . 
  ] 306 / 351 672 / 725 / 726\r\nاسحق ( ع ) 134\r\nاسد خان 273 / 274 / 311 / 335 / 351 361 / 369\r\nاسفنديار خان ايل‌بيگى 354 / 358 / 359 360 / 361\r\nاسكندر 97 / 98 / 100 / 101 / 106 / 081 163 / 182 / 215 / 222 / 227 228 / 229 / 231 / 233 / 257 / 283 309 / 348 / 376 / 388 / 403 / 416 513\r\nاسكندر خان 345\r\nاسكوبلف [ ژنرال . . . 
  ] 703 / 705\r\nاسماعيل [ شاه . . . 
  ] 33 / 44 / 82 / 350 390\r\nاسميت [ سرهنگ اوان . . . 
  ] 15 / 729\r\nاسميت [ سيسيل . . . 
  ] 93\r\nاسميد 66\r\nاشرف افغان 133\r\nاشيل 375\r\nاصطخرى [ ابو اسحق . . . 
  ] 164 / 247 257 / 258\r\nافراسياب [ اتابك . . . 
  ] 348\r\nاكبر شاه 26\r\nاكتاى 82\r\nالبوكرك [ الفونسود . . . 
  ] 470 / 501 521 / 632 / 633\r\nالتون [ جان . . . 
  ] 471 / 472 / 599 644 / 645 / 646 / 647 / 648\r\nالكوك [ تامس . . . 
  ] 636\r\nاللّه وردى خان 19 / 44\r\nالوان 394\r\nاليزابت 26 / 506 / 635 / 650 / 651\r\n\r\n","description":"","footnote":"","page_name":" 758 ","page_number":772},
  {"content":"\r\n\r\nاليس [ اچ . . . 
  ] 193\r\nامام قلى خان 80 / 119 / 139 / 231 / 359 360 / 361 / 363 / 503\r\nامانوئل 632\r\nامير چخماق 293\r\nامير قلى خان 363\r\nامين الدوله 5 / 13 / 45\r\nامين السلطان 3 / 4 / 5 / 12 / 284 / 465 476 / 482\r\nاناكسيمن 105\r\nانتونى 632\r\nانتيوكوس 348\r\nانتىفلوس 236\r\nاندرو [ سر . دبليو . بى . . . 
  ] 552\r\nاندريس ، 215 / 218 / 224 / 262 / 264\r\nانن‌كف [ ژنرال . . . 
  ] 678 / 704\r\nانوشيروان 315\r\nاوپر [ پروفسور . . . 
  ] 104 / 108\r\nاوترام [ سر . جى . . . 
  ] 280\r\nاودريكوس [ فراير . . . 
  ] 159 / 291\r\nاورفه 147\r\nاوروس 93\r\nاوزلى [ سرگور . . . 
  ] 59 / 65 / 90 / 97 128 / 131 / 156 / 158 / 160 / 173 225 / 257\r\nاوزون حسن 25\r\nاورسول فرانسوى 742\r\nاوسهر 66\r\nاوكوس ( : خشيارشا سوم ) 225\r\nاولئاريوس [ آدام . . . 
  ] 18 / 22 / 26 / 27 34 / 58 / 383 / 603 / 643\r\nاوليويه 34 / 65\r\nاهاسروس 375\r\nاهريمن 199\r\nاهورامزدا 152 / 153 / 155 / 156 / 157 163 / 170 / 171 / 174 / 185 / 199 200 / 216 / 218 / 227 / 235 / 267\r\nايستكورت [ سرگرد . . . 
  ] 415 / 433 / 434\r\nاينس ورث 437\r\nاينوك 373\r\nايوب خان 713\r\nايوز [ ادوارد . . . 
  ] 507\r\n« ب »\r\nبابك ( پاپك ) 153 / 164\r\nبابين 172\r\nباپتيست 373\r\nباكونين 647\r\nباكينكهام [ جى . اس . . . 
  ] 37 / 196 258 / 504\r\nبانيستر 638\r\nباربارو 25 / 96 / 119 / 143 / 159 / 291\r\nبخت النصر 234\r\nبرادران شرلى 44\r\nبرانوش 455\r\nبرتونى 70\r\nبركات 394\r\nبروس [ بى . اچ . . . 
  ] 19\r\nبروس [ دكتر . . . 
  ] 70 / 71 / 644\r\nبروك [ جىكول . . . 
  ] 193\r\nبروكمن 642 / 643\r\nبريجز [ جى . . . 
  ] 193\r\nبرينگ 385\r\nبطلميوس 24 / 108 / 109 / 110\r\n\r\n","description":"","footnote":"","page_name":" 759 ","page_number":773},
  {"content":"\r\n\r\nبكووتيز 644\r\nبل [ سرهنگ . . . 
  ] 340 / 362 / 438 454\r\nبنت [ تئودور . . . 
  ] 544\r\nبواتال [ فابيوس . . . ) 615\r\nبودولف 304\r\nبورگس 672\r\nبورنوف 161\r\nبورو [ استفن . . . 
  ] 634\r\nبولاى 653\r\nبوهس [ دكتر . . . 
  ] 302\r\nبهرام 144 / 147 / 266 / 381\r\nبهرام اول 257\r\nبهرام پنجم 145\r\nبهرام چهارم 143 / 146 / 158\r\nبهرام دوم 145 / 151 / 266 / 267\r\nبهرام گور 86 / 88 / 145\r\nبيتون [ سر . اچ . ليندسى . . . 
  ] 610\r\nبيرينگ ( برينگ ) 386\r\nبيشاپ ( بانو . . . ) 63 / 332 / 342 365 / 382\r\nبيك‌نل [ دكتر . . . 
  ] 8\r\nبيكونسفيدا [ لرد . . . 
  ] 696\r\nبينينگ 83 / 167 / 196\r\n« پ »\r\nپاپك ( بابك ) 164\r\nپاسكال آراكليان 70\r\nپرپاسيفيك دوپروانس 653\r\nپرگابريل دوشينون 653\r\nپرگامس 187\r\nپرو 180\r\nپريچ 90\r\nپريس [ جى . آر . . . 
  ] 52\r\nپرينگلر [ ريچارد . . . 
  ] 637\r\nپريه [ كونگ . . . 
  ] 267\r\nپطر كبير 661 / 643 / 644 / 716\r\nپلستد [ بارتلمو . . . 
  ] 507\r\nپلوتارك 98 / 101\r\nپلوم‌ترى [ سروان ليوئل . . . 
  ] 638\r\nپلى [ سر . لويس . . . 
  ] 540\r\nپلى ماكوس 101\r\nپلىنى 98 / 101 / 107\r\nپمپه 468 / 661\r\nپوتينگر [ سر . اچ . . . 
  ] 193 / 292 / 298 299 / 308 / 310 / 311 / 315 / 318\r\nپوران 356\r\nپورنيف 644\r\nپيرول 486\r\n« ت »\r\nتاتار كبير 82\r\nتامر ( : شيخ تمر ) 393 / 395\r\nتامس 142 / 153\r\nتامس‌مور 113\r\nتامسن [ سر . رانلد . . . 
  ] 267 / 535 638 / 723\r\nتاورنيه 10 / 19 / 26 / 28 / 34 / 38 / 39 47 / 78 / 119 / 131 / 257 / 291 383 / 502 / 603 / 609\r\nتايلر [ سر . . . 
  ] 193 / 723\r\nتئودور 633 / 635\r\nتركى [ سيد . . . 
  ] 524 / 525 / 532\r\nترگوكاسف 705\r\nترودن 631\r\n\r\n","description":"","footnote":"","page_name":" 760 ","page_number":774},
  {"content":"\r\n\r\nترى [ پلوم . . . 
  ] 639\r\nتقى خان [ ميرزا . . . 
  ] 18\r\nتكسيه 113 / 193 / 264 / 271\r\nتلموس 91 / 236\r\nتمر [ شيخ . . . 
  ] ( تامر ) 393 / 394 / 395\r\nتميستوكل 468\r\nتود [ اى . . . 
  ] 193\r\nتودلا [ بنيامين . . . 
  ] 25\r\nتوريچ 14\r\nته‌ونوت 38 / 113 / 257\r\nتيمور 8 / 10 / 25 / 82 / 115 / 119 / 209 293 / 297 / 334 / 388 / 441 / 469 498\r\nتيمور ميرزا 252 / 254\r\n« ث »\r\nثوينى [ سيد . . . 
  ] 524\r\n« ج »\r\nجابر خان [ حاجى . . . 
  ] 393 / 394 / 395\r\nجاسم بن محمد بن تهامى 541 542\r\nجان 152\r\nجان [ سر . اوس . . . 
  ] 247\r\nجانسن [ رابرت . . . 
  ] 634\r\nجانسن [ ريچارد . . . 
  ] 634\r\nجعفر خان 394\r\nجعفر خان زند 254\r\nجعفر قلى خان 358 / 363 / 369\r\nجلال الدوله 121\r\nجمال بيك ( لقب التون ) 471\r\nجنكينسن [ ماسترانتونى . . . 
  ] 634 635 / 636 / 642\r\nجمشيد 24 / 141 / 166\r\nجنيگز [ سروان . . . 
  ] 318 / 319\r\nجونز [ سر . هارفرد . . . 
  ] 59 / 120 / 193 284 / 743\r\nجيمز 513\r\nجيمز اول 641\r\n« چ »\r\nچارلز دوم 656\r\nچانسلر [ ريچارد . . . 
  ] 634\r\nچپمن [ لارنس . . . 
  ] 637 / 638\r\nچراغعلى خان 354\r\nچزنى [ ژنرال . . . 
  ] 434\r\nچستى [ ژنرال . . . 
  ] 552\r\nچم‌پن [ سر . . . ) 729\r\nچنگيز خان 25 / 82 / 119 / 297\r\nچنى [ ريچارد . . . 
  ] 636\r\nچيلد [ الكساندر . . . 
  ] 513 / 514\r\n« ح »\r\nحاجى خان [ مير . . . 
  ] 331\r\nحافظ 82 / 113 / 130 / 132 / 133 / 134 / 470\r\nحسام السلطنه فرهاد ميرزا 246\r\nحبيب اللّه خان 363\r\nحسن خان ايلخانى 355\r\nحسن خان والى 335 / 336\r\nحسنعلى ميرزا شجاع السلطنه 79\r\nحسين ( ع ) 115 / 314\r\nحسين [ شيخ . . . 
  ] ( فرزند شيخ رسول ) 284\r\nحسين خان والى 334 / 335\r\nحسين صوفى 356\r\nحسين على ميرزا 128 / 252\r\nحسينقلى خان ايلخانى 355 / 358 / 359 362 / 363 / 369 / 404 / 428\r\n\r\n","description":"","footnote":"","page_name":" 761 ","page_number":775},
  {"content":"\r\n\r\nحسينقلى خان والى 335 / 336 / 338\r\nحسينقلى ميرزا 120\r\nحميد بن عبد اللّه 540\r\nحيدر على خان 122\r\nحيدر على خان والى 335 / 336\r\n« خ »\r\nخانلر ميرزا 412\r\nخانيكف 306 / 617\r\nخدا كريم خان 355\r\nخزعل 397\r\nخسرو انوشيروان ( رك : انوشيروان ) 269\r\nخسرو اول ( رك : انوشيروان ) 268 / 269\r\nخسرو پرويز 158\r\nخسرو دوم 158 / 256\r\nخسرو خان 363\r\nخشايارشا ( : خشيارشا ) 111 / 159 / 165 173 / 183 / 187 / 188 / 190 / 192 193 / 196 / 197 / 200 / 201 / 202 204 / 209 / 213 / 214 / 217 / 221 225 / 228 / 233 / 375 / 468\r\nخشيارشا ( رك : خشايارشا )\r\nخشيارشا سوم ( اوكوس ) 225\r\nخضيب [ شيخ . . . 
  ] 493\r\nخودار لاگمار ، 375\r\n« د »\r\nداراب ( داريوش ) 109\r\nداراب خان 137 / 355\r\nدارسى 173\r\nدارمستتر 145\r\nداريوش دوم ( نتوس ) 173 / 225\r\nداريوش سوم ( كدمن ) 225\r\nداريوش كبير 93 / 109 / 111 / 126 / 158 159 / 161 / 162 / 163 / 165 / 167 168 / 171 / 172 / 173 / 175 / 176 185 / 186 / 187 / 190 / 192 / 196 197 / 200 / 209 / 210 / 215 / 216 217 / 221 / 235 / 236 / 237 / 242 375 / 376 / 434 / 585 / 699\r\nداريوش نوتوس يونانى 109\r\nدانته 134\r\nدانيال نبى 375 / 380 / 441\r\nداور خان 80 / 503\r\nدئه [ لوئى . . . 
  ] 653\r\nدروموندولف [ سر . اچ . . . 
  ] 404 / 713 723 / 740\r\nدرويشعلى 351\r\nدزرائيلى 696\r\nدستنگ ( كنت . . . ) 507\r\nدسلاند [ دوليه . . . 
  ] 26\r\nدلاواله [ پيترو . . . 
  ] 26 / 43 / 165\r\nدوارتما [ لودويكا . . . 
  ] 498\r\nدوبد [ بارون . . . 
  ] 167 / 173 / 336 / 342\r\nدوبود 344 / 347 / 356 / 357 / 362 381 / 387 / 452\r\nدوساسى 153\r\nدوكت [ جفرى . . . 
  ] 14 / 638\r\nدوكونها [ تريستان . . . 
  ] 632\r\nدولاكروا [ پتى . . . 
  ] 274 / 372\r\nدولالن 653 / 654\r\nدونه [ لابور . . . 
  ] 193\r\nدوهوسه 351\r\nديجه [ سر . دودلى . . . 
  ] 641\r\nدىديوس [ مادره . . . 
  ] 650\r\n\r\n","description":"","footnote":"","page_name":" 762 ","page_number":776},
  {"content":"\r\n\r\nديودور سيسيلى 179 / 228 / 229 / 230\r\nديولافوا [ آقاى . . . 
  ] ، [ مادام . . . 
  ] 45 / 73 / 91 / 93 / 95 / 103 / 104 105 / 145 / 149 / 158 / 162 / 172 178 / 179 / 180 / 236 / 376 / 377\r\nديويس [ ريچارد . . . 
  ] 636\r\n« ذ »\r\nذكر بن خالد 540\r\nذو الاكتاف ( شاپور ) 469\r\n« ر »\r\nرابرت 173\r\nرابرتسن 391 / 397\r\nراس [ سرهنگ . . . 
  ] 139 / 281 288 / 318 / 539\r\nرالف 68\r\nرالينسن [ كاتن . . . 
  ] 151 / 153 161 / 179 / 211 / 221 / 266 / 328 329 / 331 / 332 / 336 / 342 / 344 347 / 374 / 379 / 380 / 462\r\nرامسس 241\r\nرحمان 394\r\nرستم 74 / 115 / 143 / 159 / 291 / 387\r\nرستم سلطان 274\r\nرسول 284\r\nرشيد بن حميد 540\r\nرشيد بن مخدوم 540\r\nرشيد خان 350 / 352 / 355\r\nرضا ( ع ) [ امام . . . 
  ] 8 / 35 / 79 119 / 583\r\nرضا قلى خان 335 / 337 / 359 / 360 / 361 363 / 645\r\nركن الدوله 24 / 60 / 118\r\nروبن بن يعقوب 418\r\nروييل بن يعقوب 417\r\nرنى [ سروان . . . 
  ] 427\r\nريال [ اموس . . . 
  ] 639\r\nريچ [ سى . جى . . . 
  ] 129 / 134 160 / 193\r\nريشيليو 653\r\nريگوردى 65\r\nرينال [ آبه . . . 
  ] 500\r\n« ز »\r\nزال 291\r\nزئوس 153\r\nزبيده ( زن هارون الرشيد ) 14\r\nزردشت 167\r\nزكى خان 85 / 115\r\nزولوتارف 589\r\nزيد بن خليف 540\r\nزيگلر [ كمپانى . . . 
  ] 296 / 624 / 682 / 683\r\nزين العابدين ( ع ) 86 / 115\r\n« ژ »\r\nژنست 385\r\nژوستى نين 631\r\n« س »\r\nسارگن 188\r\nساسان 164\r\nساسون [ كمپانى . . . 
  ] 683\r\nسالبانك [ جوزف . . . 
  ] 651\r\nسالزبورى [ لرد . . . 
  ] 52 / 737\r\nسامسون 143 / 159\r\nسانسون 26\r\n\r\n","description":"","footnote":"","page_name":" 763 ","page_number":777},
  {"content":"\r\n\r\nساير [ سرگرد . . . 
  ] 381 / 385 / 435\r\nسرحان 394\r\nسركار ميرزا 428 / 429\r\nسعد [ اتابك . . . 
  ] 125\r\nسعد الملك 284 / 285 / 287 / 460 / 485 489 / 493 / 515\r\nسعدى [ شيخ مصلح الدين . . . 
  ] 82 / 115 129 / 130 / 131 / 134 / 139\r\nسعود 542 / 549\r\nسعيد بن احمد [ سيد . . . 
  ] 519 / 522 / 523 524 / 529\r\nسلبى [ ستوان . . . 
  ] 403 / 412 / 415 422 / 423 / 426 / 427 / 433 / 434 436 / 438 / 442 / 444 / 445\r\nسلطان بن احمد [ سيد . . . 
  ] 519 / 523\r\nسلطان حسين [ شاه . . . 
  ] 10 / 40 / 49 / 65 74 / 350 / 654 / 657\r\nسلمان [ شيخ . . . 
  ] ( سليمان ) 392 393 / 394 / 417\r\nسليم [ سيد . . . 
  ] 523 / 524\r\nسليمان ( ع ) 97 / 130 / 157\r\nسليمان [ شاه . . . 
  ] 10 / 44 / 46 / 65 74 / 78 / 656\r\nسليمان ( سلمان ) [ شيخ . . . 
  ] 392 / 417\r\nسليمان بن احمد [ شيخ . . . 
  ] 547\r\nسليمان ثانى 714\r\nسمرديز 108\r\nسناخريب 188 / 211 / 234 / 241 / 375\r\nسن‌جان 634\r\nسن‌جان [ سر . او . . . 
  ] 302\r\nسن‌جان [ سرگرد . . . 
  ] 313 / 318 / 372\r\nسندباد 479\r\nسندرمن [ سر . آر . . . 
  ] 679\r\nسن‌سون 383\r\nسنقر بن مودود 82\r\nسن لازار 70\r\nسوزرلند [ سروان جى . . . 
  ] 173 / 193\r\nسوزرلند [ دوك . اف ) . . . 
  ] 552\r\nسووبوف 53\r\nسيرياديس 147 / 149 / 259 / 261 / 262 264\r\nسيسرون ( چيچرو ) 468\r\nسيف الدين [ امير . . . 
  ] 499\r\nسيف اللّه خان 313\r\nسيكريتوس [ اونه . . . 
  ] 98 / 102\r\n« ش »\r\nشاپور ( شاه ساسانى ) 111 / 147 / 156 157 / 256 / 257 / 259 / 260 / 264 267 / 379 / 441 / 449 / 451 / 455 456 / 459\r\nشاپور اول 142 / 143 / 147 / 149 / 262 266 / 267 / 270\r\nشاپور دوم 158 / 164 / 209 / 468\r\nشاپور سوم 158 / 209\r\nشاردن 10 / 12 / 15 / 17 / 22 / 26 / 27 34 / 38 / 46 / 64 / 68 / 75 / 78 / 79 80 / 83 / 119 / 132 / 154 / 160 194 / 223 / 231 / 286 / 349 / 383 و . . .\r\nشاهرخ 115 / 209 / 469 / 498\r\nشاه رضا 79\r\nشاه شجاع 134\r\nشاهوردى خان ميرويركند 334 / 335\r\n\r\n","description":"","footnote":"","page_name":" 764 ","page_number":778},
  {"content":"\r\n\r\nشبا [ بت . . . 
  ] 97\r\nشجاع الملك 280\r\nشرلى [ انتونى . . . 
  ] 640\r\nشرلى [ سر . رابرت . . . 
  ] 519 / 652\r\nشريدن [ تى . . . 
  ] 193\r\nشعيب [ شيخ . . . 
  ] 488\r\nشلى 75\r\nشلينگ [ اندرو . . . 
  ] 514\r\nشميل 702\r\nشيخ المشايخ 394\r\nشى [ سرهنگ . . . 
  ] 79\r\nشيندلر [ ژنرال . . . 
  ] 16 / 300 / 372 379 / 422 / 587 / 588 / 589\r\nشيل [ بانو . . . 
  ] 351\r\n« ص »\r\nصاحب السلطنه 363\r\nصادق خان ( برادر كريمخان زند ) 473\r\nصب 373\r\nصفى اول [ شاه . . . 
  ] 10 / 35 / 68 154 / 231 / 643 / 653\r\nصمصام الدوله 118 / 165\r\nصمصام السلطنه 359 / 363\r\nصوفى كبير 635\r\n« ط »\r\nطائيس 227\r\nطلال 550\r\nطهماسب [ شاه . . . 
  ] 44 / 50 / 56 / 383 635 / 637 / 639 / 644\r\nطهماس خانفر 394\r\n« ظ »\r\nظل السلطان 296\r\n« ع »\r\nعباس [ شاه . . . 
  ] 3 / 15 / 18 / 19 / 21 / 24 25 / 28 / 33 / 34 / 35 / 37 / 40 43 / و . . .\r\nعباس خان [ ميرزا . . . 
  ] 598\r\nعباس دوم [ شاه . . . 
  ] 10 / 27 / 50 60 / 64 / 383 / 653 / 655 / 714\r\nعباس ميرزا 460 / 610 / 671 / 672\r\nعبد الحميد [ سلطان . . . 
  ] 696\r\nعبد الرزاق 469 / 470 / 498 / 529\r\nعبد الرسول [ شيخ . . . 
  ] 284\r\nعبد العزيز 519 / 525 / 526 / 632 / 533 534\r\nعبد اللّه ( امامزاده ) 440\r\nعبد اللّه [ شيخ . . . 
  ] 72 / 73 / 74 / 394 417 / 698\r\nعبد اللّه بن رشيد 550 / 551\r\nعبد اللّه بن فيصل 542 / 543 / 549 / 550\r\nعبد اللّه حكمران [ مير . . . 
  ] 394\r\nعبد اللّه خان 363\r\nعبد اللّه خان امير شروان 636\r\nعبد المحمد خان ازبك 44\r\nعبد النبى [ حاجى . . . 
  ] 310\r\nعبد الوهاب 548\r\nعثمان 394\r\nعضد الدوله 24 / 112 / 118 / 416\r\nعلاء الدين حسين 126\r\nعلى ( ع ) 12 / 37 / 38 / 248\r\nعلى اكبر [ ميرزا . . . 
  ] 427\r\nعلى بن حسين ( امامزاده ) 417\r\nعلى خان [ حاجى . . . 
  ] 340\r\nعلى خان ايلخانى 355 / 363\r\n\r\n","description":"","footnote":"","page_name":" 765 ","page_number":779},
  {"content":"\r\n\r\nعلى خان والى 335\r\nعلى رضا خان 355\r\nعلى شير [ امير . . . ) 697\r\nعلى صالح خان 355\r\nعليقلى خان [ حاجى . . . 
  ] 55 / 363\r\nعلى فرزند امام موسى ( ع ) [ امامزاده سيد . . . 
  ] 85\r\nعلى مراد خان 21 / 35 / 85\r\nعليمردانخان 350 / 352 / 355\r\nعمر 425\r\nعمرو بن ليث ( عمروليث ) 125\r\nعيسى بن على 548\r\n« غ »\r\nغازان خان 291\r\nغلامحسين خان 363\r\n« ف »\r\nفاطمه ( ع ) 618\r\nفاطمه ( ع ) رك : معصومه ( ع ) 6 / 7 / 8 / 11\r\nفتحعليشاه 10 / 11 / 13 / 18 / 30 / 34 / 45 46 / 59 / 60 / 79 / 115 / 120 / 128 252 / 284 / 297 / 326 / 331 / 351 355 / 388 / 442 / 561 / 570 / 658 671 / 723 / 742\r\nفدرويچ [ ميكائيل . . . 
  ] 641\r\nفرانكلين [ دبليو . . . 
  ] 130 / 193\r\nفراير [ دكتر . . . 
  ] 48 / 65 / 79 / 96 / 123 506\r\nفراير خوش‌بيان 46\r\nفرج اللّه 394\r\nفردوسى 455\r\nفررا [ سر . برتل . . . 
  ] 525\r\nفرعون 237\r\nفرگسن ( : فرگسون ) 182 / 196 / 202 203 / 204 / 205 / 210 / 211 / 216 217\r\nفرگسون ( : فرگسن ) 182\r\nفرنسيس 632\r\nفرهاد ميرزا احتشام الدوله ( والى فارس ) 121 / 217 / 225 / 246 / 387 / 388\r\nفريار اودوريوس 306\r\nفريدون 24\r\nفريزر [ بيلى . . . 
  ] 8 / 11 / 83 / 120 / 167 494 / 570 / 523 / 616\r\nفريس 394 / 395\r\nفلاندن 37 / 112 / 142 / 146 / 156 / 161 167 / 173 / 178 / 192 / 202 / 210 222 / 223 / 269 / 271\r\nفلويه 497\r\nفن ميروپ 647\r\nفوتيوس 105\r\nفور [ سر . بارتل . . . 
  ] 556\r\nفوزرينگهام [ ستوان . . . 
  ] 336\r\nفوست [ كريستوفر . . . 
  ] 637\r\nفيچ [ رالف . . . 
  ] 499 / 501 / 506\r\nفيدياس 238\r\nفيصل بن تركى [ سيد . . . 
  ] 522 / 525 526 / 549 / 550\r\nفيليپ 634\r\nفيليپ دوم 650\r\n« ق »\r\nقاسم خان بختيارى 350\r\nقراچه ( از اتابكان سلغرى ) 128\r\n\r\n","description":"","footnote":"","page_name":" 766 ","page_number":780},
  {"content":"\r\n\r\nقطب الدين 356 / 498\r\nقوام [ حاجى . . . 
  ] 110\r\nقوام الملك 488\r\n« ك »\r\nكابو [ سباستيان . . . 
  ] 633\r\nكارت رايت [ جان . . . 
  ] 14\r\nكارمليت 96\r\nكاساندان 104\r\nكاظم خان 413\r\nكالدان ( كالادان ، گولادان ) 72\r\nكاليندو [ ستوان . . . 
  ] 302 / 303 / 306 307\r\nكاليتر [ گروهبان . . . 
  ] 246\r\nكاورت [ رابرت . . . 
  ] 651\r\nكبوجيه ( : كمبوجيه ) 93\r\nكتابچى ( مدير كل گمرك ايران ) 594\r\nكدمن ( داريوش سوم ) 225\r\nكدورلامر 375\r\nكرپورتر 3 / 19 / 42 / 66 / 77 / 78 / 97 112 / 113 / 142 / 145 / 152 / 153 160 / 166 / 172 / 173 / 181 / 215 216 / 217\r\nكرتى [ اپىمونيد . . . 
  ] 753\r\nكروثر [ جان . . . 
  ] 652\r\nكروزنيسكى 29 / 40 / 49 / 60 / 349\r\nكريتوس [ اونسى . . . 
  ] 101\r\nكريستى 292 / 310 / 311\r\nكريم خان زند ( وكيل ) 21 / 30 / 51 55 / 85 / 88 / 116 / 120 / 122 126 / 128 / 131 / 133 / 134 250 / 273 / 274 / 282 / 283 392 / 417 / 473 / 486 / 507\r\nكست ( : كوست ) 146 / 156 / 161 178 / 192\r\nكلارك [ ادوارد . . . 
  ] 635\r\nكلبر 653\r\nكلبعلى خان 336 / 358 / 369\r\nكليتارخوس ( : كليتاركوس ) 230 / 231\r\nكليتاركوس ( : كليتارخوس ) 228\r\nكمبوجيه ( كبوجيه ) 91 / 99 / 175 / 176 180 / 216 / 233 / 236 / 237\r\nكمپانى انگليسى مسكوى 14\r\nكمپانى هند و اروپ 553\r\nكمپبل [ ويليام . . . 
  ] 193\r\nكمپفر 26 / 27 / 75 / 160 / 181 / 257 286\r\nكمينفر 620\r\nكنتوس ( كينتوس ) كورتيوس 98 / 101 205\r\nكنوك ( : كونوك ) [ ادوارد 
  ] 652\r\nكوروپاتكين [ ژنرال . . . 
  ] 711 / 712\r\nكوروش 89 / 90 / 91 / 92 / 93 / 94 97 / 99 / 100 / 101 / 102 / 103 104 / 105 / 106 / 107 / 108 109 / 110 / 118 / 159 / 160 162 / 175 / 179 / 180 / 186 216 / 233 / 236 / 242 / 379 732\r\nكوست ( : كست ) 45 / 112 / 142 202 / 203 / 210 / 223\r\nكوما [ ميرزا . . . 
  ] 387\r\nكومو ( : ميرزا كوما ) 387\r\nكونتارينى 25\r\nكونوك ( كنوك ) [ ادوارد . . . 
  ] 652 / 513\r\n\r\n","description":"","footnote":"","page_name":" 767 ","page_number":781},
  {"content":"\r\n\r\nكىچين [ الكساندر . . . 
  ] 636\r\nكيقباد 8\r\nكىنر [ مكدونالد . . . 
  ] 134 / 209 / 257 271 / 388 / 434 / 452 / 450 570\r\nكينگ [ لرد . . . 
  ] 524\r\n« گ »\r\nكاستيگر خان [ ژنرال . . . 
  ] 16\r\nگئومات مغ 108\r\nگرانت [ سر . دبليو . كر . . . 
  ] 538\r\nگراهام [ مونگو . . . 
  ] 645 / 647\r\nگرنت [ سروان . . . 
  ] 309 / 311 / 336\r\nگروتفند [ پروفسور . . . 
  ] 97 / 161\r\nگلداسميد [ سر . اف . . . 
  ] 301 / 302 306 / 311 / 312 / 313 / 314 516 / 536 / 725 / 729 / 734\r\nگل گلاب 701\r\nگوبينو 193\r\nگوستن 654\r\nگيبون 425\r\n« ل »\r\nلارسن [ پروفسور . . . 
  ] 161\r\nلاسل [ سر . فرانك . . . 
  ] 690\r\nلاگيش [ ف . . . 
  ] 193\r\nلطف اللّه محمد خان 394\r\nلطف على خان 120 / 284 / 297 / 308 363\r\nلفتوس 376 / 434 / 441 / 443 / 445 / 452\r\nلمسدن 43 / 66\r\nلنكستر [ سر . جيمز . . . 
  ] 650\r\nلوان 651\r\nلوبرن 10 / 26 / 62 / 75 / 97 / 112 132 / 160 / 181 / 186 / 231 512 / 603 / 620\r\nلوماكين 705\r\nلووت [ سرگرد . . . 
  ] 312 / 313 / 677\r\nليارد [ سر . هنرى . . . 
  ] 199 / 329 / 331 332 / 342 / 344 / 347 / 351 352 / 358 / 362 / 366 / 368 369 / 379 / 380 / 385 / 386 387 / 390 / 403 / 404 / 411 415 / 422 / 433 / 435 / 436 438 / 439 / 442 / 445 / 447 450\r\nليچ [ سرگرد . . . 
  ] 310\r\nليدز [ ويليام . . . 
  ] 501\r\nلينجى ( ليندزى ) 79\r\nلينچ [ آقاى . . . 
  ] 684\r\nلينچ [ شركت ، كمپانى . . . 
  ] 404 / 413 427 / 429 / 430 / 445\r\nليندزى [ سر . اچ . . . 
  ] 79 / 80 / 193\r\n« م »\r\nمارتين 65\r\nماركوپولو 291 / 302 / 306 / 336 497 / 617\r\nمارى 634\r\nماماسلامه 535\r\nمأمون 373\r\nماندلسلو 96 / 159\r\nمانستى [ اس . . . 
  ] 193\r\nمانى 257\r\nمايناس [ دون . . . 
  ] 501\r\n\r\n","description":"","footnote":"","page_name":" 768 ","page_number":782},
  {"content":"\r\n\r\nمايو [ لرد . . . 
  ] 312\r\nمبادر [ شيخ . . . 
  ] 393\r\nمبارز الدين محمد 82\r\nمچيتار 70\r\nمحراب خان 370\r\nمحمد ( ص ) 316\r\nمحمد [ شيخ . . . 
  ] 548\r\nمحمد ايلخانى 139\r\nمحمد بن خليفه 547\r\nمحمد بن رشيد 550 / 551\r\nمحمد بن يوسف ثقفى 118\r\nمحمد تقى خان ايلخانى 352 / 354 / 355 364 / 369 / 395 / 403\r\nمحمد جواد خان 363\r\nمحمد حسن امين الدوله بيگلربيگى 34\r\nمحمد حسين خان 363\r\nمحمد خان 397\r\nمحمد خان [ سلطان . . . 
  ] 30 / 137\r\nمحمد خان قاجار . رك : آقا محمد خان قاجار 582\r\nمحمد رضا بيگ 654\r\nمحمد شاه 10 / 45 / 79 / 286 / 311 352 / 394 / 395 / 487 / 702 733\r\nمحمد شمس الدين 130\r\nمحمد على ميرزا 331 / 351 / 373 / 442 449 / 452\r\nمحمد فرزند امام زين العابدين ( ع ) 86\r\nمحمد قلى خان 137\r\nمحمود افغان 656\r\nمحمود خان 363\r\nمحمود شاه [ شرف الدين . . . 
  ] 119\r\nمحمد غزنوى 25\r\nمخبر الدوله 475\r\nمريك [ سر . جان . . . 
  ] 641\r\nمريم مقدس 34 / 502\r\nمزدا 229\r\nمزعل خان [ شيخ . . . 
  ] 393 / 394 / 395 397 / 399 / 417 / 423 / 465 / 481\r\nمسعودى 164\r\nمسيح ( ع ) 68 / 118 / 228 / 373 631 / 633\r\nمشير الملك 245 / 276 / 278\r\nمصعب بن عبد اللّه 550\r\nمعاويه 164\r\nمعتمد الدوله 177 / 354 / 358 / 388 411\r\nمعز السلطان 395\r\nمعصوم خان [ ميرزا . . . 
  ] 312\r\nمعصومه ( فاطمه ) ( ع ) 8 / 10\r\nمعين التجار 465\r\nمغول كبير 44\r\nمقدسى 416\r\nمقصود بيگ 80\r\nمكدونالد [ سرهنگ . . . 
  ] 193 / 209 388\r\nمك‌گرگور [ سر . س . . . 
  ] 88 / 254 / 302\r\nمكنزى 404 / 684\r\nمك‌نيل [ سر . جان . . . 
  ] 658\r\nملا عبد اللّه 294\r\nملا فرج اللّه 394\r\nملا مطلب 394\r\nملا نصر اللّه 394\r\nملكم [ سر . جان . . . 
  ] 14 / 18 / 53 / 54\r\n\r\n","description":"","footnote":"","page_name":" 769 ","page_number":783},
  {"content":"\r\n\r\n128 / 131 / 193 / 241 / 300 309 / 336 / 392 / 486 / 497 505 / 522 / 570 / 571 / 586 608 / 658 / 659 / 721 / 735 736 / 742\r\nالمنصور 50 / 82\r\nمنگوقاآن 334\r\nمنوچهر خان معتمد الدوله 353 / 388\r\nموردوك اسميت [ سر . آر . . . 
  ] 626\r\nموركتن [ سر . دد . . . 
  ] 651\r\nموريه 31 / 53 / 65 / 97 / 129 / 132 142 / 152 / 156 / 167 / 181 193 / 257 / 258 / 300 / 351 535\r\nموسى ( ع ) 126 / 134\r\nموسى كاظم ( ع ) 79\r\nمون‌تايث [ ژنرال . . . 
  ] 19 / 193 / 388 452 / 610\r\nمونزى 45 / 173\r\nمونسل [ سروان . . . 
  ] 337\r\nمهدى ( ع ) 316\r\nمهدى خان [ ميرزا . . . 
  ] 472\r\nمهنا [ مير . . . 
  ] 484 / 486\r\nميريادس 147\r\nميشل [ سر . جان . . . 
  ] 385 / 654\r\nمينان [ سروان . . . 
  ] 426\r\nمينوتولى 246\r\n« ن »\r\nناپلئون 486 / 522\r\nناپير [ سروان . . . 
  ] 272\r\nنادر شاه 30 / 35 / 44 / 45 / 65 / 119 133 / 273 / 282 / 297 / 310 311 / 320 / 323 / 326 / 350 392 / 460 / 471 / 472 / 473 507 / 582 / 583 / 599 / 609 616 / 645 / 646 / 647 / 648 697 / 732\r\nناصر الدين شاه 121 / 137 / 209 / 312 313 / 358 / 385 / 427 / 475 515 / 697 / 704 / 706 / 710 711 / 732 / 742\r\nناصر خان 355\r\nناصر خسرو 25\r\nنامدار خان [ مير . . . 
  ] 331\r\nنئارخوس 107 / 283 / 309 / 403 479 / 494 / 513 / 631\r\nنجف قلى خان 363\r\nندلر [ دريكو . . . 
  ] 464\r\nنرسى 266 / 267\r\nنصر [ شيخ . . . 
  ] 283\r\nنصر الدوله 299\r\nنصر بن محمد 394\r\nنصر ثانى 284\r\nنصير خان براهوئى 310 / 311 / 363 / 519\r\nنظام السلطنه 285 / 428 / 430 / 432 / 435 437 / 454 / 460\r\nنمرود 118 / 190\r\nنوح 160\r\nنوذر ميرزا 488\r\nنولدكه 167\r\nنيبور 112 / 143 / 186 / 193 / 226 282 / 392 / 544\r\nنيته‌تيس ( مادر كبوجيه ) 93\r\nنيكلاى اول 460\r\n\r\n","description":"","footnote":"","page_name":" 770 ","page_number":784},
  {"content":"\r\n\r\nنيكلسون [ سر . آ . . . 
  ] 723\r\nنيكولا 105\r\nنيكىتين [ اتاناسيوس . . . 
  ] 498\r\nنيوبرى [ جان . . . 
  ] 501 / 649\r\nنيوبرت [ كريستوفر . . . 
  ] 651\r\n« و »\r\nواتسن 342\r\nوارينگ [ اسكات . . . 
  ] 131\r\nواسكودوگاما 470 / 498 / 632\r\nواسيلاويچ [ ايوان . . . 
  ] 634\r\nوال‌بيكر [ سرهنگ . . . 
  ] 616\r\nوالرين 147 / 149 / 259 / 261 / 264 451 / 452 / 456\r\nوامبرى [ پرفسور . . . 
  ] 209\r\nوان هوتمان [ كورنليوس . . . 
  ] 650\r\nورانوس 455\r\nوكيل ( كريم خان زند ) 473 / 507\r\nوكيل الملك 295 / 313\r\nوگان [ ستوان . . . 
  ] 302 / 303\r\nولز [ سروان . . . 
  ] 135 / 389 / 684 / 730\r\nولزلى [ لرد . . . 
  ] 497 / 522 / 722\r\nويكتوريا 288\r\nويلز [ دكتر . . . 
  ] 66 / 74 / 132 / 742\r\nويلوبى [ سر . هيو . . . 
  ] 634\r\nويلوك [ اچ . . . 
  ] 193\r\nويليامز 376\r\nويليامسن 610\r\n« ه »\r\nهارپى 236\r\nهارتمن 655\r\nهارون الرشيد 14\r\nهانرى چهارم 26\r\nهانرى هشتم 582\r\nهانواى [ يوناس . . . 
  ] 350 / 471 / 472 614 / 648\r\nهاوزن [ بارن كنيپ . . . 
  ] 486\r\nهاولوك 412\r\nهدسن [ تامس . . . 
  ] 649\r\nهربرت [ سر . تامس . . . 
  ] 8 / 10 / 14 26 / 64 / 118 / 119 / 126 / 143 187 / 501 / 506 / 602 / 651 / 670\r\nهرتون [ تامس . . . 
  ] 496\r\nهرمزد 152 / 154 / 155 / 266\r\nهرود كبير 105\r\nهرودوت 93 / 108 / 109 / 176 / 233 378 / 388 / 602 / 606\r\nهستر 144\r\nهفاستيون 107\r\nهلاكو خان 82 / 136\r\nهلن 227\r\nهمايون شاه 44\r\nهوبز [ جيلز . . . 
  ] 642 / 652\r\nهوتز [ كمپانى . . . 
  ] 277 / 624 / 683\r\nهوراس 130 / 470\r\nهوسى 172\r\nهوگ [ دكتر . . . 
  ] 142\r\nهولز 683\r\nهيستاسب 146 / 168 / 171 / 172 / 221\r\nهىيزدات 108\r\n\r\n","description":"","footnote":"","page_name":" 771 ","page_number":785},
  {"content":"\r\n\r\n« ى »\r\nيحيى 372\r\nيرمولف 661\r\nيزدگرد 296\r\nيعقوب بن ليث 81\r\nيعقوب ليث 125\r\nيوسف [ استاد . . . 
  ] 573\r\nيوسف [ حاجى . . . 
  ] 394\r\nيوسف خان 363\r\nيونس ( يوحنا ) 301\r\n\r\n","description":"","footnote":"","page_name":" 772 ","page_number":786},
  {"content":"\r\n\r\n\r\nفهرست نام جايها\r\n« آ »\r\nآبادان 414\r\nآباده 76 / 86 / 87\r\nآب برس 383\r\nآب بزوفت 383\r\nآب بيد 362\r\nآب چناره 339\r\nآب خونسار 4\r\nآب دز 330 / 339 / 342 / 369 / 370 / 371 376 / 435 / 436\r\nآب زال 339\r\nآب سبزو 383\r\nآب‌كت 616\r\nآبگينه [ راه . . . 
  ] 252\r\nآب مينداب ( نهر داربان ) 454\r\nآب‌يك 614\r\nآتشكده‌هاى مادى 291\r\nآتن 187 / 188 / 200 / 202 / 215 / 238\r\nآذربايجان 64 / 388 / 561 / 563 / 572 584 / 591 / 592 / 596 / 603 / 607 610 / 611 / 612 / 613 / 624 / 673 705 / 706 / 707 / 710 / 711 / 717\r\nآرارات 698\r\nآراكس ( كر ) 106 / 112 / 162\r\nآراكوتيا 108\r\nآرتابرد 108\r\nآرخانگل 634 / 642\r\nآردال 362\r\nآستارا 674 / 691\r\nآسيا 51 / 67 / 99 / 101 / 232 / 238 / 471 489 / 523 / 593 / 600 / 607 / 630 631 / 655\r\nآسياى صغير 235 / 631\r\nآسياى مركزى 512\r\nآشور 194 / 234 / 235 / 237 / 240 / 241 375 / 422 / 423 / 426 / 436 / 445 461\r\nآشوراده 474 / 487 / 701\r\nآغاجارى 386\r\nآغ‌دره 613\r\nآغورا ( آگورا ) 445\r\nآكروپليس 215\r\nآگرادات 106\r\nآگورا ( آغورا ) 445\r\nآلپ 250\r\nآلمان 26 / 52 / 122 / 123 / 161 / 475 661 / 667 / 695 / 728\r\nآمستردام 123\r\nآمل 609 / 614\r\nآناميس 513\r\nآناهيدا [ معبد . . . 
  ] 164\r\nآنقره 608\r\nآيينه‌خانه 59 / 60\r\n\r\n","description":"","footnote":"","page_name":" 773 ","page_number":787},
  {"content":"\r\n\r\n« الف »\r\nابرقو 87\r\nابوظبى 540 / 543\r\nاترك 324 / 705\r\nاتريش 52 / 122 / 123 / 661 / 667 / 676 695\r\nاتك 701 / 703 / 708\r\nاتوك 645\r\nاتيوپى 632\r\nاچميازين 66 / 700\r\nاحمدى ( ياشيف ) 245 / 280 / 281 / 386 620\r\nاخال 708\r\nادسه ( ارفه ) 147 / 455\r\nاراك 12 / 572 / 624\r\nارته ورديه ( آرتابرد ) 1080\r\nارچين 77\r\nارخانگل ( آرخانگل ) 634\r\nاردال 483\r\nاردبيل 19 / 324\r\nارز روم 70 / 411\r\nارژن [ دشت . . . 
  ] 246 / 250 / 252 279 / 370 نيز رجوع شود به « دشت ارژن »\r\nارس 64 / 610 / 705\r\nارض مقدس 97\r\nارگ استخر 164 / 165 / 167\r\nارگ تبريز 610\r\nارگ تخت جمشيد 182\r\nارگ شيراز 121 / 126\r\nارمنستان 603 / 660\r\nاروپ 514 / 727 / 734\r\nاروپا 3 / 26 / 29 / 47 / 52 / 66 / 71 / 121 122 / 160 / 233 / 245 / 407 / 408 473 / 475 / 497 / 514 / 517 / 557 564 / 573 / 593 / 596 / 600 / 607 622 / 624 / 626 / 629 / 630 / 631 632 / 633 / 636 / 652 / 671 / 662 698 / 700 / 702 / 706 / 715 / 727 724 / 732 / 736 / 745\r\nاروكت 494\r\nاروميه 592 / 594\r\nارزق ( كبود ) [ رود . . . 
  ] 442\r\nازوپا 86\r\nاسپادانا 24\r\nاسپان 617\r\nاسپانيا 620 / 650 / 653 / 655 / 748\r\nاستانبول 53\r\nاستخر 81 / 92 / 111 / 140 / 159 / 162 163 / 164 / 166 / 167 / 228 / 256\r\nاستراباد 567 / 572 / 612 / 614 / 621 / 645 646 / 677 / 678 / 702 / 704 / 707\r\nاسدآباد 572\r\nاسفندك 313\r\nاسكندريه 675 / 724\r\nاسكوتارى 725\r\nاسلامبول 52 / 626 / 671 / 677 / 688 697 / 745\r\nاصفهان 1 / 2 / 12 / 17 / 19 / 21 / 22 / 24 25 / 26 / 27 / 28 / 29 / 30 / 31 / 33 34 / 35 / 39 / 43 / 45 / 47 / 48 / 49 50 / 51 / 52 / 53 / 54 / 55 / 56 / 61 63 / 64 / 65 / 71 / 72 / 74 / 75 / 76 77 / 78 / 80 / 81 / 82 / 87 / 116 / 122 128 / 136 / 204 / 274 / 290 / 296\r\n\r\n","description":"","footnote":"","page_name":" 774 ","page_number":788},
  {"content":"\r\n\r\n298 / 315 / 328 / 337 / 342 / 343 و بسيارى صفحات ديگر . . .\r\nافريقا 300 / 301 / 490 / 523 / 525 / 632\r\nافغانستان 26 / 512 / 594 / 607 / 631 678 / 679 / 695 / 696 / 697 / 720\r\nافغانستان غربى 108\r\nاقيانوس هند 309 / 480 / 513 / 514 / 529 537 / 663 / 711\r\nاكباتانا 162 / 375\r\nاكباتانه 231\r\nاكسايا 106\r\nاگىنيز ( اهواز ) 425 / 426\r\nالبرز 599 / 612 / 614\r\nالجزيره 526\r\nالحساء 542 / 543 / 549 / 551\r\nالخود [ راه . . . 
  ] 340\r\nاللّه قاپو 37\r\nامامزاده شاهوار ( مكان ) 379\r\nامام‌زاده على بن حسين [ بناى . . . 
  ] 417\r\nامام سبا ( : سبعه ) 417\r\nامريكا 52 / 366 / 530 / 592 / 596 / 597 623 / 625\r\nام القوين 540\r\nامين‌آباد 80 / 81\r\nاناربار 7\r\nانارك 303 / 618\r\nانزان ( - انشان ) ، خوزستان قديم ) 109 233 / 379\r\nانزلى [ مرداب . . . 
  ] 475 / 512 / 676\r\nانطاكيه 147\r\nانگام [ جزيره . . . 
  ] 496\r\nانگلستان 22 / 25 / 28 / 52 / 66 70 / 88 و اغلب صفحات . . .\r\nانگليس ( انگلستان ) اغلب صفحات . . .\r\nانگوران 321\r\nاوراكتاى 494\r\nاولئوس 402\r\nاوله 402\r\nاونتر 48\r\nاوجان 86\r\nاهرام مصر 170\r\nاهواز 376 / 390 / 402 / 405 / 410 / 415 417 / 419 / 420 / 423 / 424 / 425 426 / 427 / 428 / 431 / 432 / 433 434 / 437 / 462 / 463 / 464 / 465 477 / 592 / 684 / 737\r\nايتاليا 26 / 43 / 68 / 451 / 632 / 695\r\nايتن [ شهر . . . 
  ] 187\r\nايدج 379\r\nايران اغلب صفحات . . .\r\nايرانشهر 376\r\nايرلند 640\r\nايروان 700 / 705\r\nايزدخواست 292\r\nايزدوبار 235\r\nايسلند 468\r\nايلام 374 / 375 / 390\r\nايميرىتيا 700\r\nايوان تخت 42\r\nايوان كرخه 379\r\nايوان‌كى 621\r\nايونى 235\r\n« ب »\r\nباباركن [ پل . . . 
  ] 60\r\n\r\n","description":"","footnote":"","page_name":" 775 ","page_number":789},
  {"content":"\r\n\r\nباب كبير 422\r\nبابل 99 / 109 / 211 / 233 / 235 / 375 378\r\nباتو 616\r\nباجگاه 113\r\nبادكوبه 475 / 601 / 639 / 646 / 661 662 / 691 / 700\r\nبازار وكيل 122\r\nبازرگان 617 / 618\r\nباسعيدو 495 / 514 / 537\r\nباسمان [ كوه . . . 
  ] 319\r\nباشگرد 313 / 320\r\nباغ بلبل 46 / 48\r\nباغ تخت 48 / 126\r\nباغ توت 48\r\nباغ جهان‌نما 128\r\nباغ دراويش 48\r\nباغ دلگشا 129 / 131\r\nباغ شراب 48\r\nباغ شيخ 245\r\nباغ نظر 254\r\nباغ نو 128\r\nباغ وكيل 128\r\nبافق 296\r\nباكتريا ( بلخ ) 329\r\nبجنورد 598\r\nبحر احمر 631 / 633\r\nبحر خزر 289 / 343 / 440 / 475 / 600 630 / 634 / 635 / 638 / 642 / 643 644 / 645 / 646 / 649 / 661 / 674 677 / 678 / 700 / 701 / 702 / 704 705 / 708 / 709 / 710 / 717 / 747\r\nبحر سياه 632 / 633 / 662 / 671\r\nبحرين 283 / 475 / 491 / 498 / 501 / 504 541 / 543 / 544 / 545 / 546 / 547 548 / 549 / 557\r\nبخارا 296 / 512 / 634 / 645 / 678 / 679 703 / 721\r\nبختگان 135\r\nبدخشان 388\r\nبرازجان 245 / 277 / 278 / 280 / 281 284 / 487 / 619\r\nبراكيه 417\r\nبرج ساوه 301\r\nبرج كبوتران ( برج كبوتر ) 22\r\nبرلن 575\r\nبرم [ دشت . . . 
  ] 279\r\nبرمرهاون 476\r\nبروكت 494\r\nبروكسل 605\r\nبروجرد 4 / 12 / 330 / 334 / 339 / 342 343 / 362 / 370 / 435 / 572 / 596 683 / 684 / 739\r\nبريتانيا 1 / 52 / 129 / 288 / 313 / 316 391 / 392 / 411 / 428 / 478 / 479 491 / 516 / 518 / 526 / 531 / 539 553 / 554 / 703 / 711 / 718 / 737 740 / 742 / 744\r\nبزنوئى 435\r\nبسادو 495\r\nبسطام 572\r\nبسفور 631\r\nبصره 391 / 393 / 397 / 405 / 406 / 408 409 / 411 / 414 / 444 / 479 / 481\r\n\r\n","description":"","footnote":"","page_name":" 776 ","page_number":790},
  {"content":"\r\n\r\n483 / 486 / 496 / 498 / 507 / 543 552 / 556 / 557 / 600 / 606 / 631 632 / 649 / 655 / 658 / 683 / 685 686 / 687 / 698 / 725\r\nبعلبك 187\r\nبغداد 5 / 8 / 52 / 65 / 120 / 129 / 327 337 / 393 / 405 / 406 / 408 / 425 432 / 441 / 512 / 542 / 549 / 552 553 / 556 / 557 / 593 / 594 / 607 631 / 649 / 658 / 659 / 662 / 675 683 / 684 / 685 / 686 / 687 / 688 690 / 697 / 698 / 711 / 725 / 726\r\nبلخ 101 / 296 / 326 / 609\r\nبلوچستان 290 / 292 / 299 / 301 / 308 309 / 310 / 311 / 312 / 314 / 315 316 / 317 / 318 / 320 / 325 / 336 480 / 481 / 517 / 519 / 572 / 597 679 / 712 / 721 / 734\r\nبليده‌اى 311\r\nبم 307 / 311 / 320\r\nبمبئى 52 / 53 / 78 / 123 / 291 / 294 295 / 310 / 397 / 404 / 405 / 495 532 / 548 / 556 / 557 / 558 / 593 606 / 608 / 621 / 629 / 658 / 659 662 / 663 / 664 / 667 / 678 / 680 681 / 685 / 686 / 728 / 742 / 745\r\nبمپور 311 / 312 / 313 / 317 / 318 / 319 320\r\nبمپور [ رودخانهء . . . 
  ] 320\r\nبن ( آلمان ) 161\r\nبنت معيار 321\r\nبند امير 106 / 112 / 159\r\nبند بزرگ 421\r\nبندر دير 488\r\nبندر ديلم 386 / 482 / 483\r\nبندر ريگ ، رك : ريگ [ بندر . . . 
  ]\r\nبندرعباس 282 / 290 / 295 / 296 / 489 493 / 497 / 503 / 505 / 506 / 507 510 / 511 / 512 / 513 / 514 / 521 555 / 557 / 573 / 620 / 621 / 653 655 / 656 / 657 / 678 / 679 / 680 681 / 682 / 690 / 712\r\nبندر گز 677\r\nبندر لنگه 476 / 511\r\nبندر معشور 481\r\nبندر ناصرى 427\r\nبند شاهزاده 449\r\nبند كيل 434\r\nبندقير 402 / 434 / 436 / 437 / 438 439 / 448 / 449 / 457 / 458\r\nبند قيصر 449 / 456\r\nبند قيل 434\r\nبند مير 113\r\nبند والرين 441 / 458\r\nبنى داود 438\r\nبولان 679\r\nبيارجومند 616\r\nبيت لحم 118\r\nبيت المقدس 90\r\nبيدستان 87\r\nبيدشك 2 / 21\r\nبيرجند 512 / 597 / 608 / 617 / 623 / 625\r\nبيروت 594\r\nبيزانتين 158 / 631\r\n\r\n","description":"","footnote":"","page_name":" 777 ","page_number":791},
  {"content":"\r\n\r\nبيستون 97 / 107 / 108 / 143 / 161 / 174 186 / 339\r\nبيشاپور ( شاپور ) 154 / 164 / 255 / 257 269 / 381\r\nبين النهرين 234 / 372 / 407 / 414 / 725\r\nبوشهر 52 / 53 / 77 / 121 / 123 / 142 243 / 245 / 246 / 276 / 277 / 279 280 / 281 / 282 / 283 / 284 / 285 286 / 287 / 296 / 389 / 404 / 405 428 / 460 / 463 / 465 / 473 / 476 479 / 482 / 483 / 484 / 485 / 487 488 / 490 / 497 / 507 / 511 / 512 514 / 520 / 553 / 555 / 557 / 566 591 / 595 / 618 / 658 / 659 / 660 663 / 680 / 681 / 682 / 683 / 684 686 / 690 / 726 / 728 / 729 / 737 744\r\nبهبهان 342 / 353 / 370 / 381 / 385 / 387 389 / 482 / 483 / 620 / 627\r\nبهشت‌آباد 383\r\nبهمشير 410 / 414 / 416\r\nبهمنشير 410 / 414 / 481 / 685\r\n« پ »\r\nپارتنون 200\r\nپارثه 625\r\nپارثيا 609\r\nپارس 98 / 107 / 112 / 257 / 699\r\nپاريزو 617\r\nپاريس 48 / 161 / 280 / 377 / 474 / 486 487 / 575 / 732\r\nپازاراخا 108\r\nپازى تيگريس 106\r\nپاساراشا 110\r\nپاسارگاد 81 / 86 / 89 / 94 / 97 / 98 / 100 101 / 105 / 106 / 107 / 108 / 109 110 / 118 / 162 / 166 / 178 / 179 180 / 235 / 245 / 379\r\nپاسنگان 2 / 13\r\nپامنار 742\r\nپاهورا 320\r\nپرادومبا 364\r\nپراگا 108\r\nپرپيليا 202\r\nپرت سعيد 492\r\nپرتغال 479 / 489 / 499 / 501 / 502 / 504 528 / 620 / 632 / 633 / 650 / 655\r\nپرسپوليس 162 / 201 / 218 / 475 / 476 477 / 482 / 493 / 517\r\nپرسيس ( فارس ) 81\r\nپرك [ كوه . . . 
  ] 108\r\nپرگا 108\r\nپرو 93 / 153\r\nپروپيلا [ دروازه . . . 
  ] 221\r\nپروس 246\r\nپريشان [ درياچهء . . . 
  ] 251\r\nپسىتيگرس 402 / 403\r\nپشتكوه 330 / 333 / 334 / 335 / 336 338 / 386\r\nپطرزبورگ 674 / 712\r\nپگو 473\r\nپل اللّه وردى خان 24 / 30 / 47 / 60\r\nپل بوليتى 451\r\nپل جلفا 61\r\n\r\n","description":"","footnote":"","page_name":" 778 ","page_number":792},
  {"content":"\r\n\r\nپل جوبى 58\r\nپل چهارباغ 63\r\nپل حسن‌آباد 60\r\nپل خان 112\r\nپل خواجو 58 / 60 / 61\r\nپل دلاك 3 / 4\r\nپل سرفراز 56\r\nپل شهرستان 63\r\nپل على ( اللّه ) وردى خان 56\r\nپل قيصر 452\r\nپل گبر 60\r\nپل مارنون 56\r\nپلوار [ جلگه . . . 
  ] 105 / 110 / 111 140 / 142 / 143 / 158 / 163 / 165 166 / 228\r\nپل والرين 436 / 440 / 449 / 455\r\nپليموت 516\r\nپنج‌گر 317\r\nپنگجور 679\r\nپوراب 106\r\nپوزه 76 / 111 / 112 / 142 / 183\r\nپيته ليكون 238\r\nپيروپيلا [ كاخ . . . 
  ] 188\r\nپيره‌زن [ كتل . . . 
  ] رك : كتل پيره‌زن\r\nپيسياشادا ( پيشى اووادا ) 108\r\nپيشكوه 330 / 331 / 334\r\nپيشى اووادا ( پيسياشادا ) 108\r\nپيشين 313\r\nپيك 2 / 5\r\n« ت »\r\nتاتارستان 300 / 630 / 634\r\nتاش 614 / 621\r\nتالار اردشير 194\r\nتالار بزرگ خشيارشا 215\r\nتالار بزرگ صد ستون 215\r\nتالار خشيارشا 113 / 193 206 / 210 / 220\r\nتالار صدستون 167 / 194 / 221 / 222 224 / 229\r\nتالار كرناك 202\r\nتالار مركزى [ تخت جمشيد 
  ] 204\r\nتبت 305\r\nتبريز 15 / 51 / 52 / 59 / 290 / 512 / 566 570 / 595 / 608 / 610 / 613 / 617 626 / 637 / 638 / 649 / 662 / 671 672 / 674 / 675 / 678 / 683 / 688 697 / 707\r\nتجن 705\r\nتخت تيمور 252\r\nتخت جمشيد 21 / 40 / 81 / 86 / 88 / 90 92 / 101 / 106 / 107 / 108 / 109 110 / 111 / 112 / 113 / 118 / 135 140 / 141 / 154 / 158 / 159 / 160 161 / 162 / 163 / 165 / 166 / 167 173 / 174 / 175 / 181 / 182 / 183 186 / 187 / 188 / 193 / 194 / 196 197 / 199 / 200 / 201 / 202 / 203 204 / 205 / 210 / 211 / 212 / 216 217 / 221 / 222 / 224 / 225 / 227 229 / 230 / 231 / 232 / 234 / 235 236 / 238 / 240 / 256 / 258 / 375 378 / 379\r\nتخت رستم 181\r\nتخت سليمان 74 / 89 / 91\r\n\r\n","description":"","footnote":"","page_name":" 779 ","page_number":793},
  {"content":"\r\n\r\nتخت طاوس 181\r\nتخت قاجار 128\r\nتختگاه 42\r\nتخت مرمر 122\r\nتربت حيدرى 512 / 593 / 607 / 616\r\nترشيز 616\r\nترعهء انگليس 655\r\nتركمن‌چاى 472 / 474 / 610 / 661 / 700 738\r\nتركمنستان 583 / 703 / 704 / 705 / 717\r\nتركه 616\r\nتركيه 15 / 123 / 337 / 594 / 596 / 601 689\r\nتروا 227\r\nتفت 617\r\nتفتان [ كوه . . . 
  ] 319\r\nتفليس 671 / 672 / 702 / 705 / 707\r\nتنگ بتان 379\r\nتنگ تركان 272 / 279\r\nتنگ چكان 256\r\nتنگ سالك 381\r\nتنگستان 275\r\nتنگ شاپور 270\r\nتنگ اللّه اكبر 113 / 115\r\nتنگ شاه سروان 142\r\nتنگهء موى اسبان 617\r\nتنگهء هرمز 480 / 513\r\nتوتمس 202\r\nتوران پشت 617\r\nتول [ قلعهء . . . 
  ] 354\r\nتويسركان 572\r\nتهران ، اغلب صفحات . . .\r\nتيرولى 451\r\nتيسفون 164 / 256 / 631\r\n« ج »\r\nجاسك 284 / 309 / 310 / 312 / 318 320 / 321 / 489 / 497 / 513 / 514 515 / 536 / 553 / 557 / 573 / 652 729 / 734\r\nجاسك جديد 515\r\nجاوه 52 / 66 / 122 / 123 / 314 / 320 621 / 655\r\nجاه ( چاه‌بهار ) 311\r\nجبل الطارق 728\r\nجبل بهمدى 516\r\nجبل شمر 551\r\nجبل مهدى 518\r\nجراحى 385 / 391 / 398 / 482\r\nجربادگادن 4\r\nجزيره 438 / 527\r\nجزيرهء طويله . رك : طويله [ جزيرهء . . . 
  ]\r\nجغتاى 616\r\nجلفا 2 / 24 / 28 / 29 / 30 / 50 / 55 / 56 / 57 58 / 64 / 65 / 67 / 68 / 70 / 71 / 72 74 / 76 / 77 / 651 / 674 / 729\r\nجلگهء عقيلى كارون 620\r\nجنات عدن 406\r\nجندى شاپور 256\r\nجواران 617\r\nجوشقان 572\r\nجوشير 416\r\nجوى عضدى 416\r\nجهان‌بين 381\r\nجهان‌نما 133\r\n\r\n","description":"","footnote":"","page_name":" 780 ","page_number":794},
  {"content":"\r\n\r\nجيحون 489 / 607 / 631 / 644\r\nجيزاقون 618\r\n« چ »\r\nچاچاو 701\r\nچارك 488\r\nچاقخور [ درياچهء . . . 
  ] 362 / 383\r\nچاه‌بهار 311 / 313 / 320 / 477 / 519 712\r\nچاه على فهندز 132\r\nچاه مرتضى على ( ع ) 132\r\nچكش‌لر 474 / 701 / 705\r\nچليكن [ جزيره . . . 
  ] 471\r\nچمن 679\r\nچناران 616\r\nچنار راهدار [ كاروانسرا . . . 
  ] 245\r\nچواسپس ( كرخه ) 375 / 402\r\nچوند 616\r\nچهارباغ 24 / 38 / 45 / 46 / 47 / 48 / 49 56 / 57 / 58 / 60 / 116 / 383\r\nچهارپنجه 139\r\nچهارده كلاته 572\r\nچهل‌چراغ 40\r\nچهل‌چشمه 40\r\nچهل دختران 40\r\nچهل‌ستون 27 / 39 / 40 / 43 / 45 / 46 / 59\r\nچهل‌منار 40 / 187\r\nچيرو 488\r\nچين 52 / 123 / 295 / 298 / 470 / 502 512 / 594 / 596 / 630 / 631\r\nچينوونيك 704\r\n« ح »\r\nحاجىآباد 88 / 141 / 142 / 143\r\nحاجى ترخان 471 / 591 / 592 / 599 / 634 636 / 638 / 639 / 642 / 643 / 645 647 / 662 / 691\r\nحافظيه 128 / 132 / 134\r\nحايل 551\r\nحبشه 78\r\nحران 373\r\nحسين‌آباد 4\r\nحسين كوه 142 / 168 / 180\r\nحسينقلى 18\r\nحفار [ كانال . . . 
  ] 408 / 410\r\nحله [ رود . . . 
  ] 276\r\nحلىكن 474\r\nحليله [ رود . . . 
  ] 485\r\nحوض سلطان 3\r\nحريزه 340 / 390 / 391 / 399 / 460 / 465\r\nحيدرآباد 122\r\n« خ »\r\nخارك [ جزيرهء . . . 
  ] 276 / 391 / 482 485 / 486 / 487 / 488 / 737\r\nخاركو 482 / 486\r\nخانات 679\r\nخان‌خوره 76 / 87\r\nخان زينيان [ كاروانسرا . . . 
  ] 245 / 246\r\nخانقين 686 / 726\r\nخراسان 21 / 52 / 82 / 83 / 289 / 296 / 305 318 / 324 / 339 / 350 و بسيارى صفحات . . .\r\nخرس‌آباد 190 / 234\r\nخرقان 572\r\n\r\n","description":"","footnote":"","page_name":" 781 ","page_number":795},
  {"content":"\r\n\r\nخرم‌آباد 328 / 330 / 331 / 332 / 334 339 / 464 / 684\r\nخرمشهر 372 / 389 / 410\r\nخشت [ جلگهء . . . 
  ] 274\r\nخضاب 536\r\nخلخال 613\r\nخليج استراباد 474\r\nخليج الفنستون 536\r\nخليج ايران 635\r\nخليج بلخان 471 / 474 / 646 / 701\r\nخليج حسينقلى 474\r\nخليج عمان 480\r\nخليج‌فارس 1 / 26 / 51 / 107 / 296 / 325 328 / 342 / 382 / 389 / 390 / 391 402 / 405 / 406 / 414 / 415 و اغلب صفحات ديگر كتاب .\r\nخليج ملكم 536\r\nخمسه 563 / 572\r\nخمير 489\r\nخواجو [ رودخانهء . . . 
  ] 313\r\nخوار 572\r\nخواسپ 106\r\nخوانسار 572 / 595\r\nخور 302\r\nخور زيارت [ جلگهء . . . 
  ] 245\r\nخورموج [ كوه . . . 
  ] 485\r\nخوزستان 109 / 159 / 233 / 285 / 328 362 / 372 / 376 / 379 / 380 / 382 385 / 389 / 390 / 395 / 401 / 427 428 / 433 / 441 / 442 / 460 / 481 563 / 572 / 591 / 599 / 609\r\nخوشاب 280 / 281\r\nخوى 592\r\nخيابان چهارباغ 30\r\nخيوه 297 / 678 / 703 / 710 / 721\r\n« د »\r\nداراب 135 / 620\r\nدارابگرد 106 / 108 / 109 / 110 / 147\r\nدار الامان ( : قم ) 13\r\nداغستان 700\r\nدالكى [ دهكدهء . . . ، رودخانهء . . . 
  ] 245 275 / 276\r\nدامغان 302 / 303 / 572 / 616\r\nدجله 234 / 328 / 334 / 340 / 390 / 391 402 / 403 / 405 / 406 / 407 / 414 479 / 552 / 557 / 600 / 635 / 685\r\nدجلهء كوچك 403\r\nدختر [ قلعهء . . . 
  ] 297\r\nدختر [ كتل . . . 
  ] 272 / 279\r\nدراك [ رود . . . 
  ] 482\r\nدرانگياناى 309\r\nدربند 635 / 661 / 700\r\nدرستان 494 / 495\r\nدرعيه 548\r\nدركش وركش [ نهر . . . 
  ] 383\r\nدروازهء شاه عبد العظيم 3\r\nدروازهء عالى قاپو 37\r\nدروازهء على 37\r\nدروازهء همدان 5\r\nدرهء شولى ( درهء شورى ) 139\r\nدرياچهء نمك 621\r\nدرياى ابيض 634\r\nدرياى احمر 728 / 730\r\n\r\n","description":"","footnote":"","page_name":" 782 ","page_number":796},
  {"content":"\r\n\r\nدرياى خزر 470 / 472 / 474 / 496 / 591 599 / 607 / 609 / 631 / 637 / 640 647 / 660 / 662 / 675 / 707\r\nدرياى سياه 474 / 702\r\nدرياى مانش 655\r\nدرياى نمك 3 / 304\r\nدز ( دزفول ) [ رودخانهء . . . 
  ] 330 / 402 433\r\nدزپل ( : دزفول ) 371\r\nدز سفيد 370\r\nدز شاهى 369\r\nدزفول 256 / 276 / 328 / 330 / 331 / 339 342 / 353 / 362 / 364 / 369 / 370 371 / 372 / 374 / 377 / 379 / 389 390 / 391 / 402 / 410 / 434 / 436 442 / 444 / 452 / 464 / 466 / 598 606 / 620 / 684\r\nدز ملكان 369\r\nدژ داراب 108\r\nدستگرد 164 / 256\r\nدشت ارزن ( ارژن ) 246\r\nدشت ارژن 24 / 247\r\nدشت برم 250\r\nدشتستان 276 / 283 / 488 / 618\r\nدشت فارس 105\r\nدشت كبير 300\r\nدشت كوير 301 / 303 / 304 / 305\r\nدشت لوت 300 / 302 / 305 / 306\r\nدشت مرغاب 97 / 102 / 103 / 107 / 110\r\nدشت ميشان 340 / 372\r\nدكن 122 / 470\r\nدليكى 619 / 620\r\nدماغهء اميد 630 / 632\r\nدماوند 19 / 572 / 614\r\nدن 599\r\nدورتموث 650\r\nدوبى 540\r\nدوپلون 383\r\nدوپل‌ها 383\r\nدوشان تپه 573\r\nدوشك 701 / 705\r\nدولت‌آباد 438\r\nدهانه سياه 616\r\nده‌بيد 76 / 80 / 87 / 88\r\nده‌تقى 617\r\nده خوارقان 614\r\nده دشت 386\r\nدهلى 45\r\nده‌ملا 390 / 395\r\nده‌نمك 621\r\nده‌نو 89\r\nديزك 319\r\nديلقان 331\r\nديلم 284 / 482\r\nديلمون 414\r\nديلمى 112\r\nدينا [ كوه . . . 
  ] 383 / 385\r\nديناور 339\r\nدينگه 436\r\n« ر »\r\nرأس الخيمه 492 / 495 / 537 / 538 / 540 548\r\nرأس سلامه 535\r\nرأس مسندم 353 / 497 / 513 / 514 / 520\r\n\r\n","description":"","footnote":"","page_name":" 783 ","page_number":797},
  {"content":"\r\n\r\n534 / 535 / 536 / 548\r\nرامهرمز [ جلگهء . . . 
  ] 342 / 363 / 385 389 / 390 / 391 / 482 / 483 / 619\r\nراوينا 134\r\nرباط كريم 2 / 5\r\nرحمت [ كوه . . . 
  ] 183 / 187\r\nرحمت‌آباد 2 / 6\r\nرخا 108\r\nرخج 108\r\nرستم كورده 435\r\nرستمكده 435\r\nرستو 599\r\nرشت 593 / 601 / 612 / 626 / 646 / 648 661 / 675 / 676 / 682 / 683 / 702 707\r\nركن‌آباد [ قنات . . . 
  ] 118\r\nرم ( روم ) 554 / 631\r\nرم شرقى 158\r\nروتن 48\r\nرود اناربار 4\r\nرودبار 383 / 601 / 612\r\nرودخانهء پلوار 110 / 112\r\nرودخانه مرغاب پلوار 106\r\nرودخانهء دز 379\r\nرودخانهء روح الله 484\r\nرودخانهء شاپور . رك : شاپور ( شاوور ) [ رودخانهء . . . 
  ]\r\nرودشت 55\r\nرودون 620\r\nروس ، روسيه 554 / 555 / 556 / 592 / 645 660 / 664 / 668 / 671 / 689 / 695 699 / 705 / 746 / 752 / و اغلب صفحات . . .\r\nروم ( رم ) 109 / 147 / 455 / 698 / 672\r\nرياض 550 / 551 / 548\r\nريشهر 280 / 289 / 287\r\nريگ [ بندر . . . 
  ] 473 / 484 / 486\r\n« ز »\r\nزاگرس [ جبال . . . 
  ] 330 / 339 / 439 448\r\nزاوس 153\r\nزاينده‌رود 24 / 56 / 63 / 382 / 383 / 385\r\nزردكوه 618\r\nزرقان 113\r\nزنجان 563 / 611 / 613 / 621 / 627\r\nزندان سليمان 90\r\nزنده‌رود 24 / 55 / 342\r\nزنگبار 522 / 524 / 525 / 529 / 621\r\nزنوبيا 266\r\nزيركوه 386\r\n« ژ »\r\nژاپن ( ژاپون ) 295 / 516 / 633 / 748\r\nژن 630 / 632 / 660\r\n« س »\r\nسارد 375\r\nسارگون [ قصر . . . 
  ] 234\r\nسارى 609\r\nسالزبورگ 187\r\nساوجبلاغ 570\r\nساوه 4 / 6 / 572\r\nسبزآباد 288\r\nسبزوار 296 / 616\r\nسبعه ( : امام سبا ) 417\r\n\r\n","description":"","footnote":"","page_name":" 784 ","page_number":798},
  {"content":"\r\n\r\nسبلان 19 / 119 / 123 / 470 / 543 / 545 546\r\nسجستان . رك : سيستان 585\r\nسرباز 316 / 320\r\nسرخس 623 / 701 / 705\r\nسروستان [ قصر . . . 
  ] 256\r\nسرى ( سيرى ) 489\r\nسعادت‌آباد 58\r\nسعديه 129 / 130 / 131\r\nسعيديه 298\r\nسلاسل 459\r\nسلخ [ دهكدهء . . . 
  ] 494\r\nسلطان‌آباد ( اراك ) 12 / 563 / 624 / 683 / 684\r\nسلطانيه 25\r\nسلوكيه 164\r\nسليمانيه 675\r\nسمرقند 703 / 705\r\nسمنان 303 / 572 / 592 / 594 / 620 / 647\r\nسن‌پطرزبورگ 575 / 643 / 645 / 677 691 / 715 / 740 / 745\r\nسند [ رود . . . ، ايالت . . . 
  ] 107 / 310 315 / 479 / 489 / 513 / 645 / 725\r\nسن‌سن 2 / 13\r\nسنگاپور 596\r\nسنگ زاويه 536\r\nسنگوان 167\r\nسنندج 688\r\nسواد كوه 357\r\nسوئد 26\r\nسوئز [ كانال . . . 
  ] 556 / 596 / 663 681 / 728 / 742\r\nسودان 391\r\nسورات ( هند ) 473 / 513\r\nسورمق 76 / 87\r\nسوريه 52 / 123 / 166 / 187 / 259 / 266 551 / 675\r\nسوزا 204 / 339 / 431 / 437 / 441 / 477 494\r\nسوزان 380\r\nسوزاى 376\r\nسوزى 379\r\nسوزيانا 109 / 390 / 433\r\nسولكستان 76\r\nسه ( جه ) 21\r\nسه‌گنبدان 167\r\nسياه كوه 304\r\nسيپيارا 235\r\nسيتارون 266\r\nسيتاكوس 107 / 245\r\nسيتوگاگوس [ رودخانهء . . . 
  ] 245\r\nسىتىگاگوس 107\r\nسيراف 488\r\nسيرجان 617\r\nسيرى ( سرى ) [ جزيرهء . . . 
  ] 489 / 493\r\nسيستان ( سجستان ) 266 / 289 / 291 / 302 312 / 313 / 314 / 325 / 387 / 517 680 / 697 / 711 / 721\r\nسيف ( ميناب ) 489 / 513\r\nسيلاخور 435\r\nسينه سفيد 246\r\nسيواس 15\r\nسيوند 110\r\n« ش »\r\nشابلان ( شاودان ) 443\r\n\r\n","description":"","footnote":"","page_name":" 785 ","page_number":799},
  {"content":"\r\n\r\nشاپور [ رودخانهء . . . 
  ] ( شاوور ) 256 272 / 274 / 276 / 279 / 433\r\nشاپور [ شهر . . . 
  ] 254 / 255 / 257 / 272\r\nشاداب 113\r\nشادروان 451\r\nشادگان 482\r\nشارجه 540\r\nشانزه‌ليزه 48\r\nشاهرود 572 / 594 / 604 / 614 / 616 621 / 677 / 683 / 702 / 704\r\nشاور [ رودخانهء . . . 
  ] 377\r\nشاه كوه 183 / 229 / 608\r\nشط العرب 340 / 389 / 397 / 399 / 402 405 / 406 / 407 / 408 / 409 / 410 411 / 414 / 480 / 481 / 486 / 502 553 / 686 / 698 / 725\r\nشطيط ( كارون ) 434 / 435 / 436 / 438 440 / 449 / 451\r\nشكارپور 489\r\nشكاف سليمان 379\r\nشكوسته 167\r\nشليله 461\r\nشمخاله 639\r\nشمر 550\r\nشمشك 615\r\nشمگان 167\r\nشوراب 5 / 13 / 383\r\nشورجستان 86\r\nشولكستان 86\r\nشوش 106 / 112 / 162 / 166 / 194 / 211 235 / 339 / 376 / 377 / 378 / 379 380 / 416 / 423 / 428 / 430 / 431 433 / 476 / 477\r\nشوشان 374 / 375 / 380 / 387 / 404 405 / 413 / 419 / 421 / 423 / 424 428 / 433 / 436 / 441 / 462\r\nشوشيناك 375\r\nشهر بابك 617\r\nشهرك 167\r\nشهر لوت 307\r\nشهر نو 297\r\nشيخ سعد [ دهكدهء . . . 
  ] 282\r\nشيركوه 293\r\nشيروان 634 / 639 / 700\r\nشيف 280 / 281 / 282\r\nشيوو 488\r\nشوشتر 4 / 256 / 276 / 285 / 342 / 348 351 / 353 / 362 / 363 / 364 / 369 371 / 372 / 374 / 382 / 383 / 385 389 / 390 / 391 / 401 / 402 / 403 404 / 410 / 417 / 421 / 423 / 425 426 / 428 / 431 / 433 / 434 / 435 436 / 437 / 438 / 440 / 441 / 442 443 / 446 / 448 / 449 / 450 / 460 461 / 462 / 464 / 465 / 477 / 482 595 / 598 / 606 / 619 / 620 / 683 684 / 685\r\nشيراز 1 / 51 / 76 / 77 / 80 / 81 / 82 / 87 110 / 113 / 115 / 116 / 118 / 119 120 / 121 / 122 / 124 / 126 / 128 129 / 130 / 133 / 134 / 135 / 136 140 / 159 / 160 / 181 / 231 / 243 244 / 245 / 246 / 272 / 274 / 279 284 / 290 / 292 / 388 / 389 / 470\r\n\r\n","description":"","footnote":"","page_name":" 786 ","page_number":800},
  {"content":"\r\n\r\n473 / 483 / 485 / 488 / 511 / 592 593 / 594 / 595 / 597 / 599 / 600 602 / 603 / 604 / 606 / 607 / 612 617 / 624 / 627 / 654 / 671 / 680 681 / 683 / 684 / 686 / 726\r\n« ص »\r\nصاحبقرانى [ بندر . . . 
  ] 465\r\nصحار 521\r\nصحراى بزرگ ( دشت كوير ) 300\r\n« ط »\r\nطاق بستان 270\r\nطالش 700\r\nطالقان 572\r\nطاهرى 488\r\nطبس 302 / 305 / 594 / 597\r\nطرابوزان 15 / 351 / 566 / 633 / 670 / 672 673 / 674 / 678 / 689 / 690\r\nطوس 8\r\nطويله [ جزيرهء . . . 
  ] 493\r\nطهران ( تهران ) 397\r\n« ظ »\r\nظفار 544\r\n« ع »\r\nعالى قاپو 33\r\nعباس‌آباد 616\r\nعباسى [ بندر . . . 
  ] 595\r\nعثمانى 337 / 407 / 408 / 409 / 411 414 / 432 / 479 / 481 / 491 / 541 542 / 543 / 546 / 547 / 549 / 552 553 / 554 / 556 / 557 / 591 / 594 635 / 637 / 645 / 649 / 651 / 653 673 / 683 / 685 / 686 / 687 / 688 689 / 695 / 697 / 725 / 726 / 727 728 / 745\r\nعدن 527 / 548 / 596 / 728\r\nعجمان 540\r\nعجير [ بندر . . . 
  ] 552\r\nعراق 24 / 81 / 84 / 349 / 498\r\nعربستان 38 / 266 / 283 / 301 / 310 470 / 480 / 481 / 490 / 491 / 505 523 / 537 / 539 / 542 / 544 / 545 546 / 548 / 551 / 552 / 553 / 556 594\r\nعسكر مكرم 435\r\nعشق‌آباد 677 / 678 / 704 / 705\r\nعلىآباد 4\r\nعلى قاپو 28\r\nعلى كوه 382\r\nعمارت اشرف [ چهل‌ستون . . . 
  ] 45\r\nعمارت نو [ چهل‌ستون . . . 
  ] 45\r\nعمان 238 / 480 / 516 / 519 / 520 / 521 522 / 526 / 530 / 531 / 532 / 537 547\r\n« غ »\r\nغار حاجىآباد 141\r\nغار شاپور 270 / 271\r\nغار شيخ على 142\r\nغازان ولگا 472 / 645 / 702\r\nغزه 357\r\nغورى 494\r\nغيلان 167\r\nغيله 167\r\n\r\n","description":"","footnote":"","page_name":" 787 ","page_number":801},
  {"content":"\r\n\r\n« ف »\r\nفارس 24 / 52 / 80 / 81 / 82 / 84 / 86 / 88 106 / 108 / 110 / 113 / 119 / 121 126 / 128 / 134 / 136 / 138 / 139 165 / 177 / 218 / 231 / 245 / 252 275 / 284 / 291 / 297 / 324 / 328 353 / 387 / 408 / 503 / 563 / 572 589 / 591 / 607 / 624\r\nفارسستان 81\r\nفاو 402 / 406 / 407 / 408 / 409 / 481 514 / 552 / 553 / 557 / 725 / 729\r\nفدلك [ كوه . . . 
  ] 382\r\nفرات [ رود . . . جلگهء . . . 
  ] 328 / 391 402 / 403 / 405 / 406 / 407 / 415 416 / 434 / 552\r\nفرانسه 26 / 52 / 65 / 121 / 123 / 124 161 / 376 / 486 / 522 / 590 / 592 625 / 653 / 654 / 661 / 667 / 668 695 / 722 / 727\r\nفراه 679\r\nفراهان 52 / 572 / 624\r\nفرح‌آباد 74\r\nفرگ 108\r\nفرون 379\r\nفريدن 618\r\nفريدن عليا 435\r\nفسا 108 / 110 / 135 / 179\r\nفشم 614 / 615\r\nفلات 483\r\nفلاحيه 353 / 390 / 393 / 395 / 416 417 / 424 / 482\r\nفلسطين 130\r\nفلورانس 630 / 632\r\nفم العضدى 416\r\nفو 552 / 553\r\nفهليان 389\r\nفهندز 131\r\nفيروزآباد 137 / 145 / 152 / 164 / 252 269 / 279\r\nفيروز كوه 572 / 609\r\nفيريزى 616\r\nفين [ قصر . . . 
  ] 18\r\n« ق »\r\nقادى احمر 617\r\nقاهره 119 / 594\r\nقاين 623\r\nقبان 391 / 416\r\nقبر مادر سليمان 96 / 107\r\nقبه سبز 298\r\nقبهء غذيره 536\r\nقدرآباد 88\r\nقدمگاه 248\r\nقرنه 406\r\nقره‌آغاج [ رودخانهء . . . 
  ] 245\r\nقره‌باغ 135 / 700\r\nقره‌چاى 3 / 4 / 6 / 139\r\nقره‌داغ 613 / 624\r\nقره‌سو 339\r\nقره‌قرم 702\r\nقرين ( كويت ) 552\r\nقزل اروات 705\r\nقزوين 12 / 25 / 301 / 572 / 604 / 609 614 / 621 / 635 / 636 / 637 / 646 647 / 671\r\n\r\n","description":"","footnote":"","page_name":" 788 ","page_number":802},
  {"content":"\r\n\r\nقسطنطنيه 105 / 408 / 542 / 549 / 653\r\nقشم [ جزيرهء . . . 
  ] 477 / 489 / 493 / 494 495 / 496 / 497 / 503 / 504 / 514 536 / 555 / 620 / 621\r\nقصر 320\r\nقصر ابو نصر 181\r\nقصر اتابك 125\r\nقصر خشيارشا 217\r\nقصر شيرين 620\r\nقصر قند 320\r\nقصر هفت دست 58\r\nقطر 537 / 540 / 541 / 542 / 544\r\nقطيف 543 / 544 / 548 / 549 / 552\r\nقفقاز 19 / 496 / 591 / 600 / 603 662 / 671 / 673 / 691 / 692 / 702 707 / 727\r\nقلعهء بندر 131\r\nقلعهء تول 343\r\nقلعهء دختر 258\r\nقلعهء رستم 74\r\nقلعهء سرو 167\r\nقلعهء سفيد 388\r\nقلعهء نو 408\r\nقم 2 / 3 / 4 / 5 / 7 / 8 / 12 / 13 / 14 / 572 / 573 592 / 594 / 612 / 618 / 621 / 681\r\nقمشه 76 / 78 / 79 / 483\r\nقمصر 618\r\nقندهار 350 / 651 / 679\r\nقوام‌آباد 76 / 110\r\nقوپونچيك 234\r\nقوچون 604 / 678 / 705\r\nقهرود ( كوهرود ) 14 / 20 / 21 / 585 / 618\r\nقيزكپان 613\r\nقيس ( كيش ) 488 / 632\r\nقيصريه 33\r\n« ك »\r\nكابل 512 / 514 / 536 / 553 / 679 703 / 725 / 726 / 728 / 729\r\nكاخ پيره‌پيلا 202\r\nكاخ جمشيد 201\r\nكاخ خشيارشا 113 / 196 / 215 / 217 223 / 224\r\nكاخ داريوش 112 / 114 / 202 / 205 208 / 216 / 224\r\nكاخ طبرك 75\r\nكاخ كريم‌خانى 121 / 122\r\nكاركونان 383\r\nكارمانيا 98 / 107 / 296\r\nكاروانسراى چنار راهدار 245\r\nكاروانسراى خان كوركان 88\r\nكارون 106 / 280 / 290 / 339 / 342 / 367 371 / 379 / 380 / 381 / 382 / 383 385 / 391 / 397 / 398 / 399 / 401 402 / 403 / 404 / 405 / 408 / 410 411 / 413 / 414 / 416 / 417 / 419 420 / 421 / 423 / 424 / 427 / 428 431 / 432 / 433 / 434 / 435 / 436 440 / 444 / 445 / 448 / 449 / 451 456 / 457 / 458 / 460 / 461 / 462 463 / 465 / 466 / 467 / 477 / 553 592 / 619 / 628 / 684 / 685 / 715 737 / 740\r\nكارون العاميه 416 / 417\r\n\r\n","description":"","footnote":"","page_name":" 789 ","page_number":803},
  {"content":"\r\n\r\nكارون عليا 432\r\nكارون كور 416\r\nكازرون 245 / 251 / 253 / 254 / 255 257 / 262 / 272 / 279 / 381 / 387 / 389 552 / 606\r\nكاشان 2 / 14 / 15 / 17 / 18 / 19 / 20 / 290 296 / 304 / 512 / 572 / 592 / 593 594 / 625 / 626 / 627 / 681\r\nكاشغر 136\r\nكافر قلعه 621\r\nكالادان 72\r\nكامارا 159\r\nكامبرون 506\r\nكانال سوئز رك : سوئز [ كانال . . . 
  ]\r\nكاورى 494\r\nكاوند 611\r\nكبير كوه 330\r\nكتاى 632\r\nكتل پلوار 110\r\nكتل پيره‌زن 247 / 248 / 250 / 251 / 272 279\r\nكتل دختر 250 / 251\r\nكتل كمريج 272\r\nكر 88 / 106 / 107 / 112 / 135\r\nكراچى 310 / 514 / 524 / 536 / 553 / 557 725 / 726 / 728 / 729 / 734 / 742\r\nكراماندل 500\r\nكربلا 696\r\nكرج 5\r\nكرجى 490\r\nكرخه [ رود . . . 
  ] 330 / 339 / 340 / 375 376 / 389 / 399\r\nكردستان 52 / 129 / 572 / 583 / 594 / 598 607 / 620 / 624 / 625 / 688 / 689\r\nكردو [ ده . . . 
  ] 86\r\nكرمان 14 / 81 / 82 / 107 / 110 / 290 291 / 296 / 297 / 298 / 299 301 / 305 / 307 / 310 / 311 320 / 512 / 566 / 572 / 591 592 / 595 / 597 / 598 / 604 608 / 609 / 612 / 617 / 621 624 / 625 / 635 / 651 / 678 680 / 681 / 739\r\nكرمانشاه 81 / 306 / 327 / 328 / 330 339 / 370 / 442 / 448 / 563 572 / 591 / 596 / 597 / 620 685 / 686 / 688 / 726 / 739\r\nكرمانشاهان 296 / 327 / 607\r\nكرمانيا 108\r\nكرموزا ( هرمز ) 497\r\nكرناك 196 / 220\r\nكرناه 340\r\nكرناىخانه 167\r\nكريمه 496\r\nكزاز 573\r\nكسانتوس 236\r\nكشقان 339\r\nكعبه 8 / 125\r\nكلات 310 / 312 / 314 / 317 / 517 519\r\nكلافرا [ درهء . . . 
  ] 379\r\nكلته چنار 701\r\nكل درگوا 501\r\nكلده 234 / 235 / 237 / 241 / 256\r\n\r\n","description":"","footnote":"","page_name":" 790 ","page_number":804},
  {"content":"\r\n\r\nكلده [ رودخانهء . . . 
  ] 631\r\nكلكته 730 / 745\r\nكلهر 620\r\nكنار تخته 245 / 274\r\nكنارگرد 3\r\nكترنيكتون [ موزهء . . . 
  ] 626\r\nكنسو 78\r\nكنگان 488\r\nكنگاور 339 / 572\r\nكمارج 245\r\nكمره 572\r\nكمريج 254 / 255 / 272 / 279 / 621\r\nكن 488\r\nكوارومند [ قره‌آغاج 
  ] 245\r\nكوپه‌داغ 701\r\nكوت العماره 337\r\nكوت عميره 417\r\nكوپراتز 106\r\nكوپراتس 402\r\nكوراب 106\r\nكورنىخانه 176\r\nكوريك 355\r\nكوشك بهرام 2\r\nكورفو [ جزيرهء . . . 
  ] 527\r\nكوركارون 416\r\nكومروم 159\r\nكومرون ( گومبرون ) 502\r\nكومفيروز 167\r\nكوميچا 78\r\nكوميندان ( قم ) 7\r\nكونيك شتين 187\r\nكوه بانو 113\r\nكوه بنان 617\r\nكوهپايه 163\r\nكوهرنگ 381 / 382 / 383\r\nكوهرود ( قهرود ) 2 / 14 / 20\r\nكوهك 312 / 313\r\nكوه‌كيلويه 136 / 328 / 330 / 352 385 / 386 / 387 / 388 / 389 / 563\r\nكوه ملك سياه 314\r\nكويت ( قرين ) 544 / 551 / 552 / 685\r\nكوير نمك 617\r\nكويل 106\r\nكيچ 311\r\nكيش 488 / 632\r\n« گ »\r\nگابا ( گبى ) 24\r\nگاوخونى [ باتلاق . . . 
  ] 55\r\nگئوك تپه 710 / 739\r\nگبال ( گاوى ) 24\r\nگبان 391 / 416\r\nگبرآباد 19\r\nگبرستان 58\r\nگدروزيا 309\r\nگرازدان ( برازجان ) 277\r\nگراسنودوسك 701\r\nگرايوزاند 639\r\nگرجستان 26 / 65 / 390 / 700\r\nگردنهء هيزومى 617\r\nگرگان 324\r\nگرگر [ آب . . . 
  ] 434 / 436 / 437 438 / 448 / 449 / 451 / 456 457 / 458 / 461 / 464\r\nگرماب 701\r\n\r\n","description":"","footnote":"","page_name":" 791 ","page_number":805},
  {"content":"\r\n\r\nگروس 573\r\nگز 2 / 667 / 702 / 704\r\nگلاب لب ( خارك ) 276\r\nگلاسگو 52\r\nگلپايگان 572 / 627\r\nگلستان 473 / 661 / 700\r\nگمبرون [ بندر . . . 
  ] ( گومبرون ) 652 / 653 657\r\nگمرون [ بندر . . . 
  ] رك : گمبرون\r\nگنبد شاه‌چراغ 126\r\nگنبد كبود 24\r\nگنبد ماهور 88\r\nگنجه 700\r\nگواتر 320 / 480 / 481 / 485 / 743\r\nگوادر 309 / 310 / 312 / 318 / 514 517 / 518 / 519 / 520 / 525 536 / 557 / 573\r\nگوجار [ ده . . . 
  ] 617\r\nگور ( جور ) ( فيروزآباد ) 164\r\nگور بزرگ [ جزيرهء . . . 
  ] 537\r\nگورخانى 616\r\nگور كوچك [ جزيرهء . . . 
  ] 537\r\nگولادان 72\r\nگومبرون [ بندر . . . 
  ] 502 / 503 / 504 نيز رك : گمبرون\r\nگوميدان ( قم ) 7\r\nگيلان 15 / 18 / 472 / 573 / 592 593 / 601 / 634 / 637 / 644 646 / 648 / 706 / 707 / 710 711 / 737\r\n« ل »\r\nلار 502 / 511 / 615\r\nلارستان 136 / 139 / 491 / 597 / 598 607 / 680\r\nلارك 489 / 497\r\nلاسگرد 621\r\nلافت [ جزيرهء . . . 
  ] 477 / 494\r\nلانگاشير 51\r\nلاهور 606\r\nلبنان 187\r\nلت 305\r\nلرستان 291 / 327 / 328 / 330 / 331 334 / 335 / 336 / 339 / 348 349 / 351 / 389 / 390 / 397 401 / 442 / 464 / 563 / 564 572 / 591\r\nلرستان صغير 330\r\nلس‌بلا 679\r\nلسگرد 84\r\nلنجان 55\r\nلندن 48 / 52 / 286 / 404 / 575 / 596 597 / 640 / 645 / 650 / 653 662 / 674 / 682 / 685 / 725 727 / 728 / 732 / 737 / 745\r\nلنكران 661\r\nلنگه 489 / 490 / 491 / 492 / 493 497 / 557 / 680 / 681 / 690\r\nلوور 377 / 378\r\nلوكسور 196\r\nلهستان 641 / 706\r\nليدو 70\r\nليسبون 650\r\nلىسين [ قبرهاى . . . 
  ] 91\r\nليقيه 179 / 234 / 235 / 236\r\n\r\n","description":"","footnote":"","page_name":" 792 ","page_number":806},
  {"content":"\r\n\r\nليكيه 179\r\nليندن برلن 48\r\nليورپول 599\r\n« م »\r\nماد 233 / 237 / 603 / 635\r\nماد جنوبى 609\r\nمارسى 52 / 122 / 557 / 592 / 680 687 / 724\r\nمارنون 55\r\nمارون ( مارنون ) 55\r\nمازندران 237 / 473 / 572 / 584 / 592 593 / 608 / 609 / 634 / 646 655 / 706 / 707 / 710 / 711\r\nماشكيد [ رودخانهء . . . 
  ] 313\r\nمالاكا 500\r\nمالايا [ شبه‌جزيرهء . . . 
  ] 470\r\nمالت 728\r\nمالمير 684\r\nماهان 617\r\nماه‌شهر 481\r\nماهون 617\r\nمايار 76\r\nمحلات 572\r\nمحمره 372 / 389 / 390 / 393 / 395 / 398 399 / 405 / 406 / 407 / 408 / 409 410 / 411 / 412 / 415 / 416 / 417 419 / 420 / 425 / 426 / 433 / 434 435 / 444 / 463 / 464 / 465 / 466 476 / 480 / 481 / 483 / 487 / 493 557 / 595 / 683 / 684 / 685 / 686 687 / 698 / 737 / 743\r\nمحمودآباد 614\r\nمدرس 507\r\nمدرسهء بابا خان 125\r\nمدرسهء سيار 139\r\nمدرسهء شاه سلطان حسين 49\r\nمدرسهء نادر شاه 49\r\nمديا 105\r\nمديترانه 129 / 233 / 636 / 649 / 674 716 / 728\r\nمدينه 24\r\nمراغه 614\r\nمرداب ميناب 497\r\nمرغ 76 / 77\r\nمرغاب 76 / 88 / 89 / 91 / 104 / 106 108 / 110 / 236 / 624\r\nمرو 701 / 710\r\nمرودشت [ جلگهء . . . 
  ] 88 / 106 / 111 112 / 113 / 140 / 141 / 143 / 154 165 / 167 / 181 / 183 / 187 / 206 230 / 239\r\nمزامبريا 287\r\nمسارود 610\r\nمسجد سليمان 380\r\nمسجد شاه اصفهان 19 / 31 / 32\r\nمسجد شيخ لطف اللّه 34\r\nمسجد مادر سليمان 93 / 94 / 110\r\nمسجد ميدان [ كاشان 
  ] 15\r\nمسجد وكيل [ شيراز 
  ] 125\r\nمسرح 621\r\nمسقط 312 / 315 / 469 / 480 / 481 / 499 504 / 510 / 517 / 519 / 520 / 521 522 / 523 / 524 / 526 / 527 / 528\r\n\r\n","description":"","footnote":"","page_name":" 793 ","page_number":807},
  {"content":"\r\n\r\n529 / 530 / 531 / 532 / 533 / 534 543 / 549 / 556 / 557 / 621 / 658\r\nمسكو 471 / 592 / 629 / 636 / 641 / 642 643 / 645 / 663 / 667 / 674 / 676 704 / 714 / 740\r\nمشهد 1 / 30 / 80 / 84 / 290 / 296 / 299 304 / 512 / 566 / 573 / 583 / 598 604 / 616 / 625 / 626 / 645 / 646 647 / 648 / 671 / 675 / 677 / 678 679 / 680 / 683 / 696 / 702 / 705 712 / 713 / 721 / 744\r\nمشهدسر 702\r\nمصر 52 / 93 / 174 / 175 / 220 / 233 234 / 236 / 237 / 239 / 241 / 547 549 / 631 / 632\r\nمعبد آناهيدا 164\r\nمعدن فيروزه 609\r\nمعشور 482\r\nمقلب [ تنگهء . . . 
  ] 536\r\nمكران 299 / 309 / 314 / 317 / 318 320 / 393 / 516 / 725 / 729 / 734\r\nمكه 8 / 35 / 125\r\nملاير 572\r\nملعون [ كتل . . . 
  ] 274 / 275\r\nملك الموت [ درهء . . . 
  ] 3\r\nملو [ كتل . . . 
  ] 279\r\nمنارجنبان 72\r\nمنامه 544\r\nمنچستر 51 / 52 / 122 / 532 / 625 / 629 663 / 664 / 667 / 682 / 685 / 687\r\nمنشت كوه 337\r\nمنظريه 4 / 6\r\nمنگلور ( ميسور ) 469\r\nمورچه خورت 2 / 21\r\nمورد 313\r\nموريس [ جزيرهء . . . 
  ] 52 / 122 / 593 / 621\r\nموصل 675\r\nموغستان 513\r\nمونت كارلو 22\r\nمون گشت 369\r\nمهمان‌سراى شاهى [ كاشان 
  ] 15\r\nمهنه 701\r\nمهيار 76 / 77 / 78\r\nميامى 616\r\nميان‌آب ( نهر مينو ) 454\r\nميان رودان 414\r\nميان كتل [ كاروانسرا . . . 
  ] 245 / 250 252\r\nميدان ارك 30\r\nميدان شاه 31 / 51\r\nميدان و باغ توپخانه 393\r\nميدلند 741\r\nميرا 236\r\nميناب [ قلعه . . . 
  ] 489 / 497 / 513\r\nمينگرليا 700\r\nمينو ( ميان آب ) [ نهر . . . 
  ] 440 / 449 454 / 456 / 458 / 513\r\n« ن »\r\nنائيج 614\r\nنائين 290 / 612\r\nنارستان 618\r\nناصرى [ بندر . . . 
  ] 465\r\nنجد 283 / 390 / 526 / 542 / 543 / 547 548 / 549 / 550 / 551\r\n\r\n","description":"","footnote":"","page_name":" 794 ","page_number":808},
  {"content":"\r\n\r\nنجف 37 / 696\r\nنخجوان 700\r\nنراميريا 283\r\nنرماشير 307 / 311 / 320\r\nنصيبين 164 / 266\r\nنطنز 572\r\nنفوذ 551\r\nنقش تيمور . رك : تخت تيمور 252\r\nنقش رستم 90 / 91 / 141 / 142 / 143 / 144 146 / 147 / 154 / 157 / 159 / 161 165 / 168 / 171 / 175 / 176 / 180 181 / 183 / 205 / 216 / 224 / 225 228 / 229 / 230 / 235 / 254 / 256 258 / 269\r\nنگارخانهء [ چهل‌ستون 
  ] 43\r\nنوا [ رودخانهء . . . 
  ] 555 / 707\r\nنوبندجان 179\r\nنورآباد 381\r\nنه [ شهر . . . 
  ] 305 / 307 / 617\r\nنهاوند 572 / 594\r\nنهر داريان 454\r\nنهر ركن‌آباد 113\r\nنهر شاپور 484\r\nنهر شار 113\r\nنيريز 135\r\nنيشابور 609 / 612 / 615 / 621\r\nنيل [ جلگهء . . . درهء . . . 
  ] 202 / 236 237\r\nنيل [ رود . . . 
  ] 175 / 405\r\nنيمرود 234\r\nنينوا 188 / 211 / 233 / 235 / 377\r\nنيوكاسل 496\r\n« و »\r\nورامين 594\r\nولگا 555 / 639 / 645 / 662 / 702\r\nونيز 70 / 630 / 640 / 660\r\nويس 399 / 432 / 433 / 434 / 619\r\nوين 575\r\nويندزور 187\r\n« ه »\r\nهارلينگهام 22\r\nهامبورك 52 / 642\r\nهامون 313\r\nهرات 81 / 291 / 350 / 487 / 512 / 677 679 / 696 / 708 / 721\r\nهرمز [ جزيرهء . . . 
  ] 33 / 34 / 286 / 469 470 / 489 / 494 / 497 / 498 / 499 500 / 501 / 502 / 503 / 504 / 505 506 / 521 / 632 / 639 / 651 / 653 655 / 656\r\nهروزه 617\r\nهره‌زاد 380\r\nهزار جريب 57 / 58\r\nهشت باغ 46\r\nهشت‌بهشت 46 / 49\r\nهفت تن 382\r\nهفت دست 59\r\nهفت شيد 619\r\nهفوف 543\r\nهلشتاين 642 / 643\r\nهلند 26 / 52 / 123 / 479 / 489 / 528 655 / 657\r\nهمائى 616\r\n\r\n","description":"","footnote":"","page_name":" 795 ","page_number":809},
  {"content":"\r\n\r\nهمدان 12 / 105 / 323 / 327 / 328 / 339 370 / 448 / 563 / 572 / 596 / 604 607 / 646 / 685 / 686 / 688 / 726 739\r\nهند 3 / 17 / 44 / 53 / 66 / 71 / 122 / 123 107 و بسيارى صفحات ديگر . . .\r\nهندرابى 488\r\nهند شرقى 28 / 484 / 486 / 496 / 504 513 / 514 / 521 / 522 / 523 / 547\r\nهندوستان 52 / 65 / 70 / 101 / 129 / 130 294 و اغلب صفحات ديگر . . .\r\nهندوكش 489\r\nهنديان [ رودخانهء . . . 
  ] 389 / 398\r\nهنگام [ جزيرهء . . . 
  ] 489 / 494 / 496 / 497 514 / 536\r\nهنك كنگ 295 / 596\r\nهوراتى [ آبشارهاى . . . 
  ] 451\r\nهولشتاين 18\r\nهونگ كونك ( هنگ كنگ ) 512\r\nهويزه 372 / 353 / 394\r\nهيدو 494\r\nهيركانى 635\r\nهيركانيا 603 / 609\r\nهيرمند 310\r\nهيماليا 305\r\nهيو ( هسيو ) 614 / 615\r\n« ى »\r\nياروسلاو 636 / 638\r\nيزت 291\r\nيزد 12 / 14 / 49 / 76 / 80 / 87 / 123 / 133 159 / 290 / 291 / 292 / 293 / 294 295 / 296 / 297 / 298 / 299 / 301 302 / 305 / 512 / 566 / 572 / 591 592 / 593 / 595 / 598 / 603 / 604 609 / 616 / 618 / 621 / 625 / 651 678 / 680 / 681 / 682 / 739\r\nيزدخواست 83 / 86\r\nيزدون 512\r\nيموت 14 / 324\r\nيهوديه 24\r\nيورك 14\r\nيوكوهاما 516\r\nيونان 109 / 233 / 234 / 235 / 236\r\nيونسى [ ده . . . 
  ] 301\r\nيونيه 234 / 235 / 238\r\n\r\n","description":"","footnote":"","page_name":" 796 ","page_number":810},
  {"content":"\r\n\r\n\r\nفهرست قبايل و مذاهب ، اديان و سلسله‌ها\r\n« آ »\r\nآبات‌لو 139\r\nآراىلو 139\r\nآرماداى ( نيروى عظيم بحرى اسپانيا ) 650\r\nآريائى 267\r\nآسا 357\r\nآسيا سفتى 356\r\nآق‌قويونلو 25 / 82\r\nآل اكثير 391\r\nآل بويه 81 / 112 / 165 / 297\r\nآل خورشيد 334\r\nآل عثمان 323\r\nآل مظفر 82\r\n« الف »\r\nابدال‌وند 347\r\nابو العباسى 357\r\nابو غيث 391\r\nابو مهيرى 283\r\nابو نصر 395\r\nاتابكان 82 / 118 / 165 / 348 / 369\r\nاتابكان سلغرى 128\r\nاتابكان فارس 380\r\nاتابكان يزد 291\r\nاحمد محمدى 346\r\nارامنه 54 / 56 / 65 / 66 / 67 / 68 / 70 72 / 77 / 588\r\nارپناهى 356\r\nاردشيرى 139\r\nاردكيان 139\r\nارساسيد ( اشكانيان ) 158\r\nاركول 356\r\nازبك 44\r\nاستاگى 356\r\nاسلام 24 / 70 / 71 / 118 / 132 / 253 373\r\nاسمكى 345\r\nاسىوند 345\r\nاشتراكى 344\r\nاشكانيان ، اشكانى 157 / 158 / 163 231 / 256\r\nاعراب 116 / 164 / 266 / 374 / 389 / 400 410 / 411 / 432 / 500 / 501 / 588 617\r\nاعراب كعب 391\r\nافاغنه 53 / 65 / 119 / 484 / 507 / 644 654 / 656\r\nافشارها 563\r\nافغان‌ها 10 / 35 / 65 / 74 / 78 / 297 / 350\r\nاكاشا 346\r\nالبوشى 357\r\nاللّه - د - دينوند 344\r\nالوالوردى 139\r\nاماله 331\r\n\r\n","description":"","footnote":"","page_name":" 797 ","page_number":811},
  {"content":"\r\n\r\nاماره 356\r\nاوديل‌وند 347\r\nاوراك 346\r\nاورك 346\r\nاوسامى 357\r\nاوشاك 347\r\nاوشنائى 344\r\nاوگوستين‌ها 28\r\nاولاكى 344\r\nايكتيوفاگى 309\r\nايگور 139\r\nايمارى 356\r\nاينالو ( اينانلو ) 139\r\n« ب »\r\nبابااحمدى 345\r\nبابدى 344 / 346\r\nبابيسى 139\r\nبابىها 54\r\nباجرى 139\r\nباحيلان 340\r\nبازارا 356\r\nباسنائى 347\r\nباصرى 139\r\nباضرى 139\r\nباقى 345\r\nباقيزى 346\r\nبالاگريوه 331\r\nباوى 346 / 386\r\nباويه 391\r\nباهمدى 345\r\nباهوئى 311\r\nبجول 356\r\nبختيارى 55 / 136 / 138 / 328 / 330 340 / 342 / 348 / 350 / 351 / 359 366 / 368 / 369 / 370 / 379 / 381 385 / 387 / 389 / 395 / 403 / 404 419 / 431 / 588 / 606 / 684\r\nبختيارىوند 344\r\nبرامالى 345\r\nبراهوئى 319\r\nبرجوى 345\r\nبروگونى 357\r\nبرون 356\r\nبرهمنان 130\r\nبكشى 387\r\nبلو 139\r\nبلوچ 280 / 299 / 311 / 314 / 318 / 319 515 / 528 / 558 / 588\r\nبلىبند 344\r\nبلىوند 344\r\nبلىوند محمود شاه 344\r\nبنىچاه 386\r\nبنى حسن 438 / 439\r\nبنيسى 391\r\nبنى شيبان 138\r\nبنى صالح 391\r\nبنى طروف 391\r\nبنى قائد 438\r\nبنى كعب 416 / 417 / 426\r\nبنى لام 337 / 391\r\nبنى هاجر 541\r\nبنى ياس 540\r\nبوايشاكس 347\r\n\r\n","description":"","footnote":"","page_name":" 798 ","page_number":812},
  {"content":"\r\n\r\nبوراحمدى 386\r\nبوربرون 356\r\nبورىوند 356\r\nبوسك 347\r\nبوسى 347\r\nبوگردى 346\r\nبول‌وازى 357\r\nبولورديها 563\r\nبول‌ويسى 357\r\nبووآئى 346\r\nبوورى 346\r\nبوى 386\r\nبوير 386\r\nبويراحمد 386\r\nبهادر خانى 139\r\nبهارلو 139\r\nبهداروند 344\r\nبهمئى 381\r\nبهمشرى 356\r\nبهمهى 386\r\nبيت الحاجى 391\r\nبيداروند 344\r\nبيله‌لو 386\r\n« پ »\r\nپاپاجعفرى 356\r\nپارسيان 291\r\nپالميرا [ قبيلهء . . . 
  ] 266\r\nپروتستان 67 / 385\r\nپلاآ 101\r\nپوسيناه كول 356\r\nپولادوند 347\r\nپهلوى 44\r\n« ت »\r\nتاتار 44 / 323 / 441 / 496 / 589\r\nتازى ، تازيان 154 / 231 / 257 / 262 291 / 297 / 348\r\nتاوى 386\r\nتاه 346\r\nتراكمهء سلغرى 82\r\nترك ، تركها 67 / 81 / 136 / 299 / 315 391 / 411 / 588 / 589\r\nتركمن‌ها 14 / 82 / 315 / 323 / 589 591 / 605 / 623\r\nترونى 357\r\nتشيع 8\r\nتكى 344\r\nتمبپى 356\r\nتمبى 356\r\nتمير [ طايفهء . . . 
  ] 354\r\nتنكى تكائو 386\r\nتوشمال‌ها 330\r\nتيلركوهى 386\r\n« ج »\r\nجانگاهى 356\r\nجانيكىها 347 / 352\r\nجانيكى سردسير 347\r\nجانيكى گرمسير 347 / 357\r\nجاوى 387\r\nجباره 139\r\nجعفر بيگى 139\r\nجغتائى 386\r\nجمشيدى 589\r\nجمعه بزرگى 386\r\n\r\n","description":"","footnote":"","page_name":" 799 ","page_number":813},
  {"content":"\r\n\r\nجموسى 345\r\nجواسم 492\r\nجواسمى 538\r\nجوانكى 352\r\nجورف 391\r\nجيلك‌ها 621\r\nجيوران 345\r\n« چ »\r\nچرم 357\r\nچروم 386\r\nچرومى 386\r\nچهارلنگ 347 / 351 / 352 / 354 / 358 366\r\n« ح »\r\nحاجىوند 347\r\nحسين‌وند 345\r\nحمودى 391\r\nحميد 391\r\n« خ »\r\nخاران 311\r\nخارگول 356\r\nخان جمالى 347\r\nخاندان پارت 270\r\nخلج‌ها 563\r\nخليل 357\r\nخوارزمى 297\r\nخواندالى 345\r\nخيفره 391\r\nخيلاروند 347\r\n« د »\r\nدروكى 345\r\nدزها 368\r\nدشمن زيارى 386 / 387\r\nدمى نيكن‌ها 28\r\nدوبيتى 357\r\nدودانگه 356\r\nدوراكى 344 / 358\r\nدوويسى 357\r\nديالمه 81\r\nديرك‌وند 331 / 340\r\nدينارونى 344 / 346 / 357\r\nدينوشى 345\r\n« ر »\r\nراراس فوند 345\r\nراگى ياربكى 344\r\nرباتى 346\r\nرحيمى 139\r\nرزوند 245\r\nرساكى 347\r\nركى 346\r\nروبيه 334\r\nرينه‌ها 299\r\n« ز »\r\nزارازوند 345\r\nزالاغى 347\r\nزالاكى 347\r\nزردشتى ، زردشتيان [ آئين . . . 
  ] 88 90 / 291 / 293 / 588\r\nزلاغى 344\r\nزلاكى 345\r\n\r\n","description":"","footnote":"","page_name":" 800 ","page_number":814},
  {"content":"\r\n\r\nزند [ خاندان . . . 
  ] 297\r\nزنگنه 357\r\nزنگيان 139\r\nزيدان 386\r\n« ژ »\r\nژزوئيت لهستان 49\r\nژزوئيت‌ها 28 / 29 / 65 / 70\r\n« س »\r\nساسانى ، ساسانيان 14 / 118 / 131 / 140 143 / 145 / 152 / 157 / 158 / 231 270 / 291 / 371 / 374 / 376 / 379 421 / 435\r\nساداتا - كاكلى 356\r\nساقى 347\r\nساكوئى 347\r\nسالو 346\r\nسالوه 346\r\nسراس‌وند 345\r\nسرچه‌گونى 347\r\nسركولو 346\r\nسركولى 346\r\nسعادت بروان على 356\r\nسعادت سعيد 357\r\nسعادت شاه 356\r\nسعادت صالح اوتاه 357\r\nسگوند 340 / 464\r\nسلاجقه 82\r\nسلاكى 344\r\nسلاچين 345\r\nسلجوقيان 81 / 297\r\nسلغر ، 82\r\nسلك چيواه 357\r\nسلورزىها 331\r\nسلوكيدها 158 / 163 / 231\r\nسمائى 356\r\nسنى 588\r\nسورونى 347\r\nسهراب 345\r\nسهونى 347\r\nسياسى تفرقه 357\r\nسيراوى 386\r\nسيرلاك چواه 357\r\nسيلاخور 343\r\nسيلاسيلا 331\r\n« ش »\r\nشالو 346\r\nشاهالو 346\r\nشاه‌اووى 386\r\nشاهسونها 563\r\nشرافت 391\r\nشرفا 391\r\nشرف‌وند 347\r\nشش بلوكى 139\r\nشولاه 356\r\nشهى 345\r\nشيازى 357\r\nشيبانى 139\r\nشيخ 345 / 356\r\nشيخ كاركون 356\r\nشير على 386\r\nشيعه 588\r\nشيل 386\r\nشينى 345\r\n\r\n","description":"","footnote":"","page_name":" 801 ","page_number":815},
  {"content":"\r\n\r\nشيوا [ آئين . . . 
  ] 510\r\nصابئى 373\r\nصابى 372\r\nصفويه ، صفوى 10 / 37 / 38 / 65 / 83 115 / 116 / 349 / 383 / 507 / 511\r\nصفى خانى 139\r\nصليبىها 130\r\nصووارى 391\r\nطيب 386\r\nطيبى 386\r\n« ع »\r\nعباسى 50\r\nعبدل‌وند 347\r\nعتبىها 547\r\nعرب 136 / 138 / 139 / 164 / 283 / 285 314 / 334 / 345 / 387 / 390 / 395 397 / 399 / 412 / 416 / 417 / 426 431 / 498 / 511 / 589\r\nعساكره 391\r\nعشروند 356\r\nعقيلى 345\r\nعلابيگلو 139\r\nعلاخونى 139\r\nعلاىوند 344\r\nعلمحمدى 346\r\nعلى اللهى 341\r\nعلى جمالى 345\r\nعلى قلى خانى 139\r\nعلى لادىوند 344\r\nعليمحمدى 346\r\nعيسىوند 347 / 370\r\nعيسويان 71 / 79\r\nعيوضى 357\r\n« غ »\r\nغروئى 346\r\nغريب‌وند 356\r\nغلا 346\r\nغلام 357\r\nغنوسطيه 373\r\n« ف »\r\nفارسى مدانى 139\r\nفاهدار 357\r\nفضلويه [ خاندان . . . 
  ] 348\r\nفولادوند 347\r\nفيلى 329 / 330 / 334 / 335 / 339 / 340 342 / 352\r\n« ق »\r\nقاجار ، قاجاريه 10 / 11 / 120 / 126 / 252 417\r\nقاسمى ( جواسمى ) 538\r\nقالى انور 346\r\nقالىوند 356\r\nقبادخانى 139\r\nقراختائيان 297\r\nقراگوزلوها 563\r\nقره‌قويونلو 82\r\nقريش 314\r\nقزلى 139\r\nقشقائى ، قشقائىها 136 / 139 / 563 624\r\nقواسمى [ قبيله . . . 
  ] 492 / 495\r\nقيماس 357\r\n\r\n","description":"","footnote":"","page_name":" 802 ","page_number":816},
  {"content":"\r\n\r\n« ك »\r\nكاپوچين‌ها 28\r\nكاتوليك 66 / 70\r\nكارمانارىها 635\r\nكارمليت‌ها 28\r\nكاندالى 345\r\nكرخور 346\r\nكرد ، كردها 299 / 319 / 334 / 588 589\r\nكروئى 346\r\nكرىوند 356\r\nكشتيل 386\r\nكشكولى 139\r\nكعب 390 / 392 / 393 / 395 / 398 / 399 411\r\nكلاكل 386\r\nكلدانى 588\r\nكليمى 25 / 588\r\nكمرى 386\r\nكنورسى 356\r\nكنيدازلى 391\r\nكوتالى 356\r\nكوركور 346\r\nكورونى 139\r\nكولى 588\r\nكوماره 386\r\nكومورسى 347\r\nكونورزى 352\r\nكونورسى 347\r\nكيانيان 435\r\nكيماسى 357\r\nكيوتارى 347\r\nكيورزى 345\r\n« گ »\r\nگاروند 347\r\nگالگيرى 357\r\nگاندائى 344\r\nگاندالى 345\r\nگرجى 343\r\nگشا 346\r\nگشتول 345\r\nگل گلاب 370\r\nگله‌زن 139\r\nگماسياب 339\r\nگورىشولى 139\r\nگوكلان 324\r\nگولك‌ها 331\r\nگولگيرى 346\r\n« ل »\r\nلاك 344\r\nلاجمى اوراك 346\r\nلجمى اورك 346\r\nلحمير اورك 346\r\nلر ، لرها 334 / 339 / 341 / 350 / 362 370 / 380 / 381 / 385 / 400 / 588 589\r\nلروزنى 345\r\nلكه‌ها 588\r\nللرها 345\r\nلوسخوك 347\r\nليواس 356\r\nليونورزى 347\r\n\r\n","description":"","footnote":"","page_name":" 803 ","page_number":817},
  {"content":"\r\n\r\n« م »\r\nمارجىها 635\r\nمارى 345\r\nماسپتان 345\r\nماكو مارائى 344\r\nماكوم‌جرى 344\r\nماكياوند 357\r\nمال احمدى 344\r\nمال امير 343 / 348 / 379 / 380\r\nمالمادى 345\r\nمامىوند 344\r\nماهارلو 135\r\nمحمد جعفرى 356\r\nمحمد حسينى 387\r\nمحمدى 386\r\nمحمود صالح 347 / 356\r\nمحيسن 391 / 393 / 395\r\nمدوان 357\r\nمديوار 357\r\nمردوزى 344\r\nمرگوئى 347\r\nمرى 345\r\nمشمردوزى 344\r\nمطريش 283\r\nمغول 82 / 136 / 441 / 498\r\nمقرش 390\r\nمكاوندى 357\r\nمكدى 357\r\nمگووى 369\r\nملا احمدى 386\r\nملاك 344\r\nمماليك 119\r\nممسنى [ ايل . . . 
  ] 139 / 252 255 / 271 / 272 / 328 / 370 / 381 385 / 387 / 388 / 563\r\nممىوند 347\r\nمنتفخ [ طايفه . . . 
  ] 399\r\nمندامى 373\r\nمورتى 313\r\nمورى 357\r\nموزاوى 356\r\nموسوى 356\r\nموسىوند 356\r\nموقوئى 347\r\nموگوئى 356\r\nموگى 347\r\nمومابون 357\r\nموم نبى 357\r\nمونجزى 345\r\nمونگشت 348\r\nميانكوه 347\r\nمين‌جاوى 347\r\n« ن »\r\nنبار 139\r\nنسطورى 297 / 588\r\nنصارا [ قبيلهء . . . 
  ] 391\r\nنفر ( نوفار ) 139\r\nنوئى 386\r\nنوروزى 346\r\nنوشكى 310\r\nنوفاز ( نفر ) 139\r\nنوكرياب 139\r\nنوى 386\r\nنيوآمبلى 345\r\n\r\n","description":"","footnote":"","page_name":" 804 ","page_number":818},
  {"content":"\r\n\r\n« و »\r\nوهابىها 548 / 549 / 550 / 551\r\nويشنو [ آئين . . . 
  ] 130 / 510\r\n« ه »\r\nهارورنى 356\r\nهبددى 347\r\nهخامنشى ، هخامنشيان 108 / 118 / 194 196 / 197 / 200 / 201 / 205 / 208 215 / 218 / 221 / 225 / 232 / 234 237 / 238 / 241 / 256 / 291 / 374 378\r\nهفت‌لنگ 346 / 356 / 358 / 369\r\nهندوها 298\r\nهنديان 505\r\nهورنى 356\r\nهومداى 386\r\n« ى »\r\nيال 357\r\nيحيائى 373\r\nيوسفى 386\r\nيونانيان 753\r\nيهود ، يهوديان 90 / 159 / 160 / 293 341 / 375 / 505\r\n\r\n","description":"","footnote":"","page_name":" 805 ","page_number":819},
  {"content":"\r\n\r\n\r\nفهرست كتب و روزنامه و نشريات\r\n« الف »\r\nانجيل 70 / 71 / 132\r\nاوستا 163 / 175 / 179\r\n« ب »\r\nبوستان 82 / 130\r\n« ت »\r\nتاريخ ايران 342\r\nتايمز [ روزنامهء . . . 
  ] 124 / 462 / 716\r\nتورات 68 / 71 / 97 / 196 / 373 / 737\r\n« د »\r\nديوان حافظ 133\r\n« ر »\r\nروزنامهء ايران 4\r\n« س »\r\nسدره ( كتاب حضرت آدم ) 373\r\nسفرنامهء دلاواله 78\r\nسفرنامه شاردن 11 / 27\r\n« ش »\r\nشاهنامه 388 / 455\r\nشرفنامه 434\r\n« ق »\r\nقرآن 10 / 35 / 115 / 316 / 354 / 372 605\r\n« گ »\r\nگلستان 82 / 130\r\n« م »\r\nماجراهاى نخستين 343 / 411\r\n« ن »\r\nنشريهء انجمن جغرافيائى پادشاهى 4\r\nنووورميا [ روزنامهء . . . 
  ] 708 / 709 / 713 739\r\nنيويورك هرالد 193\r\n\r\n\r\n","description":"","footnote":"","page_name":" 806 ","page_number":820}
  ]