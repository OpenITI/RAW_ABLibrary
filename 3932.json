[
  {"content":"\r\nقاموس قرآن\r\nتأليف\r\nسيد علي اكبر قرشى\r\nذ - س\r\nجلد سوم\r\nدار الكتب الإسلامية\r\nمرتضى آخوندى\r\n« طهران - بازار سلطانى »\r\n","description":"","footnote":"","page_name":" تعريف الكتاب 1 ","page_number":1},
  {"content":"\r\nاز انتشارات :\r\nدار الكتب الإسلامية\r\nتهران - بازار سلطانى\r\nتلفن 520410\r\nحق طبع تمامى مجلدات اين كتاب براى ناشر محفوظ است\r\nشماره ثبت كتابخانه ملى 1453 مورخه 28 / 11 / 1353\r\n","description":"","footnote":"","page_name":" تعريف الكتاب 2 ","page_number":2},
  {"content":"\r\n\r\nجلد سوم\r\nبِسْمِ الله الرّحْمنِ الرَّحيِم\r\n\r\nذال\r\n\r\n\r\nذال :\r\nنهمين حرف از حروف الفباى عربى و يازدهمين حرف الفباى فارسى است و جزء كلمه واقع مىشود ، به تنهائى معنائى ندارد و در حساب ابجد بجاى هفتصد است .\r\n\r\n\r\n\r\nذا\r\nاسم اشاره است و با آن بمفرد مذكر نزديك اشاره مىشود و چون هاء تنبيه بر آن داخل شود گويند : هذا . مثل * ( « هذا يَوْمُ لا يَنْطِقُونَ » ) * مرسلات : 35 * ( « هذا يَوْمُ الْفَصْلِ جَمَعْناكُمْ وَالأَوَّلِينَ » ) * مرسلات : 38 ، تثنيهء آن در حال رفع ذان و در نصب و جرّ ذين است .\r\nذا گاهى بمعنى الَّذى ميايد و آن در صورتى است كه بعد از ما و من استفهام باشد مثل * ( « ما ذا قالَ آنِفاً » ) * محمد : 16 يعنى « ما الذى قال آنفا » و مثل « من ذا بالدار » يعنى كيست آنكه در خانه است و گاهى « ماذا » مجموعا بمعنى استفهام ميايد در آياتى نظير * ( « يَسْئَلُونَكَ ما ذا يُنْفِقُونَ قُلِ الْعَفْوَ » ) * بقره : 219 * ( « يَسْئَلُونَكَ ما ذا أُحِلَّ لَهُمْ قُلْ أُحِلَّ لَكُمُ الطَّيِّباتُ » ) * مائده : 4 * ( « وَإِذا قِيلَ لَهُمْ ما ذا أَنْزَلَ رَبُّكُمْ قالُوا أَساطِيرُ الأَوَّلِينَ » ) * نحل : 24 .\r\nاحتمال دارد كه « ما » موصول و « ذا » صلهء آن باشد بمعنى « يسئلونك أى الذى ينفقون » و احتمال دارد كه « ما ذا » مجموعا اسم باشد بمعنى اىّ شيىء ، چنان كه طبرسى در ذيل آيهء 4 مائده گفته است .\r\nدر آياتيكه ذا ميان من و الذى واقع شده نحو * ( « مَنْ ذَا الَّذِي يَشْفَعُ عِنْدَه إِلَّا بِإِذْنِه . . . » ) * بقره : 255 * ( « مَنْ ذَا الَّذِي يُقْرِضُ الله قَرْضاً حَسَناً » ) * حديد : 11 ظاهرا « ذا » در معناى اولى خود است طبرسى در ذيل آيهء دوم از فرّاء نقل كرده : ذا صلهء من است و گفته‌اند معنى جمله آن است « من هذا\r\n","description":"","footnote":"","page_name":" 1 ","page_number":3},
  {"content":"\r\nالذى يقرض الله » و ذا مبتدا و الَّذى خبر آن و هر دو خبر « من » است .\r\nو خلاصه تقدير آن : من هو الَّذى يا من هذا الَّذى است .\r\nذاك : اسم اشاره است و با آن بمتوسط در دورى اشاره مىشود و كاف آن براى خطاب است ( اقرب ) .\r\n\r\n\r\n\r\nذلك :\r\nاسم اشاره براى بعيد است لام آن براى افادهء دورى و كاف آن براى خطاب است ( اقرب ) و خطاب نسبت به كسى است كه كلام بر او القا مىشود . طبرسى فرموده : لام آن براى تأكيد است شايد مراد تأكيد دورى است . نحو * ( « ذلِكَ جَزاؤُهُمْ بِأَنَّهُمْ كَفَرُوا بِآياتِنا » ) * اسراء : 97 .\r\nگاهى با آن بشيء حاضر اشاره مىشود و مراد از آن نشان دادن علوّ رتبهء آن شئى است مثل * ( « ذلِكَ الْكِتابُ لا رَيْبَ فِيه هُدىً لِلْمُتَّقِينَ » ) * بقره : 1 مراد از كتاب قرآن است و بجهة بلندى مقام آن با ذلك اشاره شده . اين وجه بهتر از وجوه عديده‌اى است كه در بارهء « ذلك » در اين آيه گفته‌اند . و نيز با اين كلمه بمطلب گذشته در كلام ، كه چندان هم دور نيست اشاره مىشود مثل * ( « لا فارِضٌ وَلا بِكْرٌ عَوانٌ بَيْنَ ذلِكَ » ) * بقره : 68 .\r\n\r\nذلكم :\r\nهمان ذلك است كه چون طرف خطاب جماعت باشد بجاى كاف « كم » آيد مثل * ( « ذلِكُمُ الله رَبُّكُمْ خالِقُ كُلِّ شَيْءٍ » ) * غافر : 62 * ( « ذلِكُمْ بِما كُنْتُمْ تَفْرَحُونَ فِي الأَرْضِ بِغَيْرِ الْحَقِّ » ) * غافر :\r\n75 .\r\n\r\n\r\n\r\nذئب :\r\nگرگ . * ( « وَأَخافُ أَنْ يَأْكُلَه الذِّئْبُ » ) * يوسف : 13 اين لفظ سه بار در كلام اللَّه مجيد آمده است : سورهء يوسف : آيات 13 ، 14 ، 17 .\r\n\r\n\r\n\r\nذأم :\r\n* ( « قالَ اخْرُجْ مِنْها مَذْؤُماً مَدْحُوراً » ) * اعراف : 18 طبرسى فرموده :\r\nذأم و ذيم بمعنى عيب شديد است ولى راغب آن را مذمّت گفته است يعنى :\r\nفرمود از آن خارج شو در حالى كه مذموم و مطرود هستى . اين كلمه فقط يك بار در قرآن آمده است .\r\n\r\n\r\n\r\nذباب :\r\nمگس . به پشه و زنبور عسل و بمطلق زنبور نيز اطلاق مىشود ( اقرب ) .\r\n","description":"","footnote":"","page_name":" 2 ","page_number":4},
  {"content":"\r\n* ( « يا أَيُّهَا النَّاسُ ضُرِبَ مَثَلٌ فَاسْتَمِعُوا لَه إِنَّ الَّذِينَ تَدْعُونَ مِنْ دُونِ الله لَنْ يَخْلُقُوا ذُباباً وَلَوِ اجْتَمَعُوا لَه وَإِنْ يَسْلُبْهُمُ الذُّبابُ شَيْئاً لا يَسْتَنْقِذُوه مِنْه ضَعُفَ الطَّالِبُ وَالْمَطْلُوبُ » ) * حج : 73 .\r\nآيه خطاب بعموم مردم و نظر بمشركين است ، و بتها ، قدرت آفريدن حتى يك مگس را كه از نظر مردم اضعف موجودات است ندارند و اگر مگس روى آنها به نشيند و چيزى از آنها بخورد قدرت باز گرفتن آن را ندارند .\r\nالميزان گويد : مقتضاى مقام آنست كه مراد از طالب بتها و از مطلوب مگس باشد يعنى بتان ميخواهند مگس بيافرينند و گرفتهء مگس را از آن باز گيرند و مگس مطلوب است كه آفريده و باز گرفته شود .\r\nذباب فقط دو بار در قرآن مجيد آمده است كه نقل شد .\r\n\r\n\r\n\r\nذبح :\r\nسر بريدن . راغب ميگويد :\r\nاصل ذبح پاره كردن گلوى حيوانات است و بمعنى مذبوح نيز آمده است .\r\nناگفته نماند اگر اصل آن دربارهء حيوانات باشد در غير آن بطور مجاز و تشبيه به كار رفته است .\r\n* ( « إِنَّ الله يَأْمُرُكُمْ أَنْ تَذْبَحُوا بَقَرَةً » ) * بقره : 67 * ( « وَفَدَيْناه بِذِبْحٍ عَظِيمٍ » ) * صافات : 107 مراد از ذبح مذبوح و قربانى است و توضيح اين آيه در « ابراهيم » فصل قربانى گذشت .\r\n* ( « وَما ذُبِحَ عَلَى النُّصُبِ . . . » ) * مائده : 3 توضيح آن در « نصب » انشاء اللَّه خواهد آمد .\r\n* ( « يُذَبِّحُونَ أَبْناءَكُمْ وَيَسْتَحْيُونَ نِساءَكُمْ » بقره : 49 يعنى پسران شما را بطور مدام سر مىبريدند و زنانتان را زنده ميگذاشتند ، راغب مىگويد مراد از تذبيح تكثير است يعنى يكى را پس از ديگرى ذبح ميكردند .\r\nاين سخن حقّ است زيرا تكثير يكى از معانى باب تفعيل است در اقرب الموارد آمده « ذبّح القوم : بالغ فى ذبحهم » .\r\n\r\n\r\n\r\nذبذب\r\nتذبذب بمعنى حركت است در مجمع فرموده : « ذبذبته فتذبذب » يعنى او را حركت دادم و حركت\r\n","description":"","footnote":"","page_name":" 3 ","page_number":5},
  {"content":"\r\nكرد ، و آن مانند حركت دادن شيىء آويزان است خدا فرموده : * ( « مُذَبْذَبِينَ بَيْنَ ذلِكَ لا إِلى هؤُلاءِ وَلا إِلى هؤُلاءِ » ) * نساء : 143 آيه در وصف منافقين است كه نه از مؤمنان بودند و نه از كفّار بلكه هم به اين سو و هم به آن سو ميرفتند يعنى ميان كفر و ايمان مردّداند نه حقيقة بسوى مؤمنان و از آنهااند و نه واقعا بسوى كفّار و در رديف آنها هستند .\r\nبه نظر ميايد مراد تذبذب ظاهرى و با هر دو كنار آمدن است نه تذبذب قلبى و شايد مراد تحيّر قلبى آنهاست كه نه واقعا ايمان مياورند و نه از روى جهل كافر حقيقىاند . اين كلمه فقط يك بار در كلام اللَّه مجيد آمده است .\r\n\r\n\r\n\r\nذخر :\r\nذخيره كردن . * ( « وَأُنَبِّئُكُمْ بِما تَأْكُلُونَ وَما تَدَّخِرُونَ فِي بُيُوتِكُمْ . . . » ) * آل عمران : 49 يعنى بشما از آنچه ميخوريد و آنچه در خانه ها ذخيره ميكنيد خبر مىدهم .\r\nاصل ادّخار اذتخار است از باب افتعال تاء به ذال قلب شده و ادغام گرديده است و با ذال و دال تلفظ مىشود . اين كلمه تنها يك بار در قرآن به كار رفته است .\r\n\r\n\r\n\r\nذرء\r\nآفريدن . * ( « وَهُوَ الَّذِي ذَرَأَكُمْ فِي الأَرْضِ وَإِلَيْه تُحْشَرُونَ » ) * مؤمنون :\r\n79 يعنى اوست كه شما را در زمين آفريد و بسوى او جمع ميشوند .\r\nطبرسى در ذيل آيهء 136 سورهء انعام ميگويد : ذرء آفريدن بر وجه اختراع است و اصل آن بمعنى ظهور است .\r\nبه نمك سفيد براى نمايان بودن سفيديش گويند : ملح ذرانى و ذرانى و چون ريش كسى سفيد شود گويند : ذرئت لحيته .\r\nراغب ميگويد : ذرء آنست كه خدا آفريدهء خود را آشكار كند « ذرء اللَّه الخلق » يعنى اشخاص را آشكار فرمود . قاموس آن را خلقت و تكثير و غيره گفته ، سخن صحاح نيز نظير آن است .\r\nخلاصه آنكه اصل ذرء ظهور و اظهار است و در آفريدن به كار ميرود ، در كشّاف ذيل آيهء 11 شورى ميگويد :\r\n","description":"","footnote":"","page_name":" 4 ","page_number":6},
  {"content":"\r\nذرّ ، ذر و ، ذرء نظيرهماند در اينجا دو آيه را بررسى ميكنيم :\r\n1 - * ( وَلَقَدْ ذَرَأْنا لِجَهَنَّمَ كَثِيراً مِنَ الْجِنِّ وَالإِنْسِ لَهُمْ قُلُوبٌ لا يَفْقَهُونَ بِها وَلَهُمْ أَعْيُنٌ لا يُبْصِرُونَ بِها وَلَهُمْ آذانٌ لا يَسْمَعُونَ بِها أُولئِكَ كَالأَنْعامِ بَلْ هُمْ أَضَلُّ أُولئِكَ هُمُ الْغافِلُونَ » ) * اعراف :\r\n179 .\r\nلام در * ( « لِجَهَنَّمَ » ) * براى اختصاص است و ظهور آيه در آنست كه عدّه‌اى از جنّ و انسان براى جهنّم آفريده شده‌اند . جاى سؤال است كه گفته شود : خدا چرا آنها را براى جهنّم آفريده است ؟ ! ! ذيل آيه جواب صدر آن است يعنى چون آنها قلب فهيم و ديدهء حق بين و گوش حق شنو ندارند لذا در اثر غفلت و عدم توجّه خود بالاخره محكوم به آتش ميشوند . علَّت جهنّمى بودن آنها عدم به كار بردن دل و گوش و چشم در دانستن حقايق است و اين مطلب در صورت « براى جهنّم آفريده ايم » نقل شده است . ممكن است بگوئيم لام در * ( « لِجَهَنَّمَ » ) * براى غايت و عاقبت است مثل لام در آيهء * ( « فَالْتَقَطَه آلُ فِرْعَوْنَ لِيَكُونَ لَهُمْ عَدُوًّا وَحَزَناً » ) * قصص : 8 چنان كه طبرسى فرموده است : بسيارى از جن و انس را آفريديم و عاقبت جهنّمى خواهند شد . اين مطلب نظير همان است كه در بالا گفته شد .\r\nگفتهء الميزان نظير مطلب فوق است و در بيان آن دو مثال از نجّار و زارع آورده كه روشن كنندهء مراد است .\r\n2 - * ( « فاطِرُ السَّماواتِ وَالأَرْضِ جَعَلَ لَكُمْ مِنْ أَنْفُسِكُمْ أَزْواجاً وَمِنَ الأَنْعامِ أَزْواجاً يَذْرَؤُكُمْ فِيه لَيْسَ كَمِثْلِه شَيْءٌ وَهُوَ السَّمِيعُ الْبَصِيرُ » ) * شورى : 11 . ضمير * ( « فِيه » ) * بجعل كه از * ( « جَعَلَ لَكُمْ » ) * استفاده مىشود عايد است . يعنى خدا آفرينندهء آسمانها و زمين است براى شما از خودتان جفتها قرار داده و نيز از چهار پايان جفتها آفريده شما را در آن نر و ماده قرار دادن ميافريند ، او را همتائى نيست شنوا و بينا است .\r\n","description":"","footnote":"","page_name":" 5 ","page_number":7},
  {"content":"\r\nكشاف و الميزان * ( « يَذْرَؤُكُمْ » ) * را تكثير گفته‌اند يعنى شما را در آن جعل و بوسيلهء نسل ، زياد ميكنند . طبرسى اين معنى را از زجّاج و فرّاء نقل مىكند .\r\nاز قاموس نقل شد كه تكثير يكى از از معانى ذرء است .\r\n\r\n\r\n\r\nذرّيّة :\r\nفرزند . نسل . در مجمع ذيل آيهء 124 بقره ميگويد : ذرّيّه و نسل و ولد نظير هماند و در اصل آن چهار مذهب است ذرء ، ذرّ ، ذرو ، ذرى .\r\nدر اقرب الموارد ميگويد : ذرّيّه كه بضم و فتح و كسر ذال خوانده مىشود بمعنى نسل است و اصل آن ذرّيئه بوده همزه را بياء قلب و در هم ادغام كرده‌اند جمع آن ذرّيّات و ذرارى است . * ( « وَأَزْواجِهِمْ وَذُرِّيَّاتِهِمْ » ) * غافر : 8 .\r\nدر صحاح ميگويد : ذرء بمعنى آفريدن است و بنسل جن و انس از همين جهت ذريّه گفته‌اند . قاموس نيز آن را نسل گفته اعم از نسل انس يا جن . بعقيدهء راغب ذريّه در واحد و جمع به كار ميرود و اصل آن جمع است . در اين صورت بايد گفت :\r\nذرّيّات و ذرارى جمع بجمعاند . ولى از اقرب نقل شد كه ذريّه مفرد است .\r\n* ( « رَبِّ هَبْ لِي مِنْ لَدُنْكَ ذُرِّيَّةً طَيِّبَةً » ) * آل عمران : 38 پروردگارا از جانب خودت براى من نسل و فرزند پاكى عطا فرما . * ( « وَلَه ذُرِّيَّةٌ ضُعَفاءُ » ) * بقره :\r\n266 از ذرّيه در اينجا جنس اراده شده لذا وصفش جمع آمده است همچنين در آيهء * ( « فَما آمَنَ لِمُوسى إِلَّا ذُرِّيَّةٌ مِنْ قَوْمِه عَلى خَوْفٍ مِنْ فِرْعَوْنَ وَمَلَائِهِمْ . . . » ) * يونس : 83 و در آيات ديگر نيز چنين است [ . 
  ] در اينجا لازم است چند آيه را بررسى كنيم :\r\n1 - * ( « وَتِلْكَ حُجَّتُنا آتَيْناها إِبْراهِيمَ عَلى قَوْمِه ) * . . . * ( وَوَهَبْنا لَه إِسْحاقَ وَيَعْقُوبَ كُلاًّ هَدَيْنا وَنُوحاً هَدَيْنا مِنْ قَبْلُ وَمِنْ ذُرِّيَّتِه داوُدَ وَسُلَيْمانَ وَأَيُّوبَ وَيُوسُفَ وَمُوسى وَهارُونَ ) * . . . * ( وَزَكَرِيَّا وَيَحْيى وَعِيسى وَإِلْياسَ كُلٌّ مِنَ الصَّالِحِينَ » ) * انعام : 83 - 85 .\r\nضمير * ( « ذُرِّيَّتِه » ) * در ظاهر به ابراهيم عايد است زيرا جملهء * ( « وَنُوحاً هَدَيْنا ) *\r\n","description":"","footnote":"","page_name":" 6 ","page_number":8},
  {"content":"\r\n* ( مِنْ قَبْلُ » ) * معترضه مىباشد و اگر كسى اصرار كند كه بنوح عايد است باز به آنچه خواهيم گفت ضررى ندارد .\r\nدر اين آيات عيسى فرزند ابراهيم خوانده شده با آنكه پدر نداشت و از جانب مادر بابراهيم متصل است نتيجه آنكه فرزند دختر ذريهء شخص است و فرزندان حضرت زهرا عليهم السلام فرزندان رسول خدا صلى اللَّه عليه و آله‌اند .\r\nبنى اميّه و بنى عباس از اينكه به حسنين و ساير ائمه عليهم السلام ابن رسول اللَّه گفته شود ناراحت بودند و اصرار داشتند چنين خطابى به آنان عليهم السلام نشود بلكه ابن على گفته شود .\r\nنقل است كه حجاج بن يوسف لعنه اللَّه يحيى بن معمر را خواست گفت شنيده‌ام ميگويى حسن و حسين از ذرّيهء پيغمبراند و اين مطلب را در قرآن پيدا ميكنى من كتاب خدا را از اوّل تا آخر خواندم همچو چيزى نيافتم ؟ ! يحيى گفت : آيا سورهء انعام را نميخوانى ؟ * ( « وَمِنْ ذُرِّيَّتِه داوُدَ وَسُلَيْمانَ » ) * تا رسيد به * ( « وَيَحْيى وَعِيسى » ) * گفت آيا عيسى از فرزندان ابراهيم نيست با آنكه پدر نداشت ؟ حجّاج گفت :\r\nراست گفتى . ( تفسير عياشى ذيل آيهء فوق ) .\r\nمعاويه روزى بغلام خودش ذكوان گفت : اگر بحسن و حسين نامه نوشتى ابن رسول اللَّه ننويس زيرا آنها پسران على هستند . ذكوان اظهار اطاعت كرد . روزى معاويه به او دستور داد نام فرزندان او را نوشته و پيش وى بياورد ، ذكوان نامهاى پسران و دختران و پسر زادگان معاويه را نوشت و حاضر كرد ولى از نواده هاى دخترى او نامى نبرد . معاويه گفت :\r\nچرا عده‌اى از فرزندان مرا ننوشته‌اى ؟\r\nذكوان گفت : مگر غير از اينها فرزند ديگرى دارى ؟ گفت مگر دختر زادگانم فرزندان من نيستند ؟ ذكوان فرصت را مغتنم شمرده گفت : چگونه پسران دختر پيغمبر پسران او نيستند ولى فرزندان دختر تو فرزند تواند ؟ معاويه در پاسخ وا ماند و گفت : در جاى\r\n","description":"","footnote":"","page_name":" 7 ","page_number":9},
  {"content":"\r\nديگر اظهار نكن ( كشف الغّمه ص 164 ) .\r\nاز اين دو مطلب روشن مىشود كه بنى اميّه از اين جريان بسيار ناراحت بوده‌اند .\r\nحسن بن شعبه رحمه اللَّه در تحف العقول ضمن گفتگوى حضرت موسى بن جعفر عليه السلام با هارون عبّاسى نقل مىكند كه هارون بانحضرت گفت : چرا بعلى نسبت داده نميشويد با آنكه پدر شماست و برسول خدا نسبت داده مىشويد با آنكه جد شماست ؟ حضرت فرمود : خدا عيسى بن مريم را بخليل خود ابراهيم نسبت داده بوسيلهء مادرش مريم كه بشرى به او دست نزد و آنگاه آيات فوق را قرائت فرمودند . . . » نگارنده اين مطلب را بطور مشروح در كتاب شخصيت حضرت مجتبى عليه السلام ص 156 - 162 نوشته‌ام طالبين به آنجا رجوع كنند و علامهء امينى رحمه اللَّه در الغدير ج 7 ص 121 - 129 ط 2 آن را بطور مفصل عنوان نموده است .\r\n2 - * ( « فَسَجَدُوا إِلَّا إِبْلِيسَ كانَ مِنَ الْجِنِّ فَفَسَقَ عَنْ أَمْرِ رَبِّه أَ فَتَتَّخِذُونَه وَذُرِّيَّتَه أَوْلِياءَ مِنْ دُونِي وَهُمْ لَكُمْ عَدُوٌّ . . . » ) * كهف : 50 از اين آيه روشن مىشود كه ابليس هم نسل و فرزندان دارد ولى كيفيت اين زاد و ولد براى ما مجهول است .\r\n3 - * ( « وَلَقَدْ نادانا نُوحٌ فَلَنِعْمَ الْمُجِيبُونَ وَنَجَّيْناه وَأَهْلَه مِنَ الْكَرْبِ الْعَظِيمِ وَجَعَلْنا ذُرِّيَّتَه هُمُ الْباقِينَ ) * . . . * ( ثُمَّ أَغْرَقْنَا الآخَرِينَ » ) * صافّات : 75 - 82 در اين آيه ذرّيّه باصحاب نوح نيز شامل است زيرا در سورهء شعراء آمده * ( « فَأَنْجَيْناه وَمَنْ مَعَه فِي الْفُلْكِ الْمَشْحُونِ ثُمَّ أَغْرَقْنا بَعْدُ الْباقِينَ » ) * : 120 - 119 تفصيل اين مطلب در « اهل » گذشت .\r\n4 - * ( « وَإِذْ أَخَذَ رَبُّكَ مِنْ بَنِي آدَمَ مِنْ ظُهُورِهِمْ ذُرِّيَّتَهُمْ وَأَشْهَدَهُمْ عَلى أَنْفُسِهِمْ أَ لَسْتُ بِرَبِّكُمْ قالُوا بَلى شَهِدْنا أَنْ تَقُولُوا يَوْمَ الْقِيامَةِ إِنَّا كُنَّا عَنْ هذا غافِلِينَ أَوْ تَقُولُوا إِنَّما أَشْرَكَ آباؤُنا مِنْ قَبْلُ وَكُنَّا ذُرِّيَّةً مِنْ بَعْدِهِمْ أَ فَتُهْلِكُنا بِما فَعَلَ الْمُبْطِلُونَ » ) * اعراف : 172 - 173 .\r\n","description":"","footnote":"","page_name":" 8 ","page_number":10},
  {"content":"\r\nظاهر آنست كه * ( « ذُرِّيَّتَهُمْ » ) * مفعول * ( « أَخَذَ » ) * است . يعنى ياد كن زمانى را كه پروردگارت نسل آدميان را از بنى آدم يعنى از پشت آنها گرفت و آنها را بر خودشان نشان داد و گواه گرفت كه آيا من پروردگار شما نيستم ؟ گفتند بلى گواهى داديم اين عمل براى آن بود كه روز قيامت نگويند ما از اين غافل بوديم و يا بگويند پدران ما مشرك بودند و ما نسل آنها بوديم و به پيروى از آنها مشرك شديم چرا ما را به كار آنها هلاك ميگردانى ؟\r\nفكر ميكنم مراد از اين دو آيه آنست كه خداوند بشر را از حين گرفته شدن از صلب پدر طورى آفريده كه توحيد را فطرى او كرده است و آن گواه بودن شخص بر خويش و اقرار ذاتى بر توحيد است و اشهاد و الست بربّكم و گواهى آنها همه بر سبيل فطرت و تكوين است نه ظاهرى و عادى .\r\nو ظرف اشهاد اين دنياست از وقت جدا شدن از صلب پدر تا وقت مردن .\r\nو در نتيجه شخص روز قيامت نميتواند بگويد من توحيد را درك نكردم و نميتواند بگويد ، در شرك از پدران پيروى نمودم . زيرا فطرت او راهنماى اوست . * ( « فَأَقِمْ وَجْهَكَ لِلدِّينِ حَنِيفاً فِطْرَتَ الله الَّتِي فَطَرَ النَّاسَ عَلَيْها » ) * روم :\r\n30 .\r\nدر اين صورت آيهء شريفه راجع بعالم ذرّ نيست و رواياتيكه دربارهء عالم ذرّ نقل شده شايد مراد از آنها عالم سلَّولهاست كه در پشت پدراناند و خدا در حين اخذ آنها و در حين وارد كردن برحم مادر از آنها گواهى گرفت . و اگر اين حقيقت ثابت شود كه خداوند تمام بنى آدم را به صورت ذرات ريز از وجود آدم اولى بيرون آورد و از آنها بر توحيد گواهى خواست و آنها گواهى دادند ، اين مطلب از ظاهر آيه فهميده نميشود .\r\nسيد مرتضى علم الهدى ( ره ) در امالى خود مجلس 3 بر كسانى كه آيه را حمل بر ذرّ كرده‌اند سخت حمله كرده و ميگويد : بعضى بى بصيرت و نافرزانه پنداشته كه تأويل آيه آنست : خداوند\r\n","description":"","footnote":"","page_name":" 9 ","page_number":11},
  {"content":"\r\nهمهء اولاد آدم عليه السلام را از پشت او خارج كرد و آنها به صورت ذرّات بودند معرفت خود را بر آنها مقرر فرمود و آنها را بر نفس خويش گواه گرفت . اين تأويل را عقل باطل و محال ميداند ظاهر قرآن نيز بر خلاف آن شهادت مىدهد زيرا خدا فرموده * ( « مِنْ بَنِي آدَمَ » ) * نه فرمود از آدم و فرمود * ( « مِنْ ظُهُورِهِمْ » ) * از پشت آنها نه از پشت آدم و فرمود * ( « ذُرِّيَّتَهُمْ » ) * فرزندان آنها را نه فرزندان آدم را بعد فرمود : تا روز قيامت نگويند غافل بوديم و نگويند پدران ما مشرك بودند و ما از آنها پيروى كرديم اين دليل است كه آيه شامل فرزندان صلبى آدم عليه السلام نيست بلكه شامل كسانى است كه پدران مشرك داشته‌اند .\r\nالميزان پس از نقل اقوال و اجوبهء بسيار عقيده دارد كه نشأهء فعلى انسان مسبوق است بنشأهء انسانى ديگر كه عينا نظير اين نشأهء است ولى در آن افراد انسان از خداى خود پوشيده نيستند و با مشاهدهء خويش وحدانيّت خدا را در ربوبيتش مىبينند نه از طريق استدلال بلكه از اين حيث كه از ربوبيت خدا قطع نيستند و آن را مفقود نميكنند بربوبيّت و هر حق ديگر اقرار مىنمايند ناپاكى شرك و آلودگيهاى گناهان از احكام اين نشأهء است نه آن نشأهء . . . آنوقت فرموده ايرادهائيكه بر قول مثبتين عالم ذرّ وارد شده بر اين قول وارد نيست . ولى اثبات اين مطلب مشكل است مخصوصا با ملاحظهء آيه بعدى كه غرض از اشهاد را بيان مىكند .\r\nناگفته نماند روايات عالم ذرّ كه در كتب شيعه و اهل سنّت نقل شده در نوبت خود زياد است و خدا بحقيقت امر داناست .\r\n5 - * ( « وَآيَةٌ لَهُمْ أَنَّا حَمَلْنا ذُرِّيَّتَهُمْ فِي الْفُلْكِ الْمَشْحُونِ وَخَلَقْنا لَهُمْ مِنْ مِثْلِه ما يَرْكَبُونَ وَإِنْ نَشَأْ نُغْرِقْهُمْ فَلا صَرِيخَ لَهُمْ وَلا هُمْ يُنْقَذُونَ » ) * يس : 41 - 43 .\r\nدر تفسير الميزان ميگويد علت نسبت حمل بر ذرّيّه بر انگيختن شفقت و رحمت است طبرسى ذريّه را در\r\n","description":"","footnote":"","page_name":" 10 ","page_number":12},
  {"content":"\r\nآيه بر معناى فاعلى و پدران و اجداد گرفته زيرا ذرء بمعنى خلق است و اولاد از پدران خلق ميشوند و فلك مشحون را كشتى نوح فرموده است ولى آيهء سوم با آن جور در نميآيد و در آنصورت ميفرمود « لو نشاء لاغرقناهم » يعنى اگر ميخواستيم آنها را در كشتى نوح غرق ميكرديم .\r\nصاحب كتاب تجسم عمل آقاى محمد امين رضوى احتمال داده‌اند كه مراد از فلك مشحون رحم مادر و از ذريه فرزندان است كه در آن حمل ميشوند در اين صورت بايد گفت :\r\nلام الفلك براى عهد است و اشاره برحم ، كه فلك بخصوصى است .\r\nناگفته نماند اگر فلك در آيهء شريفه نكره ميامد احتمال ايشان قوىتر ميشد زيرا كه رحم كشتى مخصوصى است ولى اطلاق الفلك برحم در استعمال عرب ظاهرا يافته نيست .\r\nزمخشرى ميگويد ذريهء مردم را كه حملشان بر آنها اهميت داشت در كشتى حمل كرديم اين سخن از اقوال ديگر قوى به نظر ميرسد .\r\n6 - * ( « وَالَّذِينَ آمَنُوا وَاتَّبَعَتْهُمْ ذُرِّيَّتُهُمْ بِإِيمانٍ أَلْحَقْنا بِهِمْ ذُرِّيَّتَهُمْ وَما أَلَتْناهُمْ مِنْ عَمَلِهِمْ مِنْ شَيْءٍ كُلُّ امْرِئٍ بِما كَسَبَ رَهِينٌ » ) * طور : 21 .\r\nمراد از ذرّيّه ظاهرا كودكان نيستند زيرا اتّباع با ايمان در صورتى است كه عاقل و مكلَّف و بزرگ باشند در اين صورت ذرّيّه لا حق شده بپدران ، خودشان نيز ذرّيّه و نسل خواهند داشت ظاهرا مراد از الحاق ذرّيّه الحاق در مغفرت و در بهشت رفتن است و ظاهر آنست كه ذرّيّه از لحاظ مقام و عمل از پدران كمتراند و در درجهء دوم قرار گرفته‌اند ولى خداوند با لطف خود آنها را بمقام پدران مىرساند آيات زير مطلب را روشن مىكند كه ملائكه دربارهء مؤمنان واقعى به خدا ميگويند : * ( « . . . ) *\r\n* ( فَاغْفِرْ لِلَّذِينَ تابُوا وَاتَّبَعُوا سَبِيلَكَ ) * . . .\r\n* ( وَأَدْخِلْهُمْ جَنَّاتِ عَدْنٍ الَّتِي وَعَدْتَهُمْ وَمَنْ صَلَحَ مِنْ آبائِهِمْ وَأَزْواجِهِمْ وَذُرِّيَّاتِهِمْ . . . » ) * مؤمن : 7 ، 8 ، اينكه اول\r\n","description":"","footnote":"","page_name":" 11 ","page_number":13},
  {"content":"\r\nبمؤمنان دعا شده و سپس آباء و ازواج و ذرّيات آمده معلوم است كه آنها در رتبهء اول نيستند .\r\n7 - * ( « رَبَّنا إِنِّي أَسْكَنْتُ مِنْ ذُرِّيَّتِي بِوادٍ غَيْرِ ذِي زَرْعٍ عِنْدَ بَيْتِكَ الْمُحَرَّمِ . . . » ) * ابراهيم :\r\n40 در اين آيه ذريه بطور تغليب بر زن نيز شامل است زيرا حضرت ابراهيم عليه السلام فرزندش اسمعيل و زنش هاجر را در بيابان مكه اسكان داد .\r\nو اين دعا را خواند .\r\n\r\n\r\n\r\nذرّ :\r\nمورچه هاى ريز . اجزاء بسيار ريز غبار كه در شعاع آفتاب ديده ميشوند . مفرد آن ذره است مجمع - البيان ذيل آيهء 40 نساء آن را مورچهء قرمز ريز كه به زحمت ديده مىشود و كوچكترين مورچه هاست گفته و اجزاء غبار را بقول نسبت ميدهد . ولى اقرب الموارد هر دو را نقل كرده است صحاح نيز معنى اولى آن را مورچه ريز آورده است ، همچنين است قول قاموس .\r\nدر نهج البلاغه خطبهء 176 در وصف بارى تعالى آمده « لا يعزب عنه قطر - الماء . . . و لا مقيل الذّرّ فى اللَّيلة الظَّلماء » يعنى شمارهء قطرات آب و محل استراحت مورچگان ريز در شب تاريك بر او مخفى نمىماند .\r\nو در خطبهء 163 آمده « سبحان من ادمج قوائم الذَّرّة و الهمجة » يعنى منزه است آنكه دستها و پاهاى مورچهء ريز و مگس ريز را در جاى خود قرار داد . على هذا معنى ذرّه همان مورچهء ريز است . عرب چيزهاى كوچك را به آن قياس مىكند .\r\n* ( « فَمَنْ يَعْمَلْ مِثْقالَ ذَرَّةٍ خَيْراً يَرَه وَمَنْ يَعْمَلْ مِثْقالَ ذَرَّةٍ شَرًّا يَرَه » ) * زلزله :\r\n7 - 8 مثقال بمعنى سنگينى است يعنى هر كه بسنگينى مورچهء ريز خير يا شر انجام دهد آن را خواهد ديد . اين كلمه مجموعا شش بار در قرآن مجيد به كار رفته و در همهء آنها مقرون بكلمهء مثقال است .\r\n\r\n\r\n\r\nذرع :\r\nاندازه كردن طول پارچه با ذراع . در قاموس و اقرب آمده « ذرع الثوب ذرعا : قاسه بالذراع » و ذراع چنان كه در دو كتاب فوق\r\n","description":"","footnote":"","page_name":" 12 ","page_number":14},
  {"content":"\r\nاست از مرفق تا سر انگشت وسط دست مىباشد .\r\n* ( « وَلَمَّا جاءَتْ رُسُلُنا لُوطاً سِيءَ بِهِمْ وَضاقَ بِهِمْ ذَرْعاً . . . » ) * هود : 77 معنى تحت اللفظى « ضاق ذرعه » اين است كه : اندازه گيريش تنگ آمد و از اين جمله فرو ماندن و ناچار ماندن اراده مىشود معنى آيه چنين است :\r\nچون فرستادگان ما پيش لوط آمدند غمگين شد و در كارشان فرو ماند زيرا به وضع قومش آشنا بود و ميترسيد ميهمانان را كه به صورت جوانها بودند از دست وى بگيرند .\r\n* ( « ثُمَّ فِي سِلْسِلَةٍ ذَرْعُها سَبْعُونَ ذِراعاً فَاسْلُكُوه » ) * حاقّه : 32 يعنى سپس در زنجيريكه طول آن هفتاد ذراع است در آريدش .\r\nآيا مراد از هفتاد ذراع بودن بيان طول واقعى زنجير است و يا مراد كثرت طول است و هفتاد گفتن مثل * ( « إِنْ تَسْتَغْفِرْ لَهُمْ سَبْعِينَ مَرَّةً » ) * است ؟\r\nبدرستى معلوم نيست گر چه احتمال اول قوى است و حمل به ظاهر بهتر است . و در آن صورت قهرا ميان عمل كافر و اندازهء زنجير تناسبى هست . و مىشود گفت كه اين شخص در زندگى دنيا بر زنجيرهاى بسيارى بسته بود و روح و دلش و فكر و عقيده اش در ميان زنجيرهاى اميال و شهوات و خود پسندى مقيد بود و همان زنجيرها در آخرت مجسم شده بلاى جانش خواهد گرديد ، در اين صورت احتمال دوم قوى است و اللَّه العالم .\r\n* ( « وَكَلْبُهُمْ باسِطٌ ذِراعَيْه بِالْوَصِيدِ » ) * كهف : 18 .\r\nيعنى : سگشان بازوهاى خويش را بر آستانه گشوده است .\r\n\r\n\r\n\r\nذرو :\r\nپراكندن ، پاشيدن * ( « فَأَصْبَحَ هَشِيماً تَذْرُوه الرِّياحُ » ) * كهف : 45 يعنى خشك و شكسته شد بادها آن را پراكنده مىكند . ذرو و ذرى هر دو بيك معنى است فعل اولى از نصر ينصر و دومى از ضرب يضرب آمده است ( اقرب ) .\r\n* ( « وَالذَّارِياتِ ذَرْواً . فَالْحامِلاتِ وِقْراً . ) *\r\n","description":"","footnote":"","page_name":" 13 ","page_number":15},
  {"content":"\r\n* ( فَالْجارِياتِ يُسْراً . فَالْمُقَسِّماتِ أَمْراً . ) *\r\n* ( إِنَّما تُوعَدُونَ لَصادِقٌ وَإِنَّ الدِّينَ لَواقِعٌ » ) * ذاريات : 1 - 6 .\r\nذاريات با واو قسم و جمعهاى ديگر با فاء آمده و نشان ميدهد كه سه امر بعدى نتيجهء اولى و يكى پس از ديگرى است . راجع به اين آيات به « جرى » رجوع شود كه بطور مشروح دربارهء آنها سخن رفته است .\r\n\r\n\r\n\r\nذعن :\r\nطاعت . انقياد ( مفردات ، اقرب ) * ( « وَإِنْ يَكُنْ لَهُمُ الْحَقُّ يَأْتُوا إِلَيْه مُذْعِنِينَ » ) * نور : 49 .\r\nاگر حق بر له ايشان باشد بسوى آن در حال طاعت و انقياد ميايند . در نهج البلاغه خطبهء 180 هست « نستعين به استعانة . . . مذعن له بالعمل و القول » از او يارى ميجوئيم يارى جستن كسى كه با عمل و قول در طاعت و انقياد اوست . ناگفته نماند : ذعن و اذعن هر دو بيك معنى است ( قاموس ) و اين كلمه فقط يك بار در قرآن آمده است .\r\n\r\n\r\n\r\nذقن :\r\nچانه . * ( « إِنَّ الَّذِينَ أُوتُوا الْعِلْمَ مِنْ قَبْلِه إِذا يُتْلى عَلَيْهِمْ يَخِرُّونَ لِلأَذْقانِ سُجَّداً . . . » ) * اسراء : 107 ، اذقان جمع ذقن بمعنى چانه هاست . در مجمع و الميزان گويد : علت اعتبار اذقان آنست كه چانه در وقت سجده نزديكترين اجزاء صورت به زمين است . در الميزان اضافه كرده : گفته شده مراد از اذقان صورتهاست و جزء بطور مجاز بر كلّ اطلاق شده است .\r\nدر اقرب الموارد آمده : « خرّ لوجهه : وقع » يعنى بر رو افتاد معنى آيه چنين مىشود : آنان كه پيش از نزول قرآن دانش داده شده‌اند چون قرآن بر آنها خوانده شود بر چانه ها به سجده ميافتند مراد از آيه چنان كه الميزان گفته سجده است بقرينهء « سجّداً » و ذكر اذقان بدان جهت است كه گفته شد .\r\nولى فكر ميكنم منظور از سجده تواضع و خم شدن است نه سجدهء متعارف يعنى آنگاه كه قرآن بر آنها خوانده شود در اثر تواضع و انقياد آنقدر بر رو مىافتند تا چانه ها به زمين برسد و در آيهء بعدى آمده * ( « وَيَخِرُّونَ لِلأَذْقانِ ) *\r\n","description":"","footnote":"","page_name":" 14 ","page_number":16},
  {"content":"\r\n* ( يَبْكُونَ وَيَزِيدُهُمْ خُشُوعاً » ) * مىبينيم كه از سجده خبرى نيست .\r\n* ( « إِنَّا جَعَلْنا فِي أَعْناقِهِمْ أَغْلالًا فَهِيَ إِلَى الأَذْقانِ فَهُمْ مُقْمَحُونَ » ) * يس : 8 اگر به گردن كسى زنجير بزنند و آنقدر بگردانند تا زير چانه اش برسد چنين شخصى سر به بالا خواهد ماند و قدرت پائين آوردن سر خود را نخواهد داشت . آيه تشبيه است نسبت باهل فسق و غيره يعنى : ما به گردن آنها زنجيرهائى قرار داده‌ايم كه تا به چانه هايشان رسيده است و آنها سر به بالا گرفتگانند .\r\nاذقان فقط سه بار در قرآن آمده كه نقل شد .\r\n\r\n\r\n\r\nذكر :\r\nياد كردن ، خواه با زبان باشد يا با قلب و هر دو خواه بعد از نسيان باشد يا از ادامهء ذكر ( مفردات ) .\r\nدر قاموس آمده : ذكر بكسر اول بمعنى حفظ شيىء است در صحاح گفته :\r\nذكر و ذكرى خلاف نسيان است همچنين است ذكرة . طبرسى در ذيل آيهء 40 بقره فرموده : ذكر حفظ شيىء و ضد آن نسيان است . . .\r\nراغب ميگويد : گاهى مراد از ذكر هيئت نفسانى است كه شخص بواسطهء آن ميتواند آنچه از دانائى بدست آورده حفظ كند و آن مانند حفظ است الا آنكه حفظ باعتبار نگهداشتن و ذكر باعتبار حاضر كردن آن در ذهن است . و گاهى بحضور شيىء در قلب و هكذا بقول اطلاق مىشود . تذكره بمعنى پند دادن و چيزى را به ياد كسى آوردن است . تذكَّر از باب تفعل بمعنى ياد آورى است .\r\nناگفته نماند معناى جامع همان ياد - آورى بقلب و به زبان است كه در ابتدا گفته شد اكنون لازم است ببعضى از آيات اشاره شود :\r\n* ( « لِمَنْ كانَ يَرْجُوا الله وَالْيَوْمَ الآخِرَ وَذَكَرَ الله كَثِيراً » ) * احزاب : 21 به نظر ميايد مراد از ذكر در اين آيه اعم از يادآورى و ذكر به زبان باشد .\r\n* ( « كَلَّا إِنَّها تَذْكِرَةٌ فَمَنْ شاءَ ذَكَرَه » ) * مدّثر : 55 ، عبس : 12 . يعنى آن ياد آورى است هر كه بخواهد آن را ياد كند\r\n","description":"","footnote":"","page_name":" 15 ","page_number":17},
  {"content":"\r\nبه نظر ميايد مراد ياد آورى است و شايد اعم باشد . صحبت دربارهء « تذكرة » گذشت و خواهد آمد .\r\n* ( « فَاذْكُرُونِي أَذْكُرْكُمْ . . . » ) * بقره :\r\n152 . ظاهرا اعم مراد است و آيهء عجيب و نويد بخشى است هر كه خدا را ياد كند خدا او را حتما ياد خواهد فرمود * ( « إِنَّ الله لا يُخْلِفُ الْمِيعادَ » ) * .\r\n* ( « فَإِنِّي نَسِيتُ الْحُوتَ وَما أَنْسانِيه إِلَّا الشَّيْطانُ أَنْ أَذْكُرَه . . . » ) * كهف : 63 مراد از ذكر در آيه يادآورى است زيرا با نسيان مقابل آمده است .\r\n* ( « وَلا تَأْكُلُوا مِمَّا لَمْ يُذْكَرِ اسْمُ الله عَلَيْه وَإِنَّه لَفِسْقٌ . » ) * انعام : 121 ذبيحه ايكه وقت ذبح آن نام خدا برده نشود خوردن آن حرام و در اين آيه از اكل آن نهى شده است و در « ذكَّى » خواهد آمد انشاء اللَّه .\r\n* ( « أَنْ تَضِلَّ إِحْداهُما فَتُذَكِّرَ إِحْداهُمَا الأُخْرى » بقره : 282 . تذكره بمعنى پند دادن و چيزى را ياد كسى انداختن است طبرسى در ذيل آيه فوق گفته :\r\nذكر متعدى بيك مفعول است و اگر بباب افعال يا تفعيل بردى متعدى به دو مفعول شود معنى آيه چنين است :\r\nاگر يكى از آن دو زن فراموش كند ديگرى شهادت را به ياد او آورد .\r\n* ( « فَذَكِّرْ بِالْقُرْآنِ مَنْ يَخافُ وَعِيدِ » ق : 45 . * ( « وَذَكِّرْ فَإِنَّ الذِّكْرى تَنْفَعُ الْمُؤْمِنِينَ » ) * ذاريات : 55 . تذكر در اين آيات و نظاير آنها بمعنى ياد آورى و پند دادن است .\r\n* ( « أَ وَلَمْ نُعَمِّرْكُمْ ما يَتَذَكَّرُ فِيه مَنْ تَذَكَّرَ وَجاءَكُمُ النَّذِيرُ » ) * فاطر : 37 تذكَّر چنان كه گفته شد بمعنى توجّه و ياد آورى و پند گرفتن است شايد مراد از آن ياد آورى پى در پى باشد كه يكى از معانى تفعّل است در آيات * ( « وَما يَذَّكَّرُ إِلَّا أُولُوا الأَلْبابِ » ) * ال عمران 7 * ( « وَلِيَذَّكَّرَ أُولُوا الأَلْبابِ » ) * ابراهيم : 52 .\r\n* ( « - قَدْ فَصَّلْنَا الآياتِ لِقَوْمٍ يَذَّكَّرُونَ » ) * انعام :\r\n126 . كلمات مورد بحث همه از باب تفعّل است و باحتمال نزديك بيقين يادآورى و پند گرفتن مداوم و پى در پى از آنها مراد است .\r\n","description":"","footnote":"","page_name":" 16 ","page_number":18},
  {"content":"\r\nو تا در آنها روى قاعدهء اعلال مبدل به ذا و در آن ادغام گرديده است .\r\n* ( « وَقالَ الَّذِي نَجا مِنْهُما وَادَّكَرَ بَعْدَ أُمَّةٍ أَنَا أُنَبِّئُكُمْ بِتَأْوِيلِه . . . » يوسف :\r\n45 * ( « وَلَقَدْ يَسَّرْنَا الْقُرْآنَ لِلذِّكْرِ فَهَلْ مِنْ مُدَّكِرٍ » ) * قمر : 17 ، 22 ، 33 ، 40 ، « ادّكر » در اصل « اذتكر » است تاء افتعال بدال مبدل شده و اولى در دومى ادغام گرديده است هكذا « مدّكر » در اصل « مذتكر » است طبرسى دربارهء آيهء اول فرموده « اذّكر » با ذال نيز جايز است . به نظر ميايد در « مدّكر » قبول ملحوظ است كه يكى از معانى افتعال مىباشد . يعنى : ما قرآن را براى ياد آورى و پند گرفتن آسان كرديم آيا پند قبول كننده‌اى هست ؟\r\n* ( « إِنَّا نَحْنُ نَزَّلْنَا الذِّكْرَ وَإِنَّا لَه لَحافِظُونَ » حجر : 9 مراد از ذكر قرآن مجيد است و چون قرآن ياد - آور و بيان كنندهء حقائق دنيا و عقبى است بدانجهت بر آن ذكر اطلاق شده است . دربارهء تحريف قرآن به « قرآن » رجوع شود .\r\n[ اهل الذكر 
  ] * ( « وَما أَرْسَلْنا قَبْلَكَ إِلَّا رِجالًا نُوحِي إِلَيْهِمْ فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ » ) * انبياء : 7 * ( « وَما أَرْسَلْنا مِنْ قَبْلِكَ إِلَّا رِجالًا نُوحِي إِلَيْهِمْ فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ » ) * نحل : 43 .\r\nظاهر آيات و سياق آنها نشان ميدهد كه مراد از اهل ذكر اهل كتاب از يهود و نصارى هستند مشركين مكه از اينكه بشر عادى پيغمبر مشركين مكه از اينكه بشر عادى پيغمبر شود تعجّب ميكردند و ميگفتند * ( « ما لِهذَا الرَّسُولِ يَأْكُلُ الطَّعامَ وَيَمْشِي فِي الأَسْواقِ لَوْ لا أُنْزِلَ إِلَيْه مَلَكٌ فَيَكُونَ مَعَه نَذِيراً » ) * فرقان : 7 .\r\nقرآن مجيد در آيات مورد بحث ميخواهد اثبات كند كه سنّت خدا بر آن قرار گرفته كه پيامبران از جنس مردم باشند و ميگويد : پيش از تو مردانى فرستاديم كه مثل تو بشر بودند و اى مشركين اگر اين مطلب را باور نداريد و نميدانيد از اهل كتاب كه به\r\n","description":"","footnote":"","page_name":" 17 ","page_number":19},
  {"content":"\r\nپيامبران گذشته عقيده دارند بپرسيد آنها بشما خواهند گفت كه رسولان گذشته همه از جنس بشر بوده‌اند در اين صورت رسالت رسول ما چيزى خارق عادت نيست بلكه يك امر عادى و معمولى مىباشد .\r\nهر دو آيه چنان كه الميزان گفته بيك اصل عمومى عقلائى دلالت دارند و آن وجوب رجوع جاهل بر عالم است .\r\nدر بعضى از روايات آمده كه ائمه عليهم السلام فرموده‌اند : اهل ذكر مائيم . مثلا در تفسير عياشى ذيل آيهء دوم محمد بن مسلم از امام باقر عليه السلام نقل كرده كه بآنحضرت گفتم :\r\nدر نزد ما كسانىاند گمان ميكنند قول خدا * ( « فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ » ) * آنها يهود و نصارىاند فرمود : آنوقت شما را بدين خود دعوت ميكنند . ميگويد سپس امام عليه السلام بسينهء خود اشاره فرمود و گفت : مائيم اهل ذكر مائيم سؤال شدگان و گويد : امام فرمود : ذكر قرآن است .\r\nدر تفسير برهان ذيل آيهء فوق از امام باقر عليه السلام دربارهء * ( « فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ » ) * رسول خدا صلى اللَّه عليه و آله فرمود : ذكر منم و ائمه اهل ذكراند و قول خدا * ( « وَإِنَّه لَذِكْرٌ لَكَ وَلِقَوْمِكَ وَسَوْفَ تُسْئَلُونَ » ) * امام باقر فرمود : مائيم قوم او و مائيم مسئول .\r\nدر تفسير برهان 24 روايت ديگر در اين باره نقل شده است . اينكه در روايت آمده كه حضرت فرمود : ذكر منم و ائمه اهل ذكراند مطابق آيهء 10 سورهء طلاق است كه فرمود : * ( « قَدْ أَنْزَلَ الله إِلَيْكُمْ ذِكْراً رَسُولًا يَتْلُوا عَلَيْكُمْ آياتِ الله . . . » ) * و آنگاه كه آنحضرت ذكر شد ائمه عليهم السلام نيز اهل و خانواده ذكراند و روايت اول كه فرمود :\r\nذكر قرآن است مطابق آيهء * ( « إِنَّا نَحْنُ نَزَّلْنَا الذِّكْرَ » ) * است كه گذشت .\r\nناگفته نماند : ظاهر آيات گذشته چنان كه گفته شد خطاب بمشركين است\r\n","description":"","footnote":"","page_name":" 18 ","page_number":20},
  {"content":"\r\nو مشركان كه رسول خدا صلى اللَّه عليه و آله را قبول نمىكردند چطور مىشود به آنها خطاب كرد و گفت : از خانوادهء او بپرسيد و از ائمه سراغ بگيريد ؟\r\nولى اگر قطع نظر از صدر آيه فقط جملهء * ( « فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ » ) * را در نظر بگيريم و مورد نزول در نظر نباشد چنان كه در قواعد كلَّى قرآن شأن نزول در نظر نيست در اين صورت اين يك مطلب و قاعدهء كلَّى مىشود و مسئول هر چند بحسب مفهوم عام است ولى بحسب مصداق خاص اهل بيت حضرت رسول عليهم السلام مىباشد . زيرا اگر مراد از ذكر چنان كه از سورهء طلاق نقل شد حضرت رسول صلى اللَّه عليه و آله باشد آنها عليهم السلام اهل و خانواده ذكراند و و اگر مراد از ذكر قرآن باشد آن ذكر است براى آنحضرت و قومش چنان كه فرموده * ( « وَإِنَّه لَذِكْرٌ لَكَ وَلِقَوْمِكَ وَسَوْفَ تُسْئَلُونَ » ) * زخرف : 44 . در اين صورت آنان قوم آنحضرت و يا متيقّن از قوم اواند و آنهااند مسئول و آنحضرت آنانرا مقارق قرآن كرده و در حديث ثقلين امر به تمسّك بر آن دو فرموده است .\r\nاز اينكه گفته شد فساد آنچه گفته‌اند : مشركين از پيغمبر قبول نميكردند چطور از اهل بيت او قبول ميكنند ؟ ! ظاهر و روشن گرديد اين اشكال كننده خواسته است بر روايات ايراد كند ولى گفتيم كه در روايات اگر جملهء * ( « فَسْئَلُوا أَهْلَ الذِّكْرِ . . . » ) * قطع نظر از مورد و شأن نزول بررسى شود مطلب همان است كه ائمه عليهم السلام فرموده‌اند و مراجعه بروايات نشان ميدهد كه امامان عليهم السلام فقط به آن جمله نظر داشته‌اند رجوع شود به تفسير برهان . ( اين سخن از الميزان ذيل آيه 43 نحل استفاده شده است ) . در كافى ج 1 ص 210 بابى منعقد فرموده كه مراد از اهل ذكر ائمه عليهم السلاماند و در آن 9 روايت در اين زمينه نقل شده است .\r\n* ( « فَالتَّالِياتِ ذِكْراً إِنَّ إِلهَكُمْ ) *\r\n","description":"","footnote":"","page_name":" 19 ","page_number":21},
  {"content":"\r\n* ( لَواحِدٌ » ) * صافات : 3 راجع به اين آيه به « تلى » رجوع شود .\r\n* ( « إِنَّ الْحَسَناتِ يُذْهِبْنَ السَّيِّئاتِ ذلِكَ ذِكْرى لِلذَّاكِرِينَ » ) * هود : 114 يعنى نيكها زشتها را از بين مىبرند اين تذكرى است بر پند گيرندگان « ذكرى » مصدر و بمعنى ياد آورى است و 23 بار در قرآن مجيد آمده است .\r\n* ( « هَلْ أَتى عَلَى الإِنْسانِ حِينٌ مِنَ الدَّهْرِ لَمْ يَكُنْ شَيْئاً مَذْكُوراً » ) * دهر : 1 مواد بدن انسان از اول در عالم بوده و هست ولى روزگارانى گذشت كه انسان شيىء معلومى در جهان نبود و چيز ياد شده بشمار نميرفت .\r\n\r\n\r\n\r\nذكر :\r\n( بر وزن فرس ) نر . مقابل ماده * ( « وَلَيْسَ الذَّكَرُ كَالأُنْثى » ) * آل عمران : 36 . يعنى پسر مثل دختر نيست ( راجع به نذر زن عمران ) * ( « يا أَيُّهَا النَّاسُ إِنَّا خَلَقْناكُمْ مِنْ ذَكَرٍ وَأُنْثى وَجَعَلْناكُمْ شُعُوباً وَقَبائِلَ لِتَعارَفُوا إِنَّ أَكْرَمَكُمْ عِنْدَ الله أَتْقاكُمْ » ) * حجرات : 13 * ( « وَما خَلَقَ الذَّكَرَ وَالأُنْثى إِنَّ سَعْيَكُمْ لَشَتَّى » ) * ليل : 3 .\r\nموضوع نر و مادگى كه در « زوج » خواهد آمد از اسرار عجيب اين جهان است .\r\n* ( « ثَمانِيَةَ أَزْواجٍ مِنَ الضَّأْنِ اثْنَيْنِ وَمِنَ الْمَعْزِ اثْنَيْنِ قُلْ آلذَّكَرَيْنِ حَرَّمَ أَمِ الأُنْثَيَيْنِ أَمَّا اشْتَمَلَتْ عَلَيْه أَرْحامُ الأُنْثَيَيْنِ » ) * انعام : 143 در * ( « آلذَّكَرَيْنِ » ) * همزهء استفهام است كه با « الذكرين » با هم خوانده مىشود و مراد از « الذّكرين » جنس نر از گوسفند و بز است و مراد از « الانثيين » مادهء آن دو است يعنى :\r\nهشت جفت بر شما حلال كرده از گوسفند دو جفت نر و ماده و از بز دو جفت نر و ماده بگو آيا دو لنگه نر را حرام كرده يا دو لنگه ماده را يا آنچه را رحمهاى دو ماده شامل است .\r\nمراد از هشت جفت هشت لنگه است كه چهار جفت مىشود چهار لنگه در اين آيه ذكر شده و چهار لنگهء ديگر در آيهء بعد كه عبارتند نر و ماده از شتر و گاو .\r\nذكور و ذكران جمع ذكر است مثل * ( « يَهَبُ لِمَنْ يَشاءُ إِناثاً وَيَهَبُ لِمَنْ ) *\r\n","description":"","footnote":"","page_name":" 20 ","page_number":22},
  {"content":"\r\n* ( يَشاءُ الذُّكُورَ أَوْ يُزَوِّجُهُمْ ذُكْراناً وَإِناثاً وَيَجْعَلُ مَنْ يَشاءُ عَقِيماً » ) * شورى : 49 ، 50 يعنى : به آنكه بخواهد دختران و به آنكه بخواهد پسران ميدهد يا ميان پسران و دختران را جمع مىكند و از هر دو ميدهد و آنكه را بخواهد نازا مىكند نه ميزايد و نه براى او فرزندى زائيده مىشود . در الميزان آمده :\r\nتزويج بمعنى جمع است عليهذا معناى * ( « يُزَوِّجُهُمْ » ) * جمع مىكند است . قول حضرت لوط كه بقوم خويش فرمود * ( « أَ تَأْتُونَ الذُّكْرانَ مِنَ الْعالَمِينَ » ) * شعراء : 165 پسران و مردان را شامل است يعنى آيا بجنس مرد تمايل ميكنيد و زنان را كنار ميگذاريد ؟ ! !\r\n\r\n\r\n\r\nذكو :\r\nذكاة و تذكية هر دو بمعنى ذبح حيوان است در اقرب الموارد آمده « ذكَّى الذبيحة : ذبحها » اين كلمه معانى ديگر هم دارد ولى در قرآن فقط يك بار آن هم در ذبح حيوان به كار رفته است * ( « وَما أَكَلَ السَّبُعُ إِلَّا ما ذَكَّيْتُمْ » ) * مائده :\r\n3 يعنى نيمخوردهء درنده بر شما حرام است مگر آنچه پيش از مردنش آن را ذبح كنيد و آن در صورتى است كه قبل از مردن از درنده گرفته و ذبح شرعى كنند كه حلال است . و شايد مراد آن باشد كه قبلا ذبح شده باشد . بعد مقدارى از آن را درنده خورده است كه بقيه حلال مىباشد .\r\nذبح شرعى شرايطى دارد كه در كتب فقه مذكور است . از جملهء شرايط كه در قرآن مجيد ذكر شده ذكر نام خدا هنگام سر بريدن است كه در « ذكر » گذشت و نيز اگر با خفه شدن يا چوب زدن يا از بلندى افكندن يا بشاخ زدن يا براى بتها كشته شده باشد حرام است . ( مائده : 3 ) .\r\n\r\n\r\n\r\nذلل :\r\nذلّ ( بضم اول ) و ذلَّة ( بكسر اول ) بمعنى خوارى و ضدّ عزّت است ( صحاح - قاموس ) . ذلّ ( بكسر اول ) بمعنى رام شدن است چنان كه در صحاح گويد و ذليل شخصى است كه آشكارا خوار باشد و ناقهء ذلول شتر رام است . در قاموس گويد :\r\nذلّ با ضم و گاهى با كسر آيد و بمعنى نرمى است راغب ميگويد : ذلّ با ضمّ آنست كه از روى قهر باشد و با كسر آنست كه بعد از سختى و چموشى باشد .\r\n","description":"","footnote":"","page_name":" 21 ","page_number":23},
  {"content":"\r\nقول صحاح با استعمال قرآن بيشتر ميسازد . * ( « فَنَتَّبِعَ آياتِكَ مِنْ قَبْلِ أَنْ نَذِلَّ وَنَخْزى » ) * طه : 134 يعنى پيش از آنكه ذليل و خوار گرديم از آيات تو پيروى كنيم . * ( « وَتُعِزُّ مَنْ تَشاءُ وَتُذِلُّ مَنْ تَشاءُ . . . » ) * آل عمران : 26 * ( « وَلَمْ يَكُنْ لَه شَرِيكٌ فِي الْمُلْكِ وَلَمْ يَكُنْ لَه وَلِيٌّ مِنَ الذُّلِّ » ) * اسراء : 111 يعنى در حكومت شريك و از ذلت يارى نداشته است و ذليل و خوار نبوده كه حاجت بولىّ داشته باشد .\r\n* ( « سَيَنالُهُمْ غَضَبٌ مِنْ رَبِّهِمْ وَذِلَّةٌ فِي الْحَياةِ الدُّنْيا » ) * اعراف : 152 به آنها از پروردگارشان غضب و خوارى ميرسد در زندگى دنيا . كلمهء ذلَّة هفت بار در قرآن آمده است .\r\n« اذلة » جمع ذليل است بمعنى خواران مثل * ( « وَجَعَلُوا أَعِزَّةَ أَهْلِها أَذِلَّةً » ) * نمل : 34 يعنى : عزيزان اهل آن را ذليل ميكنند و مثل * ( « لَنُخْرِجَنَّهُمْ مِنْها أَذِلَّةً » ) * نمل : 37 و نيز جمع ذلول آمده بمعنى رامها و نرمها نحو * ( « أَذِلَّةٍ عَلَى الْمُؤْمِنِينَ أَعِزَّةٍ عَلَى الْكافِرِينَ » ) * مائده : 54 يعنى : بر مؤمنان نرم و رام و بر كفار عزيز و تنداند . چنان كه ذلل ( بر وزن عنق ) نيز جمع ذلول است مثل * ( « وَأَوْحى رَبُّكَ إِلَى النَّحْلِ أَنِ اتَّخِذِي مِنَ الْجِبالِ بُيُوتاً ) * . . . * ( ثُمَّ كُلِي مِنْ كُلِّ الثَّمَراتِ فَاسْلُكِي سُبُلَ رَبِّكِ ذُلُلًا » ) * نحل : 69 بعقيدهء مجاهد « ذللا » صفت « سبل » و حال است از آن . يعنى :\r\nبراههاى خدايت وارد شو در حالى كه آسان و راماند و از ديگرى نقل شده كه صفت « النَّحْل » است . در اين صورت جمع آمدن ، ظاهرا براى آن باشد كه از نحل جنس مراد است .\r\nاذلّ اسم تفضيل ذلَّت است نحو * ( « لَيُخْرِجَنَّ الأَعَزُّ مِنْهَا الأَذَلَّ . . . » ) * منافقون : 8 يعنى : عزيزتر حتما ذليلتر را از مدينه بيرون مىكند . اين سخن عبد اللَّه ابى است لعنه اللَّه * ( « إِنَّ الَّذِينَ يُحَادُّونَ الله وَرَسُولَه أُولئِكَ فِي الأَذَلِّينَ » ) * مجادله : 20 .\r\nيعنى آنان كه با خدا و رسول مخالفت ميكنند آنها در رديف ذليلترانند .\r\n* ( « ضُرِبَتْ عَلَيْهِمُ الذِّلَّةُ . . . » ) * بقره :\r\n","description":"","footnote":"","page_name":" 22 ","page_number":24},
  {"content":"\r\n61 ، آل عمران : 112 دربارهء اين دو آيه در « حبل » بطور تفصيل سخن گفته‌ايم .\r\n* ( « هُوَ الَّذِي جَعَلَ لَكُمُ الأَرْضَ ذَلُولًا فَامْشُوا فِي مَناكِبِها وَكُلُوا مِنْ رِزْقِه » ملك : 15 يعنى او كسى است كه زمين را براى شما آرام گردانيد پس در شانه هاى آن راه برويد و از روزى خدا بخوريد . با آيه فوق به حركت زمين استدلال كرده‌اند زيرا ذلول بمعنى مركوب رام است و دابهء ذلول مركوبى را گويند كه چموش نيست و آرام است .\r\nزمين نيز مركوب آرام است و حركت مىكند و در مركوب حركت ملحوظ است . اين در صورتى است كه ذلول فقط بمركوب گفته شود در نهج البلاغه خطبهء 31 آمده « يَرْكَبُ الصَّعْبَ وَيَقُولُ هُوَ الذَّلُولُ » و نيز در قرآن آمده * ( « إِنَّها بَقَرَةٌ لا ذَلُولٌ تُثِيرُ الأَرْضَ » ) * بقره : 71 .\r\nدر كتاب آغاز و انجام جهان از كلمهء مناكب كه بمعنى شانه ها است استدلال شده بكرويّت زمين .\r\nاين استدلال كاملا صحيح است زيرا رفتن در شانه هاى زمين در صورتى صحيح است كه همه جاى آن شانه هاى آن باشد و آن در صورتى است كه كروى باشد چنان كه با تأمل روشن خواهد شد .\r\n* ( « ذَلَّلْناها لَهُمْ » يس : 72 يعنى :\r\nچهارپايان را بر آنها رام كرديم * ( « وَذُلِّلَتْ قُطُوفُها تَذْلِيلًا » ) * انسان : 14 يعنى چيدن ميوه هاى بهشت بر آنها رام و سهل شده است .\r\n\r\n\r\n\r\nذمّ :\r\nنكوهش . خلاف مدح . در اقرب گويد : ذمّ خلاف مدح و عيب است . و آن مصدر و اسم هر دو به كار رفته است * ( « لا تَجْعَلْ مَعَ الله إِلهاً آخَرَ فَتَقْعُدَ مَذْمُوماً مَخْذُولًا » ) * اسراء : 22 يعنى با خدا معبود ديگرى مگير و گرنه نكوهيده و خوار گردى . « مذموم » سه بار در قرآن آمده است : اسراء :\r\n22 ، 18 قلم : 49 .\r\nذمّة : ( بكسر اول ) عهد و پيمان * ( « لا يَرْقُبُوا فِيكُمْ إِلاًّ وَلا ذِمَّةً ) * - . . . * ( لا يَرْقُبُونَ فِي مُؤْمِنٍ إِلاًّ وَلا ذِمَّةً » ) * توبه : 8 - 10\r\n","description":"","footnote":"","page_name":" 23 ","page_number":25},
  {"content":"\r\nيعنى دربارهء هيچ مؤمن قرابت و پيمانى را رعايت نميكنند . در اقرب گويد « الذّمّة : العهد و الامان و الضّمان » ذمّى از فرق يهود و نصارى آنكس را گويند كه در پناه اسلام است و با مسلمانان پيمان و عهد بسته است .\r\nدر نهج البلاغه نامهء 53 كه عهد مالك اشتر است آمده « و منها اهل الجزية و الخراج من اهل الذّمّة و مسلمة النّاس » اين كلمه فقط دو بار در قرآن آمده كه نقل شد .\r\n\r\n\r\n\r\nذنب :\r\n( بر وزن فلس ) گناه . ناگفته نماند : ذنب ( بر وزن فرس ) بمعنى دم حيوان و غيره است و ذنب ( بر وزن عقل ) در اصل بمعنى گرفتن دم حيوان و غيره است . هر فعليكه عاقبتش وخيم است آن را ذنب گويند زيرا كه جزاى آن مانند دم حيوان در آخر است و لذاست كه بگناه تبعه گويند كه جزايش در آخر و تابع آن است ( مفردات ) * ( « وَلَهُمْ عَلَيَّ ذَنْبٌ فَأَخافُ أَنْ يَقْتُلُونِ » ) * شعراء : 14 براى آنها در عهدهء من گناهى است ميترسم مرا بكشند . جمع ذنب ذنوب بر وزن عقول است نحو * ( « إِنَّ الله يَغْفِرُ الذُّنُوبَ جَمِيعاً » ) * زمر :\r\n53 * ( « وَكَفى بِه بِذُنُوبِ عِبادِه خَبِيراً » ) * فرقان : 58 .\r\n* ( « إِنَّا فَتَحْنا لَكَ فَتْحاً مُبِيناً . لِيَغْفِرَ لَكَ الله ما تَقَدَّمَ مِنْ ذَنْبِكَ وَما تَأَخَّرَ وَيُتِمَّ نِعْمَتَه عَلَيْكَ وَيَهْدِيَكَ صِراطاً مُسْتَقِيماً . ) *\r\n* ( وَيَنْصُرَكَ الله نَصْراً عَزِيزاً » ) * فتح : 1 - 3 غرض از * ( « ما تَقَدَّمَ مِنْ ذَنْبِكَ وَما تَأَخَّرَ » ) * يعنى چه ؟ ! آيا رسول خدا گناهى داشت تا آمرزيده شود ؟ ! و آنگهى فتح مكه چه تناسبى با غفران ذنب دارد تا خدا بفرمايد براى تو مكه را فتح كرديم تا گناهان تو را بيامرزيم ؟ ! و ايضا غفران گناهان گذشته و آينده يعنى چه ؟ ! بخشوده شدن گناهان گذشته طبيعى و عادى است ولى گناهان آينده كه هنوز واقع نشده‌اند چطور بخشوده ميشوند ؟ ! اولا بايد دانست : باحتمال نزديك بيقين مراد از * ( « ما تَقَدَّمَ مِنْ ذَنْبِكَ وَما تَأَخَّرَ » ) * گناهان دور و نزديك است نه\r\n","description":"","footnote":"","page_name":" 24 ","page_number":26},
  {"content":"\r\nگناهانى كه در گذشته واقع شده و در آينده واقع خواهد شد . و بعبارت اخرى : گناهانى كه از مدتها قبل واقع شده و گناهانى كه تازه انجام گرفته است . اين سخن كاملا طبيعى است و احتياج به آن تأويل ركيك ندارد كه بگوئيم : يعنى گناهان گذشته را مىبخشد و توفيق ميدهد كه در آينده گناه نكنى .\r\nدر روايت نيز كه اين تعبير آمده باشد بنا بر احتمال فوق گناهان دور و نزديك مراداند . اين احتمال را خداوند ببركت قرآن بر من الهام فرموده و در جاى ديگر نديده‌ام .\r\nثانيا در آيات ديگر نيز به حضرت رسول صلَّى اللَّه عليه و آله نسبت ذنب داده شده كه لازم است دقت شود مثل * ( « فَاصْبِرْ إِنَّ وَعْدَ الله حَقٌّ وَاسْتَغْفِرْ لِذَنْبِكَ وَسَبِّحْ بِحَمْدِ رَبِّكَ بِالْعَشِيِّ وَالإِبْكارِ » ) * غافر :\r\n55 به نظر ميايد مراد از اين ذنب خيالاتى است كه دربارهء توفيق و پيشرفت اسلام بقلب مبارك آنحضرت راه مييافت كه آيا اين دين پيش ميرود ؟ لذا خدا فرموده : صبر كن وعدهء خدا حق است و براى گناهت كه در دل تو رفت و آمد مىكند استغفار كن . نظير اين سخن آيهء 214 بقره است كه ميگويد : * ( « مَسَّتْهُمُ الْبَأْساءُ وَالضَّرَّاءُ وَزُلْزِلُوا حَتَّى يَقُولَ الرَّسُولُ وَالَّذِينَ آمَنُوا مَعَه مَتى نَصْرُ الله أَلا إِنَّ نَصْرَ الله قَرِيبٌ » ) * ميفرمايد بهنگام بأساء و ضراء متزلزل شدند تا جائى كه رسول و مؤمنان گفتند : يارى خدا كى خواهد آمد . اين گرچه حكايت حال گذشتگان است ولى چون خطاب بمؤمنين است حكايت از حال آنها نيز دارد و آنگهى رسول من حيث هو بتصريح آيه چنين حال را دارد و آن شامل حضرت رسول صلَّى اللَّه عليه و آله هم مىشود .\r\nدر آيهء ديگر آمده * ( « فَاعْلَمْ أَنَّه لا إِله إِلَّا الله وَاسْتَغْفِرْ لِذَنْبِكَ وَلِلْمُؤْمِنِينَ وَالْمُؤْمِناتِ » ) * محمد : 19 شايد مراد از اين ذنب نيز همان تنگى سينهء آنحضرت باشد كه فرموده : * ( « فَلَعَلَّكَ تارِكٌ بَعْضَ ما يُوحى إِلَيْكَ وَضائِقٌ بِه صَدْرُكَ » ) * هود : 12 و نيز فرموده * ( « كِتابٌ أُنْزِلَ إِلَيْكَ فَلا يَكُنْ فِي صَدْرِكَ حَرَجٌ مِنْه » ) * اعراف : 2 در سورهء يوسف آيهء 109\r\n","description":"","footnote":"","page_name":" 25 ","page_number":27},
  {"content":"\r\nفرموده : پيش از تو مردانى فرستاديم و به آنها وحى ميكرديم . . . آيا در زمين سير نكردند تا عاقبت پيشينيان را بنگرند . . . آنگاه فرموده * ( « حَتَّى إِذَا اسْتَيْأَسَ الرُّسُلُ وَظَنُّوا أَنَّهُمْ قَدْ كُذِبُوا جاءَهُمْ نَصْرُنا فَنُجِّيَ مَنْ نَشاءُ وَلا يُرَدُّ بَأْسُنا عَنِ الْقَوْمِ الْمُجْرِمِينَ » ) * .\r\nظاهر آنست كه ضمير « ظَنّوا ، أنّهم ، كذبوا » همه راجع به « الرّسل » است و معنى چنين مىشود : تا آنگاه كه پيامبران مأيوس شدند و خيال كردند كه وعدهء عذاب درست نبوده يارى ما به آنها رسيد . آيا چنين خيالى در ذهن پيامبران خطور مىكند ؟ ! و آيا اين عبارت اخراى آنست كه فرموده * ( « وَزُلْزِلُوا حَتَّى يَقُولَ الرَّسُولُ وَالَّذِينَ آمَنُوا مَعَه مَتى نَصْرُ الله ) * ؟ ! و اللَّه العالم .\r\nدر الميزان سه ضمير گذشته را به مردم بر گردانده و فرموده : يعنى چون رسل از ايمان مردم مأيوس شدند و مردم پنداشتند كه پيامبران بدروغ وعدهء عذاب داده‌اند آنگاه يارى ما آمد . راجع بمرجع سه ضمير و اينكه راجع بمردم است با آيهء 27 هود كه دربارهء قصهء نوح آمده كه مردم بنوح گفتند * ( « بَلْ نَظُنُّكُمْ كاذِبِينَ » ) * و فرعون بموسى گفت * ( « إِنِّي لأَظُنُّكَ يا مُوسى مَسْحُوراً » ) * اسراء : 101 استدلال كرده است و اللَّه العالم . اينك ميرسيم بآيهء * ( « إِنَّا فَتَحْنا » ) * به نظر نگارنده حضرت رسول صلَّى اللَّه عليه و آله دربارهء توفيق و پيشرفت اسلام ناراحتى ها و تنگىهاى خاطر داشت چنان كه خداوند بارها فرموده * ( « فَاصْبِرْ إِنَّ وَعْدَ الله حَقٌّ » ) * غافر : 55 * ( « وَاصْبِرْ وَما صَبْرُكَ إِلَّا بِالله ) * . . . * ( وَلا تَكُ فِي ضَيْقٍ مِمَّا يَمْكُرُونَ » ) * نحل : 127 * ( « فَاصْبِرْ إِنَّ وَعْدَ الله حَقٌّ وَلا يَسْتَخِفَّنَّكَ الَّذِينَ لا يُوقِنُونَ » ) * روم : 60 .\r\nاين آيات همه براى رفع دلتنگى آنحضرت و براى تسليت اوست . و چون مكه فتح شد و بت پرستى متلاشى گرديد اين وعده ها جاى خود را گرفت و آنحضرت خاطرش آرام و مطمئن گرديد كه ديگر دستى بالاى دست اسلام نيست و معبودات باطل ناپديد شدند و كلمهء عالمگير و دلنواز\r\n","description":"","footnote":"","page_name":" 26 ","page_number":28},
  {"content":"\r\n* ( لا إِله إِلَّا الله ) * مانند كوه استوارى سينه به زمين زد لذا خداوند فرمود : براى تو فتحى آشكار پيش آورديم تا گناهان دور و نزديكت را ( كه همان خيالات بوده باشد ) بيامرزيم و ديگر آن خيالات بذهن تو نيايد آخرين سوره ايكه بآنحضرت نازل شده سورهء نصر است كه فرموده * ( « إِذا جاءَ نَصْرُ الله وَالْفَتْحُ وَرَأَيْتَ النَّاسَ يَدْخُلُونَ فِي دِينِ الله أَفْواجاً فَسَبِّحْ بِحَمْدِ رَبِّكَ وَاسْتَغْفِرْه إِنَّه كانَ تَوَّاباً » ) * .\r\nيعنى چون يارى خدا و فتح آمد و ديدى كه مردم فوج فوج بدين خدا داخل ميشوند خدا را تسبيح و حمد بگوى و آمرزش بطلب . طلب آمرزش ديگر براى چيست ؟ ! يعنى حالا كه با چشم خود ديدى دين جاى خود را گرفت و بعوض يك يك ، گروه گروه داخل دين ميشوند و وعدهء خدا عملى شد ديگر از آن خيالات كه داشتى آمرزش بخواه ؟\r\nمفسران در تقريب آيهء شريفه اقوالى دارند كه از نظر نگارنده قانع كننده و دلچسب نيست و به آنچه گفته‌ام اعتماد دارم .\r\nبعضى از بزرگان فتح را صلح حديبيه گرفته و از آيات سوره كه صلح مزبور را يادآورى مىكند استمداد كرده است . ناگفته نماند گرچه در آيات اين سورهء راجع به صلح حديبيه مطالبى هست ولى بعيد به نظر ميرسد مراد صلح باشد در روايت امام رضا عليه السّلام آمده كه فتح مكه فرموده‌اند .\r\nو اگر مراد از فتح ، جريان حديبيه باشد باز سخن ما به قوت خود باقى است و صلح حديبيه سبب آرامش خاطر آنحضرت گرديد و ديد كه وعده هاى خدا بتدريج جاى خود را ميگيرد و اللَّه العالم .\r\n* ( « فَيَوْمَئِذٍ لا يُسْئَلُ عَنْ ذَنْبِه إِنْسٌ وَلا جَانٌّ » ) * رحمن : 39 ، به نظر ميايد مراد از اين سؤال ، سؤال استفهام است يعنى از كسى پرسيده نميشود تو چه كاره بوده‌اى زيرا خداوند به همه چيز داناست و آنگهى فرموده * ( « يَوْمَئِذٍ تُعْرَضُونَ لا تَخْفى مِنْكُمْ خافِيَةٌ » ) * حاقة :\r\n","description":"","footnote":"","page_name":" 27 ","page_number":29},
  {"content":"\r\n18 . و فرموده * ( « يَوْمَ تُبْلَى السَّرائِرُ فَما لَه مِنْ قُوَّةٍ وَلا ناصِرٍ » ) * طارق : 9 و ما بعد آيه ما نحن فيه اين آيه است كه * ( « يُعْرَفُ الْمُجْرِمُونَ بِسِيماهُمْ . . . » ) * يعنى :\r\nگناهكاران با علامت خود شناخته ميشوند مشروح اين سخن در « سئل » خواهد آمد انشاء اللَّه .\r\nذنوب : ( بفتح اوّل ) * ( « فَإِنَّ لِلَّذِينَ ظَلَمُوا ذَنُوباً مِثْلَ ذَنُوبِ أَصْحابِهِمْ فَلا يَسْتَعْجِلُونِ » ) * ذاريات : 59 راغب ذنوب را اسب دراز دم و دلو دمدار گفته و ميگويد بطور استعاره در معناى نصيب به كار ميرود يعنى براى ستمگران نصيبى از عذاب هست مانند نصيب ستمگران گذشته پس عجله نكنند .\r\nطبرسى آن را دلو پر از آب گفته و آنگاه نصيب معنى كرده است . ابن - اثير در نهايه آن را دلو بزرگ گفته و از بعضى نقل مىكند كه ذنوب نميگويند مگر آنكه آب داشته باشد و گويد در حديث بول اعرابى آمده كه « امر بذنوب من ماء فاريق عليه » يعنى دستور داد تا دلوى پر از آب بر آن ريخته شد .\r\nصحاح آن را اسب دراز دم ، نصيب ، دلو پر از آب و غيره گفته است .\r\nقاموس : اسب دم كلفت ، روز پر شر ، دلويكه آب دارد . نصيب و غيره معنى كرده است .\r\nبهر حال مراد از آن در آيهء شريفه نصيب است و اعتباريكه در ذنب گذشت در آن نيز جارى و نصيب عذاب را ذنوب گفته‌اند زيرا مثل دم در آخر است .\r\n\r\n\r\n\r\nذهاب :\r\nرفتن . * ( فَلَمَّا ذَهَبَ عَنْ إِبْراهِيمَ الرَّوْعُ » ) * هود : 74 اگر با باء متعدى شود معناى بردن ميدهد مثل * ( « ذَهَبَ الله بِنُورِهِمْ » ) * بقره : 17 . خدا نور آنها را برد با باب افعال نيز متعدى مىشود نحو * ( « وَقالُوا الْحَمْدُ لِلَّه الَّذِي أَذْهَبَ عَنَّا الْحَزَنَ » ) * فاطر : 34 . ذاهب :\r\nرونده * ( « قالَ إِنِّي ذاهِبٌ إِلى رَبِّي » ) * صافّات : 99 .\r\nذهب : طلا . * ( وَالَّذِينَ يَكْنِزُونَ الذَّهَبَ وَالْفِضَّةَ وَلا يُنْفِقُونَها فِي سَبِيلِ الله فَبَشِّرْهُمْ بِعَذابٍ أَلِيمٍ » ) * توبه : 34 ، سخن ما دربارهء طلا در كنز خواهد آمد\r\n","description":"","footnote":"","page_name":" 28 ","page_number":30},
  {"content":"\r\nانشاء اللَّه .\r\nناگفته نماند بموجب روايات اسلامى و فتواى فقها ، زينت با طلا و پوشيدن آن براى مردان حرام و براى زنان بلا مانع است براى نمونه يك روايت از حضرت صادق عليه السّلام نقل مىشود « . . . و جعل الذّهب فى الدّنيا زينة النّساء فحرّم على الرّجال لبسه و الصّلوة فيه . . . » ( وسائل ابواب لباس المصلى باب 30 ) .\r\nولى آيات شريفه صريحاند در اينكه اهل بهشت اعم از زنان و مردان از طلا استفاده ميكنند * ( « يُحَلَّوْنَ فِيها مِنْ أَساوِرَ مِنْ ذَهَبٍ وَيَلْبَسُونَ ثِياباً خُضْراً مِنْ سُنْدُسٍ » ) * كهف : 31 همچنين است آيهء 23 حج ، و 33 فاطر ، و 71 زخرف .\r\n\r\n\r\n\r\nذهول :\r\nنسيان و غفلت ( صحاح ) * ( « يَوْمَ تَرَوْنَها تَذْهَلُ كُلُّ مُرْضِعَةٍ عَمَّا أَرْضَعَتْ » ) * حج : 2 يعنى روزى آن زلزله را بينى كه هر شيرده ( اعمّ از زن و غيره ) از بچّهء شيرخوار غفلت مىكند . راغب ميگويد : ذهول شغلى است كه موجب نسيان و اندوه باشد .\r\nدر نهج البلاغه خطبهء 219 آمده « حتّى فتر معلَّله و ذهل ممرّضه » يعنى تا جائى كه تسليت دهنده اش خسته و پرستارش غفلت كند .\r\nدر صحيفهء سجاديه دعاى 27 آمده « و اذهل قلوبهم عن الاحتيال » يعنى :\r\nقلوب و افكار مشركان را از چاره - جوئى غافل ساز .\r\nاين كلمه در كلام اللَّه عظيم فقط يك بار آمده است .\r\n\r\n\r\n\r\nذو :\r\nكلمه‌اى است بمعنى صاحب مثل * ( « وَالله ذُو الْفَضْلِ الْعَظِيمِ » ) * بقره :\r\n105 . يعنى خدا صاحب فضل بزرگى است . و آن دائم الاضافه است و پيوسته باسم ظاهر اضافه مىشود و اضافه شدنش بضمير نادر و شاذ است .\r\nحالت رفع آن با واو است چنان كه گذشت و حالت نصبش با الف مثل * ( « وَآتِ ذَا الْقُرْبى حَقَّه وَالْمِسْكِينَ . . . » ) * اسراء : 26 . و حالت جرّش با ياء نحو * ( « وَالْجارِ ذِي الْقُرْبى وَالْجارِ الْجُنُبِ » ) * نساء : 36 .\r\n","description":"","footnote":"","page_name":" 29 ","page_number":31},
  {"content":"\r\nتثنيهء آن ذوان است نحو * ( « يَحْكُمُ بِه ذَوا عَدْلٍ مِنْكُمْ » ) * مائده : 95 * ( « وَأَشْهِدُوا ذَوَيْ عَدْلٍ مِنْكُمْ » ) * طلاق : 2 . جمع آن ذوون است مثل * ( « وَآتَى الْمالَ عَلى حُبِّه ذَوِي الْقُرْبى وَالْيَتامى . . . » ) * بقره :\r\n177 .\r\nذات : مؤنّث ذو است بمعنى صاحب نحو * ( « إِنَّ الله عَلِيمٌ بِذاتِ الصُّدُورِ » ) * آل عمران : 119 موصوف آن جمع است لذا مؤنث آمده يعنى :\r\nخدا بچيزهائيكه در سينه هاست و مصاحب سينه هاست داناست . اين كلمه 30 بار در قرآن آمده است * ( « وَالسَّماءِ ذاتِ الْحُبُكِ » ) * ذاريات : 7 . چون سماء مؤنث است لذا وصف آن ذات آمده .\r\nتثنيهء آن ذواتان و جمعش ذوات است نحو * ( « وَلِمَنْ خافَ مَقامَ رَبِّه جَنَّتانِ ) * . . .\r\n. . * ( ذَواتا أَفْنانٍ » ) * رحمن : 49 . هر كه از مقام پروردگار خويش بترسد دو بهشت دارد . . . هر دو داراى شاخه هاست .\r\nاما جمع آن در كلام مجيد به كار نرفته است .\r\nناگفته نماند : ذات گاهى بمعنى طرف ، حال و نفس الشيء آمده نحو * ( « تَتَزاوَرُ عَنْ كَهْفِهِمْ ذاتَ الْيَمِينِ » ) * كهف :\r\n17 . يعنى از كهف آنها به طرف راست ميل مىكند و نحو * ( « وَأَصْلِحُوا ذاتَ بَيْنِكُمْ . . . » ) * انفال : 1 . يعنى حالى كه در ميان خويش داريد اصلاح كنيد . در اقرب الموارد پس از شمردن موارد استعمال آن ميگويد در اكثر اين عبارات راجح آنست كه ذات همان ذات به معناى صاحب باشد .\r\n\r\n\r\n\r\nذود :\r\nطرد و دفع * ( « وَوَجَدَ مِنْ دُونِهِمُ امْرَأَتَيْنِ تَذُودانِ » ) * قصص : 23 .\r\nيعنى نزديك آنها دو زن را ديد كه گوسفندان خود را از مخلوط شدن با گوسفندان ديگر كنار و دفع ميكردند در نهج حكمت 368 آمده « انّ اللَّه سبحانه وضع . . . العقاب على معصيته ذيادة لعباده عن نقمته » خداى سبحان عقاب را بر گناه گذاشته تا بندگان را از نقمت خويش كنار و دور كند .\r\nدر صحيفهء سجاديه دعاى 42 دربارهء\r\n","description":"","footnote":"","page_name":" 30 ","page_number":32},
  {"content":"\r\nقرآن آمده « حَتَّى يَكُونَ لَنا . . . عَنْ سُخْطِكَ وَتَعَدّي حُدُودِكَ ذايِداً » تا ما را از غضب تو و تجاوز بحدود تو كنار كننده باشد . اين كلمه فقط يك بار در قرآن يافته است .\r\n\r\n\r\n\r\nذوق :\r\nچشيدن . * ( « فَذاقَتْ وَبالَ أَمْرِها » ) * طلاق : 9 يعنى سنگينى و نتيجهء كار خود را چشيد . بيشتر استعمال آن در قرآن دربارهء عذاب است و گاهى در رحمت نيز به كار رفته مثل * ( « وَلَئِنْ أَذَقْناه رَحْمَةً مِنَّا مِنْ بَعْدِ ضَرَّاءَ . . . » ) * فصلت : 50 .\r\n* ( « فَكَفَرَتْ بِأَنْعُمِ الله فَأَذاقَهَا الله لِباسَ الْجُوعِ وَالْخَوْفِ . . . » ) * نحل : 112 .\r\nدربارهء اضافه لباس بجوع و خوف در الميزان ميگويد آن دلالت بر احاطه و شمول دارد يعنى گرسنگى و ترس بهمهء آنها رسيد و احاطه كرد چنان كه لباس بدن را احاطه مىكند .\r\nراغب ميگويد : استعمال آن در قليل است زيرا كه بكثير ، خوردن اطلاق مىشود نه چشيدن در قرآن دربارهء عذاب آمده در عرف هر چند در قليل معروف است ولى صلاحيت دارد كه از آن كثرت نيز اراده شود .\r\nو نيز آمده * ( « كُلُّ نَفْسٍ ذائِقَةُ الْمَوْتِ » ) * آل عمران : 185 ، انبياء : 35 ، عنكبوت : 57 .\r\n\r\n\r\n\r\nذيع :\r\nآشكار شدن . * ( « وَإِذا جاءَهُمْ أَمْرٌ مِنَ الأَمْنِ أَوِ الْخَوْفِ أَذاعُوا بِه » ) * نساء : 83 . چون چيزى از ايمنى و يا ترس به آنها رو آورد آن را آشكار و منتشر ميكنند .\r\nدر نهج البلاغه نامهء 48 بمعاويه نوشته « و انّ البغى و الزّور يذيعان بالمرء فى دينه و دنياه » يعنى تجاوز و باطل شخص را در دين و دنيايش مشهور و رسوا ميكنند . در اقرب آمده « اذاع سّرة : اظهره » و الحمد للَّه و هو خير ختام .\r\n","description":"","footnote":"","page_name":" 31 ","page_number":33},
  {"content":"\r\n\r\n\r\nر\r\n\r\n\r\nراء :\r\nدهمين حرف از حروف الفباى عربى و دوازدهمين حرف الفباى فارسى است ، به تنهائى معنائى ندارد و جزء كلمه واقع مىشود و در حساب ابجد بجاى عدد دويست است .\r\n\r\n\r\n\r\nرأس :\r\nسر . * ( « وَأَلْقَى الأَلْواحَ وَأَخَذَ بِرَأْسِ أَخِيه يَجُرُّه إِلَيْه » ) * اعراف : 150 .\r\nيعنى الواح را انداخت و سر برادرش را گرفت بسوى خود ميكشيد * ( « ثُمَّ صُبُّوا فَوْقَ رَأْسِه مِنْ عَذابِ الْحَمِيمِ » ) * دخان : 48 .\r\nجمع آن رؤس است نحو * ( « وَإِنْ تُبْتُمْ فَلَكُمْ رُؤُسُ أَمْوالِكُمْ . . . » ) * بقره :\r\n279 .\r\n* ( « إِنَّها شَجَرَةٌ تَخْرُجُ فِي أَصْلِ الْجَحِيمِ طَلْعُها كَأَنَّه رُؤُسُ الشَّياطِينِ » ) * صافّات : 65 .\r\nدر اين آيه ميوهء درخت زقوم به سرهاى شياطين تشبيه شده است بعقيدهء الميزان اين تشبيه بعنايت آنست كه در اوهام مردم شياطين در اقبح صورت مصور است چنان كه ملك در احسن صورت .\r\nعلى هذا معنى آيه آنست كه ميوهء آن هر چه بيشتر كريه و ناخوش آيند و نفرت آور است و نيز بعقيدهء الميزان مشبّه به در اذهان مردم مصور و موجود است و اين سخن تشبيه بشيء نامعلوم نيست . اين نظر ، سومين وجهى است كه مجمع البيان در توجيه تشبيه فوق آورده است و نيز در مجمع نقل شده كه رؤس الشياطين ميوهء درختى است كه استن نام دارد و آن شبيه به انسان است . كشاف نيز همينطور گفته است .\r\nناگفته نماند : در اشعار عرب هست كه امرء القيس گفته :\r\n","description":"","footnote":"","page_name":" 32 ","page_number":34},
  {"content":"\r\nأ يقتلنى و المشرفيّ مضاجعى و مسنونة زرق كانياب اغوال يعنى آيا آنمرد مرا ميكشد حال آنكه شمشير مشرفى و نيزهء كبود سنان همچون دندان غولها همخوابهء من و در كنار من است .\r\nدر اين شعر سنان نيزه بدندان غول تشبيه شده حال آنكه كسى غول را نديده است ولى چون نيش غول در اذهان مجسّم است ، آن مصحح تشبيه است اين شعر در مجمع ذيل آيهء فوق و نيز در كتاب مطول تفتازانى مذكور است .\r\n\r\n\r\n\r\nرأفة :\r\n* ( « وَلا تَأْخُذْكُمْ بِهِما رَأْفَةٌ فِي دِينِ الله » ) * نور : 2 . صحاح و اقرب الموارد ، و طبرسى در ذيل آيهء 143 بقره رأفة را رحمت شديد گفته‌اند و آن يكى از دو معنى قاموس است .\r\nولى راغب آن را رحمت و مهربانى مطلق گفته . در الميزان ذيل آيهء 143 بقره ميگويد : فرق ما بين رأفت و رحمت با آنكه هر دو در معنى شريكند آنست كه رأفت مخصوص به كسى است كه مبتلى و گرفتار باشد ولى رحمت اعمّ است بمبتلى و غير آن .\r\nابن اثير در نهايه رأفت را اخصّ گرفته و گويد : رحمت هم در شيىء محبوب آيد و هم در مكروه از روى مصلحت ولى رأفت فقط در محبوب است .\r\nخلاصه آنكه فرق ميان آن دو در شدّت و ضعف و يا در گرفتار و غير گرفتار است . و نسبت ميان آن دو اعمّ و اخص مطلق است . ولى به نظر ميايد كه فرق دوم بهتر است .\r\nو آيه ايكه در ابتداء نقل شد مؤيد اين سخن است زيرا مرد و زن زناكار آنگاه كه تازيانه زده ميشوند گرفتار و در مصيبتاند لذا فرموده * ( « وَلا تَأْخُذْكُمْ بِهِما رَأْفَةٌ » ) * .\r\nرؤف : از اسماء حسنى است و يازده بار در قرآن مجيد آمده است .\r\nدو بار تنها و نه بار توأم با رحيم * ( « وَيُحَذِّرُكُمُ الله نَفْسَه وَالله رَؤُفٌ بِالْعِبادِ » ) * آل عمران : 30 . همچنين آيهء 207 بقره .\r\nدر ده محل از يازده محل فوق صفت\r\n","description":"","footnote":"","page_name":" 33 ","page_number":35},
  {"content":"\r\nخداوند و در يك محل صفت حضرت رسول اكرم صلَّى الله عليه و آله آمده است و آن آيهء 128 توبه است كه فرموده * ( « لَقَدْ جاءَكُمْ رَسُولٌ مِنْ أَنْفُسِكُمْ عَزِيزٌ عَلَيْه ما عَنِتُّمْ حَرِيصٌ عَلَيْكُمْ بِالْمُؤْمِنِينَ رَؤُفٌ رَحِيمٌ » ) * .\r\nآياتيكه رؤف در آنها توأم با رحيم آمده است عبارتاند از * ( « إِنَّ الله بِالنَّاسِ لَرَؤُفٌ رَحِيمٌ » ) * بقره : 143 و توبه : 117 ، نحل : 7 و 47 ، حج : 65 ، نور : 20 ، حديد : 9 ، حشر : 10 .\r\nدر اين آيات باحتمال قوى مراد آنست كه خداوند بعموم اعمّ از گرفتار و غير آن مهربان است ناگفته نماند در « رحم » خواهد آمد كه رأفت خدا بمعنى تأثر و رقّت قلب نيست چنان كه در بشر است و رأفت خدا همان نعمتهاى خداست كه خوان كرمش براى عموم گسترده است و از رأفت بزرگش هدايت خلق بوسيله فطرت و پيامبران است .\r\n\r\n\r\n\r\nرأى :\r\nديدن . دانستن . نگاه كردن * ( « فَلَمَّا جَنَّ عَلَيْه اللَّيْلُ رَأى كَوْكَباً قالَ هذا رَبِّي » ) * انعام : 76 . يعنى چون شب او را فرا گرفت ستاره‌اى ديد گفت :\r\nاين پروردگار من است .\r\n* ( « فَلَمَّا رَأى قَمِيصَه قُدَّ مِنْ دُبُرٍ قالَ إِنَّه مِنْ كَيْدِكُنَّ إِنَّ كَيْدَكُنَّ عَظِيمٌ » ) * يوسف : 28 .\r\nارباب ادب گفته‌اند : چون رأى به دو مفعول متعدى شود بمعنى علم آيد نحو * ( « وَيَرَى الَّذِينَ أُوتُوا الْعِلْمَ الَّذِي أُنْزِلَ إِلَيْكَ مِنْ رَبِّكَ هُوَ الْحَقَّ وَيَهْدِي إِلى صِراطِ الْعَزِيزِ الْحَمِيدِ » ) * سباء : 6 .\r\n* ( « الَّذِي أُنْزِلَ » ) * مفعول اول و * ( « هُوَ الْحَقَّ » ) * مفعول دوم * ( « يَرَى » ) * است يعنى : آنان كه دانش داده شده‌اند ميدانند آنچه به تو نازل شده حق است و مثل * ( « إِنْ تَرَنِ أَنَا أَقَلَّ مِنْكَ مالًا وَوَلَداً » ) * كهف : 39 .\r\nياء محذوف ، مفعول اول و « اقلّ . . . » مفعول دوم آن است يعنى : اگر مرا از خودت در مال و ولد كمتر ميدانى .\r\nو چون با الى متعدى شود معنى نگاه كردن ميدهد كه موجب عبرت باشد ( مفردات ) نحو * ( « أَ لَمْ تَرَ إِلَى الَّذِينَ خَرَجُوا مِنْ دِيارِهِمْ وَهُمْ أُلُوفٌ » ) * بقره :\r\n","description":"","footnote":"","page_name":" 34 ","page_number":36},
  {"content":"\r\n243 . طبرسى فرموده رؤيت در اينجا بمعنى علم است ولى بهتر است بمعنى نگاه كردن باشد زيرا در آنصورت معناى « الى » درست خواهد بود يعنى :\r\nآيا بآنانكه هزاران نفر بودند از ديارشان خارج شدند نگاه نكردى ؟\r\nمنظور نگاه عبرت است گر چه منظور اليهم در وقت نزول آيه نبودند ولى نگاه عبرت با شنيدن اخبار آنها نيز صحيح است على هذا هر كجا كه رأى با الى متعدى باشد معنى نگاه كردن درست است . مگر در بعضى از آيات « أ رأيت » جارى مجراى « اخبرنى » آمده و به آن كاف خطاب براى تأكيد ضمير داخل مىشود نحو * ( « أَ رَأَيْتَكَ هذَا الَّذِي كَرَّمْتَ عَلَيَّ » ) * اسراء : 62 . يعنى :\r\nبه من خبر ده از اين كه بر من برترى دادى . طبرسى تصريح كرده كه اين كاف فقط براى تأكيد خطاب و نيز حرف خطاب است و اسم نيست كه مفعول أ رأيت باشد . در اقرب نيز چنين است . همچنين است « أ رأيتم » و « أ رأيتكم » بمعنى : خبر دهيد است * ( « قُلْ أَ رَأَيْتُمْ إِنْ أَتاكُمْ عَذابُه بَياتاً أَوْ نَهاراً ما ذا يَسْتَعْجِلُ مِنْه الْمُجْرِمُونَ » ) * يونس : 50 . * ( « قُلْ أَ رَأَيْتَكُمْ إِنْ أَتاكُمْ عَذابُ الله بَغْتَةً أَوْ جَهْرَةً هَلْ يُهْلَكُ إِلَّا الْقَوْمُ الظَّالِمُونَ » ) * انعام : 47 . أرى رأى چون بباب افعال رود پيوسته دو مفعول خواهد داشت مثل * ( « وَلَوْ أَراكَهُمْ كَثِيراً لَفَشِلْتُمْ » ) * انفال : 43 . يعنى اگر آنها را به تو در حال كثرت نشان ميداد البته سست و متفرق ميشديد ظاهر آنست كه « كثيرا » حال است از ضمير « هم » .\r\n« تَرائى » ديدن يكديگر است نحو * ( « فَلَمَّا تَراءَا الْجَمْعانِ قالَ أَصْحابُ مُوسى إِنَّا لَمُدْرَكُونَ » ) * شعراء : 61 . چون دو جمع ( فرعونيان و ياران موسى ) يكديگر را ديدند اصحاب موسى گفتند : ما گرفتار شدگانيم .\r\n« رئاء » بكسر اول بمعنى تظاهر و نشان دادن به غير است ( اقرب ) و آن اين است كه كار خوبى انجام دهد و\r\n","description":"","footnote":"","page_name":" 35 ","page_number":37},
  {"content":"\r\nقصدش تظاهر و نشان دادن بمردم باشد نه براى تقرّب به خدا * ( « لا تُبْطِلُوا صَدَقاتِكُمْ بِالْمَنِّ وَالأَذى كَالَّذِي يُنْفِقُ مالَه رِئاءَ النَّاسِ » ) * بقره : 264 . صدقات خود را با منّت گذاشتن و اذيت باطل نكنيد مثل آنكسكه مال خويش براى تظاهر بمردم خرج مىكند كه خرج چنين شخص نيز باطل است . * ( « الَّذِينَ هُمْ يُراؤُنَ » ) * ماعون : 6 . آنان كه تظاهر و ريا ميكنند همچنين است آيهء 142 نساء و 47 انفال .\r\nرئى ( بر وزن علم ) : منظر و قيافه * ( « وَكَمْ أَهْلَكْنا قَبْلَهُمْ مِنْ قَرْنٍ هُمْ أَحْسَنُ أَثاثاً وَرِءْياً » ) * مريم : 74 . چه بسيار كسانى پيش از آنها هلاك ساختيم كه اثاث و منظرشان از اينها بهتر بود .\r\n* ( « أَ رَأَيْتَ الَّذِي يُكَذِّبُ بِالدِّينِ فَذلِكَ الَّذِي يَدُعُّ الْيَتِيمَ » ماعون : 1 .\r\nأ رأيت در آيهء شريفه بمعنى اخبرنى نيست بلكه معنى آن چنين است : آيا ديدى و شناختى آنكه را كه جزا را تكذيب مىكند او كسى است كه يتيم را طرد مىنمايد .\r\n* ( « أَ رَأَيْتَ الَّذِي يَنْهى عَبْداً إِذا صَلَّى . أَ رَأَيْتَ إِنْ كانَ عَلَى الْهُدى أَوْ أَمَرَ بِالتَّقْوى . أَ رَأَيْتَ إِنْ كَذَّبَ وَتَوَلَّى أَ لَمْ يَعْلَمْ بِأَنَّ الله يَرى » ) * علق : 9 - 13 .\r\n« أ رأيت » در هر سه مورد براى افادهء تعجب است و تكرار آن براى تأكيد آمده و جواب اذا در آيهء اول و جواب هر دو « ان » در آيات بعدى محذوف است و فاعل * ( « كَذَّبَ وَتَوَلَّى » ) * همان نهى كننده است كه در آيهء اول مذكور مىباشد يعنى : آيا ديدى آنكس را كه نمازگزار را از نماز نهى مىكند حال چنين كسى در پيش خدا چگونه خواهد بود ؟ ! به من بگو اگر نهى شده در هدايت باشد يا امر بتقوى كند حال ناهى چگونه خواهد بود ؟ ! بگو به بينم اگر ناهى مكذب و روگردان از حق باشد پيش خدا چه وضعى خواهد داشت ؟ ! هر سه « أ رأيت » معناى خبر بده دارند .\r\nرأى * ( « وَما نَراكَ اتَّبَعَكَ إِلَّا الَّذِينَ هُمْ ) *\r\n","description":"","footnote":"","page_name":" 36 ","page_number":38},
  {"content":"\r\n* ( أَراذِلُنا بادِيَ الرَّأْيِ » ) * هود : 27 . رأى بمعنى ديدن و نيز بمعنى نظريّه و آنچه بفكر ميرسد آمده است . در اين آيه ظاهرا رأى مشهود كه جمع آن آراء است مراد مىباشد زمخشرى گفته :\r\nنصب بادى الرأى براى ظرفيت است و اصل آن « وقت حدوث اول رأيهم » يا « وقت حدوث ظاهر رأيهم » است يعنى مردم بنوح گفتند كه فقط اشخاص پست به تو گرويده‌اند آن هم در ابتداى رأى و بدون تدبر و تفكر .\r\nدر آيهء * ( « لِتَحْكُمَ بَيْنَ النَّاسِ بِما أَراكَ الله » ) * نساء : 105 گفته‌اند مراد همان رأى و نظر است نه تعليم احكام از جانب خدا .\r\nدر گذشته گفتيم : رأى چون به دو مفعول متعدى شود بمعنى علم آيد و ارباب ادب به آن تصريح كرده‌اند مثلا جوهرى در صحاح گويد : رأى با چشم بيك مفعول ، و رأى بمعنى علم به دو مفعول متعدى مىشود . راغب ميگويد : رأى آنگاه كه دو مفعول گيرد معنى علم ميدهد .\r\nاما در بعضى جاها ملاحظه مىشود با آنكه يك مفعول دارد بمعنى علم آمده نظير اين آيه * ( « أَ وَلَمْ يَرَ الَّذِينَ كَفَرُوا أَنَّ السَّماواتِ وَالأَرْضَ كانَتا رَتْقاً فَفَتَقْناهُما » ) * انبياء : 30 . و آيات ديگر از اين قبيل كه زياد است .\r\nدر اقرب الموارد ميگويد رأى و ديدن اعم است از آنكه با چشم باشد يا با قلب . لذا بايد در اين گونه آيات بگوئيم : ديدن با قلب مراد است كه همان دانستن و درك كردن است و هر جا كه مناسب باشد ميتوان آن را علم يعنى ديدن با قلب معنى كرد و لازم نيست در اين باره در جستجوى دو مفعول باشيم .\r\nرؤيا : آنچه شخص در خواب ببيند * ( « لا تَقْصُصْ رُؤْياكَ عَلى إِخْوَتِكَ فَيَكِيدُوا لَكَ كَيْداً » ) * يوسف : 5 . يعنى آنچه در خواب ديده‌اى بر برادرانت مگو ، تو را حيله ميكنند .\r\nرؤيا از مصاديق رأى است و چون شخص چيزى را در خواب مىبيند\r\n","description":"","footnote":"","page_name":" 37 ","page_number":39},
  {"content":"\r\nلذا آن را رؤيا گفته‌اند از اينجاست كه لغت نويسان عرب رؤيا را آنچه شخص در خواب رؤيت مىكند گفته‌اند . اين كلمه شش بار در قرآن مجيد آمده است : يوسف : 5 ، 43 ، 100 اسراء :\r\n60 - صافات : 105 - فتح : 27 .\r\n1 - خواب حضرت يوسف است كه ديد :\r\nيازده ستاره و آفتاب و ماه به او سجده ميكنند و چون در مصر بمقام بزرگ رسيد ، پدر و مادر و يازده برادرش وقت ورود بمصر او را تعظيم كردند .\r\nتفصيل آن در سورهء يوسف است . 2 - خواب پادشاه مصر است كه چنين نقل شده * ( « وَقالَ الْمَلِكُ إِنِّي أَرى سَبْعَ بَقَراتٍ سِمانٍ . . . » ) * يعنى : پادشاه مصر گفت : من در خواب مىبينم كه هفت گاو فربه را هفت گاو لاغر ميخورند و هفت خوشهء سبز و هفت خوشهء خشك مىبينم اى بزرگان قوم اگر علم خواب ميدانيد مرا از تعبير آن خبر دهيد . گفتند مشتى خوابهاى پريشان است و ما به تعبير چنين خوابها دانائى نداريم . . .\r\nو چون در زندان اين خواب را به حضرت يوسف گفتند فرمود : هفت سال بقرار عادت زراعت كنيد و آنچه درو كرديد جز كمى كه ميخوريد همه را در خوشه ذخيره نمائيد پس از آن هفت سال قحطى پيش آيد سالهاى قحطى ، ذخيره شده را ميخورند ( در عرض هفت سال قحطى انبار شده هاى قبلى را ميخوريد ) و چون هفت سال قحطى بگذرد سال ديگرى كه داراى آسايش و فراوانى است ميايد . ( سورة يوسف : 43 - 49 ) .\r\nتفاوت اين خواب با خواب يوسف آنست كه او يك دفعه خواب ديد ولى پادشاه بارها آنخواب را ديده است جمله * ( « إِنِّي أَرى . . . » ) * مفيد استمرار است يعنى من پيوسته چنين مىبينم به نظر ميايد كه شاه مصر چندين شب متوالى آنخواب را ديده تا بمقام تعبير آمده و اگر يك بار ديده بود شايد اهميّت نميداد .\r\n3 - خواب حضرت ابراهيم عليه السّلام است دربارهء سر بريدن فرزندش اسمعيل كه در « ابراهيم » مفصلا ذكر شد و\r\n","description":"","footnote":"","page_name":" 38 ","page_number":40},
  {"content":"\r\nدر آن جملهء * ( « إِنِّي أَرى فِي الْمَنامِ أَنِّي أَذْبَحُكَ » ) * صافات : 102 . روشن مىكند كه حضرت ابراهيم بارها پشت سر هم آنخواب را ديده و در اثر تكرار خواب متوجه شده كه آن دستور خداوندى است .\r\nدربارهء حضرت رسول صلى الله عليه و آله سه خواب در قرآن مجيد آمده است .\r\n1 - دربارهء جنگ بدر كه حضرت كفّار مكه را در خواب ديد كم و ناچيزاند و باصحاب خبر داد لذا در جنگ دلگرم شدند * ( « إِذْ يُرِيكَهُمُ الله فِي مَنامِكَ قَلِيلًا وَلَوْ أَراكَهُمْ كَثِيراً لَفَشِلْتُمْ وَلَتَنازَعْتُمْ فِي الأَمْرِ وَلكِنَّ الله سَلَّمَ إِنَّه عَلِيمٌ بِذاتِ الصُّدُورِ » ) * انفال : 43 . از اين آيه روشن مىشود كه خداوند كفّار را در خواب بآنحضرت ناچيز و كم نشان داده و اگر زياد نشان ميداد و او بياران خود ميفرمود از كثرت آنها مىترسيده و گرفتار تفرق و منازعه ميشدند . و در شروع جنگ يك رأى نميشدند . ملاحظهء آيات سورهء انفال نشان ميدهد كه فتح در جنگ بدر بيشترش از مسير عادى نبوده بلكه خواست خدا بوده است از جمله خوابى كه گذشت . 2 - آنحضرت در خواب ديد كه مسلمانان داخل مسجد الحرام شدند .\r\nاين خواب را باصحاب خويش باز گفت مسلمانان از آن شاد شدند و گمان كردند كه در آنسال داخل خواهند شد و چون از حديبيه بر گشتند منافقان گفتند : كو آنخواب كه ديده بود ما نه به مسجد الحرام داخل شديم و نه حلق رأس و نه تقصير ( از اعمال مخصوص حج ) كرديم ؟ خدا اين آيه را نازل فرمود * ( « لَقَدْ صَدَقَ الله رَسُولَه الرُّؤْيا بِالْحَقِّ لَتَدْخُلُنَّ الْمَسْجِدَ الْحَرامَ إِنْ شاءَ الله آمِنِينَ مُحَلِّقِينَ رُؤُسَكُمْ وَمُقَصِّرِينَ لا تَخافُونَ . . . » ) * فتح : 27 .\r\nيعنى البته خدا راستى خواب برسول خود را آشكار ساخت كه داخل مسجد الحرام ميشويد اگر خدا بخواهد در حالى كه از شرّ مشركان ايمن هستيد و در حالى كه سر ميتراشيد\r\n","description":"","footnote":"","page_name":" 39 ","page_number":41},
  {"content":"\r\nو تقصير ميكنيد و از اهل شرك نمىترسيد سال بعد مسلمانان با ايمنى وارد مسجد الحرام شده و اعمال بجاى آوردند .\r\n3 - خوابيكه آنحضرت دربارهء شجرهء ملعونه ديدند * ( « وَما جَعَلْنَا الرُّؤْيَا الَّتِي أَرَيْناكَ إِلَّا فِتْنَةً لِلنَّاسِ وَالشَّجَرَةَ الْمَلْعُونَةَ فِي الْقُرْآنِ وَنُخَوِّفُهُمْ فَما يَزِيدُهُمْ إِلَّا طُغْياناً كَبِيراً » ) * اسراء : 60 .\r\nظاهر آنست كه « الشّجرة » عطف است بر « الرّؤيا » در آنصورت معنى آيه چنين است : رؤيائى را كه بر تو نمودار كرديم و همچنين درخت ملعون در قرآن را امتحانى بر مردم قرار داديم .\r\nآنها را ميترسانيم ولى تخويف ما جز طغيان نميافزايد .\r\nعلى هذا رؤيا و شجرهء ملعونه هر دو يكى است و آنحضرت در خواب شجرهء ملعونه را ديده است و خدا فرموده كه آن امتحانى است بر مردم .\r\nاز جملهء * ( « الْمَلْعُونَةَ فِي الْقُرْآنِ » ) * روشن است كه اين شجره در قرآن مورد لعن است ولى در قرآن درختى كه مورد لعنت باشد نيست و شجرهء زقوم كه حال آن در سورهء صافات آيهء 62 ببعد و حم دخان آيهء 43 ببعد آمده در قرآن مورد لعن نيست . پس لا بد مراد از شجرهء ملعونة يك نسل و خانوادهء مخصوص از بشر است زيرا اطلاق شجرة بر نسل و خانواده شايع و معمول است در لسان العرب گويد :\r\nفلانى از شجرهء مباركه است يعنى از اصل مبارك است و در زبان رسول خدا صلى الله عليه و آله زياد آمده كه « انا و علىّ من شجرة واحدة » .\r\nاشخاصيكه در قرآن مورد لعنت واقع شده عبارت انداز : كفّار * ( « إِنَّ الله لَعَنَ الْكافِرِينَ . . . » ) * احزاب : 64 . و شيطان * ( « لَعَنَه الله وَقالَ لأَتَّخِذَنَّ . . . » ) * نساء : 118 . و منافقان * ( « وَعَدَ الله الْمُنافِقِينَ وَالْمُنافِقاتِ وَالْكُفَّارَ نارَ جَهَنَّمَ ) * . . . * ( وَلَعَنَهُمُ الله وَلَهُمْ عَذابٌ مُقِيمٌ » ) * توبه : 68 . و نيز آنان كه خدا و رسول را اذيّت ميكنند احزاب : 57 .\r\nو نيز مشركان فتح : 6 . و كسانى كه بيّنات و احكام خدا را كتمان ميكنند بقره :\r\n","description":"","footnote":"","page_name":" 40 ","page_number":42},
  {"content":"\r\n159 . و همچنين ستمكاران مورد لعن خدا هستند * ( « أَلا لَعْنَةُ الله عَلَى الظَّالِمِينَ » ) * هود : 18 .\r\nخانوادهء ملعون در قرآن بايد يكى از نامبردگان فوق باشد . دقّت نشان ميدهد كه مراد از شجرهء ملعونه قومى از منافقان هستند كه در ميان مسلمين ريشه ميدوانند يا بنسل و يا بعقيده و مسلك خود و يا با هر دو و سبب فتنه و اضلال اهل اسلام ميگردند ( در تفسير اين آيه از الميزان استفاده شده است . ) اما از لحاظ روايات ، ناگفته نماند در بسيارى از روايات فريقين آمده كه آنحضرت بنى اميّه را به صورت ميمونها ديد كه در منبر او بالا و پائين ميروند براى نمونه بروايات زير توجّه شود .\r\nعياشى در تفسير آيهء ما نحن فيه از امام باقر عليه السّلام روايت كرده كه فرمود * ( « وَما جَعَلْنَا الرُّؤْيَا الَّتِي أَرَيْناكَ إِلَّا فِتْنَةً لِلنَّاسِ » ) * تا در آن فتنه سرگردان باشند * ( « وَالشَّجَرَةَ الْمَلْعُونَةَ فِي الْقُرْآنِ » ) * يعنى بنى اميّه . و نيز از عمران و محمد بن مسلم نقل كرده كه از آنحضرت ( ظاهرا امام صادق عليه السّلام ) پرسيديم از قول خدا * ( « وَما جَعَلْنَا الرُّؤْيَا الَّتِي أَرَيْناكَ » ) * فرمود :\r\nرسول خدا صلى اللَّه عليه و آله مردانى را بر منابر ديد كه مردم را گمراه ميكنند : رزيق و زفر ( مقصود اول و ثانى است ) و قول خدا * ( « وَالشَّجَرَةَ الْمَلْعُونَةَ فِي الْقُرْآنِ » ) * فرمود : آنها بنى اميّه‌اند .\r\nو در روايت ديگر از عبد الرحيم قيصر از حضرت باقر عليه السّلام نقل كرده * ( « وَما جَعَلْنَا الرُّؤْيَا الَّتِي أَرَيْناكَ » ) * فرمود :\r\nبآنحضرت مردانى از بنى تيم وعدى بر منابر نشان داده شد كه مردم را از راه به عقب بر ميگرداندند . گفتم * ( « وَالشَّجَرَةَ الْمَلْعُونَةَ فِي الْقُرْآنِ » ) * يعنى چه ؟ فرمود آنها بنى اميه‌اند . . .\r\nچند روايت ديگر نيز در عياشى نقل شده و اين روايت و نظائر آنها در مجمع و بحار و تفسير برهان و صافى نيز نقل شده است .\r\nبموجب سه روايت فوق رؤياى آنحضرت غير از شجره ملعونه است\r\n","description":"","footnote":"","page_name":" 41 ","page_number":43},
  {"content":"\r\nو رؤيا دربارهء اوّلى دوّمى و شجرهء ملعونه دربارهء بنى اميّه است . على هذا معنى آيه چنين مىشود : ما آن رؤيا را كه بر تو نمودار كرديم و نيز شجرهء لعنت شده را امتحان قرار داديم . . .\r\nاين سخن با ظاهر آيه بيشتر ميسازد .\r\nعلَّامهء امينى رحمه اللَّه درج 8 الغدير ص 247 ببعد فصلى تحت عنوان - بنى اميّه در قرآن - باز كرده و احاديثى از كتب اهل سنت جمع آورده و از جمله از در منثور سيوطى و تفسير شوكانى و غيره نقل كرده كه عايشه بمروان بن حكم گفت : از رسول خدا صلى اللَّه عليه و آله شنيدم به پدر و جد تو ابى العاص بن اميّه ميگفت : شمائيد شجرهء ملعونه در قرآن .\r\nو اينكه در روايت بعضى از اهل سنت از جمله صحيح بخارى ، اسباب النزول واحدى ، تفسير ابن كثير و غيره آمده كه مراد از رؤيا اسراء آنحضرت است از مكه به مسجد اقصى و مراد از شجرهء ملعونه زقّوم است درست نيست زيرا درخت زقوم در قرآن لعنت نشده و اسراء خواب نبوده بلكه در بيدارى واقع شده است . ابن كثير بنا بر عادت شوم خود در تفسيرش اين طريق را اختيار كرده و حديث ديگر را ضعيف خوانده است تا مبادا بر بنى اميّه جسارت شده باشد به كتابهائيكه در فوق نام برده‌ايم رجوع كنيد .\r\nآياتيكه دربارهء رؤيا از قرآن مجيد نقل شد دلالت دارند بر آنكه رؤيا از آينده خبر ميدهد خواه رؤياى پيامبران باشد يا غير آنها چنان كه از رؤياى پادشاه مصر روشن گرديد .\r\nروايات زيادى دربارهء رؤيا و احكام آن وارد شده طالبان تفصيل به كتاب دار السلام تأليف محدّث نورى رحمه - اللَّه رجوع كنند .\r\n\r\n\r\n\r\nربّ :\r\nتربيت كردن « ربّ الصبى ربّا : ربّاه حتى ادرك » يعنى بچه را تربيت كرد تا برشد رسيد . ( اقرب ) و اطلاق آن بر فاعل يعنى مرّ بى بطور استعاره است .\r\n","description":"","footnote":"","page_name":" 42 ","page_number":44},
  {"content":"\r\nراغب ميگويد : ربّ در اصل بمعنى تربيت است . . . و بر فاعل بطور استعاره گفته مىشود و ربّ بطور اطلاق فقط بر خداوند اطلاق ميگردد كه متكفّل باصلاح موجودات است .\r\nطبرسى رحمه اللَّه در تفسير سورهء حمد چند معنى از جمله : رئيس ، مطاع مالك ، صاحب ( رفيق ) ، مربّى و مصلح براى ربّ نقل كرده و گويد :\r\nآن از تربيت مشتق است و اين كلمه بطور اطلاق جز به خدا گفته نميشود و در غير خدا مقيّد ميآيد نحو : ربّ الدار ، ربّ الضيعة .\r\nربّ بمعنى مربّى از اسماء حسنى است و مقام ربوبيّت خداوند را روشن مىكند يعنى آنگاه كه در وصف خدا گفته شود : ربّ العالمين . مراد پرورش دادن و تربيت كردن تمام موجودات است .\r\nهمانطوريكه يكنفر طفل را تربيت مىكند و پيوسته مواظب اوست و از نان و آب و لباس و اخلاق و تحصيل او غفلت ندارد . همچنين اطلاق كلمهء ربّ بر خداوند سبحان مبيّن اين معنى است .\r\nكلمات ربّ العالمين ، ربّكم ، ربّنا ، ربّه ، ربّى ، ربّكما ، ربّ ، ربّك ، ربّها ، ربّهم و ربّهما كه در قرآن مجيد بر خداوند سبحان اطلاق شده بنا بر نقل المعجم المفهرس بيشتر از نهصد و شصت فقره است .\r\nدر بسيارى از آيات آمده * ( « رَبِّ - الْعالَمِينَ » ) * نحو * ( « الْحَمْدُ لِلَّه رَبِّ الْعالَمِينَ » ) * فاتحه : 2 . * ( « أَسْلَمْتُ لِرَبِّ الْعالَمِينَ » ) * بقره : 131 * ( « إِنِّي أَخافُ الله رَبَّ الْعالَمِينَ » ) * مائده : 28 . * ( « تَبارَكَ الله رَبُّ الْعالَمِينَ » ) * اعراف : 54 . بنا بر آنكه در المعجم المفهرس شمرده جملهء ربّ العالمين مجموعا چهل و دو بار در قرآن آمده است .\r\nو در بعضى از آيات آمده : * ( « رَبُّ كُلِّ شَيْءٍ ) * نحو * ( « قُلْ أَ غَيْرَ الله أَبْغِي رَبًّا وَهُوَ رَبُّ كُلِّ شَيْءٍ » ) * انعام : 164 . و در بعضىها * ( « رَبُّ السَّماواتِ وَالأَرْضِ » ) * نظير * ( « قُلْ مَنْ رَبُّ السَّماواتِ وَالأَرْضِ قُلِ الله » ) * رعد : 16 . و در بعضى * ( رَبُّ - الْعَرْشِ ) * نحو * ( « الله لا إِله إِلَّا هُوَ رَبُّ ) *\r\n","description":"","footnote":"","page_name":" 43 ","page_number":45},
  {"content":"\r\n* ( الْعَرْشِ الْعَظِيمِ » ) * نمل : 26 . همچنين * ( رَبُّ الْمَشْرِقَيْنِ وَرَبُّ الْمَغْرِبَيْنِ ) * ، . . . * ( بِرَبِّ الْمَشارِقِ وَالْمَغارِبِ ) * ، . . . * ( رَبُّ - السَّماواتِ السَّبْعِ ) * . . . * ( بِرَبِّ النَّاسِ ) * ، . . . * ( بِرَبِّ - الْفَلَقِ ) * و غيره در قرآن مجيد استعمال شده است .\r\nمضمون مجموع آنها روشن مىكند كه خداوند پرورش دهندهء تمام موجودات است هم خلقت از جانب اوست و هم تربيت على هذا خالق و مربّى و معبود فقط خداى سبحان است .\r\nدر بعضى از آيات ربّ بر غير خدا اطلاق گرديده است مثل * ( « وَقالَ لِلَّذِي ظَنَّ أَنَّه ناجٍ مِنْهُمَا اذْكُرْنِي عِنْدَ رَبِّكَ » ) * يوسف : 42 . يعنى يوسف بيكى از آن دو كه گمان ميكرد نجات خواهد يافت گفت : مرا نزد رئيس خود ياد كن . همچنين است آيهء 50 و 41 . از همان سوره و نيز جملهء * ( « فَأَنْساه الشَّيْطانُ ذِكْرَ رَبِّه » ) * در آيهء 402 . و ظاهرا مراد از رب در اين آيات ملك و رئيس است چنان كه از مجمع البيان نقل شد .\r\n* ( « أَ أَرْبابٌ ) * مُتَفَرِّقُونَ خَيْرٌ أَمِ الله . . . » ) * يوسف : 39 . ارباب جمع رب و چهار بار در قرآن مجيد آمده است و مراد از آن معبودهاى دروغين و ملائكه و بزرگان قوماند كه قرآن از اتخاذ ارباب در مقابل خداوند نهى فرموده است و چهار محل فوق بقرار ذيل است : يوسف : 39 . آل عمران :\r\n64 و 80 - توبه : 31 . راغب ميگويد :\r\nبنا بر آنكه ربّ فقط به خدا اطلاق مىشود لازم بود كه جمع بسته نشود ولى بنا بر اعتقاد كفّار جمع بسته شده است نه راجع بنفس امر و حقيقت ، بهتر است گفته شود براى نقل قول آنها و براى تفهيم جريان جمع آمده است . در دعاى 48 . صحيفه آمده : اللهم لك الحمد . . . رب الارباب .\r\nربّيون : * ( « وَكَأَيِّنْ مِنْ نَبِيٍّ قاتَلَ مَعَه رِبِّيُّونَ كَثِيرٌ » ) * آل عمران : 146 .\r\nربّى بكسر اول مثل ربّانى كسى است كه مخصوص به خدا باشد و به غير خدا مشغول نشود بقولى : ربّيون بمعنى\r\n","description":"","footnote":"","page_name":" 44 ","page_number":46},
  {"content":"\r\nهزاران و ربّى بمعنى هزار است . و « كايّن » كلمهء تكثير مىباشد ( الميزان ) يعنى : چه بسا پيغمبر كه بسيارى از مخصوصان خدا همراه وى كارزار كردند . اين كلمه فقط يك بار در قرآن آمده است . در اقرب الموارد و قاموس گفته ربّى واحد ربّيون بمعنى هزاران نفر است .\r\nربّانيّون : * ( « وَلكِنْ كُونُوا رَبَّانِيِّينَ بِما كُنْتُمْ تُعَلِّمُونَ الْكِتابَ وَبِما كُنْتُمْ تَدْرُسُونَ » ) * آل عمران : 79 . بعقيدهء طبرسى ربّان وصف است مثل عطشان و سكران بمعنى تربيت كننده و آن مختار اقرب الموارد و قاموس است على هذا معنى آيه چنين مىشود : و ليكن تربيت كنندگان باشيد كه كتاب را تعليم ميكنيد و درس ميخوانيد . در نهج البلاغه حكم 147 . فرموده « النّاس ثلثة فعالم ربّانىّ و متعلم على سبيل نجاة » از مقابلهء متعلم بدست ميايد كه ربّانى وصف و بمعنى مربى است . همچنين در خطبهء 106 . آمده « فاستمعوه من ربّانيّكم و أحضروه قلوبكم » از اين نيز بدست ميايد كه ربّانى وصف است .\r\nبعقيدهء بعضىها ربّانى منسوب برب و الف و نون براى تفخيم و تكثير است نه براى وصف مثل لحيانى كه بمعنى كثير اللحيه است و ربّانى كسى است كه مخصوص به خدا باشد و به غير او مشغول نشود اين سخن را الميزان اختيار كرده و در اقرب الموارد و مفردات در ضمن چند وجه نقل شده است ولى قول مجمع به نظر نگارنده اصح است و با آيات قرآن بهتر ميسازد .\r\nاين كلمه سه بار در قرآن آمده است : مائده : 44 و 63 . آل عمران : 79 .\r\nربائب : جمع ربيبه و آن نادخترى است در مجمع گويد علت اين تسميه آنست كه شوهر دوّمى زن ، او را تربيت مىكند و ربيبه بمعنى مربوبه است مثل قتيله بمعنى مقتوله . * ( « وَرَبائِبُكُمُ اللَّاتِي فِي حُجُورِكُمْ . . . » ) * نساء : 23 .\r\nيعنى ربيبه هاى شما كه در كنار شمايند برايتان حرام ميباشند .\r\nدر فقه اسلامى روشن است كه\r\n","description":"","footnote":"","page_name":" 45 ","page_number":47},
  {"content":"\r\nربيبه خواه در منزل و تحت حفاظت شخص باشد يا نه حرام است و قيد * ( « فِي حُجُورِكُمْ » ) * براى غالب است زيرا كه در غالب زن دختر خويش را نيز بخانهء شوهر دوم ميآورد . اين كلمه در قرآن فقط يك بار آمده است .\r\n\r\n\r\n\r\nربما :\r\n* ( « رُبَما يَوَدُّ الَّذِينَ كَفَرُوا لَوْ كانُوا مُسْلِمِينَ » ) * حجر : 2 . اهل مدينه و عاصم « ربما » را مخفف و ديگران مشدّد خوانده‌اند ( مجمع ) ربّ و ربّة و ربّما حرف جرّ است و گاهى مخفف آيد ( اقرب ) يعني : اى بسا كه كفّار آرزو كنند ايكاش مسلمان ميبودند .\r\nاين كلمه در كلام اللَّه مجيد تنها يك بار آمده است .\r\n\r\n\r\n\r\nربح :\r\nسود . * ( فَما رَبِحَتْ تِجارَتُهُمْ . . . » ) * بقره : 16 . يعنى : داد و ستد آنها سود نداد . اين كلمه در تجارت عادى و مصاديق ديگرى از قبيل نتايج عمل به كار ميرود و در كلام اللَّه مجيد تنها يك دفعه آمده است .\r\n\r\n\r\n\r\nربص :\r\n( بر وزن فلس ) انتظار . همچنين است تربّص ( اقرب ) راغب ميگويد : تربّص انتظار كشيدن است براى چيزى مثل انتظار كشيدن براى گرانى يا فراوانى متاع يا براى امريكه حصول و يا زوال آن محل انتظار است .\r\n* ( « قُلْ هَلْ تَرَبَّصُونَ بِنا إِلَّا إِحْدَى الْحُسْنَيَيْنِ » ) * توبه : 52 . بگو آيا براى ما جز يكى از دو نيكى انتظار ميكشيد ؟\r\n* ( « وَالْمُطَلَّقاتُ يَتَرَبَّصْنَ بِأَنْفُسِهِنَّ ثَلاثَةَ قُرُوءٍ » ) * بقره : 228 . زنان طلاق داده شده سه قرء ( حيض ) منتظر مىمانند و آنگاه عدهء آنها تمام مىشود . * ( « قُلْ تَرَبَّصُوا فَإِنِّي مَعَكُمْ مِنَ الْمُتَرَبِّصِينَ » ) * طور : 31 .\r\nبگو منتظر بمانيد من با شما از منتظرانم .\r\n* ( « أَمْ يَقُولُونَ شاعِرٌ نَتَرَبَّصُ بِه رَيْبَ - الْمَنُونِ » ) * طور : 30 . ريب بمعنى قلق و اضطراب و منون بمعنى مرگ است ريب المنون يعنى آشفتگى مرگ يعنى :\r\nبلكه ميگويند شاعر است منتظر مرگ او باشيم تا مرگ وى در رسد و نام و هدفش از بين برود .\r\nناگفته نماند كلَّيهء موارد به كار\r\n","description":"","footnote":"","page_name":" 46 ","page_number":48},
  {"content":"\r\nرفتن اين كلمه در قرآن مجيد از باب تفعّل است .\r\n\r\n\r\n\r\nربط :\r\nبستن . در اقرب الموارد آمده « ربط الشيء ربطا : اوثقه و شدّه » در مجمع ذيل آيهء 200 آل عمران ميگويد : ربط بمعنى بستن است و از آنست كه گويند « ربط اللَّه على قلبه بالصبر » خداوند با صبر قلب او را بست يعنى محكم كرد .\r\n* ( « وَرَبَطْنا عَلى قُلُوبِهِمْ إِذْ قامُوا فَقالُوا رَبُّنا رَبُّ السَّماواتِ وَالأَرْضِ » ) * كهف : 14 . يعنى دلهايشان را قوى كرديم كه بر خاستند و گفتند : پروردگار ما پروردگار آسمانها و زمين است همچنين است آيهء * ( « إِنْ كادَتْ لَتُبْدِي بِه لَوْ لا أَنْ رَبَطْنا عَلى قَلْبِها . . . » ) * قصص : 10 .\r\n* ( « يا أَيُّهَا الَّذِينَ آمَنُوا اصْبِرُوا وَصابِرُوا وَرابِطُوا وَاتَّقُوا الله لَعَلَّكُمْ تُفْلِحُونَ » ) * آل عمران : 200 .\r\n* ( « اصْبِرُوا » ) * صبر فردى را مىرساند و * ( « صابِرُوا » ) * بصبر دسته جمعى دلالت دارد و * ( « رابِطُوا » ) * از مرابطه بعقيدهء الميزان ايجاد ارتباط ميان نيروها و افعال جامعه است در اقرب الموارد ميگويد « رابط الامر : واطب عليه » يعنى بر كار مواظبت كرد .\r\nمعنى آيه چنين مىشود : اى مؤمنان از حيث فرد و عموم خويشتن دار باشيد و ميان خويش ربط ايجاد كنيد و مواظب هم باشيد و از خدا بترسيد تا رستگار شويد .\r\nاينكه بعضىها آن را مرابطه و ماندن در سرحدات براى حفظ مملكت معنى كرده‌اند معناى درستى نيست و آيات ما قبل دربارهء جنگ نيست درست است كه ماندن در مرزها را نيز مرابطه گويند ولى آيه در صدد آن نيست .\r\nرباط * ( « وَأَعِدُّوا لَهُمْ مَا اسْتَطَعْتُمْ مِنْ قُوَّةٍ وَمِنْ رِباطِ الْخَيْلِ تُرْهِبُونَ بِه عَدُوَّ الله وَعَدُوَّكُمْ » ) * انفال : 60 . رباط مثل ربط بمعنى بستن است رباط الخيل يعنى ذخيرهء اسبان . در كشاف گفته :\r\nرباط نام اسبان ذخيره در راه خداست و شايد جمع ربيط باشد ناگفته نماند :\r\nاز آن در آيهء فوق بين الاثنين مراد نيست بلكه شايد تأكيد و مبالغه مراد\r\n","description":"","footnote":"","page_name":" 47 ","page_number":49},
  {"content":"\r\nباشد يعنى براى مقابله با دشمنان آنچه بتوانيد از نيرو و ذخيرهء اسبان جنگى ، آماده كنيد . ( يا اسبان ذخيره شده آماده كنيد ) .\r\n\r\n\r\n\r\nربع :\r\n( بر وزن عنق ) يك چهارم 4 / 1 * ( « وَلَهُنَّ الرُّبُعُ مِمَّا تَرَكْتُمْ إِنْ لَمْ يَكُنْ لَكُمْ وَلَدٌ . . . » ) * نساء : 12 . يعنى براى زنانست چهار يك ما ترك شما اگر شما را فرزند نباشد . اربع : چهار . نحو * ( « فَاسْتَشْهِدُوا عَلَيْهِنَّ أَرْبَعَةً مِنْكُمْ » ) * نساء :\r\n15 . بر آنها چهار نفر از خودتان گواه گيريد .\r\nرباع : چهار چهار بقول نحويها از اربعة اربعة معدول است . * ( « فَانْكِحُوا ما طابَ لَكُمْ مِنَ النِّساءِ مَثْنى وَثُلاثَ وَرُباعَ . . . » ) * نساء : 3 . تفسير آيه در « ثلاث » گذشت . * ( « جاعِلِ الْمَلائِكَةِ رُسُلًا أُولِي أَجْنِحَةٍ مَثْنى وَثُلاثَ وَرُباعَ . . . » ) * فاطر : 1 . بحث مفصل دربارهء اين آيه در « جنح » گذشت .\r\n\r\n\r\n\r\nربو :\r\nزيادت . طبرسى ذيل آيهء 275 بقره فرموده اصل ربا بمعنى زيادت است گويند « ربا يربو » يعنى زياد شد در اقرب الموارد آمده « ربا المال يربو ربوا و رباء : زاد و نما » يعنى مال زياد شد و نمو كرد . راغب زيادت و بالا آمدن گفته است . * ( « يَمْحَقُ الله الرِّبا وَيُرْبِي الصَّدَقاتِ » ) * بقره : 276 .\r\nخدا ربا را پايمال و صدقات را زيادت ميدهد و ميروياند .\r\nرَبَتْ * ( « فَإِذا أَنْزَلْنا عَلَيْهَا الْماءَ اهْتَزَّتْ وَرَبَتْ وَأَنْبَتَتْ مِنْ كُلِّ زَوْجٍ بَهِيجٍ » ) * حج : 5 . در اين آيه مراد از * ( « رَبَتْ » ) * بالا آمدن و انتفاخ زمين است كه در اثر آمدن باران باهتزاز آمده و مانند آمدن خمير بالا ميايد و هر گياه بهجت انگيز را مىروياند در اينجا لازم است چند آيه را بررسى كنيم :\r\nرَبْوه 1 - * ( « وَجَعَلْنَا ابْنَ مَرْيَمَ وَأُمَّه آيَةً وَآوَيْناهُما إِلى رَبْوَةٍ ذاتِ قَرارٍ وَمَعِينٍ » ) * مؤمنون : 50 .\r\nربوه بمعنى تپه و بلندى است در مجمع البيان و اقرب آمده : ربوه ( بضم و فتح و كسر اوّل ) و رابيه بمعنى زمين بلند است . نحو * ( « كَمَثَلِ جَنَّةٍ بِرَبْوَةٍ » ) * بقره : 265 . يعنى مانند\r\n","description":"","footnote":"","page_name":" 48 ","page_number":50},
  {"content":"\r\nباغى است در زمين بلند معنى آيه چنين مىشود : عيسى و مادرش مريم را نشانهء قدرت خود گردانديم و آن دو را در مكان بلندى و زمين مرتفعى كه قرارگاه و آب جارى داشت ساكن كرديم .\r\nولادت عيسى و زائيدن مريم هر دو از طريق غير عادى است لذا يك آيه شمرده شده‌اند و از اين آيه بدست ميايد كه مريم و عيسى در زمين مرتفعى ساكن شده‌اند در مجمع گفته : آن فلات فلسطين است و گفته‌اند دمشق ، مصر و بيت المقدس است . ناگفته نماند صاحب المنار را دربارهء اين آيه قولى هست كه شايد در « عيسى » نقل شود .\r\nرابيِه 2 - * ( « فَعَصَوْا رَسُولَ رَبِّهِمْ فَأَخَذَهُمْ أَخْذَةً رابِيَةً » ) * حاقه : 10 . رابية بمعنى زايده است كه عبارت اخراى شديد مىباشد يعنى خدا آنها را بعقوبتى شديد گرفت .\r\n3 - * ( « فَاحْتَمَلَ السَّيْلُ زَبَداً رابِياً » ) * رعد : 17 . * ( « رابِياً » ) * صفت زبد است يعنى سيل كفى بالا آمده برداشت .\r\nارْبى 4 - * ( « تَتَّخِذُونَ أَيْمانَكُمْ دَخَلًا بَيْنَكُمْ أَنْ تَكُونَ أُمَّةٌ هِيَ أَرْبى مِنْ أُمَّةٍ » ) * نحل :\r\n92 . مراد از اربى زيادت يافته و ثروتمند است يعنى سوگندهاى خويش را مايه فريب قرار ميدهيد كه تا امّتى ثروتمندتر از امت ديگر باشيد امّت ثروتمندتر شونده همان صاحبان قسم دروغ است و بعبارت ديگر با قسمهاى دروغ ميخواهيد شما از ديگران مالدارتر باشيد .\r\nرَبَّيانى 5 - * ( « وَقُلْ رَبِّ ارْحَمْهُما كَما رَبَّيانِي صَغِيراً » ) * اسراء : 24 . * ( « رَبَّيانِي » ) * از ربو بمعنى زيادت دادن و بزرگ كردن است يعنى : خدايا به پدر و مادرم رحمت فرست كه آن دو مرا در صغر سنّ بزرگ كردند همچنين است آيهء * ( « قالَ أَ لَمْ نُرَبِّكَ فِينا وَلِيداً وَلَبِثْتَ فِينا مِنْ عُمُرِكَ سِنِينَ » ) * شعراء : 18 . آيا تو را در نزد خود بزرگ نكرديم .\r\nمعامله ربوى را از آن ربا گفته‌اند كه در آن زيادت هست و ربا بضرورت قرآن و دين مبين اسلام حرام است و ربا خورنده اهل آتش است و تهديد\r\n","description":"","footnote":"","page_name":" 49 ","page_number":51},
  {"content":"\r\nقرآن دربارهء آن بسيار سخت است در سورهء بقره آيهء 275 . آمده * ( « الَّذِينَ يَأْكُلُونَ الرِّبا لا يَقُومُونَ إِلَّا كَما يَقُومُ الَّذِي يَتَخَبَّطُه الشَّيْطانُ مِنَ الْمَسِّ ) * . . . * ( وَمَنْ عادَ فَأُولئِكَ أَصْحابُ النَّارِ هُمْ فِيها خالِدُونَ » ) * اين همان وعدهء صريح آتش است راجع برباخوار . همچنين آيات بعدى و آيهء 130 . آل عمران .\r\nناگفته نماند صريح آياتيكه جملهء * ( « يَأْكُلُونَ الرِّبا » ) * . . . * ( « لا تَأْكُلُوا الرِّبَوا » ) * دارند اختصاص حرمت ربا بر ربا خوار است نه ربا دهنده همچنين است ظهور آيات ديگر ، روزى با يكى از مراجع صحبت ميكردم كه آيا در قرآن بر حرمت ربا دادن دليل داريم يا نه ؟ فرمودند آيهء * ( « أَحَلَّ الله الْبَيْعَ وَحَرَّمَ الرِّبا » ) * بطور اطلاق بر حرمت هر دو دلالت دارد ولى اگر مراد از « الرّبا » همان زيادت باشد نه معامله شايد ظهورش در ربا خوار است و اگر مراد معامله باشد شامل حرمت ربا دادن و گرفتن هر دو است و در شريعت اسلام ثابت است كه دادن ربا مانند گرفتن آن حرام است . در وسائل ابواب الربا باب 4 رواياتى دربارهء گرفتن ربا و دادن آن و نوشتن و گواهى بر آن نقل كرده از جمله از على عليه السّلام نقل مىكند كه فرمود :\r\nگيرندهء ربا و دهندهء آن و نويسنده و دو شاهد آن همه در گناه با هماند و نيز از على عليه السّلام نقل شده كه فرمود :\r\n« لعن رسول اللَّه صلَّى اللَّه عليه و آله فى الرّبا خمسة آكله ، و موكَّله ، و شاهديه و كاتبه » اين روايت در مجمع نيز نقل شده است .\r\nناگفته نماند : ربا در اديان پيشين نيز تحريم شده است در قرآن دربارهء عصيان يهود فرموده * ( « وَأَخْذِهِمُ الرِّبَوا وَقَدْ نُهُوا عَنْه وَأَكْلِهِمْ أَمْوالَ النَّاسِ بِالْباطِلِ » ) * نساء : 161 .\r\n\r\n\r\n\r\nرتع :\r\n* ( « أَرْسِلْه مَعَنا غَداً يَرْتَعْ وَيَلْعَبْ . . . » ) * يوسف : 12 . در مجمع از ابن زيد نقل كرده كه رتع بمعنى گردش است خودش نيز رفت و آمد كه عبارت اخراى گردش است معنى كرده على هذا معنى آيه چنين است : او را فردا با ما بفرست تا گردش و بازى نمايد .\r\n","description":"","footnote":"","page_name":" 50 ","page_number":52},
  {"content":"\r\nاقرب الموارد آن را تنعم و تلذذ گفته و نيز ميگويد : خوردن و آشاميدن چهارپاست در فراوانى و وسعت .\r\nصحاح ميگويد : « رتعت الماشية : اكلت ما شاءت . خرجنا نرتع و نلعب اى ننعم و نلهو » يعنى چهار پا آنچه ميخواست بخورد ، بيرون شديم لذت مىبرديم و بازى ميكرديم .\r\nبعقيدهء راغب اصل آن علف خوردن بهائم و در كثرت اكل انسان بطور استعاره به كار ميرود . و خلاصه آنكه :\r\nاستعمال اين كلمه در انسان بمعنى گردش و تنّعم و تلذذ است در نهج البلاغه نامهء 26 آمده « و من استهان بالامانة و رتع فى الخيانة . . . فقد احلّ بنفسه فى الدّنيا الذّلّ . . . » در صحيفهء سجّاديه دعاى 20 آمده « فاذا كان عمرى مرتعا للشّيطان فاقبضنى اليك » .\r\nكلمهء فوق فقط يك بار در قرآن آمده است .\r\n\r\n\r\n\r\nرتق :\r\nبستن و منظَّم كردن در اقرب آمده « رتقه رتقا : سّده و اغلقه » گويند « رجل راتق و فاتق » يعنى مردى گره زن و گشاينده است .\r\n* ( « أَ وَلَمْ يَرَ الَّذِينَ كَفَرُوا أَنَّ السَّماواتِ وَالأَرْضَ كانَتا رَتْقاً فَفَتَقْناهُما وَجَعَلْنا مِنَ الْماءِ كُلَّ شَيْءٍ حَيٍّ أَ فَلا يُؤْمِنُونَ » ) * انبياء : 30 .\r\nرتق در آيه مصدر بمعنى مفعول است و فتق چنان كه گذشت بمعنى گشودن و باز كردن و ضدّ رتق است .\r\nو اين مىرساند كه آسمانها و زمين ابتدا بسته و درهم فرو رفته و بالاخره مثل يك گلوله و يك چيز بوده است و سپس بوسيلهء فتق و باز كردن و ايجاد فواصل ميان ذرّات بدين صورت در آمده‌اند . « السّموات » جمع محلى بالف و لام مفيد عموم و شامل تمام آسمانها و كهكشانهاست نه فقط طبقات جو زمين . و اگر مراد طبقات جو زمين باشد بنا بر ادلَّهء ديگر .\r\nمجموع عالم بواسطه رتق و فتق بچنين وضعى آمده است و ظاهرا مراد همان رتق آسمانها و زمين است كه در سورهء فصلت آمده در نهج البلاغه خطبهء 209 مضمون آيهء فوق چنين آمده است « ثمّ\r\n","description":"","footnote":"","page_name":" 51 ","page_number":53},
  {"content":"\r\nفطر منه اطباقا ففتقها سبع سموات بعد ارتتاقها » يعنى از آن پوستهء جامد طبقاتى شكافت و آنها را باز كرد و هفت آسمان قرار داد پس از آنكه رتق و درهم فرو رفته بودند . ولى سخن امام عليه السّلام دربارهء طبقات جو زمين است و ايضا در خطبهء 89 فرموده « و فتق بعد الارتتاق صوامت ابوابها » .\r\nمىشود گفت اين آيه نشان ميدهد كه تمام كرات و منظومه هاى عالم و زمين ما در آغاز خلقت همه يك چيز فشرده و محكم بوده‌اند خدا بوسيله انبساط تدريجى آنها بدين شكل و نظم آورده است وصف * ( « فاطِرِ السَّماواتِ وَالأَرْضِ » ) * كه در سوره هاى انعام : 14 ، يوسف : 101 ، ابراهيم : 10 ، فاطر :\r\n1 ، زمر : 46 ، شورى : 11 . آمده مبين اين حقيقت است زيرا فطر بمعنى شكافتن است و دلالت دارد كه هستهء ابتدائى بوسيلهء شكافته شدن بآسمانها و زمين تبديل گرديده است .\r\nدر ميان دانشمندان نظريه‌اى است بنام جهان در حال انبساط اوّلين كسى كه اين نظر را اظهار كرد منجم بلژيكى لومتر بود به نظر او جهان از يك هستهء ابتدائى بسيار متراكم و داغ شروع شده و در نتيجهء انبساط تدريجى جهان فعلى بوجود آمده است و اين انبساط هنوز هم ادامه دارد و در آينده نيز ادامه خواهد داشت .\r\nناگفته نماند : بنا بر آيهء گذشته سموات و ارض در ابتدا بسته و درهم فرو رفته بودند و بنا بر آيهء * ( « وَالسَّماءَ بَنَيْناها بِأَيْدٍ وَإِنَّا لَمُوسِعُونَ » ) * ذاريات :\r\n47 . آسمان هنوز در حال گسترش و وسعت يافتن است نتيجه اينكه : جهان از يك حالت تراكم شروع شده و انبساط هنوز ادامه دارد و بنا بر آيات * ( « إِذَا السَّماءُ انْفَطَرَتْ » ) * انفطار : 1 . و غيره اين انبساط آنقدر ادامه خواهد يافت كه كرات و منظومه ها در اثر كثرت فواصل از هم گسيخته و متلاشى گردند و آن عبارت اخراى قيامت است .\r\nنگارنده اين مطلب را در كتاب « معاد از نظر قرآن و علم » مشروحا گفته‌ام .\r\n","description":"","footnote":"","page_name":" 52 ","page_number":54},
  {"content":"\r\nدر تفسير برهان از امام باقر و صادق عليهما السلام منقول است : آسمان رتق بود يعنى بارانى از آن نميباريد و زمين رتق بود يعنى دانه‌اى نمىرويانيد آسمانرا فتق كرد تا باران بارانيد و زمين را فتق كرد تا دانه رويانيد در مجمع اين قول را از عكرمه و عطيّه و ابن زيد نقل كرده و گويد : اين همان است كه از حضرت باقر و صادق عليهما السلام نقل شده . در الميزان آن را از احتجاج نقل كرده است .\r\nبه نظر ميايد اين كه فرمايش امام عليه السّلام يكى از مصاديق فتق است ولى در روايت منقوله از كافى جمله‌اى است كه خلاف اين نظر را مىرساند .\r\nدر خاتمه بايد دانست كه اين كلمه تنها يك بار در قرآن آمده است .\r\n\r\n\r\n\r\nرتل :\r\n* ( « وَرَتِّلِ الْقُرْآنَ تَرْتِيلًا » ) * مزمل : 4 . در مجمع گويد : ترتيل بيان كردن است با تأنى و تدريج . و از حضرت رسول صلَّى اللَّه عليه و آله نقل مىكند كه بابن عباس فرمود : قرآن را با ترتيل بخوان . گفت ترتيل يعنى چه ؟ فرمود آن را روشن و آشكار كن و آن را مانند خرماى خراب پراكنده نكن و همچون شعر تكه تكه منما چون بعجائب آن رسيديد تأمل كنيد و دلها را تكان دهيد و نظرتان فقط رسيدن به آخر سوره نباشد قاموس گويد « رتّل الكلام : احسن تأليفه » .\r\nابن اثير در نهايه گويد : ترتيل قرائت آن است كه با تأنى و آشكار گفتن حروف و حركات باشد . راغب ميگويد ترتيل آنست كه كلمه را به آسانى و صحيح ادا كنند صحاح آن را با تأنى خواندن و درست ادا كردن حروف گفته است .\r\nاز مجموع آنچه گفته شد روشن گرديد كه ترتيل يعنى با دقّت خواندن و درست ادا كردن كلمات و تأنى در آنهاست و اين قهرا دقّت در معانى را در بر خواهد داشت .\r\nعلى هذا معنى آيهء فوق چنين است :\r\nقرآن را با دقّت و تأنى بخوان ( در وقت خواندن معانى و كلمات آن را در نظر بگير ) .\r\n","description":"","footnote":"","page_name":" 53 ","page_number":55},
  {"content":"\r\n* ( « وَقالَ الَّذِينَ كَفَرُوا لَوْ لا نُزِّلَ عَلَيْه الْقُرْآنُ جُمْلَةً واحِدَةً كَذلِكَ لِنُثَبِّتَ بِه فُؤادَكَ وَرَتَّلْناه تَرْتِيلًا » ) * فرقان : 32 .\r\nكفّار ميگفتند چرا قرآن يك دفعه بر او نازل نميشود ؟ چرا بتدريج ميايد ؟ ! خدا در جواب ميفرمايد : اين براى دلگرم كردن تو است و اگر قرآن بتدريج نازل گردد و بر مصاديق و محلهاى مخصوص تطبيق شود تو را دلگرم مىكند و اگر يك دفعه نازل ميشد وحى قطع ميگرديد و تو دلگرم نميشدى ولى تدريجى بودن آن سبب ارتباط دائمى با خداست و در آخر فرموده : آن را بدقت و روشنى مخصوص بيان كرديم تا بدانند با وجود تدريجى بودن داراى وحدت نظم و وحدت هدف است .\r\nاين ترجمه كه ما اختيار كرديم با معناى ترتيل بهتر ميسازد . راجع بكلمهء فوق فقط چهار محل در دو آيه داريم كه نقل شد .\r\n\r\n\r\n\r\nرج :\r\nحركت كردن و حركت دادن « رج الشيء رجا : حركه و هزه ، رج : تحرك و اهتز » ( اقرب ) * ( « إِذا رُجَّتِ الأَرْضُ رَجًّا » ) * واقعة : 4 . يعنى آنگاه كه زمين به طرز هولناكى بلرزد چنان كه در آيهء ديگر ميخوانيم * ( « إِذا زُلْزِلَتِ الأَرْضُ زِلْزالَها » ) * زلزله : 1 .\r\nابن اثير آن را حركت شديد گفته و نقل مىكند كه « من ركب البحر اذا ارتج فقد برئت منه الذمة » كه مراد اضطراب و طوفانى بودن درياست .\r\nآيهء شريفه راجع بزلزلهء قيامت است و راجع به اين كلمه در قرآن فقط آيهء فوق يافته است .\r\n\r\n\r\n\r\nرجز :\r\n( بكسر اوّل ) اضطراب .\r\n* ( « لَئِنْ كَشَفْتَ عَنَّا الرِّجْزَ لَنُؤْمِنَنَّ لَكَ » ) * اعراف : 134 . يعنى اگر اين اضطراب و بلا را از ما ببرى حتما به تو ايمان مياوريم . راغب گويد : اصل رجز اضطراب است و چون ناقه ضعيف شود و قدمهاى كوتاه بر دارد گويند رجز البعير . طبرسى ذيل آيهء 134 اعراف پس از آنكه معنى اصلى را ميل از حق گفته ميگويد : رجز لرزشى است در پاى شتر در اثر دردى كه آن را از سير\r\n","description":"","footnote":"","page_name":" 54 ","page_number":56},
  {"content":"\r\nمعمولى باز ميدارد . و برخى از اشعار را رجز ( بر وزن فرس ) گفته‌اند و آن از لرزيدن پاى شتر اخذ شده زيرا كه آن شعر متحرك و ساكن و باز متحرك و ساكن است مثل پاى شتر درد زده .\r\nعلى هذا به عذاب . در قرآن مجيد از آن رجز اطلاق شده كه عذاب اضطراب مخصوص و يا سبب اضطراب و پريشانى است * ( « أُولئِكَ لَهُمْ عَذابٌ مِنْ رِجْزٍ أَلِيمٌ » ) * سباء : 5 . براى آنهاست عذاب دردناكى از اضطرابى بخصوص « اليم » مرفوع و صفت « عذاب » است * ( « فَأَنْزَلْنا عَلَى الَّذِينَ ظَلَمُوا رِجْزاً مِنَ السَّماءِ » ) * بقره : 59 . بر ستمگران عذابى از آسمان نازل كرديم .\r\n* ( « وَيُذْهِبَ عَنْكُمْ رِجْزَ الشَّيْطانِ » ) * انفال : 11 . تا وسوسهء و اضطرابى كه شيطان بدل شما انداخته از بين ببرد .\r\n* ( « وَثِيابَكَ فَطَهِّرْ . وَالرُّجْزَ فَاهْجُرْ » مدّثر : 5 . طبرسى فرموده « رجز » را ابو جعفر و حفص و يعقوب و سهل بضمّ راء و ديگران بكسر آن خوانده‌اند زمخشرى و جوهرى و بيضاوى نيز به دو جور خوانده شدن تصريح كرده‌اند .\r\nآنگاه آن را گناه ، عذاب و بت معنى كرده‌اند زمخشرى گويد : آن عذاب است در مجمع از كسائى نقل شده كه رجز بكسر اول عذاب و بضم اوّل بت است . بيضاوى گفته : رجز بضم اوّل لغتى است در رجز بكسر اول يعنى هر دو بيك معنىاند .\r\nناگفته نماند بهتر است آن را همان اضطراب معنى كنيم و از مدلول لفظ خارج نشويم آنوقت معنى چنين مىشود :\r\nاز اضطراب و ترديد بدور باش يعنى در پيشرفت دين ترديدى به خود راه مده و يقين كن كه تو بر حقى و موفّق خواهى بود و اين سخن امر باستقامت و دلگرمى است مثل * ( « فَاصْبِرْ إِنَّ وَعْدَ الله حَقٌّ » ) * .\r\n\r\n\r\n\r\nرجس :\r\nپليد . راغب آن را شيىء قذر و پليد گفته در مجمع از زجاج نقل شده كه رجس نام هر كار تنفر آور است اقرب و صحاح نيز آن را پليد گفته و از فراء نقل مىكند كه آن نظير\r\n","description":"","footnote":"","page_name":" 55 ","page_number":57},
  {"content":"\r\nرجز است و شايد رجز و رجس يك چيزاند و سين به زاء بدل شده است .\r\n* ( « وَأَمَّا الَّذِينَ فِي قُلُوبِهِمْ مَرَضٌ فَزادَتْهُمْ رِجْساً إِلَى رِجْسِهِمْ » ) * توبه :\r\n125 . اما آنان كه در قلوبشان مرض است پليدى بر پليدشان افزود . * ( « كَذلِكَ يَجْعَلُ الله الرِّجْسَ عَلَى الَّذِينَ لا يُؤْمِنُونَ » ) * انعام : 125 .\r\n* ( « إِنَّمَا الْخَمْرُ وَالْمَيْسِرُ وَالأَنْصابُ وَالأَزْلامُ رِجْسٌ مِنْ عَمَلِ الشَّيْطانِ فَاجْتَنِبُوه » ) * مائده : 90 .\r\nدر قرآن مجيد چيزها و كارهائى كه با رجس توصيف شده بقرار زير است :\r\nخمر ، قمار ، بتها : ازلام ( مائده :\r\n90 ) ميته ، خون ، گوشت خوك ( انعام : 145 ) .\r\n* ( « إِنَّما يُرِيدُ الله لِيُذْهِبَ عَنْكُمُ الرِّجْسَ أَهْلَ الْبَيْتِ » ) * احزاب : 33 . رجوع شود به « اهل » به نظر ميايد كه آن در آيه مصدر است گر چه مصدر آن را رجاسة گفته‌اند .\r\n\r\n\r\n\r\nرجع :\r\nرجوع و رجعى بمعنى بر گشتن و برگرداندن لازم و متعدى هر دو آمده است همچنين است رجعان ( بضم اول ) و مرجع كه مصدر ميمى است ( اقرب ) .\r\n* ( « فَرَجَعَ مُوسى إِلى قَوْمِه غَضْبانَ أَسِفاً » ) * طه : 86 . موسى خشمگين و اندوهناك بقوم خويش برگشت .\r\n* ( « فَإِنْ رَجَعَكَ الله إِلى طائِفَةٍ مِنْهُمْ فَاسْتَأْذَنُوكَ لِلْخُرُوجِ فَقُلْ لَنْ تَخْرُجُوا مَعِيَ أَبَداً » ) * توبه : 83 . رجوع در اين آيه متعدى به كار رفته يعنى : اگر خدا تو را بسوى گروهى از منافقين برگرداند و از تو براى خروج بجنگ اجازه بخواهند بگو : هرگز با من خارج نخواهيد شد . همچنين است آيهء * ( « فَرَجَعْناكَ إِلى أُمِّكَ كَيْ تَقَرَّ عَيْنُها » ) * طه : 40 .\r\n* ( « ذلِكَ رَجْعٌ بَعِيدٌ » ) * ق : 3 . * ( « إِنَّه عَلى رَجْعِه لَقادِرٌ » ) * طارق : 8 . رجع در آيهء اول لازم و در دوّمى متعدى است .\r\nتراجع بين الاثنين است * ( « فَلا جُناحَ عَلَيْهِما أَنْ يَتَراجَعا » ) * بقره : 230 .\r\nتُرجعون * ( « وَالله يَقْبِضُ وَيَبْصُطُ وَإِلَيْه تُرْجَعُونَ » ) * بقره : 245 . در بسيارى از\r\n","description":"","footnote":"","page_name":" 56 ","page_number":58},
  {"content":"\r\nآيات كه كلمهء * ( « تُرْجَعُونَ » ) * و * ( « يَرْجِعُونَ » ) * ذكر شده لازم است آن را حال معنى كرد نه استقبال يعنى الآن بسوى خدا بر گردانده ميشويد زيرا ما هر آن در حال باز گشت بسوى خدائيم تنها مرگ باز گشتن بسوى خدا نيست * ( « إِنَّا لِلَّه وَإِنَّا إِلَيْه راجِعُونَ » ) * بقره :\r\n156 .\r\n* ( « إِنَّ إِلى رَبِّكَ الرُّجْعى » علق : 8 . رجعى همانطور كه گفته شد بمعنى رجوع است يعنى : برگشت بسوى پروردگار تو است .\r\n* ( « إِلَى الله مَرْجِعُكُمْ جَمِيعاً » مائده :\r\n105 . مرجع چنان كه گفته شد مصدر ميمى و بمعنى رجوع است و آن شانزده بار در قرآن آمده است .\r\n\r\n\r\n\r\nرجف :\r\nلرزيدن و لرزاندن در اقرب آمده « رجفه رجفا : حرّكه ، رجف :\r\nتحرّك و اضطرب شديدا » در مفردات آن را اضطراب شديد گفته است .\r\nصحاح نيز آن را زلزله و اضطراب شديد معنى كرده و دريا را رجّاف گويند براى اضطراب و حركت شديد موجها مثل قول شاعر « حتى تغيب الشمس فى الرجّاف » تا آفتاب در دريا فرو رود .\r\nطبرسى نيز اضطراب فرموده است .\r\n* ( « يَوْمَ تَرْجُفُ الأَرْضُ وَالْجِبالُ وَكانَتِ الْجِبالُ كَثِيباً مَهِيلًا » ) * مزّمل :\r\n14 . روزيكه زمين و كوهها بشدت بلرزند و كوهها تپّه هاى نرم باشند .\r\n* ( « يَوْمَ تَرْجُفُ الرَّاجِفَةُ تَتْبَعُهَا الرَّادِفَةُ » ) * نازعات : 6 . روزيكه لرزنده بلرزد و زلزلهء ديگرى در رديف آن ، در آيه مراد از لرزنده بقرينهء آيهء اول زمين است و « رادفه » صفت رجفه است كه از فعل ترجف فهميده مىشود .\r\n* ( « فَأَخَذَتْهُمُ الرَّجْفَةُ فَأَصْبَحُوا فِي دارِهِمْ جاثِمِينَ » اعراف : 78 . رجفة لرزه است و آن چهار بار در قرآن آمده است آيهء فوق دربارهء قوم صالح مىباشد احتمال دارد مراد از رجفه رعشهء بدن آنها باشد كه در اثر صاعقه لرزيدند و به زمين افتادند و شايد مراد لرزيدن زمين است در نتيجه نزول عذاب .\r\n","description":"","footnote":"","page_name":" 57 ","page_number":59},
  {"content":"\r\n* ( « وَالْمُرْجِفُونَ فِي الْمَدِينَةِ . . . » احزاب : 60 . مرجف بمعنى اضطراب آور است و مراد از آن كسانىاند كه با نشر دروغ مردم را مضطرب و ناراحت ميكردند در اقرب الموارد گفت « ارجف القوم » يعنى شروع بنشر اخبار و فتنه ها كردند تا مردم را باضطراب آورند . اراجيف دروغهاى وحشتآور است .\r\n\r\n\r\n\r\nرَجُل :\r\nمرد . * ( « أَ لَيْسَ مِنْكُمْ رَجُلٌ رَشِيدٌ » ) * هود : 78 . آيا از شما مرد عاقلى نيست . جمع آن رجال است نحو * ( « وَعَلَى الأَعْرافِ رِجالٌ . . . » ) * اعراف : 46 . بر بلنديهاى آن حايل ، مردانى است .\r\nگاهى از رجل و رجال مرد رشيد و كامل و مردان رشيد اراده مىشود و تنها مرد در مقابل زن منظور نيست .\r\nنحو * ( « وَجاءَ مِنْ أَقْصَا الْمَدِينَةِ رَجُلٌ يَسْعى » ) * يس : 20 . * ( « وَقالَ رَجُلٌ مُؤْمِنٌ مِنْ آلِ فِرْعَوْنَ يَكْتُمُ إِيمانَه » ) * غافر :\r\n28 . * ( « رِجالٌ يُحِبُّونَ أَنْ يَتَطَهَّرُوا » ) * توبه : 108 . * ( « مِنَ الْمُؤْمِنِينَ رِجالٌ صَدَقُوا ما عاهَدُوا الله عَلَيْه » ) * احزاب :\r\n23 . راجع بآيهء * ( « ما كانَ مُحَمَّدٌ أَبا أَحَدٍ مِنْ رِجالِكُمْ » ) * به « ختم » رجوع شود .\r\nرجل : ( بكسر اوّل ) پا . * ( « ارْكُضْ بِرِجْلِكَ » ) * ص : 42 . با پايت قدم بزن و راه برو . جمع آن ارجل است * ( « أَ لَهُمْ أَرْجُلٌ يَمْشُونَ بِها . . . » ) * اعراف :\r\n195 .\r\nرجال بمعنى مردان است كه گذشت و نيز جمع راجل بمعنى پياده است مثل * ( « فَإِنْ خِفْتُمْ فَرِجالًا أَوْ رُكْباناً . . . » ) * بقره : 239 . رجال جمع راجل و ركبان جمع راكب است يعنى اگر از دشمن بيم داشتيد در حال پياده و سواره نماز بخوانيد . و نيز رجل ( بفتح اوّل و كسر دوم ) جمع راجل است * ( « وَأَجْلِبْ عَلَيْهِمْ بِخَيْلِكَ وَرَجِلِكَ » ) * اسراء : 64 . با سواره و پيادگانت بر آنها صيحه بزن . راجع به اين آيه به « جلب » رجوع شود .\r\n\r\n\r\n\r\nرجم :\r\nسنگ زدن . سنگسار كردن « رجمه رجما : رماه بالحجارة »\r\n","description":"","footnote":"","page_name":" 58 ","page_number":60},
  {"content":"\r\n( اقرب ) صحاح آن را قتل گفته و گويد اصل آن سنگ زدن است . راغب ميگويد : رجام بمعنى سنگها و رجم زدن با سنگ و مرجوم بمعنى سنگ زده است . * ( « وَلَوْ لا رَهْطُكَ لَرَجَمْناكَ » ) * هود : 91 . يعنى اگر عشيرهء تو نبود تو را با سنگها ميكشتيم بعضىها آن را فحش و شتم گفته‌اند .\r\nنظير اين جمله در سورهء مريم آيهء 46 . دربارهء گفتگوى آزر با ابراهيم و نيز در آيهء 18 يس و 20 كهف آمده است و ظاهرا در گذشته اين سخن دربارهء مطلق قتل و كشتن در زير سنگباران به كار ميرفته است .\r\n* ( « وَإِنِّي عُذْتُ بِرَبِّي وَرَبِّكُمْ أَنْ تَرْجُمُونِ » ) * دخان : 20 . اين سخن قول موسى است در مقابل فرعونيان و ظاهرش همان سنگ زدن و قتل است . راغب ميگويد : رجم بطور استعاره بر نسبت گمان و توهم و فحش و طرد اطلاق مىشود . احتمال دارد كه مراد همان نسبت باشد يعنى به خدا پناه بردم كه مرا بدروغ نسبت بدهيد بعضى گفته‌اند مراد شتم است ( مجمع ) .\r\n* ( « فَاسْتَعِذْ بِالله مِنَ الشَّيْطانِ الرَّجِيمِ » نحل : 98 . رجيم از اوصاف شيطان و جمعا شش بار در قرآن آمده است و آن بمعنى مرجوم و رانده شده است .\r\nراغب آن را مطرود از خيرات و از منازل ملائك و طبرسى مطرود از آسمان و زده شده با شهابها و از بعضى مرجوم بلعنت نقل كرده است .\r\nناگفته نماند : مطرود از خيرات و مطرود از رحمت خدا مراد است .\r\n* ( « وَيَقُولُونَ خَمْسَةٌ سادِسُهُمْ كَلْبُهُمْ رَجْماً بِالْغَيْبِ » كهف : 22 . از راغب نقل شد كه رجم بطور استعاره بر ظن اطلاق مىشود در صحاح آمده :\r\nرجم آنست كه شخص روى گمان سخن گويد . در اقرب گويد : « الرجم ان يتكلم بالظن » يعنى از روى گمان و خيال ميگويند كه پنج نفر بودند ششمى سگشان بود .\r\n\r\n\r\n\r\nرجوم :\r\n* ( « وَلَقَدْ زَيَّنَّا السَّماءَ الدُّنْيا بِمَصابِيحَ وَجَعَلْناها رُجُوماً ) *\r\n","description":"","footnote":"","page_name":" 59 ","page_number":61},
  {"content":"\r\n* ( لِلشَّياطِينِ » ) * ملك : 5 .\r\nدر قاموس گويد : رجم اسم چيزى است كه با آن ميزنند جمع آن رجوم است . بنا بر اين رجم مصدر و اسم هر دو آمده است .\r\nمراد از اين مصابيح كه هم زينت آسمان پائين و هم تيراند بر شياطين چيست ؟ در آيهء ديگر آمده * ( « إِنَّا زَيَّنَّا السَّماءَ الدُّنْيا بِزِينَةٍ الْكَواكِبِ » ) * صافات : 6 . بايد مراد از مصابيح در آيهء اوّل همان كواكب باشند پس اين كواكب هم چراغهاى آسماناند و هم تيرهائىاند كه شياطين با آنها زده ميشوند . در اين صورت آنها ثابت نيستند و گرنه رجوم نميشدند .\r\nدر آيهء ديگر آمده * ( « وَزَيَّنَّا السَّماءَ الدُّنْيا بِمَصابِيحَ وَحِفْظاً » ) * فصلت : 12 .\r\nدر هر سه آيه زينت و آسمان پائين و حفظ آسمان مورد نظر است و در دومى كواكب و در اوّلى و سوّمى مصابيح گفته شده و در ذيل آيهء صافات آمده * ( « وَحِفْظاً مِنْ كُلِّ شَيْطانٍ مارِدٍ . لا يَسَّمَّعُونَ إِلَى الْمَلإِ الأَعْلى وَيُقْذَفُونَ مِنْ كُلِّ جانِبٍ دُحُوراً ) * . . . * ( فَأَتْبَعَه شِهابٌ ثاقِبٌ » ) * على هذا مراد از مصابيح و كواكب در اين آيات همان شهابها و سنگهاى سرگردان در فضا هستند كه با ورود بطبقات جو زمين آتش گرفته آسمان پائين را زينت مىبخشند و شيطانها را مىرانند .\r\nولى قرآن راجع بكواكب در قيامت فرموده * ( « وَإِذَا الْكَواكِبُ انْتَثَرَتْ » ) * انفطار : 2 . به حكم اين آيه كواكب در قيامت پراكنده خواهند شد لذا نميتوان آنها را همان رجوم و مصابيح دانست زيرا رجوم و مصابيح كه سنگهاى سرگردان باشند هم اكنون پراكنده‌اند و از طرف ديگر بعيد است بگوئيم در آيهء 6 صافات كواكب بمعنى رجوم و در آيهء انفطار مراد از آنها غير رجوم است .\r\nبنا بر تحقيق كتاب آغاز و انجام جهان كواكب عبارتاند از سيارات منظومهء شمسى و مراد از * ( « السَّماءَ الدُّنْيا » ) * در آيهء 6 صافات نزديكترين آسمان جهان است نه نزديكترين\r\n","description":"","footnote":"","page_name":" 60 ","page_number":62},
  {"content":"\r\nآسمانهاى هفتگانه زمين و نزديكترين آسمان جهان فضاى منظومهء شمسى است و مراد از مصابيح و رجوم در آيهء 5 ملك و 12 فصّلت تيرهاى شهاب و سنگهاى سرگرداناند و منظور از * ( « السَّماءَ الدُّنْيا » ) * در اين دو آيه نزديكترين آسمانهاى هفتگانهء زمين است . خداوند فضاى منظومهء شمسى را با سيارات و آسمان پائين زمين را با چراغها و رجوم زينت بخشيده و همان سنگهااند كه وارد طبقات جوّ زمين شده آتش ميگيرند و آن را زيبائى مىبخشند .\r\nدر اين صورت مصابيح هم چراغاند و هم تيرها و رجوماند كه شياطين را ميرانند ولى كواكب فقط زينتاند نه رجوم و آنجا كه در سورهء صافات آمده * ( « وَحِفْظاً مِنْ كُلِّ شَيْطانٍ مارِدٍ » ) * اين حفظ بوسيلهء كواكب نيست بلكه بوسيلهء ديگر است ما بعد آيه ميگويد * ( « لا يَسَّمَّعُونَ إِلَى الْمَلإِ الأَعْلى وَيُقْذَفُونَ مِنْ كُلِّ جانِبٍ دُحُوراً وَلَهُمْ عَذابٌ واصِبٌ إِلَّا مَنْ خَطِفَ الْخَطْفَةَ فَأَتْبَعَه شِهابٌ ثاقِبٌ » ) * .\r\nاين آيات نشان ميدهد كه شيطانها هم با شهاب و هم با وسائل ديگر طرد ميشوند . رجوع شود به « شهاب » .\r\nناگفته نماند ميلياردها سنگهاى سرگردان ريز و درشت ببزرگى دانه هاى شن و ته سنجاق بسرعت 48 هزار كيلومتر در ساعت وارد جوّ زمين ميشوند و در اثر حرارت زيادى كه دارند با تماس بگازهاى جوّ آتش ميگيرند و نور مستطيلى كه در هوا مشاهده مىشود سوختن آنهاست و گاهى اين سنگها بزرگاند كه باقى ماندهء آنها به زمين ميافتد در سال 1348 شمسى سنگى به وزن شش كيلو بامريكا افتاد و همچنين سنگى به وزن چهل هزار تن در سيبرى افتاد و عدّه‌اى از اين سنگها در موزهء ممالك نگاهدارى ميشوند و شهابها بيشتر در ماه مرداد و آبان نزديك صبح ديده ميشوند .\r\n\r\n\r\n\r\nرجاء :\r\nاميد * ( « وَتَرْجُونَ مِنَ الله ما لا يَرْجُونَ » ) * نساء : 104 . شما از خدا\r\n","description":"","footnote":"","page_name":" 61 ","page_number":63},
  {"content":"\r\nچيزى اميد داريد كه آنها ندارند .\r\n* ( « فَنَذَرُ الَّذِينَ لا يَرْجُونَ لِقاءَنا فِي طُغْيانِهِمْ يَعْمَهُونَ » ) * يونس : 11 . اميدوارى لقاء اللَّه آنست كه منتظر آن باشيم و براى آن كار كنيم آنكه اين انتظار و اميد را ندارد نسبت بدان بى اعتنا است و كار نميكند و اين تعبير عبارت اخراى بى عقيده بودن بمعاد است كه در بسيارى از آيات آمده است .\r\n* ( « وَالْقَواعِدُ مِنَ النِّساءِ اللَّاتِي لا يَرْجُونَ نِكاحاً » ) * نور : 60 . يعنى اميدى بنكاح ندارند كه ميدانند كسى به تزويج آنها رغبت نميكند . خودشان نيز آنحال ندارند .\r\nرجاء و رجو را گاهى خوف گفته‌اند در صحاح آمده : گاهى رجاء و رجو بمعنى خوف آيد . در قاموس و اقرب نيز به آن تصريح شده طبرسى نيز در بعضى جاها آن را گفته است راغب گويد علت اين آنست كه خوف و رجا متلازماند ، در آيهء * ( « بَلْ كانُوا لا يَرْجُونَ نُشُوراً » ) * فرقان : 40 . طبرسى فرموده : بلكه از معاد مىترسند در آيهء * ( « لَقَدْ كانَ لَكُمْ فِي رَسُولِ الله أُسْوَةٌ حَسَنَةٌ لِمَنْ كانَ يَرْجُوا الله وَالْيَوْمَ الآخِرَ . . . » ) * احزاب :\r\n21 . خوف و اميد هر دو گفته شده است .\r\n* ( « ما لَكُمْ لا تَرْجُونَ لِلَّه وَقاراً » ) * نوح : 13 . طبرسى در ذيل اين آيه فرموده : رجاء بمعنى خوف است و شعر ابى ذويب را شاهد آورده كه گويد :\r\nاذا لسعته النحل لم يرج لسعها و خالفها فى بيت نوب عواسل يعنى چون زنبور عسل او را بگزد از گزيدن آن نميترسد و بار ديگر براى عسل گرفتن بخانهء زنبور آيد . نوب نوعى از زنبور عسل است و عواسل عسل گيرنده هاست . راغب نيز اين شعر را نقل كرده و بجاى عواسل عوامل گفته . زمخشرى آن را در ذيل آيهء * ( « مَنْ كانَ يَرْجُوا لِقاءَ الله » ) * عنكبوت : 5 .\r\nشاهد نقل مىكند كه گويند : رجاء بمعنى خوف است .\r\nآيهء گذشته را طبرسى اينطور معنى كرده : چرا از عظمت خدا نميترسيد ؟\r\n","description":"","footnote":"","page_name":" 62 ","page_number":64},
  {"content":"\r\nولى بهتر است كه رجاء در آيه بمعنى اميد باشد يعنى چه شده كه براى خدا عظمتى اميد نداريد و خدا را قوى نميدانيد تا او را بندگى كنيد و حل مشكلات از او بخواهيد و از وى بترسيد ؟\r\nدر آيهء * ( « يا قَوْمِ اعْبُدُوا الله وَارْجُوا الْيَوْمَ الآخِرَ » ) * عنكبوت : 36 . ظاهرا مراد خوف است يعنى خدا را عبادت كنيد و از روز قيامت بترسيد . و يا مراد آنست اميدوار روز آخرت باشيد و براى آن كار كنيد و بدانيد كه قيامت هست .\r\nناگفته نماند چنان كه از راغب نقل شد اميد و خوف متلازماند چون به چيزى اميدوار باشيم در همانحال خوف نرسيدن به آن هم هست پس اگر آيات گذشته را خوف يا اميد معنى كنيم چندان تفاوتى نخواهد داشت .\r\nارجاء را تأخير معنى كرده‌اند در اقرب الموارد گويد « ارجى الامر :\r\nاخّره » كار را بتأخير انداخت . « ارجيت الامر : أخّرته » كار را بتأخير انداختم ( صحاح ) طبرسى ذيل آيهء 111 اعراف گويد : ارجاء بمعنى تأخير است .\r\n* ( « تُرْجِي مَنْ تَشاءُ مِنْهُنَّ وَتُؤْوِي إِلَيْكَ مَنْ تَشاءُ » ) * احزاب : 51 . يعنى از زنان آنكه را ميخواهى ترك و از خود دور ميگردانى و هر كه را خواستى نزد خود اسكان ميدهى . در الميزان گويد :\r\nاين سخن كنايه از ردّ و قبول است و سياق آيه دلالت دارد كه آنحضرت در ردّ و قبول زنيكه خود را به او بذل كرده مختار است .\r\nبه نظر ميايد كه راجع بهمهء زنان آنحضرت باشد و مراد از آن اين است كه بعد از اداى حق واجب ايشان بهر يك هر قدر اظهار علاقه كنى يا كمتر بمنزلش به روى و . . . اختيار با تو است و اللَّه العالم . و احتمال داده شده كه مراد سقوط وظيفهء همخوابگى و غيره باشد .\r\n* ( « قالُوا أَرْجِه وَأَخاه وَابْعَثْ فِي الْمَدائِنِ حاشِرِينَ » شعراء : 36 . * ( « أَرْجِه » ) * در اين آيه و در آيهء 111 سورهء اعراف\r\n","description":"","footnote":"","page_name":" 63 ","page_number":65},
  {"content":"\r\nآمده است . بعضى آن را بكسر هاء خوانده‌اند . عاصم و حمزه بكسر جيم و سكون هاء و بعضى « ارجئه » بضم هاء خوانده و ميان جيم و هاء ، همزه آورده‌اند ( مجمع ) اگر هاء را ساكن بخوانيم بايد آن را حرف سكت بدانيم چنان كه الميزان گفته .\r\nبنا بقرائت عاصم و حمزه مفعول ارجه محذوف است و ها براى سكت است نه ضمير و بنا بر قرائت ديگران هاء ضمير است و مراد از آن موسى مىباشد معنى آيه چنين است : موسى و برادرش را بتأخير انداز و در عقوبت آنها عجله نكن و مأمورانى بشهرها بفرست تا ساحران را جمع كرده و بياورند .\r\n* ( « وَآخَرُونَ مُرْجَوْنَ لأَمْرِ الله إِمَّا يُعَذِّبُهُمْ وَإِمَّا يَتُوبُ عَلَيْهِمْ وَالله عَلِيمٌ حَكِيمٌ » ) * توبه : 106 . يعنى ديگران از مردم براى امر خدا تأخير انداخته شده‌اند يا خدا آنها را عذاب و يا بر آنها توبه مىكند و خدا دانا و حكيم است .\r\nمراد از اين مرجون لامر اللَّه كيستند ؟ مضمون آيهء 100 از سورهء توبه چنين است : از اعراب باديه نشين كه در اطراف شمااند و نيز از اهل مدينه منافقان هستند كه آنها را دو دفعه عذاب خواهيم كرد و آيهء 101 . بدين مضمون است : و ديگران كه اعتراف بگناه خويش كرده عمل صالح و بد را با هم آميخته‌اند شايد خدا به آنها بر گردد كه خدا غفور و رحيم است . آنوقت بعد از سه آيه ميرسيم بآيهء مورد بحث . اين آيه چنان كه در الميزان گفته عطف است بآيهء 101 كه مضمونش ذكر گرديد .\r\nبعقيدهء الميزان اين آيه منطبق است است بر مستضعفين كه واسطه‌اند ميان نيكو كاران و بد كاران گر چه در اسباب نزول وارد است كه دربارهء آن سه نفر نازل شد كه از جهاد تخلَّف و بعد توبه كردند و كيف كان آيه مآل امر آنها را مخفى ميدارد و در ابهامش باقى ميگذارد حتى از دو اسم عليم و حكيم كه در ذيل آيه هست چيزى از عاقبت كار آنها روشن نميشود .\r\nسخن الميزان كاملا عالى و دقيق\r\n","description":"","footnote":"","page_name":" 64 ","page_number":66},
  {"content":"\r\nاست ولى انطباق مرجون لامر اللَّه بر مستضعفين روشن نيست زيرا آيهء 98 سورهء نساء كه دربارهء مستضعفين است در آيهء ما بعد آن آمده * ( « فَأُولئِكَ عَسَى الله أَنْ يَعْفُوَ عَنْهُمْ وَكانَ الله عَفُوًّا غَفُوراً » ) * اين آيه طرف غفران را تقويت مىكند بخلاف * ( مُرْجَوْنَ لأَمْرِ الله ) * كه در ذيل آيهء آنها * ( « وَالله عَلِيمٌ حَكِيمٌ » ) * آمده كه هيچ طرف از عذاب و رحمت را تقويت نميكند . در كافى براى هر يك از آن دو گروه بابى منعقد كرده و رواياتشان بر خلاف هم است و نيز در باب اصناف الناس از كتاب ايمان و كفر آن دو را غيرهم شمرده است .\r\nدر المنار گويد : مراد از مرجون لامر اللَّه عده‌اى از تخلَّف كنندگان از جهاداند كه عذاب و رحمت آنها مبهم است ولى در آيهء 118 توبه ، حال آنها روشن شده .\r\nآيهء 118 . دربارهء قبول توبهء آن سه نفر است كه از جهاد تخلَّف كردند * ( « وَعَلَى الثَّلاثَةِ الَّذِينَ خُلِّفُوا ) * . . . * ( ثُمَّ تابَ عَلَيْهِمْ لِيَتُوبُوا . . . » ) * ناگفته نماند اين سخن قابل قبول نيست زيرا جملهء * ( « إِمَّا يُعَذِّبُهُمْ وَإِمَّا يَتُوبُ عَلَيْهِمْ » ) * در * ( مُرْجَوْنَ لأَمْرِ الله ) * نشان ميدهد كه غفران و عذاب در روز قيامت خواهد بود نه اينكه تأخير انداخته شده‌اند تا روشن شود كه توبهء - شان قبول خواهد شد يا نه ؟ در الميزان آمده : قصهء آنها بر اين آيه منطبق نيست .\r\nاز كلام مرحوم طبرسى كه دربارهء آيه جريان تخلف آن سه نفر و قبول توبه ءشان را نقل كرده بدست ميايد كه نظرش تطبيق آيه بر مخلَّفين است .\r\nعياشى در تفسير خود از امام باقر عليه السّلام نقل كرده فرمود : مرجون لامر اللَّه مردمى مشرك بودند كه امثال حمزه و جعفر و غيره را كشتند بعد باسلام داخل شدند خدا را يكتا خواندند و شرك را رها نمودند . ايمان را بحقيقت نشناختند كه مؤمن و مستحق بهشت گردند و در انكارهم نبودند كه كافر و مستحق آتش باشند آنها در همين حالاند خدا آنها را يا عذاب مىكند و يا بر آنها توبه مينمايد .\r\n","description":"","footnote":"","page_name":" 65 ","page_number":67},
  {"content":"\r\nاين روايت روشن مىكند كه مرجون لامر اللَّه غير از متخلفين است و كار آنها بقيامت مانده است .\r\nدر روايت ديگرى از امام صادق عليه السّلام نقل مىكند كه آنها قومى از مشركيناند خون مسلمانان را ريختند و بعد اسلام آوردند پس آنهايند مرجون لامر اللَّه و در روايت ديگرى از امام صادق عليه السّلام مستضعفين همان مرجون لامر اللَّه‌اند .\r\n« قال عمران سئلت ابا عبد اللَّه عليه السّلام عن المستضعفين قال : هم ليسوا بالمؤمنين و لا بالكفار و هم المرجون لامر اللَّه » .\r\nفكر ميكنم كه مراد امام عليه السّلام از مستضعفين همانها نيست كه در آيهء 98 نساء آمده زيرا كه آنها جانب غفرانشان تقويت شده چنان كه گفته شد .\r\nرجا : جانب . طرف ( مفردات ، مجمع ) جمع آن ارجاء است * ( « وَالْمَلَكُ عَلى أَرْجائِها » ) * حاقه : 17 . ضمير « ها » به سماء بر ميگردد يعنى ملائكه آن روز در اطراف آسمان هستند اين آيه نظير آنست كه دربارهء قيامت آمده * ( « وَتَرَى الْمَلائِكَةَ حَافِّينَ مِنْ حَوْلِ الْعَرْشِ » ) * زمر : 75 . در « عرج » انشاء اللَّه خواهد آمد كه ملائكه تا روز قيامت در ميان آسمانند و پيوسته بالا ميروند و روز قيامت بكناره هاى آسمان ميرسند .\r\nدر نهج البلاغه خطبهء اول آمده « ثمّ انشأ سبحانه فتق الاجواء و شقّ الارجاء » ناگفته نماند اين كلمه تنها يك بار در قرآن مجيد آمده است .\r\n\r\n\r\n\r\nرحب :\r\nوسعت . فراخى * ( « وَضاقَتْ عَلَيْكُمُ الأَرْضُ بِما رَحُبَتْ » ) * توبه : 25 .\r\nزمين با آن فراخى بر شما تنگ شد .\r\nراغب ميگويد : رحب فراخى مكان است و بطور استعاره بر فراخى شكم اطلاق مىشود مثل رحب البطن و نيز بسعهء صدر اطلاق مىشود و چون گويند :\r\nمرحبا و اهلا يعنى مكان وسيعى بيابى . در نهج البلاغه خطبهء 57 آمده « سيظهر عليكم بعدى رجل رحب البلعوم مندحق البطن » پس از من مردى گشاد حلق بزرگ شكم بر شما چيره مىشود » محمد عبده گويد : گفته‌اند مراد از او زياد بن ابيه و بعضى مغيرة بن شعبه و بعضى معاويه گفته است ولى ظاهرا\r\n","description":"","footnote":"","page_name":" 66 ","page_number":68},
  {"content":"\r\nمراد امام عليه السّلام معاويهء لعين است .\r\n* ( « لا مَرْحَباً بِهِمْ إِنَّهُمْ صالُوا النَّارِ قالُوا بَلْ أَنْتُمْ لا مَرْحَباً بِكُمْ أَنْتُمْ قَدَّمْتُمُوه لَنا فَبِئْسَ الْقَرارُ » ) * ص : 59 .\r\nطبرسى از ابو عبيده نقل مىكند لا مرحبا به يعنى زمين بر او فراخ نباشد .\r\nاين كلمه چنان كه از راغب نيز نقل شد دعا و نفرين است معنى آيه چنين مىشود : وسعت نباشد بر آنها كه داخل شدگان آتشند گويند : بلكه بر شما وسعت نباشد شما اين كفر را بر ما پيش آورديد بد قرارگاهى است براى شما . سخن اول بنا بنقلى قول پيشوايان كفر است نسبت باتباع خويش و مرحباى دوم جواب پيروان است نسبت به رؤسا .\r\nدر نهج البلاغه حكمت 200 آمده « لا مرحبا بوجوه لا ترى الَّا عند كلّ سوأة » .\r\n\r\n\r\n\r\nرحق :\r\n* ( « يُسْقَوْنَ مِنْ رَحِيقٍ مَخْتُومٍ » ) * مطففين : 25 رحيق بمعنى خمر است ( مفردات ، اقرب ) مجمع آن را شراب خالص و صحاح شراب صاف گفته يعنى از شراب خالص مهر شده سيراب ميگردند اين كلمه يك بار در قرآن آمده است معنى آيه در « ختم » گذشت .\r\n\r\n\r\n\r\nرحل :\r\nظرف ( مثل خورجين و انبان ) و بار سفر و كوچ .\r\nمعانى ديگر هم دارد كه در قرآن مجيد يافته نيست * ( « وَقالَ لِفِتْيانِه اجْعَلُوا بِضاعَتَهُمْ فِي رِحالِهِمْ » ) * يوسف : 62 .\r\nطبرسى در ذيل اين آيه گويد از رحال ظرفها قصد شده و مفرد آن رحل است ابن انبارى گفته بوعاء و مسكن رحل گويند و اصل آن چيزى است كه براى كوچ آماده شود از ظرف متاع و پالان شتر و . . .\r\nكلمهء رحل و رحال در آيات 62 ، 70 ، 75 سورهء يوسف آمده و مراد از آنها ظرفهائى است مثل خورجين و انبان كه بر شتران بسته بودند و در آيه * ( « فَبَدَأَ بِأَوْعِيَتِهِمْ قَبْلَ وِعاءِ أَخِيه » ) * يوسف : 76 . بجاى رحال اوعيه آمده كه همان ظرفها است معنى آيهء اوّل اين است : يوسف بغلامان خود گفت\r\n","description":"","footnote":"","page_name":" 67 ","page_number":69},
  {"content":"\r\nسرمايهء اينها را در خورجينهايشان بگذاريد .\r\n* ( « رِحْلَةَ الشِّتاءِ وَالصَّيْفِ » قريش : 2 .\r\nرحلة بمعنى كوچ و مسافرت است .\r\nبايد دانست يمن در جنوب مكَّه و شام در شمال آن واقع است ( بطور تقريب ) . اهل مكَّه سالى دو مسافرت داشتند وقت زمستان به يمن و وقت تابستان بشام و ايندو مسافرت نوعا براى خريد و فروش و نقل و انتقال مال التجاره بود . در آيهء گذشته مراد از رحلة الشتاء و الصيف همان دو مسافرت است . و چون در اين دو مسافرت بعنوان اينكه اهل مكَّه ساكنان حرماند از شرّ راهزنان و دزدان در امان بودند و كسى به آنها آزار نميرساند و با ايمنى تمام رفت و آمد ميكردند لذا خدا در مقام امتنان به آنها فرمود : * ( « إِيلافِهِمْ رِحْلَةَ الشِّتاءِ وَالصَّيْفِ فَلْيَعْبُدُوا رَبَّ هذَا الْبَيْتِ الَّذِي أَطْعَمَهُمْ مِنْ جُوعٍ وَآمَنَهُمْ مِنْ خَوْفٍ » ) * .\r\n\r\n\r\n\r\nرحم :\r\n( بفتح اوّل و كسر دوّم ) رحم زن . محل رشد جنين . جمع آن ارحام است * ( « هُوَ الَّذِي يُصَوِّرُكُمْ فِي الأَرْحامِ كَيْفَ يَشاءُ » ) * آل عمران : 6 . * ( « وَيُنَزِّلُ الْغَيْثَ وَيَعْلَمُ ما فِي الأَرْحامِ » ) * لقمان : 34 .\r\nرحم به معناى فوق در قرآن هميشه جمع آمده است . بقوم و خويش از آنجهت رحم و ارحام گفته‌اند كه آنها از يك رحم خارج شده‌اند ( مفردات ) يعنى ريشهء همه يك رحم است . ذو رحم يعنى صاحب قرابت و ذوى الارحام يعنى صاحبان قرابت .\r\n* ( « وَاتَّقُوا الله الَّذِي تَسائَلُونَ بِه وَالأَرْحامَ » ) * نساء : 1 . يعنى از خدا و از ارحام بترسيد و قطع رحم نكنيد ، مراد از ارحام ، خويشان است .\r\n* ( « وَأُولُوا الأَرْحامِ بَعْضُهُمْ أَوْلى بِبَعْضٍ فِي كِتابِ الله إِنَّ الله بِكُلِّ شَيْءٍ عَلِيمٌ » ) * انفال : 75 . نظير اين آيه ، آيهء ششم احزاب است كه فرموده * ( « النَّبِيُّ أَوْلى بِالْمُؤْمِنِينَ مِنْ أَنْفُسِهِمْ وَأَزْواجُه أُمَّهاتُهُمْ وَأُولُوا الأَرْحامِ بَعْضُهُمْ أَوْلى بِبَعْضٍ فِي كِتابِ الله مِنَ الْمُؤْمِنِينَ وَالْمُهاجِرِينَ إِلَّا أَنْ تَفْعَلُوا إِلى أَوْلِيائِكُمْ ) *\r\n","description":"","footnote":"","page_name":" 68 ","page_number":70},
  {"content":"\r\n* ( مَعْرُوفاً كانَ ذلِكَ فِي الْكِتابِ مَسْطُوراً » ) * .\r\nبموجب اين دو آيه وارث شخص متوفّى فقط ارحام اوست نه ديگران و در ميان ارحام هم بعضى از بعض ديگر برتر است و با وجود ارحام نزديك ارحام ديگر ارث نمىبرند مثلا با وجود اولاد ، فرزندان اولاد و با وجود برادران برادر زادگان ارث نمىبرند مؤمنين و مهاجران و غيرهم با آنكه دوست و رفيق و برادر پيمانى شخصاند باز حقّى در ارث ندارند مگر آنكه بطور احسان چيزى به آنها داده شود و اينكه رسول خدا صلَّى اللَّه عليه و آله بالاتر از خود مؤمنان بر آنهاست و زنانش مادران مؤمنيناند اينها هيچ يك سبب ارث نميشوند و تركه فقط مال ارحام است .\r\nدر الميزان از درّ المنثور نقل مىكند كه ابن عباس گويد : رسول خدا صلَّى اللَّه عليه و آله ميان صحابه برادرى افكند و گفت كه بعضى از بعضى ارث ببرند تا اين آيه نازل شد * ( « وَأُولُوا الأَرْحامِ بَعْضُهُمْ أَوْلى بِبَعْضٍ فِي كِتابِ الله » ) * و توارث با نسب بر قرار گرديد .\r\nدر مجمع از امام باقر عليه السّلام نقل شده كه با برادرى ارث مىبردند ( تا آيه آن را نسخ كرد ) .\r\nالميزان ذيل آيهء دوم ميگويد : اين آيه توارثى را كه در صدر اسلام بوسيلهء هجرت و موالات در دين بود نسخ مىكند .\r\nاهل بيت عليهم السلام با آيهء * ( « أُولُوا الأَرْحامِ » ) * آنطور كه گذشت فتوى داده‌اند در صافى از كافى نقل مىكند چون يكى از غلامان آزاد كردهء على عليه السّلام فوت ميكرد و وارث داشت امام چيزى از تركهء او اخذ نميكرد و ميفرمود : * ( « وَأُولُوا الأَرْحامِ بَعْضُهُمْ أَوْلى بِبَعْضٍ » ) * .\r\nرحمة : مهربانى * ( « وَاخْفِضْ لَهُما جَناحَ الذُّلِّ مِنَ الرَّحْمَةِ » ) * اسراء : 24 .\r\nبال تواضع را براى آنها از روى مهربانى بخوابان . * ( « وَجَعَلَ بَيْنَكُمْ مَوَدَّةً وَرَحْمَةً » ) * روم : 21 .\r\nراغب ميگويد : رحمت مهربانى و رقتّى است كه مقتضى احسان است\r\n","description":"","footnote":"","page_name":" 69 ","page_number":71},
  {"content":"\r\nنسبت به شخص مرحوم گاهى فقط در مهربانى و گاهى فقط در احسان به كار ميرود مثل : رحم اللَّه فلانا . و چون خدا با رحم وصف شود مراد از آن فقط احسان است نه رقّت قلب لذاست كه روايت شده : رحمت از خدا انعام و تفضّل و از آدميان رقّت قلب و عاطفه است .\r\nدر الميزان ذيل تفسير بسمله ميگويد :\r\nرحمت انفعال و تأثر خاصى است كه در وقت ديدن محتاج عارض قلب مىشود و شخص را برفع احتياج و نقيصهء طرف وادار مىكند اين معنى بحسب تحليل بعطاء و فيض بر ميگردد و به همين معنى خداوند سبحان با رحمت توصيف مىشود . يعنى رحمت در خدا بمعنى عطا و احسان است نه تأثر و انفعال قلب زيرا در ذات بارى انفعال نيست .\r\nطبرسى در موارد بسيارى از جمله در تفسير سورهء حمد و ذيل آيهء 157 بقره رحمت را نعمت معنى كرده است و در سورهء حمد پس از ذكر قول ابن عباس ميگويد : خدا با رقّت و انفعال توصيف نميشود پس مراد از رحمت نعمت و افضال است ( نقل آزاد ) .\r\nزمخشرى در تفسير بسمله گويد :\r\nاگر گوئى معنى توصيف خدا با رحمت يعنى چه ؟ با آنكه رحمت بمعنى عاطفه و مهربانى است ؟ گويم : آن مجاز است از انعام خدا ببندگانش چون فرمانروا آنگاه كه بمردم مهربان باشد به آنها انعام و احسان مىكند .\r\nكوتاه سخن آنكه رحمت بمعنى مهربانى و رقت قلب است كه از ديدن شخص محتاج عارض مىشود و شخص را باحسان واميدارد ولى در خدا فقط بمعنى احسان و نعمت است كه خدا با رقّت و انفعال توصيف نميشود .\r\nدر نهج البلاغه خطبهء 177 فرموده « رحيم لا يوصف بالرّقّة » .\r\n* ( « مَنْ يُصْرَفْ عَنْه يَوْمَئِذٍ فَقَدْ رَحِمَه . . . » ) * انعام : 16 . هر كه آن روز عذاب از وى دفع شود خدا احسانش كرده است * ( « يُعَذِّبُ مَنْ يَشاءُ وَيَرْحَمُ مَنْ يَشاءُ . . . » ) * عنكبوت : 21 . هر كه را\r\n","description":"","footnote":"","page_name":" 70 ","page_number":72},
  {"content":"\r\nخواهد عذاب كند و هر كه را خواهد مىبخشد و از عذاب نجاتش ميدهد .\r\n* ( « أُولئِكَ عَلَيْهِمْ صَلَواتٌ مِنْ رَبِّهِمْ وَرَحْمَةٌ » ) * بقره : 157 . آنانرا از پروردگارشان عنايات و احسانى است . * ( « وَرَبُّكَ الْغَنِيُّ ذُو الرَّحْمَةِ . . . » ) * انعام : 133 . خداى تو بى نياز و صاحب احسان و نعمت است .\r\n* ( « خَيْراً مِنْه زَكاةً وَأَقْرَبَ رُحْماً » ) * كهف :\r\n81 . رحم ( بر وزن قفل ) در اكثر كتب لغت مثل ( رحم ) بمعنى مهربانى است چنان كه در قاموس ، صحاح ، اقرب ، نهايه و غيره آمده است لذا رحم در آيه بمعنى مهربانى است نه از رجم بمعنى قرابت معنى * ( « أَقْرَبَ رُحْماً » ) * يعنى نزديكتر از جهت مهر و عاطفه .\r\nبنا بر آنچه گذشت همهء نعمتهاى خدا رحمت اواند و بعضى از چيزها در قرآن بخصوص با كلمهء رحمت توصيف شده‌اند كه ذيلا ببعضى اشاره مىشود :\r\n1 - بهشت * ( « وَأَمَّا الَّذِينَ ابْيَضَّتْ وُجُوهُهُمْ فَفِي رَحْمَتِ الله » ) * آل عمران :\r\n107 . 2 - قرآن * ( « وَلَقَدْ جِئْناهُمْ بِكِتابٍ فَصَّلْناه عَلى عِلْمٍ هُدىً وَرَحْمَةً لِقَوْمٍ يُؤْمِنُونَ » ) * اعراف : 52 .\r\n3 - تورات * ( « وَمِنْ قَبْلِه كِتابُ مُوسى إِماماً وَرَحْمَةً » ) * هود : 17 .\r\n4 - نبوّت * ( « يا قَوْمِ أَ رَأَيْتُمْ إِنْ كُنْتُ عَلى بَيِّنَةٍ مِنْ رَبِّي وَآتانِي مِنْه رَحْمَةً » ) * هود : 63 .\r\n5 - پيغمبر * ( « وَلِنَجْعَلَه آيَةً لِلنَّاسِ وَرَحْمَةً مِنَّا وَكانَ أَمْراً مَقْضِيًّا » ) * مريم : 21 .\r\n* ( « وَما أَرْسَلْناكَ إِلَّا رَحْمَةً لِلْعالَمِينَ » ) * انبياء : 107 .\r\n6 - باران * ( « فَانْظُرْ إِلى آثارِ رَحْمَتِ الله كَيْفَ يُحْيِ الأَرْضَ بَعْدَ مَوْتِها » ) * روم :\r\n50 . ايضا 46 روم .\r\nخداوند رحمت را بر خود حتمى فرموده و رحمتش به تمام موجودات شامل است و او از تمام مهربانها مهربانتر است * ( « كَتَبَ رَبُّكُمْ عَلى نَفْسِه الرَّحْمَةَ » ) * انعام : 54 . * ( « رَبَّنا وَسِعْتَ كُلَّ شَيْءٍ رَحْمَةً وَعِلْماً » ) * غافر : 7 .\r\n* ( « وَأَنْتَ أَرْحَمُ الرَّاحِمِينَ » ) * اعراف : 151 .\r\n","description":"","footnote":"","page_name":" 71 ","page_number":73},
  {"content":"\r\nانبياء : 83 . * ( « وَهُوَ أَرْحَمُ الرَّاحِمِينَ » ) * يوسف : 64 و 92 .\r\nناگفته نماند رحمت خدا دو گونه است يكى رحمت عام كه شامل تمام موجودات است و آن رحمت خلقت و رزق و غيره است چنان كه فرموده * ( « وَرَحْمَتِي وَسِعَتْ كُلَّ شَيْءٍ » ) * اعراف :\r\n156 . * ( « رَبَّنا وَسِعْتَ كُلَّ شَيْءٍ رَحْمَةً وَعِلْماً » ) * غافر : 7 . و يكى رحمت خاصّ كه مخصوص اهل ايمان است و ديگران در آن سهيم نيستند مثل * ( « أُولئِكَ عَلَيْهِمْ صَلَواتٌ مِنْ رَبِّهِمْ وَرَحْمَةٌ » ) * بقره :\r\n157 . * ( « وَالله يَخْتَصُّ بِرَحْمَتِه مَنْ يَشاءُ » ) * بقره 105 . * ( « وَكانَ بِالْمُؤْمِنِينَ رَحِيماً » ) * احزاب : 43 .\r\nرحمن : از نامهاى خداوند سبحان است و غير خدا با آن توصيف نميشود .\r\nو 169 بار در قرآن مجيد آمده است صد و سيزده بار در اوّل سوره ها ضمن بسمله و پنجاه و شش بار در اثناء آيات .\r\nاكثريت قريب باتفاق اهل لغت و تفسير آن را كلمهء عربى و مشتق از رحمت گرفته‌اند و احسان كننده و نعمت دهنده معنى كرده‌اند .\r\nدر صحاح ميگويد : رحمن و رحيم دو اسماند مشتق از رحمت مثل ندمان و نديم و هر دو بيك معنىاند و چون صيغهء دو اسم مختلف باشد تكرار آنها بر وجه تأكيد جايز است چنان كه گفته‌اند : جاد مجد تنها فرق آنست كه رحمن مختص بخداست بخلاف رحيم .\r\nراغب نيز هر دو را از رحمت گرفته و رحمن را كسى كه رحمتش بهر چيز وسعت داده و رحيم را كثير الرحمة معنى كرده است .\r\nابن اثير در نهايه گويد : رحمن و رحيم هر دو از رحمت مشتقاند مثل ندمان و نديم و هر دو صيغهء مبالغه‌اند و رحمن از رحيم رساتر است . رحمن اسم خاصّ خداست غير خدا با آن توصيف نميشود بر خلاف رحيم .\r\nطبرسى فرموده : رحمن و رحيم براى مبالغه‌اند و هر دو از رحمت مشتق ميباشند جز آنكه وزن فعلان در\r\n","description":"","footnote":"","page_name":" 72 ","page_number":74},
  {"content":"\r\nمبالغه از فعيل رساتر است . همچنين است قول زمخشرى و بيضاوى كه هر دو را از رحمت گرفته و رحمن را در مبالغه از رحيم رساتر گفته‌اند .\r\nالمنار گويد : رحمن صيغهء مبالغه است دلالت بر كثرت دارد و رحيم صفت مشبهه است دلالت بر ثبوت دارد و اين دو تأكيدهم نيستند بلكه هر يك معنى مستقل دارد . الميزان نيز مانند المنار رحمن را صيغهء مبالغه و رحيم را صفت مشبهه گرفته و گويد : لذا مناسب است كه رحمن دلالت بر رحمت كثيره كند كه بر مؤمن و كافر افاضه شده و آن رحمت عامّ است و در قرآن اكثرا در اين معنى به كار رفته . . .\r\nو لذا مناسب است كه رحيم دلالت بر نعمت دائم و رحمت ثابت داشته باشد كه بر مؤمن افاضه مىشود چنان كه فرموده * ( « وَكانَ بِالْمُؤْمِنِينَ رَحِيماً » ) * احزاب : 43 . . . و براى همين است كه گفته‌اند : رحمن بر مؤمن و كافر عموميّت دارد و رحيم خاصّ مؤمن است . صدوق رحمه اللَّه در كتاب توحيد بعد از ذكر معناى رحمن فرموده :\r\nرحمن براى جميع عالم و رحيم فقط براى مؤمنان است .\r\nخلاصهء سخن آنكه : رحمن و رحيم هر دو از رحمت مشتقّاند و هر دو صيغهء مبالغه و يا رحمن صيغه مبالغه و رحيم صفت مشبهه است . ناگفته نماند اگر هر دو از رحمت باشند بهتر است رحمن را صيغهء مبالغه و رحيم را صفت مشبهه بگيريم تا تكرار لازم نيايد و نيز خيلى جالب است كه گفته شود رحمن دلالت بر كثرت و رحيم دلالت بر دوام دارد .\r\nناگفته نماند يكى از مختّصات « رحمن » آنست كه در قرآن هر جا كلمهء رحمن آمده مىشود بجاى آن « اللَّه » ذكر كرد و بالعكس بر خلاف نامهاى ديگر خدا . مثلا در جاى * ( « لا إِله إِلَّا هُوَ الرَّحْمنُ الرَّحِيمُ » ) * بقره :\r\n163 . مىشود گفت « هو اللَّه الرّحيم » و بجاى * ( « وَهُمْ يَكْفُرُونَ بِالرَّحْمنِ » ) * رعد :\r\n","description":"","footnote":"","page_name":" 73 ","page_number":75},
  {"content":"\r\n30 . مىشود گفت : « و هم يكفرون با لله » * ( « إِنِّي أَعُوذُ بِالرَّحْمنِ مِنْكَ » ) * * ( « إِنِّي نَذَرْتُ لِلرَّحْمنِ صَوْماً » ) * مريم : 18 - 26 . * ( « إِذا تُتْلى عَلَيْهِمْ آياتُ الرَّحْمنِ » ) * مريم : 58 .\r\nدر آيات فوق نيز مىشود بجاى رحمن اللَّه گذاشت و خلاصه تمام موارد استعمال رحمن در قرآن چنين است .\r\nاز طرف ديگر مىشود بجاى اللَّه رحمن گذاشت چنان كه آمده * ( « وَقالُوا اتَّخَذَ الله وَلَداً » ) * بقره : 116 . * ( « وَقالُوا اتَّخَذَ الرَّحْمنُ وَلَداً » ) * مريم : 88 . هر يك بجاى ديگرى است * ( « إِنْ أَتاكُمْ عَذابُ الله » ) * انعام : 40 و 47 . * ( « إِنِّي أَخافُ أَنْ يَمَسَّكَ عَذابٌ مِنَ الرَّحْمنِ » ) * مريم :\r\n45 . در اين دو آيه نيز يكى بجاى ديگرى آمده و متعلق هر دو عذاب است در آيهء * ( « قُلِ ادْعُوا الله أَوِ ادْعُوا الرَّحْمنَ » ) * اسراء : 110 . نيز هر دو مساوى آمده‌اند .\r\n* ( « جَنَّاتِ عَدْنٍ الَّتِي وَعَدَ الرَّحْمنُ عِبادَه » ) * مريم : 61 . * ( « أَطَّلَعَ الْغَيْبَ أَمِ اتَّخَذَ عِنْدَ الرَّحْمنِ عَهْداً » ) * مريم : 78 .\r\nنظير اين دو آيه چنين است * ( « وَعَدَ الله الْمُؤْمِنِينَ وَالْمُؤْمِناتِ ) * . . . * ( جَنَّاتِ عَدْنٍ » ) * توبه : 72 . * ( « قُلْ أَتَّخَذْتُمْ عِنْدَ الله عَهْداً » ) * بقره : 80 .\r\nاين مطلب نشان ميدهد كه رحمن با اللَّه مساوى و هر دو بيك معنىاند نه اينكه رحمن صفتى از صفات خدا باشد .\r\nاين مطلب كه گفته شد در صفات ديگر عموميّت ندارد « مثلا در جاى * ( « وَكانَ بِالْمُؤْمِنِينَ رَحِيماً » ) * احزاب :\r\n43 . نميشود گفت « و كان بالمؤمنين الله » و در جاى * ( « وَأَنَا التَّوَّابُ الرَّحِيمُ » ) * بقره : 160 . نميشود گفت « و انا التواب الله » همچنين ساير اسماء حسنى كه دلالت بر معناى خاصّ دارند .\r\nاز طرف ديگر رحمن مثل اللَّه در همه جا آمده نه فقط در موارد رحمت مثلا رحيم پيوسته در موارد رحمت به كار رفته ولى رحمن مثل اللَّه در موارد رحمت و عذاب و سلطنت و غيره استعمال گرديده مثل * ( « وَهُمْ يَكْفُرُونَ بِالرَّحْمنِ » ) * رعد : 30 . * ( « إِنِّي نَذَرْتُ لِلرَّحْمنِ صَوْماً » ) * مريم : 26 . * ( « إِنِّي أَخافُ أَنْ يَمَسَّكَ عَذابٌ مِنَ الرَّحْمنِ » ) * مريم :\r\n","description":"","footnote":"","page_name":" 74 ","page_number":76},
  {"content":"\r\n45 . * ( « أَنْ دَعَوْا لِلرَّحْمنِ وَلَداً وَما يَنْبَغِي لِلرَّحْمنِ أَنْ يَتَّخِذَ وَلَداً » ) * مريم : 91 و 92 . ملاحظه مىشود كه اين موارد محل رحمت نيستند بلكه محل عذاب و اقتدار و كفراند .\r\n* ( « الرَّحْمنُ عَلَى الْعَرْشِ اسْتَوى » ) * طه :\r\n5 . * ( « وَإِنَّ رَبَّكُمُ الرَّحْمنُ . . . » ) * طه 90 * ( « وَخَشَعَتِ الأَصْواتُ لِلرَّحْمنِ » ) * طه :\r\n108 * ( « الْمُلْكُ يَوْمَئِذٍ الْحَقُّ لِلرَّحْمنِ وَكانَ يَوْماً عَلَى الْكافِرِينَ عَسِيراً » ) * فرقان :\r\n26 . * ( « وَعِبادُ الرَّحْمنِ الَّذِينَ يَمْشُونَ عَلَى الأَرْضِ هَوْناً » ) * فرقان : 63 .\r\n* ( « وَقالُوا لَوْ شاءَ الرَّحْمنُ ما عَبَدْناهُمْ » ) * زخرف : 20 * ( « ما تَرى فِي خَلْقِ الرَّحْمنِ مِنْ تَفاوُتٍ » ) * ملك : 3 . * ( « لا يَتَكَلَّمُونَ إِلَّا مَنْ أَذِنَ لَه الرَّحْمنُ » ) * نباء : 38 ، ملاحظهء اين آيات و غيره شكى نميگذارد در اينكه رحمن با اللَّه مساوى است و همچون اوصاف ديگر خدا نميباشد كه بيك معنى خاصّ دلالت داشته باشد .\r\nاين سخن مؤيد آنست كه رحمن مثل اللَّه از نامهاى خداست و وصف نيست و از رحمت مشتق نميباشد و عربى نيست بلكه دخيل است . و در غير لغت عربى بمعنى اللَّه و خدا و « گاد » انگليسى مىباشد .\r\nطريحى در مجمع البحرين مادهء رهم سخنى از حضرت نوح نقل كرده كه وقت نشستن كشتى گفت « رهمان اتقن » و گويد : معنايش آنست پروردگارا احسان كن .\r\nاين جمله مىرساند كه رهمان در لغت نوح همان رحمن عربى است و بمعنى اللَّه مىباشد . طبرسى رحمه اللَّه گويد : از ثعلب حكايت شده كه رحمن عربى نيست و از لغات ديگر است و با آيهء * ( « قالُوا وَمَا الرَّحْمنُ » ) * كه كفار مكه آن را انكار ميكردند استدلال كرده ولى طبرسى آن را قبول نميكند و ميگويد :\r\nاين لفظ در نزد عرب مشهور و در اشعار آنها موجود است شنفرى گفته الا ضربت تلك الفتاة هجينها الا قضب الرحمن ربى يمينها و سلامة بن جندل گفته است :\r\nو ما يشاء الرحمن يعقد و يطلق\r\n","description":"","footnote":"","page_name":" 75 ","page_number":77},
  {"content":"\r\nولى فرمايش طبرسى رحمه اللَّه سخن پيشين ما را كه رحمن با اللَّه مساوى استعمال شده است و مانند صفات ديگر خاصّ نيست رد نميكند دو شعر فوق در تفسير ابن كثير ذيل آيهء بسمله نيز نقل شده است و نيز ابن كثير از ابن انبارى از مبرّد نقل مىكند كه رحمن عبرانى است و عربى نيست و از زجاج از احمد بن يحيى نقل كرده كه رحيم عربى و رحمن عبرانى است لذا ميان آن دو در ( بسمله ) جمع شده است .\r\nحبيب اللَّه نوبخت در كتاب ديوان دين ص 103 از كتاب المزهر و اتقان سيوطى نقل نموده كه رحمن عبرى و معرّب رخمان است و در ص 129 ميگويد : كلمهء رحمن چنان كه در كتاب المزهر آمده و نيز در ضمن معربات ابن نقيب ، لغتى است معرّب و عبرى و نظير رخمان .\r\nآيهء 60 سورهء فرقان نيز مؤيد و يا دليل اين مطلب است * ( « وَإِذا قِيلَ لَهُمُ اسْجُدُوا لِلرَّحْمنِ قالُوا وَمَا الرَّحْمنُ أَ نَسْجُدُ لِما تَأْمُرُنا وَزادَهُمْ نُفُوراً » ) * كلمهء * ( « وَمَا الرَّحْمنُ » ) * اگر از روى عناد نباشد مىرساند كه آنها از رحمن بى اطلاع بودند و نميدانستند كه رحمن از نامهاى خداست در مجمع از زجاج نقل مىكند : كه رحمن نامى از نامهاى خداوند است و در كتب قبلى ذكر شده و ( عرب ) آن را از نامهاى خدا نميدانستند به آنها گفته شد كه رحمن از نامهاى خداست .\r\nدر جريان صلح حديبيّه نقل شده كه رسول خدا صلَّى اللَّه عليه و آله بعلى عليه السّلام فرمود :\r\nبنويس بسم اللَّه الرحمن الرحيم . سهيل بن عمرو و مشركان گفتند : ما رحمن را نمىشناسيم مگر صاحب يمامه ( مسيلمهء كذاب ) بنويس : بسمك اللَّهم . اين سخن نيز حاكى از عدم شناسائى آنها از رحمن است .\r\nابن كثير در تفسير بسمله گويد :\r\nاين سخن را از روى عناد و لجاجت گفته‌اند و گرنه رحمن در اشعارشان مذكور است آنگاه دو شعر گذشته را شاهد آورده است . الميزان گويد :\r\n","description":"","footnote":"","page_name":" 76 ","page_number":78},
  {"content":"\r\n* ( « وَمَا الرَّحْمنُ » ) * سؤال از هويّت و ماهيت است و اين از آنها مبالغه در تجاهل و استكبارى است نسبت به خداوند .\r\nو خلاصه آنكه : لفظ رحمن يا غير عربى است و بمعنى اللَّه مىباشد و از اين جهت هر يك در جاى ديگرى واقع ميشوند و معنى بسم اللَّه الرحمن الرحيم چنين مىشود : بنام خدا ، خدائى كه مهربان است . و يا بواسطهء دلالت بر رحمت عامه در جاى اللَّه به كار ميرود ولى اين اشكال ميماند كه در قرآن پيوسته در مواقع رحمت به كار نرفته است .\r\nرحيم : مهربان . از اسماء حسنى است و دويست و بيست و هفت بار در قرآن به كار رفته است صد و سيزده بار در ضمن بسمله و صد و چهار ده بار در اثناء آيات و آن بر خدا و غير خدا اطلاق مىشود چنان كه دربارهء حضرت رسول صلَّى اللَّه عليه و آله آمده * ( « عَزِيزٌ عَلَيْه ما عَنِتُّمْ حَرِيصٌ عَلَيْكُمْ بِالْمُؤْمِنِينَ رَؤُفٌ رَحِيمٌ » ) * توبه : 128 . در تمام قرآن فقط يكمورد فوق آمده و در موارد ديگر صفت پروردگار سبحان واقع شده است و آن به عكس رحمن فقط در موارد رحمت به كار رفته است .\r\nوصف رحيم مخصوص براى آخرت نيست بلكه بيشتر آيات عموميّت آن را مىرساند * ( « فَمَنِ اضْطُرَّ غَيْرَ باغٍ وَلا عادٍ فَلا إِثْمَ عَلَيْه إِنَّ الله غَفُورٌ رَحِيمٌ » ) * بقره :\r\n173 . * ( « تَنْزِيلٌ مِنَ الرَّحْمنِ الرَّحِيمِ » ) * فصلت :\r\n2 . و ده ها آيهء ديگر و اگر بگوئيم رحيم يعنى خدائى كه فقط براى مؤمنان رحيم است آن هم در قيامت . اين سخن را قرآن تصديق نميكند در دعاى 54 صحيفه سجّاديه آمده « يا رحمن الدّنيا و الآخرة و رحيمهما » چنان كه ملاحظه مىشود هر دو دربارهء دنيا و آخرت به كار رفته است . رحيم چون بر خدا اطلاق شود مراد از آن نعمت دهنده و احسان كننده است و چون بر غير خدا گفته شود مقصود از آن مهربانى و رقّت قلب است محال است در خداوند تأثر و انفعال بوده باشد .\r\n","description":"","footnote":"","page_name":" 77 ","page_number":79},
  {"content":"\r\nمولا امير المؤمنين صلوات اللَّه و سلامه عليه در خطبهء 177 نهج البلاغه در وصف خدا فرموده « بصير لا يوصف بالحاسّة رحيم لا يوصف بالرّقّة » يعنى خدا بيناست ولى نميشود گفت چشم دارد .\r\nرحيم است ولى با رقت و تأثر و انفعال توصيف نميشود .\r\nصدوق رحمه اللَّه در توحيد در معنى رحيم فرموده : معنى رحمت نعمت است و راحم بمعنى منعم است . . .\r\nمعناى رحمت ( در خدا ) رقّت نيست كه آن از خدا منتفى است فقط به شخص رقيق القلب رحيم گويند كه بسيار رحم كننده باشد .\r\nمرحمت نيز بمعنى رحمت است * ( « وَتَواصَوْا بِالْمَرْحَمَةِ » ) * بلد : 17 . جمع رحيم در قرآن رحماء آمده * ( « أَشِدَّاءُ عَلَى الْكُفَّارِ رُحَماءُ بَيْنَهُمْ » ) * فتح : 29 .\r\n\r\n\r\n\r\nرخو :\r\n* ( « فَسَخَّرْنا لَه الرِّيحَ تَجْرِي بِأَمْرِه رُخاءً حَيْثُ أَصابَ » ) * ص : 36 .\r\nدر اقرب الموارد گويد : رخاء ( با ضمّ ) باد ملايمى است كه چيزى را حركت نميدهد . رخاء بمعنى نرمى و آرامى حال از ريح است يعنى : باد را بسليمان مسخر كرديم بدستور او به آرامى جارى ميشد بهر جا كه سليمان ميخواست .\r\nجريان تسخير باد بسليمان در « ريح » خواهد آمد « رخاء » فقط يك بار در قرآن آمده است .\r\n\r\n\r\n\r\nردء :\r\nيارى و كمك . مصدر و اسم هر دو آمده است ( اقرب ) راغب ميگويد : ردء آنست كه براى يارى در پى ديگرى باشد ردى نيز در اصل چنين است ولى متعارف شده كه در متأخر مذموم به كار رود * ( « وَأَخِي هارُونُ هُوَ أَفْصَحُ مِنِّي لِساناً فَأَرْسِلْه مَعِي رِدْءاً يُصَدِّقُنِي » ) * قصص : 34 .\r\nدر مجمع آن را معين و يار گفته و چون كسى به كسى يارى كند گويند « فلان ردء لفلان » معنى آيه چنين است : برادرم هارون در سخن گفتن از من فصيحتر است او را با من يار و كمك بفرست تا مرا تصديق كند .\r\nاين كلمه در قرآن فقط يك بار آمده است .\r\n","description":"","footnote":"","page_name":" 78 ","page_number":80},
  {"content":"\r\nردد : ردّ بمعنى بر گرداندن است .\r\nخواه بر گرداندن ذات شيىء باشد مثل * ( « وَرَدَّ الله الَّذِينَ كَفَرُوا بِغَيْظِهِمْ » ) * احزاب : 25 . * ( « فَرَدَدْناه إِلى أُمِّه كَيْ تَقَرَّ عَيْنُها » ) * قصص : 13 . و خواه بر گرداندن حالت باشد نحو * ( « ثُمَّ رَدَدْناه أَسْفَلَ سافِلِينَ » ) * تين : 5 . و مثل * ( « يَرُدُّوكُمْ بَعْدَ إِيمانِكُمْ كافِرِينَ » ) * آل عمران : 100 .\r\nتردّد يعنى رفت و آمد پى در پى ( مجمع ) مراد از آن گاهى تحير در كار است * ( « وَارْتابَتْ قُلُوبُهُمْ فَهُمْ فِي رَيْبِهِمْ يَتَرَدَّدُونَ » ) * توبه : 45 . يعنى قلوبشان مضطرب گرديد و در اضطرابشان متحير و سر گردانند .\r\nارتداد يعنى بر گشتن . * ( « لا تَرْتَدُّوا عَلى أَدْبارِكُمْ فَتَنْقَلِبُوا خاسِرِينَ » ) * مائده :\r\n21 . به عقب و حالت اوليّه بر نگرديد از زيانكاران ميشويد .\r\nهمچنين است ارتداد معروف كه بر گشتن از دين است نحو * ( « وَمَنْ يَرْتَدِدْ مِنْكُمْ عَنْ دِينِه فَيَمُتْ وَهُوَ كافِرٌ فَأُولئِكَ حَبِطَتْ أَعْمالُهُمْ » ) * بقره : 217 .\r\nمرّد مصدر ميمى است بمعنى بر گرداندن ( صحاح - اقرب ) ولى در قرآن لازم نيز آمده است نحو * ( « وَأَنَّ مَرَدَّنا إِلَى الله » ) * غافر : 43 . راستى باز گشت ما بسوى خداست . در آياتى نظير * ( « وَإِذا أَرادَ الله بِقَوْمٍ سُوْءاً فَلا - مَرَدَّ لَه » ) * رعد : 11 . ممكن بمعنى باز گشت و يا باز گرداندن باشد .\r\nمردود اسم مفعول است يعنى باز گشت شده * ( « وَإِنَّهُمْ آتِيهِمْ عَذابٌ غَيْرُ مَرْدُودٍ » ) * هود : 76 .\r\n* ( « جاءَتْهُمْ رُسُلُهُمْ بِالْبَيِّناتِ فَرَدُّوا أَيْدِيَهُمْ فِي أَفْواهِهِمْ وَقالُوا إِنَّا كَفَرْنا بِما أُرْسِلْتُمْ بِه . . . » ابراهيم : 9 . دربارهء مرجع ضمير « ايديهم و افواههم » چند قول هست به نظر ميايد كه هر دو راجع به « رسل » است يعنى مردم دست پيامبران را بدهانشان بر گرداندند يعنى بگفتهء آنها بى اعتنا شدند گفتن آنها با نگفتن يكسان شد همچنين است اگر ضمير اوّلى بمردم و دوّمى برسل بر گردد ، پس از نظر فوق ديديم الميزان نيز هر دو ضمير را به رسل بر گردانده و گويد : آن كنايه است از اينكه\r\n","description":"","footnote":"","page_name":" 79 ","page_number":81},
  {"content":"\r\nپيامبران را بر سكوت و خوددارى از تكلَّم وا داشتند گوئى دست پيامبران را گرفته بدهانشان گذاشتند و اعلام كردند كه بايد ساكت شويد . . .\r\n* ( « فَلَمَّا أَنْ جاءَ الْبَشِيرُ أَلْقاه عَلى وَجْهِه فَارْتَدَّ بَصِيراً » ) * يوسف : 96 .\r\nارتداد را در آيه عود گفته‌اند يعنى برگشت و بينا شد . رجوع شود به « بيض » .\r\n* ( « فَارْتَدَّا عَلى آثارِهِما . . . » ) * كهف :\r\n64 . يعنى بر آثار راهى كه آمده بودند بر گشتند .\r\n* ( « إِنَّ الَّذِي فَرَضَ عَلَيْكَ الْقُرْآنَ لَرادُّكَ إِلى مَعادٍ قُلْ رَبِّي أَعْلَمُ مَنْ جاءَ بِالْهُدى » ) * قصص : 85 .\r\nطبرسى نقل مىكند : چون آنحضرت بعد از خروج از مكه بجحفه رسيد بمكَّه .\r\nاشتياق پيدا كرد جبرئيل آمد و گفت :\r\nآيا به شهر و زادگاه خود مشتاق شده‌اى فرمود آرى جبرئيل آيهء فوق را خواند ( كه وعدهء رجوع بمكَّه است ) آنگاه از قتيبى نقل مىكند : شهر را معاد گويند زيرا كه شخص در شهرها مسافرت كرده سپس به آن بر ميگردد .\r\nمعاد در آيه اسم مكان است . بعقيدهء الميزان مراد از آن مكَّه و تنكير براى عظمت و بزرگى عود است يعنى برگشتن تو بمكَّه برگشت بزرگى است نه آنطور كه از آن خارج شده‌اى .\r\nآنحضرت در حال خوف و مخفيانه از مكَّه خارج شد و فاتح و مظفر بر آن بازگشت . و چون اين آيه بعد از داستان فرار موسى از مصر و برگشتن پس از بعثت آمده لذا ظاهرا بآنحضرت نويد ميدهد كه تو هم پس از خروج از مكَّه به صورت مطلوبى به آنجا بر خواهى گشت .\r\n\r\n\r\n\r\nردف :\r\nتبعيّت « ردفه ردفا تبعه » :\r\n( اقرب ) * ( « قُلْ عَسى أَنْ يَكُونَ رَدِفَ لَكُمْ بَعْضُ الَّذِي تَسْتَعْجِلُونَ » ) * نمل : 72 .\r\nبگو شايد بعضى از آنچه بعجله ميخواهيد در پى شماست .\r\nطبرسى آن را از ابن اعرابى لاحق شدن نقل كرده و گفته شده دخول لام در « لكم » دليل آنست كه ردف بمعنى نزديكى است يعنى بعض از آنچه\r\n","description":"","footnote":"","page_name":" 80 ","page_number":82},
  {"content":"\r\nميخواهيد بشما نزديك شده است .\r\nردف ( بكسر اول ) بمعنى تابع است همچنين است رادفه * ( « يَوْمَ تَرْجُفُ الرَّاجِفَةُ تَتْبَعُهَا الرَّادِفَةُ » ) * نازعات : 6 و 7 . روزى كه لرزنده ميلرزد در پس آن لرزهء ديگرى كه در رديف آن است ميايد .\r\nمردف آنست كه ديگرى را در رديف خود قرار دهد ابو عبيده رادف و مردف را بيك معنى گرفته است ( راغب ) * ( « أَنِّي مُمِدُّكُمْ بِأَلْفٍ مِنَ الْمَلائِكَةِ مُرْدِفِينَ » ) * انفال : 9 . من شما را يارى ميكنم با هزار نفر ملك كه ملائكهء ديگرى را در رديف و پشت سر خود دارند .\r\n\r\n\r\n\r\nردم :\r\nگرفتن شكاف با سنگ ( مفردات ) « ردمت الثلمة : سددتها » و نيز ردم بمعنى سدّ آمده ( صحاح ) * ( « فَأَعِينُونِي بِقُوَّةٍ أَجْعَلْ بَيْنَكُمْ وَبَيْنَهُمْ رَدْماً » ) * كهف : 95 . با نيرويى به من كمك كنيد تا ميان شما و آنها سدى قرار بدهم .\r\nآيه دربارهء سدّ ذو القرنين است كه در « قرن » خواهد آمد انشاء اللَّه . در دعاى 17 صحيفه آمده « و اجعل بيننا و بينه . ردما مصمتا » يعنى ميان ما و شيطان سدّ محكمى قرار ده در نهج البلاغه خطبهء 188 فرموده « و ردم الصّفيح » صفيح بمعنى سنگ عريض است يعنى سدّ سنگ عريض .\r\n\r\n\r\n\r\nردى :\r\nهلاكت . تردى : قرار گرفتن در معرض هلاكت . ( مفردات ) .\r\n* ( « فَلا يَصُدَّنَّكَ عَنْها مَنْ لا يُؤْمِنُ بِها وَاتَّبَعَ هَواه فَتَرْدى » ) * طه : 16 . تو را آنكه بقيامت ايمان ندارد و تابع هواى نفس است از قيامت باز ندارد هلاك ميگردى .\r\n* ( « قالَ تَا لله إِنْ كِدْتَ لَتُرْدِينِ » ) * صافات :\r\n56 . گفت به خدا قسم نزديك بود هلاكم كنى . * ( « وَما يُغْنِي عَنْه مالُه إِذا تَرَدَّى » ) * ليل : 11 . يعنى چون در معرض هلاكت قرار گيرد مال وى بى نيازش نميكند مترديه بمعنى ساقط شده و آن حيوانى است كه از بلندى افكنده شود تا بميرد و آن در جاهليت رسم بود كه اسلام آن را ممنوع كرد و در « بحر » گذشت * ( « وَالْمَوْقُوذَةُ وَالْمُتَرَدِّيَةُ وَالنَّطِيحَةُ . . . » ) * مائده : 3 . در نهج البلاغه خطبهء 87 فرموده\r\n","description":"","footnote":"","page_name":" 81 ","page_number":83},
  {"content":"\r\n« و ظهرت اعلام الردى » و در دعاى 17 صحيفه آمده « و اسلك بنا من التّقى خلاف سبيله من الرّدى » .\r\n\r\n\r\n\r\nرذل :\r\nناپسند . رذل و رذال آنست كه در اثر پليدى ناپسند باشد ( مفردات ) صحاح آن را دون و خسيس گفته .\r\nارذل اسم تفضيل رذل و رذيل است * ( « وَمِنْكُمْ مَنْ يُرَدُّ إِلى أَرْذَلِ الْعُمُرِ » ) * نحل : 70 * ( « قالُوا أَ نُؤْمِنُ لَكَ وَاتَّبَعَكَ الأَرْذَلُونَ » ) * شعراء : 111 .\r\nگفتند : آيا به تو ايمان بياوريم حال آنكه پليدترها از تو پيروى كرده‌اند .\r\nجمع ارذل اراذل نيز آمده است * ( « وَما نَراكَ اتَّبَعَكَ إِلَّا الَّذِينَ هُمْ أَراذِلُنا . . . » ) * هود : 27 .\r\n\r\n\r\n\r\nرزق :\r\nروزى . * ( « كُلُوا وَاشْرَبُوا مِنْ رِزْقِ الله » ) * بقره : 60 . راغب ميگويد :\r\nرزق گاهى بعطاء دائمى اطلاق مىشود خواه دنيوى باشد يا اخروى و گاهى به نصيب و بهره و گاهى بغذائيكه وارد جوف مىشود گويند : شاه رزق لشكر را داد و دانش روزى من شده . طبرسى ذيل آيهء 3 بقره رزق را عطاى دائمى گفته و گويد آن نقيض حرمان است .\r\nصحاح آن را عطا و آنچه از آن نفع برده مىشود معنى كرده و گويد و گاهى بباران رزق اطلاق مىشود .\r\nخلاصه آنكه رزق عطائى است كه از آن منتفع ميشوند خواه طعام باشد يا علم و يا غير آن .\r\nدر قرآن مجيد گذشته از معناى مشهور به نبوت و علم رزق گفته شده نحو * ( « يا قَوْمِ أَ رَأَيْتُمْ إِنْ كُنْتُ عَلى بَيِّنَةٍ مِنْ رَبِّي وَرَزَقَنِي مِنْه رِزْقاً حَسَناً . . . » ) * هود : 88 . و ايضا بباران نحو * ( « هُوَ الَّذِي يُرِيكُمْ آياتِه وَيُنَزِّلُ لَكُمْ مِنَ السَّماءِ رِزْقاً » ) * غافر : 13 . و گاهى فقط بخوراك اطلاق شده مثل * ( « وَعَلَى الْمَوْلُودِ لَه رِزْقُهُنَّ وَكِسْوَتُهُنَّ . . . » ) * بقره : 233 .\r\nچنان كه مىبينيم كسوت را از رزق جدا كرده است .\r\nرازق تمام مخلوق اوّلا و بالذّات خداوند است چنان كه فرموده * ( « إِنَّ الله هُوَ الرَّزَّاقُ ذُو الْقُوَّةِ الْمَتِينُ » ) * ذاريات :\r\n58 . مقدم شدن « هو » دليل حصر است\r\n","description":"","footnote":"","page_name":" 82 ","page_number":84},
  {"content":"\r\nو ايضا فرموده * ( « وَما مِنْ دَابَّةٍ فِي الأَرْضِ إِلَّا عَلَى الله رِزْقُها . . . » ) * هود : 6 .\r\nوانگهى چون آفرينندهء هر چيز خداست قهرا رازق همهء مخلوق اوست و رزاق از اسماء حسنى است كه مخصوص خدا مىباشد و اگر به غير از خدا اطلاق شود بالعرض و بواسطه است مثل * ( « وَارْزُقُوهُمْ فِيها وَاكْسُوهُمْ » ) * نساء :\r\n5 . * ( « وَإِذا حَضَرَ الْقِسْمَةَ أُولُوا الْقُرْبى وَالْيَتامى وَالْمَساكِينُ فَارْزُقُوهُمْ مِنْه » ) * نساء : 8 . ايضا از جملهء * ( « لَهُوَ خَيْرُ الرَّازِقِينَ » ) * كه در سوره هاى حج : 58 ، مؤمنون :\r\n72 ، سباء : 39 و از جملهء * ( « وَأَنْتَ خَيْرُ الرَّازِقِينَ » ) * مائده : 114 . نيز اين مطلب روشن مىشود كه خدا رازقان را بسيار شمرده و خود را بهترين آنها خوانده است .\r\nبتصريح قرآن توسعه و تنگى روزى در دست خداست * ( « إِنَّ رَبَّكَ يَبْسُطُ الرِّزْقَ لِمَنْ يَشاءُ وَيَقْدِرُ إِنَّه كانَ بِعِبادِه خَبِيراً بَصِيراً » ) * اسراء : 30 . از ذيل آيه بدست ميايد كه قبض و بسط روى عللى است و جزافى نيست كه خدا ببندگان دانا و بصلاح آنها عالم است * ( « الله يَبْسُطُ الرِّزْقَ لِمَنْ يَشاءُ وَيَقْدِرُ . . . » ) * رعد : 26 . همچنين است آيات قصص : 82 ، عنكبوت : 62 ، سباء : 36 ، زمر : 52 و غيره . همين طور است آيهء * ( « وَالله فَضَّلَ بَعْضَكُمْ عَلى بَعْضٍ فِي الرِّزْقِ . . . » ) * نحل : 71 .\r\nتأثير تلاش انسان و وارد شدن از راههاى صحيح را در كثرت روزى نميشود بى تأثير دانست ولى جزء العلة و يا از آن هم كمتر است . آنكه يك ليوان آب از شير لوله كشى شهر پر مىكند نميتواند بگويد من در اين كار مستقلَّم زيرا آن شير بلوله و آن بلولهء بزرگ و آن بتصفيه خانه و آن بكانال و آن برودخانه و آن بكوه متصل است باران و برف بوسيلهء ابرها بكوه ميبارند و درياها بوسيلهء حرارت آفتاب تبخير ميشوند پس پر كردن يك ليوان آب متصل بخورشيد است چطور مىشود گفت اين كار را من انجام دادم بلكه بايد گفت خدا شرايط را جور آورده و\r\n","description":"","footnote":"","page_name":" 83 ","page_number":85},
  {"content":"\r\nمن در بر داشت آب جزء العله بودم .\r\nهمچنين است در هر كار ميليونها شرائط و مقدمات لازم است كه جور كردن همهء آنها در اختيار بشر نيست لذا قبض و بسط در دست خدا است گر چه كار و تلاش بشر نيز بى تأثير نيست آيهء * ( « وَالله فَضَّلَ بَعْضَكُمْ عَلى بَعْضٍ فِي الرِّزْقِ » ) * كه گذشت با آيهء * ( « نَحْنُ قَسَمْنا بَيْنَهُمْ مَعِيشَتَهُمْ فِي الْحَياةِ الدُّنْيا وَرَفَعْنا بَعْضَهُمْ فَوْقَ بَعْضٍ دَرَجاتٍ لِيَتَّخِذَ بَعْضُهُمْ بَعْضاً سُخْرِيًّا » ) * زخرف :\r\n32 . روشن مىشود .\r\n* ( « كُلَّما رُزِقُوا مِنْها مِنْ ثَمَرَةٍ رِزْقاً قالُوا هذَا الَّذِي رُزِقْنا مِنْ قَبْلُ وَأُتُوا بِه مُتَشابِهاً . . . » ) * بقره : 25 . آيه دربارهء اهل بهشت است كه چون ميوه‌اى بدست آنها برسد گويند اين همان است كه در دنيا بما داده شد توضيح اينكه ما مثلا وقتى انارى ميخوريم در وجود ما مبدل بمادّه مىشود و اگر بعد از آن دو ركعت نماز بخوانيم همان ماده مبدّل به نيرو شده به صورت نماز از وجود ما خارج مىشود و حقيقت نماز جز مقدارى نيرو نيست كه در اثر ذكر و حركت از بدن ما ميريزد . اين نيرو روز قيامت مجسّم شده و بانار بهشتى مبدّل ميگردد و تحويل انسان مىشود و انسان چون آن را ديد گويد : اين همان ميوه است كه در دنيا داشتم و چون ميوهء بهشتى دائمى و بهتر از ميوهء دنياست لذا بعد از * ( « هذَا الَّذِي رُزِقْنا مِنْ قَبْلُ وَأُتُوا بِه مُتَشابِهاً » ) * آمده است يعنى در عين آنكه هر دو يكىاند متشابه‌اند كه ميوهء بهشتى بهتر از ميوهء دنيا است .\r\n* ( « وَالله فَضَّلَ بَعْضَكُمْ عَلى بَعْضٍ فِي الرِّزْقِ فَمَا الَّذِينَ فُضِّلُوا بِرَادِّي رِزْقِهِمْ عَلى ما مَلَكَتْ أَيْمانُهُمْ فَهُمْ فِيه سَواءٌ أَ فَبِنِعْمَةِ الله يَجْحَدُونَ » ) * نحل : 71 .\r\nبه نظر ميايد كه ضمير فيه به « رزق » راجع است يعنى مفضل و مفضل عليهم در روزى برابراند و ظاهر آيه آنست كه به همه خدا روزى ميدهد بعضى را را بواسطهء استقلال و حرّيت و وسائلى كه دارند و بعضى را كه غلامان و غيرهم باشند بواسطهء اربابان و پدران . لذا\r\n","description":"","footnote":"","page_name":" 84 ","page_number":86},
  {"content":"\r\nپدران و اربابان حق ندارند بگويند :\r\nما بغلامان و فرزندان روزى ميدهيم بلكه رازق همه خداست و اينكه روزى آنها بواسطهء بزرگان است اين فضيلتى است براى مولىها و پدران مثلا .\r\nبعضىها گفته‌اند اگر مراد آن باشد كه همه در روزى برابراند اين نقض صدر آيه است كه فرموده * ( « وَالله فَضَّلَ بَعْضَكُمْ عَلى بَعْضٍ » ) * ولى واسطه بودن آنها در اثبات فضيلت كافى است .\r\nبعضى از بزرگان فرموده مراد آنست كه : خدا بعضى را در روزى بر بعضى برترى داده و برتران حاضر نيستند روزى خود را به ديگران بدهند تا همه با هم مساوى باشند و آنها مساوى نيستند بلكه فضيلت در رزق مخصوص بآنهاست آيا نعمت خدا را انكار ميكنند ؟ ! ناگفته نماند فهم اين معنى از آيه بسيار مشكل است مشكلتر از آن فهم * ( « فِيه سَواءٌ » ) * است كه بگوئيم يعنى مساوى نيستند .\r\n* ( « وَلَوْ بَسَطَ الله الرِّزْقَ لِعِبادِه لَبَغَوْا فِي الأَرْضِ وَلكِنْ يُنَزِّلُ بِقَدَرٍ ما يَشاءُ إِنَّه بِعِبادِه خَبِيرٌ بَصِيرٌ » ) * شورى : 27 .\r\nدر الميزان ميگويد : چون خاصيت وسعت مال تكبر و خود پسندى و طغيان است چنان كه فرموده * ( « إِنَّ الإِنْسانَ لَيَطْغى أَنْ رَآه اسْتَغْنى » ) * لذا اگر خدا همه را سير ميكرد ستم ميكردند على هذا خدا استحقاق هر شخص را ميداند و رزق را به اندازه نازل مىكند .\r\nنگارنده فكر ميكنم مراد آنست كه اگر خداوند به همه روزى را بسط ميكرد همه دارا و غنى ميشدند ، و در اثر رفع احتياج ، امتيازات و قوى و ضعيف بودن از بين ميرفت و مردم در اثر ثروت متجاوز شده و از يكديگر تمكين نميكردند و جوامع بشرى متلاشى ميگرديد . ولى حكمت بالغه اقتضاء مىكند كه بسط در كار نباشد و مردم يكديگر را در كار تسخير كنند چنان كه فرموده * ( « نَحْنُ قَسَمْنا بَيْنَهُمْ مَعِيشَتَهُمْ فِي الْحَياةِ الدُّنْيا وَرَفَعْنا بَعْضَهُمْ فَوْقَ بَعْضٍ دَرَجاتٍ لِيَتَّخِذَ بَعْضُهُمْ بَعْضاً سُخْرِيًّا وَرَحْمَتُ رَبِّكَ خَيْرٌ مِمَّا يَجْمَعُونَ » ) *\r\n","description":"","footnote":"","page_name":" 85 ","page_number":87},
  {"content":"\r\nزخرف : 32 .\r\nآرى استعدادات بشرى مختلف است هر يك كارى پيش گرفته و همه به يكديگر مسخراند تا كار زندگى پيشرفت كند . مراد از آيه آن نيست كه خدا خواسته مردم گرسنه شوند بلكه غرض آنست كه خدا خواسته مردم در كارهاى دنيا در اثر احتياج بوسائل به يكديگر محتاج باشند و در اين باره طغيان نكنند .\r\n* ( « وَفِي السَّماءِ رِزْقُكُمْ وَما تُوعَدُونَ » ) * ذاريات : 22 .\r\nگفته‌اند مراد از رزق باران است و باران را رزق گفته‌اند كه سبب رزق است و گفته‌اند در آن مضاف مقدر است يعنى « فى السماء سبب رزقكم » گفته‌اند : مراد اسباب رزق است كه در بالااند مانند خورشيد ، ماه كواكب و اختلاف فصول و پى در پى بودن شب و روز و تقدير آن « اسباب رزقكم » است .\r\nو گفته‌اند : تقدير ارزاق در سماء است و يا اينكه ارزاق در لوح محفوظ نوشته شده است و گفته‌اند : مراد از * ( « وَما تُوعَدُونَ » ) * بهشت است و گفته‌اند بهشت و آتش و يا ثواب و عقاب است هيچ يك از اين اقوال براى من قانع كننده نيست خود نيز چيزى كه آرام كنندهء وجدان باشد نميدانم . در بعضى آيات هست كه خدا بشما از آسمان و زمين روزى ميدهد نحو * ( « قُلْ مَنْ يَرْزُقُكُمْ مِنَ السَّماءِ وَالأَرْضِ » ) * يونس : 31 .\r\nهمچنين است آيهء 62 نمل ، 24 سباء ، 3 فاطر . با ملاحظهء اين آيات و آيهء ما نحن فيه مىشود بدست آورد كه مراد عوامل آسمانى و زمين و مواد آنهاست كه مبدل برزق ميشوند و آنها مواد اوليه رزقاند .\r\n* ( « أَ فَبِهذَا الْحَدِيثِ أَنْتُمْ مُدْهِنُونَ وَتَجْعَلُونَ رِزْقَكُمْ أَنَّكُمْ تُكَذِّبُونَ » ) * واقعه : 81 و 82 . گويند : مراد از رزق نصيب آنهاست از خير يعنى نصيب خود را از خيريكه بايد از قرآن بر داريد تكذيب آن قرار ميدهيد و تكذيب را جاى خير و فايده ميگذاريد و گويند مراد از رزق قرآن است\r\n","description":"","footnote":"","page_name":" 86 ","page_number":88},
  {"content":"\r\nيعنى تكذيب را بعوض اين قرآن ميگيريد . و گويند كلمهء شكر از آن محذوف است يعنى « و تجعلون شكر رزقكم انكم تكذّبون » قول اول بهتر به نظر ميرسد و اللَّه اعلم .\r\n\r\n\r\n\r\nرسخ :\r\nرسوخ بمعنى ريشه دارى و ثبات است . راسخون در علم كسانىاند كه در دانش ريشه دارند و علم در وجودشان رسوخ كرده و استقرار يافته است . راغب ميگويد : رسوخ ثبات شيىء ثباتى محكم . در اقرب آمده « رسخ الشيء رسوخا : ثبت فى موضعه » راغب گويد : راسخ در علم دانائى است كه شبهه بر او عارض نميشود .\r\n* ( « هُوَ الَّذِي أَنْزَلَ عَلَيْكَ الْكِتابَ مِنْه آياتٌ مُحْكَماتٌ هُنَّ أُمُّ الْكِتابِ وَأُخَرُ مُتَشابِهاتٌ فَأَمَّا الَّذِينَ فِي قُلُوبِهِمْ زَيْغٌ فَيَتَّبِعُونَ ما تَشابَه مِنْه ابْتِغاءَ الْفِتْنَةِ وَابْتِغاءَ تَأْوِيلِه وَما يَعْلَمُ تَأْوِيلَه إِلَّا الله وَالرَّاسِخُونَ فِي الْعِلْمِ يَقُولُونَ آمَنَّا بِه كُلٌّ مِنْ عِنْدِ رَبِّنا . . . » ) * آل عمران : 7 .\r\n* ( « وَالرَّاسِخُونَ . . . » ) * مبتدا و خبر آن * ( « يَقُولُونَ » ) * است و آن جملهء استيناف است بعضى ندانسته فكر ميكنند كه و الراسخون عطف است بجاى « اللَّه » و خلاصهء مضمون آيه آنست كه : قرآن دو قسمت است محكم و متشابه .\r\nمردم نيز دربارهء قرآن دو گروه‌اند آنها كه انحراف قلبى دارند بمتشابه قرآن ميچسبند كه ايجاد فتنه كنند و آنها كه راسخون در علمند گويند بهر دو قسمت ايمان آورديم همهء آن از جانب خداست . و تأويل قرآن را جز خدا كسى نميداند . نه اينكه راسخون عطف به اللَّه باشد و معنى آن باشد كه تأويل قرآن را جز خدا و راسخون در علم كسى نميداند . و اينكه تأويل مفصل قرآن را فقط خدا ميداند در « اول » گذشت .\r\nدر الميزان گويد : توصيف راسخون در علم نشان ميدهد كه آنها به خدا و آيات او چنان علمى دارند كه شكى در آن وارد نميشود و آنچه از محكمات ميدانند ثابت است و به آن ايمان دارند و عمل ميكنند و چون بآيهء متشابهى\r\n","description":"","footnote":"","page_name":" 87 ","page_number":89},
  {"content":"\r\nبر خوردند قلوبشان مضطرب نميشود بلكه به آن ايمان ميآورند و در مقام عمل متوقف ميشوند . ( تمام شد ) .\r\nدر نهج البلاغه خطبه 89 فرموده :\r\nبدان راسخون در علم آنهااند كه بجهل آنچه نميدانند اقرار ميكنند و اين اقرار آنها را از و رود بدرهاى مسدود غيب بى نياز كرده .\r\nراسخون در علم نظر بمعنى كلمه هر كه علم و دانش در وجودش استقرار يافته و ريشه دوانده راسخ در علم است ولى مصداق اولى و حقيقى آن رسول خدا و ائمهء اطهار عليهم السلام است در تفسير برهان بيشتر از 11 روايت در اين باره نقل كرده است در بعضى از آنهاست كه رسول خدا صلى اللَّه عليه و آله افضل راسخون در علم است و بعد از وى اوصياء اواند و در بعضى آمده « نحن الرّاسخون فى العلم » و در برخى « و الرّاسخون فى العلم هم آل محمّد » صلوات اللَّه عليهم اجمعين .\r\nلفظ آيه و همچنين جملهء افضل راسخون در علم بودن نشان ميدهد كه راسخون در علم منحصر به آنان عليهم - السلام نيست ولى چنان كه گفته شد آنها مصداق اولى آناند .\r\n* ( « لكِنِ الرَّاسِخُونَ فِي الْعِلْمِ مِنْهُمْ وَالْمُؤْمِنُونَ يُؤْمِنُونَ بِما أُنْزِلَ إِلَيْكَ وَما أُنْزِلَ مِنْ قَبْلِكَ . . . » ) * نساء : 162 .\r\nضمير « منهم » به يهود كه در آيهء است بر ميگردد و مراد بعضى از يهود است كه دانش در وجودشان استقرار يافته است .\r\n\r\n\r\n\r\nرسّ :\r\n* ( « وَعاداً وَثَمُودَ وَأَصْحابَ الرَّسِّ وَقُرُوناً بَيْنَ ذلِكَ كَثِيراً » ) * فرقان :\r\n38 .\r\n* ( « كَذَّبَتْ قَبْلَهُمْ قَوْمُ نُوحٍ وَأَصْحابُ الرَّسِّ وَثَمُودُ » ) * ق : 12 .\r\nرسّ در لغت بمعنى اثر جزئى و اول تب و دفن مرده و غيره آمده است ولى ملاحظهء آيه نشان ميدهد كه مراد از آن در قرآن كريم محلى است كه قومى بدان نسبت داده شده‌اند در نهج البلاغه خطبهء 180 آمده « اين اصحاب مدائن الرّسّ الَّذين قتلوا\r\n","description":"","footnote":"","page_name":" 88 ","page_number":90},
  {"content":"\r\nالنّبيين » از فرمايش امام عليه السّلام بدست ميايد كه شهرهائى بوده بنام شهرهاى رسّ كه مردم آنها پيامبرانشان را كشته‌اند .\r\nاز دو آيهء فوق كه اصحاب رسّ در رديف اهل عذاب از عاد و ثمود نقل شده بدست ميايد كه آنها در اثر عذاب آسمانى هلاك شده و از بين رفته‌اند و ما بعد آيات دربارهء هلاكت آنها صريح است .\r\nبه نظر ميايد مراد از رسّ رودخانه ارس فعلى است كه در شمال آذربايجان به طول 800 كيلومتر از كوههاى ارض روم در تركيه سرچشمه گرفته پس از عبور از دشت مغان برود كورا متصل ميگردد و به درياى خزر ميريزد .\r\nقسمت عمدهء آن مرز ايران و شوروى است .\r\nدر قسمتى از كرانه هاى اين رود بزرگ ، تمدنى وجود داشته كه فعلا از بين رفته است و مدائن رسّ در نهج البلاغه عبارت از همان تمّدن و شهرهاست .\r\nمحمد عبده در شرح جملهء فوق از نهج البلاغه تصريح كرده كه مراد از رسّ رود ارس فعلى در آذربايجان است . در صافى از قمى نقل كرده رسّ نهرى است در ناحيهء آذربايجان .\r\nدر الميزان از عيون اخبار الرضا عليه السّلام از على عليه السّلام حديثى را بدين صورت تلخيص كرده كه : اصحاب رسّ درخت صنوبر را عبادت ميكردند و به آن شاه درخت ميگفتند آن را يافث پسر نوح در كنار چشمه ايكه به آن روشن آب ميگفتند كاشته بود . آن قوم را دوازده شهر بود در كنار نهريكه آن را رسّ ميگفتند نام آن شهرها عبارت بود از آبان ، آذر ، دى ، بهمن ، اسفندار ، فروردين ، اردىبهشت ، خرداد ، مرداد ، تير ، مهر ، شهريور . عجم نام ماه‌هاى خود را از نام آنشهرها گرفته است .\r\nدر هر شهر از آن صنوبر دانه‌اى كاشته و آب چشمهء فوق را بر آن جارى كردند آب آن چشمه را بر خود و چهارپايان تحريم كردند و هر كه از آن چشمه مىخورد ميكشتند و عقيده\r\n","description":"","footnote":"","page_name":" 89 ","page_number":91},
  {"content":"\r\nداشتند آن چشمه زندگى خدايان است و كسى حق ندارد از حيات خدايان كسر كند .\r\nدر هر شهر براى خود عيدى قرار دادند ، روز عيد كنار آن صنوبر رفته مراسم و قربانى به راه ميانداختند آنگاه گوشت قربانى را در آتشى ميانداختند و وقت ارتفاع دود آن ، بدرخت سجده ميكردند و تضرّع و ناله مىنمودند . . . اين بود عادت آنها در شهرها و چون وقت عيد شهر بزرگشان فرا ميرسيد و در آن پادشاهشان بنام اسفندار سكونت داشت اهل شهر ها به آنجا آمده دوازده روز عيد ميگرفتند . . .\r\nخداوند پيامبرى بر آنها مبعوث كرد به او ايمان نياوردند . وى دعا كرد درخت صنوبر خشكيد ، اين عمل را سخت ناپسند شمردند . . . تصميم بقتل پيامبر گرفتند ، چاهى كنده وى را در آن افكنده و سر آن را گرفتند پيوسته نالهء او مىشنيدند كه فوت شد پس از اين كار خداوند عذابى فرستاد و همه را از بين برد .\r\nمشروح اين حديث در تفسير برهان از مرحوم صدوق و نيز در صافى از عيون اخبار نقل شده و نيز در برهان و صافى نقل شده از جملهء كارهاى ناپسند اصحاب رسّ مساحقهء زنان بود ، ايضا حديث فوق را محمد عبده در شرح نهج البلاغه از سيد رضى از على عليه السّلام نقل كرده است .\r\nطبرسى از عكرمه نقل كرده : رسّ چاهى است كه آنها پيامبر خود را در آن دفن كردند . از وهب نقل كرده اصحاب رسّ قوم شعيب است و ايضا گفته‌اند شهرى است در يمامه و چاهى در انطاكيه و از حضرت صادق عليه السّلام آورده كه زنان اصحاب رسّ اهل مساحقه بودند .\r\nناگفته نماند شايد مراد از مجوس كه در آيهء 17 سورهء حج آمده اصحاب رسّ باشند و يا مجوس از اخلاف آنها باشد .\r\n\r\n\r\n\r\nرسل :\r\nرسل ( بكسر اول ) در اصل بمعنى برخاستن با تأنى است . و رسول\r\n","description":"","footnote":"","page_name":" 90 ","page_number":92},
  {"content":"\r\nبمعنى بر خاسته از همان است رسول گاهى بپيام اطلاق مىشود مثل قول شاعر « الا ابلغ ابا حفص رسولا » و گاهى به شخص پيام آور ( مفردات ) ارسال بمعنى فرستادن و تسليط . . . و رسول بمعنى فرستاده شده است ( قاموس ) در اقرب گويد : رسول اسم است بمعنى رسالت و اصل آن مصدر است و نيز بمعنى مرسل و فرستاده شده است .\r\nخلاصه آنكه رسول در اصل مصدر و در اطلاق قرآن بمعنى فرستاده و پيام آور است . * ( « وَما مُحَمَّدٌ إِلَّا رَسُولٌ قَدْ خَلَتْ مِنْ قَبْلِه الرُّسُلُ » ) * آل عمران :\r\n144 . جمع رسول در قرآن فقط رسل آمده مثل آيهء فوق و نحو * ( « تِلْكَ الرُّسُلُ فَضَّلْنا بَعْضَهُمْ عَلى بَعْضٍ » ) * بقره : 253 .\r\nمرسل بمعنى فرستاده شده است مثل * ( « أَ تَعْلَمُونَ أَنَّ صالِحاً مُرْسَلٌ مِنْ رَبِّه » ) * اعراف : 75 . جمع آن مرسلون است * ( « قالَ فَما خَطْبُكُمْ أَيُّهَا الْمُرْسَلُونَ » ) * حجر : 57 . و مرسلات در * ( « وَالْمُرْسَلاتِ عُرْفاً » ) * مرسلات : 1 . جمع مرسله است . مرسل ( بكسر سين ) اسم فاعل بمعنى فرستنده و رها كننده است * ( « وَما يُمْسِكْ فَلا مُرْسِلَ لَه مِنْ بَعْدِه » ) * فاطر : 2 . جمع آن مرسلون است * ( « وَلكِنَّا كُنَّا مُرْسِلِينَ » ) * قصص : 45 . رسالت ( بكسر اول و گاهى مفتوح آيد ) اسم است بمعنى پيام ( اقرب - قاموس ) * ( « يا قَوْمِ لَقَدْ أَبْلَغْتُكُمْ رِسالَةَ رَبِّي » ) * اعراف : 79 . جمع آن رسالات است * ( « أُبَلِّغُكُمْ رِسالاتِ رَبِّي » ) * اعراف : 62 .\r\nارسال بمعنى فرستادن است خواه فرستادن پيامبر باشد يا باد يا عذاب يا معجزه و غيره . اهل لغت براى آن معانى ديگرى نيز گفته‌اند كه عبارت اخراى معناى فوق است * ( « هُوَ الَّذِي أَرْسَلَ رَسُولَه بِالْهُدى وَدِينِ الْحَقِّ » ) * توبه : 33 . * ( « وَهُوَ الَّذِي أَرْسَلَ الرِّياحَ بُشْراً بَيْنَ يَدَيْ رَحْمَتِه » ) * فرقان : 48 .\r\n* ( « وَأَرْسَلَ عَلَيْهِمْ طَيْراً أَبابِيلَ » ) * فيل : 3 .\r\n* ( « فَأَرْسَلْنا عَلَيْهِمْ رِجْزاً مِنَ السَّماءِ » ) * اعراف : 162 . مىبينيد كه ارسال در فرستاده هاى مختلف به كار رفته است .\r\n","description":"","footnote":"","page_name":" 91 ","page_number":93},
  {"content":"\r\n* ( « لَنُؤْمِنَنَّ لَكَ وَلَنُرْسِلَنَّ مَعَكَ بَنِي إِسْرائِيلَ » ) * اعراف : 136 . ارسال در اينجا بمعنى رها كردن است كه عبارت اخراى فرستادن باشد . همچنين است * ( « أَنْ أَرْسِلْ مَعَنا بَنِي إِسْرائِيلَ » ) * شعراء : 17 .\r\nرسول * ( « فَأْتِيا فِرْعَوْنَ فَقُولا إِنَّا رَسُولُ رَبِّ الْعالَمِينَ » ) * شعراء : 16 در صحاح و قاموس گفته : چون فعول و فعيل در آن مفرد و جمع و مذكر و مؤنث مساوى است لذا بجاى رسول رسل نيامده است در مجمع گويد : رسول مفرد و در معنى جمع است ناگفته نماند نظير اين آيه در سورهء طه آيهء 47 تثنيه آمده است * ( « فَأْتِياه فَقُولا إِنَّا رَسُولا رَبِّكَ » ) * .\r\n* ( « إِنَّه لَقَوْلُ رَسُولٍ كَرِيمٍ ذِي قُوَّةٍ عِنْدَ ذِي الْعَرْشِ مَكِينٍ » ) * تكوير : 19 .\r\nمراد از رسول در اينجا جبرئيل است .\r\nمراد از رسل در قرآن مجيد اكثرا پيامبران است ولى گاهى از آن ملائكه مراد است مثل * ( « قالُوا يا لُوطُ إِنَّا رُسُلُ رَبِّكَ » ) * هود : 81 و مثل * ( « تَوَفَّتْه رُسُلُنا وَهُمْ لا يُفَرِّطُونَ » ) * انعام : 61 .\r\n* ( « إِنَّ رُسُلَنا يَكْتُبُونَ ما تَمْكُرُونَ » ) * يونس :\r\n21 . آيات ديگرى نيز در اين زمينه هست . در آيه * ( « وَإِذَا الرُّسُلُ أُقِّتَتْ لأَيِّ يَوْمٍ أُجِّلَتْ لِيَوْمِ الْفَصْلِ » ) * مرسلات :\r\n11 . باحتمال قوى مراد فرستاده هاى عالم طبيعت است از آسمان و زمين و خورشيد و ماه و ستارگان و غيره كه اينها همه از جانب خدا در اين عالم رها و فرستاده شده‌اند و بطور خودكار به راه خود ادامه ميدهند و در يكديگر تأثير ميكنند و روز قيامت همهء آنها ميايستند چون آن روز روز فصل و جدائى است مؤيد اين سخن كلمهء المرسلات است در اول سورهء كه دربارهء آن بحث خواهد شد . * ( « وَإِذَا الرُّسُلُ أُقِّتَتْ » ) * ظاهرا همان رسيدن به آخر وقت است كه قيامت است .\r\nطبرسى و زمخشرى و بيضاوى رسل را بمعنى پيامبران گرفته و گفته‌اند :\r\nيعنى وقت پيامبران تعيين شود تا براى شهادت بر امّت خود حاضر شوند\r\n","description":"","footnote":"","page_name":" 92 ","page_number":94},
  {"content":"\r\nولى ملاحظهء آيات قبل و بعد نشان ميدهد كه اين معنى درست نيست .\r\n* ( « وَالْمُرْسَلاتِ عُرْفاً . فَالْعاصِفاتِ عَصْفاً . وَالنَّاشِراتِ نَشْراً . فَالْفارِقاتِ فَرْقاً . فَالْمُلْقِياتِ ذِكْراً . عُذْراً أَوْ نُذْراً . ) *\r\n* ( إِنَّما تُوعَدُونَ لَواقِعٌ » ) * مرسلات 1 - 7 .\r\nدر اين آيات آيهء اول با واو قسم و آيهء دوم با فاء نتيجه و آيهء سوم باز با واو قسم و آيهء چهارم با فاء تفريع آمده و امّا آيهء پنجم نتيجهء همه است از اين ميتوان بدست آورد كه مصداق دو آيهء اول غير از آيهء سوم و چهارم است .\r\nنشر بمعنى پراكنده شدن و پراكندن يعنى لازم و متعدى هر دو آمده است ( اقرب ) عرف بمعنى پى در پى است به نظر ميايد مراد از دو آيهء اول بادهائى است كه از اقيانوسها و درياها در اثر اختلاف حرارت هوا سرچشمه گرفته و پى در پى به طرف قاره ها روان ميشوند و آنگاه شدت يافته و به صورت طوفان عاصفات يعنى شكننده در ميايند و مراد از آيهء سوم و چهارم بادهائى است كه از قطبين ميايند و سرد و با رطوبتاند و در كنار درياها و قاره ها با بادهاى گرم ملاقات ميكنند و بهم ميآميزند ( و ظاهرا مراد از ناشرات پراكنده شونده هاست ) و آنها بادهاى ديگر را از هم جدا ميكنند و قسمت شهرها و بيابانها را از نفع و خسارت به محل خود ميرسانند . و گذشته از آن عالم آخرت را يادآورى ميكنند . چون در اثر طوفان محلى خراب و زير و رو شود از اين مىشود پى برد كه خراب شدن تمام عالم نيز ممكن و جايز است مشروح سخن در « جرى » موقع نقل * ( « فَالْجارِياتِ يُسْراً » ) * گذشت . و نيز در آنجا گفته شد كه نميتوان مرسلات و غيره را ملائكه گرفت .\r\nناگفته نماند آيات اول سوره هاى ذاريات ، و مرسلات و نازعات همه نزديك بهماند و مصداق آنها يكى و از همه وقوع قيامت نتيجه گرفته شده است .\r\nنويسندهء كتاب آغاز و انجام جهان در ص 87 ببعد آن كتاب معتقد است كه مراد از مرسلات ، عاصفات ،\r\n","description":"","footnote":"","page_name":" 93 ","page_number":95},
  {"content":"\r\nناشرات و . . . اتمهاى تشكيل دهندهء موجودات و نيروهاى آنهاست كه پرتونها پيوسته الكترونها را ميرانند و نيروها پيوسته از درون و بيرون ميوزند و در وقت تمام شدن ارسال و عصف و نشر قيامت واقع مىشود .\r\nبيان آن كتاب كاملا متين و هر كه طالب تفصيل است به آنجا مراجعه كند .\r\nتفاوت پيامبران * ( « تِلْكَ الرُّسُلُ فَضَّلْنا بَعْضَهُمْ عَلى بَعْضٍ مِنْهُمْ مَنْ كَلَّمَ الله وَرَفَعَ بَعْضَهُمْ دَرَجاتٍ وَآتَيْنا عِيسَى ابْنَ مَرْيَمَ الْبَيِّناتِ » ) * بقره : 253 . آيهء شريفه دليل است كه پيامبران بعضى بر بعضى فضيلت دارند .\r\nايضا آيهء * ( « وَلَقَدْ فَضَّلْنا بَعْضَ النَّبِيِّينَ عَلى بَعْضٍ وَآتَيْنا داوُدَ زَبُوراً » ) * اسراء : 55 . اين مطلب در « فضل » بيشتر توضيح داده شده .\r\n[ فرق رسول و نبى 
  ] رسول همانطور كه گفته شد بمعنى حامل پيام است و نبى از انباء بمعنى حامل نباء و خبر مىباشد اهميّت و عظمت رسول در آنست كه در پيام آوردن واسطه ميان خدا و خلق است و بزرگى و رفعت نبى در آنست كه خبر خدا و علم خدا در نزد اوست .\r\nنميشود گفت كه رسول و نبى هر دو بيك معنى است و هر دو يك مصداق دارد زيرا كه آيهء * ( « وَما أَرْسَلْنا مِنْ قَبْلِكَ مِنْ رَسُولٍ وَلا نَبِيٍّ إِلَّا إِذا تَمَنَّى أَلْقَى الشَّيْطانُ فِي أُمْنِيَّتِه . . . » ) * حج : 52 .\r\nصريح است در اينكه رسول و نبى غير هماند و نيز نميشود گفت : نبى آنست كه امر بتبليغ رسالت نشده .\r\nزيرا كلمهء * ( « وَما أَرْسَلْنا » ) * در صدر آيه صريح است كه رسول و نبى هر دو مأمور بتبليغاند . همچنين آيهء * ( « وَاذْكُرْ فِي الْكِتابِ مُوسى إِنَّه كانَ مُخْلَصاً وَكانَ رَسُولًا نَبِيًّا ) * - . . . * ( وَاذْكُرْ فِي الْكِتابِ إِسْماعِيلَ إِنَّه كانَ صادِقَ الْوَعْدِ وَكانَ رَسُولًا نَبِيًّا » ) * مريم : 51 ، 54 . روشن مىكند كه در موسى و اسمعيل هر دو از رسالت و نبوت وجود داشت نه - اينكه كلمهء « نبيّا » بعد از « رسولا » براى تفنّن در عبارت است .\r\nريشهء فرق رسول و نبى را بايد در آيهء زير جستجو كرد * ( « وَما كانَ لِبَشَرٍ أَنْ ) *\r\n","description":"","footnote":"","page_name":" 94 ","page_number":96},
  {"content":"\r\n* ( يُكَلِّمَه الله إِلَّا وَحْياً أَوْ مِنْ وَراءِ حِجابٍ أَوْ يُرْسِلَ رَسُولًا فَيُوحِيَ بِإِذْنِه ما يَشاءُ إِنَّه عَلِيٌّ حَكِيمٌ » ) * شورى : 51 . اين آيه صريح است كه سخن گفتن خدا با پيامبران بيكى از سه راه است 1 - وحى و آن الهام و انداختن بقلب است و شايد در خواب ديدن نيز جزء آن باشد 2 - سخن گفتن از پس پرده كه پيامبر سخن خدا را مىشنود مثل موسى كه فرموده * ( « وَكَلَّمَ الله مُوسى تَكْلِيماً » ) * نساء : 164 .\r\nو نيز ثابت است كه موسى در طور بارها كلام خدا را شنيد 3 - آمدن ملك چنان كه جبرئيل بنزد حضرت رسول صلَّى اللَّه عليه و آله و ديگر پيامبران آمد و از خدا پيام آورد * ( « قُلْ نَزَّلَه رُوحُ الْقُدُسِ مِنْ رَبِّكَ » ) * نحل : 102 .\r\nترديد با « او » در آيهء شريفه روشن مىكند كه هر يك از سه قسم راه بخصوصى است . قهرا بايد مصداق يكى رسول و مصداق بقيّه نبى باشد يا بالعكس .\r\nمفيد رحمه اللَّه در كتاب اختصاص ص 328 ط مكتبة الصدوق از زرارة از امام باقر عليه السّلام نقل كرده كه از آنحضرت دربارهء * ( « كانَ رَسُولًا نَبِيًّا » ) * سؤال كردم و گفتم : رسول را دانستيم نبى كدام است ؟ فرمود نبى آنست كه در خواب مىبيند و صدا را مىشنود ولى ملك را نمىبيند و رسول ملك را آشكارا مىبيند و با او سخن ميگويد گفتم منزلت امام كدام است ؟ فرمود :\r\nصدا را مىشنود و در خواب نمىبيند و ملك را مشاهده نميكند سپس اين آيه را تلاوت فرمود * ( « وَما أَرْسَلْنا مِنْ قَبْلِكَ مِنْ رَسُولٍ وَلا نَبِيٍّ » ) * ( و لا محدث ) نظير اين روايت در اختصاص از بريد بن معاويه از امام باقر و از زراره از امام صادق و از معروفى از امام رضا عليهم السلام نقل شده و نيز درج اول كافى ص 176 باب فرق بين رسول و نبى و محدث . چهار روايت در اين باره كه قريب بهماند نقل شده است و در بعضى از آنها فرموده كه بعضى از انبياء مقام نبوت و رسالت هر دو را داشته‌اند .\r\nعلى هذا آنطور كه از روايات اهل\r\n","description":"","footnote":"","page_name":" 95 ","page_number":97},
  {"content":"\r\nبيت عليهم السلام بدست آمد نبى آنست كه در خواب مىبيند و صدا را مىشنود و اين مطابق است با * ( « إِلَّا وَحْياً أَوْ مِنْ وَراءِ حِجابٍ » ) * و رسول آنست كه بر وى ملك نازل مىشود و با او سخن ميگويد و اين مصداق * ( « أَوْ يُرْسِلَ رَسُولًا فَيُوحِيَ بِإِذْنِه ما يَشاءُ » ) * مىباشد و اقسام سه گانه سخن گفتن خدا دو قسم اولش راجع به نبى و قسم اخيرش مربوط برسول است .\r\nدر بعضى از پيامبران مقام رسالت و نبوت هر دو جمع است چنان كه در موسى و اسمعيل كه در آيهء 51 و 54 .\r\nسورهء مريم است و نيز دربارهء حضرت رسول صلى اللَّه عليه و آله كه مكرر در وصف آنحضرت نبى و رسول آمده مثل * ( « الَّذِينَ يَتَّبِعُونَ الرَّسُولَ النَّبِيَّ الأُمِّيَّ الَّذِي يَجِدُونَه مَكْتُوباً عِنْدَهُمْ فِي التَّوْراةِ وَالإِنْجِيلِ » ) * اعراف : 157 . * ( « فَآمِنُوا بِالله وَرَسُولِه النَّبِيِّ الأُمِّيِّ . . . » ) * اعراف :\r\n158 . ناگفته نماند ميان رسول و نبى عموم و خصوص مطلق است و هر رسول نبى است و اگر كسى نبى نباشد رسول هم نيست در آيهء * ( « وَخاتَمَ النَّبِيِّينَ » ) * نميشود گفت : پس خاتم رسولان نيست رجوع شود به « نباء » .\r\nآيهء * ( « مَا الْمَسِيحُ ابْنُ مَرْيَمَ إِلَّا رَسُولٌ قَدْ خَلَتْ مِنْ قَبْلِه الرُّسُلُ » ) * مائده : 75 .\r\n* ( « قالَ إِنِّي عَبْدُ الله آتانِيَ الْكِتابَ وَجَعَلَنِي نَبِيًّا » ) * مريم : 30 . نشان ميدهد عيسى هم رسول و هم نبى است .\r\n[ عدد انبياء 
  ] دربارهء عدد انبياء اختلاف است قرآن مجيد توجّهى بعدد آنها ندارد همين قدر ميفرمايد بعضى از آنها را ياد آورى كرديم و بعضى را حكايت ننموديم * ( « وَلَقَدْ أَرْسَلْنا رُسُلًا مِنْ قَبْلِكَ مِنْهُمْ مَنْ قَصَصْنا عَلَيْكَ وَمِنْهُمْ مَنْ لَمْ نَقْصُصْ عَلَيْكَ » ) * غافر : 78 . مجموع پيامبرانيكه نام آنها در قرآن آمده بيست و شش نفر است بقرار ذيل :\r\nآدم ، نوح ، ادريس ، هود ، صالح ، ابراهيم ، لوط ، اسمعيل ، يسع ، ذو الكفل ، الياس ، يونس ، اسحق ، يعقوب ، يوسف ، شعيب ، موسى ، هارون ، داود ، سليمان ، زكريّا ، ايوب\r\n","description":"","footnote":"","page_name":" 96 ","page_number":98},
  {"content":"\r\nيحيى ، اسمعيل صادق الوعد ، عيسى ، محمد صلوات اللَّه و سلامه عليهم اجمعين .\r\nدر الميزان 2 ص 145 پس از شمردن نام پيامبران فرموده بعضى هم هست كه نامشان ذكر نشده بلكه با وصف و كنايه آمده مثل اين آيه * ( « أَ لَمْ تَرَ إِلَى الْمَلإِ مِنْ بَنِي إِسْرائِيلَ مِنْ بَعْدِ مُوسى إِذْ قالُوا لِنَبِيٍّ لَهُمُ ابْعَثْ لَنا مَلِكاً نُقاتِلْ فِي سَبِيلِ الله » ) * بقره : 246 . هكذا آيهء * ( « أَوْ كَالَّذِي مَرَّ عَلى قَرْيَةٍ وَهِيَ خاوِيَةٌ عَلى عُرُوشِها . . . » ) * بقره : 259 .\r\nايضا پيامبرانيكه در سورهء يس آمده * ( « إِذْ أَرْسَلْنا إِلَيْهِمُ اثْنَيْنِ فَكَذَّبُوهُما فَعَزَّزْنا بِثالِثٍ » ) * و نيز عالميكه موسى با او ملاقات كرد ( كهف 66 ) و « الاسباط » بقره : 136 . و بعضىها هستند كه پيغمبر بودن و نبودنشان روشن نيست مثل فتاى موسى * ( « وَإِذْ قالَ مُوسى لِفَتاه لا أَبْرَحُ حَتَّى أَبْلُغَ مَجْمَعَ الْبَحْرَيْنِ » ) * كهف : 61 . و ذو القرنين و عمران پدر مريم ( تمام شد ) بايد دانست كه لقمان نيز از مشكوكين است .\r\nامّا عدد پيامبران مشهور آنست كه صد و بيست و چهار هزار نفر بوده‌اند . صدوق در خصال ( باب الواحد الى المأة ) فصل 17 دو حديث از امير المؤمنين عليه السّلام از حضرت رسول صلَّى اللَّه عليه و آله نقل كرده كه خداوند صد و بيست و چهار هزار پيغمبر آفريده من محترمترين آنهايم و اين سخن از جهت افتخار نيست و خداوند صد و بيست و چهار هزار وصى آفريده على عليه السّلام اكرم و افضل آنهاست پيش خداوند .\r\nدر تفسير الميزان ج 2 ص 149 از معانى الاخبار و خصال از ابو ذر نقل شده كه به حضرت رسول صلَّى اللَّه عليه و آله گفتم :\r\nيا رسول اللَّه پيامبران چه قدراند فرمود :\r\nصد و بيست و چهار هزار . گفتم مرسل آنها چند نفراند ؟ فرمود : سيصد و سيزده نفر كه جمع كثيراند گفتم : اول آنها كدام است ؟ فرمود آدم . . .\r\nآنگاه گويد : اين مضمون را صدوق در امالى و خصال و ابن قولويه در كامل الزيارات و سيد در اقبال از امام سجاد و در بصائر از امام باقر\r\n","description":"","footnote":"","page_name":" 97 ","page_number":99},
  {"content":"\r\nعليهم السلام نقل نموده است .\r\nناگفته نماند مرحوم مجلسى در بحار - ج 12 ص 21 ط جديد از مجمع نقل كرده : اخبار در عدد پيغمبران مختلف است در بعضى صد و بيست و چهار هزار و در بعضى هشت هزار نقل شده كه چهار هزار از بنى اسرائيل و بقيه از اقوام ديگراند .\r\nاين سخن همان است كه در مجمع ذيل آيهء 78 سورهء غافر گفته شده . و نيز از على عليه السّلام نقل كرده كه خداوند پيامبرى از سياه پوستان برانگيخت كه ذكر آن در قرآن نيامده است . در تفسير ابن كثير ذيل آيهء 164 سورهء نساء روايت ابو ذر كه گذشت و روايات هشت هزار نفر بودن نقل شده است .\r\nناگفته نماند همانطور كه گفتيم قرآن اعتنائى بتعداد انبياء ندارد و دانستن آن هم چندان مفيد نيست و بحث را دربارهء آن نبايد طول داد .\r\nپيامبران أولو العزم و اينكه مراد از آن چيست در « عزم » خواهد آمد انشاء اللَّه .\r\n\r\n\r\n\r\nرسو :\r\nثبوت و رسوخ ( اقرب ) در مفردات آمده « رسا الشيء يرسو .\r\nثبت » . * ( « وَقُدُورٍ راسِياتٍ » ) * سباء : 13 .\r\nيعنى ديگهاى ثابت .\r\n\r\n\r\n\r\nرواسى\r\nجمع راسيه بمعنى ثابت و راسخ است * ( « وَأَلْقى فِي الأَرْضِ رَواسِيَ أَنْ تَمِيدَ بِكُمْ » ) * نحل : 15 . يعنى در زمين كوههاى ثابت و ريشه دار قرار داد كه شما را مضطرب نكند و حركت ندهد .\r\nرواسى نه بار در قرآن مجيد آمده و پيوسته صفت جبال است .\r\nارساء بمعنى اثبات است * ( « وَالْجِبالَ أَرْساها » ) * نازعات : 32 .\r\nمرسى بضم اول جايز است كه مصدر ميمى ، اسم زمان و مكان ، و اسم مفعول باشد در آيهء * ( « وَقالَ ارْكَبُوا فِيها بِسْمِ الله مَجْراها وَمُرْساها » ) * هود : 41 . هر دو مصدراند يعنى : در آن سوار شويد بنام خداست حركت و ايستادن آن .\r\n* ( « يَسْئَلُونَكَ عَنِ السَّاعَةِ أَيَّانَ مُرْساها قُلْ إِنَّما عِلْمُها عِنْدَ رَبِّي . . . » ) * اعراف : 187 . * ( « يَسْئَلُونَكَ عَنِ السَّاعَةِ ) *\r\n","description":"","footnote":"","page_name":" 98 ","page_number":100},
  {"content":"\r\n* ( أَيَّانَ مُرْساها فِيمَ أَنْتَ مِنْ ذِكْراها » ) * نازعات : 42 و 43 . مرسى بمعنى ثبوت و اثبات هر دو آمده .\r\nبعضىها در آيه زمان مقدر كرده و گفته‌اند : زمان ثبوت آن كى است ؟\r\nبعضىها مرسى را وقوع معنى كرده و گفته‌اند : وقوع قيامت كى خواهد بود ؟\r\nدر الميزان گفته : ساعت ، ساعت بعث و رجوع الى اللَّه است . . . مرسى اسم زمان و مكان و مصدر ميمى است بمعنى اثبات يعنى وقوع و ثبوت قيامت كى است ؟ .\r\nولى وقوع چنان كه ديگران نيز گفته‌اند با معناى اصلى متفاوت است زيرا معنى اصلى آن چنان كه از راغب و اقرب نقل شد و نيز قاموس و صحاح گفته همان ثبوت و رسوخ است و آنگهى وقوع در آيات ديگر جور در نميايد .\r\nاز دو آيهء فوق روشن است كه دربارهء ثبوت ساعت از آنحضرت سؤال كرده‌اند آيه در جواب آنها آمده است . اگر بگوئيم مشركان از ايستادن وقت پرسش كرده‌اند بعيد است زيرا ايستادن زمان مطلبى است كه بذهن آنها نميرسيد .\r\nولى به نظر ميايد كه كفّار از شنيدن حالات قيامت و خلود كه هر چيز در آن جاودانى و يكنواخت است و تغيير و تبدّل و تحوّلى در آن نيست نتيجه گرفته‌اند كه در قيامت زمان ميايستد و محسوس نميشود زيرا احساس زمان در اثر تغيّر و تبدّل اشياء و فاصلهء دو حركت است و اگر اينها از بين برود ديگر زمان محسوس نميشود و آن عبارت اخراى ايستادن و توقف زمان است .\r\nلذا مىپرسيدند توقف و ايستادن زمان كه آمدن قيامت باشد كى خواهد بود ؟ ساعت چنان كه جوهرى گفته در اصل بمعنى وقت حاضر است و قاموس آن را جزء وقت يعنى جزئى از اجزاء شب و روز و نيز وقت حاضر گفته است در اين صورت سؤال چنين است :\r\nوقت حاضر و جارى كى توقف خواهد\r\n","description":"","footnote":"","page_name":" 99 ","page_number":101},
  {"content":"\r\nكرد ؟ و اين سؤال از وقوع قيامت است بلازم آن ولى باز معناى وقوع بهتر به نظر ميرسد .\r\nجناب محمد رضوى در كتاب تجسم عمل . . . زير عنوان زمان در آخرت توقف مىكند بحث مفصل و مفيدى در اين زمينه دارد كه از هر حيث قابل استفاده است .\r\nرشد : ( بر وزن قفل و فرس ) هدايت . نجات . صلاح . كمال . در مفردات و قاموس و اقرب هر دو وزن بيك معنى است . فيومى در مصباح رشد را صلاح و رسيدن بصواب گفته راغب گويد : آن خلاف غىّ است و بجاى هدايت به كار رود . مجمع ذيل آيهء * ( وَهَيِّئْ لَنا مِنْ أَمْرِنا رَشَداً » ) * كهف :\r\n10 . نقل كرده رشد و نجات هر دو بيك معنىاند . قاموس و اقرب آن را هدايت و استقامت در طريق حق گفته‌اند .\r\nدر قرآن مجيد با غىّ و ضرر و شرّ مقابل آمده مثل * ( « لا إِكْراه فِي الدِّينِ قَدْ تَبَيَّنَ الرُّشْدُ مِنَ الْغَيِّ » ) * بقره :\r\n256 . اجبارى در دين نيست كه دخول در باطل از هدايت تميز يافته است .\r\nو مثل * ( « قُلْ إِنِّي لا أَمْلِكُ لَكُمْ ضَرًّا وَلا رَشَداً » ) * جنّ : 21 . * ( « وَأَنَّا لا نَدْرِي أَ شَرٌّ أُرِيدَ بِمَنْ فِي الأَرْضِ أَمْ أَرادَ بِهِمْ رَبُّهُمْ رَشَداً » ) * جنّ : 10 . يعنى : بگو من براى شما نه ضررى قادرم و نه صلاحى - و ما نميدانيم كه براى مردم شرّى اراده شده يا پروردگارشان براى آنها صلاحى خواسته .\r\nرشد در آيهء بقره بر وزن قفل و در دو آيهء جنّ بر وزن فرس است .\r\n* ( « إِنَّا سَمِعْنا قُرْآناً عَجَباً يَهْدِي إِلَى الرُّشْدِ » ) * جنّ : 1 و 2 . قرآنى عجيب شنيديم كه بصلاح و نجات هدايت ميكرد :\r\nناگفته نماند بايد در آيات دقّت كرد و هر كدام از معانى چهارگانه كه مناسب باشد در نظر گرفت گرچه همه در واقع يكى هستند .\r\nرشاد : بمعنى رشد است * ( « وَما أَهْدِيكُمْ إِلَّا سَبِيلَ الرَّشادِ » ) * غافر : 29 .\r\nهدايت نميكنم شما را مگر به راه صلاح .\r\nراشد : اسم فاعل از رشد است * ( « أُولئِكَ هُمُ الرَّاشِدُونَ » ) * حجرات : 7 .\r\n","description":"","footnote":"","page_name":" 100 ","page_number":102},
  {"content":"\r\nآنها هدايت يافته گاناند . رشيد :\r\nصاحب رشد . * ( « أَ لَيْسَ مِنْكُمْ رَجُلٌ رَشِيدٌ » ) * هود : 78 . آيا در ميان شما مرد عاقلى نيست * ( « وَما أَمْرُ فِرْعَوْنَ بِرَشِيدٍ » ) * هود :\r\n97 . رشيد در آيه بمعنى مرشد است چنان كه مجمع گفته مثل * ( « فَلَنْ تَجِدَ لَه وَلِيًّا مُرْشِداً » ) * كهف : 17 . دستور فرعون نجات دهنده نيست .\r\n\r\n\r\n\r\nرصد :\r\nمراقبت كردن و چيزى را زير نظر گرفتن . و نيز بمعنى مراقب و مراقبت شده آمده است ( كمين كردن و كمين كننده ) * ( « فَمَنْ يَسْتَمِعِ الآنَ يَجِدْ لَه شِهاباً رَصَداً » ) * جن : 9 . هر كه اكنون گوش كند شهابى را در كمين خود مييابد « رصد » صفت شهاب و بمعنى كمين كننده است .\r\nرصد بمعنى كمين كننده مفرد و جمع و مؤنّث در آن يكسان است ( صحاح ) * ( « إِلَّا مَنِ ارْتَضى مِنْ رَسُولٍ فَإِنَّه يَسْلُكُ مِنْ بَيْنِ يَدَيْه وَمِنْ خَلْفِه رَصَداً » ) * جن : 27 . گفته‌اند رصد بمعنى نگهبانان و مراقبان است يعنى خدا از جلو روى و از پشت سرش نگهبانان ميفرستد .\r\nمرصد : اسم مكان بمعنى كمينگاه است * ( « وَخُذُوهُمْ وَاحْصُرُوهُمْ وَاقْعُدُوا لَهُمْ كُلَّ مَرْصَدٍ . . . » ) * توبه : 5 . بگيريد ، حبسشان كنيد و براى گرفتن آنها در هر كمينگاه بنشينيد .\r\nمرصاد : نيز اسم مكان است ( مجمع - مفردات ) راغب ميگويد : فرق مرصاد با مرصد آنست كه مرصاد بمكانيكه فقط مخصوص كمين است گفته مىشود * ( « إِنَّ رَبَّكَ لَبِالْمِرْصادِ » ) * فجر : 14 . * ( « إِنَّ جَهَنَّمَ كانَتْ مِرْصاداً » ) * نباء : 21 . جوهرى آن را طريق معنى كرده ولى مراقبت در آن منظور است .\r\nارصاد : آماده كردن در قاموس گويد « ارصدت له : اعددت » * ( « وَإِرْصاداً لِمَنْ حارَبَ الله وَرَسُولَه . . . » ) * توبه : 107 . و براى آماده كردن بكسيكه با خدا و رسول جنگيده است .\r\nصحاح ، قاموس ، اقرب تصريح دارند كه چون بعد از ارصاد « لام » آيد بمعنى آماده كردن است .\r\n\r\n\r\n\r\nرصص :\r\n* ( إِنَّ الله يُحِبُّ الَّذِينَ يُقاتِلُونَ ) *\r\n","description":"","footnote":"","page_name":" 101 ","page_number":103},
  {"content":"\r\n* ( فِي سَبِيلِه صَفًّا كَأَنَّهُمْ بُنْيانٌ مَرْصُوصٌ » ) * صف : 4 . رصّ بمعنى الصاق و ضمّ اجزاء چيزى در يكديگر است . قلع و سرب را رصاص گفته‌اند كه اجزائش بهم فشرده‌اند ( اقرب ) مراد از مرصوص در آيه محكم است چنان كه راغب گفته ، مجمع گويد : رصّ محكم كردن بناست و اصل آن از رصاص است گوئى كه با رصاص بنا شده است .\r\nقرآن مؤمنان را كه در جنگ استقامت دارند و از هم جدا نميشوند و در راه خدا يكدل و يك جهت ميجنگند به بناى محكمى ريخته از سرب تشبيه كرده است . اين كلمه فقط يك بار در قرآن آمده است .\r\n\r\n\r\n\r\nرضع :\r\nرضع و رضاعة بمعنى شير خوردن است ( صحاح ، قاموس ، مفردات ) * ( « لِمَنْ أَرادَ أَنْ يُتِمَّ الرَّضاعَةَ » ) * بقره : 233 . ارضاع : شير دادن * ( « وَأَوْحَيْنا إِلى أُمِّ مُوسى أَنْ أَرْضِعِيه . . . » ) * قصص : 7 . مرضعه : شيرده * ( « تَذْهَلُ كُلُّ مُرْضِعَةٍ عَمَّا أَرْضَعَتْ » ) * حج : 2 . جمع آن مراضع است * ( « وَحَرَّمْنا عَلَيْه الْمَراضِعَ مِنْ قَبْلُ . . . » ) * قصص : 12 .\r\nاسترضاع : طلب مرضعه كردن * ( « وَإِنْ أَرَدْتُمْ أَنْ تَسْتَرْضِعُوا أَوْلادَكُمْ . . . » ) * بقره :\r\n233 .\r\n\r\n\r\n\r\nرضى :\r\nرضا و رضوان و مرضاة بمعنى خوشنودى است ( قاموس ) * ( « رَضِيَ الله عَنْهُمْ وَرَضُوا عَنْه » ) * مائده :\r\n119 . خدا از آنها و آنها از خدا خوشنود شدند رضى در قرآن متعدى بنفسه نيز آمده است * ( « وَلَوْ أَنَّهُمْ رَضُوا ما آتاهُمُ الله وَرَسُولُه . . . » ) * توبه : 59 .\r\n* ( « لَيُدْخِلَنَّهُمْ مُدْخَلًا يَرْضَوْنَه » ) * حج : 59 .\r\nو مىشود گفت كه حرف جرّ از آنها حذف شده است .\r\nارضاء : خوشنود كردن * ( « يَحْلِفُونَ بِالله لَكُمْ لِيُرْضُوكُمْ . . . » ) * توبه : 62 . به خدا قسم ميخورند تا خشنودتان كنند .\r\nارتضاء : بمعنى رضاست و شايد از آن مبالغه مراد باشد كه يكى از معانى افتعال است * ( « وَلا يَشْفَعُونَ إِلَّا لِمَنِ ارْتَضى » ) * انبياء : 28 . رضوان چنان كه گفته شد بمعنى رضاست * ( « يُبَشِّرُهُمْ رَبُّهُمْ بِرَحْمَةٍ مِنْه وَرِضْوانٍ » ) * توبه : 21 .\r\n","description":"","footnote":"","page_name":" 102 ","page_number":104},
  {"content":"\r\nمرضاة نيز چنان كه گفته شد مفرد است بمعنى رضا و جمع نيست * ( « وَمِنَ النَّاسِ مَنْ يَشْرِي نَفْسَه ابْتِغاءَ مَرْضاتِ الله . . . » ) * بقره : 207 .\r\n* ( « وَإِنْ تَشْكُرُوا يَرْضَه لَكُمْ » زمر :\r\n7 . « يرضه » در اصل « يرضاه » است الف در اثر جزم حذف شده و ضمير راجع بشكر است بعضى هاء آن را ساكن و بعضى مضموم و با اشباع و بعضى مضموم بلا اشباع خوانده‌اند ( مجمع ) يعنى اگر خدا را شكر كنيد شكر را بنفع شما خوش ميدارد .\r\n* ( « فَهُوَ فِي عِيشَةٍ راضِيَةٍ » حاقه :\r\n21 . قارعه : 7 . طبرسى فرموده : فاعل در اينجا بمعنى مفعول است يعنى عيشة مرضية چون آن در معنى « عيشة ذات رضى » است .\r\n* ( « وَاجْعَلْه رَبِّ رَضِيًّا » مريم : 6 .\r\nرضى بمعنى مرضى است يعنى خوشنود شده طبرسى آن را مرضيا عند اللَّه گفته و شايد مراد اعمّ باشد .\r\n[ معنى رضا و سخط خدا 
  ] رضا از معانيى است كه در موجود ذى شعور و با اراده يافت مىشود و مقابل آن سخط و غضب است و هر دو امر وجودى ميباشند .\r\nرضا بفعل و وصف تعلق ميگيرد نه بذات مثل * ( « وَرَضُوا بِالْحَياةِ الدُّنْيا » ) * يونس : 7 . * ( « وَلَوْ أَنَّهُمْ رَضُوا ما آتاهُمُ الله وَرَسُولُه » ) * توبه : 59 . و اگر متعلق بذات باشد منظور از آن وصف و فعل است مثل * ( « رَضِيَ الله عَنْهُمْ » ) * مائده :\r\n119 . يعنى خدا از فعلشان راضى شد * ( « وَلَنْ تَرْضى عَنْكَ الْيَهُودُ وَلَا النَّصارى » ) * بقره : 120 . يعنى از دين تو و عمل تو هرگز خوشنود نخواهند گشت .\r\nرضا و خوشنودى عين اراده نيست گرچه هر چه اراده به آن تعلق يافت رضا نيز به آن تعلق ميگيرد زيرا چنان كه گفته‌اند : اراده به كار غير واقع تعلق ميگيرد و رضا بعد از وقوع يا بعد از فرض وقوع آن . و چون رضا بعد از تحقق مرضى حادث مىشود لذا از صفات ذات حق محال است واقع شود و رضاى خدا صفتى است قائم بفعل خدا و منتزع از فعل مثل رحمت\r\n","description":"","footnote":"","page_name":" 103 ","page_number":105},
  {"content":"\r\nو غضب و اراده و كراهت .\r\nپس هر چيزى كه خدا تكوينا ايجاد كرده مرضى اوست و هر عمل تشريعى مرضى است زيرا ملائم فعل خداست .\r\nو خلاصه اينكه اگر گوئيم : خدا از اين كار راضى است يعنى اين كار ملائم و موافق فعل خدا و دستور خداست ( استفاده از الميزان ج 17 ص 255 ) .\r\nراغب در مفردات گويد : رضاى بنده از خدا آنست كه قضاى خدا را مكروه ندارد و رضاى خدا از بنده آنست كه به بيند بنده از دستور او پيروى و از منهى او كناره گيرى مىكند .\r\n\r\n\r\n\r\nرطب :\r\n( فلس ) تر . مقابل خشك * ( « وَعِنْدَه مَفاتِحُ الْغَيْبِ لا يَعْلَمُها إِلَّا هُوَ وَيَعْلَمُ ما فِي الْبَرِّ وَالْبَحْرِ وَما تَسْقُطُ مِنْ وَرَقَةٍ إِلَّا يَعْلَمُها وَلا حَبَّةٍ فِي ظُلُماتِ الأَرْضِ وَلا رَطْبٍ وَلا يابِسٍ إِلَّا فِي كِتابٍ مُبِينٍ » ) * انعام : 59 .\r\n« و لا حبّة » عطف است به « ورقة » همچنين است * ( « لا رَطْبٍ وَلا يابِسٍ » ) * معنى آيه چنين مىشود : خزانه هاى غيب نزد خداست ، جز خدا آنها را كسى نميداند . هيچ برگى به زمين نميافتد مگر آن را ميداند و هيچ دانه‌اى به شكم زمين نميافتد ( بوسيلهء انسان باشد يا غيره ) و هيچ تر و خشكى ساقط نميشود مگر آنكه در كتابى آشكار موجود است . گفته‌اند آنچه از ميوهء تر و خشك ميافتد ميداند و گفته‌اند آنچه ميافتد هر چه باشد ميداند . به نظر ميايد كه مراد از رطب و يابس ، ميوه ها باشد زيرا صدر آيه « * ( وَما تَسْقُطُ ) * . . . * ( وَلا حَبَّةٍ ) * » دربارهء درختان و دانه هاست و مناسب است كه رطب و يابس ميوه ها باشد . در مجمع گويد : رطب و يابس به تمام مخلوقات شامل است . ولى تدبّر در آيه خلاف آن را مىرساند و اللَّه اعلم مگر آنكه واو در * ( « وَلا رَطْبٍ » ) * براى استيناف باشد آنوقت لا رطب و لا يابس شامل همهء موجودات مىشود و ظاهرا همينطور است .\r\nناگفته نماند : مراد از كتاب مبين علم خدا و يا لوح محفوظ است و اينكه در عرف شايع شده كه مراد از\r\n","description":"","footnote":"","page_name":" 104 ","page_number":106},
  {"content":"\r\nآن قرآن است صحت ندارد .\r\nرطب ( مثل صرد ) بمعنى خرماى تر است * ( « وَهُزِّي إِلَيْكِ بِجِذْعِ النَّخْلَةِ تُساقِطْ عَلَيْكِ رُطَباً جَنِيًّا » ) * مريم : 25 .\r\n\r\n\r\n\r\nرعب :\r\nترس . دستپاچگى جوهرى آن را خوف و طبرسى خوف و فزع گفته است در اقرب هست كه آن مصدر است بمعنى ترسيدن و ترساندن ( لازم و متعدى ) و نيز اسم است بمعنى فزع ولى راغب گويد : آن انقطاع ( و لا علاجى ) است از امتلاء خوف و بتصور امتلاء گفته‌اند « رعبت الحوض » حوض را پر كردم « سيل راعب » سيليكه درّه را پر مىكند .\r\n* ( « سَنُلْقِي فِي قُلُوبِ الَّذِينَ كَفَرُوا الرُّعْبَ بِما أَشْرَكُوا بِالله » ) * آل عمران :\r\n151 . * ( « وَقَذَفَ فِي قُلُوبِهِمُ الرُّعْبَ » ) * احزاب : 26 . به نظر ميايد كه مراد همان لا علاجى از كثرت خوف باشد مانند خود گم كردن و دستپاچه شدن . و چون وجود ترادف در لغات ثابت نيست بايد رعب با خوف فرق داشته باشد .\r\nاين كلمه پنج بار در قرآن آمده است :\r\nانفال : 12 . حشر : 2 . كهف : 18 .\r\nرعد : صداى ابر . كه در اثر تخليهء الكتريكى بوجود ميايد و توأم با برق است ولى چون سرعت نور در هر ثانيه سيصد هزار كيلومتر و سرعت صوت در هر ثانيه 240 متر است لذا صداى رعد هميشه پس از برق شنيده مىشود .\r\n* ( « أَوْ كَصَيِّبٍ مِنَ السَّماءِ فِيه ظُلُماتٌ وَرَعْدٌ وَبَرْقٌ » ) * بقره : 19 . * ( « وَيُسَبِّحُ الرَّعْدُ بِحَمْدِه وَالْمَلائِكَةُ مِنْ خِيفَتِه » ) * رعد : 13 آيه روشن مىكند كه رعد در پيدا شدنش از دستور خدا پيروى مىكند و بامر خدا خاضع است و خدا را تسبيح مىكند . در « صعق » تأثير رعد و برق در عالم خواهد آمد .\r\nدر دعاى سوم صحيفه آمده « و الَّذى بصوت زجره يسمع زجل الرّعود » يعنى صلوات فرست بر آن فرشته ايكه از صداى زجرش بانگ رعدها شنيده مىشود . اينكه از فرشته نام برده شده مخالف آنكه بشر كشف كرده نيست زيرا فرشتگان خدا در هر جا هستند و بامر خدا كار ميكنند صداى رعد از\r\n","description":"","footnote":"","page_name":" 105 ","page_number":107},
  {"content":"\r\nتخليهء الكتريكى و از ملك است هر دو صحيح است . اين كلمه فقط دو بار در قرآن آمده است .\r\n\r\n\r\n\r\nرعى :\r\nمراعات . محافظت * ( « فَما رَعَوْها حَقَّ رِعايَتِها » ) * حديد : 27 .\r\nراغب ميگويد : اصل رعى حفظ حيوان است بواسطهء غذا و يا دفع دشمن از آن . طبرسى فرموده : مراعات ، محافظت ، و مراقبت نظير هماند و هر كه بر قومى ولايت داشته باشد راعى آنقوم است و راعى سائس و تدبير كننده است .\r\nعلى هذا چرانيدن و بچرا فرستادن چهارپايان يك نوع محافظت از آنهاست * ( « كُلُوا وَارْعَوْا أَنْعامَكُمْ » ) * طه : 54 . بخوريد و چهارپايانتان را بچرانيد .\r\nمرعى بمعنى چراگاه است محليكه چهارپايان با چريدن محافظت ميشوند * ( « وَالَّذِي أَخْرَجَ الْمَرْعى . فَجَعَلَه غُثاءً أَحْوى » ) * اعلى : 4 و 5 . رعاء و رعاة جمع راعى بمعنى چوپان است * ( « قالَتا لا نَسْقِي حَتَّى يُصْدِرَ الرِّعاءُ وَأَبُونا شَيْخٌ كَبِيرٌ » ) * قصص : 23 . گفتند گوسفندان خود را آب نميدهيم تا چوپانها گوسفندان خويش را برگردانند .\r\n* ( « يا أَيُّهَا الَّذِينَ آمَنُوا لا تَقُولُوا راعِنا وَقُولُوا انْظُرْنا وَاسْمَعُوا وَلِلْكافِرِينَ عَذابٌ أَلِيمٌ » ) * بقره : 104 .\r\nبراى روشن شدن اين آيه لازم است آيهء ديگرى را نقل كنيم * ( « وَيَقُولُونَ سَمِعْنا وَعَصَيْنا وَاسْمَعْ غَيْرَ مُسْمَعٍ وَراعِنا لَيًّا بِأَلْسِنَتِهِمْ وَطَعْناً فِي الدِّينِ وَلَوْ أَنَّهُمْ قالُوا سَمِعْنا وَأَطَعْنا وَاسْمَعْ وَانْظُرْنا لَكانَ خَيْراً لَهُمْ . . . » ) * نساء : 46 .\r\nآيهء اول دستور ميدهد كه بجاى « راعنا » بگويند « انظرنا » و اگر عمل نكنند آن به حكم كفر است . در آيه دوم سخن يهود را نقل كرده كه ميگفتند :\r\nشنيديم و عصيان كرديم و بشنو اى كاش ناشنوا باشى و گويند « راعنا » ما را مراعات كن و گفتارشان زبان بازى و طعنه و تمسخر بدين است . . .\r\nنقل شده كه مسلمانان موقع سخن گفتن به آنحضرت ميگفتند يا رسول اللَّه\r\n","description":"","footnote":"","page_name":" 106 ","page_number":108},
  {"content":"\r\nراعنا يعنى حال ما را مراعات كن و مهلت بده تا بفهميم و اين لفظ در ميان يهود و لغت آنها معناى فحش ميداد ( و شايد بمعنى بشنو ايكاش ناشنوا باشى بود ) يهود از فرصت استفاده كرده و همان كلمه را دربارهء حضرت به كار ميبردند و از آن ناسزا قصد ميكردند لذا مسلمانان از به كار بردن آنكلمه نهى شدند ( تا يهود نيز به زبان نياورند ) و دستور آمد كه بجاى « راعنا » بگوئيد « انظرنا » يعنى منتظر ما باش و ما را مهلت بده تا سخن شما را درك كنيم .\r\n\r\n\r\n\r\nرغب :\r\nاصل رغبت بمعنى وسعت است گويند « رغب الشيء : اتّسع » ( مفردات ) رغب چون با « فى » و « الى » باشد معناى دوست داشتن ، مايل بودن و حريص بودن ميدهد مثل * ( « إِنَّا إِلَى الله راغِبُونَ » ) * توبه : 59 . * ( « فَإِذا فَرَغْتَ فَانْصَبْ . وَإِلى رَبِّكَ فَارْغَبْ » ) * شرح : 7 و 8 . و چون با « عن » باشد معنى اعراض و كناره گيرى و بىاعتنائى ميدهد نحو * ( « وَمَنْ يَرْغَبُ عَنْ مِلَّةِ إِبْراهِيمَ إِلَّا مَنْ سَفِه نَفْسَه » ) * بقره : 130 . * ( « قالَ أَ راغِبٌ أَنْتَ عَنْ آلِهَتِي يا إِبْراهِيمُ » ) * مريم :\r\n46 . كه هر دو بمعنى اعراض و بى اعتنائى است .\r\nرَغَبَاً * ( « وَيَدْعُونَنا رَغَباً وَرَهَباً » ) * انبياء :\r\n90 . جوهرى رغب ( مثل فرس ) را رغبت گفته طبرسى فرموده : ما را ميخواندند براى رغبت در ثواب و خوف از عذاب و در قاموس و اقرب بمعنى ابتهال آمده است .\r\n\r\n\r\n\r\nرغد :\r\n( مثل فرس ) وسعت عيش ( مجمع ) « رغد عيشه رغدا : طاب و اتسع » ( اقرب ) و خلاصهء رغد فراوانى وسائل عيش و پاكيزگى و دلچسب بودن آن است * ( « يا آدَمُ اسْكُنْ أَنْتَ وَزَوْجُكَ الْجَنَّةَ وَكُلا مِنْها رَغَداً حَيْثُ شِئْتُما » ) * بقره : 35 . اى آدم تو و زوجه ات - در اين باغ ساكن باشيد و از آن بطور فراوان هر جا كه خواستيد بخوريد . اين كلمه در قرآن سه بار آمده است : بقره : 35 و 58 . نحل :\r\n112 . در نهج البلاغه خطبهء اول آمده « ثُمَّ اسْكَنَ سُبْحانَه آدَمَ داراً ارْغَدَ\r\n","description":"","footnote":"","page_name":" 107 ","page_number":109},
  {"content":"\r\nفيهَا عَيْشَه » .\r\n\r\n\r\n\r\nرغم :\r\n* ( « وَمَنْ يُهاجِرْ فِي سَبِيلِ الله يَجِدْ فِي الأَرْضِ مُراغَماً كَثِيراً وَسَعَةً » ) * نساء : 100 .\r\nمراغم ( بصيغهء مفعول ) بمعنى جايگاه و موضع است ( مجمع ) يعنى هر كه در راه خدا از موطن خود هجرت كند در زمين جايگاه بسيار و وسعت مييابد كه در آن بخداى خود بندگى كند .\r\nرغام بفتح راء بمعنى خاك نرم است ( راغب ) مجمع و اقرب آن را مطلق خاك گفته‌اند « رغم انف فلان » يعنى بينىاش به خاك افتاد « ارغم اللَّه انفه » خدا بينىاش را به خاك ماليد .\r\nبه نظر ميايد استعمال مراغم از اين جهت است كه شخص مهاجر در آنمحل برغم انف دشمن براحتى مشغول عبادت خداى خود مىشود .\r\nاين كلمه فقط يك بار در قرآن آمده است .\r\n\r\n\r\n\r\nرفات :\r\nرفت در اصل شكستن و كوبيدن است در اقرب آمده « رفته :\r\nكسره و دقّه » در نهايه گويد : رفات هر چيزى كه شكسته و كوبيده شود .\r\nمجمع گويد : رفات هر چيز شكسته و پوسيده است و از مبرد نقل كرده رفات هر چيز كوبيده است كه در اثر كثرت كوبيده شدن سائيده شود .\r\n* ( « وَقالُوا أَ إِذا كُنَّا عِظاماً وَرُفاتاً أَ إِنَّا لَمَبْعُوثُونَ خَلْقاً جَدِيداً » ) * اسراء :\r\n49 و 98 مراد از رفات استخوانهائى است كه پوسيده و سائيده شده‌اند .\r\nناگفته نماند در آياتيكه تراب بجاى رفات آمده در همه پيش از كلمهء عظام است * ( « أَ إِذا مِتْنا وَكُنَّا تُراباً وَعِظاماً أَ إِنَّا لَمَبْعُوثُونَ » ) * مؤمنون : 82 .\r\nصافات : 16 ، واقعة : 47 . * ( « أَ إِذا مِتْنا وَكُنَّا تُراباً وَعِظاماً أَ إِنَّا لَمَدِينُونَ » ) * صافات : 53 .\r\nاين نشان ميدهد كه مراد از تراب در آيات فوق خاكى است كه از پوسيدن گوشتهاى بدن بوجود آمده و چون رفات پيوسته بعد از عظام آمده لا بد آن خاكى است كه از پوسيدن استخوانها توليد شده است . و در\r\n","description":"","footnote":"","page_name":" 108 ","page_number":110},
  {"content":"\r\nنهج البلاغه خطبهء 119 آمده « و من الرفات جيران » محمد عبده در ترجمهء آن گويد : رفات استخوانهاى كوبيده و خورد شده است .\r\nاين استفاده‌اى است كه از استعمال قرآن كريم كرده‌ايم .\r\n\r\n\r\n\r\nرفث :\r\n( فرس ) * ( « أُحِلَّ لَكُمْ لَيْلَةَ الصِّيامِ الرَّفَثُ إِلى نِسائِكُمْ » ) * بقره : 187 .\r\nجوهرى آن را جماع و سخن گفتن با زن دربارهء جماع و همچنين قول ناپسند گفته . مراد از آن در آيه جماع است كه در شب رمضان مباح مىباشد طبرسى فرمود مراد از رفث در آيه جماع است بالاجماع و گفته‌اند اصل آن بمعنى قول قبيح است و بطور كنايه بر جماع اطلاق شده .\r\nراغب ميگويد تعدّى آن با « الى » بجهة تضمين معنى افضاء است يعنى در شب صيام حلال شده كه بسوى زنان ميل كنيد .\r\n* ( « فَلا رَفَثَ وَلا فُسُوقَ وَلا جِدالَ فِي الْحَجِّ » ) * بقره : 197 . مراد آنست كه در حال احرام جماع حرام است .\r\n\r\n\r\n\r\nرفد :\r\n( بكسر اول ) عطيّه . يارى ( مفردات ) در اقرب گويد « رفده رفدا : اعطاه و اعانه » و گويد رفد بمعنى عطيّه وصله است . * ( « وَأُتْبِعُوا فِي هذِه لَعْنَةً وَيَوْمَ الْقِيامَةِ بِئْسَ الرِّفْدُ الْمَرْفُودُ » ) * هود : 99 . ظاهرا مراد از رفد در آيه عطيّه است چنان كه مجمع گفته يعنى قوم فرعون در اين دنيا بلعنت و غرق گرفتار شدند و در آخرت بد عطائى است عطايشان كه به آنها داده شده . در مجمع گويد :\r\nعلت اينكه عذاب رفد خوانده شده آنست كه در مقابل نعمت اهل بهشت است تقدير آن اين است « بئس الرفد رفدهم » .\r\nجوهرى گويد : رفد بكسر اول عطا وصله و بفتح اول مصدر است .\r\nاز اين ماده فقط دو كلمهء فوق در قرآن يافته است .\r\n\r\n\r\n\r\nرفرف :\r\nفرشها . جوهرى گويد :\r\nرفرف ثيابى سبز رنگ است كه از آن محل نشستن آماده ميكنند مفرد آن رفرفه است . همچنين است قول\r\n","description":"","footnote":"","page_name":" 109 ","page_number":111},
  {"content":"\r\nقاموس و اقرب . معانى ديگرى نيز گفته‌اند كه در قرآن نيامده * ( « مُتَّكِئِينَ عَلى رَفْرَفٍ خُضْرٍ وَعَبْقَرِيٍّ حِسانٍ » ) * رحمن : 76 . رفرف در آيه بمعنى فرشهاست و شايد بمعنى پشتىها و مخده ها باشد كه در مجمع از بعضى وسائد نقل شده . عبقرى را فرش و حرير و بالش گفته‌اند معنى آيه چنين مىشود : تكيه ميكنند به فرشهاى سبز و بالشهاى نيكو .\r\nدر آيهء 54 همين سوره آمده * ( « مُتَّكِئِينَ عَلى فُرُشٍ بَطائِنُها مِنْ إِسْتَبْرَقٍ . . . » ) * از اين آيه به نظر ميايد كه مراد از عبقرى بالشهاست . ناگفته نماند در قرآن مجيد رفرف فقط يك بار آمده و آن هم نكره است و نميشود بفرشهاى دنيا قياس كرد .\r\n\r\n\r\n\r\nرفع :\r\nبالا بردن . * ( « وَرَفَعَ أَبَوَيْه عَلَى الْعَرْشِ » ) * پدر و مادرش را بتخت بالا برد . * ( « مِنْهُمْ مَنْ كَلَّمَ الله وَرَفَعَ بَعْضَهُمْ دَرَجاتٍ » ) * بقره : 253 . آيهء اول دربارهء بالا بردن ظاهرى و دوم در بالا بردن معنوى است كه فضيلت و شرافت و عظمت باشد * ( « فِي صُحُفٍ مُكَرَّمَةٍ مَرْفُوعَةٍ مُطَهَّرَةٍ » ) * عبس : 13 و 14 .\r\nدر صحيفه هاى محترم و با فضيلت و پاكيزه * ( « فِي بُيُوتٍ أَذِنَ الله أَنْ تُرْفَعَ » ) * نور : 36 . در خانه هائيكه خدا اذن داده با فضيلت و بلند آوازه شوند * ( « وَرَفَعْنا لَكَ ذِكْرَكَ » ) * شرح : 4 . رفع در آيه معنى بلند آوازى ميدهد .\r\nرفيع : بالا برنده مثل رافع * ( « رَفِيعُ الدَّرَجاتِ ذُو الْعَرْشِ » ) * غافر : 15 . بالا برندهء درجه ها و صاحب عرش است .\r\n\r\n\r\n\r\nرفق :\r\n( بكسر اول ) مدارا . ايضا مرفق ( بكسر اول و فتح فاء ) و آن ضد خشونت است ( اقرب ) .\r\nرفيق : مدارا كننده ( دوست ) * ( « وَحَسُنَ أُولئِكَ رَفِيقاً » ) * نساء : 69 . * ( « يُهَيِّئْ لَكُمْ مِنْ أَمْرِكُمْ مِرفَقاً » ) * كهف : 16 .\r\nمرفق را بعضى بفتح « م » و كسر ( فاء ) و بعضى به عكس آن خوانده‌اند . و آن با دو وزن فوق و همچنين بفتح « م » و « ف » مصدر است بمعنى لطف و سهولت . يعنى خدا براى شما از مشكلى كه داريد سهولت و گشايش پيش آورد .\r\n","description":"","footnote":"","page_name":" 110 ","page_number":112},
  {"content":"\r\nمُرْتَفَقْ * ( « مُتَّكِئِينَ فِيها عَلَى الأَرائِكِ نِعْمَ الثَّوابُ وَحَسُنَتْ مُرْتَفَقاً » ) * كهف : 31 .\r\nدر مجمع گويد : مرتفق متّكا و مخدّه است گويند : ارتفق يعنى بآرنج خود تكيه كرد همچنين است قول ( اقرب ) و ديگران . ولى به نظر ميايد كه آن محل مرافقت و ملاطفت باشد يعنى بهتر آسايشگاه است .\r\nمَرافق * ( « يا أَيُّهَا الَّذِينَ آمَنُوا إِذا قُمْتُمْ إِلَى الصَّلاةِ فَاغْسِلُوا وُجُوهَكُمْ وَأَيْدِيَكُمْ إِلَى الْمَرافِقِ وَامْسَحُوا بِرُؤُسِكُمْ وَأَرْجُلَكُمْ إِلَى الْكَعْبَيْنِ » ) * مائده : 6 .\r\nمرافق جمع مرفق بمعنى آرنج است در لغت عرب آن را مجمع ساعد و بازو گفته‌اند * ( « إِلَى الْمَرافِقِ » ) * قيد است براى * ( « أَيْدِيَكُمْ » ) * نه براى * ( « فَاغْسِلُوا » ) * و بعبارت ديگر حدّ مغسول است نه غسل دست در اطلاق عرب مصاديق گوناگون دارد يك دفعه مراد از آن چهار انگشت دست مثل * ( « وَالسَّارِقُ وَالسَّارِقَةُ فَاقْطَعُوا أَيْدِيَهُما » ) * مائده : 38 .\r\nيك دفعه مراد از آن از مچ به پائين است نحو * ( « فَتَيَمَّمُوا صَعِيداً طَيِّباً فَامْسَحُوا بِوُجُوهِكُمْ وَأَيْدِيكُمْ » ) * مائده : 6 ، نساء :\r\n43 . يك دفعه مراد از آن تا آرنج است مثل آيه « ما نحن فيه » . و يك دفعه مراد از آن از سر انگشتان است تا شانه چنان كه در اقرب الموارد گفته است .\r\nلذا اگر در آيه قيد * ( « إِلَى الْمَرافِقِ » ) * نبود معلوم نميشد مراد از دست كدام است ولى قيد روشن مىكند كه دست تا آرنج مراد است . بنا بر اين آيهء شريفه از اينكه از مرفق شسته شود يا بالعكس ساكت است و اگر ما بوديم و آيه ميگفتيم : هر دو جايز است . شيعه كه ميگويد : بايد وضو از مرفق به پائين شسته شود دليلشان روايات اهل بيت عليهم السلام است نه آيهء فوق رجوع شود به وسائل ( ابواب الوضوء باب 15 ) .\r\nاهل سنت نيز كه از پائين به بالا ميشويند در اين عمل به آيه استناد نميكنند بلكه از امثال ابو هريره و عثمان روايت ميكنند كه آنها حضرت رسول صلَّى اللَّه عليه و آله را ديده‌اند كه از پائين به بالا مىشسته رجوع شود به سنن ابى داود و غيره . اهل سنت دربارهء آيهء فوق\r\n","description":"","footnote":"","page_name":" 111 ","page_number":113},
  {"content":"\r\nبيشتر اهميت داده‌اند كه « الى » را بمعنى « مع » بگيرند كه يعنى مرفق نيز بايد شسته شود وانگهى اهل سنت نگفته‌اند كه اگر كسى از مرفق بشويد وضوى او باطل است رجوع كنيد بتفاسير و كتب احاديثشان طبرسى رحمه اللَّه در مجمع ذيل آيهء فوق فرموده : امت اسلامى اتفاق دارند در اينكه اگر كسى از بالا به پائين بشويد وضوى او صحيح است . على هذا شروع از پائين در مذهب اهل سنت مستحبّ است نه واجب كه عكس آن مبطل باشد .\r\nفقهاء شيعه باستناد روايات اهل بيت عليهم السلام فتوى داده‌اند كه در صورت شستن از پائين به بالا وضو باطل است .\r\nفقط از ابن ادريس نقل شده كه آن را مكروه دانسته و مبطل نميداند و نيز سيد مرتضى كه در يكى از دو فتوايش گفته از بالا شستن مستحب است .\r\nاگر گويند : گفتيد آيه از كيفيّت شروع ساكت است و اگر ما بوديم و آيه ، هر دو نوع شستن جايز بود در اين باره توضيح بيشتر بدهيد ؟\r\nگوئيم : بطوريكه گفته شد * ( « إِلَى الْمَرافِقِ » ) * حدّ * ( « أَيْدِيَكُمْ » ) * است مثلا اگر شخصى بنقاش گويد : اين ستون را تا نصف رنگ بزن . نقاش مخيّر است كه از نصف به پائين رنگ بزند . و بالعكس . در هر دو صورت ميگويند مأموريت خود را انجام داده است همچنين است آيهء شريفه .\r\n\r\n\r\n\r\nرقب :\r\nرقبه ( بكسر اول ) و رقوب بمعنى حفظ و انتظار است ( اقرب ) طبرسى فرموده : رقبه و انتظار و مراقبت و مراعات و محافظت نظير هماند .\r\nصحاح و قاموس : رقيب را حافظ و منتظر گفته است به نظر ميايد كه معنى جامع همان محافظت باشد . در قرآن مجيد گاهى معناى حفظ و مراعات منظور است مثل * ( « لا يَرْقُبُونَ فِي مُؤْمِنٍ إِلاًّ وَلا ذِمَّةً » ) * توبه : 1 . دربارهء هيچ مؤمن قرابتى و پيمانى را حفظ و مراعات نميكنند * ( « إِنَّ الله كانَ عَلَيْكُمْ رَقِيباً » ) * نساء : 1 .\r\nراستى خدا بر شما حافظ و مراقب است .\r\n","description":"","footnote":"","page_name":" 112 ","page_number":114},
  {"content":"\r\nو گاهى مراد از آن انتظار است و آن در صورتى است كه از باب افتعال باشد نحو * ( « فَارْتَقِبْ إِنَّهُمْ مُرْتَقِبُونَ » ) * دخان : 59 . * ( « فَارْتَقِبْ يَوْمَ تَأْتِي السَّماءُ بِدُخانٍ مُبِينٍ » ) * دخان : 10 .\r\nرقيب در آيهء * ( « وَارْتَقِبُوا إِنِّي مَعَكُمْ رَقِيبٌ » ) * هود : 93 بمعنى منتظر است .\r\nترقّب بمعنى انتظار است ( مجمع - صحاح ) راغب آن را احتراز گفته * ( « فَأَصْبَحَ فِي الْمَدِينَةِ خائِفاً يَتَرَقَّبُ » ) * قصص : 18 . يعنى موسى صبح كرد در حالى كه ترسان بود و انتظار ميكشيد كه قتل قبطى چه سر و صدائى ايجاد خواهد كرد و آيا خواهند دانست كه او كشته است يا نه ؟ * ( « فَخَرَجَ مِنْها خائِفاً يَتَرَقَّبُ » ) * قصص : 21 . از شهر خارج شد و بيمناك بود و انتظار داشت كه تعقيبش كنند .\r\nو بقول راغب از روشن شدن قضيّه احتراز داشت و نيز احتراز داشت كه شناخته شود .\r\nرقبه : گردن . ولى در متعارف مراد از آن برده است چنان كه از رأس و ظهر مركوب اراده ميكنند ( راغب ) * ( « وَمَنْ قَتَلَ مُؤْمِناً خَطَأً فَتَحْرِيرُ رَقَبَةٍ مُؤْمِنَةٍ » ) * نساء : 92 . هر كه مؤمنى را بخطا بكشد بر اوست آزاد كردن يك بندهء مؤمن .\r\nاطلاق رقبه بر مملوك تسميهء شيىء بنام اشرف اجزاء آن است ( اقرب ) جمع آن رقاب است * ( « وَالْمُؤَلَّفَةِ قُلُوبُهُمْ وَفِي الرِّقابِ » ) * توبه : 60 . منظور غلامان و كنيزانى است كه از مال زكات آزاد ميشوند در آيهء * ( « فَإِذا لَقِيتُمُ الَّذِينَ كَفَرُوا فَضَرْبَ الرِّقابِ » ) * محمد :\r\n4 . منظور گردنها است .\r\nرقيب : از اسماء حسناى خداوندى است و بمعنى حافظ اعمال است طبرسى گويد : حافظى كه هيچ چيز از او پوشيده نيست صدوق در توحيد خود گفته : رقيب يعنى حافظ و فعيل بمعنى فاعل است .\r\nناگفته نماند : رقيب در قرآن فقط در سه محل دربارهء خداوند سبحان به كار رفته كه نقل مىشود : * ( « وَاتَّقُوا الله الَّذِي تَسائَلُونَ بِه وَالأَرْحامَ إِنَّ الله كانَ ) *\r\n","description":"","footnote":"","page_name":" 113 ","page_number":115},
  {"content":"\r\n* ( عَلَيْكُمْ رَقِيباً » ) * نساء : 1 . * ( « لا يَحِلُّ لَكَ النِّساءُ مِنْ بَعْدُ ) * . . . * ( وَكانَ الله عَلى كُلِّ شَيْءٍ رَقِيباً » ) * احزاب : 52 . * ( « فَلَمَّا تَوَفَّيْتَنِي كُنْتَ أَنْتَ الرَّقِيبَ عَلَيْهِمْ . . . » ) * مائده : 117 . دقّت در هر سه آيه روشن مىكند كه رقيب بمعنى حافظ و عالم باعمال است نه مطلق حافظ در مجمع از ابن زيد نقل شده كه رقيب بمعنى عالم است و گفته حافظ با عالم متقارباند .\r\nدر دعاى 47 صحيفه آمده « لا يعزب عنه علم شيىء و هو بكلّ شيىء محيط و هو على كلّ شيىء رقيب » اين كلام نيز مؤيد مطلب فوق است .\r\nپس خداوند رقيب است يعنى حافظ تمام اعمال است و چيزى از او پوشيده نيست . چنان كه در آيهء * ( « ما يَلْفِظُ مِنْ قَوْلٍ إِلَّا لَدَيْه رَقِيبٌ عَتِيدٌ » ) * ق : 18 . مراد از رقيب حافظ و ضابط اعمال و كلمات است .\r\n\r\n\r\n\r\nرقد :\r\nخوابيدن . « رقد رقدا : نام » ( اقرب ) راغب رقاد را خواب راحت و كم گفته است * ( « وَتَحْسَبُهُمْ أَيْقاظاً وَهُمْ رُقُودٌ » ) * كهف : 18 . رقود جمع راقد است يعنى آنها را بيدار پنداشتى حال آنكه راحت خفتگان بودند .\r\nراغب ميگويد علت اينكه خواب راحت و طويل اصحاب كهف رقاد ( خواب راحت و كم ) خوانده شده چون نسبت بمرگشان كم بود . مرقد بمعنى مضجع و خوابگاه است * ( « يا وَيْلَنا مَنْ بَعَثَنا مِنْ مَرْقَدِنا . . . » ) * يس : 52 .\r\nاى واى بر ما كى ما را از خوابگاهمان بر انگيخت . در اين آيه قبور را خوابگاه خوانده است .\r\n\r\n\r\n\r\nرقّ :\r\n* ( « وَالطُّورِ . وَكِتابٍ مَسْطُورٍ . ) *\r\n* ( فِي رَقٍّ مَنْشُورٍ . وَالْبَيْتِ الْمَعْمُورِ . ) *\r\n* ( وَالسَّقْفِ الْمَرْفُوعِ . وَالْبَحْرِ الْمَسْجُورِ . ) *\r\n* ( إِنَّ عَذابَ رَبِّكَ لَواقِعٌ » ) * طور : 1 - 7 .\r\nرق صفحهء پوستى است كه در آن مينويسند . طبرسى فرموده : رقّ پوستى است كه در آن چيزى نوشته شود و اصل آن از لمعان است گويند : ترقرق الشيء : اذا لمع » صحاح گويد : رقّ آنست كه در آن مينويسند و آن پوست نازكى است . راغب و زمخشرى\r\n","description":"","footnote":"","page_name":" 114 ","page_number":116},
  {"content":"\r\nپوست بودن را قيد نكرده‌اند .\r\nقاموس و اقرب ميگويند : پوست نازكى است كه در آن مينويسند و نيز بمعنى صفحهء سفيد است .\r\nبه نظر ميايد مراد از طور ، طور سينا و محل نزول وحى به حضرت موسى و مراد از كتاب ، تورات موسى است كه در صفحهء گسترده نوشته شده بود و منظور از بيت معمور كعبه و از سقف مرفوع آسمان است * ( « وَجَعَلْنَا السَّماءَ سَقْفاً مَحْفُوظاً » ) * انبياء : 32 . و از بحر مسجور ( درياى گداخته ) مطلق درياى گداخته است * ( « وَإِذَا الْبِحارُ سُجِّرَتْ » ) * و يا درياى گداخته و مذاب مركز زمين است كه در « سجر » خواهد آمد .\r\n\r\n\r\n\r\nرقم :\r\nنوشتن . و نقطه گذاشتن و آشكار كردن ( اقرب ) راغب آن را خطَّ غليظ گفته و از بعضى نقطه گذاشتن نقل كرده است . صحاح آن را نوشتن ترجمه مىكند و نيز مجمع در سورهء كهف .\r\n* ( « كَلَّا إِنَّ كِتابَ الفُجَّارِ لَفِي سِجِّينٍ . وَما أَدْراكَ ما سِجِّينٌ . كِتابٌ مَرْقُومٌ ) * . . . * ( كَلَّا إِنَّ كِتابَ الأَبْرارِ لَفِي عِلِّيِّينَ . وَما أَدْراكَ ما عِلِّيُّونَ . كِتابٌ مَرْقُومٌ » ) * مطففين : 7 و 8 و 9 - 18 و 19 و 20 .\r\nبه نظر ميايد مراد از مرقوم در دو آيه مجسّم شدن اعمال است بطوريكه مراد از كتاب ، كتاب بخصوصى است نه كاغذ يا پارچهء نوشته شده مثلا مهندسيكه كارخانه‌اى را نصب مىكند مىشود گفت فلان موتور را در فلانجا نوشت و فلان لوله را در فلانجا ( يعنى گذاشت و نصب كرد ) .\r\nكتاب و اعمال فاجران در سجّين است و سجيّن كتابى است كه از اعمال نوشته شده و از اعمال بوجود آمده .\r\nهمچنين است عليّون .\r\nبعقيدهء مجمع * ( « كِتابٌ مَرْقُومٌ » ) * تفسير * ( « سِجِّينٍ » ) * نيست زيرا سجيّن كتاب مرقوم نميباشد بلكه آن تفسير كتاب در * ( « إِنَّ كِتابَ الفُجَّارِ » ) * است و تقدير آن « و هو كتاب مرقوم » است ولى آنطور كه گفته شد سجين را كتاب دانستن مانعى ندارد .\r\nرَقيم * ( « أَمْ حَسِبْتَ أَنَّ أَصْحابَ الْكَهْفِ ) *\r\n","description":"","footnote":"","page_name":" 115 ","page_number":117},
  {"content":"\r\n* ( وَالرَّقِيمِ كانُوا مِنْ آياتِنا عَجَباً » ) * كهف : 9 .\r\nرقيم بمعنى مرقوم و نوشته است اصحاب رقيم همان اصحاب كهف است علت اين تسميه آنست كه نام و حكايت آنها را در لوحى نوشتند و اصحاب رقيم خواندند عياشى در تفسير خود از امام صادق عليه السّلام نقل كرده :\r\nآنها قومى بودند فرار كردند شاه زمان نام و نام پدران و نام عشاير آنها را در صحيفه هاى فلزى نوشت آنست قول خدا * ( « أَصْحابَ الْكَهْفِ وَالرَّقِيمِ » ) * .\r\nطبرسى از جملهء اقوال اين قول را نقل كرده كه : رقيم لوحى است از سنگ كه قصّهء اصحاب كهف را در آن نوشته و در باب غار گذاشتند و ايضا اين يكى از اقوالى است كه در كشاف نقل كرده ولى گويد : لوح از فلز بود .\r\nو نيز گفته‌اند : رقيم نام سگشان بود و نيز رقيم نام بيابانى است كه كهف در آن بود و ايضا رقيم نام كوهى است كه غار در آن قرار داشت و ايضا رقيم نام شهر اصحاب كهف است ( مجمع - كشاف ) در مجمع نقل شده كه گفته‌اند آن لوح در يكى از خزائن پادشاهان محفوظ بود . و نيز طبرسى قول ديگرى دربارهء رقيم نقل كرده كه اصحاب رقيم غير از اصحاب كهف است و مراد از آنها همان سه نفراند كه بغارى رفتند و باب غار مسدود گرديد دعا كردند خداوند نجاتشان داد .\r\nقضيّهء آن سه نفر را شيعه و سنّى در كتابهاى خود نقل كرده‌اند و آن در ج 2 امالى شيخ طوسى جزء 12 حديث 26 است .\r\nولى اين قول بعيد است زيرا فقط حالات اصحاب كهف در قرآن آمده و اگر اصحاب رقيم غير از آنها بودند لازم بود از آنها هم ذكرى بميان آيد .\r\nبعقيدهء الميزان نيز اصحاب رقيم همان اصحاب كهفاند و در ردّ دو قصّه و دو گروه بودن ميگويد : اين جدا بعيد است كه خداوند در كلام بليغ خود\r\n","description":"","footnote":"","page_name":" 116 ","page_number":118},
  {"content":"\r\nبه دو طائفه اشاره كند و در يكى بتفصيل سخن گويد و به ديگرى نه اجمالا و نه تفصيل اشاره نكند .\r\n\r\n\r\n\r\nرقى :\r\nبالا رفتن * ( « أَوْ تَرْقى فِي السَّماءِ وَلَنْ نُؤْمِنَ لِرُقِيِّكَ حَتَّى تُنَزِّلَ عَلَيْنا كِتاباً نَقْرَؤُه » ) * اسراء : 93 . يا در آسمان بالا روى و به بالا رفتنت هرگز ايمان نمياوريم تا كتابى بر ما بياورى كه آن را بخوانيم .\r\nارتقاء : درجه درجه بالا رفتن است ( مجمع ) ولى جوهرى و راغب آن را مطلق بالا رفتن ميداند * ( « أَمْ لَهُمْ مُلْكُ السَّماواتِ وَالأَرْضِ وَما بَيْنَهُما فَلْيَرْتَقُوا فِي الأَسْبابِ » ) * ص : 10 . يا براى آنهاست حكومت آسمانها و زمين و آنچه ميان آن دو است ؟ پس در ابواب آسمان بالا روند يا باسباب و علل متوسل شوند يا از آمدن وحى جلو - گيرى نمايند .\r\nراق * ( « كَلَّا إِذا بَلَغَتِ التَّراقِيَ . وَقِيلَ مَنْ راقٍ » ) * قيامة : 26 و 27 . رقى لازم و متعدّى هر دو به كار رفته ( صحاح ) راق اسم فاعل بمعنى بالا برنده است * ( « وَقِيلَ مَنْ راقٍ » ) * راغب گويد : اشاره است بر آنكه بالا برنده و حمايت كننده ندارد . طبرسى آن را كيست كه دكتر و شفا دهندهء او باشد و راغب از ابن عباس نقل مىكند كه كى روح او را بالا ميبرد ملائكهء رحمت يا عذاب .\r\nنگارنده فكر ميكنم كه بمعنى نجات دهنده باشد چنان كه فرموده * ( « فَلَوْ لا إِذا بَلَغَتِ الْحُلْقُومَ ) * . . . * ( فَلَوْ لا إِنْ كُنْتُمْ غَيْرَ مَدِينِينَ . تَرْجِعُونَها » ) * واقعه : 83 - 87 بجاى * ( « تَرْجِعُونَها » ) * در اين آيه * ( « وَقِيلَ مَنْ راقٍ » ) * آمده است . و * ( « مَنْ راقٍ » ) * كلمهء يأس است يعنى شفا دهنده ندارد .\r\nتراقى جمع ترقوه بمعنى گلو است آن را در لغت عرب مقدم حلق در بالاى سينه گفته‌اند . علت تسميه آن است كه نفس از آن در وقت مرگ بالا ميرود و هواى جوف نيز از آن بالا ميايد ( مجمع ) معنى آيه : حقا آنگاه كه جان بگلو رسد گفته شود كى شفا دهنده و يا نجات دهنده است .\r\n\r\n\r\n\r\nركوب :\r\nسوار شدن . * ( « فَإِذا رَكِبُوا ) *\r\n","description":"","footnote":"","page_name":" 117 ","page_number":119},
  {"content":"\r\n* ( فِي الْفُلْكِ دَعَوُا الله مُخْلِصِينَ لَه الدِّينَ » ) * عنكبوت : 65 .\r\nراغب گويد : ركوب در اصل ، بودن انسان است در پشت حيوانى و گاهى بكشتى نشستن اطلاق مىشود .\r\nجوهرى از ابن سكَّيت نقل كرده :\r\nراكب فقط بشتر سوار اطلاق مىشود و باسب سوار و خر سوار فارس گفته مىشود . راغب گويد : راكب در عرف مختص بشتر سوار است .\r\nركب جمع راكب است در اقرب شتر سواران گفته * ( « وَهُمْ بِالْعُدْوَةِ الْقُصْوى وَالرَّكْبُ أَسْفَلَ مِنْكُمْ » ) * انفال :\r\n42 . و آنها در كنارهء دور وادى بودند و سواران پائينتر از شما بودند مراد از ركب كاروان ابو سفيان لعين است و شايد بواسطهء شتر سوار بودن ركب گفته شده .\r\nركبان نيز جمع راكب است * ( « فَإِنْ خِفْتُمْ فَرِجالًا أَوْ رُكْباناً » ) * بقره : 239 .\r\nاگر ترسيديد ، نماز بخوانيد در حالى كه پياده يا سوارها هستيد .\r\nركاب ( بكسر ر ) در اقرب گويد : ركاب شتر مفرد آن راحله است .\r\n* ( « فَما أَوْجَفْتُمْ عَلَيْه مِنْ خَيْلٍ وَلا رِكابٍ » ) * حشر : 6 . مراد از ركاب در آيه شتر است يعنى بر آن اسبى و شترى نتاختيد .\r\nركوب ( بفتح ر ) مبالغه و شتر سوارى و بمعنى مركوب است ( اقرب ) * ( « وَذَلَّلْناها لَهُمْ فَمِنْها رَكُوبُهُمْ وَمِنْها يَأْكُلُونَ » ) * يس : 72 . ركوب در آيه بمعنى مركوب است يعنى : چهار - پايان را براى آنها رام كرديم مركوبشان از آنهاست و از آنها ميخورند .\r\n* ( « حَتَّى إِذا رَكِبا فِي السَّفِينَةِ . . . » ) * كهف : 71 . ركوب در آيه در سوار شدن بكشتى به كار رفته ايضا در * ( « يا بُنَيَّ ارْكَبْ مَعَنا » ) * هود : 42 . و آيات ديگر .\r\nرَكَّبَك * ( « فِي أَيِّ صُورَةٍ ما شاءَ رَكَّبَكَ » ) * انفطار : 8 . تركيب ، گذاشتن اجزاء شيئى بعضى بر بعضى است . صورت و شكل ظاهرى انسان در اثر بودن بعضى از اعضاء بر بعضى است .\r\n* ( « نُخْرِجُ مِنْه حَبًّا مُتَراكِباً » انعام :\r\n","description":"","footnote":"","page_name":" 118 ","page_number":120},
  {"content":"\r\n99 . دانه هائيكه بعضى بر بالاى بعضى است .\r\n* ( « لَتَرْكَبُنَّ طَبَقاً عَنْ طَبَقٍ » ) * انشقاق :\r\n19 . از حالى بحالى ميافتيد و از درجه‌اى بدرجه‌اى بالا ميرويد . ظاهرا مراد اطوار حيات و مرگ و بعث است . مثل * ( « وَكُنْتُمْ أَمْواتاً فَأَحْياكُمْ ثُمَّ يُمِيتُكُمْ ثُمَّ يُحْيِيكُمْ ثُمَّ إِلَيْه تُرْجَعُونَ » ) * بقره : 28 .\r\n\r\n\r\n\r\nركد :\r\nايستادن * ( « إِنْ يَشَأْ يُسْكِنِ الرِّيحَ فَيَظْلَلْنَ رَواكِدَ عَلى ظَهْرِه » ) * شورى : 33 . رواكد جمع راكد يا راكده است در « بحر » . گذشت كه ظاهرا مراد از رواكد نهرهاى دريائى است به آنجا رجوع شود . رواكد فقط يك بار در قرآن آمده است .\r\n\r\n\r\n\r\nركز :\r\n( بكسر اوّل ) صوت خفى ( كمترين صدا ) چنان كه در مجمع و مفردات و اقرب آمده * ( « وَكَمْ أَهْلَكْنا قَبْلَهُمْ مِنْ قَرْنٍ هَلْ تُحِسُّ مِنْهُمْ مِنْ أَحَدٍ أَوْ تَسْمَعُ لَهُمْ رِكْزاً » ) * مريم : 98 . چه بسا از مردميكه پيش از آنها هلاك كرديم آيا كسى از آنها را مىبينى و يا كمترين صدائى از آنها مىشنوى ؟ ! اين كلمه فقط يك بار در قرآن آمده است .\r\n\r\n\r\n\r\nركس :\r\n( بفتح ر ) سرنگون كردن در مفردات و اقرب گويد : « قلب الشيء على رأسه و ردّ اوله الى آخره » ركس و اركس هر دو بيك معنى است ( اقرب ) * ( « فَما لَكُمْ فِي الْمُنافِقِينَ فِئَتَيْنِ وَالله أَرْكَسَهُمْ بِما كَسَبُوا » ) * نساء : 88 .\r\nيعنى چرا دربارهء منافقان دو گروه شده‌ايد گروهى صلاح را در مدارا با آنها ميداند و گروهى ببيزارى از آنها دعوت مىكند حال آنكه خدا سرنگونشان كرده ( ديگر بهدايت بر نميگردند ) * ( « كُلَّما رُدُّوا إِلَى الْفِتْنَةِ أُرْكِسُوا فِيها . . . » ) * نساء : 91 . هر وقت بفتنه رانده شوند بسر در آن افتند ( و طالب آن باشند ) در نهج البلاغه خطبهء 179 آمده « و ارتكاسهم فى الضّلال و العمى » يعنى سرنگون شدنشان در گمراهى و سرگردانى . و در نامهء 45 دربارهء معاويه فرموده « هذا الشّخص المعكوس و الجسم المركوس » اين شخص عوض شده از فطرت توحيد و\r\n","description":"","footnote":"","page_name":" 119 ","page_number":121},
  {"content":"\r\nاين جسد سرنگون شده و مقلوب الفكر .\r\n\r\n\r\n\r\nركض :\r\nبفتح ( ر ) پا به زمين زدن .\r\nراغب گويد : آن زدن پا به زمين است هرگاه به سوار نسبت داده شود منظور دواندن اسب است مثل ركضت الفرس . و چون به راه رونده نسبت داده شود منظور راه رفتن است * ( « ارْكُضْ بِرِجْلِكَ هذا مُغْتَسَلٌ بارِدٌ وَشَرابٌ » ) * ص :\r\n42 . پاى خود را به زمين زن و با پايت راه برو اين ( چشمه ) شستشوگاه است و خنك و آشاميدنى است . به نظر ميايد كه ايّوب طاقت راه رفتن نداشت و خدا بوى توجّه فرموده و نيرو داد و فرمود پا به زمين زن .\r\n* ( « فَلَمَّا أَحَسُّوا بَأْسَنا إِذا هُمْ مِنْها يَرْكُضُونَ . لا تَرْكُضُوا . . . » ) * انبياء : 12 .\r\nمراد از ركض در آيه فرار كردن و گريختن است يعنى چون عذاب ما را احساس كردند آنگاه از ديارشان ميگريختند نگريزيد . . .\r\n\r\n\r\n\r\nركع :\r\nركع و ركوع ، خم شدن و سر پائين آوردن است ( اقرب ) جوهرى گويد : ركوع بمعنى انحناء است و ركوع نماز از آن مىباشد « ركع الشيخ » يعنى قامتش از پيرى خم شد .\r\nركوع نماز آن است كه بقدرى خم شود تا اگر بخواهد دستها به زانو برسد . راغب ميگويد : ركوع بمعنى خم شدن است گاهى در هيئت مخصوص نماز و گاهى در تذلل و تواضع به كار ميرود خواه تذلل در عبادت باشد يا غير آن . مجمع ذيل آيه 43 بقره گويد :\r\nاستعمال آن در خضوع مجاز است و معناى اولى همان انحناء مىباشد .\r\n* ( « يُقِيمُونَ الصَّلاةَ وَيُؤْتُونَ الزَّكاةَ وَهُمْ راكِعُونَ » ) * مائده : 55 . مراد از ركوع ركوع نماز و * ( « هُمْ راكِعُونَ » ) * جملهء حاليّه است . * ( « يا مَرْيَمُ اقْنُتِي لِرَبِّكِ وَاسْجُدِي وَارْكَعِي مَعَ الرَّاكِعِينَ » ) * آل عمران : 43 .\r\nبه نظر ميايد سجود نماز در مذهب نصارى پيش از ركوع بوده است لذا سجود جلوتر ذكر شده است طبرسى آن را مانند نماز در اسلام دانسته و\r\n","description":"","footnote":"","page_name":" 120 ","page_number":122},
  {"content":"\r\nفرموده واو دلالت بر اشتراك دارد نه ترتيب . و ظاهر آنست كه مراد از * ( وَارْكَعِي مَعَ الرَّاكِعِينَ ) * آنست كه از جملهء مطيعان باش نه با آنها نماز بخوان و بعضى نماز جماعت و بعضى با نمازگزاران نماز بخوان گفته‌اند .\r\n* ( « وَإِذا قِيلَ لَهُمُ ارْكَعُوا لا يَرْكَعُونَ » ) * مرسلات : 48 . * ( « وَخَرَّ راكِعاً وَأَنابَ » ) * ص : 24 . ظاهرا مراد از ركوع در اين دو آيه تذلل و تواضع است .\r\nرُكَّعاً * ( « تَراهُمْ رُكَّعاً سُجَّداً . . . » ) * فتح :\r\n29 . ركَّع جمع راكع و سجد جمع ساجد است و ركَّع سه بار در قرآن آمده است : بقره : 125 ، حجّ : 26 ، فتح : 29 .\r\n\r\n\r\n\r\nركم :\r\n( بفتح ر ) رويهم جمع كردن و بعضى از شيىء را بالاى بعضى نهادن ( مجمع - اقرب ) و آن در قرآن در متراكم شدن ابر و غيره به كار رفته است * ( « وَإِنْ يَرَوْا كِسْفاً مِنَ السَّماءِ ساقِطاً يَقُولُوا سَحابٌ مَرْكُومٌ » ) * طور :\r\n44 . سحاب مركوم يعنى ابرهاى متراكم * ( « أَنَّ الله يُزْجِي سَحاباً ثُمَّ يُؤَلِّفُ بَيْنَه ثُمَّ يَجْعَلُه رُكاماً » ) * نور : 43 . ركام بمعنى مركوم و متراكم است يعنى :\r\nخدا ابرى را ميراند سپس ميان آن پيوستگى ميدهد سپس آن را متراكم مىكند .\r\nيَركُمَه * ( « لِيَمِيزَ الله الْخَبِيثَ مِنَ الطَّيِّبِ وَيَجْعَلَ الْخَبِيثَ بَعْضَه عَلى بَعْضٍ فَيَرْكُمَه جَمِيعاً فَيَجْعَلَه فِي جَهَنَّمَ » ) * انفال : 37 .\r\nما قبل آيه دربارهء انفاق كفار براى باز داشتن از راه خداست على هذا ظاهرا مراد از طيّب مالى است كه در راه خدا خرج شده و از خبيث مالى كه براى باز داشتن از راه خدا مصرف شده باشد در اين صورت آنهمه مالها در جهنّم رويهم انباشته شده و به شكل توده‌اى از عذاب در ميايد و بجان صاحبان مال ميافتد چنان كه دربارهء اندوختن طلا و نقره آمده * ( « يَوْمَ يُحْمى عَلَيْها فِي نارِ جَهَنَّمَ فَتُكْوى بِها جِباهُهُمْ وَجُنُوبُهُمْ وَظُهُورُهُمْ » ) * توبه : 35 .\r\nعلى هذا جملهء * ( « أُولئِكَ هُمُ الْخاسِرُونَ » ) * در ذيل آيه به * ( « الَّذِينَ كَفَرُوا يُنْفِقُونَ ) *\r\n","description":"","footnote":"","page_name":" 121 ","page_number":123},
  {"content":"\r\n* ( أَمْوالَهُمْ لِيَصُدُّوا عَنْ سَبِيلِ الله » ) * راجع است .\r\n\r\n\r\n\r\nركون :\r\nميل و آرام گرفتن . در صحاح و اقرب گويد « ركن اليه :\r\nمال و سكن » * ( « وَلا تَرْكَنُوا إِلَى الَّذِينَ ظَلَمُوا فَتَمَسَّكُمُ النَّارُ . . . » ) * هود : 113 .\r\nبستمگران ميل نكنيد و گرنه آتش شما را ميگيرد .\r\nركن بمعنى جانب و طرف محكم شيىء است ( صحاح ) و بر سبيل استعاره به نيرو اطلاق مىشود ( راغب ) * ( « لَوْ أَنَّ لِي بِكُمْ قُوَّةً أَوْ آوِي إِلى رُكْنٍ شَدِيدٍ » ) * هود : 80 . ظاهرا مراد از آن در آيه اقوام و عشيره است . يعنى ايكاش در قبال شما نيروئى داشتم و يا بتكيه گاه محكمى ( از قبيل عشيره ) لاحق ميشدم تا مرا يارى كنند .\r\n* ( « فَتَوَلَّى بِرُكْنِه وَقالَ ساحِرٌ أَوْ مَجْنُونٌ » ) * ذاريات : 39 . مراد از ركن تكيه گاه و قواى فرعون است يعنى با قواى خويش روى بگردانيد و گفت : جادوگرى است يا ديوانه‌اى ( يعنى موسى ) .\r\n\r\n\r\n\r\nرمح :\r\nبضم ( ر ) نيزه . جمع آن رماح و ارماح است ( اقرب ) * ( « لَيَبْلُوَنَّكُمُ الله بِشَيْءٍ مِنَ الصَّيْدِ تَنالُه أَيْدِيكُمْ وَرِماحُكُمْ . . . » ) * مائده : 94 .\r\nخدا حتما شما را با چيزى از صيد امتحان مىكند كه دستها و نيزه هاى شما به آن ميرسد . اين كلمه فقط يك بار در قرآن مجيد يافته است .\r\n\r\n\r\n\r\nرمد :\r\nرماد بفتح ( ر ) خاكستر . * ( « مَثَلُ الَّذِينَ كَفَرُوا بِرَبِّهِمْ أَعْمالُهُمْ كَرَمادٍ اشْتَدَّتْ بِه الرِّيحُ فِي يَوْمٍ عاصِفٍ لا يَقْدِرُونَ مِمَّا كَسَبُوا عَلى شَيْءٍ . . . » ) * ابراهيم : 18 . در اين آيه اعمال كفّار بخاكستريكه در مقابل طوفان شديد قرار گرفته تشبيه شده است . پيداست كه خاكستر بطورى پراكنده مىشود كه امكان جمع در آن نيست . ظاهرا مراد اعمال نيك و مفيد كفّار است كه براى اغراض دنيوى انجام داده‌اند در روز قيامت چيزى از آن بدستشان نميايد بر خلاف اعمال نيك از مؤمنان كه بدون كم و كاست بخودشان رد خواهد شد .\r\n","description":"","footnote":"","page_name":" 122 ","page_number":124},
  {"content":"\r\nاگر گوئى خدا فرموده * ( « يَوْمَ تَجِدُ كُلُّ نَفْسٍ ما عَمِلَتْ مِنْ خَيْرٍ مُحْضَراً وَما عَمِلَتْ مِنْ سُوءٍ . . . » ) * آل عمران :\r\n30 . اين آيه با آيهء فوق چگونه ميسازد ؟\r\nگوئيم : تشبيه فقط در عدم استفاده از عمل است چنان كه ذيل آيه گويد * ( « لا يَقْدِرُونَ مِمَّا كَسَبُوا عَلى شَيْءٍ » ) * و در آيهء * ( « وَقَدِمْنا إِلى ما عَمِلُوا مِنْ عَمَلٍ فَجَعَلْناه هَباءً مَنْثُوراً » ) * فرقان :\r\n23 . نيز ظاهرا عدم فايده بردن از عمل است .\r\nرماد فقط يك بار در قرآن به كار رفته است .\r\n\r\n\r\n\r\nرمز :\r\nاشاره . راغب گويد : رمز اشاره است با لب و نيز بمعنى صوت خفى است و غمز اشاره با ابرو است و هر كلام را كه مانند اشاره باشد رمز گويند در مجمع گفته : رمز اشاره است با لب و گاهى در اشاره با ابرو و چشم و دست به كار ميرود ولى اوّلى اغلب است . * ( « قالَ آيَتُكَ أَلَّا تُكَلِّمَ النَّاسَ ثَلاثَةَ أَيَّامٍ إِلَّا رَمْزاً » ) * آل عمران :\r\n41 . معنى اين آيه و تفصيل آن در « زكريا » خواهد آمد انشاء اللَّه . كلمهء رمز فقط يك بار در قرآن يافته است .\r\n\r\n\r\n\r\nرمضان :\r\nنام ماه نهم از ماه‌هاى عربى و ماه روزه اسلامى است و آن ماه نزول قرآن است * ( « شَهْرُ رَمَضانَ الَّذِي أُنْزِلَ فِيه الْقُرْآنُ . . . » ) * بقره : 185 .\r\nدر مجمع گفته : رمضان از رمض بمعنى شدت تابش آفتاب بر خاك است علت اين تسميه آنست كه عرب ماه ها را با زمانى كه در آن واقع شوند نامگذارى كرده‌اند رمضان در زمان شدت گرما بود و جمع آن را رمضانات گفته‌اند و گفته شده رمضان از نامهاى خداوند است .\r\nجوهرى و فيروزآبادى نيز علت تسميه را مثل مجمع گفته‌اند و گويند :\r\nآنگاه كه نامهاى ماهها را از لغت قديم نقل كردند با زمانيكه ماهها در آن واقع شدند نامگذارى كردند . . .\r\nرمضان در كلام اللَّه مجيد فقط يك دفعه آمده است .\r\n\r\n\r\n\r\nرميم :\r\nاستخوان پوسيده . * ( « مَنْ يُحْيِ الْعِظامَ وَهِيَ رَمِيمٌ » ) * يس : 78 . و\r\n","description":"","footnote":"","page_name":" 123 ","page_number":125},
  {"content":"\r\nاين مثل رفات است كه در « رفت » گذشت . جوهرى پس از آنكه رميم را استخوان پوسيده معنى كرده گويد علت اينكه رميم در آيه مفرد آمده آنست كه در مادهء فعيل مذكر و مؤنث و جمع يكسان آيد . * ( « ما تَذَرُ مِنْ شَيْءٍ أَتَتْ عَلَيْه إِلَّا جَعَلَتْه كَالرَّمِيمِ » ) * ذاريات :\r\n42 . يعنى آن باد چيزى را كه بر آن ميوزيد نميگذاشت مگر آنكه مانند استخوان پوسيده و سائيده ميكرد .\r\nنظير اين آيه است * ( « فَتَرَى الْقَوْمَ فِيها صَرْعى كَأَنَّهُمْ أَعْجازُ نَخْلٍ خاوِيَةٍ » ) * حاقّة : 7 .\r\nناگفته نماند رم بفتح ( ر ) بمعنى اصلاح نيز آمده است در اقرب گويد « رمّ البناء رمّا : اصلحه » ولى در قرآن فقط در معناى فوق به كار رفته است .\r\n\r\n\r\n\r\nرمّان :\r\nانار . و آن اسم جنس است و مفرد آن رمّانة مىباشد و در اقرب گويد در انار و درخت انار هر دو استعمال مىشود * ( « وَالزَّيْتُونَ وَالرُّمَّانَ مُشْتَبِهاً وَغَيْرَ مُتَشابِه . . . » ) * انعام : 99 . ناگفته نماند رمّان سه بار در قرآن مجيد آمده است : انعام : 99 و 141 .\r\nهر دو از اينها راجع بانار دنياست و با الف و لام آمده و سومى در سورهء رحمن : 68 . راجع بانار بهشتى است كه نكره آمده * ( فِيهِما فاكِهَةٌ وَنَخْلٌ وَرُمَّانٌ » ) * از اين روشن مىشود كه انار بهشتى انار بخصوصى است و مانند انار دنيا نيست .\r\n\r\n\r\n\r\nرمى :\r\nانداختن . اعمّ از آنكه شىء باشد مثل تير و سنگ * ( « وَما رَمَيْتَ إِذْ رَمَيْتَ وَلكِنَّ الله رَمى » ) * انفال : 17 .\r\nو يا نسبت دادن چيزى به كسى باشد نحو * ( « إِنَّ الَّذِينَ يَرْمُونَ الْمُحْصَناتِ الْغافِلاتِ الْمُؤْمِناتِ لُعِنُوا فِي الدُّنْيا وَالآخِرَةِ . . . » ) * نور : 23 . كه مراد از رمى نسبت دادن زنا بزنى است راغب گويد استعمال آن در دوّمى بطريق كنايه است .\r\nدربارهء آيهء اول در مجمع گويد :\r\nجماعتى از مفسّران مثل ابن عباس و غيره گفته‌اند : روز بدر جبرئيل به حضرت رسول صلَّى اللَّه عليه و آله گفت : مشتى\r\n","description":"","footnote":"","page_name":" 124 ","page_number":126},
  {"content":"\r\nخاك بردار و به طرف آنها بيانداز .\r\nچون سپاه اسلام با كفار رو برو شدند حضرت بعلى عليه السّلام فرمود مشتى از سنگريزه هاى اين بيابان به من ده پس آن را به طرف دشمنان انداخت و فرمود قبيح باد صورتهايشان . . . و اين سبب هزيمت آنها بود قتاده و انس گفته‌اند بما نقل شد كه رسول خدا صلَّى اللَّه عليه و آله در روز بدر سه سنگريزه بر داشت يكى به ميمنه و يكى را بميسره و يكى را بوسط قوم انداخت و فرمود : قبيح باد رويشان پس كفار شكست خوردند .\r\nآنگاه گويد : براى اين است كه خدا سنگ انداختن را به خود نسبت داد زيرا كه احدى غير او بر اين كار قادر نبود عياشى در تفسير خود سه روايت در اين باره از امام سجاد و امام صادق عليهما السلام نقل كرده و در هر سه قيد شده كه على بن ابى طالب عليه السّلام آن قبضه را بآنحضرت داد . مىشود گفت تكميل تأثير آن در صورتى بود كه بدست على عليه السّلام در دست مبارك آنحضرت قرار ميگرفت .\r\n\r\n\r\n\r\nرهب :\r\nترس . راغب گويد « الرهبة و الرهب : مخافة مع تحرز و اضطراب » ولى صحاح و قاموس و اقرب و مجمع آن را مطلق خوف گفته‌اند . * ( « لأَنْتُمْ أَشَدُّ رَهْبَةً فِي صُدُورِهِمْ مِنَ الله » ) * حشر :\r\n13 . البته شما در دل آنها از خدا پر مهابتترايد .\r\n* ( « تُرْهِبُونَ بِه عَدُوَّ الله وَعَدُوَّكُمْ » ) * انفال : 60 بوسيله آن آمادگى ، دشمن خدا و دشمن خود را ميترسانيد .\r\n* ( « وَاضْمُمْ إِلَيْكَ جَناحَكَ مِنَ الرَّهْبِ . . . » ) * قصص : 32 . معنى اين آيه در « جنح » گذشت .\r\n* ( « وَاسْتَرْهَبُوهُمْ وَجاؤُ بِسِحْرٍ عَظِيمٍ » اعراف : 116 . اگر در استرهاب طلب ملاحظه شود مراد آن است كه خواستار ترساندن حاضرين شدند و غرضشان ترساندن بود ولى بيضاوى گويد : آنها را بشدّت ترساندند و در اقرب گويد : « استرهبه : خوّفه » همچنين است قول صحاح .\r\n\r\n\r\n\r\nرُهبان :\r\nجمع راهب است و آن كسى است كه از خدا ميترسد ولى در\r\n","description":"","footnote":"","page_name":" 125 ","page_number":127},
  {"content":"\r\nمتعارف براهبان و صومعه نشينان مسيحيان اطلاق مىشود . طبرسى تصريح مىكند كه آن جمع راهب است مثل راكب و ركبان و فارس و فرسان ولى راغب گفته مفرد و جمع هر دو به كار رود در قرآن مجيد جمع به كار رفته است .\r\n* ( « ذلِكَ بِأَنَّ مِنْهُمْ قِسِّيسِينَ وَرُهْباناً . . . » ) * مائده : 82 . * ( « اتَّخَذُوا أَحْبارَهُمْ وَرُهْبانَهُمْ أَرْباباً مِنْ دُونِ الله » ) * توبه : 31 .\r\nقسّيس و حبر علماى مسيحى ، و راهب دير نشينان آنهاست .\r\n* ( « وَرَهْبانِيَّةً ابْتَدَعُوها ما كَتَبْناها عَلَيْهِمْ إِلَّا ابْتِغاءَ رِضْوانِ الله فَما رَعَوْها حَقَّ رِعايَتِها » حديد : 27 . رهبانية عرفا آنست كه انسان از مردم بريده و مشغول عبادت خدا شود در اثر خوف از خدا ( الميزان ) راغب گويد : آن افراط در تعبد است از فرط خوف .\r\nليكن در اسلام رهبانيت نيست بلكه رهبانيت اسلام جهاد در راه خدا و نماز و غيره است كه خواهد آمد طبرسى گفته حضرت رسول صلَّى اللَّه عليه و آله فرموده : « لا رهبانية فى الاسلام » در سفينة البحار ذيل لغت رهب نقل كرده : پسرى از عثمان بن مظعون فوت شد . بسيار محزون گرديد تا محلى در منزل خود معيّن كرده مشغول عبادت شد . اين مطلب برسول خدا صلَّى اللَّه عليه و آله رسيد فرمود : اى عثمان خدا بر ما رهبانيت ننوشته رهبانيت امّت من فقط جهاد در راه خداست .\r\nآيهء شريفه صريح است در اينكه رهبانيت ساختهء نصارى است و بر آنها تشريع نشده است * ( « ما كَتَبْناها عَلَيْهِمْ » ) * ولى دلالت دارد كه اين عمل پيش خدا پسنديده بوده زيرا * ( « إِلَّا ابْتِغاءَ رِضْوانِ الله » ) * بطوريكه الميزان و بيضاوى گفته استثناء منقطع است يعنى لكن آنها براى طلب رضاى خدا اين كار را ساختند .\r\nطبرسى نيز در تفسير اينطور گفته ولى در اعراب جور ديگر آورده كه براى آنها طلب رضاى خدا را نوشتيم نه رهبانيّت را .\r\nو نيز آيه روشن است در اينكه\r\n","description":"","footnote":"","page_name":" 126 ","page_number":128},
  {"content":"\r\nنصارى در اين عمل افراط و تفريط كرده‌اند كه فرموده * ( « فَما رَعَوْها حَقَّ رِعايَتِها » ) * در اينجا روايتى در مجمع نقل شده كه روشن كنندهء مطلب است .\r\nابن مسعود گويد : با رسول خدا صلَّى اللَّه عليه و آله بالاغى سوار بودم فرمود :\r\nاى پسر امّ عبد آيا ميدانى بنى اسرائيل از كجا رهبانيت را ساختند گفتم :\r\nخدا و رسول داناتراند . فرمود :\r\nستمكاران پس از عيسى بر آنها مسلَّط شدند و عمل به معصيت كردند . اهل ايمان از اين كار خشمگين شده بجهاد برخاستند . سه بار از ستمگران شكست خوردند . نماند از آنها مگر اندكى گفتند : اگر خود را به اين حكام نشان دهيم ما را فانى ميكنند براى دين طرفدار و دعوت كننده‌اى نمىماند بيائيد در زمين متفرق شويم تا خداوند پيغمبرى را كه عيسى وعده فرموده مبعوث كند از آن محمد را قصد ميكردند در غارهاى كوهها پراكنده شدند و رهبانيتى از خود ساختند پس بعضى بدين خود چنگ زد و بعضى كفر ورزيد بعد اين آيه را تلاوت كرد * ( « وَرَهْبانِيَّةً ابْتَدَعُوها ما كَتَبْناها عَلَيْهِمْ » ) * پس از آن فرمود : پسر ام عبد ميدانى رهبانيت امّت من چيست ؟ گفتم :\r\nخدا و رسول داناتر است . فرمود :\r\nهجرت ، جهاد ، صلوة ، صوم ، حجّ ، و عمره .\r\nاز اين روايت روشن مىشود كه كفرورزندگان آن را مراعات نكرده و بيراهه رفته‌اند . اين حديث در الميزان از مجمع نقل شده در صافى نيز مختصرا آورده است .\r\n\r\n\r\n\r\nرهط :\r\nعشيره و قوم ( مجمع ) * ( « وَلَوْ لا رَهْطُكَ لَرَجَمْناكَ » ) * هود : 91 .\r\nاگر كسانت و عشيره ات نبود هر آينه سنگسارت ميكرديم راغب گويد اطلاق رهط بر عشيره در صورتى است كه از ده كمتر باشند و گفته شده : تا چهل نفر را رهط گويند . قاموس آن را از سه يا هفت تا ده و يا از ده كمتر گفته است . صحاح گويد : رهط قوم و قبيلهء مرد است و آن از ده كمتر است كه همه مرد باشند .\r\n","description":"","footnote":"","page_name":" 127 ","page_number":129},
  {"content":"\r\n* ( « وَكانَ فِي الْمَدِينَةِ تِسْعَةُ رَهْطٍ يُفْسِدُونَ فِي الأَرْضِ » ) * نمل : 48 . در شهر نه عشيره بودند كه فساد ميكردند در الميزان گفته : گفته‌اند مراد از رهط اشخاص است لذا تميز تسعه واقع شده يعنى در شهر نه نفر بودند كه فساد ميكردند . در مجمع آنها را نه نفر از اشراف قوم صالح شمرده كه مردم را اغواء ميكردند آنگاه نام آنها را از ابن عباس نقل مىكند . زمخشرى نيز آنها را اشخاص گفته و نامهايشان را شمرده است و در جواب اينكه بايد مميّز عدد از سه تا ده جمع باشد ؟\r\nگويد : رهط در معنى جمع است گوئى تقدير چنين است « و كان فى المدينة تسعة انفس » .\r\nولى ناگفته نماند اگر رهط بمعنى اوّلى گرفته شود بهتر خواهد بود .\r\nبراى رهط و « نفر » فرقى است كه در « نفر » خواهد آمد انشاء اللَّه .\r\n\r\n\r\n\r\nرهق :\r\nپوشاندن . رسيدن . مثلا گوئيم ذلَّت او را پوشيد و فقر به او رسيد . طبرسى ذيل آيهء 27 يونس گويد : رهق لاحق شدن امر است « راهق الغلام » يعنى پسر بمردان لاحق شد « رهقه فى الحرب » او را در جنگ درك كرد . راغب آن را پوشاندن از روى قهر و صحاح مطلق پوشاندن گفته است .\r\nولى قاموس پوشاندن و رسيدن و نزديك شدن گفته است .\r\nناگفته نماند پوشاندن با رسيدن توأم است و پوشاندن بدون رسيدن غير ممكن است گرچه رسيدن ممكن است گاهى توأم با پوشاندن نباشد در بعضى از آيات پوشاندن و در بعضى رسيدن مناسب است * ( « وَوُجُوه يَوْمَئِذٍ عَلَيْها غَبَرَةٌ . تَرْهَقُها قَتَرَةٌ » ) * عبس : 40 و 41 .\r\nبعضى چهره ها در آن روز كدر و غبار - آلود است و سياهى آن را فرا گرفته و پوشانده است .\r\n* ( « وَلا يَرْهَقُ وُجُوهَهُمْ قَتَرٌ وَلا ذِلَّةٌ » ) * يونس : 27 . كدورت و تيرگى و ذلت چهرهء آنها را نميپوشاند و يا بچهرهء آنها نميرسد .\r\n* ( « وَلا تُرْهِقْنِي مِنْ أَمْرِي عُسْراً » ) * كهف :\r\n","description":"","footnote":"","page_name":" 128 ","page_number":130},
  {"content":"\r\n73 . در كار من بر من سختى نرسان بر من سخت مگير . * ( « فَخَشِينا أَنْ يُرْهِقَهُما طُغْياناً وَكُفْراً » ) * كهف : 80 . ترسيديم كه به آنها كفر و طغيان برساند و وادار بكفر و طغيان نمايد . در اين دو آيه « رساندن » بهتر است گرچه پوشاندن نيز درست است . در نهج البلاغه خطبه 181 آمده « يوشك ان ينقطع بهم الامل و يرهقهم الاجل » كه ظاهرا بمعنى رسيدن است .\r\nبايد دانست رهق لازم و متعدى هر دو آمده است .\r\n* ( « سَأُرْهِقُه صَعُوداً » ) * مدثر : 17 .\r\nاو را بعقبهء سختى ميرسانم . صعود در مفردات و اقرب عقبهء سخت معنى شده است .\r\n\r\n\r\n\r\nرَهَق\r\n* ( « فَمَنْ يُؤْمِنْ بِرَبِّه فَلا يَخافُ بَخْساً وَلا رَهَقاً » ) * جن : 13 . رهق بفتح ( ر - ه ) هم مصدر آمده و هم اسم . و در صورت دوم معنى آن تحمل ما لا يطاق است ( اقرب ) قاموس نيز آن را از جملهء معانى اين كلمه شمرده است على هذا ظاهرا مراد از آن در آيه ظلم است چنان كه صحاح آن را ظلم گفته است يعنى هر كه بپروردگارش تسليم شود از نقصان و ظلم نميترسد زيرا اين دو به او نخواهد رسيد مثل * ( « وَمَنْ يَعْمَلْ مِنَ الصَّالِحاتِ وَهُوَ مُؤْمِنٌ فَلا يَخافُ ظُلْماً وَلا هَضْماً » ) * طه : 112 . و شايد مراد از آن در آيه خفّت و خوارى باشد چنان كه در قاموس و اقرب هست .\r\n* ( « كانَ رِجالٌ مِنَ الإِنْسِ يَعُوذُونَ بِرِجالٍ مِنَ الْجِنِّ فَزادُوهُمْ رَهَقاً » ) * جن :\r\n6 . ظاهرا مراد از رهق طغيان و سفاهت و گمراهى است چنان كه در مجمع و صحاح و قاموس است به نظر ميايد :\r\nاطلاق رهق به اين چيزها از براى آنست كه به شخص لاحق ميشوند و يا او را ميپوشانند . يعنى مردانى از انس بمردانى از جنّ پناه مىبردند . جنّ در اثر اين پناه بردن به آنها سفاهت و گمراهى افزودند .\r\n\r\n\r\n\r\nرهن :\r\nگرو . وثيقه همچنين است رهان * ( « وَإِنْ كُنْتُمْ عَلى سَفَرٍ وَلَمْ تَجِدُوا كاتِباً فَرِهانٌ مَقْبُوضَةٌ . . . » ) * بقره : 283 .\r\nبعضى احتمال داده‌اند كه رهن بمعنى\r\n","description":"","footnote":"","page_name":" 129 ","page_number":131},
  {"content":"\r\nمرهون است كه بوثيقه اطلاق مىشود و گرنه آن مصدر است . جوهرى رهان را جمع رهن گفته مثل جبل و جبال ولى در آيه آن را مفرد گفته‌اند .\r\nرَهين * ( « كُلُّ امْرِئٍ بِما كَسَبَ رَهِينٌ » ) * طور :\r\n21 . رهين بمعنى مرهون است . راغب گويد : چون از رهن حبس آن در نزد مرتهن به نظر آمده لذا بطور استعاره بحبس هر چيز رهن گفته شده است در الميزان فرموده : هر شخصى در نزد خدا رهن و مقبوض و محفوظ است در مقابل آنچه از خير و شر بجاى آورده تا بجزاى عملش از حيث ثواب و عقاب برسد .\r\n* ( « كُلُّ نَفْسٍ بِما كَسَبَتْ رَهِينَةٌ إِلَّا أَصْحابَ الْيَمِينِ » ) * مدثر : 38 و 39 .\r\nدر الميزان گفته مراد از اين آيه رهين عذاب بودن هر نفس است چنان كه سياق ما بعد آيه روشن مىكند .\r\n\r\n\r\n\r\nرهو :\r\nگشوده . باز ( صحاح ) راغب آن را راه وسيع گفته . طبرسى آن را ساكن و آرام معنى كرده ولى راغب آن را نپسنديده است * ( « وَاتْرُكِ الْبَحْرَ رَهْواً إِنَّهُمْ جُنْدٌ مُغْرَقُونَ » ) * دخان :\r\n24 . دريا را گشوده بگذار كه آنها غرق شدگانند . از آيه به نظر ميايد كه اگر موسى ميخواست بار ديگر عصا را به دريا ميزد و آب بهم ميامد ولى خدا از اين كار نهى كرد تا فرعونيان غرق گردند . و منظور موسى آن بود كه دريا بسته شود تا اهل مصر به بنى اسرائيل راه نيابند . اين كلمه فقط يك بار در قرآن آمده است .\r\nابن اثير در نهايه از على عليه السّلام نقل كرده كه دربارهء آسمان فرمود « و نظم رهوات فرجها » يعنى مواضع گشودهء آن را منظَّم كرد . و گويد : رهوات جمع رهوة است .\r\n\r\n\r\n\r\nرَوح :\r\nبفتح ( ر ) راحتى . طبرسى در ذيل آيهء * ( « وَلا تَيْأَسُوا مِنْ رَوْحِ الله » ) * يوسف : 87 . گويد « و الروح : الراحة » و اصل باب از ريحى است كه رحمت مياورد و در معنى آيه گفته : مأيوس نباشيد از رحمتيكه خدا مياورد .\r\nجوهرى گويد « الروح و الراحة :\r\nالاستراحة » قاموس آن را راحتى و\r\n","description":"","footnote":"","page_name":" 130 ","page_number":132},
  {"content":"\r\nرحمت و نسيم و ريح گفته است .\r\n* ( « فَرَوْحٌ وَرَيْحانٌ وَجَنَّةُ نَعِيمٍ » ) * واقعة :\r\n89 . راحتى و روزى است و بهشت پر نعمت .\r\nرواح : نقيض صباح و آن از ظهر است تا بشب ( صحاح ) * ( « وَلِسُلَيْمانَ الرِّيحَ غُدُوُّها شَهْرٌ وَرَواحُها شَهْرٌ » ) * سباء : 12 . معنى اين آيه در « ريح » خواهد آمد * ( « وَلَكُمْ فِيها جَمالٌ حِينَ تُرِيحُونَ وَحِينَ تَسْرَحُونَ » ) * نحل : 6 .\r\nاراحه آوردن چهارپايان است بخوابگاه و محل استراحت و سرح فرستادن بچراگاه است يعنى براى شما در آنها تماشا است آنگاه كه راحتشان ميكنيد و آنگاه كه بچرا رها مىنمائيد .\r\n\r\n\r\n\r\nرُوح :\r\nبضمّ ( ر ) اين كلمه در عرف بمعنى روان و روح مقابل جسم ، و جوهر مجرّد است ولى در قرآن مجيد كه مجموعا بيست و يك بار آمده مراد از آن فرشته و غيره است كه ذيلا بررسى مىشود .\r\n\r\nفرشته\r\n* ( « فَأَرْسَلْنا إِلَيْها رُوحَنا فَتَمَثَّلَ لَها بَشَراً سَوِيًّا » ) * مريم : 17 . روح خويش و فرشتهء خويش را بسوى او فرستاديم و به صورت بشر كامل بر وى نمودار شد ما بعد آيه دربارهء گفتگوى فرشته با مريم است كه بمريم گفت : من رسول پروردگار تو هستم . * ( « قُلْ نَزَّلَه رُوحُ الْقُدُسِ مِنْ رَبِّكَ بِالْحَقِّ لِيُثَبِّتَ الَّذِينَ آمَنُوا . . . » ) * نحل : 103 . * ( « نَزَلَ بِه الرُّوحُ الأَمِينُ عَلى قَلْبِكَ » ) * شعراء : 193 و 194 .\r\nكه مراد از روح جبرئيل است در آيهء اول با « قدس » و در دوم با « الامين » توصيف شده است .\r\nهمچنين است آياتيكه دربارهء تأييد عيسى با روح القدس است * ( « وَآتَيْنا عِيسَى ابْنَ مَرْيَمَ الْبَيِّناتِ وَأَيَّدْناه بِرُوحِ الْقُدُسِ » ) * بقره : 87 و 253 . * ( « اذْكُرْ نِعْمَتِي عَلَيْكَ وَعَلى والِدَتِكَ إِذْ أَيَّدْتُكَ بِرُوحِ الْقُدُسِ » ) * مائده : 110 . چنان كه طبرسى و بيضاوى و ديگران گفته‌اند . گرچه احتمالات ديگر هم داده شده ولى آيهء « نزّله روح القدس » كه گذشت روشن\r\n","description":"","footnote":"","page_name":" 131 ","page_number":133},
  {"content":"\r\nمىكند كه مراد از روح القدس در تأييد عيسى جبرئيل است زيرا مراد از آن در آيهء بالا كه دربارهء وحى به حضرت رسول صلى اللَّه عليه و آله است حتما جبرئيل مىباشد .\r\n\r\nشريعت و دين\r\nسه آيهء زير در بيان مطلب فوق قابل دقّت است * ( « وَكَذلِكَ أَوْحَيْنا إِلَيْكَ رُوحاً مِنْ أَمْرِنا ما كُنْتَ تَدْرِي مَا الْكِتابُ وَلَا الإِيمانُ وَلكِنْ جَعَلْناه نُوراً نَهْدِي بِه مَنْ نَشاءُ مِنْ عِبادِنا » ) * شورى : 52 .\r\n* ( « يُنَزِّلُ الْمَلائِكَةَ بِالرُّوحِ مِنْ أَمْرِه عَلى مَنْ يَشاءُ مِنْ عِبادِه أَنْ أَنْذِرُوا أَنَّه لا إِله إِلَّا أَنَا . . . » ) * نحل : 2 . * ( « رَفِيعُ الدَّرَجاتِ ذُو الْعَرْشِ يُلْقِي الرُّوحَ مِنْ أَمْرِه عَلى مَنْ يَشاءُ مِنْ عِبادِه لِيُنْذِرَ يَوْمَ التَّلاقِ » ) * غافر : 15 .\r\nدر اين آيات قيد « * ( مِنْ أَمْرِنا ) * . . . - * ( مِنْ أَمْرِه ) * » روشن مىكند كه اين روح از امر خدا ، وحى و نازل و القا شده است . و مراد از انزال آن انذار و هدايت مردم است . و آيهء سوم مقام نبوّت را مىرساند كه روح فقط بوسيلهء خدا القا شده و فرشته در آوردن آن واسطه نيست بر خلاف آيهء دوم كه در بيان رسالت است و روح را ملك آورده است فرق ميان رسالت و نبوّت در « رسل » گذشت .\r\nولى در آيهء اول ظاهرا مراد از آن وحىهاى سه گانه است زيرا ما قبل آن دربارهء سه نوع وحى است كه فرموده * ( « وَما كانَ لِبَشَرٍ أَنْ يُكَلِّمَه الله إِلَّا وَحْياً أَوْ مِنْ وَراءِ حِجابٍ أَوْ يُرْسِلَ رَسُولًا فَيُوحِيَ بِإِذْنِه ما يَشاءُ » ) * پس از آن فرموده * ( « وَكَذلِكَ أَوْحَيْنا إِلَيْكَ . . . » ) * كلمهء « كذلك » نشان ميدهد كه مراد از * ( « أَوْحَيْنا إِلَيْكَ رُوحاً . . . » ) * همهء وحيهاى سه گانهء فوق است ، زيرا كه آنحضرت هم رسول است و هم نبى .\r\nبه نظر ميايد مراد از « امر » در آيات سه گانه مقام تدبير است چنان كه فرموده * ( « أَلا لَه الْخَلْقُ وَالأَمْرُ . . . » ) * اعراف :\r\n54 . يعنى خلقت و تدبير عالم هر دو مال اوست و مقام تدبير اقتضاء مىكند كه پيامبران و دين از جانب خدا آيد .\r\nتقريبا يقين است كه مراد از روح در آيات سه گانه شريعت و كتاب است\r\n","description":"","footnote":"","page_name":" 132 ","page_number":134},
  {"content":"\r\nزيرا كه شريعت و كتاب اسباب انذار و هدايتاند و آيات صريحاند در اينكه منظور از القا و انزال اين روح همان انذار و هدايت است كافى است كه دربارهء آيهء اول قدرى توضيح بدهيم .\r\nاين آيه ميگويد * ( « أَوْحَيْنا إِلَيْكَ رُوحاً » ) * بعد ميفرمايد : ما آنروح را نورى قرار داديم كه بندگان خود را بوسيلهء آن هدايت كنيم * ( « وَلكِنْ جَعَلْناه نُوراً نَهْدِي بِه مَنْ نَشاءُ مِنْ عِبادِنا » ) * در جاهاى ديگر بجاى روح « قرآن » آمده مثل * ( « أَوْحَيْنا إِلَيْكَ هذَا الْقُرْآنَ » ) * يوسف :\r\n3 . * ( « أَوْحَيْنا إِلَيْكَ قُرْآناً عَرَبِيًّا » ) * شورى :\r\n7 . ايضا آيهء 19 سورهء انعام و 27 كهف و غيره . و در جاهاى ديگر به قرآن « نور » گفته شده چنان كه در آيه ما نحن فيه گفته * ( « وَلكِنْ جَعَلْناه نُوراً » ) * مانند * ( « فَآمِنُوا بِالله وَرَسُولِه وَالنُّورِ الَّذِي أَنْزَلْنا » ) * تغابن : 8 . * ( « وَأَنْزَلْنا إِلَيْكُمْ نُوراً مُبِيناً » ) * نساء : 174 . و اينكه قرآن واسطهء هدايت است احتياج بتوضيح ندارد .\r\nو چون روشن شد كه مراد از روح در آيهء اول شريعت و قرآن است منظور از آيهء دوم و سوم نيز روشن خواهد شد زيرا كه سياق آيات يكى است .\r\nراغب و طبرسى و الميزان نيز روح را در آيهء اول قرآن دانسته‌اند . بعضى از بزرگان آياتى را كه « روح » در آنها آمده بهم مخلوط كرده و نتيجه گيرى نموده است ولى به نظر ما اين كار صحيح نيست زيرا سياق آيات با هم متفاوت است آيات سه گانهء فوق در يك رديف و آياتيكه زير عنوان فرشته نقل شد در رديف ديگر و آياتيكه خواهد آمد در رديف سومى واقع شده‌اند و بعضى از بزرگان در كتاب خود حتى آيات روح بفتح ( ر ) را با آيات روح بضمّ ( ر ) بهم در آميخته و همه را در يكرديف حساب كرده است .\r\n\r\nفرشتهء بخصوص\r\nآيات سه گانهء زير نيز مثل آيات گذشته در يك رديفاند قهرا مراد از روح در آنها يك چيز است * ( « تَعْرُجُ الْمَلائِكَةُ وَالرُّوحُ إِلَيْه فِي يَوْمٍ كانَ مِقْدارُه خَمْسِينَ أَلْفَ سَنَةٍ . فَاصْبِرْ صَبْراً ) *\r\n","description":"","footnote":"","page_name":" 133 ","page_number":135},
  {"content":"\r\n* ( جَمِيلًا » ) * معارج : 4 و 5 . * ( « تَنَزَّلُ الْمَلائِكَةُ وَالرُّوحُ فِيها بِإِذْنِ رَبِّهِمْ مِنْ كُلِّ أَمْرٍ » ) * قدر : 4 . * ( « يَوْمَ يَقُومُ الرُّوحُ وَالْمَلائِكَةُ صَفًّا لا يَتَكَلَّمُونَ إِلَّا مَنْ أَذِنَ لَه الرَّحْمنُ » ) * نباء : 38 .\r\nدر اين آيات سخن از روحى است كه در عروج بسوى خدا و در نزول براى هر كار و در ايستادن در پيشگاه خدا در روز قيامت ، با ملائكه همراه است . ملائكه در مدّت عمر اين جهان در عروج و نزولاند و چون روز قيامت از مأموريّت خود فارغ شدند به حال صف در پيشگاه خدا خواهند ايستاد . اين روح نيز در هر سه مرحله با آنها همراه مىباشد .\r\nمىشود گفت : مراد از روح جبرئيل است و به علت مزيت و فضيلتش بخصوص ذكر شده و الف و لام آن براى عهد است . جبرئيل در نزد خدا مقام مخصوصى دارد ، ملائكهء ديگر از وى فرمان مىبرند چنان كه فرموده * ( « إِنَّه لَقَوْلُ رَسُولٍ كَرِيمٍ . ذِي قُوَّةٍ عِنْدَ ذِي الْعَرْشِ مَكِينٍ . مُطاعٍ ثَمَّ أَمِينٍ » ) * تكوير : 19 - 21 . اين آيات در وصف جبرئيل است و توضيح ميدهد كه او در ميان ملائكه مطاع است على هذا جا دارد كه به تنهائى برابر با همهء ملائكه باشد .\r\nمجمع در ذيل آيه معارج آن را جبرئيل دانسته و علت جداگانه آمدن را شرافت او ميداند . زمخشرى نيز مانند مجمع گفته است . ايضا در مجمع در ذيل آيه نباء چند قول يا وجه نقل كرده كه از جمله جبرئيل است . آنگاه از امام صادق عليه السّلام نقل مىكند : روح ملكى است بزرگتر از جبرئيل و ميكائيل و در ذيل سورهء قدر آن را جبرئيل گفته است . در صافى از قمى نقل مىكند كه روح ملكى است بزرگتر از جبرئيل و مكائيل و او با رسول خدا بود و او با امامان عليهم السلام است .\r\nدر دعاى سوم صحيفه پس از صلوات بر جبرئيل و مكائيل و اسرافيل فرموده « و الرّوح الَّذى هو على ملائكة الحجب و الرّوح الَّذى هو من امرك » يعنى صلوات فرست بر آن روح كه بر ملائكهء حجب موكل است و بر آن روح كه\r\n","description":"","footnote":"","page_name":" 134 ","page_number":136},
  {"content":"\r\nاز امر تو است . اين جمله روح را از جبرئيل جدا مىكند مشروط بر آنكه مراد از آن همان ملك باشد كه در آيات فوق است . در سفينة البحار مادهء « خلق » از على عليه السّلام دربارهء حضرت رسول صلى اللَّه عليه و آله نقل كرده « و لقد قرن اللَّه به من لدن كان فطيما اعظم ملك من ملائكته يسلك به طريق المكارم و محاسن اخلاق العالم ليله و نهاره » اين حديث مطابق آنست كه از قمى نقل شد : روح با رسول خدا صلَّى اللَّه عليه و آله بود . . .\r\nاين احتمال هم هست كه مراد از روح در اين آيات يك عقل كلى و وسيعى باشد كه عقول بشر و غريزه هاى جانداران و احساس نباتات از شعبه هاى آن است زيرا خداوند متعال بوسيلهء ملائكه و عقول انسانها و غريزهء جانداران اين جهان را بسوى كمال سوق ميدهد و همان عقل است كه در صعود و نزول و قيام در مقابل حق با ملائكه توأم مىباشد ( و اللَّه العالم ) اولين روايت كتاب اصول كافى دربارهء عقل است كه آن را مستقل و مجزّا نشان ميدهد در همان روايت آمده : چون خدا عقل را آفريد آن را گويا كرد سپس فرمود : رو كن . رو كرد . فرمود برگرد . برگشت آنگاه فرمود قسم بعزّت و جلال خودم خلقى كه از تو به من محبوبتر باشد نيافريده‌ام و تو را جز در كسى كه دوست ميدارم كامل نكرده‌ام . بدان فقط تو را امر و تو را نهى ميكنم و فقط تو را عذاب كرده و تو را ثواب مىدهم .\r\n\r\nروح مستقل\r\nآياتيكه در زير نقل مىشود قابل دقت است * ( « ثُمَّ سَوَّاه وَنَفَخَ فِيه مِنْ رُوحِه . . . » ) * سجده : 9 . * ( « فَإِذا سَوَّيْتُه وَنَفَخْتُ فِيه مِنْ رُوحِي فَقَعُوا لَه ساجِدِينَ » ) * حجر : 29 - ص : 72 * ( « وَالَّتِي أَحْصَنَتْ فَرْجَها فَنَفَخْنا فِيها مِنْ رُوحِنا » ) * انبياء :\r\n91 . * ( « أَحْصَنَتْ فَرْجَها فَنَفَخْنا فِيه مِنْ رُوحِنا » ) * تحريم : 12 .\r\nهمچنين است آيهء * ( « إِنَّمَا الْمَسِيحُ عِيسَى ابْنُ مَرْيَمَ رَسُولُ الله وَكَلِمَتُه أَلْقاها إِلى مَرْيَمَ وَرُوحٌ مِنْه . . . » ) * نساء : 171 .\r\n","description":"","footnote":"","page_name":" 135 ","page_number":137},
  {"content":"\r\nممكن است مراد از كلمه اثر باشد يعنى وجود عيسى اثرى از خداست و شايد مراد از آن كلمهء « كن » تكوينى باشد كه وجود عيسى از طريق عادى نبوده بلكه كن فيكونى است . از طرف ديگر عيسى روحى و حياتى بود كه در مريم دميده شد و شروع برشد كرد چنان كه دو جملهء * ( « فَنَفَخْنا فِيها مِنْ رُوحِنا » ) * و * ( « فَنَفَخْنا فِيه مِنْ رُوحِنا » ) * كه گذشت دليل اين سخن است . ناگفته نماند : ظهور آيات « نفخنا - نفخت » و آيات * ( « فَلَوْ لا إِذا بَلَغَتِ الْحُلْقُومَ » ) * واقعة : 83 . * ( « كَلَّا إِذا بَلَغَتِ التَّراقِيَ » ) * قيامة : 26 . و صريح آيات برزخ * ( « وَلا تَقُولُوا لِمَنْ يُقْتَلُ فِي سَبِيلِ الله أَمْواتٌ بَلْ أَحْياءٌ وَلكِنْ لا تَشْعُرُونَ » ) * بقره : 154 . * ( « وَلا تَحْسَبَنَّ الَّذِينَ قُتِلُوا فِي سَبِيلِ الله أَمْواتاً بَلْ أَحْياءٌ عِنْدَ رَبِّهِمْ يُرْزَقُونَ . . . » ) * آل عمران : 169 . و آيهء * ( « قِيلَ ادْخُلِ الْجَنَّةَ قالَ يا لَيْتَ قَوْمِي يَعْلَمُونَ . بِما غَفَرَ لِي رَبِّي » ) * يس : 26 و 27 .\r\nكه در « برزخ » بطور مفصّل شرح داده شده دلالت بر استقلال روح و حيات برزخى دارند .\r\nو اگر روايات بى شمارى را كه براى نمونه مىشود مقدارى از آنها را در كافى ج 3 كتاب الجنائز ص 228 - 263 طبع آخوندى و بحار الانوار ج 6 ، ابواب برزخ طبع اخير ، مطالعه كرد در نظر بگيريم در استقلال روح شكَّى نخواهيم داشت براى مزيد توضيح به « برزخ » در اين كتاب مراجعه شود . چند محل زير از نهج البلاغه و صحيفه سجاديّه در ولوج و خروج روح نقل ميكنيم :\r\n1 - در خطبهء 107 فرموده : « و خرجت الرّوح من جسده فصار جيفة بين يدى اهله » .\r\n2 - دربارهء قبض روح جنين آمده :\r\n« كيف يتوفى الجنين فى بطن امّه ؟\r\nأيلج عليه من بعض جوارحها ام الرّوح اجابته باذن ربّها » جنين را در شكم مادر چطور ميميراند ؟ آيا از بعض اعضاء مادر وارد شكم او مىشود يا روح جنين در خارج شدن باذن خدا\r\n","description":"","footnote":"","page_name":" 136 ","page_number":138},
  {"content":"\r\nاز وى اطاعت مىكند .\r\n3 - در خطبهء 163 دربارهء حتمى بودن مرگ فرموده : « و وأى على نفسه ان لا يضطرب شبح ممّا اولج فيه الرّوح الَّا و جعل الحمام موعده » خدا بر خود وعده كرده كه هر جنبده را كه روح در آن دميده بميراند .\r\n4 - در خطبهء 191 دربارهء اهل ايمان فرموده « . . . لم تستقر ارواحهم فى اجسادهم طرفة عين » .\r\n5 - در نامهء 10 خطاب بمعاويه نوشته : « و جرى منك مجرى الرّوح و الدّم » شيطان مانند روح و خون در وجود تو جارى است .\r\n6 - در حكمت 147 بكميل فرموده :\r\n« و صحبوا الدّنيا بابدان ارواحها معلَّقة بالمحلّ الاعلى » .\r\n7 - در دعاى چهارم صحيفه آمده « و تهوّن عليهم كلّ كرب يحلّ بهم يوم خروج الانفس من أبدانها » .\r\nدو آيهء زير را بطور جداگانه بررسى ميكنيم :\r\n* ( « وَيَسْئَلُونَكَ عَنِ الرُّوحِ قُلِ الرُّوحُ مِنْ أَمْرِ رَبِّي وَما أُوتِيتُمْ مِنَ الْعِلْمِ إِلَّا قَلِيلًا » ) * اسراء : 85 .\r\nممكن است مراد از روح جبرئيل باشد . چون حضرت رسول صلَّى اللَّه عليه و آله پيوسته بمردم ميفرمود كه روح القدس و روح الامين اين مطلب را از سوى خدا آورد آنها در مقابل گفته‌اند : اين روح چيست دربارهء آن توضيحى بدهيد ؟ آيه در جواب فرموده : شما راهى بفهم آن نداريد آن از كار خداست . از اين جواب بدست ميايد كه دانستن روح از بشر ساخته نيست و پيوسته اينطور خواهد بود . آيات قبل و بعد اين احتمال و احتمال دوم را ميرسانند .\r\nشايد مراد از روح وحى باشد و از آنحضرت خواسته‌اند كه حقيقت وحى را بيان كند . خداوند از پىبردن به آن جواب يأس داده است . و محتمل است كه روح انسانى مراد باشد ، چنان كه گفته‌اند . و در حديث نقل شده بعقيدهء الميزان مراد از روح مطلق روح است كه در كلام خدا آمده و\r\n","description":"","footnote":"","page_name":" 137 ","page_number":139},
  {"content":"\r\nسؤال از حقيقت همهء آنهاست . در روايات تفسير عياشى فرشته‌اى بزرگتر از جبرئيل و روحيكه در انسان و حيوان است نقل شده از امام باقر و صادق عليهما السلام .\r\nبعضىها آن را روح انسانى كه قوام بدن با آنست و بعضى جبرئيل ، برخى ملكى از ملائكه ، برخى قرآن ، بعضى وحى دانسته و اختلاف كرده‌اند كه آيا سؤال كنندگان مسلمين بودند ، يا كفّار و يا يهود . و نقل شده كه يهود بمشركين گفتند از جريان اصحاب كهف و ذو القرنين و حقيقت روح از آنحضرت بپرسند اگر از همه جواب داد بدانند كه پيامبر نيست و اگر روح را مبهم گذاشت بدانند كه حق است .\r\n* ( « أُولئِكَ كَتَبَ فِي قُلُوبِهِمُ الإِيمانَ وَأَيَّدَهُمْ بِرُوحٍ مِنْه . . . » ) * مجادله : 22 .\r\nمراد از اين آيه مؤمنان است و آنها با روحى از جانب خدا تأييد شده‌اند به نظر ميايد مراد از آن نور ايمان باشد كه روح بخصوصى است و در آيات ديگر بجاى آن « نور » آمده است * ( « أَ وَمَنْ كانَ مَيْتاً فَأَحْيَيْناه وَجَعَلْنا لَه نُوراً يَمْشِي بِه فِي النَّاسِ » ) * انعام : 122 .\r\n* ( « وَيَجْعَلْ لَكُمْ نُوراً تَمْشُونَ بِه » ) * حديد :\r\n28 . و شايد منظور از آن ملك باشد كه آمده * ( « إِنَّ الَّذِينَ قالُوا رَبُّنَا الله ثُمَّ اسْتَقامُوا تَتَنَزَّلُ عَلَيْهِمُ الْمَلائِكَةُ أَلَّا تَخافُوا . . . » ) * فصلت : 30 . اين آيه روشن مىكند كه چون مؤمن در راه خدا استقامت ورزد ملائكه بر وى نازل شده و دلگرمش ميكنند .\r\n\r\nمعاد و روح\r\nقرآن بمسئلهء معاد از راه بخصوصى وارد شده و آخرت را بروئيدن علفها از تخمها تشبيه مىكند همانطور كه فصل پائيز تخم علفها در زمين پراكنده شده و تخم حبوبات بدست بشر كاشته مىشود و طول زمستان به حالت خواب در زير خاكها مىمانند و چون بهار آمده و حرارت و رطوبت به آنها رسيد از درون خود بيدار شده و به حركت آمده و شروع برشد ميكنند . همانطور ذرات بدن مردگان در بهار قيامت از درون به حركت آمده و سلولهاى\r\n","description":"","footnote":"","page_name":" 138 ","page_number":140},
  {"content":"\r\nخفته بيدار شده و شروع بروئيدن و تشكيل انسان ميكنند .\r\nنميشود گفت : روح از حبوبات خارج شده و وقت روئيدن باز داخل مىشود بلكه سلول زندهء حبوبات در داخل آنها به حالت خفته است و وقت بهار بيدار مىشود اينك آيات :\r\n* ( « وَنَزَّلْنا مِنَ السَّماءِ ماءً مُبارَكاً فَأَنْبَتْنا بِه جَنَّاتٍ وَحَبَّ الْحَصِيدِ ) * . . .\r\n* ( وَأَحْيَيْنا بِه بَلْدَةً مَيْتاً كَذلِكَ الْخُرُوجُ » ) * ق : 9 و 11 . * ( « يُخْرِجُ الْحَيَّ مِنَ الْمَيِّتِ وَيُخْرِجُ الْمَيِّتَ مِنَ الْحَيِّ وَيُحْيِ الأَرْضَ بَعْدَ مَوْتِها وَكَذلِكَ تُخْرَجُونَ » ) * روم : 19 . ملاحظه مىشود كه قيامت بروئيدن علفها تشبيه شده همچنين است آيهء 57 اعراف و 11 زخرف و 5 و 7 سورهء حج .\r\nراه ديگريكه قرآن در اين زمينه نشان ميدهد كيفيت ايجاد تدريجى خود انسان و قياس آخر باوّل است در جواب آنكه گفت : استخوانهاى پوسيده چگونه زنده مىشود آمد * ( « قُلْ يُحْيِيهَا الَّذِي أَنْشَأَها أَوَّلَ مَرَّةٍ » ) * يس : 81 . و در جاى ديگر فرموده * ( « وَيَقُولُ الإِنْسانُ أَ إِذا ما مِتُّ لَسَوْفَ أُخْرَجُ حَيًّا . ) *\r\n* ( أَ وَلا يَذْكُرُ الإِنْسانُ أَنَّا خَلَقْناه مِنْ قَبْلُ وَلَمْ يَكُ شَيْئاً » ) * مريم 66 - 67 .\r\nدر اين زمينه بكتاب معاد از نظر قرآن و علم كه نوشته‌ام رجوع شود و نيز به « قيامت » در اين كتاب . اين مخالف با استقلال روح نيست ولى قرآن از راهى وارد شده كه على فرض اگر استقلال روح را هم انكار كند ضرر بمعاد نخواهد داشت « 1 »\r\n\r\n\r\n\r\n\r\nريح :\r\nباد . بو . اصل آن روح است واو بياء بدل شده ( اقرب ) * ( « إِنْ يَشَأْ يُسْكِنِ الرِّيحَ فَيَظْلَلْنَ رَواكِدَ عَلى ظَهْرِه » ) * شورى : 33 . اگر بخواهد باد را ساكن مىكند آنها در پشت دريا از جريان ميافتد * ( « وَلَمَّا فَصَلَتِ الْعِيرُ قالَ أَبُوهُمْ إِنِّي لأَجِدُ رِيحَ يُوسُفَ » ) * يوسف : 94 . ريح در آيه بمعنى بو است يعنى چون كاروان از مصر جدا شد پدرشان گفت بوى يوسف را استشمام ميكنم .\r\nدر آيهء * ( « وَلا تَنازَعُوا فَتَفْشَلُوا وَتَذْهَبَ رِيحُكُمْ » ) * انفال : 46 . مراد از\r\n","description":"","footnote":"\r\n« 1 » ولى استقلال روح از ضروريات دين اسلام است و بسيارى از امهات مسائل اسلامى بسته به وجود روح مستقل است .\r\n","page_name":" 139 ","page_number":141},
  {"content":"\r\nريح قدرت و نيرو است كه ريح توأم با نيروست راغب آن را استعاره از غلبه گفته است . يعنى منازعه نكنيد و گر نه زبون ميشويد و نيرو و قدرتتان از بين ميرود .\r\nجمع ريح در قرآن رياح به كار رفته * ( « وَهُوَ الَّذِي يُرْسِلُ الرِّياحَ بُشْراً بَيْنَ يَدَيْ رَحْمَتِه . . . » ) * اعراف : 57 .\r\nريح در قرآن هم در باد عذاب و هم در باد رحمت هر دو به كار رفته است گرچه در اوّلى بيشتر است مثل :\r\n* ( « فَيُرْسِلَ عَلَيْكُمْ قاصِفاً مِنَ الرِّيحِ » ) * اسراء :\r\n69 . كه دربارهء باد عذاب است * ( « وَجَرَيْنَ بِهِمْ بِرِيحٍ طَيِّبَةٍ . . . » ) * يونس : 22 كه در باد رحمت است ولى رياح همواره در بادهاى رحمت به كار رفته مگر در * ( « تَذْرُوه الرِّياحُ . . . » ) * كهف : 45 . كه اعمّ است در اينجا به چند مطلب اشاره مىشود .\r\n[ باد در طاعت سليمان بود 
  ] از مطالبيكه قرآن مجيد دربارهء باد تذكر ميدهد يكى آنكه باد باذن خداوند به حضرت سليمان مسخّر بود اينك آيات آن را نقل كرده سپس توجيهى كه در نظر داريم بيان ميكنيم .\r\n* ( « وَسَخَّرْنا مَعَ داوُدَ الْجِبالَ ) * . . .\r\n* ( وَلِسُلَيْمانَ الرِّيحَ عاصِفَةً تَجْرِي بِأَمْرِه إِلى الأَرْضِ الَّتِي بارَكْنا فِيها وَكُنَّا بِكُلِّ شَيْءٍ عالِمِينَ » ) * انبياء : 79 و 81 .\r\nاين آيه صريح است در اينكه باد در حال طوفان و شدتش مطيع سليمان بود و بامر او تغيير جهت ميداد و به طرف زمين مبارك ( ظاهرا زمين فلسطين ) ميوزيد و جارى ميشد * ( « وَلِسُلَيْمانَ الرِّيحَ غُدُوُّها شَهْرٌ وَرَواحُها شَهْرٌ . . . » ) * سباء :\r\n12 . يعنى باد را بسليمان رام كرديم سير آن از صبح تا ظهر باندازهء مسير يك ماه و از ظهر تا شب به قدر يك ماه بود يعنى در يكروز باندازهء دو ماه سير ميكرد .\r\nدر صافى و الميزان از تفسير قمى نقل است كه باد تخت سليمان را حمل كرده در صبح به قدر يك ماه و در بعد از ظهر به قدر يك ماه راه ميبرد .\r\n* ( « فَسَخَّرْنا لَه الرِّيحَ تَجْرِي بِأَمْرِه رُخاءً حَيْثُ أَصابَ » ) * ص : 36 . رخو\r\n","description":"","footnote":"","page_name":" 140 ","page_number":142},
  {"content":"\r\nنرمى و آرامى است يعنى باد را بسليمان رام كرديم بدستور او هر كجا كه ميخواست به آسانى و آرامى جارى ميشد .\r\nاز سه آيهء فوق رويهم روشن مىشود كه باد هم در حال طوفان و هم در حال عادى مطيع سليمان بود .\r\nتوضيح اين مطلب به نظر نگارنده چنين است كه خداوند ارادهء بسيار قوى و نيرومند به حضرت سليمان عطا كرده بود كه چون ارادهء خويش را بر باد تحميل ميكرد باد تغيير مسير داده و در جهتيكه سليمان ميخواست ميوزيد چنان كه وزير سليمان آصف بن برخيا چنان ارادهء قوى داشت كه آن را بر تخت ملكهء سباء تحميل كرده و آن را از فاصلهء دور در يك چشم بهم زدن پيش سليمان حاضر كرد و در « سلم » انشاء اللَّه خواهد آمد . اين عمل يكى از صفات خداست كه به حضرت سليمان و آصف مقدارى از آن را داده بود و نظير اين قضيّه است كرامت حضرت امام جواد عليه السّلام كه آنشخص را از شام بكوفه و از كوفه بمدينه و از مدينه بمكَّه برد و بعد از اداى مناسك حج بشام آورد و سال بعد اين عمل را تكرار فرمود كه در كتب تواريخ و غيره مشهور است .\r\nآقاى مهندس بازرگان در كتاب ذرهء بى انتها ص 51 مينويسد : در بعضى از بيمارستانهاى غرب شخص هيپنوتيسم كننده ارادهء خويش را بر شخص بيمار تحميل مىكند و او را بدون داروى بيهوشى عمل ميكنند و كمترين دردى احساس نميكند . نگارنده مشروح آن را در كتاب معاد از نظر قرآن و علم ، در فصل كار بدون ابزار آورده‌ام آرى اين از آثار عجيب ارادهء بشرى است على هذا راجع برام شدن باد در دست سليمان ميتوانيم سر نخ را بدست آوريم .\r\nباديكه قوم عاد را از بين برد ميدانيم قوم عاد كه پيامبرشان حضرت هود بود بوسيلهء باد از بين رفتند آيا آن باد طوفانى شكننده بود كه نابودشان كرد يا صفت ديگرى داشت ؟ ابتدا آيات آن را نقل و سپس\r\n","description":"","footnote":"","page_name":" 141 ","page_number":143},
  {"content":"\r\nبتوضيح آن مىپردازيم :\r\n1 - * ( « وَفِي عادٍ إِذْ أَرْسَلْنا عَلَيْهِمُ الرِّيحَ الْعَقِيمَ . ما تَذَرُ مِنْ شَيْءٍ أَتَتْ عَلَيْه إِلَّا جَعَلَتْه كَالرَّمِيمِ » ) * ذاريات : 41 و 42 .\r\nدر اين دو آيه خبرى از طوفان نيست فقط باد با « عقيم » كه بمعنى نازا است توصيف شده و آن باد خيرى نمىزاييد هر چه داشت شر بود و نيز در صفت آن گفته شده : بهر چه ميرسيد آن را مانند استخوان پوسيده ميكرد .\r\n2 - * ( « وَأَمَّا عادٌ فَأُهْلِكُوا بِرِيحٍ صَرْصَرٍ عاتِيَةٍ » ) * حاقّه : 6 . * ( « فَأَرْسَلْنا عَلَيْهِمْ رِيحاً صَرْصَراً فِي أَيَّامٍ نَحِساتٍ . . . » ) * فصلت : 16 . * ( « إِنَّا أَرْسَلْنا عَلَيْهِمْ رِيحاً صَرْصَراً فِي يَوْمِ نَحْسٍ مُسْتَمِرٍّ . تَنْزِعُ النَّاسَ كَأَنَّهُمْ أَعْجازُ نَخْلٍ مُنْقَعِرٍ » ) * قمر :\r\n19 و 20 . در آيهء ديگرى آمده * ( « تُدَمِّرُ كُلَّ شَيْءٍ بِأَمْرِ رَبِّها فَأَصْبَحُوا لا يُرى إِلَّا مَساكِنُهُمْ . . . » ) * احقاف : 25 .\r\nاوصافيكه در اين آيات براى باد ذكر شده يكى « صرصر » است كه آن را باد بسيار سرد و باد پر صدا معنى كرده‌اند . در مجمع از فراء نقل شده : آن باد سردى است كه مثل آتش ميسوزاند در سورهء آل عمران آيهء 117 . آمده * ( « كَمَثَلِ رِيحٍ فِيها صِرٌّ أَصابَتْ حَرْثَ قَوْمٍ » ) * در مجمع آن را باد بسيار سرد گفته و گويد : ممكن است صرّ صداى باد بسيار سرد باشد .\r\nراغب نيز صرصر را باد بسيار سرد گفته است . و از امام باقر عليه السّلام در صافى باد سرد نقل شده صفت ديگر آن باد * ( « عاتِيَةٍ » ) * است كه بمعنى طغيان كننده و فزون از حدّ مىباشد و آن ممكن است در شدّت وزيدن و يا در شدّت سردى باشد . صفت ديگر آن * ( « تُدَمِّرُ كُلَّ شَيْءٍ » ) * است و تدمير بمعنى هلاك كردن و فنا ساختن است .\r\nرويهم رفته بدست ميايد كه آن باد طوفان شكننده نبوده كه ديارشان را زير و رو كند و از * ( « فَأَصْبَحُوا لا يُرى إِلَّا مَساكِنُهُمْ » ) * بر ميايد كه منازلشان از بين نرفته بود . على هذا آن باد ، بادى سرد و سوزان بوده و قوم هود را منجمد كرده و از بين برده است .\r\nبادهائيكه از قطبين به طرف استوا\r\n","description":"","footnote":"","page_name":" 142 ","page_number":144},
  {"content":"\r\nميوزند بسيار سرد و سوزاناند اگر بادهاى گرميكه از اقيانوسها بر ميخيزند آنها را معتدل نكنند بلاى بزرگى ببار خواهند آورد . آن باد بتصريح قرآن هفت شب و هشت روز پى در پى سرزمين قوم عاد را مورد حمله قرار داده و در تسخير خود گرفته است و طبق آيهء 24 احقاف تكَّه ابرى همراه داشته است . البته آن باد سرد باد عاتى و خارج از جريان معمولى بود و خدا خواسته بود كه از نواحى قطبى بدون بر خورد با مانعى بسرزمين آنها بوزد . و سرانجام همهء آنها را به صورت ريشه هاى پراكنده خرما در آورد .\r\nبادهاى آبستن كننده * ( « وَأَرْسَلْنَا الرِّياحَ لَواقِحَ فَأَنْزَلْنا مِنَ السَّماءِ ماءً فَأَسْقَيْناكُمُوه . . . » ) * حجر :\r\n22 . در اين شكى نيست كه عوامل تلقيح ميوه ها و گلها و غيره يكى حشرات و يكى بادها است ولى آيهء فوق در اين زمينه نيست زيرا پس از لواقح فرموده * ( « فَأَنْزَلْنا مِنَ السَّماءِ ماءً » ) * و گرنه ميفرمود « فاخرجنا من الثّمرات » پس اين تلقيح چيست ؟ كه نتيجه اش نزول باران است مراد از آن تلقيح سوزنهاى يخ و برگه هاى برف است كه در طبقات بالاى جو هستند بادهاى گرم خود را به آنها ميزنند و آنها را تلقيح و ذوب ميكنند تا به صورت باران به زمين بيايند اگر اين بادها آن برگه ها را باردار و ذوب نكنند هرگز آنها به صورت باران به زمين نخواهند آمد مشروح اين مطلب در « برد » ذيل آيهء * ( « وَيُنَزِّلُ مِنَ السَّماءِ مِنْ جِبالٍ فِيها مِنْ بَرَدٍ » ) * گذشت به آنجا رجوع شود .\r\nريحان : * ( « وَالْحَبُّ ذُو الْعَصْفِ وَالرَّيْحانُ » ) * رحمن : 12 . * ( « فَرَوْحٌ وَرَيْحانٌ وَجَنَّةُ نَعِيمٍ » ) * واقعة : 89 . در تمام قرآن مجيد اين كلمه فقط دو بار آمده است .\r\nريحان را بوئيدنى . و روزى گفته‌اند راغب گويد : ريحان چيزى است كه رائحه داشته باشد و گفته‌اند : رزق است . در اقرب چند معنى نقل شده كه از جمله بوئيدنى و رزق است و همچنين است در مجمع : ابن اثير در نهايه گويد : ريحان برحمت و رزق و\r\n","description":"","footnote":"","page_name":" 143 ","page_number":145},
  {"content":"\r\nراحت اطلاق مىشود و ريحان هر گياهى است كه بوى خوش داشته باشد و در اثر اطلاق برزق به فرزند ريحان گفته شده و از آن است حديث رسول خدا صلَّى اللَّه عليه و آله كه بعلى عليه السّلام فرموده « اوصيك بريحانتىّ خيرا فى الدّنيا . . . » مرادش حسنين عليهما السلام بود .\r\nبه نظر ميايد معناى اصلى آن بوئيدنى است و در رزق و رحمت با عنايت استعمال مىشود و آن در آيهء اول بوئيدنى و در آيهء دوم روزى است .\r\n\r\n\r\n\r\nرود :\r\nبفتح ( ر ) طلب كردن .\r\nخواستن در اقرب گويد « راده رودا و ريادا : طلبه » اراده بمعنى قصد از همين ماده است * ( « قالَتْ ما جَزاءُ مَنْ أَرادَ بِأَهْلِكَ سُوءاً . . . » ) * يوسف : 25 .\r\nاين كلمهء گاهى در جماد به كار رفته مثل * ( « فَوَجَدا فِيها جِداراً يُرِيدُ أَنْ يَنْقَضَّ فَأَقامَه » ) * كهف : 77 . در آن قريه ديوارى يافتند كه ميخواست بيافتد آن را به پا داشت راغب ميگويد اراده گاهى با قوّهء تسخيرى و حسّى است و گاهى با قوهء اختيارى و لذا در جماد به كار رفته مثل * ( « يُرِيدُ أَنْ يَنْقَضَّ » ) * و گويند : اسب من كاه اراده مىكند « فرسى يريد التبن » طبرسى فرموده وصف جدار با اراده مجاز است معنايش آنست كه نزديك بود بيافتد و مشرف بر انهدام بود و آن از فصيح كلام عرب است و در اشعارشان زياد است . شاعر در وصف نيزهء خود ميگويد :\r\n« يريد الرّمح صدر ابى براء - و يرغب عن دماء بنى عقيل » يعنى نيزه سينهء ابا براء را ميخواهد و از خون فرزندان عقيل اعراض مىكند . آنگاه اشعار ديگرى در اين زمينه آورده است .\r\nو خلاصه آنكه اين استعمال معروف است .\r\nمراوده از رود بمعنى طلب است در مجمع گويد : مراوده خواستن چيزيست با نرمى و مدارا راغب گويد : مراوده آنست كه با ديگرى در اراده نزاع كنى و قصد كنى آنچه را كه او قصد نميكند و يا بطلبى چيزيرا كه او نميطلبد . در اقرب آن را آنگاه كه با « عن » يا « على » همراه باشد\r\n","description":"","footnote":"","page_name":" 144 ","page_number":146},
  {"content":"\r\nمخادعه و فريفتن معنى كرده است .\r\nاين هر سه قول كه نقل شد نزديك بهماند . * ( « وَراوَدَتْه الَّتِي هُوَ فِي بَيْتِها عَنْ نَفْسِه . . . » ) * يوسف : 23 .\r\nناگفته نماند مراوده كه در آيات 23 ، 26 ، 32 ، 51 سورهء يوسف آمده است همه قيد * ( « عَنْ نَفْسِه » ) * دارند و در آيهء 37 قمر آمده * ( « وَلَقَدْ راوَدُوه عَنْ ضَيْفِه » ) * و نيز آمده * ( « قالُوا سَنُراوِدُ عَنْه أَباه » ) * يوسف : 61 . در اين دو آيه « عن » آمده ولى « نفسه » ندارد معلوم است كه مراوده در قسمت اولى دربارهء نفس يوسف و كام خواستن از او بوده است بخلاف دو آيهء بعدى .\r\nبايد در اينجا سه نكته را ياد آورى كنيم اوّل آنكه مفاعله در اين آيات براى مبالغه است نه بين الاثنين . دوم اينكه « عن » بمعنى تعليل است . قاموس و اقرب و المنجد تصريح كرده‌اند كه تعليل يكى از معانى « عن » است . و آيهء * ( « وَما كانَ اسْتِغْفارُ إِبْراهِيمَ لأَبِيه إِلَّا عَنْ مَوْعِدَةٍ » ) * توبه : 114 . را شاهد آورده‌اند سوم اينكه لازم است مراوده را در آيات فوق بمعنى قصد بگيريم كه از مصاديق طلب است مثلا آيهء * ( « وَراوَدَتْه الَّتِي هُوَ فِي بَيْتِها عَنْ نَفْسِه » ) * را اينطور معنى كنيم : زنيكه يوسف در خانهء او بود يوسف را بشدّت قصد كرد به جهت نفس او و كام گرفتن از او * ( « وَلَقَدْ راوَدُوه عَنْ ضَيْفِه » ) * يعنى لوط را قصد كردند به علت ميهمانانش و ميخواستند آنها را از او بگيرند * ( « قالُوا سَنُراوِدُ عَنْه أَباه » ) * يعنى : به زودى براى آوردن او پدرش را قصد ميكنيم و بپيش او ميرويم . اگر اينطور بگوئيم معنى آيات كاملا درست و مطابق معناى اوّلى كلمه خواهد بود و الحمد للَّه .\r\nزمخشرى و بيضاوى مراوده را رفت و آمد گفته‌اند . و آن بتصريح صحاح و قاموس يكى از معانى « رود » است ولى آنچه ما گفتيم صحيحتر و مطابق معناى اوّلى است . و مثلا در آيهء * ( « وَلَقَدْ راوَدُوه عَنْ ضَيْفِه » ) * رفت و آمد درست نميايد مگر آنكه گفته شود بارها به او مراجعه كرده بوده‌اند .\r\n","description":"","footnote":"","page_name":" 145 ","page_number":147},
  {"content":"\r\nرُوَيْد * ( « فَمَهِّلِ الْكافِرِينَ أَمْهِلْهُمْ رُوَيْداً » ) * طارق : 17 . رويد بمعنى قليل است چنان كه طبرسى ، زمخشرى و بيضاوى و ديگران گفته‌اند و آن در آيهء صفت مفعول محذوف است يعنى « امهلهم امهالا رويدا » و آن بتصريح قاموس تصغير « رود » است .\r\n[ ارادهء خدا يعنى چه ؟ 
  ] در بسيارى از آيات قرآن از ارادهء خدا سخن رفته نظير * ( « إِنَّما قَوْلُنا لِشَيْءٍ إِذا أَرَدْناه أَنْ نَقُولَ لَه كُنْ فَيَكُونُ » ) * نحل : 40 . * ( « إِنَّما أَمْرُه إِذا أَرادَ شَيْئاً أَنْ يَقُولَ لَه كُنْ فَيَكُونُ » ) * يس : 82 .\r\n* ( « ما ذا أَرادَ الله بِهذا مَثَلًا » ) * بقره : 26 .\r\n* ( « وَإِذا أَرادَ الله بِقَوْمٍ سُوْءاً فَلا مَرَدَّ لَه » ) * رعد : 11 . و امثال اينها .\r\nاراده در بشر چنان كه ميدانيم توأم با انقلاب و شوق و تغيير فكر و غيره است ولى خداوند ثابت و لا يتغير است و حتما ارادهء خدا مثل ارادهء بشر نيست تعالى اللَّه عن ذلك علوّا كبيرا . در اين صورت اينكه ميگوئيم . خدا اراده فرمود . خدا مريد است يعنى چه ؟ تدبر در آيات قرآن نشان ميدهد كه ارادهء خدا بمعنى حكم و دستور خداست و حكم و اراده هر دو يكى هستند مثلا * ( « وَإِذا أَرادَ الله بِقَوْمٍ سُوْءاً فَلا مَرَدَّ لَه » ) * رعد : 11 . روشن مىكند كه اراده همان دستور و حكم است كه توأم با وقوع خارجى است و اگر مثل اراده و فكر بشرى بود * ( « فَلا مَرَدَّ » ) * صحيح نبود بلكه لازم بود گفته شود « اذا اوصل اللَّه سوءا بقوم فلا مردّ له » ايضا آيهء * ( « فَأَرادَ رَبُّكَ أَنْ يَبْلُغا أَشُدَّهُما وَيَسْتَخْرِجا كَنزَهُما » ) * كهف : 82 . كه ارادهء خدا همان دستور به آن عالم بود كه ديوار را مرمّت كرد .\r\nدو آيهء زير * ( « إِنَّما قَوْلُنا لِشَيْءٍ إِذا أَرَدْناه أَنْ نَقُولَ لَه كُنْ فَيَكُونُ » ) * نحل :\r\n40 . * ( « إِنَّما أَمْرُه إِذا أَرادَ شَيْئاً أَنْ يَقُولَ لَه كُنْ فَيَكُونُ » ) * يس : 82 . نشان ميدهد كه ارادهء خدا سابق بر امر خداست ولى بايد گفت : كه اين اعتبارى است و گرنه قول و امر و اراده هر سه يكى است .\r\nراغب در مفردات گفته : اراده\r\n","description":"","footnote":"","page_name":" 146 ","page_number":148},
  {"content":"\r\nدر خدا بمعنى حكم و امر است . در الميزان ذيل آيهء 40 . نحل بعد از بررسى آيات فرموده : با اين روشن معلوم مىشود كه اراده و حكم خدا هر دو يكى است و آن بحسب اعتبار بر قول و امر مقدم است .\r\nمرحوم مجلسى در بحار ( ج 4 ص 137 ط جديد ) ذيل حديث صفوان بن يحيى كه خواهد آمد فرموده : اكثر متكلمين اماميّه بر آنند كه ارادهء خدا همان علم اوست بخير و نفع و اصلح و متكلمين در خدا جز علم اثبات نميكنند . علامهء طباطبائى در پاورقى آن فرموده : اين تصوير ارادهء ذاتيّه است كه عين ذات مىباشد ( اگر تصويرشان صحيح باشد ) و امّا اراده - ايكه در اخبار است آن اراده ايست كه از صفات افعال است مثل رزق و خلق و آن عين موجود خارجى است مثل زيد و عمرو و زمين و آسمان چنان كه شيخ مفيد رحمه اللَّه گفته است .\r\nدر نهج البلاغه خطبهء 177 فرموده « متكلَّم لا برويّة . مريد لا بهمّة . صانع لا بجارحة » در اصول كافى ج 1 ص 109 باب اراده از صفات فعل است . . .\r\nچند حديث دربارهء ارادهء خدا نقل شده از جملهء از صفوان بن يحيى نقل مىكند كه به امام رضا عليه السّلام گفتم : بفرمائيد ارادهء خدا چيست ؟ و ارادهء خلق كدام است ؟ فرمود : اراده از خلق تفكَّر است و آنچه بعد از تفكر كرده مىشود ( قصد و فعل در اينجا مصداق اراده‌اند ) و امّا از خدا پس ارادهء خدا ايجاد خداست لا غير كه او تأمل و قصد و فكر نميكند و اين صفات از او منتفى است و آنها صفات خلقاند پس ارادهء خدا فعل است لا غير به آن ميگويد :\r\nكن فيكون بدون لفظ و بدون تكلم با زبان . . . عبارت عربى چنين است .\r\nو اما من اللَّه فارادته احداثه لا غير ذلك لانه لا يروى و لا يهم و لا يتفكَّر و هذه الصفات منتفية عنه و هى من صفات الخلق ، فارادة اللَّه الفعل لا غير ذلك يقول له كن فيكون بلا لفظ و لا نطق بلسان و لا همّة و لا تفكَّر و لا كيف لذلك ، كما انه لا كيف له .\r\n","description":"","footnote":"","page_name":" 147 ","page_number":149},
  {"content":"\r\nاين حديث و نظائر آن در كافى و بحار چنان كه قبلا گفته شد موجود است و نيز در توحيد صدوق باب 55 ص 336 - 344 نقل شده است .\r\nاينكه امام عليه السّلام فرموده ارادهء خدا با فعل خدا يكى است و آنكه گفته شد ارادهء خدا حكم خداست .\r\nتفاوت ندارد كه حكم خدا نيز فعل خداست و ميتوان گفت كه فعل و ايجاد خدا راجع بارادهء تكوينى و حكم و دستور راجع بارادهء تشريعى است .\r\nناگفته نماند : ارادهء تكوينى خدا تخلَّف پذير نيست ولى ارادهء تشريعى تخلَّف پذير است رجوع شود به « شىء » .\r\n\r\n\r\n\r\nروض :\r\nروضه باغ و بستانى است كه با آب همراه باشد ( مفردات ) در اقرب گويد : روضه نگويند مگر آنكه با آن يا در كنار آن آب باشد * ( « فَهُمْ فِي رَوْضَةٍ يُحْبَرُونَ » ) * روم : 15 . جمع آن روضات است * ( « وَالَّذِينَ آمَنُوا وَعَمِلُوا الصَّالِحاتِ فِي رَوْضاتِ الْجَنَّاتِ . . . » ) * شورى : 22 . مراد از هر دو آيه روضه هاى بهشتى است . اللهم ارزقنا بمحمد و آله صلواتك عليهم اجمعين .\r\n\r\n\r\n\r\nروع :\r\nترس . اضطراب ( اقرب ) * ( « فَلَمَّا ذَهَبَ عَنْ إِبْراهِيمَ الرَّوْعُ » ) * هود :\r\n74 . چون ترس از ابراهيم برفت .\r\nراغب گويد : روع بضمّ ( ر ) بمعنى قلب است مثل « انّ الرّوح الامين نفث فى روعى » و بفتح ( ر ) ناراحت بودن قلب است و در ترسى كه بقلب وارد شده استعمال مىشود . در اقرب گفته روع بضمّ ( ر ) قلب و بفتح ( ر ) فزع و ترس است . . . اين كلمه فقط يك بار در قرآن آمده است .\r\n\r\n\r\n\r\nروغ :\r\nميل بر سبيل حيله . و طريق رائغ آنست كه مستقيم نباشد گويند « راوغ فلان فلانا و راغ فلان الى فلان » يعنى براى حيله بسوى او ميل كرد ( راغب ) در مجمع آن را ميل از جهتى به جهتى گفته است . * ( « فَراغَ إِلى آلِهَتِهِمْ فَقالَ أَ لا تَأْكُلُونَ ) * . . . * ( فَراغَ عَلَيْهِمْ ضَرْباً بِالْيَمِينِ » ) * صافات : 91 و 93 .\r\nيعنى بسوى خدايان آنها ميل كرد و رفت و گفت آيا نميخوريد . . . پس\r\n","description":"","footnote":"","page_name":" 148 ","page_number":150},
  {"content":"\r\nميل كرد بر بتان و آنها را با دست راستش ميزد . راغب گويد « على » در آيهء بعدى براى تفهيم استعلا است .\r\n* ( « فَراغَ إِلى أَهْلِه فَجاءَ بِعِجْلٍ سَمِينٍ » ) * ذاريات : 26 . از راغ معلوم مىشود كه ابراهيم عليه السّلام نخواسته ميهمانان بدانند كه براى طعام آوردن ميرود .\r\nاين كلمه در كلام اللَّه مجيد فقط سه دفعه يافته است .\r\n\r\n\r\n\r\nروم :\r\n* ( « غُلِبَتِ الرُّومُ . فِي أَدْنَى الأَرْضِ وَهُمْ مِنْ بَعْدِ غَلَبِهِمْ سَيَغْلِبُونَ . فِي بِضْعِ سِنِينَ . . . » ) * روم : 2 - 4 .\r\nروم امپراطورى بزرگى بود كه بر متصرفات وسيعى در آسيا و اروپا و آفريقا حكومت داشت و ايتاليا نيز قسمتى از آن محسوب ميشد ميان آنها و اهل فارس ( ايرانيان ) جنگهاى بزرگى واقع شده است و مخصوصا در نواحى شام كه نزديك بحجاز بود جنگى رخ داد كه بهزيمت روميان تمام شد قرآن عظيم خبر داد كه روم پس از مغلوب شدن در عرض از سه تا نه سال پيروز خواهد شد . ظاهر آنست كه مراد از * ( « الأَرْضِ » ) * در آيه حجاز و الف و لام براى عهد است و نيز * ( « غَلَبِهِمْ » ) * مصدر از براى مفعول و بمعنى مغلوبيّت است معنى آيه چنين مىشود : روم در نزديكترين محل بحجاز مغلوب شد آنها پس از مغلوب شدن در عرض سه تا نه سال غالب ميشوند . بعضى احتمال داده‌اند ضمير * ( « غَلَبِهِمْ » ) * بفارس راجع است يعنى روم پس از غلبهء فارس پيروز ميشوند ( استفاده از الميزان ) .\r\nاز آيهء شريفه بدست ميايد كه علتى دربارهء نزول آن بوده است و گر نه داعى نبود كه خداوند از غلبهء روم خبر بدهد در مجمع از زهرى نقل شده كه مشركين در مكَّه بمسلمين ميگفتند :\r\nروم اهل كتاب است فارس بر آنها غلبه كرد شما ميگوئيد چون كتاب بر شما نازل شده غلبه ميكنيد ولى ما بر شما غالب خواهيم شد چنان كه فارس بر روم غلبه كرد آيه نازل شد كه روم در آينده بر فارس پيروز خواهد گرديد . الميزان از درّ منثور نقل\r\n","description":"","footnote":"","page_name":" 149 ","page_number":151},
  {"content":"\r\nمىكند : مشركان دوست داشتند كه فارس بر روم غلبه كند چون فارس بت پرست بودند و مسلمانان دوست ميداشتند كه روم بر فارس پيروز گردد كه آنها اهل كتاب بودند . اين سخن را بابو بكر گفتند ابو بكر آن را به حضرت رسول صلى اللَّه عليه و آله گفت حضرت فرمود :\r\nروميان به زودى غالب خواهند شد ، خواهيم گفت كه اين سخن و نظير آن قابل قبول نيست .\r\nدر برهان از امام باقر عليه السّلام نقل شده كه فرمود : چون رسول خدا بر پادشاه روم و فارس نامه نوشت شاه روم نامهء آنحضرت را تعظيم كرد و بفرستاده اش احترام نمود ولى شاه فارس نامهء آنحضرت را پاره كرد و بنماينده اش اهانت نمود و در آنموقع فارس و روم در جنگ بودند مسلمانان دوست ميداشتند كه روميان غلبه كنند و بشاه روم اميد بيشتر داشتند ولى غلبه نصيب فارس شد مسلمانان غمگين گشتند خدا آيهء غلبت الروم را نازل فرمود . . . روايت سندش خوب نيست و ذيلش بسيار مشوّش است و در صورت قبول كردن بايد آيه را مدنى دانست نه مكَّى حال آنكه سوره مكَّى است در سورهء روم از مغلوب شدن روم سپس از غلبهء آنها خبر رفته و در آيهء 6 فرموده * ( « وَعْدَ الله لا يُخْلِفُ الله وَعْدَه » ) * و در آيهء 4 فرموده * ( « وَيَوْمَئِذٍ يَفْرَحُ الْمُؤْمِنُونَ بِنَصْرِ الله » ) * و در آخر سوره دربارهء پيروزى دين برسول خدا مژده ميدهد كه * ( « فَاصْبِرْ إِنَّ وَعْدَ الله حَقٌّ » ) * لذا بايد گفت : خدا كه وعدهء پيروزى روم را داده و آن را وعدهء بى تخلَّف خوانده در صورت غلبهء روم معلوم ميشد كه مسلمانان نيز بر مشركين غلبه خواهند كرد و علت جملهء * ( « يَوْمَئِذٍ يَفْرَحُ الْمُؤْمِنُونَ » ) * همين است و گر نه روم اهل كتاب و فارس نيز لاحق باهل كتاب بودند و غلبهء آنها نسبت به يكديگر ربطى بمسلمين نداشت .\r\nبلكه آيات ميخواهند بگويند :\r\nهمانطور كه روم مغلوب در كمتر از ده سال غلبه خواهد يافت مسلمانان\r\n","description":"","footnote":"","page_name":" 150 ","page_number":152},
  {"content":"\r\nنيز كه امروز مغلوباند غالب خواهند شد .\r\n\r\n\r\n\r\nريب :\r\nشكّ . در مجمع گويد :\r\nريب بمعنى شك است و بعضى بدترين شكّ گفته‌اند . در اقرب و قاموس شكّ ، تهمت ، ظنّ و حاجت معنى شده است ولى قرآن كريم آن را در شك به كار برده و شايد در بعضى تهمت و اضطراب قلب نيز مراد باشد چنان كه خواهيم گفت .\r\n* ( « أَ فِي قُلُوبِهِمْ مَرَضٌ أَمِ ارْتابُوا . . . » ) * نور : 50 . * ( « وَتَرَبَّصْتُمْ وَارْتَبْتُمْ وَغَرَّتْكُمُ الأَمانِيُّ » ) * حديد : 14 . افعال اين ماده در قرآن مجيد همه از افتعال آمده و آن چنان كه در اقرب گفته بشكّ افتادن و شكّ كردن است و اگر با « باء » همراه باشد مثل « ارتاب بفلان » بمعنى تهمت زدن ميايد .\r\nدر بعضى آيات كلمهء مريب صفت « شكّ » آمده مثل * ( « وَإِنَّنا لَفِي شَكٍّ مِمَّا تَدْعُونا إِلَيْه مُرِيبٍ » ) * هود :\r\n62 . * ( « إِنَّهُمْ كانُوا فِي شَكٍّ مُرِيبٍ » ) * سباء :\r\n54 . * ( « وَإِنَّهُمْ لَفِي شَكٍّ مِنْه مُرِيبٍ » ) * فصلت : 45 .\r\nدر اين صورت شكى كه شك آورنده است يعنى چه ؟ ممكن است مراد از آن تأكيد باشد يعنى شكّ سخت . و احتمال دارد منظور تهمت و سوء ظن باشد يعنى چنان در شكَّيم كه موجب مىشود تو را متّهم كنيم . و به تو سوء ظن داشته باشيم .\r\nزمخشرى ريب را قلق و تشويق قلب گفته است و گويد : حقيقت ريبة قلق و اضطراب قلب و از آنست آنچه حسن بن على عليه السّلام گويد از رسول خدا صلَّى اللَّه عليه و آله شنيدم ميفرمود « دع ما يريبك الى ما لا يريبك » بنا بر قول زمخشرى معنى « شك مريب » شك اضطراب آور است مرتاب اسم فاعل است بمعنى شك كننده * ( « كَذلِكَ يُضِلُّ الله مَنْ هُوَ مُسْرِفٌ مُرْتابٌ » ) * غافر : 34 .\r\nرَيْبِ * ( « أَمْ يَقُولُونَ شاعِرٌ نَتَرَبَّصُ بِه رَيْبَ الْمَنُونِ » ) * طور : 30 . در مجمع منون را موت گفته و گويد بمعنى دهر هم ميايد : ريب ظاهرا بمعنى قلق و اضطراب است چنان كه از زمخشرى\r\n","description":"","footnote":"","page_name":" 151 ","page_number":153},
  {"content":"\r\nنقل شد و بيضاوى نيز گفته است يعنى بلكه ميگويند شاعر است براى او منتظر مرگ باشيم تا مثل شعراى ديگر بميرد و از او راحت شويم . صحاح و اقرب ريب المنون را حوادث روزگار گفته‌اند . ( كه شخص را مضطرب ميكنند ) .\r\n* ( « لا يَزالُ بُنْيانُهُمُ الَّذِي بَنَوْا رِيبَةً فِي قُلُوبِهِمْ إِلَّا أَنْ تَقَطَّعَ قُلُوبُهُمْ » توبه :\r\n110 . ريبه چنان كه راغب و جوهرى گفته اسم مصدر است از ريب يعنى ساختمانى كه ساخته‌اند پيوسته مايهء اضطراب دلهايشان است تا وقتى كه دلهايشان پاره پاره شود .\r\n\r\n\r\n\r\nريش :\r\nزينت . * ( « قَدْ أَنْزَلْنا عَلَيْكُمْ لِباساً يُوارِي سَوْآتِكُمْ وَرِيشاً وَلِباسُ التَّقْوى ذلِكَ خَيْرٌ » ) * اعراف : 26 . به نظر ميايد كه مراد از ريش زينت است خواه طبيعى باشد مثل مو و غيره و خواه مصنوعى مثل لباس فاخر و غيره .\r\nدر مجمع نقل كرده : ريش آنست كه در آن زينت و زيبائى باشد و از آنست ريش الطائر ( پرهاى پرنده ) و خود آن را اثاث البيت گفته است در الميزان نيز ما فيه الجمال گفته و گويد مأخوذ است از ريش طائر كه در آن انواع زينت و زيبائى است .\r\nناگفته نماند معناى اوّلى آن مجموع پرهاى پرنده است و سپس به لباس فاخر و غيره گفته شده چنان كه در مفردات ، قاموس ، صحاح و اقرب گفته مؤيد گفتهء ما آنست كه در آيات بعدى دو بار لفظ زينت به كار رفته * ( « يا بَنِي آدَمَ خُذُوا زِينَتَكُمْ عِنْدَ كُلِّ مَسْجِدٍ ) * - . . . * ( قُلْ مَنْ حَرَّمَ زِينَةَ الله الَّتِي أَخْرَجَ لِعِبادِه » ) * در نهج البلاغه رياش بمعنى لباس فاخر آمده است « البسكم الرّياش و اسبغ عليكم المعاش » خطبهء 81 و 180 اين كلمه فقط يك بار در قرآن آمده است .\r\nيعنى براى شما لباس فرستاديم كه عورتتان را مىپوشاند و زينت فرستاديم كه با آن مزيّن و زيبا ميشويد ولى لباس تقوى ، آن از همه بهتر است و اللَّه اعلم .\r\n","description":"","footnote":"","page_name":" 152 ","page_number":154},
  {"content":"\r\nدر الميزان از تفسير قمى از ابى الجارود از امام باقر عليه السّلام نقل شده كه ريش را متاع و مال فرموده‌اند .\r\nولى زياد بن منذر كه ابو الجارود باشد زيدى مذهب و مشكوك است .\r\n\r\n\r\n\r\nريع :\r\nمكان مرتفع كه از دور ديده مىشود ( راغب ) * ( « أَ تَبْنُونَ بِكُلِّ رِيعٍ آيَةً تَعْبَثُونَ » ) * شعراء : 128 . در اقرب گويد :\r\nريع بمعنى صومعه ، برج كبوتر و تپّه بلند است و از همين معنى است قول قرآن * ( « أَ تَبْنُونَ بِكُلِّ رِيعٍ آيَةً تَعْبَثُونَ » ) * به « آية » رجوع شود . اين كلمه در قرآن فقط يك بار يافته است .\r\n\r\n\r\n\r\nرين :\r\nزنگار . * ( « كَلَّا بَلْ رانَ عَلى قُلُوبِهِمْ ما كانُوا يَكْسِبُونَ » ) * مطففين :\r\n14 . يعنى اعمالشان بر روى دلهايشان زنگار گذاشته است در نهج البلاغه نامهء 58 آمده « فهو الرّاكس الَّذى ران اللَّه على قلبه » . رين بمعنى غلبه و تغطيه نيز آمده است يعنى اعمالشان بقلوبشان غلبه كرده و يا آنها را پوشانده است مثل * ( « وَجَعَلْنا عَلى قُلُوبِهِمْ أَكِنَّةً أَنْ يَفْقَهُوه » ) * انعام : 25 . در كافى كتاب « الايمان و الكفر » باب الذنوب حديث 20 از امام باقر عليه السّلام نقل شده فرمود : در قلب هر بنده نكته‌اى هست سفيد چون گناهى كند در آن ، نكته‌اى سياه حادث مىشود اگر توبه كند آن سياهى از بين ميرود و اگر بگناه ادامه بدهد سياهى افزوده مىشود تا جائى كه نكتهء سفيد را بپوشاند و چون آن پوشيده شد ديگر صاحب قلب بنيكى روى نمياورد و آنست فرمودهء خداى عزّ و جلّ * ( « كَلَّا بَلْ رانَ عَلى قُلُوبِهِمْ ما كانُوا يَكْسِبُونَ » ) * اين آخر ، سخن در اين باب است و الحمد للَّه رب العالمين 11 محرم الحرام 1392 .\r\n","description":"","footnote":"","page_name":" 153 ","page_number":155},
  {"content":"\r\n\r\n\r\nز\r\n\r\n\r\nزاء :\r\nحرف سيزدهم از الفباى فارسى و يازدهم از الفباى عربى و در حساب جمل بجاى هفت است جمع آن از وراء و از ياء و غيره است ( اقرب ) جزء كلمه واقع مىشود و به تنهائى معنائى ندارد .\r\n\r\n\r\n\r\nزَبَد :\r\nبفتح ( ز - ب ) كف * ( « فَاحْتَمَلَ السَّيْلُ زَبَداً رابِياً » ) * رعد : 17 . يعنى سيل كفى بالا آمده بر داشت . راغب آن را كف آب گفته است ولى ديگران مطلق آورده‌اند .\r\nدر قرآن در كف طلا و نقره و غيره نيز به كار رفته است * ( « وَمِمَّا يُوقِدُونَ عَلَيْه فِي النَّارِ ابْتِغاءَ حِلْيَةٍ أَوْ مَتاعٍ زَبَدٌ مِثْلُه » ) * رعد : 17 . در نهج البلاغه خطبهء اول آمده « و رمى بالزّبد ركامه » يعنى آب متراكم كف انداخت و در خطبهء 142 هست « ثمّ اقبل مزبدا كالتّيّار لا يبالى ما غرّق » سپس كف كنان رو كرد مانند دريائى كه به آنچه غرق مىكند اعتنا ندارد منظور از مزبد كسى است كه سخن ميگويد و دهانش كف كرده « زبد » سه بار در قرآن آمده و هر سه در آيهء 17 رعد است . « زبد » بمعنى كره نيز آمده است كه كف شير و ماست است .\r\n\r\n\r\n\r\nزُبُر :\r\n( بر وزن عنق ) جمع زبور است و هر كتاب حكمت را زبور گويند ( مجمع ) صحاح و قاموس و اقرب مطلق كتاب گفته‌اند . راغب گويد بهر كتابيكه با حروف درشت باشد زبور گويند و بعضى گفته‌اند زبور كتابى است كه در آن حكم عقليه باشد نه احكام بر خلاف كتاب پس زبور كتاب اخلاق يا مطلق كتاب است .\r\n* ( « وَإِنَّه لَفِي زُبُرِ الأَوَّلِينَ » ) * شعراء :\r\n196 . و آن در كتابهاى گذشتگان است * ( « وَكُلُّ شَيْءٍ فَعَلُوه فِي الزُّبُرِ . وَكُلُّ صَغِيرٍ وَكَبِيرٍ مُسْتَطَرٌ » ) * قمر : 52 و 53 .\r\nظاهرا مراد از زبر نامه هاى اعمال\r\n","description":"","footnote":"","page_name":" 154 ","page_number":156},
  {"content":"\r\nاست زبر بر وزن فلس بمعنى نوشتن و غيره است « زبرت الكتاب : كتبته » ( اقرب ) .\r\nدر دو آيه از قرآن كتاب با زبر توأم آمده است * ( « جاؤُ بِالْبَيِّناتِ وَالزُّبُرِ وَالْكِتابِ الْمُنِيرِ » ) * آل عمران :\r\n184 . * ( « جاءَتْهُمْ رُسُلُهُمْ بِالْبَيِّناتِ وَبِالزُّبُرِ وَبِالْكِتابِ الْمُنِيرِ » ) * فاطر : 25 . طبرسى فرموده زبر گفتن نسبت بمواعظ و كتاب گفتن نسبت بتأليف حروف آن است ، اين به نظر نگارنده بعيد است حال آنكه خودش زبور را كتاب حكمت معنى كرده لازم بود ميان . زبر و كتاب فرق گذارد . بيضاوى گفته زبور مخصوص است بكتاب حكمتها و كتاب در عرف قرآن آن است كه حاوى احكام و شرايع باشد . در صافى نيز زبر را كتاب مواعظ و حكم و كتاب را كتاب شريعت خوانده است الميزان نيز نزديك به آن ميگويد .\r\nبه نظر ميآيد كه زبر همانطور كه نقل شد كتاب مواعظ باشد كه بسيارى از پيامبران احكام و شريعت پيغمبر سابق را تبليغ كرده و از خود فقط مواعظ و حكمتها مياوردند . ايضا به نظر ميايد در آياتيكه حكمت و كتاب آمده مثل * ( « وَما أَنْزَلَ عَلَيْكُمْ مِنَ الْكِتابِ وَالْحِكْمَةِ » ) * بقره : 231 . مراد از حكمت همان زبر است كه در آيات ديگر آمده است .\r\n* ( « آتُونِي زُبَرَ الْحَدِيدِ حَتَّى إِذا ساوى بَيْنَ الصَّدَفَيْنِ قالَ انْفُخُوا . . . » كهف : 96 . زبر بضمّ ( ز ) و فتح ( ب ) جمع زبره بر وزن عقده است و آن بمعنى تكهء بزرگ آهن است ( مفردات اقرب ) يعنى تكه هاى بزرگ آهن را پيش من آوريد تا چون ميان دو لبهء كوه را مساوى كرد گفت در آن بدميد .\r\n* ( « فَتَقَطَّعُوا أَمْرَهُمْ بَيْنَهُمْ زُبُراً . . . » ) * مؤمنون : 53 . زبر در آيه احتمال دارد جمع زبور باشد يعنى كارشان را تكَّه تكَّه كرده به صورت كتابها در آوردند و شايد جمع زبره باشد كه از اقرب نقل شد در آنصورت بقول راغب مراد از آن بطور استعاره احزاب است يعنى امرشان را جدا كرده و حزبها شدند .\r\n","description":"","footnote":"","page_name":" 155 ","page_number":157},
  {"content":"\r\nدر مجمع گويد : در دينشان متفرق شدند و آن را كتابها قرار دادند و بنا بر قرائت ابن عامر كه زبرا بر وزن ( صرد ) خوانده است معنى آن جماعات است يعنى « تفرّقوا احزابا » نصب زبرا براى حال است .\r\nزبور : از قرآن مجيد بدست ميايد كه آن نام كتاب داود است * ( « وَلَقَدْ كَتَبْنا فِي الزَّبُورِ مِنْ بَعْدِ الذِّكْرِ أَنَّ الأَرْضَ يَرِثُها عِبادِيَ الصَّالِحُونَ » ) * انبياء : 105 . * ( « وَآتَيْنا داوُدَ زَبُوراً » ) * نساء : 163 - اسراء : 55 .\r\nبقرينهء دو آيهء بعد مىشود گفت كه مراد از زبور در آيهء اول كتاب داود و الف و لام آن براى عهد است .\r\nدر ميان كتب تورات فعلى كتابى بنام مزامير يا زبور داود موجود است كه جمعا صد و پنجاه مزمور است و يهود آن را بداود نسبت ميدهند . ولى ملاحظه مضامين آن نشان ميدهد كه همه اش از حضرت داود نيست . چنان كه محققين گفته‌اند مثلا نويسندهء قاموس كتاب مقدس تحت كلمهء « مزامير » ميگويد : كتاب مزامير به پنج قسمت منقسم و در آخر هر قسمتى لفظ آمين مكرّر گشته و اغلب بر آنند كه اين لفظ را جمع كنندگان كتاب در آخر هر كتاب افزوده‌اند . . . خلاصه كتاب اول داراى 41 مزمور است كه 37 از آنها منسوب بداود و چهار تا كه اوّل و دوّم و دهم و سى سوم باشد .\r\nبمؤلفان نامعلوم منسوب است .\r\nهمچنين است سخن اين مؤلف دربارهء قسمتهاى ديگر زبور . دانشمند محترم آقاى صدر بلاغى نيز در فرهنگ قصص قرآن در اين باره بيانى عالى دارد .\r\nقرآن مجيد دربارهء زبور بيشتر از آنچه نقل شد مطلبى نگفته است لذا مطلب را در اين موضوع بسط نميدهيم .\r\n\r\n\r\n\r\nزبن :\r\nدفع « زبنه زبنا : دفعه و صدمه » ( اقرب ) * ( « فَلْيَدْعُ نادِيَه . سَنَدْعُ الزَّبانِيَةَ » ) * علق : 18 مراد از زبانيه مأموران آتش جهنم است و شايد از اين جهت زبانيه گفته شده كه انسانها را به آتش دفع و پر تاب ميكنند واحد زبانيه به نظر ابى\r\n","description":"","footnote":"","page_name":" 156 ","page_number":158},
  {"content":"\r\nعبيده زبنة و در عقيدهء كسائى زبنى و بقول اخفش زابن است ( مجمع ) اين كلمه فقط يك بار در قرآن يافته است .\r\nيعنى او اهل مجلس خود را بخواند ما نيز آتشبانان را خواهيم خواند در دعاى سوم صحيفه آمده « فصلّ عليهم و على . . . الزّبانية الَّذين اذا قيل لهم خذوه فغلَّوه ثمّ الجحيم صلَّوه ابتدروه سراعا و لم ينظروه » .\r\n\r\n\r\n\r\nزجاجه :\r\nشيشه . * ( « مَثَلُ نُورِه كَمِشْكاةٍ فِيها مِصْباحٌ الْمِصْباحُ فِي زُجاجَةٍ الزُّجاجَةُ كَأَنَّها كَوْكَبٌ دُرِّيٌّ » ) * نور :\r\n35 . يعنى مثل نور وى چون محفظه - ايست كه در آن چراغى است و چراغ در شيشه ايست و شيشه گوئى ستارهء درخشانى است . لفظ « فى » نشان ميدهد كه شيشه ظرف چراغ است و چراغ در قنديلى از شيشه قرار گرفته است .\r\nاين كلمه در قرآن فقط دو بار آمده است معنى آيه انشاء اللَّه در « نور » خواهد آمد .\r\n\r\n\r\n\r\nزجر :\r\nراندن با صدا ، سپس گاهى در صدا و گاهى در مطلق راندن به كار ميرود عبارت راغب چنين است « الزجر طرد بصوت . ثم يستعمل فى الطرد تارة و فى الصوت اخرى » صحاح و قاموس و اقرب منع و نهى گفته‌اند . اين معانى قريب بهماند .\r\n* ( « فَإِنَّما هِيَ زَجْرَةٌ واحِدَةٌ فَإِذا هُمْ يَنْظُرُونَ » ) * صافات : 19 . يعنى قيامت فقط يك صيحه و يا يك حركت است آنگاه همه زنده شده نگاه ميكنند آيه در جواب كسانى است كه وقوع قيامت را بعيد ميدانستند . چون وقوع قيامت با صيحه و فرياد است * ( « إِنْ كانَتْ إِلَّا صَيْحَةً واحِدَةً فَإِذا هُمْ جَمِيعٌ لَدَيْنا مُحْضَرُونَ » ) * يس : 53 . لذا زجره بمعنى صيحه است يعنى با يك صيحه قيامت بر پا مىشود . طبرسى كه زجر را بر گرداندن گفته ميگويد : گوئى مردم از حال خود بر گردانده شده‌اند بمحشر .\r\nازدجر * ( « فَكَذَّبُوا عَبْدَنا وَقالُوا مَجْنُونٌ وَازْدُجِرَ » ) * قمر : 9 . يعنى بندهء ما نوح را تكذيب كرده و گفتند ديوانه است و منع و طرد شد گوئى فرياد كشيده گفته‌اند : ساكت باش ! * ( « وَلَقَدْ جاءَهُمْ ) *\r\n","description":"","footnote":"","page_name":" 157 ","page_number":159},
  {"content":"\r\n* ( مِنَ الأَنْباءِ ما فِيه مُزْدَجَرٌ » ) * قمر : 4 .\r\nازدجار بمعنى زجر است يعنى از اخبار گذشتگان به آنها آمد چيزى كه در آن موعظه و منع از ارتكاب گناهان است مزدجر در آيه مصدر ميمى است .\r\nچنان كه الميزان گفته .\r\n* ( « فَالزَّاجِراتِ زَجْراً . فَالتَّالِياتِ ذِكْراً . إِنَّ إِلهَكُمْ لَواحِدٌ » ) * صافات : 2 - 4 .\r\nراجع به اين آيات رجوع شود به « تلى » كه مشروحا گفته شده است .\r\n\r\n\r\n\r\nزجو :\r\nراندن با مدارا ( صحاح ) راغب گويد آن دفع شيىء است براى مرتّب شدن . ناگفته نماند اين گونه دفع با سوق دادن نيز ميسازد چنان كه قاموس و اقرب و مجمع آن را سوق و دفع گفته است * ( « أَ لَمْ تَرَ أَنَّ الله يُزْجِي سَحاباً ثُمَّ يُؤَلِّفُ بَيْنَه ثُمَّ يَجْعَلُه رُكاماً » ) * نور : 43 . آيا ندانسته‌اى كه خدا ابر را به آرامى سوق ميدهد سپس آن را بهم جمع مىكند و آنگاه متراكم ميگرداند .\r\nمُزْجاة * ( « مَسَّنا وَأَهْلَنَا الضُّرُّ وَجِئْنا بِبِضاعَةٍ مُزْجاةٍ » ) * يوسف : 88 . مزجى بصيغهء مفعول شيىء دفع شده و غير مقبول و مزجاة مؤنث آن است يعنى سرمايهء كم و ناقص كه طرف آن را طرد و رغبت نميكند و لذا بضاعة مزجاة را سرمايهء كم يا سرمايهء پست گفته‌اند .\r\n\r\n\r\n\r\nزحزح :\r\nتزحزح كنار شدن و كنار كردن است ( اقرب ) * ( « فَمَنْ زُحْزِحَ عَنِ النَّارِ وَأُدْخِلَ الْجَنَّةَ فَقَدْ فازَ . . . » ) * آل عمران : 185 . هر كه از آتش كنار و به بهشت داخل شده باشد سپس رستگار شده * ( « وَما هُوَ بِمُزَحْزِحِه مِنَ الْعَذابِ . . . » ) * بقره : 96 . مزحزح بمعنى دور كننده و كنار كننده است از اين ماده فقط دو لفظ فوق در قرآن مجيد يافته است .\r\n\r\n\r\n\r\nزحف :\r\nنزديك شدن بتدريج ( مجمع ) * ( « إِذا لَقِيتُمُ الَّذِينَ كَفَرُوا زَحْفاً فَلا تُوَلُّوهُمُ الأَدْبارَ » ) * انفال : 15 . راغب گويد : اصل آن بر خاستن است با كشيدن پا مثل طفلى كه هنوز راه رفتن نميتواند و مثل شتريكه خسته شده است ناگفته نماند گوئى در آن يك گونه سنگينى و كندى ملحوظ است در اقرب گويد : زحف العسكر الى عدوّهم » آنگاه كه لشكر بسوى دشمن با كندى\r\n","description":"","footnote":"","page_name":" 158 ","page_number":160},
  {"content":"\r\nو تدريج برود كه زياد و كثير است .\r\nبايد دانست زحف در معناى جهاد و رو برو شدن با دشمن نيز به كار رفته است در نهايه در حديث « اللهم اغفر له و ان كان فرّ من الزحف » آن را جهاد معنى كرده و در روايات كافى در تعداد گناهان كبيره آمده « الفرار من الزحف » يعنى فرار از جنگ . و اين مخالف معناى اولى نيست كه جهاد با دشمن همان نزديك شدن است براى جنگ .\r\nو نيز زحف بمعنى لشكر آمده است چنان كه زمخشرى گفته و جمع آن زحوف است طبرسى از ليث نقل مىكند زحف جماعتى است كه بسوى دشمن حركت ميكنند و جمعش زحوف است .\r\nبهتر است * ( « زَحْفاً » ) * در آيه بمعنى قتال و نيز مفعول له باشد براى * ( « لَقِيتُمُ » ) * چنان كه از زجّاج نقل شده است يعنى :\r\nچون با كفّار از براى جنگ رو برو شديد به آنها پشت نكنيد و فرار ننمائيد اين كلمه تنها يك بار در قرآن آمده است .\r\n\r\n\r\n\r\nزخرف :\r\nزينت * ( « حَتَّى إِذا أَخَذَتِ الأَرْضُ زُخْرُفَها وَازَّيَّنَتْ . . . » ) * يونس :\r\n24 . راغب آن را زينت روكش گفته كه نقش و نگار است . و نيز آن را كمال حسن گفته‌اند ( مجمع - اقرب ) يعنى چون زمين زيبائى خود را گرفت و آراسته شد . * ( « أَوْ يَكُونَ لَكَ بَيْتٌ مِنْ زُخْرُفٍ . . . » ) * اسراء : 93 . يعنى براى تو اطاقى باشد از طلا . ظاهرا مراد آنست كه زينت آن از طلا باشد . طلا را به جهت كمال حسن زخرف گفته‌اند زخرف القول سخنى است باطل كه ظاهر آن صدق و راست مىنمايد * ( « يُوحِي بَعْضُهُمْ إِلى بَعْضٍ زُخْرُفَ الْقَوْلِ غُرُوراً . . . » ) * انعام : 112 . بعضى قول باطل و ظاهر الصدق را براى فريب القا مىكند . آن بمعنى مفعول ( مزخرف ) است .\r\nزخرف نام سورهء چهل و سوم از قرآن است گوئى بمناسبت آيهء 35 همان سورهء ، زخرف خوانده شده است * ( « وَلِبُيُوتِهِمْ أَبْواباً وَسُرُراً عَلَيْها يَتَّكِؤُنَ وَزُخْرُفاً » ) * .\r\n","description":"","footnote":"","page_name":" 159 ","page_number":161},
  {"content":"\r\nدر مجمع گويد : زخرف كمال حسن شيىء است و لذا به طلا و بنقوش و تصاوير زخرف گفته‌اند در حديث است كه « انّه صلَّى اللَّه عليه و آله لم يدخل الكعبة حتّى امر بالزّخرف فنحّى » آنحضرت وارد كعبه نشد تا فرمود كه تصاوير و نقوش را از آن كنار كردند .\r\nدر مجمع گويد : « زخرفا » در آيه منصوب است با فعل مضمر يعنى « و جعلنا لهم زخرفا » ولى شايد عطف باشد به « سررا » .\r\n\r\n\r\n\r\nزرب :\r\n* ( « وَنَمارِقُ مَصْفُوفَةٌ . وَزَرابِيُّ مَبْثُوثَةٌ » ) * غاشيه : 15 و 16 . در مجمع آمده زرابىّ جمع زريبه و آن بمعنى فرش فاخر است يعنى پشتىهاى رديف هم و فرشهاى گسترده . زرابىّ نكره است نميشود آنها را با فرش دنيا قياس كرد . راغب گويد : زرابى جمع زرب ( بر وزن قفل ) نوعى از لباس راحت و منسوب است به محلى . و بر سبيل تشبيه و استعاره آمده * ( « وَزَرابِيُّ مَبْثُوثَةٌ » ) * .\r\n\r\n\r\n\r\nزرع :\r\nروياندن . كاشتن . و نيز مصدر بمعنى مفعول باشد كه خواهيم گفت . راغب ميگويد : زرع بمعنى روياندن است و حقيقت آن با امور خدائى است نه بشرى * ( « أَ أَنْتُمْ تَزْرَعُونَه أَمْ نَحْنُ الزَّارِعُونَ » ) * واقعة : 64 . آيا شما آن را ميرويانيد يا مائيم روياننده . . .\r\nو اگر به انسان نسبت داده شود از اين جهت است كه انسان عامل و فاعل اسباب زرع است .\r\nطبرسى ذيل آيهء فوق فرموده : آيا شما آن را ميرويانيد يا مائيم روياننده و از رسول خدا صلى اللَّه عليه و آله روايت است كه فرمود « لا يقولنّ احدكم زرعت و ليقل حرثت » كسى از شما نگويد زرع كردم و بگويد حرث كردم . ولى « ذيل آيهء * ( « قالَ تَزْرَعُونَ سَبْعَ سِنِينَ دَأَباً . . . » ) * يوسف : 47 . آن را كاشتن گفته است .\r\nدر صحاح كاشتن و روياندن هر دو را گفته است همچنين است قول قاموس و اقرب . در قرآن مجيد چنان كه معلوم شد در روياندن و كاشتن هر دو به كار رفته است و بنا بر قول راغب زارع فقط خداست و بشر حارث است لا غير چنان كه فرموده * ( « أَ فَرَأَيْتُمْ ) *\r\n","description":"","footnote":"","page_name":" 160 ","page_number":162},
  {"content":"\r\n* ( ما تَحْرُثُونَ » ) * واقعة : 63 .\r\nزرّاع بضم ( ز ) جمع زارع است * ( « فَاسْتَوى عَلى سُوقِه يُعْجِبُ الزُّرَّاعَ » ) * فتح : 29 . بر ساقه هاى خود ايستاد زارعان را روئيدن آن بشگفت مياورد .\r\n* ( « يُنْبِتُ لَكُمْ بِه الزَّرْعَ وَالزَّيْتُونَ » ) * نحل : 11 . زرع در اين آيه و غيره بمعنى مزروع ( كشت ) است چنان كه گذشت . جمع زرع در قرآن زروع است * ( « كَمْ تَرَكُوا مِنْ جَنَّاتٍ وَعُيُونٍ . وَزُرُوعٍ وَمَقامٍ كَرِيمٍ » ) * دخان : 25 و 26 .\r\n* ( « وَزُرُوعٍ وَنَخْلٍ . . . » ) * شعراء : 148 .\r\n\r\n\r\n\r\nزرق :\r\nبضم ( ز ) * ( « يَوْمَ يُنْفَخُ فِي الصُّورِ وَنَحْشُرُ الْمُجْرِمِينَ يَوْمَئِذٍ زُرْقاً » ) * طه :\r\n102 . زرق ( بر وزن فرس ) بمعنى كبود است مجمع البيان زرقه را رنگ سبز گفته ولى اقرب تصريح مىكند كه رنگ كبود است مثل رنگ آسمان .\r\nزرق در آيهء شريفه جمع ازرق بمعنى كبود چشم است يعنى روزى در صور دميده شود گناهكاران را كبود چشم محشور ميكنيم . باحتمال قوى مراد از آن در آيه كورى است . در اقرب آمده « زرق الرجل زرقا : عمى » يعنى كور شد .\r\nدليل اين احتمال آياتى است كه كور محشور شدن را صراحت دارند * ( « وَنَحْشُرُه يَوْمَ الْقِيامَةِ أَعْمى . قالَ رَبِّ لِمَ حَشَرْتَنِي أَعْمى » ) * طه : 124 و 125 . * ( « وَنَحْشُرُهُمْ يَوْمَ الْقِيامَةِ عَلى وُجُوهِهِمْ عُمْياً وَبُكْماً وَصُمًّا » ) * اسراء : 97 . « زرق » در كلام اللَّه فقط يك بار آمده است .\r\n\r\n\r\n\r\nزرى :\r\nعيب گرفتن . حقير شمردن در اقرب آمده « زرى عمله عليه : عابه عليه و عاتبه » اسم فاعل آن زار است * ( « وَلا أَقُولُ لِلَّذِينَ تَزْدَرِي أَعْيُنُكُمْ لَنْ يُؤْتِيَهُمُ الله خَيْراً » ) * هود : 31 . ازدراء يعنى احتقار يعنى دربارهء آنان كه چشم شما خوارشان مىبيند نميگويم : خدا هرگز خيرى به آنها نخواهد داد در نهج البلاغه خطبهء 174 دربارهء نفس مؤمن فرموده « و لا يزال زاريا عليها » مؤمن پيوسته نفس خود را حقير شمرده و آن را عتاب مىكند . اين كلمه تنها يك بار در قرآن يافته است .\r\n\r\n\r\n\r\nزعم :\r\nقول باطل دروغ * ( « زَعَمَ ) *\r\n","description":"","footnote":"","page_name":" 161 ","page_number":163},
  {"content":"\r\n* ( الَّذِينَ كَفَرُوا أَنْ لَنْ يُبْعَثُوا قُلْ بَلى وَرَبِّي لَتُبْعَثُنَّ » ) * تغابن : 7 . كفّار بدروغ گفتند كه هرگز بر انگيخته نميشوند بگو قسم بپروردگارم حتما حتما بر انگيخته خواهيد شد .\r\nدر قاموس گويد : زعم بمعنى قول باطل و كذب و قول حق است در هر دو ضد به كار ميرود و بيشتر در شىء مشكوك استعمال مىشود . در اقرب الموارد افزوده : از عادت عرب است هر دروغگو كه پيششان سخنى گويد ، گويند فلانى زعم كرد و در قرآن هر جا در ذم قائلين آمده است .\r\nراغب ميگويد : آن حكايت قولى است كه در آن احتمال دروغ است * ( « قُلِ ادْعُوا الَّذِينَ زَعَمْتُمْ مِنْ دُونِ الله » ) * سباء : 22 . بگو بخوانيد آنانرا كه بباطل معبود خوانديد . * ( « أَوْ تُسْقِطَ السَّماءَ كَما زَعَمْتَ عَلَيْنا كِسَفاً . . . » ) * اسراء : 92 .\r\nيا آسمانرا چنان كه ادعا كرده‌اى پاره پاره بر ما فرود آوردى .\r\nزعيم بمعنى كفيل و عهده دار است طبرسى گفته زعيم ، كفيل و ضمين نظير هماند و نيز زعيم بمعنى رئيس است راغب در تقريب آن گويد : چون عقيده بر اين است كه قول رئيس و كفيل محل احتمال كذب است * ( « وَلِمَنْ جاءَ بِه حِمْلُ بَعِيرٍ وَأَنَا بِه زَعِيمٌ » ) * يوسف : 72 .\r\nهر كه آن را بياورد براى اوست بار شترى و من به آن بار ضامنم كه به او داده شود و يا به او كفيلم كه عذابش نكنند .\r\n* ( « سَلْهُمْ أَيُّهُمْ بِذلِكَ زَعِيمٌ » ) * قلم : 40 .\r\nزعيم در آيه شايد بمعنى متعهد و يا باطل گو باشد . در مجمع آن را كفيل گفته . و گويد : بپرس كدامشان متعهد است كه روز قيامت براى آنهاست آنچه براى مؤمنان است . در نهج - البلاغه خطبهء 16 آمده « ذمّتى بما اقول رهينة و انا به زعيم » .\r\n\r\n\r\n\r\nزفر :\r\nزفر و زفير خارج كردن نفس است پس از بدرون كشيدن آن يعنى بازدم ( قاموس ، اقرب ) طبرسى و راغب به عكس گفته‌اند عبارت مجمع چنين است « الزفير ترديد النفس مع الصوت من الحزن حتى تنتفخ الضلوع » زفير نفس كشيدن است از اندوه كه\r\n","description":"","footnote":"","page_name":" 162 ","page_number":164},
  {"content":"\r\nبا صدا باشد تا جائى كه دنده ها باد كند راغب نيز چنين گفته و فقط حزن و صوت نياورده است ايضا زفير صداى آتش است آنگاه كه بشدت مشتعل گردد .\r\n* ( « فَأَمَّا الَّذِينَ شَقُوا فَفِي النَّارِ لَهُمْ فِيها زَفِيرٌ وَشَهِيقٌ » ) * هود : 106 . شهيق مقابل زفير است و هر دو از صداهاى اندوهناكان است كه بهنگام نفس كشيدن و بازدم از آنها شنيده مىشود ( مجمع از زجّاج ) معنى آيه در « خلد » گذشت . * ( « إِذا رَأَتْهُمْ مِنْ مَكانٍ بَعِيدٍ سَمِعُوا لَها تَغَيُّظاً وَزَفِيراً » ) * فرقان : 12 .\r\nزفير صداى جهنّم و ( صفير ) آنست در « جهنّم » گذشت كه آن ذى شعور و عاقل است . اين كلمه فقط سه بار در قرآن آمده است . سومى سورهء انبياء آيهء 100 .\r\n\r\n\r\n\r\nزف :\r\n* ( « فَأَقْبَلُوا إِلَيْه يَزِفُّونَ » ) * صافات :\r\n94 . زفيف بمعنى سرعت سير در صحاح گويد « زفّ العبير زفيفا :\r\nاسرع . و زفّ القوم فى مشيهم :\r\nاسرعوا » معنى آيه چنين است : رو كردند بسرعت سوى ابراهيم ميرفتند و اگر آن را متعدى بدانيم چنين است كه قوم خويش را بسرعت بسير وا ميداشتند اين كلمه در قرآن مجيد يك بار بيشتر نيست . زفاف بردن عروس است بخانهء شوهر .\r\nدر نهايه از رسول خدا صلى اللَّه عليه و آله نقل كرده كه فرمود « يزفّ على بينى و بين ابراهيم الجنة » على ميان من و ابراهيم بسرعت وارد بهشت مىشود .\r\n\r\n\r\n\r\nزقّوم :\r\n* ( « أَ ذلِكَ خَيْرٌ نُزُلًا أَمْ شَجَرَةُ الزَّقُّومِ . إِنَّا جَعَلْناها فِتْنَةً لِلظَّالِمِينَ . إِنَّها شَجَرَةٌ تَخْرُجُ فِي أَصْلِ الْجَحِيمِ . طَلْعُها كَأَنَّه رُؤُسُ الشَّياطِينِ . فَإِنَّهُمْ لَآكِلُونَ مِنْها فَمالِؤُنَ مِنْهَا الْبُطُونَ » ) * صافات :\r\n62 - 66 .\r\n* ( « إِنَّ شَجَرَةَ الزَّقُّومِ . طَعامُ الأَثِيمِ . ) *\r\n* ( كَالْمُهْلِ يَغْلِي فِي الْبُطُونِ . كَغَلْيِ الْحَمِيمِ » ) * دخان : 43 - 46 . * ( « لَآكِلُونَ مِنْ شَجَرٍ مِنْ زَقُّومٍ . فَمالِؤُنَ مِنْهَا الْبُطُونَ » ) * واقعة :\r\n52 و 53 .\r\nاين كلمه فقط در اين سه مورد آمده است و از اين آيات روشن\r\n","description":"","footnote":"","page_name":" 163 ","page_number":165},
  {"content":"\r\nمىشود اوّلا زقّوم درختى است كه در قعر جهنم ميرويد . ثانيا ميوهء آن مانند رؤس شياطين است كه در « رأس » گذشت و اينكه گفته درخت زقّوم طعام گناهكار است ظاهرا منظور ميوه آنست . ثالثا مجرمين از آن ميخورند و شكمشان را پر ميكنند . و رابعا آن مانند آب جوشان در شكمها ميجوشد ( نعوذ باللَّه منها ) . بقيهء اين سخن در « ضريع » است .\r\nراجع بمعنى زقم بايد دانست كه آن فرو بردن لقمه است با كراهت و مشقّت شديد ( مجمع ) در قاموس معناى اوّلى آن را كره با خرما گفته است در اقرب گويد : آن كره است با خرما در لغت آفريقا . . . و گفته‌اند پليدترين درخت تلخ است در تهامه . . .\r\nدر مجمع گفته : گويند آن درخت معروفى است كه عرب ميشناسد . و گفته‌اند كه نميشناسد روايت است :\r\nقريش چون آيهء اول را شنيد . . . ابن زبعرى گفت : زقوم در كلام بربر خرما و كره است و در نقلى بلغت يمن ، ابو جهل بكنيزش گفت : ما را زقّوم بياور . او كره و خرما آورد بياران گفت : زقّوم بخوريد محمد شما را با اين ميترساند و ميگويد كه آتش آن را ميروياند حال آنكه آتش ميسوزاند خداوند نازل كرد * ( « إِنَّا جَعَلْناها فِتْنَةً لِلظَّالِمِينَ ) * » ، اين سخن در نهايه نيز ذيل زقم نقل شده است .\r\n\r\n\r\n\r\nزكريّا :\r\nاز انبياى مشهور بنى اسرائيل . نام مباركش هفت بار در كلام اللَّه مجيد آمده است . * ( « ذِكْرُ رَحْمَتِ رَبِّكَ عَبْدَه زَكَرِيَّا » ) * مريم : 2 .\r\nقرآن مجيد او را از پيامبران و بندگان صالح ميشمارد * ( « وَزَكَرِيَّا وَيَحْيى وَعِيسى وَإِلْياسَ كُلٌّ مِنَ الصَّالِحِينَ » ) * انعام : 85 .\r\nدو قضيّه از وى در قرآن آمده است يكى تكفل مريم آنگاه كه مريم را تحويل معبد بيت المقدس كردند دربارهء تكفل او قرعه كشيدند * ( « وَما كُنْتَ لَدَيْهِمْ إِذْ يُلْقُونَ أَقْلامَهُمْ أَيُّهُمْ يَكْفُلُ مَرْيَمَ وَما كُنْتَ لَدَيْهِمْ إِذْ يَخْتَصِمُونَ » ) * آل عمران : 44 . تا بالاخره كفالت مريم بعهدهء زكريّا واگذار شد و هر وقت\r\n","description":"","footnote":"","page_name":" 164 ","page_number":166},
  {"content":"\r\nپيش مريم ميامد در نزد وى رزق بخصوصى ميديد و ميگفت : اين از كجاست مريم ميگفت از جانب خدا زكريّا چون اين بدانست با آنكه خودش پير و زنش نازا بود از خدا فرزندى خواست خداوند يحيى را بوى عنايت فرمود * ( « وَكَفَّلَها زَكَرِيَّا كُلَّما دَخَلَ عَلَيْها زَكَرِيَّا الْمِحْرابَ وَجَدَ عِنْدَها رِزْقاً قالَ يا مَرْيَمُ أَنَّى لَكِ هذا ؟ قالَتْ هُوَ مِنْ عِنْدِ الله إِنَّ الله يَرْزُقُ مَنْ يَشاءُ بِغَيْرِ حِسابٍ . هُنالِكَ دَعا زَكَرِيَّا رَبَّه قالَ رَبِّ هَبْ لِي مِنْ لَدُنْكَ ذُرِّيَّةً طَيِّبَةً . . . » ) * آل عمران : 37 - 38 .\r\nدوّم استجابت دعاى اوست دربارهء فرزند خواستن از خدا كه در سورهء آل عمران از آيه 38 تا 41 ياد شده است و مشروح آن در سورهء مريم چنين است : اين خبر رحمت پروردگار با بندهء خويش زكرياست . آندم كه خدايش را نهانى ندا كرد و گفت :\r\nپروردگارا من استخوانم سست شده و سرم از پيرى سفيد گشته * ( « وَاشْتَعَلَ الرَّأْسُ شَيْباً » ) * و در دعا كردن شقى و دست خالى نبوده‌ام در گذشته من دعا كرده‌ام و تو اجابت فرموده‌اى من از بعد خويش از اقوام و اقربايم بيم دارم و زنم گذشته از پيرى همواره نازا بوده است . مرا بقدرت خويش فرزندى عطا فرما كه از من و از خاندان يعقوب ( طرف مادر ) ارث ببرد و او را پسنديده گردان .\r\nخطاب رسيد اى زكريا ما تو را مژدهء پسرى ميدهيم كه نامش يحيى است و از پيش همنامى براى او قرار نداده‌ايم گفت : پروردگارا چگونه پسرى خواهم داشت حال آنكه زنم از پيش نازا بوده و خودم از پيرى بفرتوتى رسيده و خشك شده‌ام . فرشته‌اى او را ندا كرد و گفت : پروردگارت چنين گفته كه آن بر من آسان است تو را از پيش آفريدم كه چيزى نبودى .\r\nگفت خدايا براى من نشانه‌اى تعيين كن گفت : نشانهء تو آن است كه سه شب تمام با مردم نتوانى سخن گوئى پس از عبادتگاه بسوى قوم خود رفت و به آنها فهماند كه : بامداد و شبانگاه\r\n","description":"","footnote":"","page_name":" 165 ","page_number":167},
  {"content":"\r\nخدا را تسبيح گوئيد . ( مريم : آيه 2 - 11 ) .\r\nناگفته نماند سلب قدرت تكلم از زكريا علامت فرزند بود كه فرموده * ( « قالَ آيَتُكَ أَلَّا تُكَلِّمَ النَّاسَ ثَلاثَ لَيالٍ سَوِيًّا » ) * و در سورهء آل عمران آمده * ( « قالَ رَبِّ اجْعَلْ لِي آيَةً قالَ آيَتُكَ أَلَّا تُكَلِّمَ النَّاسَ ثَلاثَةَ أَيَّامٍ إِلَّا رَمْزاً وَاذْكُرْ رَبَّكَ كَثِيراً . . . » ) * آيهء 41 .\r\nقيد ايّام روشن مىكند كه مراد از * ( « ثَلاثَ لَيالٍ » ) * فقط سه شب نيست بلكه روزها هم مراد است . و نيز كلمهء « * ( النَّاسَ ) * - و * ( اذْكُرْ رَبَّكَ ) * » بدست ميدهد كه سلب تكلَّم نسبت بمردم بود و گر نه نسبت به خدا و عبادت زبانش قدرت داشت . و * ( « أَلَّا تُكَلِّمَ » ) * نشان ميدهد كه خدا قدرت تكلَّم را سه روز از او سلب فرمود .\r\nاينكه زكريا از خدا علامت خواست معنىاش آن بود هر وقت زنش باردار شد با آن علامت باردار شدن آن را بداند ؟ و يا براى آن بود كه بداند اين ندا از ملك است و از شيطان نيست ؟ الميزان وجه دوّم را تأييد مىكند و ميگويد : آنچه سبب وحشت قوم از اين وجه شده آنست كه گفته‌اند : انبياء در اثر عصمت بايد كلام رحمانى را از شيطانى تشخيص بدهند ، جايز نيست شيطان آنها را ببازى گيرد كه تشخيص از دستشان برود . اين سخن حق است ولى بايد دانست كه تشخيص انبياء با نشان دادن خداست نه مستقلا از جانب خودشان و چون چنين است چه اشكالى دارد كه زكريّا از خدا راجع به آن علامتى بخواهد كه واقعيت را تشخيص بدهد بلى اگر دعايش مستجاب نميشد اشكال در جاى خودش بود . . . آيه آن بود زبانش سه روز قادر بتكلَّم نبود و زبانش جز بذكر خدا بند ميشد و اين . . . تصرّف خاصّى است در نفس پيامبر و زبانش كه شيطان به علت عصمت پيغمبر از آن عاجز است پس نداى فرزند دادن رحمانى بوده است تمام شد .\r\nدر تفسير عياشى ذيل آيهء 41 آل عمران از امام صادق عليه السّلام نقل شده :\r\n","description":"","footnote":"","page_name":" 166 ","page_number":168},
  {"content":"\r\nزكريّا چون از خدا خواست تا فرزندى بوى عطا كند ملائكه جواب استجابت را به او رساندند . خواست بداند كه اين ندا از جانب خداست خدا وحى فرمود كه نشانهء خدائى بودن ندا آنست كه سه روز زبانش از تكلَّم خواهد ماند . چون از تكلَّم عاجز شد دانست كه بسلب تكلَّم جز خدا كسى قادر نيست . و آن است قول خدا * ( « رَبِّ اجْعَلْ لِي آيَةً قالَ آيَتُكَ أَلَّا تُكَلِّمَ النَّاسَ ثَلاثَةَ أَيَّامٍ إِلَّا رَمْزاً » ) * .\r\nمجمع البيان آن را علامت حمل گفته كه زكريّا با آن دانست زنش حامله شده است .\r\nقرآن مجيد بيشتر از آنكه گفته شد دربارهء زكريّا چيزى نفرموده است ولى در اينجا مطالبى افسانه نيز دربارهء آن رسول گرامى نقل شده است كه بطور فهرست اشاره مىشود .\r\n1 - در الميزان ج 3 ص 200 گويد :\r\nحرفهائى از قدماء مفسّرين در اينجا نقل شده كه غير معقولاند مثل آنكه از قتاده و عكرمه نقل شده : شيطان پيش زكريّا آمد و او را در اينكه بشارت فرزند از جانب خداست بشكّ انداخت و گفت : اگر اين ندا از جانب خدا بود مخفى به تو ميرسيد چنان كه تو خدا را نهانى خواندى و در انجيل لوقا باب 1 بند 20 آمده كه جبرئيل بزكريّا گفت : تو تا روزيكه اين خبر واقع شود گنگ و لال خواهى بود كه سخن مرا باور نكردى . نگارنده بانجيل مراجعه كردم همانطور است كه الميزان نقل كرده است .\r\n2 - در صحيح مسلم ، بابى دربارهء فضائل زكريّا منعقد كرده مجموع آن باب را فقط يك روايت تشكيل ميدهد و آن اينكه ابو هريره از رسول خدا صلَّى اللَّه عليه و آله نقل كرده كه « كان زكريّا نجّارا » زكريّا نجّار بود . شايد اين روايت درست باشد كه روزى آنحضرت بمناسبتى اين سخن را فرموده است ولى تشكيل چنين بابى با اين سرمايه خنده آور است .\r\n3 - ابن اثير در تاريخ كامل ج 1\r\n","description":"","footnote":"","page_name":" 167 ","page_number":169},
  {"content":"\r\nص 174 باب « ذكر قتل زكريا » ميگويد : چون يحيى كشته شد پدرش زكريّا فرار كرد و داخل باغى در بيت المقدس گرديد پادشاه در پى او فرستاد . درختى زكريا را خواند و گفت اى پيامبر خدا پيش من بيا چون زكريّا آمد درخت از وسط پاره شد و زكريا درون آن قرار گرفت سپس درخت بهم متصل گرديد شيطان طرف لباس او را گرفته بيرون كشيد تا مدركى بر گفتهء خويش داشته باشد .\r\nآنگاه بمأموران شاه گفت : زكريّا ميان اين درخت رفته اينهم حاشيهء لباس اوست . درخت را با تير دو نصف كردند و با منشار ( ارهء بزرگ ) آن را بريدند زكريّا مرد .\r\nعبد الوهاب نجّار ذيل اين قصّه ميگويد : اين سخن محض افتراست چه فائده ايست در رفتن بدرون درخت با آنكه طرف لباسش بيرون خواهد ماند . اين بلا شك دسيسه ايست براى اعظام ابليس و عجب اينجاست كه اين ناپسندها بكتب اسلامى راه يافته است آفرين بر قرآن عظيم كه از هر گونه سخن سبك خالى است .\r\nنام زكريّا در آيات قرآن بقرار ذيل است :\r\nآل عمران : 37 - 38 .\r\nانعام : 85 .\r\nمريم : 2 - 7 .\r\nانبياء : 89 .\r\n\r\n\r\n\r\nزكو :\r\nاصل زكات چنان كه طبرسى و راغب گفته بمعنى نموّ و زيادت است همچنين است قول قاموس و اقرب و صحاح زكاء را نمو كردن گفته است . « زكا الزرع يزكو زكاء نما » .\r\nعلى هذا زكو و زكاء مصدر و زكات اسم مصدر است * ( « وَأَقِيمُوا الصَّلاةَ وَآتُوا الزَّكاةَ » ) * بقره : 43 . ولى ابن اثير در نهايه ميگويد : زكات از اسماء مشتركه است و بر عين و معنى هر دو اطلاق مىشود . آيهء * ( « وَحَناناً مِنْ لَدُنَّا وَزَكاةً » ) * كه خواهد آمد مؤيد قول ابن اثير است .\r\n","description":"","footnote":"","page_name":" 168 ","page_number":170},
  {"content":"\r\nناگفته نماند زكات در قرآن گاهى بمعنى طهارت و پاكيزگى آمده مثل * ( « قَدْ أَفْلَحَ مَنْ زَكَّاها » ) * شمس : 9 .\r\n* ( « وَلَوْ لا فَضْلُ الله عَلَيْكُمْ وَرَحْمَتُه ما زَكى مِنْكُمْ مِنْ أَحَدٍ » ) * نور : 21 . يعنى نجات يافت آنكه نفس را پاك كرد . و اگر فضل و رحمت خدا نميبود احدى از شما پاك نميشد .\r\nو گاهى بمعنى مدح است مثل * ( « فَلا تُزَكُّوا أَنْفُسَكُمْ هُوَ أَعْلَمُ بِمَنِ اتَّقى » ) * نجم : 32 . خودتان را مدح نكنيد و پاكيزه نشان ندهيد خدا بپرهيزكار داناست . ايضا * ( « أَ لَمْ تَرَ إِلَى الَّذِينَ يُزَكُّونَ أَنْفُسَهُمْ بَلِ الله يُزَكِّي مَنْ يَشاءُ » ) * نساء : 49 . در صحاح ميگويد « زكَّى نفسه تزكية : مدحها » .\r\nاين معنى راجع به معناى اول است كه مدح نفس جز پاكيزه نشان دادن آن نيست .\r\n\r\n\r\n\r\nزكىّ\r\nبمعنى پاك است * ( « لأَهَبَ لَكِ غُلاماً زَكِيًّا » ) * مريم : 19 . مؤنث آن زكيّه است * ( « أَ قَتَلْتَ نَفْساً زَكِيَّةً بِغَيْرِ نَفْسٍ » ) * كهف : 74 . ازكى اسم تفضيل آن است * ( « فَلْيَنْظُرْ أَيُّها أَزْكى طَعاماً » ) * كهف : 19 .\r\n* ( « فَأَرَدْنا أَنْ يُبْدِلَهُما رَبُّهُما خَيْراً مِنْه زَكاةً وَأَقْرَبَ رُحْماً » ) * كهف : 81 .\r\n* ( « وَحَناناً مِنْ لَدُنَّا وَزَكاةً وَكانَ تَقِيًّا » ) * مريم : 13 . * ( « وَالَّذِينَ هُمْ لِلزَّكاةِ فاعِلُونَ » ) * مؤمنون : 4 . در دو آيهء اولى زكات مصدر است بمعنى پاكى و پاكيزگى و در آيه سوم اگر لام * ( « لِلزَّكاةِ » ) * را چنان كه راغب گفته علت بگيريم زكات مصدر است يعنى براى پاك شدن كار ميكنند ولى سياق آيه نشان ميدهد كه * ( « لِلزَّكاةِ » ) * مفعول * ( « فاعِلُونَ » ) * است .\r\nولى در عين حال كلمهء * ( « فاعِلُونَ » ) * قرينه است كه زكات مصدر و بمعنى تطهير مال است چنان كه در الميزان آمده و زكات متعارف منظور نيست كه آيه مكَّى و حكم زكات در مدينه آمده است .\r\nاقرب الموارد گويد : زكات در تمام قرآن جز آيهء * ( « وَحَناناً مِنْ لَدُنَّا وَزَكاةً » ) * دربارهء مال است . و آن بمعنى طهارت مىباشد . ولى ديديم كه آيهء\r\n","description":"","footnote":"","page_name":" 169 ","page_number":171},
  {"content":"\r\nديگرى نيز هست . و در دو آيه * ( « وَأَوْصانِي بِالصَّلاةِ وَالزَّكاةِ » ) * مريم :\r\n31 . * ( « وَكانَ يَأْمُرُ أَهْلَه بِالصَّلاةِ وَالزَّكاةِ » ) * مريم : 55 . احتمال دارد كه پاكيزگى مراد باشد .\r\nناگفته نماند پاكيزگى و مدح كه ذكر شد مخالف معنى اولى كه نموّ و زيادت باشد نيست بلكه پاكيزگى همان نموّ نفس و ترقى و ارتقاء آن است .\r\nزكات : زكات چنان كه گذشت مصدر و اسم مصدر كه مال زكوى باشد استعمال شده است . و آن سى دو بار در قرآن مجيد به كار رفته و در بيشترش منظور مالى است كه در راه خدا مصرف مىشود . بنظرم اين تسميه از آنست كه زكات سبب پاكى مال است و مال مزكَّى پاك و قابل نموّ و بركت است نه مال غير مزكَّى .\r\nبعقيدهء نگارنده مراد از زكات كه در قرآن بيشتر با صلوة آمده فقط زكات واجبى كه به 9 چيز ( گندم ، جو خرما ، كشمش ، طلا ، نقره ، گوسفند ، گاو ، و شتر ) تعلق ميگيرد نيست بلكه مراد مطلق انفاق در راه خداست اعم از واجب و مستحب . وقتى كه زكات در اصل لغت بمعنى زيادت و نموّ باشد و به كار بردن آن در مال انفاق شده بعنايت باشد چه داعى داريم كه زكات را در آيات * ( « وَأَقِيمُوا الصَّلاةَ وَآتُوا الزَّكاةَ » ) * بقره : 43 ، 83 ، 110 .\r\n* ( « وَالْمُقِيمِينَ الصَّلاةَ وَالْمُؤْتُونَ الزَّكاةَ » ) * نساء : 162 . * ( « وَيُقِيمُونَ الصَّلاةَ وَيُؤْتُونَ الزَّكاةَ » ) * توبه : 71 . و آيات ديگر حمل بر زكات واجب كنيم .\r\nشايد اين سخن قطع نظر از آنچه گفته شد آياتى است كه بعد از ذكر صلوة مطلق انفاق را پيشنهاد ميكنند مثل * ( « وَيُقِيمُونَ الصَّلاةَ وَمِمَّا رَزَقْناهُمْ يُنْفِقُونَ » ) * بقره : 3 ، انفال : 3 . * ( « وَالْمُقِيمِي الصَّلاةِ وَمِمَّا رَزَقْناهُمْ يُنْفِقُونَ » ) * حج : 35 .\r\nو مثل آيات ديگر كه مطلق انفاق فى سبيل اللَّه را تذكَّر ميدهند . * ( « مَثَلُ الَّذِينَ يُنْفِقُونَ أَمْوالَهُمْ فِي سَبِيلِ الله . . . » ) * بقره : 261 . * ( « وَأَنْفِقُوا فِي سَبِيلِ الله ) *\r\n","description":"","footnote":"","page_name":" 170 ","page_number":172},
  {"content":"\r\n* ( وَلا تُلْقُوا بِأَيْدِيكُمْ إِلَى التَّهْلُكَةِ . . . » ) * بقره : 195 .\r\nو مثل آيات ديگر كه ميگويند در مال مردم براى ديگران حقّى هست * ( « وَفِي أَمْوالِهِمْ حَقٌّ لِلسَّائِلِ وَالْمَحْرُومِ » ) * ذاريات : 19 . * ( « وَالَّذِينَ فِي أَمْوالِهِمْ حَقٌّ مَعْلُومٌ . لِلسَّائِلِ وَالْمَحْرُومِ » ) * معارج : 24 و 25 .\r\nاز مدتها پيش راجع به اين مطلب فكر كرده و آن را قوى و نزديك بيقين دانسته بودم اتفاقا ديدم در الميزان ذيل آيه * ( « وَالَّذِينَ هُمْ لِلزَّكاةِ فاعِلُونَ » ) * مؤمنون : 4 . به اين مطلب توجه شده است ميگويد : شايد مراد از زكات معناى مصدرى باشد و آن تطهير مال با انفاق است نه مقدار معين از مال كه اين سورهء مكَّى است و تشريع زكات متعارف در مدينه بوده است سپس علم بغلبه گرديده است . و با اين اعتبار آمدن * ( « فاعِلُونَ » ) * صحيح مىشود نظير اين سخن را ذيل * ( « وَوَيْلٌ لِلْمُشْرِكِينَ . ) *\r\n* ( الَّذِينَ لا يُؤْتُونَ الزَّكاةَ . . . » ) * فصلت :\r\n6 و 7 . فرموده است .\r\nمحل مصرف زكات و مطلق صدقات موارد هشتگانهء زير است كه آيهء شريفه معيّن مىكند * ( « إِنَّمَا الصَّدَقاتُ لِلْفُقَراءِ وَالْمَساكِينِ وَالْعامِلِينَ عَلَيْها وَالْمُؤَلَّفَةِ قُلُوبُهُمْ وَفِي الرِّقابِ وَالْغارِمِينَ وَفِي سَبِيلِ الله وَابْنِ السَّبِيلِ فَرِيضَةً مِنَ الله وَالله عَلِيمٌ حَكِيمٌ » ) * توبه : 60 .\r\nبموجب اين آيهء مباركه صدقات شكافهاى اجتماع را پر كرده و چرخ زندگى را به كار مياندازد لازم است بيك يك اين موارد توجه شود :\r\n1 - فقراء . و آنها كسانىاند كه در آمدشان بمخارج سالانه كفايت نميكند مىتوانند كسر مخارج خويش را از زكات دريافت دارند .\r\n2 - مساكين . فقهاء در تفسير آن ميگويند : مسكين كسى است كه حالش از فقير بدتر باشد يعنى كسانى كه در آمدى ندارند . ناقص العضواند .\r\nمضطر و آواره هستند . نگارنده را دربارهء آن سخنى است كه در « سكن » خواهد آمد .\r\n3 - عاملين زكات . حكم زكات آنست كه حاكم شرع براى جمع آورى\r\n","description":"","footnote":"","page_name":" 171 ","page_number":173},
  {"content":"\r\nآن و نيز براى توزيع و مصرف آن مأمورانى از طرف خود تعيين كند چنان كه رويّه حضرت رسول صلى اللَّه عليه و آله چنين بوده است . در اين صورت نه فقير ميداند مال كدام كس را مىخورد و نه زكات دهنده ميداند كه زكوتش در اختيار كدام كس قرار داده شد بلكه حاكم شرع خود به وضع مستمندان رسيدگى مىكند و كار آنها را روبراه ميسازد و در اين كار مأموران زكات براى خود از آن حقوق بر ميدارند .\r\n4 - مؤلفة قلوبهم يعنى كسانى كه قلوبشان تأليف شده و آنها مردمان غير مسلماناند كه براى خوشبين بودن باسلام مىشود به آنها از زكات داد مثلا در كشورى غير مسلمان زلزله‌اى اتفاق افتاده و عدّه‌اى بى خانمان شده‌اند مىشود به آنها از زكات كمك كرد تا باسلام خوشبين باشند و يا مىشود مبلغى از زكات بيكى از بيمارستانهاى آن كشور براى تداوى بيماران ارسال كرد بدين طريق ملاحظه مىشود كه اسلام براى جهانيان فكر كرده و راه باز نموده است نه فقط براى مسلمان فقير .\r\n5 - رقاب . آنان بردگاناند كه از مال زكات مىشود آنها را خريد و آزاد كرد .\r\n6 - غارمين . قرضداران . اگر كسى باشد كه درآمدش بمخارجش كفايت كند ولى قرضى دارد كه نميتواند آن را بدهد . قرض او از زكات ادا مىشود .\r\n7 - فى سبيل اللَّه مراد از آن هر كار عام المنفعة است كه به درد مردم مىخورد از قبيل راهها ، پلها ، بيمارستانها ، درمانگاهها ، مساجد و غيره . كه محل مصرف زكوةاند .\r\n8 - ابن سبيل شخص غريبيكه در غربت مال خود را از دست داده و يا تمام شده و معطل مانده است از سهم زكات بمحلش فرستاده مىشود .\r\nبدين طريق خواهيم ديد زكات و انفاق در پر كردن شكاف جامعه سهم بسزائى دارد اگر روى حساب منظم و دقيق جمع آورى و توزيع شود بيشتر مشكلات را حل خواهد كرد .\r\n","description":"","footnote":"","page_name":" 172 ","page_number":174},
  {"content":"\r\n\r\n\r\n\r\nزلزال :\r\nاضطراب و حركت * ( « هُنالِكَ ابْتُلِيَ الْمُؤْمِنُونَ وَزُلْزِلُوا زِلْزالًا شَدِيداً » ) * احزاب : 11 . آنجا مؤمنان امتحان شدند و شديدا مضطرب گرديدند . زلزله حركت زمين است * ( « إِنَّ زَلْزَلَةَ السَّاعَةِ شَيْءٌ عَظِيمٌ » ) * حج : 1 .\r\n* ( « إِذا زُلْزِلَتِ الأَرْضُ زِلْزالَها » ) * زلزله : 1 .\r\nبعقيدهء راغب تكرار حروف آن دلالت بر تكرار فعل دارد .\r\n\r\n\r\n\r\nزلف :\r\nنزديك شدن . و مقدم گشتن در اقرب آمده « زلف زلفا و زليفا :\r\nتقدم و تقرب » در نهايه گويد : اصل آن نزديك و مقدم گشتن است . در صحاح گويد : أزلفه أي قرّبه » .\r\nدر قرآن مجيد . مطلق نزديك شدن و نيز بمعنى تقرب و منزلت آمده است در مجمع شعرى در اين باره آورده است :\r\nو كلّ يوم مضى او ليلة سلفت فيها النّفوس الى الاجال تزدلف يعنى در هر روز و شبى كه ميگذرد مردم باجلها نزديك ميشوند .\r\n* ( « وَأُزْلِفَتِ الْجَنَّةُ لِلْمُتَّقِينَ » ) * شعراء : 90 ، ق : 31 . بهشت بپرهيزكاران نزديك گرديد . * ( « وَأَزْلَفْنا ثَمَّ الآخَرِينَ » ) * شعراء : 64 . ديگران را به آنجا نزديك كرديم . بعضى آن را بمعنى جمع دانسته و گفته ديگران را در آنجا جمع كرديم و گفته‌اند ليلهء مزدلفه يعنى شب اجتماع ولى طبرسى آن را نزديك كردن گفته و مزدلفه را نيز از آن گرفته است .\r\nزلفى در قرآن مصدر آمده بمعنى نزديكى و تقرب و هم اسم مصدر آمده بمعنى منزلت و مقام . مثل * ( « ما نَعْبُدُهُمْ إِلَّا لِيُقَرِّبُونا إِلَى الله زُلْفى . . . » ) * زمر : 3 .\r\nزلفى مفعول مطلق است براى « يقرّبونا » تقدير چنين مىشود « الا ليقربونا الى اللَّه تقريبا » همچنين آيهء * ( « وَما أَمْوالُكُمْ وَلا أَوْلادُكُمْ بِالَّتِي تُقَرِّبُكُمْ عِنْدَنا زُلْفى . . . » ) * سباء : 37 .\r\nو مثل * ( « وَإِنَّ لَه عِنْدَنا لَزُلْفى وَحُسْنَ مَآبٍ » ) * ص : 25 و 40 . و در اين دو آيه اسم مصدر است بمعنى مقام و منزلت .\r\nاقرب الموارد گويد : الف آن براى تأنيث است و آن را در آيهء سباء كه گذشت مصدر گفته و گويد بعضى آن را\r\n","description":"","footnote":"","page_name":" 173 ","page_number":175},
  {"content":"\r\nاسم مصدر دانسته‌اند مثل سلام و كلام .\r\nزُلَفاً * ( « وَأَقِمِ الصَّلاةَ طَرَفَيِ النَّهارِ وَزُلَفاً مِنَ اللَّيْلِ » ) * هود : 113 . بعضى آن را زلف ( بر وزن صرد ) خوانده‌اند كه جمع زلفة و منزلت است و بعضى بر وزن عنق خوانده‌اند در اين صورت مفرد است ( مجمع ) .\r\nطبرسى از ابن عباس و ابن زيد نقل مىكند كه زلف اول ساعات شب است يعنى نزديكيهاى شب . جوهرى ميگويد : زلفة قسمتى از اول شب است و جمع آن زلف ( بر وزن صرد ) آيد قاموس نيز چنين گفته بهر حال معناى اوّلى در آن ، ملحوظ است و ظاهر آيه نمازهاى پنجگانهء يوميه را معين مىكند : نمازهائى كه در دو طرف روزاند عبارتاند از نماز صبح و ظهر و عصر و نمازهاى اوائل شب همان مغرب و عشاء ميباشند .\r\nولى عيّاشى در تفسير خود از حريز از امام صادق عليه السّلام نقل مىكند كه فرمود * ( « أَقِمِ الصَّلاةَ طَرَفَيِ النَّهارِ » ) * دو طرف روز مغرب و صبح است * ( « وَزُلَفاً مِنَ اللَّيْلِ » ) * و آن نماز عشاء آخرى است .\r\nبنا بر اين حديث آيه از ذكر نماز ظهر و عصر ساكت است .\r\nالميزان از تهذيب نقل مىكند كه زراره از امام باقر عليه السّلام نقل كرده كه :\r\nخداوند در اين باره فرموده * ( « أَقِمِ الصَّلاةَ طَرَفَيِ النَّهارِ وَزُلَفاً مِنَ اللَّيْلِ » ) * آن صلوة عشاء آخر است . آنگاه ميگويد : حديث خالى از ظهور نيست كه دو طرف نهار قبل از ظهر و بعد از ظهر است تا شامل اوقات پنجگانه گردد .\r\nزُلْفَة * ( « فَلَمَّا رَأَوْه زُلْفَةً سِيئَتْ وُجُوه الَّذِينَ كَفَرُوا » ) * ملك : 27 . طبرسى گويد زلفة مصدر است و واحد و جمع در آن يكسان مىباشد و مزدلفه از آنست و در اثر نزديكى به مكه مزدلفه گفته‌اند و گاهى جمع زلفة زلف ( بر وزن صرد ) ميايد .\r\nبايد دانست كه زلفة در آيه مصدر بمعنى فاعل است يعنى چون عذاب را نزديك ديدند قبيح شد صورت كفّار .\r\n","description":"","footnote":"","page_name":" 174 ","page_number":176},
  {"content":"\r\n\r\n\r\n\r\nزَلَق :\r\nبفتح ( ز - ل ) اصل زلق محلى است كه قدم در آن ميلغزد و ثابت نمىماند ( مجمع ) در اقرب گويد :\r\n« زلفت قدمه زلقا : زلَّت » و آنگاه بمعنى زمين بى علف و خالى استعمال مىشود چنان كه راغب و طبرسى گفته‌اند * ( « وَيُرْسِلَ عَلَيْها حُسْباناً مِنَ السَّماءِ فَتُصْبِحَ صَعِيداً زَلَقاً » ) * كهف : 40 . زلق در آيه زمين خشك و خالى است . زلق مصدر نيز آمده است چنان كه از اقرب نقل شد .\r\n* ( « وَإِنْ يَكادُ الَّذِينَ كَفَرُوا لَيُزْلِقُونَكَ بِأَبْصارِهِمْ لَمَّا سَمِعُوا الذِّكْرَ وَيَقُولُونَ إِنَّه لَمَجْنُونٌ . . . » ) * قلم : 51 .\r\n« ان » مخفّف از مثقله است يعنى حقّا نزديك است كفّار بانگاهها و چشمان خيرهء خود ترا بلغزانند و به زمين افكنند آنگاه كه قرآن را شنيدند و گويند كه وى ديوانه است و چون ظاهرا مراد از لغزاندن همان به زمين افكندن و كشتن است لذا مجمع آن را از ابن عباس « يقتلونك ، يهلكونك » نقل كرده است .\r\nناگفته نماند آيه شريفه دلالت دارد بر آنچه چشم زخم اثر دارد امروزه علم هيپنوتيزم هم اين مطلب را آفتابى كرده است نيروئى كه از چشم شخص خارج مىشود حتى ميتواند طرف را بخواباند در نهج البلاغه حكمت 400 فرموده « العين حقّ و الرّقى حقّ و السّحر حقّ . . . » يعنى چشم زخم و عوذه ها كه در آنها ميدمند و سحر حق است و اثر دارند . در صافى گويد : در خبر است كه « انّ العين ليدخل الرّجل القبر و الجمل القدر » چشم زخم مرد را بقبر و شتر را به ديگ داخل مىكند . مؤلف گويد سيوطى آن را در جامع صغير نقل كرده در مجمع گويد : در خبر آمده كه اسماء بنت عميس به حضرت رسول صلَّى اللَّه عليه و آله گفت : پسران جعفر را چشم زخم ميرسد پس رقيهء ضد چشم زخم براى آنها تهيّه كنم : فرمود آرى اگر چيزى به قدر ( خداوند ) سبقت ميكرد هر آينه آن چشم زخم بود .\r\n","description":"","footnote":"","page_name":" 175 ","page_number":177},
  {"content":"\r\nابن ابى الحديد در ذيل حكمت فوق كه قسمتى از آن نقل شده و به شماره شرح او 408 است بطور تفصيل سخن گفته كه قابل استفاده است . از جمله ميگويد : جمعى از ياران رسول خدا صلَّى اللَّه عليه و آله در سفرى بقبيله‌اى گذشتند و اهل قبيله آنها را ميهمان نكردند و گفتند : آيا در ميان شما راقى هست رقيه‌اى بنويسيد كه رئيس قبيله را حشره‌اى گزيده است ؟ مردى گفت : آرى پس براى او سورهء حمد را نوشت رئيس صحّت يافت در مقابل رمه‌اى گوسفند به او دادند قبول نكرد و گفت : تا رسول خدا صلَّى اللَّه عليه و آله بيايد چون حضرت تشريف آوردند قضيه را بمحضرش عرض كردند و نويسنده گفت : بحيات شما قسم جز فاتحة الكتاب ننوشتم . فرمود چه ميدانيد آن رقيه است . رمه را بگيريد و سهمى هم به من بدهيد .\r\n\r\n\r\n\r\nزلل :\r\nلغزيدن . ليز خوردن . در اقرب آمده « زلّ الرجل زللا : زلق عن صخرة و نحوها » * ( « فَتَزِلَّ قَدَمٌ بَعْدَ ثُبُوتِها » ) * نحل : 94 . تا پائى پس از استواريش بلغزد غرض مردد شدن و بر گشتن از تصميم است * ( « فَإِنْ زَلَلْتُمْ مِنْ بَعْدِ ما جاءَتْكُمُ الْبَيِّناتُ » ) * بقره : 209 . اگر پس از آمدن آيات روشن لغزيديد يعنى بخطا رفتيد .\r\nازلال لغزانيدن و بخطا افكندن است * ( « فَأَزَلَّهُمَا الشَّيْطانُ عَنْها . . . » ) * بقره :\r\n36 . شيطان آنها را فريب داد و از بهشت لغزانيد .\r\nاستزلال طلب لغزش و خطاست * ( « إِنَّمَا اسْتَزَلَّهُمُ الشَّيْطانُ بِبَعْضِ ما كَسَبُوا » ) * آل عمران : 155 . فقط شيطان آنها را در اثر بعضى از كارهاى بد لغزش داده و بخطا انداخته و يا از آنها خطا رفتن خواسته است .\r\n\r\n\r\n\r\nزلم :\r\n* ( « إِنَّمَا الْخَمْرُ وَالْمَيْسِرُ وَالأَنْصابُ وَالأَزْلامُ رِجْسٌ مِنْ عَمَلِ الشَّيْطانِ فَاجْتَنِبُوه . . . » ) * مائده : 90 .\r\n* ( « حُرِّمَتْ عَلَيْكُمُ الْمَيْتَةُ وَالدَّمُ ) * . . . * ( وَما ذُبِحَ عَلَى النُّصُبِ وَأَنْ تَسْتَقْسِمُوا بِالأَزْلامِ ذلِكُمْ فِسْقٌ . . . » ) * مائده : 3 .\r\nازلام كه جمع زلم است فقط دو بار در قرآن مجيد آمده است و آيهء دومى\r\n","description":"","footnote":"","page_name":" 176 ","page_number":178},
  {"content":"\r\nنشان ميدهد كه تقسيم با ازلام نوعى قمار بوده كه در اسلام تحريم شده است .\r\nانصاب چنان كه در « نصب » خواهد آمد سنگهائى بود كه به آنها عبادت كرده و در اطراف كعبه نگهدارى ميكردند و قربانيهائى براى آنها و بر روى آنها ذبح ميكردند و با خون قربانى آنها را رنگين مينمودند چنان كه طبرسى و بيضاوى و ديگران گفته‌اند .\r\nو اما ازلام ، واحد آن زلم ( بر وزن فرس و صرد ) بمعنى تير است ( مجمع بيضاوى ) كه با آنها قرعه ميكشيدند و قمار ميكردند .\r\nگويند براى عرب دو گونه ازلام ( تيرهاى مخصوصى ) بود يكى ازلام امر و نهى و ديگرى ازلام قمار .\r\n1 - ازلام امر و نهى سه چوب تير مانندى بود كه بر يكى نوشته بود « امرنى ربّى » پروردگارم امر كرد و بر ديگرى « نهانى ربى » پروردگارم نهى كرد و سومى خالى بود و نوشته‌اى نداشت .\r\nچون يكى ارادهء سفر ميكرد و يا ميخواست كار مهمّى انجام دهد تيرها را بهم ميزد اگر اولى ميامد آن كار را ميكرد و اگر دومى ميامد منصرف ميشد و اگر سومى ميامد دوباره آنها را بهم ميزد تا اوّلى يا دوّمى بيايد ( حاشيهء سيرهء ابن هشام جلد 1 ص 95 ) .\r\nمجمع و زمخشرى و بيضاوى * ( « وَأَنْ تَسْتَقْسِمُوا بِالأَزْلامِ » ) * به اين معنى گرفته و گفته : حرام است كه قسمت روزى و ديگر مقاصد خود را با ازلام بطلبيد ولى اين از سياق آيه خيلى بعيد است زيرا كه آيه محرمات اكل را مىشمارد كه ميگويد : ميته ، خون ، و گوشت خوك و . . . بر شما حرام است . جا نداشت كه اين مطلب را در ضمن آنها بميان بكشد بلكه منظور قسمت گوشت با ازلام قمار است كه ذيل نقل خواهد شد . ضمنا در بعضى نقلها هست كه بجاى جمله هاى « امرنى ربّى » نهانى ربى » كلمه « افعل - لا تفعل » مينوشتند .\r\nو اين به عادت عرب جاهلى مناسب است .\r\n2 - ازلام قمار عبارت بود از 10\r\n","description":"","footnote":"","page_name":" 177 ","page_number":179},
  {"content":"\r\nچوب تير ( چنان كه قاموس زلم را تير بى پر گفته است ) و نام آنها چنان كه مجمع از صادقين عليهما السلام نقل كرده بدين قرار است :\r\nفذّ ، توأم ، مسبل ، نافس ، حلس ، رقيب ، معلَّى ، سفيح ، منيح ، رغد .\r\nهفت تاى اوّلى داراى سهم بود به ترتيب از يك تا هفت سهم . و سه تاى اخير سهمى نداشتند . و كيفيّت آن چنان كه الميزان در ذيل آيهء 219 بقره ميگويد آن بود كه : شترى را سر بريده و 28 قسمت ميكردند و قمار بازان ده نفر بعدد تيرها بودند آنگاه تيرها را بهم زده و بر ميداشتند صاحب تير فذّ يكقسمت از گوشت را تصاحب ميكرد صاحب تير توأم دو قسمت تا آنكه تير معلى بنام او آمده بود هفت سهم ميبرد و آنان كه سه تير اخير بدست آنها آمده بود نه تنها چيزى نميبردند بلكه پول شتر را هم ميپرداختند .\r\nبعضى از فضلا در مجلهء مكتب اسلام شماره اول سال 13 ص 55 از لسان العرب و غيره ازلام سومى نقل كرده‌اند بنام ازلام احكام كه نزد بعضى از كاهنان نگاهدارى ميشده است المنار نيز آن را از سدى نقل كرده ولى ظاهرا مراد همان ازلام امر و نهى مىباشد كه گذشت .\r\nدقت آيهء * ( وَأَنْ تَسْتَقْسِمُوا بِالأَزْلامِ ) * كه گفتيم : راجع بقمار است و تحريم شده آيا مراد از * ( « وَالأَزْلامُ رِجْسٌ » ) * در آيهء اول ازلام تفأَّل است يا ازلام قمار ؟ اگر گوئيم : ازلام تفأل است لازم ميايد كه تفأل و استخاره با تسبيح و غيره در اسلام حرام باشد زيرا فرقى با ازلام ندارد . و اگر مراد ازلام قمار باشد لفظ « الميسر » حرمت مطلق قمار را مىرساند و ذكر ازلام بعد از الميسر چه فائده‌اى دارد و ذكر خاص بعد از عام براى چيست ؟\r\nالميزان هر دو را يكى دانسته و گويد : اگر قبول نكنيم كه تقسيم بازلام قرينهء * ( « وَالأَزْلامُ رِجْسٌ » ) * است در اين صورت ازلام لفظ مشترك خواهد بود كه قرينه‌اى بر تعيين مراد نيست و\r\n","description":"","footnote":"","page_name":" 178 ","page_number":180},
  {"content":"\r\nمحتاج بروايات خواهيم بود و در بحث روائى از كافى در ضمن حديثى از رسول خدا صلى اللَّه عليه و آله نقل كرده كه « قيل :\r\nفى الازلام ؟ قال قداحهم التى يستقسمون بها » ولى در سند روايت عمرو بن شمر هست و قابل اعتماد نيست . ناگفته نماند گرچه اين قول قويتر است ولى به نظر نگارنده : مانعى ندارد كه مراد از * ( « الأَزْلامُ رِجْسٌ » ) * ، تيرهاى تفأل باشد ولى علت تحريم آنست كه در آنكار از بت ( هبل ) استمداد ميكردند و هر چه از بكن و نكن ميامد دستور هبل ميدانستند و خطاب به هبل ميگفتند :\r\nاى معبود ما ، حق را بر ما روشن كن ( سيرهء ابن هشام ) ولى استخارهء اسلامى استمداد از خدا و توجه بساحت قدس او است چنان كه نظير آن در كفالت مريم در قرآن آمده * ( « وَما كُنْتَ لَدَيْهِمْ إِذْ يُلْقُونَ أَقْلامَهُمْ أَيُّهُمْ يَكْفُلُ مَرْيَمَ . . . » ) * آل عمران 44 .\r\n\r\n\r\n\r\nزمر :\r\n( بر وزن صرد ) جمع زمره است بمعنى دسته ، جماعت ، فوج ( اقرب ) راغب دستهء كوچك گفته است * ( « وَسِيقَ الَّذِينَ اتَّقَوْا رَبَّهُمْ إِلَى الْجَنَّةِ زُمَراً . . . » ) * زمر : 73 . اين كلمه فقط دو بار در قرآن مجيد آمده است : سورهء زمر :\r\n71 و 73 . و آن نام سورهء سى و نهم قرآن است . زمر معانى ديگرى نيز دارد كه در قرآن نيامده است در صحاح آمده « الزمرة الجماعة من الناس و الزمر الجماعات » .\r\n\r\n\r\n\r\nزمل :\r\n* ( « يا أَيُّهَا الْمُزَّمِّلُ . قُمِ اللَّيْلَ إِلَّا قَلِيلًا » ) * مزمّل : 1 و 2 . مزمّل در اصل متزمّل است يعنى آنكه بلباسش پيچيده است در اقرب گويد : « تزمّل الرّجل بثوبه : تلفّف به » .\r\nدر تفسير اين آيه گفته‌اند كه رسول خدا صلى اللَّه عليه و آله لباسى بر خود پيچيده و خوابيده بود كه ندا آمد : اى لباس بر خود پيچيده شب را بجز اندكى به پا خيز و نيز گفته‌اند : اين خطاب براى تعريض است كه پيچيده شدن و خفتن كار خوبى نيست .\r\nبعقيدهء نگارنده مطلب بايد به اين سادگى نباشد و اين خطاب معنى ديگرى در بر دارد و آيات بعدى دربارهء\r\n","description":"","footnote":"","page_name":" 179 ","page_number":181},
  {"content":"\r\nعبادت شب و تحمل وظيفه سنگين است كه فرموده * ( « إِنَّا سَنُلْقِي عَلَيْكَ قَوْلًا ثَقِيلًا » ) * مزمل : 5 . و نيز دربارهء استقامت در مبارزه با كفّار * ( « وَاصْبِرْ عَلى ما يَقُولُونَ وَاهْجُرْهُمْ هَجْراً جَمِيلًا » ) * مزمل : 10 .\r\nزمل ( بر وزن علم ) بمعنى بار و حمل آمده ( اقرب ) و نيز در آن گويد « زمل الشيء : حمله » در نهايه نيز حمل را يكى از معانى آن شمرده است جوهرى و ابن اثير گفته‌اند : زامله شتريست كه بار و متاع شخص را حمل مىكند .\r\nعلى هذا معنى آن تحمل بار رسالت است يعنى اى آنكه بار رسالت را بر دوش گرفته‌اى شب را بجز اندكى به پا خيز .\r\nاين معنى را كه ما گفتيم بيضاوى در رديف ثانى نقل كرده و طبرسى از عكرمه آورده است . اين كلمه تنها يك بار در كلام اللَّه يافته است .\r\n\r\n\r\n\r\nزمهرير :\r\n* ( « لا يَرَوْنَ فِيها شَمْساً وَلا زَمْهَرِيراً » ) * انسان : 13 . از مقابلهء شمس بدست ميايد كه زمهرير بمعنى سرماست يعنى در بهشت حرارت آفتاب و سرما نمىبينند . در اقرب گفته « ازمهر اليوم :\r\nاشتدّ برده » يعنى سرديش شدت يافت و نيز گويد : زمهرير سرماى شديد است و گفته‌اند : آن در لغت طىّ بمعنى ماه است كه شاعر گويد :\r\nو ليلة ظلامها قد اعتكر .\r\nقطعتها و الزّمهرير ما ظهر يعنى اى بسا شبيكه تاريكى آن شديد شد از آن گذشتم حال آنكه ماه در آسمان ظاهر نشده بود . اين شعر و اين قول در كشاف و تفسير بيضاوى نيز نقل شده ولى خود آن را سرماى شديد گفته‌اند . طبرسى شديدترين سرما فرموده جوهرى نيز سرماى شديد گفته است ولى قاموس سرماى شديد و ماه ذكر مىكند . ناگفته نماند : ماه نيز در آيه با شمس مناسب است آنوقت بايد گفت : اهل بهشت آفتاب و ماه نمىبينند ولى ظاهرا منظور حرارت آفتاب و سرماست .\r\n\r\n\r\n\r\nزنجبيل :\r\n* ( « وَيُسْقَوْنَ فِيها كَأْساً كانَ مِزاجُها زَنْجَبِيلًا » ) * دهر : 17 . زنجبيل معروف است در مجمع و صافى و\r\n","description":"","footnote":"","page_name":" 180 ","page_number":182},
  {"content":"\r\nتفسير بيضاوى گفته‌اند : عرب از شراب ممزوج با زنجبيل بسيار خوشش ميايد در اقرب آن را زنجبيل مشهور و نيز بمعنى خمر گفته است .\r\nناگفته نماند اين كلمه كه يك بار در قرآن آمده نكره است و نميشود آن را زنجبيل سادهء دنيا دانست بلكه زنجبيل بخصوصى است . طبرسى در ذيل آيهء فوق از ابن عباس نقل مىكند كه : هر چه خدا از نعم بهشتى در قرآن وصف كرده نظير آن در دنيا نيست و خدا آن را باسم معروف ذكر كرده ( تا مردم بدانند ) .\r\n\r\n\r\n\r\nزنم :\r\nزنمه بفتح ( ز . ن . م ) قسمتى از گوش شتر و گوسفند است كه پس از شكافتن آويزان مىماند ( اقرب ) و نيز دو چيز زايد دكمه مانند است كه از گلوى بعضى از گوسفندان آويزان مىشود ( مفردات ) و از آن كسى اراده مىشود كه در نسب متّهم است و بقومى چسبانده شده در روايت است كه امام حسين عليه السّلام ابن زياد را دعىّ بن الدعىّ خواند كه يعنى او به زياد چسبانده شده چنان كه زياد نيز بابى سفيان چسبانده شده بود . زنيم همان دعىّ است طبرسى اين شعر را نقل مىكند .\r\nزنيم ليس يعرف من ابوه بغىّ الام ذو حسب لئيم * ( « مَنَّاعٍ لِلْخَيْرِ مُعْتَدٍ أَثِيمٍ . عُتُلٍّ بَعْدَ ذلِكَ زَنِيمٍ » ) * . قلم : 12 و 13 .\r\nزنيم را در آيه متّهم در نسب ( حرامزاده ) ، لئيم معروف بلئامت ، شخص معروف بشرارت گفته‌اند در مجمع از على عليه السّلام شخص بى اصل و نانجيب نقل شده در صافى از حضرت صادق عليه السّلام نقل است كه آن را كافر سخت فرموده است .\r\nبه نظر ميايد كه مراد از آن در آيهء لئيم و شرير است گوئى شرّ و لئامت علامت مخصوص اوست چنان كه زنمه براى گوسفند و بزغاله و عتل چنان كه گفته‌اند بمعنى بد خلق و خشن است يعنى او مانع خير و متجاوز و پيوسته گناهكار است با همهء اينها بد رفتار و شرير است .\r\n","description":"","footnote":"","page_name":" 181 ","page_number":183},
  {"content":"\r\nاين كلمه تنها يك دفعه در كلام اللَّه مجيد به كار رفته است .\r\n\r\n\r\n\r\nزنا :\r\nمقاربت با زن بدون عقد ( بطر زنا مشروع ) مصدر آن زنى و زناء مد و قصر هر دو آمده است ( اقرب ) * ( « وَلا تَقْرَبُوا الزِّنى إِنَّه كانَ فاحِشَةً وَساءَ سَبِيلًا » ) * اسراء : 32 . زن زناكار را زانيه و مرد زناكار را زانى گويند * ( « الزَّانِي لا يَنْكِحُ إِلَّا زانِيَةً أَوْ مُشْرِكَةً . . . » ) * نور : 3 .\r\nدربارهء اين آيه سخن در « خبث » گذشت به آنجا رجوع شود .\r\nناگفته نماند زنا يكى از محرمات دين مبين اسلام و داراى احكام بخصوصى است و ثبوت آن كه موجب حدّ باشد احتياج به چهار شاهد عادل دارد مرد و زنيكه مرتكب اين عمل شده‌اند اگر شوهردار و زندار باشند سنگسار ميشوند و اگر بى شوهر و زن باشند بهر يك صد تازيانه زده مىشود كه به آن « جلد » گويند حكم سنگسار كردن در قرآن مجيد ذكر نشده و حكم تازيانه زدن را آيهء ذيل بيان مىكند * ( « الزَّانِيَةُ وَالزَّانِي فَاجْلِدُوا كُلَّ واحِدٍ مِنْهُما مِائَةَ جَلْدَةٍ وَلا تَأْخُذْكُمْ بِهِما رَأْفَةٌ فِي دِينِ ) * . . . * ( وَلْيَشْهَدْ عَذابَهُما طائِفَةٌ مِنَ الْمُؤْمِنِينَ » ) * نور : 2 . اين آيه صد تازيانه براى هر دو از مرد و زن معين مىكند و نيز دستور ميدهد كه اسير عاطفه نشده و بر آن دو رأفت نكنيد حكم تابع واقع است نه عاطفه بايد ناموس جامعه در امان باشد .\r\nو نيز عدّه‌اى بهنگام تازيانه زدن حاضر باشند تا عبرت گيرند .\r\nچهار شاهد كه دربارهء اثبات زنا گفتيم دربارهء آنكه بزنى عفيف نسبت زنا ميدهد نيز لازم است * ( « وَالَّذِينَ يَرْمُونَ الْمُحْصَناتِ ثُمَّ لَمْ يَأْتُوا بِأَرْبَعَةِ شُهَداءَ فَاجْلِدُوهُمْ ثَمانِينَ جَلْدَةً . . . » ) * نور :\r\n4 . و ايضا در جريان افك آمده * ( « لَوْ لا جاؤُ عَلَيْه بِأَرْبَعَةِ شُهَداءَ . . . » ) * نور : 13 .\r\nرسول خدا صلى اللَّه عليه و آله بيعت زنان مكَّه را با چند شرط قبول كرد از جمله آن بود كه زنا نكنند . * ( « إِذا جاءَكَ الْمُؤْمِناتُ يُبايِعْنَكَ عَلى أَنْ لا يُشْرِكْنَ بِالله شَيْئاً وَلا يَسْرِقْنَ وَلا يَزْنِينَ . . . » ) * ممتحنه : 12 .\r\n","description":"","footnote":"","page_name":" 182 ","page_number":184},
  {"content":"\r\n* ( « الزَّانِي لا يَنْكِحُ إِلَّا زانِيَةً أَوْ مُشْرِكَةً وَالزَّانِيَةُ لا يَنْكِحُها إِلَّا زانٍ أَوْ مُشْرِكٌ وَحُرِّمَ ذلِكَ عَلَى الْمُؤْمِنِينَ » ) * نور :\r\n3 . ظاهر آيه مخصوصا ذيل آن روشن مىكند كه مراد از آن حكم تحريمى است هر چند صدر آن به صورت خبر آمده است و خلاصهء معنى آن با ملاحظهء تفسير اهل بيت عليهما السلام آنست مرد زناكار هر گاه بزنا شهرت يافت و بر او اقامهء حدّ شد تا توبه نكرده بر او جز نكاح زانيه و مشركه حرام است همچنين است زن زناكار اگر توبه نكند جز زانى و مشرك نميتواند او را نكاح كند ( از الميزان ) .\r\n\r\n\r\n\r\nزهد :\r\nبى اعتنائى ( اقرب ) * ( « وَشَرَوْه بِثَمَنٍ بَخْسٍ دَراهِمَ مَعْدُودَةٍ وَكانُوا فِيه مِنَ الزَّاهِدِينَ » ) * يوسف : 20 .\r\nدر « بخس » گذشت كه در نقص كمّى و كيفى هر دو به كار ميرود شايد مراد از آن در آيه نقص كيفى باشد در اين صورت * ( « دَراهِمَ مَعْدُودَةٍ » ) * نقص كمّى آن را مىرساند . و ايضا به نظر ميايد ضمير « فيه » بيوسف بر گردد نه به « ثمن » يعنى : او را به قيمت معيوب و درمى چند فروختند و دربارهء وى بى اعتنا بودند همين قدر ميخواستند كه پولى به كف آرند و اگر بى اعتنا نبودند به قيمت ارزان نمىفروختند .\r\nاين كلمه فقط يك دفعه در قرآن مجيد آمده است و زهد كه اين همه تعريف دارد همان بى اعتنائى به دنيا است كه فرموده * ( « لِكَيْلا تَأْسَوْا عَلى ما فاتَكُمْ وَلا تَفْرَحُوا بِما آتاكُمْ » ) * حديد :\r\n23 . زاهد كسى است كه بآمدن و رفتن دنيا بى اعتنا باشد . كار كند ، تلاش نمايد ، استفاده كند ولى در عين حال به دنيا بى اعتنا باشد .\r\n\r\n\r\n\r\nزهر :\r\n* ( « وَلا تَمُدَّنَّ عَيْنَيْكَ إِلى ما مَتَّعْنا بِه أَزْواجاً مِنْهُمْ زَهْرَةَ الْحَياةِ الدُّنْيا » ) * طه : 131 . در مجمع گويد : زهرة الحيوة الدنيا زيبائى آن است و زهرة ( بفتح هاء ) نيز جايز است و زهره غنچه‌اى است كه با صفا نمايد و از آنجهت بهر چيز نورانى زاهر گويد و معنى حديث در وصف حضرت رسول صلى اللَّه عليه و آله « كان ازهر اللَّون » از آن\r\n","description":"","footnote":"","page_name":" 183 ","page_number":185},
  {"content":"\r\nاست يعنى رنگش نورانى بود جوهرى نيز آن را طراوت و زيبائى دنيا گفته .\r\nطبرسى فرموده : در آيه مىشود « زهره » حال باشد از « به » و از « ما متّعنا به » يعنى چشم ندوز باقسام متاعيكه به آنها داده‌ايم حال آنكه آن رونق دنياست . بيضاوى چند وجه نقل كرده از جمله گويد : زهره منصوب است بفعل محذوف كه « متّعنا به » به آن دلالت دارد .\r\nاين معنى در صورتى است كه مراد از ازواج انواع نعمتها باشد چنان كه طبرسى فرموده و اگر غرض اقسام كفّار باشد چنان كه زمخشرى گفته و الميزان نقل كرده و ضمير « منهم » تأييد مىكند آنوقت معنى عوض مىشود ولى انواع نعمتها بودن بهتر است .\r\n\r\n\r\n\r\nزهق :\r\nاقرب الموارد : زهق و زهوق را خروج روح و هلاكت و بطلان و غيره گفته است . در مجمع نيز هلاكت و بطلان است . صحاح و قاموس اضمحلال را از جملهء معانى آن شمرده‌اند ابن اثير نيز هلاكت و موت و خروج روح گفته است . راغب خروج روح از كثرت تأسف ميداند طبرسى هلاكت را در « زهقت نفسه » نيز جارى دانسته گويد : گويا روحش براى هلاكت خارج شده است .\r\nخلاصهء همه دو معنى است خروج روح و هلاكت * ( « إِنَّما يُرِيدُ الله لِيُعَذِّبَهُمْ بِها فِي الْحَياةِ الدُّنْيا وَتَزْهَقَ أَنْفُسُهُمْ وَهُمْ كافِرُونَ » ) * توبه : 55 . آيهء 85 نيز چنين است * ( « إِنَّما يُرِيدُ الله أَنْ يُعَذِّبَهُمْ بِها فِي الدُّنْيا وَتَزْهَقَ أَنْفُسُهُمْ وَهُمْ كافِرُونَ » ) * .\r\nطبرسى و بيضاوى در ذيل آيهء فوق زهق را خروج با صعوبت گفته‌اند .\r\nيعنى خدا ميخواهد با اموال و اولاد آنها را معذّب كند و در حال كفر جانشان در آيد و بميرند . ولى بهتر اين است بگوئيم : در حال كفر هلاك شوند و آن همان استدراج است كه در « درج » گذشت اموال و اولاد بتدريج استعداد هدايت را از دستشان ميگيرد و تدريجا هلاك ميگردند با آنكه پيوسته با كفر توأماند على هذا هلاكت نفس در اين جهان است .\r\n","description":"","footnote":"","page_name":" 184 ","page_number":186},
  {"content":"\r\n\r\nزاهق\r\nبمعنى هلاك شونده و اضمحلال پذيرنده است * ( « بَلْ نَقْذِفُ بِالْحَقِّ عَلَى الْباطِلِ فَيَدْمَغُه فَإِذا هُوَ زاهِقٌ . . . » ) * انبياء :\r\n18 . يعنى حق را بر باطل مىنهيم مغز آن را ميشكند آنگاه بينى كه باطل پوچ و ناچيز است .\r\n\r\nزَهُوقاً\r\n* ( « وَقُلْ جاءَ الْحَقُّ وَزَهَقَ الْباطِلُ إِنَّ الْباطِلَ كانَ زَهُوقاً » ) * اسراء : 81 . اگر مراد از « الباطل » شرك و بت پرستى باشد با پيروزى اسلام از بين رفت و ريشه كن گرديد و اگر مطلق باطل مراد باشد قهرا منظور پوچ بودن و هلاكت مطلق باطل است به نظر ميايد منظور اين است : حق آمد و باطل پاشيده و مضمحل گرديد و در آن عجبى نيست زيرا كه شأن باطل همان پاشيدگى و اضمحلال است . و اين مخالف آن نيست كه باطل بوسيلهء بعضى عوامل خارجى ادامه يابد ولى نظر بذاتش مضمحل و بى ثبات است و اللَّه اعلم .\r\n\r\n\r\n\r\nزوج :\r\nجفت - صنف . بهر دو قرين از مذكَّر و مؤنّث در حيوانات كه ازدواج يافته‌اند گفته مىشود : زوج . بهر دو قرين در غير حيوانات نيز زوج اطلاق مىشود مثل يك زوج كفش ( يك جفت ) ( مفردات ) .\r\nزوجه بمعنى زن است جمع آن زوجات مىباشد راغب گويد آن لغت ردىء است . نگارنده گويد لذا زوجه و زوجات در قرآن نيامده بلكه زوج و ازواج به كار رفته است .\r\nزوج هم بزن اطلاق شده مثل * ( « وَإِنْ أَرَدْتُمُ اسْتِبْدالَ زَوْجٍ مَكانَ زَوْجٍ . . . » ) * نساء : 20 . و مثل * ( « يا آدَمُ اسْكُنْ أَنْتَ وَزَوْجُكَ الْجَنَّةَ » ) * بقره : 35 . و هم بمرد نحو * ( « فَلا تَحِلُّ لَه مِنْ بَعْدُ حَتَّى تَنْكِحَ زَوْجاً غَيْرَه . . . » ) * بقره : 230 و ايضا * ( « قَدْ سَمِعَ الله قَوْلَ الَّتِي تُجادِلُكَ فِي زَوْجِها . . . » ) * مجادله : 1 .\r\n\r\nازواج\r\nنيز هم در زنان به كار رفته مثل * ( « وَالَّذِينَ يُتَوَفَّوْنَ مِنْكُمْ وَيَذَرُونَ أَزْواجاً . . . » ) * بقره : 240 . و هم در مردان نحو * ( « فَلا تَعْضُلُوهُنَّ أَنْ يَنْكِحْنَ أَزْواجَهُنَّ إِذا تَراضَوْا بَيْنَهُمْ بِالْمَعْرُوفِ . . . » ) * بقره :\r\n232 . ظاهرا استعمال شدن ازواج در مردان فقط اين آيه است .\r\n","description":"","footnote":"","page_name":" 185 ","page_number":187},
  {"content":"\r\nزوج و ازواج در گياهان نيز به كار رفته مثل * ( « وَأَنْبَتَتْ مِنْ كُلِّ زَوْجٍ بَهِيجٍ » ) * حج : 5 . * ( « سُبْحانَ الَّذِي خَلَقَ الأَزْواجَ كُلَّها مِمَّا تُنْبِتُ الأَرْضُ . . . » ) * يس : 36 .\r\nدربارهء حيوانات نيز آمده * ( « قُلْنَا احْمِلْ فِيها مِنْ كُلٍّ زَوْجَيْنِ اثْنَيْنِ . . . » ) * هود :\r\n40 . * ( « ثَمانِيَةَ أَزْواجٍ مِنَ الضَّأْنِ اثْنَيْنِ وَمِنَ الْمَعْزِ اثْنَيْنِ . . . » ) * انعام : 143 . در زبان عرب زوجين بمعنى يك جفت است و لفظ « اثنين » براى بيان آنست .\r\n\r\n[ نر و مادگى 
  ]\r\nدر مادهء ذكر وعده كرديم دربارهء نر و مادگى كه قرآن آن را در بسيارى از آيات مطرح كرده سخن گوئيم . يكى از اسرار عجيب خلقت نر و مادگى موجودات است اگر در حيوان و گياه اين واقعيت وجود نداشت هيچ يك چيز دو چيز نميشد و جاى از بين رفته ها پر نميگرديد و توليد و تكثير مطلقا معنائى نداشت ولى خداوند با اين وسيله نقص عالم را جبران و آن را پيوسته بسوى كمال ميراند .\r\nبشر با فكر سادهء خود ابتداء آن را فقط در انسان و حيوان ميدانست و در اثر پيشرفت علم احساس كرد كه اين واقعيت در عالم گياه نيز حكم فرماست و اگر نباتات بوسيلهء حشرات و بادها تلقيح نگردند ميوه بدست نخواهد آمد . از قديم بوجود نر و مادگى در بعضى درختان مثل خرما پى پرده بودند ولى بعدها عموميت آن روشن گرديد .\r\nقرآن كريم پا را از همه فراتر گذاشته و مسئلهء نر و مادگى را در تمام موجودات اعلان مىكند اعم از زنده و غير زنده . دربارهء حيوان و انسان كه روشن است و بعضى از آيات آن گذشت . دربارهء نباتات آمده * ( « سُبْحانَ الَّذِي خَلَقَ الأَزْواجَ كُلَّها مِمَّا تُنْبِتُ الأَرْضُ وَمِنْ أَنْفُسِهِمْ وَمِمَّا لا يَعْلَمُونَ » ) * يس : 36 .\r\nيعنى پاك و منزه است خدائى كه از روئيدينهاى زمين و از شما مردمان جفتها ( نر و ماده ها ) قرار داد و از چيزهائى كه نميدانيد نيز جفتها قرار داد در گذشته كه اين واقعيت بثبوت\r\n","description":"","footnote":"","page_name":" 186 ","page_number":188},
  {"content":"\r\nنرسيده بود بزرگان ازواج را در آيه اصناف معنى ميكردند ولى علم نشان داد كه قرآن چه مسئلهء عجيبى را مطرح مىكند در آيهء * ( « وَمِنْ كُلِّ الثَّمَراتِ جَعَلَ فِيها زَوْجَيْنِ اثْنَيْنِ . . . » ) * رعد : 3 . گرچه نسبت زوجيت به خود ثمره داده شده ولى ظاهرا منظور توليد شدن آنها در اثر زوجيت است بعضى از بزرگان آن را دو صنف گفته يكى مال زمستان و ديگرى مال تابستان مثل بعضى ميوه ها ولى اين خيلى بعيد است و با كليّت آيه كه فرموده * ( « مِنْ كُلِّ الثَّمَراتِ » ) * جور در نميايد كه همهء آنها صيفى و شتوى ندارند .\r\nبالاتر از همه اين آيه است كه ميگويد * ( « وَمِنْ كُلِّ شَيْءٍ خَلَقْنا زَوْجَيْنِ لَعَلَّكُمْ تَذَكَّرُونَ » ) * ذاريات : 49 . اين آيه روشن مىكند كه قانون نر و مادگى در تمام موجودات بدون استثناء جارى است امروز بشر پس از فرو رفتن در درون اشياء و شكافتن ذرّات و رسيدن باتم دانسته است كه اتمها از الكترون و پروتون تشكيل يافته‌اند الكترونها بار منفى دارند و پروتونها بار مثبت آن دو نيز نر و ماده‌اند و موجودات همه از آن ذرّات تشكيل يافته‌اند * ( « سُبْحانَ رَبِّكَ رَبِّ الْعِزَّةِ عَمَّا يَصِفُونَ » ) * .\r\n* ( « اهْتَزَّتْ وَرَبَتْ وَأَنْبَتَتْ مِنْ كُلِّ زَوْجٍ بَهِيجٍ » ) * حج : 5 . ظاهرا مراد از زوج در اين آيه و نظائر آن ، نوع و صنف است يعنى زمين حركت كرد بالا آمد و هر صنف و هر جور روئيدنى نشاط آور را رويانيد .\r\nنوع و صنف يكى از معانى زوج است چنان كه راغب و اقرب و بيضاوى و ابن اثير و طبرسى گفته است همچنين است آيات 7 شعراء . 10 لقمان ، 7 ق . و غيره .\r\n* ( « وَإِذَا النُّفُوسُ زُوِّجَتْ » ) * تكوير :\r\n7 . ظاهرا مراد از آن جفت شدن انسانها با اعمالشان است دربارهء آن گفته‌اند : مراد ملكه هاى اعمال است كه شخص با آنها مزدوج ميگردد يا هر انسان بهم شكل خود از اهل آتش و بهشت قرين شود يا ارواح باجساد بر گردد يا هر فريفته بفريبنده ملحق\r\n","description":"","footnote":"","page_name":" 187 ","page_number":189},
  {"content":"\r\nشود يا مؤمنين با حور العين و كفّار با شياطين هم قرين گردند .\r\nقول اخير عبارت اخراى كلام ماست و بنا بر تجسّم عمل مراد قرين شدن انسان با عمل خويش است .\r\n* ( « هذا فَلْيَذُوقُوه حَمِيمٌ وَغَسَّاقٌ . ) *\r\n* ( وَآخَرُ مِنْ شَكْلِه أَزْواجٌ » ) * ص : 57 و 58 حميم آب جوشان ، غسّاق چنان كه مجمع گفته چرك بسيار بد بو ، شكل ، مشابه و نظير است ازواج چنان كه گفته‌اند بمعنى انواع و اقسام است يعنى : اين آب جوشان و چرك بد بوست آن را بچشند . و ديگرى مثل حميم و غساق كه هم نوعاند آن را هم بچشند .\r\n* ( « ادْخُلُوا الْجَنَّةَ أَنْتُمْ وَأَزْواجُكُمْ تُحْبَرُونَ » ) * زخرف : 70 . * ( « هُمْ وَأَزْواجُهُمْ فِي ظِلالٍ عَلَى الأَرائِكِ مُتَّكِؤُنَ » ) * يس : 56 . مىشود گفت مراد از اين ازواج زنان دينوى انسان هستند كه اهل بهشت شده‌اند بقرينهء آيه ايكه ميگويد * ( « جَنَّاتُ عَدْنٍ يَدْخُلُونَها وَمَنْ صَلَحَ مِنْ آبائِهِمْ وَأَزْواجِهِمْ . . . » ) * رعد : 23 . و شايد مراد ازواج بهشتى و حور العين باشند .\r\nهمچنين آيهء * ( « احْشُرُوا الَّذِينَ ظَلَمُوا وَأَزْواجَهُمْ وَما كانُوا يَعْبُدُونَ . مِنْ دُونِ الله فَاهْدُوهُمْ إِلى صِراطِ الْجَحِيمِ » ) * صافات : 22 و 23 . ممكن است مراد زنان دنيائى باشد كه با شوهران شريك ظلم بوده‌اند و اين وضع بخصوصى است كه زن و شوهر در دنيا با هم ظالم باشند و در آخرت نيز از هم جدا نشوند چنان كه دربارهء ابو لهب و زن او آمده * ( « سَيَصْلى ناراً ذاتَ لَهَبٍ . وَامْرَأَتُه حَمَّالَةَ الْحَطَبِ » ) * لهب : 3 - 4 .\r\nو احتمال دارد ازواجى باشند كه از اعمال بد تجسّم يافته‌اند و يا همشكلانى در عذاب باشند كه خدا فرموده * ( « وَمَنْ يَعْشُ عَنْ ذِكْرِ الرَّحْمنِ نُقَيِّضْ لَه شَيْطاناً فَهُوَ لَه قَرِينٌ . وَإِنَّهُمْ لَيَصُدُّونَهُمْ عَنِ السَّبِيلِ وَيَحْسَبُونَ أَنَّهُمْ مُهْتَدُونَ . حَتَّى إِذا جاءَنا قالَ يا لَيْتَ بَيْنِي وَبَيْنَكَ بُعْدَ الْمَشْرِقَيْنِ فَبِئْسَ الْقَرِينُ . وَلَنْ يَنْفَعَكُمُ الْيَوْمَ إِذْ ظَلَمْتُمْ أَنَّكُمْ فِي الْعَذابِ مُشْتَرِكُونَ . . . » ) * زخرف : 36 - 39 . در اين آيات شيطان با گناهكار قرين است\r\n","description":"","footnote":"","page_name":" 188 ","page_number":190},
  {"content":"\r\nو او را پيوسته گمراه مىكند و روز قيامت نيز او را قرين خود مىبيند و اعتذار سودى نميدهد و هر دو مشتركا وارد عذاب ميشوند آيا مراد از ازواج و هم شكلها اين شياطيناند كه فرموده * ( « احْشُرُوا الَّذِينَ ظَلَمُوا وَأَزْواجَهُمْ . . . » ) * ؟ ! و اللَّه العالم .\r\n\r\n\r\n\r\nزاد :\r\nتوشه . در اقرب گويد : زاد طعامى است كه براى مسافرت آماده شود . همچنين است قول جوهرى در صحاح . * ( « وَما تَفْعَلُوا مِنْ خَيْرٍ يَعْلَمْه الله وَتَزَوَّدُوا فَإِنَّ خَيْرَ الزَّادِ التَّقْوى . . . » ) * بقره : 197 . بتصريح قرآن بهترين توشهء آخرت تقوى و پرهيزكارى است « زاد » فقط در اين آيه آمده است .\r\n\r\n\r\n\r\nزور :\r\nبفتح ( ز ) قصد . ميل . از اقرب الموارد روشن مىشود كه زور از باب نصر ينصر بمعنى قصد است و زيارت نيز از آن است مثل * ( « حَتَّى زُرْتُمُ الْمَقابِرَ » ) * تكاثر : 2 . و از باب علم يعلم و كرم يكرم بمعنى ميل و انحراف است مثل * ( « وَتَرَى الشَّمْسَ إِذا طَلَعَتْ تَتَزاوَرُ عَنْ كَهْفِهِمْ ) * . . . * ( ذاتَ الشِّمالِ . . . » ) * كهف : 17 . يعنى مىبينى آفتاب را از غار آنها به طرف شمال ميل مىكند و زور بضم ( ز ) بمعنى دروغ است * ( « فَقَدْ جاؤُ ظُلْماً وَزُوراً » ) * فرقان : 4 .\r\nولى راغب گويد : زور بفتح ( ز ) بالاى سينه است « زرت فلانا » او را زيارت كردم يعنى با سينهء خود وى را ملاقات نمودم و نيز زور بفتح ( ز ) ميل و انحراف با سينه است و ازور كسى است كه سينه اش مايل و كج باشد و * ( « تَتَزاوَرُ عَنْ كَهْفِهِمْ » ) * يعنى ميل ميكرد . . .\r\nو بئر زوراء چاهى است كه كج كنده باشند و بدروغ زور بضمّ ( ز ) گفته‌اند كه از جهت خود ( كه راستى است ) منحرف است فرموده * ( « ظُلْماً وَزُوراً » ) * .\r\n\r\nالزُّور\r\n* ( « فَاجْتَنِبُوا الرِّجْسَ مِنَ الأَوْثانِ وَاجْتَنِبُوا قَوْلَ الزُّورِ » ) * حج : 30 .\r\nزور چنان كه از راغب و اقرب نقل شد و طبرسى و جوهرى و غيره گفته‌اند بمعنى كذب است ولى ظاهرا مراد قول منحرف از حق و قول باطل است اعم از آنكه دروغ باشد يا غير آن و از رديف اوثان و قول زور بدست\r\n","description":"","footnote":"","page_name":" 189 ","page_number":191},
  {"content":"\r\nميايد كه سخن باطل از نظر قرآن چنان كار زشتى است كه در رديف بت و بتپرستى است .\r\nاز آيهء * ( « وَقالَ الَّذِينَ كَفَرُوا إِنْ هَذا إِلَّا إِفْكٌ افْتَراه وَأَعانَه عَلَيْه قَوْمٌ آخَرُونَ فَقَدْ جاؤُ ظُلْماً وَزُوراً » ) * فرقان : 4 .\r\nروشن مىشود كه گفتار ظالمانه زور است .\r\n\r\n\r\n\r\nزوال :\r\nاز بين رفتن . و انتقال از محل در قاموس گويد « الزوال :\r\nالذهاب و الاستحالة » در اقرب و قاموس گويد : فعل آن از نصر ينصر است و از علم يعلم قليل است فقط از ابو على فارسى نقل شده * ( « وَلَئِنْ زالَتا إِنْ أَمْسَكَهُما مِنْ أَحَدٍ مِنْ بَعْدِه . . . » ) * فاطر : 41 . مراد از زوال در آيه انتقال از محل است يعنى اگر آسمانها و زمين از محل و مدار خود كنار شوند احدى جز خدا قدرت نگهدارى آنها را ندارد چنان كه صدر آيه ميگويد * ( « إِنَّ الله يُمْسِكُ السَّماواتِ وَالأَرْضَ أَنْ تَزُولا » ) * .\r\n* ( « أَ وَلَمْ تَكُونُوا أَقْسَمْتُمْ مِنْ قَبْلُ ما لَكُمْ مِنْ زَوالٍ » ) * ابراهيم : 44 . زوال در آيه از بين رفتن و مردن است .\r\n\r\n\r\n\r\nزيت :\r\nروغن زيتون ( مفردات ) * ( « يَكادُ زَيْتُها يُضِيءُ وَلَوْ لَمْ تَمْسَسْه نارٌ . . . » ) * نور : 35 . زيتون بدرخت زيتون و ميوهء آن هر دو گفته مىشود واحد آن زيتونه است ( اقرب ) * ( « وَجَنَّاتٍ مِنْ أَعْنابٍ وَالزَّيْتُونَ وَالرُّمَّانَ . . . » ) * انعام :\r\n99 . * ( « يُوقَدُ مِنْ شَجَرَةٍ مُبارَكَةٍ زَيْتُونَةٍ » ) * نور : 35 . دربارهء اهميت زيتون در « تين » توضيح داده‌ايم به آنجا رجوع شود .\r\nزيتونه فقط يك بار در قرآن آمده ولى زيتون پنج بار : انعام 99 و 141 ، نحل : 11 ، تين : 1 ، عبس 29 توضيح آيهء 35 . نور كه نقل شده در « نور » خواهد آمد انشاء اللَّه .\r\n\r\n\r\n\r\nزيد :\r\nزيد و زيادت بمعنى نموّ و افزايش و نيز بمعنى افزودن است لازم و متعدى هر دو آمده است « زاد الشيء زيدا . . . و زيادة : نما - زاد اللَّه خيرا » ( اقرب ) راغب آن را افزودن چيزى بر چيز تمام گفته است * ( « وَإِذا تُلِيَتْ عَلَيْهِمْ آياتُه زادَتْهُمْ إِيماناً وَعَلى ) *\r\n","description":"","footnote":"","page_name":" 190 ","page_number":192},
  {"content":"\r\n* ( رَبِّهِمْ يَتَوَكَّلُونَ » ) * انفال : 2 . * ( « فِي قُلُوبِهِمْ مَرَضٌ فَزادَهُمُ الله مَرَضاً . . . » ) * بقره : 10 .\r\nفعل زاد و امر و مضارع آن همه در قرآن متعدّى آمده مگر آيهء * ( « وَأَرْسَلْناه إِلى مِائَةِ أَلْفٍ أَوْ يَزِيدُونَ » ) * صافات : 147 . كه لازم است .\r\n\r\nازدياد\r\nمثل زاد لازم و متعدى آمده است ( اقرب ) ولى در قرآن مجيد تمام موارد آن متعدى به كار رفته است مثل * ( « وَازْدَادُوا تِسْعاً » ) * كهف : 25 . * ( « ثُمَّ ازْدادُوا كُفْراً » ) * آل عمران : 90 .\r\n* ( « نَزْدادُ كَيْلَ بَعِيرٍ . . . » ) * يوسف : 65 .\r\n\r\nمزيد\r\nهم اسم مفعول آمده و هم مصدر ميمى ( اقرب ) * ( « يَوْمَ نَقُولُ لِجَهَنَّمَ هَلِ امْتَلأْتِ وَتَقُولُ هَلْ مِنْ مَزِيدٍ » ) * ق : 30 . ظاهرا مراد از مزيد اسم مفعول باشد يعنى : ميگويد آيا بيشتر هست ؟ * ( « لَهُمْ ما يَشاؤُنَ فِيها وَلَدَيْنا مَزِيدٌ » ) * ق : 35 . اين آيه نظير سابق است .\r\n* ( « وَأَرْسَلْناه إِلى مِائَةِ أَلْفٍ أَوْ يَزِيدُونَ » صافات : 147 . حضرت صادق عليه السّلام آن را « و يزيدون » خوانده ( مجمع ) اين شايد از آنجهت است كه پيوسته جمعيّت بيشتر ميشدند زيرا جمعيّت يك جامعه در يك حال نيست و اغلب رو بافزايش است . و شايد اگر « او » باشد باز مبيّن اين نكته باشد . بعقيدهء الميزان « او » در مقام ترقّى است و معنى بل ميدهد .\r\n\r\nزَيد :\r\n* ( « فَلَمَّا قَضى زَيْدٌ مِنْها وَطَراً زَوَّجْناكَها لِكَيْ لا يَكُونَ عَلَى الْمُؤْمِنِينَ حَرَجٌ فِي أَزْواجِ أَدْعِيائِهِمْ . . . » ) * احزاب :\r\n37 . مراد از زيد در آيه زيد بن حارثه پسر خواندهء رسول خدا صلى اللَّه عليه و آله است .\r\nحضرت دختر عمّهء خويش زينب را بر او تزويج كرد ولى نتوانستند الفت بكنند سرانجام زيد او را طلاق داد و حضرت او را بزنى گرفت و خواست رسم جاهليّت را كه زن پسر خوانده را بر شخص حرام ميدانستند بشكند .\r\nمردم در اين باره داد و بيداد راه انداختند تا آيه نازل شد كه : ما زينب را بعد از طلاق زيد بر تو تزويج كرديم تا مؤمنان را در خصوص ازدواج با زنان\r\n","description":"","footnote":"","page_name":" 191 ","page_number":193},
  {"content":"\r\nپسر خوانده هايشان مشكلى نباشد . و نيز آيه آمد كه خداوند پسر خوانده ها را پسران شما نميداند و زنان آنها مثل زنان پسران صلبى حرام نيستند اين كارى است كه شما در آورده‌ايد * ( « وَما جَعَلَ أَدْعِياءَكُمْ أَبْناءَكُمْ ذلِكُمْ قَوْلُكُمْ بِأَفْواهِكُمْ وَالله يَقُولُ الْحَقَّ . . . » ) * احزاب : 4 .\r\nدر مجمع نقل شده كه رسول خدا صلى اللَّه عليه و آله زيد را بسيار دوست ميداشت و اگر در آمدن پيش رسول خدا صلى اللَّه عليه و آله تأخير ميكرد حضرت بخانهء او ميامد روزى به منزل زيد آمد . ديد زن او زينب در وسط حجره عطر آماده مىكند حضرت چون او را ديد فرمود « سبحان اللَّه خالق النور تبارك اللَّه احسن الخالقين » آنگاه برگشت . زيد به خانه آمد زينب قصّه را به او حكايت كرد ، زيد گفت مثل اينكه رسول خدا صلى اللَّه عليه و آله به تو مايل شده حاضرى طلاقت دهم تا او تو را براى خود عقد كند ؟ گفت :\r\nميترسم تو طلاقم دهى او هم عقدم نكند زيد پيش آنحضرت آمد . . . تا آيهء * ( « وَإِذْ تَقُولُ لِلَّذِي أَنْعَمَ الله عَلَيْه . . . » ) * نازل شد .\r\nزمخشرى آن را با كمى تفاوت نقل مىكند بيضاوى نيز آن را در تفسير خود آورده است ابن كثير بدان اشاره كرده و گويد مطلب ركيكى است خوش نداشتم نقل كنم . در الميزان از تفسير قمى و در منثور نقل شده .\r\nناگفته نماند : اين نقل بسيار بعيد و از ساحت مقدس آن بزرگوار بدور است ماجراى زيد و زنش در سورهء احزاب از آيهء 36 تا 40 نقل شده است علت اين ازدواج آن بود كه مردم زن پسر خوانده را مانند زن پسر صلبى ندانند و آن سنت ناحق بدست آنحضرت از بين برود كه فرموده * ( « زَوَّجْناكَها لِكَيْ لا يَكُونَ عَلَى الْمُؤْمِنِينَ حَرَجٌ فِي أَزْواجِ أَدْعِيائِهِمْ » ) * .\r\nمورد اشتباه بعضى اين جمله است * ( « أَمْسِكْ عَلَيْكَ زَوْجَكَ وَاتَّقِ الله وَتُخْفِي فِي نَفْسِكَ مَا الله مُبْدِيه وَتَخْشَى النَّاسَ وَالله أَحَقُّ أَنْ تَخْشاه . . . » ) * يعنى بزيد ميگفتى زنت را براى خود نگه دار و\r\n","description":"","footnote":"","page_name":" 192 ","page_number":194},
  {"content":"\r\nاز خدا بترس و در دل چيزى پنهان ميداشتى كه خدا ميخواست آشكار شود و از مردم مىترسيدى حال آنكه خدا سزاوارتر است كه بترسى .\r\nگفته‌اند آنچه در دل پنهان داشت محبت زينب بود ولى آنچه در دل داشت همان اعلام خدا بود كه او را تزويج كند تا رسم جاهليّت از بين برود و نيز از اين كار ميترسيد لذا آيهء بعدى ميگويد : ما او را به تو تزويج كرديم . در مجمع گويد : گفته شده :\r\nآنچه در دل پنهان داشت آن بود كه خدا بآنحضرت فهمانده بود كه زينب از زنان او خواهد بود و زيد او را طلاق خواهد داد ، چون زيد آمد و گفت ميخواهم زنم را طلاق بدهم حضرت فرمود : زنت را براى خود نگه دار . خداوند فرمود چرا اينطور گفتى حال آنكه به تو خبر داده‌ايم كه او از زنان تو خواهد بود . اين از على بن الحسين عليهما السلام نقل شده است .\r\nالميزان از عيون الاخبار نقل مىكند كه امام رضا عليه السّلام در جواب سؤال على بن جهم فرمود : اما محمد صلى اللَّه عليه و آله و قول خدا * ( « وَتُخْفِي فِي نَفْسِكَ مَا الله مُبْدِيه وَتَخْشَى النَّاسَ وَالله أَحَقُّ أَنْ تَخْشاه » ) * خداوند بآنحضرت نامهاى زنانش را در دنيا و آخرت فهمانده بود كه آنها مادران مؤمناناند و يكى از آنها زينب دختر جحش بود كه آنوقت زن زيد بن حارثه بود . آنحضرت نام او را در دل پنهان داشت و آشكار نكرد تا منافقان نگويند : او دربارهء زنيكه در خانهء ديگرى است ميگويد :\r\nاو يكى از زنان من و از امهات مؤمنين است و از منافقان ترسيد خداوند فرمود * ( « وَتَخْشَى النَّاسَ وَالله أَحَقُّ أَنْ تَخْشاه » ) * يعنى احق است كه از خدا بترسى . . .\r\nخلاصه آنكه حضرت ميدانست كه او بالاخره زن وى خواهد بود و آن را در دل پنهان داشت و از مردم كه تا آن روز چنان كارى نديده بودند ميترسيد . ضمنا ترسش براى دين بود نه بر نفس خود زيرا آيه 42 همين سوره درباره پيامبران گويد : * ( « وَلا يَخْشَوْنَ ) *\r\n","description":"","footnote":"","page_name":" 193 ","page_number":195},
  {"content":"\r\n* ( أَحَداً إِلَّا الله » ) * .\r\n\r\n\r\n\r\nزيغ :\r\nانحراف از حق . راغب ميگويد : الميل عن الاستقامة . طبرسى و ابن اثير و صحاح و قاموس آن را مطلق ميل گفته‌اند . ولى در قرآن همواره در ميل مخصوص كه ميل از حق باشد به كار رفته است على هذا قول راغب اصح است در نهج البلاغه نيز موارد آن انحراف از حق است رجوع شود به خطبهء 89 - 120 - 149 - 154 حكمت 31 * ( « فَأَمَّا الَّذِينَ فِي قُلُوبِهِمْ زَيْغٌ فَيَتَّبِعُونَ ما تَشابَه مِنْه . . . » ) * آل عمران :\r\n7 . آنان كه در قلوبشان انحرافى است بمتشابه آن ميچسبند . ملاحظه مىشود كه زيغ در انحراف دل از حق به كار رفته است هكذا * ( « رَبَّنا لا تُزِغْ قُلُوبَنا بَعْدَ إِذْ هَدَيْتَنا . . . » ) * آل عمران : 8 . ازاغه منحرف كردن است قيد * ( « هَدَيْتَنا » ) * معنى واقعى زيغ را بهتر روشن مىكند .\r\nهكذا آيهء * ( « فَلَمَّا زاغُوا أَزاغَ الله قُلُوبَهُمْ . . . » ) * صفّ : 5 . و در آيهء * ( « وَمَنْ يَزِغْ مِنْهُمْ عَنْ أَمْرِنا نُذِقْه مِنْ عَذابِ السَّعِيرِ » ) * زيغ از دستور خدا همان انحراف قلب است كه باعث نافرمانى مىشود .\r\nدر عدّه‌اى از آيات نسبت زيغ به چشم داده شده و آن همان انحراف و اشتباه چشم است كه واقع را در صورت ديگر به بيند .\r\n* ( « ما زاغَ الْبَصَرُ وَما طَغى » ) * نجم :\r\n17 . چشم آنحضرت منحرف نشد آنچه ديد واقعيت بود ما قبل آيه دربارهء ديدن جبرئيل است * ( « ما كَذَبَ الْفُؤادُ ما رَأى ) * . . . * ( وَلَقَدْ رَآه نَزْلَةً أُخْرى ) * » ما بعد آيه چنين است * ( « لَقَدْ رَأى مِنْ آياتِ رَبِّه الْكُبْرى » ) * در وسط اينها آمده * ( « ما زاغَ الْبَصَرُ وَما طَغى » ) * .\r\n* ( « وَإِذْ زاغَتِ الأَبْصارُ وَبَلَغَتِ الْقُلُوبُ الْحَناجِرَ . . . » ) * احزاب : 10 .\r\n* ( « أَتَّخَذْناهُمْ سِخْرِيًّا أَمْ زاغَتْ عَنْهُمُ الأَبْصارُ » ) * ص : 63 . در جنگ احزاب مسلمانان بسيار وحشت گرفتند كه فرمايد : چشمها منحرف شد و دلها بحنجره ها رسيد . گوئى چشمها بقدرى خيره شده بودند كه ديد حقيقى از ميان رفته بود مثل شخصى ترسو كه\r\n","description":"","footnote":"","page_name":" 194 ","page_number":196},
  {"content":"\r\nدر شب بجاى تاريكى نگاه كند و اشباهى در نظرش مجسّم شود بعضى از بزرگان * ( « زاغَتِ الأَبْصارُ وَبَلَغَتِ الْقُلُوبُ الْحَناجِرَ » ) * را تشبيه به حال محتضر داشته و زيغ ابصار را ميل چشم در حال احتضار و بلوغ قلوب را رسيدن روح بحلقوم گفته است .\r\nولى ظاهرا كنايه نباشد بلكه چشمها از كثرت ترس باشتباه رفت و دلها در سينه ها بالا آمد .\r\nآيهء دوم نقل قول كفّار است كه مؤمنان را در آتش نزد خود نمىبينند گويند : آيا آنها را در دنيا مسخره گرفتيم حال آنكه اهل حق بودند ؟ يا با ما در آتشند ولى چشم ما منحرف شده و آنها را نمىبيند .\r\n\r\n\r\n\r\nزيل :\r\nكنار شدن . اين همان « زال » ناقصه است و فرق آن با زال تامّه آنست كه اين يائى است ( زيل ) و آن واوى است ( زوال ) چنان كه در اقرب گفته است افعال آن در قرآن همه توأم با حرف نفى است كه افادهء اثبات مىكند * ( « وَلا يَزالُونَ يُقاتِلُونَكُمْ . . . » ) * بقره : 217 . يعنى پيوسته با شما جنگ ميكنند . طبرسى در ذيل آيهء گويد : معنى لا يزال ، يدوم موجودا است * ( « فَما زِلْتُمْ فِي شَكٍّ مِمَّا جاءَكُمْ بِه . . . » ) * غافر : 34 . پيوسته در شريعت و گفتار او در شك بوديد .\r\n\r\nتزييل\r\nبمعنى تفريق و جدا كردن و تزيّل بمعنى جدا شدن است ( اقرب ) * ( « ثُمَّ نَقُولُ لِلَّذِينَ أَشْرَكُوا مَكانَكُمْ أَنْتُمْ وَشُرَكاؤُكُمْ فَزَيَّلْنا بَيْنَهُمْ » ) * يونس : 28 .\r\nيعنى ميان آنها و معبودهايشان جدائى ميافكنيم .\r\n* ( « لَوْ تَزَيَّلُوا لَعَذَّبْنَا الَّذِينَ كَفَرُوا . . . » ) * فتح : 25 . اگر مؤمنان از كفار جدا ميشدند حتما كفّار را عذاب ميكرديم اين معانى مطابق معناى اوّلى است كه كنار شدن باشد .\r\n\r\n\r\n\r\nزينت :\r\nزينت سه گونه است : زينت باطنى مثل علم و اعتقادات خوب ، زينت بدنى مثل نيرومندى و غيره ، زينت خارجى مثل زبور و مال و غيره ( استفاده از مفردات ) .\r\n* ( « إِنَّا جَعَلْنا ما عَلَى الأَرْضِ زِينَةً ) *\r\n","description":"","footnote":"","page_name":" 195 ","page_number":197},
  {"content":"\r\n* ( لَها » ) * كهف : 7 . * ( « الْمالُ وَالْبَنُونَ زِينَةُ الْحَياةِ الدُّنْيا . . . » ) * كهف : 46 . * ( « وَلكِنَّا حُمِّلْنا أَوْزاراً مِنْ زِينَةِ الْقَوْمِ » ) * طه : 87 .\r\nزينت در اين آيات در زيور و مال و وسائل زندگى به كار رفته است و آن از « زبور » فارسى اعم است .\r\n* ( « كَذلِكَ زَيَّنَّا لِكُلِّ أُمَّةٍ عَمَلَهُمْ . . . » ) * انعام : 108 . * ( « وَلكِنَّ الله حَبَّبَ إِلَيْكُمُ الإِيمانَ وَزَيَّنَه فِي قُلُوبِكُمْ . . . » ) * حجرات :\r\n7 . زينت در اين دو آيه و نظير آنها زينت باطنى است .\r\nزينت در قرآن به خدا نسبت داده شده چنان كه گذشت و مثل * ( « زَيَّنَّا لَهُمْ أَعْمالَهُمْ » ) * نمل : 4 . * ( « زَيَّنَّا السَّماءَ الدُّنْيا » ) * صافات : 6 .\r\nو نيز بشيطان نسبت داده شده * ( « وَإِذْ زَيَّنَ لَهُمُ الشَّيْطانُ أَعْمالَهُمْ . . . » ) * انفال :\r\n48 . شيطان در اثر قدرت و مهلتى كه از جانب خدا به او داده شده ميتواند عمل بد را در نظر انسان خوب جلوه دهد .\r\n\r\nازيّنت\r\nاز باب تفعّل بمعنى زينت گرفتن و آراسته شدن است و آن فقط يك بار در قرآن آمده است * ( « حَتَّى إِذا أَخَذَتِ الأَرْضُ زُخْرُفَها وَازَّيَّنَتْ . . . » ) * يونس : 24 . زمين زيور خود را اخذ كرد و آراسته شد .\r\n* ( « يا بَنِي آدَمَ خُذُوا زِينَتَكُمْ عِنْدَ كُلِّ مَسْجِدٍ . . . » ) * اعراف : 31 . غرض از آيه لباس تازه پوشيدن است در نمازهاى جمعه و اعياد چنان كه از امام باقر عليه السّلام نقل شده . و گفته‌اند در هر نماز ، عيّاشى از حضرت مجتبى عليه السّلام نقل كرده كه چون به نماز بر ميخاست بهترين لباسهاى خويش را مىپوشيد از آنحضرت علت اين كار پرسيدند فرمود : خدا زيباست زيبائى را دوست دارد ان اللَّه جميل يحب الجمال براى خدايم آراسته ميشوم و او ميفرمايد * ( « خُذُوا زِينَتَكُمْ عِنْدَ كُلِّ مَسْجِدٍ » ) * لذا دوست ميدارم كه بهترين لباسهايم را بپوشم از امام صادق عليه السّلام اخذ زينت ، شانه زدن نقل شده ( مجمع ) .\r\n* ( « وَقُلْ لِلْمُؤْمِناتِ يَغْضُضْنَ مِنْ أَبْصارِهِنَّ وَيَحْفَظْنَ فُرُوجَهُنَّ وَلا يُبْدِينَ زِينَتَهُنَّ إِلَّا ما ظَهَرَ مِنْها . . . » ) * نور : 31 .\r\n","description":"","footnote":"","page_name":" 196 ","page_number":198},
  {"content":"\r\nروايات اهل بيت عليهما السلام دربارهء زينت چنين است .\r\n1 - فضيل بن يسار گويد : از امام صادق عليه السّلام پرسيدم آيا دو بازوى زن از زينت است كه خدا فرموده * ( « وَلا يُبْدِينَ زِينَتَهُنَّ إِلَّا لِبُعُولَتِهِنَّ » ) * ؟ فرمود :\r\nنعم و ما دون الخمار من الزينة و ما دون السوارين » يعنى آنچه رو سرى آن را ميپوشاند ( از سر و گردن ) و بالاتر از دو دستبند از زينت است . در اين روايت گردن ، موى سر ، بازوها و غيره مصداق زينتاند .\r\n2 - زراره از امام صادق عليه السّلام از :\r\n* ( « إِلَّا ما ظَهَرَ مِنْها » ) * پرسيد فرمودند :\r\n« الزينة الظاهرة الكحل و الخاتم » يعنى : زينت ظاهر سرمهء چشم و انگشتر است .\r\n3 - ابو بصير از آنحضرت از * ( « وَلا يُبْدِينَ زِينَتَهُنَّ إِلَّا ما ظَهَرَ مِنْها » ) * پرسيد فرمود : « الخاتم و المسكة و هى القلب » يعنى انگشتر و دستبند . كافى ج 6 ص 521 .\r\nعلى هذا مراد از زينت در آيه اعم از زيور و زينت طبيعى است در روايت ديگر راوى به امام گفت كدام قسمت از بدن جايز است مرد نامحرم به بيند فرمود : « الوجه و الكفّان و القدمان » چهره و دو دست و دو پا . 20 ربيع الاول 1392 .\r\n\r\n","description":"","footnote":"","page_name":" 197 ","page_number":199},
  {"content":"\r\n\r\nس\r\n\r\n\r\nسين :\r\nحرف پانزدهم از الفباى فارسى و دوازدهم از الفباى عربى است . و در حساب جمل 60 است .\r\nسين مفرده حرفى است مخصوص مضارع و چون مانند جزء آن است در آن عمل نميكند و مضارع كه ميان حال و استقبال مشترك است با دخول سين مخصوص استقبال مىشود . و مدت استقبال با سين تنگتر از مدت آن با سوف است ( اقرب ) .\r\nنگارنده احتمال قوى مىدهم كه سين در بسيارى از جاها براى تأكيد باشد نه استقبال زيرا در آياتى نظير * ( « سَأُرْهِقُه صَعُوداً ) * . . . * ( سَأُصْلِيه سَقَرَ » ) * مدّثّر :\r\n17 و 26 * ( « سَنَسِمُه عَلَى الْخُرْطُومِ » ) * قلم :\r\n16 . * ( « سَنَدْعُ الزَّبانِيَةَ » ) * علق : 18 . * ( « سَيَجْعَلُ لَهُمُ الرَّحْمنُ وُدًّا » ) * مريم : 96 . و آيات بسيارى نظير اينها نميشود گفت :\r\nسين فقط براى استقبال و خروج مضارع از اشتراك است بلكه مىشود يقين كرد كه سين براى تأكيد است و معناى « حتما » ميدهد . زمخشرى در ذيل آيه * ( « فَسَيَكْفِيكَهُمُ الله . . . » ) * بقره : 137 .\r\nگويد : معناى سين آنست كه اين لا محاله خواهد بود هر چند مدتى طول بكشد و در ذيل آيه * ( « أُولئِكَ سَيَرْحَمُهُمُ الله . . . » ) * توبه : 71 . گفته : سين رحمت حتمى را افاده مىكند . و وعد و وعيد هر دو را تأكيد مىكند . . . همچنين است آيهء * ( « سَيَجْعَلُ لَهُمُ الرَّحْمنُ وُدًّا » ) * طبرسى رحمه اللَّه كه تفسير جوامع الجامع را بعد از ديدن كشاف نوشته است در هر دو مورد قول زمخشرى را تأييد كرده است بيضاوى ذيل * ( « سَيَرْحَمُهُمُ الله » ) * ميگويد سين وقوع رحمت را تأكيد مىكند . المنار ذيل همين آيه ميگويد :\r\nمحقّقان علماء عربى گفته‌اند : سين در مثل * ( « سَيَرْحَمُهُمُ الله » ) * براى تأكيد\r\n","description":"","footnote":"","page_name":" 198 ","page_number":200},
  {"content":"\r\nاثبات است . اين هشام در معنى اين قول را از زمخشرى نقل كرده است .\r\n\r\n\r\n\r\nسؤال :\r\nطلب . خواستن . ( اقرب ) راغب گويد :\r\nسؤال اگر راجع بدانستن چيزى باشد هم بنفسه متعدى مىشود و هم با حرف جارّ و با حرف « عن » بيشتر است مثل * ( « وَيَسْئَلُونَكَ عَنِ الرُّوحِ . . . » ) * اسراء : 85 . * ( « يَسْئَلُونَكَ عَنِ الأَهِلَّةِ . . . » ) * بقره : 189 . * ( « يَسْئَلُونَكَ عَنِ الشَّهْرِ الْحَرامِ » ) * بقره : 217 . و مثل * ( « سَأَلَ سائِلٌ بِعَذابٍ واقِعٍ » ) * معارج : 1 . كه با باء متعدى شده و نحو * ( « يَسْئَلُونَ أَيَّانَ يَوْمُ الدِّينِ » ) * ذاريات : 12 . كه بنفسه متعدى شده است . و نحو * ( « فَلا تَسْئَلْنِ ما لَيْسَ لَكَ بِه عِلْمٌ . . . » ) * هود : 46 .\r\nو چون سؤال خواستن مال باشد بنفسه و با « من » متعدى مىشود * ( « وَسْئَلُوا ما أَنْفَقْتُمْ وَلْيَسْئَلُوا ما أَنْفَقُوا . . . » ) * ممتحنه :\r\n10 . ناگفته نماند : مراد در آنچه گفته شد متعدى شدن بمفعول دوم است و « به » بمفعول اوّل هميشه بنفسه متعدى مىشود .\r\nسؤل بمعنى خواسته است ( قاموس ) * ( « قالَ قَدْ أُوتِيتَ سُؤْلَكَ يا مُوسى » ) * طه :\r\n36 . فرمود : اى موسى خواستهء تو داده شد . موسى از خدا خواست كه هرون را كمك و يار و شريك وى قرار دهد آيهء فوق در جواب آن است .\r\nتسائل بين الاثنين است بعضى از بعضى خواستن * ( « وَأَقْبَلَ بَعْضُهُمْ عَلى بَعْضٍ يَتَساءَلُونَ » ) * صافات : 27 .\r\n\r\n\r\n[ سؤال فطرت 
  ]\r\nسؤال ممكن است در خواستن فطرت و احتياج واقعى به كار رود مثل * ( « وَآتاكُمْ مِنْ كُلِّ ما سَأَلْتُمُوه وَإِنْ تَعُدُّوا نِعْمَتَ الله لا تُحْصُوها . . . » ) * ابراهيم :\r\n34 . پيداست كه بشر اين همه نعمتها را از خدا نخواسته است بلكه مراد آنست : هر كه از خورشيد و زمين و ماه و درياها و هزاران چيزهاى ديگر در زندگى احتياج داشتيد و بزبانحال و زبان فطرت خواستار بوديد داده است .\r\nهمچنين است آيهء * ( « يَسْئَلُه مَنْ فِي السَّماواتِ وَالأَرْضِ كُلَّ يَوْمٍ هُوَ فِي شَأْنٍ » ) * رحمن : 29 . بشر كه ذاتا يكپارچه فقر و احتياج است خدا را بشناسد يا\r\n","description":"","footnote":"","page_name":" 199 ","page_number":201},
  {"content":"\r\nنشناسد پيوسته از او ميخواهد و از او استمداد مىكند و وسائليكه او مقرّر داشته مورد استفاده قرار ميدهد .\r\nچنان كه فرموده * ( « أَنْتُمُ الْفُقَراءُ إِلَى الله وَالله هُوَ الْغَنِيُّ الْحَمِيدُ » ) * فاطر : 15 . همچنين است آيهء * ( « وَقَدَّرَ فِيها أَقْواتَها فِي أَرْبَعَةِ أَيَّامٍ سَواءً لِلسَّائِلِينَ » ) * فصلت : 10 .\r\n\r\nسؤال عقوبت\r\nدر بسيارى از آيات قرآن سؤال به كار رفته ولى پيداست كه مراد سؤال استخبار نيست كه از چيز مجهولى سؤال شود مثل * ( « وَقِفُوهُمْ إِنَّهُمْ مَسْؤُلُونَ » ) * صافات : 24 . * ( « فَوَ رَبِّكَ لَنَسْئَلَنَّهُمْ أَجْمَعِينَ . عَمَّا كانُوا يَعْمَلُونَ » ) * حجر : 92 و 93 . * ( « تَا لله لَتُسْئَلُنَّ عَمَّا كُنْتُمْ تَفْتَرُونَ » ) * نحل : 56 . * ( « أَ شَهِدُوا خَلْقَهُمْ سَتُكْتَبُ شَهادَتُهُمْ وَيُسْئَلُونَ » ) * زخرف : 19 .\r\nبه نظر ميايد كه سؤال در اين آيات سؤال عقوبت و مورد مؤاخذه واقع شدن است . بعبارت ديگر اين سؤال براى دانستن مطلب مجهول نيست بلكه سؤالى است كه طرف در مقابل وامانده و محكوم شود و مستحق عقوبت بودنش روشن گردد .\r\n\r\nعدم سؤال از گناه گناهكاران\r\nدر بعضى از آيات هست كه از گناه گناهكاران سؤال نميشود مثل * ( « فَيَوْمَئِذٍ لا يُسْئَلُ عَنْ ذَنْبِه إِنْسٌ وَلا جَانٌّ » ) * رحمن : 39 . ظاهرا مراد از سؤال در اين آيه سؤال استخبار است چون روز قيامت تمام اسرار ظاهر مىشود بد كار و نيكو كار از هم شناخته ميشوند ديگر احتياج بسؤال از اينكه تو چكاره بوده‌اى نيست چنان كه فرموده * ( « يُعْرَفُ الْمُجْرِمُونَ بِسِيماهُمْ . . . » ) * رحمن : 41 .\r\nوقتى كه مردم با علائم خود شناخته شدند ديگر بسؤال احتياج نيست و نيز آيه * ( « يَوْمَ تُبْلَى السَّرائِرُ » ) * طارق : 9 .\r\nصراحت دارد كه روز قيامت نهانها آشكار شود .\r\nبعضى از بزرگان نفى سؤال را در اين آيه نظير سؤال * ( « وَقِفُوهُمْ إِنَّهُمْ مَسْؤُلُونَ » ) * دانسته و فرموده : قيامت مواقف بسيار دارد در بعضى سؤال واقع مىشود و در بعضى نه . . . ولى احتياج به آنچه فرموده نيست زيرا آيات\r\n","description":"","footnote":"","page_name":" 200 ","page_number":202},
  {"content":"\r\nموضوعا از هم ديگر جدا هستند .\r\n\r\nسؤال از انبياء و مردم\r\n* ( فَلَنَسْئَلَنَّ الَّذِينَ أُرْسِلَ إِلَيْهِمْ وَلَنَسْئَلَنَّ الْمُرْسَلِينَ ) * اعراف : 6 . اين آيه با دو تأكيد ميگويد : حتما حتما از كسانى كه پيامبران بايشان فرستاده شده و از پيامبران سؤال خواهيم كرد مراد از اين سؤال چيست ؟\r\nآيهء بعدى چنين است * ( فَلَنَقُصَّنَّ عَلَيْهِمْ بِعِلْمٍ وَما كُنَّا غائِبِينَ ) * حتما حتما عمل آنها را با علم مخصوصى كه داريم به آنها حكايت ميكنيم و ما از آنها غائب نبوده‌ايم يعنى كسى در مقابل علم ما قدرت انكار ندارد .\r\nما قبل آيه خطابى به حضرت رسول صلَّى اللَّه عليه و آله دارد كه فرموده * ( كِتابٌ أُنْزِلَ إِلَيْكَ فَلا يَكُنْ فِي صَدْرِكَ حَرَجٌ مِنْه لِتُنْذِرَ بِه وَذِكْرى لِلْمُؤْمِنِينَ ) * و خطاب ديگرى بمردم * ( اتَّبِعُوا ما أُنْزِلَ إِلَيْكُمْ مِنْ رَبِّكُمْ . . . ) * خطاب اول روشن مىكند كه وظيفه پيامبر انذار و تذكر است و بايد بمردم برساند ، خطاب دوم مبيّن آنست كه مردم بايد اطاعت كنند . با اين قرائن مىشود گفت كه مراد از سؤال مسئوليت در مقابل وظيفه و مؤاخذه است كه انبياء و مردم هر دو در صورت تخلَّف پيش خدا مسئول و محكوماند .\r\nدر مجمع فرموده : خداوند قسم ياد كرده كه از انبياء از ابلاغ و از مردم از امتثال بپرسد . هر چند خدا بكارشان داناست ولى اين سخن در مقام تهديد است كه به اين سؤال آماده شوند .\r\nدر روايات نيز به اين مطلب تصريح شده است .\r\nناگفته نماند پيغمبران در تبليغ خود كوتاهى نميكنند ولى اين سخن مانع از آن نيست كه خدا بفرمايد : در صورت عدم تبليغ معاقبيد چنان كه به حضرت رسول صلَّى اللَّه عليه و آله فرموده * ( وَلا تَدْعُ مِنْ دُونِ الله ما لا يَنْفَعُكَ وَلا يَضُرُّكَ فَإِنْ فَعَلْتَ فَإِنَّكَ إِذاً مِنَ الظَّالِمِينَ ) * يونس :\r\n106 . و آنگهى پيامبرانرا بايد خداوند ياد بدهد كه در صورت عدم تبليغ مسئول هستيد تا بدانند و آيهء ما نحن\r\n","description":"","footnote":"","page_name":" 201 ","page_number":203},
  {"content":"\r\nفيه در بيان آنست .\r\n* ( لا يُسْئَلُ عَمَّا يَفْعَلُ وَهُمْ يُسْئَلُونَ ) * انبياء : 23 . دربارهء اين آيه گفته‌اند :\r\nچون خداوند حكيم است و هر كار را از روى مصلحت مىكند لذا جائى براى سؤال از فعلش باقى نمىماند و ديگران چون ممكن است از روى مصلحت و يا از روى مفسده انجام بدهند در حق آنها سؤال و مسئوليت هست كه در صورت عدم مصلحت مسئول باشند .\r\nولى بهتر است آيات ما قبل را به نظر آوريم تا به مقصود نزديك شويم قبل از آيه فرموده * ( وَلَه مَنْ فِي السَّماواتِ وَالأَرْضِ ) * و ايضا * ( فَسُبْحانَ الله رَبِّ الْعَرْشِ ) * آنچه در آسمانها و زمين است ملك خدا است و خدا رب العرش است على هذا آنكه مالك حقيقى است از تصرّف در ملك خود مسئول نيست ولى اين را هم ميدانيم كه خدا جز بمصلحت كار نكند .\r\nپس علت عدم مسئوليت ، مالك بودن خداست با در نظر گرفتن اينكه كار از روى حكمت كند . ( از الميزان ) * ( قَدْ أَهْلَكَ مِنْ قَبْلِه مِنَ الْقُرُونِ مَنْ هُوَ أَشَدُّ مِنْه قُوَّةً وَأَكْثَرُ جَمْعاً وَلا يُسْئَلُ عَنْ ذُنُوبِهِمُ الْمُجْرِمُونَ ) * قصص :\r\n78 . بعقيدهء الميزان مراد از عدم سؤال وقوع ناگهانى عذاب خداست كه خداوند در عذاب كردن مانند حكمرانان دنيا سؤال و جواب نميكند بلكه آنگاه كه وقت عذاب رسيد آن را وارد مىكند . آيه در جواب قارون است كه ميگفت : من اين ثروت را در اثر دانش خودم گير آورده‌ام . . . خدا در جواب فرمايد آيا ندانسته كه خدا مردمان بسيارى قويتر و ثروتمندتر از او را هلاك ساخته گناهكاران از جرم خود مسئول واقع نميشوند بلكه عذاب بيدرنگ آنها را مىربايد .\r\n* ( وَأَوْفُوا بِالْعَهْدِ إِنَّ الْعَهْدَ كانَ مَسْؤُلًا ) * اسراء : 34 . * ( وَكانَ عَهْدُ الله مَسْؤُلًا ) * احزاب : 15 . از اين دو آيه روشن مىشود كه شخص در مقابل عهديكه با خدا مىكند و مطلق عهد حتى با مردم مسئول مىباشد ما قبل\r\n","description":"","footnote":"","page_name":" 202 ","page_number":204},
  {"content":"\r\nآيهء دوم چنين است * ( وَلَقَدْ كانُوا عاهَدُوا الله مِنْ قَبْلُ لا يُوَلُّونَ الأَدْبارَ ) * .\r\n* ( لَهُمْ فِيها ما يَشاؤُنَ خالِدِينَ كانَ عَلى رَبِّكَ وَعْداً مَسْؤُلًا ) * فرقان :\r\n16 . ظاهرا مراد از مسئول بودن حتمى بودن وعده است كه خدا بر خود اين عمل را واجب فرموده است بعضى از بزرگان فرموده است : اين وعده از خدا بوسيله ملائكه خواسته شده * ( وَأَدْخِلْهُمْ جَنَّاتِ عَدْنٍ الَّتِي وَعَدْتَهُمْ . . . ) * مؤمن : 8 . و نيز مؤمنان خواسته‌اند .\r\nولى ظاهرا اين كلمه حتمى بودن آن را مىرساند چنان كه گفتيم .\r\n\r\n\r\nسأم :\r\nملالت : و دلتنگى قاموس گويد « سئم الشىء : ملّ » راغب گويد :\r\nآن ملالت است از آنچه بودنش مفصل باشد * ( وَلا تَسْئَمُوا أَنْ تَكْتُبُوه . . . ) * بقره :\r\n282 . از نوشتن قرض ملول نباشيد .\r\n* ( لا يَسْأَمُ الإِنْسانُ مِنْ دُعاءِ الْخَيْرِ . . . ) * فصلت : 49 . دربارهء ملائكه آمده * ( يُسَبِّحُونَ لَه بِاللَّيْلِ وَالنَّهارِ وَهُمْ لا يَسْأَمُونَ ) * فصلت : 38 . ملائكه از كثرت تسبيح خدا ملول و ناراحت و دلتنگ نميشوند . در نهج البلاغه خطبهء 25 آمده « و سئمتهم و سئمونى » ملولشان كردم و ملولم كردند .\r\n\r\n\r\n\r\nسباء :\r\n* ( لَقَدْ كانَ لِسَبَإٍ فِي مَسْكَنِهِمْ آيَةٌ . . . ) * سباء : 15 . * ( وَجِئْتُكَ مِنْ سَبَإٍ بِنَبَإٍ يَقِينٍ ) * نمل : 22 . اين كلمه كه دو بار بيشتر در قرآن نيامده نام قومى بود كه سليمان بديارشان لشكر كشيد و در اثر نافرمانى از دستور پيامبران سدّشان شكست و خانه ويران شدند .\r\nدربارهء لشكر كشى سليمان خبريكه هدهد بوى آورد چنين ميخوانيم :\r\n* ( وَجِئْتُكَ مِنْ سَبَإٍ بِنَبَإٍ يَقِينٍ . إِنِّي وَجَدْتُ امْرَأَةً تَمْلِكُهُمْ وَأُوتِيَتْ مِنْ كُلِّ شَيْءٍ وَلَها عَرْشٌ عَظِيمٌ . وَجَدْتُها وَقَوْمَها يَسْجُدُونَ لِلشَّمْسِ مِنْ دُونِ الله وَزَيَّنَ لَهُمُ الشَّيْطانُ أَعْمالَهُمْ . . . ) * نمل :\r\n22 - 24 .\r\nاز اين آيات بدست ميايد كه قوم سباء داراى حكومت بودند و زنى بر آنها سلطنت ميكرد و نيز آفتاب - پرست بوده‌اند . و از ما بعد آيات روشن مىشود كه ساز و برگ قوى\r\n","description":"","footnote":"","page_name":" 203 ","page_number":205},
  {"content":"\r\nداشته و ملكهء ايشان بدست حضرت سليمان ايمان آورده است .\r\nو در سورهء سباء آيهء 15 ببعد چنين آمده * ( لَقَدْ كانَ لِسَبَإٍ فِي مَسْكَنِهِمْ آيَةٌ جَنَّتانِ عَنْ يَمِينٍ وَشِمالٍ . . . ) * قوم سباء را در مسكنهايشان آيتى بود دو باغستان از راست و چپ ( گفتيم ) از روزى پروردگارتان بخوريد و او را سپاسگزار باشيد ، سرزمينى است پاكيزه و دلچسب و پروردگارى چاره ساز از فرمان خدا اعراض كردند .\r\nسيل عرم به آنها فرستاديم و دو باغستانشان را به دو باغستان بدل كرديم كه ميوهء تلخ و درخت شوره گز و اندكى كنار داشت . اين مجازات در اثر كفران آنها بود كه جز كفور و ناسپاس را مجازات نميكنيم ميان آبادى آنها و آباديهاى پر بركت ( شام ) قريه هاى آشكارى قرار داديم كه از يكديگر ديده ميشدند شبها و روزها با ايمنى در آنها راه ميرفته و مسافرت ميكردند گفتند : خدايا ميان مسافرتهاى ما فاصله كن ، بخودشان ستم كردند آنها را خبرهاى تازه قرار داديم و تار و مارشان كرديم راستى در حادثه آنها براى هر متأمّل و شكرگزار عبرتهائى است .\r\nاز آنچه نقل شد روشن گرديد كه قوم سباء در ناز و نعمت بسر ميبرده و در عين حال مردمان بد كار و ناسپاس بودند و بتوصيهء پيامبران وقعى نمىنهاده‌اند ، و در اثر اين ناسپاسى سيلى بنيان كن هستى آنها را از بين برده و خودشان بنحو عجيبى تار و مار شده‌اند كه ماجرايشان تمام خبرها را تحت الشعاع قرار داده است و از كثرت نعمت ملول گشته و مسافرتهاى سخت و طاقت فرسا آرزو كرده‌اند .\r\nناگفته نماند مسكن قوم سباء سرزمين يمن فعلى بوده و آن روزگاران بسيار مترقى و پيشرفته بوده است در جانب شرقى شهر صنعاء پايتخت فعلى يمن بفاصلهء صد و بيست كيلومتر دشت پهناورى هست كه ظاهرا سرزمين قوم سباء بوده است در كاوشهاى علماء آثار بسيارى از آنجا بدست آمده كه\r\n","description":"","footnote":"","page_name":" 204 ","page_number":206},
  {"content":"\r\nنشان دهندهء يك تمدن عظيم در روزگارهاى گذشته است طالبان تفصيل بفرهنگ قصص قرآن تأليف آقاى صدر بلاغى مادهء ( سباء ) رجوع كنند .\r\nو نيز ناگفته نماند : اهل سدّيكه شكست و مردميكه سليمان بدرياشان لشكر كشيد هر دو از قوم سباءاند ولى ظاهرا غيرهم بوده‌اند و دو قضيّه در دو زمان متفاوت اتفاق افتاده است .\r\n\r\n\r\n\r\nسب :\r\nدشنام : در صحاح آمده « السبّ : الشتم » راغب و اقرب آن را دشنام دردناك و سخت گفته‌اند * ( وَلا تَسُبُّوا الَّذِينَ يَدْعُونَ مِنْ دُونِ الله فَيَسُبُّوا الله عَدْواً بِغَيْرِ عِلْمٍ . . . ) * انعام :\r\n108 .\r\nمراد از « الَّذين » معبودها و فاعل « يدعون » مشركان است يعنى معبودهاى مشركان را دشنام نگوئيد آنها هم از روى جهل خدا را كه معبود شماست دشنام گويند . در مجمع از قتاده نقل شده : مسلمانان بتهاى مشركان را دشنام ميدادند خدا از اين كار نهى كرد مبادا كه آنها خدا را از روى جهالت ناسزا گويند .\r\nدشنام در اثر نبودن منطق و در اثر زبونى است شخص تا ميتواند لازم است طرف را با منطق مجاب نمايد در « تبب » و « حمار » گذشت كه قرآن راجع بابو لهب قصد ناسزا گوئى و بحمار قصد تحقير ندارد . در اينجا هم از دشنام دادن بخدايان دروغين نهى كرده است .\r\nآيا مراد مطلق نهى از سب است خواه آشكارا و پيش چشم طرف باشد و يا در نهان ؟ و يا مراد در پيش چشم طرف بودن است ؟ قيد * ( « فَيَسُبُّوا الله » ) * روشن مىكند كه غرض سبّ آشكار است و گرنه در صورت نهان بودن كه اطَّلاع ندارند تا مقابله به مثل كنند در كافى بابى تحت عنوان ( ساب ) هست كه از سبّ مؤمنين و سبّ آشكار مؤمن و غير مؤمن نهى مىكند و دربارهء مشركان مقتول بدر نقل شده كه حضرت فرمود : به اين جنازه ها دشنام نگوئيد چيزى از دشنام شما به اينها نميرسد ولى زندگان را اذيّت ميكنيد\r\n","description":"","footnote":"","page_name":" 205 ","page_number":207},
  {"content":"\r\n« لا تَسُبُّوا هؤُلاء فَانَّه لا يَخْلُصُ الَيْهِمْ شَىْءٌ مِمّا تَقُولُونَ وَتُؤْذُونَ الاحْياءَ الا انَّ البَذاءَ لُؤْمٌ » ( المحجة ج 5 ص 215 ) .\r\nبه نظر ميايد منظور دشنام آشكارا دربارهء مشركان و كفّار است و در پنهانى اشكالى نداشته باشد مگر آنكه بگوئيم چون فحش باعث پستى دشنام ده است براى حذر از پست بودن بايد مطلقا فحش نگويد .\r\nسبّ فقط دو بار در قرآن آمده كه نقل شد .\r\n\r\n\r\n\r\nسبب :\r\nوسيله . راغب گويد : سبب ريسمانى است كه با آن بدرخت خرما بالا ميروند جمع آن اسباب . فرموده * ( فَلْيَرْتَقُوا فِي الأَسْبابِ ) * ص : 10 . يعنى در ريسمانها بالا روند اين در معنى اشاره است به آيهء * ( أَمْ لَهُمْ سُلَّمٌ يَسْتَمِعُونَ فِيه . . . ) * طور : 38 . يا آنها را نردبانى است كه در آن بالا رفته و گوش ميدهند ؟ آنگاه بهر وسيله سبب گفته‌اند .\r\nصحاح و قاموس و اقرب نيز معناى اولى آن را ريسمان و معنى دوّمى را وسيله گفته‌اند . ابن اثير گويد :\r\nسبب ريسمانى كه با آن آب ميكشند .\r\nو بطور استعاره بهر وسيله سبب گفته شده .\r\n* ( فَلْيَمْدُدْ بِسَبَبٍ إِلَى السَّماءِ ثُمَّ لْيَقْطَعْ فَلْيَنْظُرْ هَلْ يُذْهِبَنَّ كَيْدُه ما يَغِيظُ ) * حج :\r\n15 . هر كه گمان مىكند كه خدا پيغمبرش را يارى نخواهد كرد ريسمانى به آسمان بكشد و سپس آن را قطع كند و بيافتد و ببيند آيا حيله اش غيظ و كينهء او را از بين ميبرد . آيه در شرح حال كسانى است كه به پيشرفت اسلام گمان نداشتند .\r\n* ( وَآتَيْناه مِنْ كُلِّ شَيْءٍ سَبَباً . فَأَتْبَعَ سَبَباً ) * كهف : 84 - 85 . بذو القرنين از هر چيز وسيله‌اى داده بوديم بيك وسيله از آنها تابع شد و از آن استفاده نمود .\r\n* ( وَتَقَطَّعَتْ بِهِمُ الأَسْبابُ ) * بقره : 166 .\r\nآيه راجع بقيامت است يعنى : وسائل دنيا از آنها بريده شد . * ( أَمْ لَهُمْ مُلْكُ السَّماواتِ وَالأَرْضِ وَما بَيْنَهُما فَلْيَرْتَقُوا فِي الأَسْبابِ ) * ص : 10 . معنى آيه گذشت .\r\n* ( يا هامانُ ابْنِ لِي صَرْحاً لَعَلِّي أَبْلُغُ ) *\r\n","description":"","footnote":"","page_name":" 206 ","page_number":208},
  {"content":"\r\n* ( الأَسْبابَ . أَسْبابَ السَّماواتِ فَأَطَّلِعَ إِلى إِله مُوسى . . . ) * غافر : 36 و 37 . صرح بناى بلند است مراد از اسباب چنان كه از آيه روشن مىشود وسيله هاى رسيدن بآسمانهاست و گوئى منظور از آنها راههاست يعنى بالاى آن بناى بلند بروم و براههاى آسمان برسم تا بمعبود موسى دست يابم فرعون براى فريب مردم اين سخن را گفته است .\r\n\r\n\r\n\r\nسبت :\r\nقطع . بريدن ( مفردات ) « سبت الشىء : قطعه » * ( وَجَعَلْنا نَوْمَكُمْ سُباتاً ) * نباء : 9 . راغب گويد يعنى خواب را بريدن عمل قرار داديم ناگفته نماند سبات در آيه آرامش و استراحت است و آن نوعى قطع عمل است يعنى خوابتان را براى شما آرامش قرار داديم چنان كه فرموده * ( جَعَلَ لَكُمُ اللَّيْلَ لِتَسْكُنُوا فِيه . . . ) * يونس : 67 ، غافر : 61 .\r\nسكون و آرامش در شب همان خواب و يا خواب قسمتى از آنست .\r\nدر صحاح از جملهء معانى سبت گفته « السبت الراحة . . . و السبات النوم و اصله الراحة » در نهج البلاغه خطبهء 219 آمده « فَكَانَّهُمْ فِى ارْتِجالِ الصِّفَةِ صَرْعى سُباتٍ » و در خطبهء 222 فرموده « نعوذ باللَّه من سبات العقل » در اين دو جمله ظاهرا مراد از سبات خواب است و آن مغاير با معناى اوّلى نيست كه خواب قطع فعّاليت ظاهرى است ولى در آيهء شريفه بايد راحتى و آرامش معنى كرد .\r\n\r\n[ سبت يهود 
  ]\r\nسبت يهود عبارت از قطع عمل در شريعت موسى است و آن مطابق روز شنبه است ، شش بار در قرآن كريم ذكر شده و يك بار فعل * ( « يَسْبِتُونَ » ) * آمده است . * ( وَقُلْنا لَهُمْ لا تَعْدُوا فِي السَّبْتِ . . . ) * نساء : 154 . * ( أَوْ نَلْعَنَهُمْ كَما لَعَنَّا أَصْحابَ السَّبْتِ . . . ) * نساء 47 .\r\nدر قاموس كتاب مقدس دربارهء سبت بتفصيل سخن گفته از جمله گويد :\r\nسبت اسم آنروزى است كه قوم يهود از تمامى اعمال خود دست كشيده استراحت ميكردند و اين لفظ از عبرانى معرّب گشته و معنى استراحت ميدهد .\r\nحكم چهارم از احكام عشره كه امر\r\n","description":"","footnote":"","page_name":" 207 ","page_number":209},
  {"content":"\r\nبحفظ روز سبت مىنمايد . . . مبنى بر اين است كه خداوند آن روز را تقديس فرمود آنگاه احكام يهود را دربارهء آن روز تذكَّر ميدهد .\r\nناگفته نماند : در تورات فعلى سفر خروج باب 20 بند 8 گويد : روز سبت را ياد كن تا آن را تقديس نمائى « شش روز مشغول باش و همهء كارهاى خود را بجا آور ، اما روز هفتمين سبت يهوه خداى تو است در آن هيچ كار مكن . تو و پسرت و دخترت و غلامت و كنيزت و بهيمه ات . . .\r\nزيرا كه در شش روز خداوند آسمان و زمين و دريا و آنچه را كه در آنهاست بساخت و در روز هفتم آرام فرمود .\r\nاز اين روشن مىشود كه سبت روز تعطيل يهود است ولى آفريدن آسمان و غيره در شش روز و استراحت روز هفتم افسانه است وقت آفرينش روزهاى هفته نبود و اينكه در قرآن كريم آمده * ( « فِي سِتَّةِ أَيَّامٍ » ) * منظور شش دوران است كه شايد ميليونها سال باشد ولى تورات روز 24 ساعته ميگويد .\r\nاز قرآن مجيد نيز روشن مىشود كه روز سبت در يهود روز محترمى بوده است * ( قُلْنا لَهُمْ لا تَعْدُوا فِي السَّبْتِ . . . ) * نساء : 154 . و در تهديد ديگران عذاب اهل سبت را پيش كشيده و فرمايد * ( أَوْ نَلْعَنَهُمْ كَما لَعَنَّا أَصْحابَ السَّبْتِ . . . ) * نساء : 47 . و يهود را مخاطب قرار داده و فرمايد * ( وَلَقَدْ عَلِمْتُمُ الَّذِينَ اعْتَدَوْا مِنْكُمْ فِي السَّبْتِ . . . ) * بقره : 65 .\r\n* ( إِنَّما جُعِلَ السَّبْتُ عَلَى الَّذِينَ اخْتَلَفُوا فِيه وَإِنَّ رَبَّكَ لَيَحْكُمُ بَيْنَهُمْ يَوْمَ الْقِيامَةِ فِيما كانُوا فِيه يَخْتَلِفُونَ ) * نحل : 124 .\r\nظاهرا مراد از سبت در آيه معناى مصدرى است چنان كه راغب آن را ترك عمل در سبت گفته است و * ( « عَلَى الَّذِينَ » ) * چنان كه الميزان گفته دلالت بر عليه و ضرر دارد يعنى ترك عمل در روز سبت بر كسانى قرار داده شد كه در آن اختلاف كردند . به نظر ميايد كه ترك عمل در روز سبت ابتدا حكم\r\n","description":"","footnote":"","page_name":" 208 ","page_number":210},
  {"content":"\r\nوجوبى نبوده و در اثر مراعات نكردن و اختلاف در محترم شمردن و نشمردن آن حكمش تشديد شده است چنان كه از آيهء * ( وَعَلَى الَّذِينَ هادُوا حَرَّمْنا ما قَصَصْنا عَلَيْكَ مِنْ قَبْلُ وَما ظَلَمْناهُمْ وَلكِنْ كانُوا أَنْفُسَهُمْ يَظْلِمُونَ ) * نحل :\r\n118 . نيز روشن مىشود كه تحريم بعضى از حلالها در اثر طغيان و ستمشان بوده است و لفظ * ( « إِنَّما جُعِلَ السَّبْتُ » ) * دلالت دارد كه آن جوابى است از سؤالى مقدّر و چون آيهء قبلى * ( ثُمَّ أَوْحَيْنا إِلَيْكَ أَنِ اتَّبِعْ مِلَّةَ إِبْراهِيمَ حَنِيفاً ) * است ممكن است كسى بگويد :\r\nپس چرا اسلام سبت ندارد ؟ جواب اين است كه : سبت بر عليه يهود وضع شد و گرنه از اول نبود .\r\n\r\n[ اصحاب سبت 
  ]\r\nآنها قومى از يهود بودند ، در كنار دريا سكنى داشتند و روز شنبه را محترم نشمرده و در آن دست از كار نكشيدند و نصيحت نيكوكاران را وقعى ننهادند تا به عذاب خداوند گرفتار گشتند قرآن مجيد در سورهء اعراف آيهء 163 ببعد وضع آنها را چنين نقل مىكند : بپرس از يهود از شهرى كه در كنار دريا و مشرف به آن بود آنگاه كه در سبت تجاوز ميكردند ماهيهايشان در روز سبت و تعطيل به روى آب ميامدند و آشكار ميشدند و روزيكه تعطيل نكرده بودند چنين نميامدند ما بدين وسيله آنها را در اثر فسقشان امتحان ميكرديم مردميكه در مقابل ترك احترام سبت ساكت بودند بمردميكه نهى از منكر ميكردند گفتند :\r\nقومى را كه خدا هلاكشان خواهد كرد و يا به عذاب سختى دچارشان خواهد نمود چرا موعظه ميكنيد ؟\r\nگفتند : اعتذارى است پيش خدا و شايد هم از اين عمل پرهيز كنند .\r\nبالاخره نصيحت ناصحان قبول نيافتاد تا آنها را كه نهى از منكر ميكردند نجات داديم و ستمگران را به عذاب سختى گرفتار نموديم و چون در كار حرام تجاوز كردند گفتيم بوزينگان شويد و از رحمت خدا مطرود گرديد .\r\nعين آيات چنين است * ( وَسْئَلْهُمْ ) *\r\n","description":"","footnote":"","page_name":" 209 ","page_number":211},
  {"content":"\r\n* ( عَنِ الْقَرْيَةِ الَّتِي كانَتْ حاضِرَةَ الْبَحْرِ إِذْ يَعْدُونَ فِي السَّبْتِ إِذْ تَأْتِيهِمْ حِيتانُهُمْ يَوْمَ سَبْتِهِمْ شُرَّعاً وَيَوْمَ لا يَسْبِتُونَ لا تَأْتِيهِمْ كَذلِكَ نَبْلُوهُمْ بِما كانُوا يَفْسُقُونَ . وَإِذْ قالَتْ أُمَّةٌ مِنْهُمْ لِمَ تَعِظُونَ قَوْماً الله مُهْلِكُهُمْ أَوْ مُعَذِّبُهُمْ عَذاباً شَدِيداً قالُوا مَعْذِرَةً إِلى رَبِّكُمْ وَلَعَلَّهُمْ يَتَّقُونَ . فَلَمَّا نَسُوا ما ذُكِّرُوا بِه أَنْجَيْنَا الَّذِينَ يَنْهَوْنَ عَنِ السُّوءِ وَأَخَذْنَا الَّذِينَ ظَلَمُوا بِعَذابٍ بَئِيسٍ بِما كانُوا يَفْسُقُونَ . فَلَمَّا عَتَوْا عَنْ ما نُهُوا عَنْه قُلْنا لَهُمْ كُونُوا قِرَدَةً خاسِئِينَ ) * اعراف : 163 - 166 .\r\nاز اين آيات بدست ميايد كه : آنها در روز سبت تجاوز كرده و دست از كار نكشيده‌اند . و نيز فقط آنها كه نهى از منكر ميكردند نجات يافته‌اند متجاوزين و تاركين نهى از منكر همه هلاك شده‌اند . و ايضا در آيات دو جور عذاب ذكر شده يكى * ( أَخَذْنَا الَّذِينَ ظَلَمُوا بِعَذابٍ بَئِيسٍ ) * و دوّمى ميمون شدن . به نظر ميايد اوّلى راجع بتاركين نهى از منكر و دوّمى بصيد كنندگان است .\r\nدر مجمع گويد : هر دو فرقه هلاك شدند و فرقهء نهى از منكر نجات يافتند اين از ابا عبد اللَّه عليه السّلام نقل شده است عياشى نظير آن را از حضرت باقر عليه السّلام نقل كرده است و نيز از عكرمه نقل مىكند كه بمحضر ابن عباس وارد شدم مقابلش قرآنى بود اين آيه را * ( فَلَمَّا نَسُوا ما ذُكِّرُوا بِه ) * ميخواند و ميگريست آنگاه گفت : ميدانم كه خدا صيادان ماهى را هلاك كرد و فرقهء نهى از منكر را نجات داد ولى نميدانم با آنها كه نهى نكردند و خود نيز مرتكب نشدند چه كرد .\r\nالميزان از عكرمه روايت كرده كه بابن عباس گفتم فدايت شوم نميبينى كه فرقهء ساكت فعل صيادان را مكروه داشته و بفرقهء ديگر گفتند : چرا اينها را موعظه ميكنيد خدا هلاكشان خواهد كرد . ابن عباس گفت به من دو تا لباس ضخيم دادند . يعنى قول مرا دربارهء نجات آندسته پذيرفت و به من دو خلعت داد .\r\nآنگاه الميزان گويد عكرمه اشتباه\r\n","description":"","footnote":"","page_name":" 210 ","page_number":212},
  {"content":"\r\nكرده ساكتان هر چند صيد نكرده‌اند ليكن بگناه بزرگتر كه ترك نهى از منكر باشد مرتكب شده‌اند و فرقهء ناهيه با قول * ( مَعْذِرَةً إِلى رَبِّكُمْ وَلَعَلَّهُمْ يَتَّقُونَ ) * آنها را هشدار داده‌اند و اين مىرساند كه يأس از تأثير موعظه نبوده تا نهى از منكر ساقط شود . . . ايضا فرموده * ( أَنْجَيْنَا الَّذِينَ يَنْهَوْنَ عَنِ السُّوءِ ) * نجات را فقط بفرقهء ناهيه منحصر كرده هيچ مانعى نيست كه * ( الَّذِينَ ظَلَمُوا ) * بفرقهء ساكت هم شامل باشد .\r\nايراد الميزان بابن عباس نيز وارد است وانگهى به نظر ما * ( « الَّذِينَ ظَلَمُوا » ) * فقط فرقه ساكت است و يا لا اقل شامل آنها نيز مىباشد زيرا كه * ( « كُونُوا قِرَدَةً » ) * قطعا مال صيادان است الميزان از كافى از حضرت صادق عليه السّلام نقل كرده آنها سه صنفاند صنفى نجات يافتند و صنفى مسخ و صنفى هلاك شدند .\r\nعياشى در تفسير خود از امام باقر عليه السّلام قصهء اصحاب سبت را كه اهل ايله بودند از قوم ثمود نقل كرده و در آن هست كه آنها واقعا مسخ شده و به صورت ميمونها در آمدند و مثل ميمون صدا ميكردند . الميزان نيز آن را از تفسير قمى و عياشى نقل مىكند .\r\nبعضى از مفسران شيعه و اهل سنت خود را بفشار مياندازند كه اين گونه آيات را طور ديگر تفسير نمايند مثلا در شكافتن دريا براى موسى جزر و مدّ را عنوان كرده و در اينجا گفته‌اند كه باطن آنها مثل بوزينه شد و اخلاقشان يكپارچه تقليد و بى ارادگى شد و استقلال فكر را از دست دادند . چنان كه بوزينه ها چنيناند .\r\nولى خوب نيست آيه را از ظاهر آن بر گردانيم جائى كه قرآن از تكلَّم عيسى در حين ولادت و تولد او بدون پدر و خنك شدن آتش بر ابراهيم و اژدها شدن عصاى موسى و آمدن تخت ملكهء سباء از مسافت دور و . . .\r\nخبر ميدهد چرا آيه را به ظاهر آن حمل نكنيم و از قدرت خدا چه بعدى دارد ؟\r\nرجوع شود به « قرد » .\r\n\r\n\r\n\r\nسبح :\r\nشنا . اعمّ از آنكه در آب\r\n","description":"","footnote":"","page_name":" 211 ","page_number":213},
  {"content":"\r\nباشد يا در هوا . ( راغب ) ايضا راغب سرعت را در آن قيد كرده است * ( وَالسَّابِحاتِ سَبْحاً ) * نازعات : 3 .\r\nقسم بشناگران كه به طرز مخصوصى شنا ميكنند ظاهرا مراد ابرهاست كه در هوا راه ميروند . * ( وَهُوَ الَّذِي خَلَقَ اللَّيْلَ وَالنَّهارَ وَالشَّمْسَ وَالْقَمَرَ كُلٌّ فِي فَلَكٍ يَسْبَحُونَ ) * انبياء : 33 . * ( لَا الشَّمْسُ يَنْبَغِي لَها أَنْ تُدْرِكَ الْقَمَرَ وَلَا اللَّيْلُ سابِقُ النَّهارِ وَكُلٌّ فِي فَلَكٍ يَسْبَحُونَ ) * يس :\r\n40 . « كل » در دو آيه شايد راجع به تمام اجرام آسمانى باشد ولى ظاهرش آنست كه مراد خورشيد و ماه و شب و روز است كه همه در مدارى شنا ميكنند و راه ميروند آفتاب و ماه در مدار خود و شب و روز كه همان نور و ظلمتاند در اطراف زمين پيوسته در حركتاند و شنا ميكنند . رجوع شود به « شمس » و « قمر » .\r\n* ( إِنَّ لَكَ فِي النَّهارِ سَبْحاً طَوِيلًا ) * مزمّل : 7 . طبرسى در ذيل اين آيه سبح را تقلَّب و تلاش معنى كرده و گويد : بشناگر سابح گويند كه در آب تلاش مىكند كشاف نيز تصرّف و تلاش گفته است .\r\nبه نظر ميايد مراد از آيه همان تلاش و كوشش باشد آيات ما قبل دربارهء عبادت شب است يعنى شب را مخصوص عبادت خدا كن كه در روز تلاش بسيار خواهى داشت فراغت خاطر و عبادت عالى در شب ميسّرتر است .\r\nيحيى بن يعمر و ضحاك سبح را با خاء خوانده‌اند و آن بمعنى توسعه است يعنى در روز براى كارها وسعت بيشترى دارى شب را مخصوص خدا كن .\r\nناگفته نماند : راغب و اقرب تصريح دارند كه معناى اوّلى سبح همان حركت سريع در آب و هواست بسرعت كار و سير اسب و غيره بطور استعاره اطلاق مىشود .\r\n\r\n\r\n\r\nتسبيح :\r\nتنزيه خدا از هر بدى و نالايق ( مجمع ) در نهايه گويد « اصل التّسبيح : التّنزيه و التّقديس و التّبرئة من النّقائص » در مفردات گويد « التّسبيح تنزيه اللَّه تعالى » جوهرى در صحاح\r\n","description":"","footnote":"","page_name":" 212 ","page_number":214},
  {"content":"\r\nگفته « التّسبيح التّنزيه » .\r\nسبحان بقول طبرسى اسم مصدر و بقول راغب مصدر است مثل غفران و معنى آن تسبيح است و نصب آن چنان كه گفته‌اند براى مفعول مطلق بودنست . صحاح و قاموس و اقرب گفته است : معنى سبحان اللَّه يعنى خدا را از بدى بطور كامل كنار ميدانم « أبرّئ اللَّه من السّوء برأة » .\r\nسبحان اللَّه و سبحانك بتصريح اهل لغت گاهى براى تعجب آيد مثل * ( قُلْ سُبْحانَ رَبِّي هَلْ كُنْتُ إِلَّا بَشَراً رَسُولًا ) * اسراء : 93 . * ( سُبْحانَكَ هذا بُهْتانٌ عَظِيمٌ ) * نور : 16 .\r\nتسبيح در قرآن بنفسه متعدى شده مثل * ( سَبِّحِ اسْمَ رَبِّكَ الأَعْلَى ) * اعلى :\r\n1 . و نيز با باء مثل * ( فَسَبِّحْ بِاسْمِ رَبِّكَ الْعَظِيمِ ) * واقعة : 74 . و ايضا با لام نحو * ( سَبَّحَ لِلَّه ما فِي السَّماواتِ وَالأَرْضِ . . . ) * حديد : 1 . چون « سبّح » در آيهء اوّل متعدى بنفسه است ميدانيم كه در آيهء دوّم باء براى تعديه است زيرا با هم فرقى ندارند لذا بايد آن را بمعنى استعانت و ملابست نگرفت الميزان نيز احتمال تعديه را داده است .\r\n* ( سَبِّحِ اسْمَ رَبِّكَ الأَعْلَى ) * * ( فَسَبِّحْ بِاسْمِ رَبِّكَ الْعَظِيمِ ) * در اين دو آيه همچنين در آيهء 96 واقعة و 52 حاقّه . امر بتسبيح اسم پروردگار شده بر خلاف آيات ديگر كه تسبيح ذات پروردگار است مثل * ( وَسَبِّحُوه بُكْرَةً وَأَصِيلًا ) * احزاب :\r\n42 . * ( وَسَبِّحْه لَيْلًا طَوِيلًا ) * انسان :\r\n26 . و آيات ديگر .\r\nگفته‌اند : مراد از اسم ، مسمّى يعنى ذات حق تعالى است و گفته‌اند : مراد از ذكر اسم ، تعظيم مسمّى است و نيز گفته‌اند مراد از اسم ، ذكر است و گفته‌اند : تنزيه اسم تنزيه مسمّى است .\r\nناگفته نماند مراد از تسبيح اسم قطعا تسبيح مسمّى است و در ذكر اسم مسمّى چنان مجسّم است كه اصلا توجّهى باسم نيست آنگاه كه يا اللَّه و سبحان اللَّه ميگوئيم توجّه فقط بذات پروردگار است و بالف و لام و هاء اللَّه ابدا توجّهى نيست و تسبيح اسم جز تسبيح مسمّى چيز ديگر نميشود\r\n","description":"","footnote":"","page_name":" 213 ","page_number":215},
  {"content":"\r\nباشد ولى تعلَّق تسبيح بر اسم شايد جهت ديگرى داشته باشد و آن اينكه همانطور كه در حق تعالى از لحاظ معبوديّت و خالقيّت شريك قائل شده‌اند در اسماء اللَّه نيز الحاد كرده‌اند چنان كه فرموده * ( وَلِلَّه الأَسْماءُ الْحُسْنى فَادْعُوه بِها وَذَرُوا الَّذِينَ يُلْحِدُونَ فِي أَسْمائِه سَيُجْزَوْنَ ما كانُوا يَعْمَلُونَ ) * اعراف : 180 .\r\nالحاد و لحد بمعنى ميل است يعنى خدا را با نامهاى نيكش بخوانيد و از كسانى كه در نامهاى خدا از حق و واقعيت منحرفاند كنار شويد .\r\nالحاد در نام خدا آنست كه نام خدا را بچيزهاى ديگر نسبت دهيم مثلا بگوئيم خالق شرور اهريمن است و نسبت خلقت و اهلاك را بماده و دهر بدهيم كه ميگفتند * ( وَما يُهْلِكُنا إِلَّا الدَّهْرُ . . . ) * جاثية : 24 . و يا علم و قدرت و اراده و ساير صفات خدا را مثل علم و قدرت افراد بشر بدانيم .\r\nالميزان ذيل آيهء 180 اعراف از معانى الاخبار نقل كرده كه حضرت صادق عليه السّلام در حديثى فرمود : براى خدا شبه و مثل و عدل نيست اسماء حسنى براى خداست ديگرى با آنها خوانده نميشود اسماء حسنى آنست كه خدا در كتاب خود بيان داشته و فرموده * ( فَادْعُوه بِها وَذَرُوا الَّذِينَ يُلْحِدُونَ فِي أَسْمائِه ) * الحادشان از روى جهل است ملحد ندانسته كافر مىشود گمان دارد كه كار خوب مىكند آنست قول خدا * ( وَما يُؤْمِنُ أَكْثَرُهُمْ بِالله إِلَّا وَهُمْ مُشْرِكُونَ ) * آنها در نامهاى خدا الحاد ميكنند بدون علم . و نامهاى خدا را در غير موضع آن ميگذارند .\r\nعلى هذا مراد از آيات تسبيح اسم آنست همانطور كه خدا را منزه ميدانى اسماء خدا را نيز منزّه بدان و به كسى نسبت مده و يا مانند اوصاف ديگران مدان .\r\nناگفته نماند : نگارنده به اين مطلب از كلام بيضاوى و زمخشرى كه در ذيل آيهء اوّل سورهء اعلى گفته‌اند پى برده‌ام و آن را مفصّل كرده‌ام ولى آنها بآيهء 180 سورهء اعراف اشاره ننموده‌اند .\r\n","description":"","footnote":"","page_name":" 214 ","page_number":216},
  {"content":"\r\n\r\n[ تسبيح عامّهء موجودات 
  ]\r\nقرآن مجيد صراحت دارد در اينكه همهء موجودات عالم خدا را تسبيح مىكند و حمد ميگويد و نيز در تمام آنها شعور و درك و نوعى علم هست .\r\n* ( تُسَبِّحُ لَه السَّماواتُ السَّبْعُ وَالأَرْضُ وَمَنْ فِيهِنَّ وَإِنْ مِنْ شَيْءٍ إِلَّا يُسَبِّحُ بِحَمْدِه وَلكِنْ لا تَفْقَهُونَ تَسْبِيحَهُمْ إِنَّه كانَ حَلِيماً غَفُوراً ) * اسراء : 44 .\r\nدر اين آيه سه مطلب بيان شده اول آنكه آسمانها و زمين و كسانى كه در آنهاست خدا را تسبيح ميكنند ممكن است مراد از * ( « مَنْ فِيهِنَّ » ) * اولو العقل باشد كه در اين صورت شامل ملائكه و انسانها و جنّ است و شايد مراد از * ( « مَنْ فِيهِنَّ » ) * همهء جنبندگان باشد كه « من » در غير اولو العقل نيز به كار رفته است مثل * ( وَالله خَلَقَ كُلَّ دَابَّةٍ مِنْ ماءٍ فَمِنْهُمْ مَنْ يَمْشِي عَلى بَطْنِه وَمِنْهُمْ مَنْ يَمْشِي عَلى رِجْلَيْنِ وَمِنْهُمْ مَنْ يَمْشِي عَلى أَرْبَعٍ . . . ) * نور : 45 . به كلمهء « من » رجوع شود .\r\nدوّم آنكه : تسبيح در مرحلهء دوم تعميم داده شده كه فرموده : هيچ موجودى نيست مگر آنكه خدا را تسبيح و حمد مىكند ( در اين قسمت حمد نيز بر تسبيح اضافه شده است .\r\nتسبيح در مقابل پاكى حق و حمد در مقابل نعمت او ) .\r\nسوم آنكه فرموده : ليكن شما تسبيح آنها را درك نميكنيد . اين سخن حاكى از آنست كه موجودات نوعى شعور و علم دارند و از روى شعور تسبيح ميگويند و اگر فقط دلالت معلول بر علَّت باشد ما آن را ميدانيم ديگر نميفرمود * ( « وَلكِنْ لا تَفْقَهُونَ تَسْبِيحَهُمْ » ) * روشنتر از اين جمله دربارهء علم و شعور آنها اين آيه است * ( أَ لَمْ تَرَ أَنَّ الله يُسَبِّحُ لَه مَنْ فِي السَّماواتِ وَالأَرْضِ وَالطَّيْرُ صَافَّاتٍ كُلٌّ قَدْ عَلِمَ صَلاتَه وَتَسْبِيحَه وَالله عَلِيمٌ بِما يَفْعَلُونَ ) * نور :\r\n41 ، فاعل « علم » كلمهء « كل » است يعنى همهء آنكه در آسمانها و زمين هست و همهء پرندگان دعا و نيايش و تسبيح خود را دانسته‌اند و اگر بگوئيم فاعل « علم » خداست يعنى :\r\n","description":"","footnote":"","page_name":" 215 ","page_number":217},
  {"content":"\r\nخدا صلوة و تسبيح آنها را دانسته است اين با جملهء * ( « وَالله عَلِيمٌ بِما يَفْعَلُونَ » ) * منافى است مگر آنكه بگوئيم * ( « وَالله عَلِيمٌ بِما يَفْعَلُونَ » ) * راجع بعلم خدا نسبت باعمال بشر است و فاعل « علم » در آيه خداست .\r\nگرچه * ( « كُلٌّ قَدْ عَلِمَ صَلاتَه . . . » ) * دربارهء همهء موجودات نيست ولى اين جمله با جملهء * ( « وَلكِنْ لا تَفْقَهُونَ تَسْبِيحَهُمْ » ) * روشن مىكند كه تسبيح و تحميد آنها از روى شعور و علم است و لازم نيست علم در تمام موجودات مانند علم انسان باشد بلكه علم و شعور و فهم هر يك نسبت به خودش است . اگر نيلوفر را مثلا در محلى بكاريم و در كنار آن چوبى نصب كنيم خواهيم ديد كه نيلوفر به جهتى كه چوب نصب شده ميرود تا خود را به آن بپيچد اين هم علم و شعور نيلوفر است با زبان تكلم نميكند ولى با عمل ميفهماند كه من نيز نسبت بخودم شعور و درك دارم .\r\nنظير اين دو آيه است آيات * ( وَيُسَبِّحُ الرَّعْدُ بِحَمْدِه . . . ) * رعد : 13 . كه از تسبيح و حمد رعد سخن ميگويد : * ( سَبَّحَ لِلَّه ما فِي السَّماواتِ وَالأَرْضِ ) * حديد : 1 . * ( سَبَّحَ لِلَّه ما فِي السَّماواتِ وَما فِي الأَرْضِ . . . ) * حشر : 1 . * ( يُسَبِّحُ لِلَّه ما فِي السَّماواتِ وَما فِي الأَرْضِ . . . ) * جمعه : 1 ، تغابن : 1 .\r\nاين آيات بعضى از مصاديق آن است كه آيهء 44 اسراء بطور كلى گفته است .\r\n\r\nنحوهء تسبيح موجودات\r\nتسبيح تنزيه كلامى و قولى است كلام و قول آنست كه مطلب و ما فى الضمير را روشن كند اعمّ از آنكه با لفظ و زبان باشد يا طور ديگر مثلا در آيهء * ( قالَتْ نَمْلَةٌ يا أَيُّهَا النَّمْلُ ادْخُلُوا مَساكِنَكُمْ . . . ) * نمل : 18 . حتما قول مورچه مثل سخن گفتن انسان نيست ولى به آن قول اطلاق شده و در كلام اعضاء بدن كه روز قيامت با انسان صحبت ميكنند آمده كه به انسان ميگويند * ( أَنْطَقَنَا الله الَّذِي أَنْطَقَ كُلَّ شَيْءٍ . . . ) * فصلت : 21 .\r\nيعنى خدائى كه هر چيز را گويا كرده است ما را گويا كرد .\r\nعلى هذا * ( « وَإِنْ مِنْ شَيْءٍ إِلَّا يُسَبِّحُ ) *\r\n","description":"","footnote":"","page_name":" 216 ","page_number":218},
  {"content":"\r\n* ( بِحَمْدِه ) * - . . . * ( كُلٌّ قَدْ عَلِمَ صَلاتَه وَتَسْبِيحَه » ) * روشن مىكند كه آنها با زبان خود و از روى فهم و علم خداى خويش را تسبيح ميكنند ما انسانها وقتى كه از وجود و احتياج خود و ديگر موجودات مىفهميم خداوند از آلودگيها و فقر و احتياج و از هر نالايق منزّه و مبرّا است ميگوئيم : سبحان اللَّه ربّنا .\r\nموجودات ديگر حتى ذرّات بدن ما نيز مثل ما به پاكى خداوند پى برده و با زبان خود پروردگار پاك را تسبيح و حمد ميگويند . اين تسبيح مثل سبحان اللَّه گفتن نيست تا بگوئى :\r\nخدا ميگويد : * ( يُسَبِّحُ لَه مَنْ فِي السَّماواتِ وَالأَرْضِ . . . ) * نور : 41 . حال آنكه كفّار مطلقا سبحان اللَّه نميگويند و خدا را نميشناسند ؟ ! بلكه ذرات ابدان وجود آنها مثل وجود مؤمنان خدا را تسبيح مىكند .\r\nو خلاصه تسبيح دو گونه است تسبيح كلى و عام كه شامل تمام موجودات است بدون استثنا و تسبيح خاصّ كه از هدايت پيامبران و ايمان ناشى است و آن گفتن سبحان اللَّه با زبان است كه مخصوص مؤمنان مىباشد اهل ايمان داراى دو نور و دو تسبيحاند بر خلاف كفّار كه فقط يك تسبيح دارند .\r\nناگفته نماند : چنان كه گفته شد تسبيح موجودات مثل دلالت معلول بر علت نيست زيرا كه ما آن را ميفهميم ولى خدا فرمايد * ( وَلكِنْ لا تَفْقَهُونَ تَسْبِيحَهُمْ ) * بلى آنها از روى علت و معلول خدا را نشان ميدهند و به او دلالت دارد و اوصاف خدا از قبيل علم و قدرت و غيره را روشن ميكنند ولى اين غير از تسبيح آنهاست .\r\nايضا : روايات از طريق شيعه و اهل سنت در تسبيح موجودات مستفيض است قسمتى از آنها در تفسير الميزان ج 13 ص 127 از تفسير عياشى و كافى و درّ منثور نقل شده است .\r\nدربارهء تسبيح كوهها كه با داود همراهى ميكردند * ( وَسَخَّرْنا مَعَ داوُدَ الْجِبالَ يُسَبِّحْنَ . . . ) * انبياء : 79 . ظاهرا مراد تسبيح ظاهر و با صداست و از\r\n","description":"","footnote":"","page_name":" 217 ","page_number":219},
  {"content":"\r\nكوهها صدا ميامد كه در « جبل » و « داود » گذشت .\r\n\r\n\r\n\r\nسبط :\r\nبفتح ( س ) انبساط يافتن به آسانى چنان كه راغب گفته است و بكسر ( سين ) نوه و فرزند فرزند است مفردات و صحاح و قاموس و اقرب آن را ولد الولد گفته‌اند در نهايه و مجمع نقل شده « الحسن و الحسين سبطا رسول اللَّه صلَّى اللَّه عليه و آله » جمع سبط اسباط است و آن پنج بار در قرآن مجيد آمده و همه دربارهء بنى اسرائيل است * ( وَما أُنْزِلَ إِلى إِبْراهِيمَ وَإِسْماعِيلَ وَإِسْحاقَ وَيَعْقُوبَ وَالأَسْباطِ . . . ) * بقره : 136 .\r\nنظير اين آيه است * ( وَأَوْحَيْنا إِلى إِبْراهِيمَ وَإِسْماعِيلَ وَإِسْحاقَ وَيَعْقُوبَ وَالأَسْباطِ . . . ) * نساء : 163 .\r\nطبرسى و ديگران و نيز اهل لغت گفته‌اند : سبط در اولاد اسحق مثل قبيله در اولاد اسمعيل است فرزندان اسمعيل را قبائل و فرزندان اسحق را اسباط گفته‌اند تا از همديگر متمايز باشند .\r\nراغب كه معنى اصلى را انبساط ميداند گويد بولد ولد سبط گويند كه گويا انبساط و امتداد در فروع است .\r\n* ( وَقَطَّعْناهُمُ اثْنَتَيْ عَشْرَةَ أَسْباطاً أُمَماً . . . ) * اعراف : 160 . « اسباطا » بدل است از « اثنتى عشرة » و مميّز آن كه « فرقة » باشد محذوف است و « امما » حال است از اسباط يعنى آنها را دوازده فرقه كرديم در حالى كه هر سبط امّتها بودند ( جوامع الجامع ) بعضىها اسباط را مميز دانسته و گفته‌اند در معنى مفرد است .\r\nدر مجمع ذيل آيهء 136 بقره گويد :\r\nاسباط مفرد آن سبط است و آنها اولاد يعقوب بن اسحق بن ابراهيماند دوازده طائفه بودند از دوازده پسر .\r\nناگفته نماند مراد از اسباط در آيات قرآن يا جماعاتى است كه از دوازده فرزند يعقوب به دنيا آمدند و يا اشخاص بخصوصى است كه هر يك سبط و ولد الولد بوده‌اند زيرا كه سبط بمعنى نوه و جماعت آمده است چنان كه گذشت . آيهء 136 بقره و 163 نساء كه\r\n","description":"","footnote":"","page_name":" 218 ","page_number":220},
  {"content":"\r\nگذشت و نيز آيهء 84 آل عمران صريح است در اينكه باسباط وحى شده و آنها پيامبران بوده‌اند .\r\nدر اين صورت اگر مراد از اسباط قبائل باشد مراد از انزال وحى آنست كه در ميان آنها پيامبرانى بوده است چنان كه در * ( وَما أُنْزِلَ إِلَيْنا وَما أُنْزِلَ إِلى إِبْراهِيمَ . . . ) * بقره : 136 . مراد رسول خداست ولى * ( « أُنْزِلَ إِلَيْنا » ) * گفته شده . و اگر مراد اشخاص باشند بايد غير از اولاد ده گانهء يعقوب باشند كه آنها در اثر اجحاف بيوسف لياقت رسالت نداشتند ( به نظر من مراد اشخاص است كه خواهد آمد ) .\r\nعياشى ذيل آيهء 136 بقره از حنّان بن سدير نقل كرده كه به حضرت باقر عليه السّلام گفتم : اولاد يعقوب انبياء بودند ؟\r\nفرمود : نه آنها اسباط و اولاد انبياء بودند از دنيا نميرفتند مگر خوشبخت توبه كردند و گناه خود را ياد آوردند .\r\nطبرسى فرموده : بسيارى از مفسران گفته‌اند كه فرزندان يعقوب انبياء بودند ولى بنا بر مذهب ما انبياء نبوده‌اند كه گناه آنها دربارهء يوسف روشن است و پيامبر در عقيدهء ما از صغير و كبير قبائح معصوم است و در ظاهر قرآن دلالتى بر پيامبر بودنشان نيست و جملهء * ( « ما أُنْزِلَ » ) * دلالت بر آن ندارد و شايد مراد بعضىهاست كه گناه نكرده بودند و شايد اين مثل * ( « وَما أُنْزِلَ إِلَيْنا » ) * باشد حال آنكه مراد حضرت رسول صلَّى اللَّه عليه و آله بود .\r\nنگارنده گويد در سورهء مريم عده‌اى از انبياء از قبيل زكريا ، يحيى عيسى ، ابراهيم ، اسحق ، يعقوب ، اسمعيل صادق الوعد ، موسى ، هارون و ادريس نقل شده و آنگاه در آيهء 58 آمده * ( أُولئِكَ الَّذِينَ أَنْعَمَ الله عَلَيْهِمْ مِنَ النَّبِيِّينَ مِنْ ذُرِّيَّةِ آدَمَ وَمِمَّنْ حَمَلْنا مَعَ نُوحٍ وَمِنْ ذُرِّيَّةِ إِبْراهِيمَ وَإِسْرائِيلَ . . . ) * .\r\nاز ذريّه ابراهيم و اسرائيل كه نقل شده زكريا ، يحيى ، عيسى ، موسى ، هارون اسمعيل صادق الوعد است . على هذا احتمال زياد هست كه مراد از اسباط در قرآن اشخاص و نوه ها باشند مثل\r\n","description":"","footnote":"","page_name":" 219 ","page_number":221},
  {"content":"\r\nزكريا و يحيى و . . . كه اسباط ابراهيم و يعقوب و اسحقاند نه فرزندان ده گانهء يعقوب و اين احتمال نزديك بيقين است . و ذكر بعضى از نواده هاى ابراهيم از قبيل موسى و هارون بعد از ذكر اسباط مخصوصا در آيهء 163 نساء ظاهرا براى اهميّت آنهاست و گرنه كلمهء اسباط به آنها شامل است احتمال ديگر آنست مراد از اسباط پيامبرانى از بنى اسرائيل باشند كه نام آنها بخصوص در قرآن نيامده چنان كه آيهء * ( وَرُسُلًا لَمْ نَقْصُصْهُمْ عَلَيْكَ ) * شاهد آن است .\r\n\r\n\r\n\r\nسبع :\r\nهفت . * ( فَسَوَّاهُنَّ سَبْعَ سَماواتٍ ) * بقره : 29 . * ( لَها سَبْعَةُ أَبْوابٍ ) * حجر : 44 . سبعون : هفتاد . * ( فِي سِلْسِلَةٍ ذَرْعُها سَبْعُونَ ذِراعاً . . . ) * حاقه : 32 . * ( إِنْ تَسْتَغْفِرْ لَهُمْ سَبْعِينَ مَرَّةً فَلَنْ يَغْفِرَ الله لَهُمْ . . . ) * توبه : 80 . مراد از سبعين كثرت است نه اينكه اگر بيشتر از هفتاد استغفار كنى خواهد بخشود .\r\n\r\n\r\n\r\nسَبُع :\r\n( بر وزن عضد ) درنده .\r\nراغب گويد گفته‌اند : به علت تمام قوى بودن سبع خوانده شده كه سبع از اعداد تامّه است . * ( وَما أَكَلَ السَّبُعُ إِلَّا ما ذَكَّيْتُمْ . . . ) * مائده : 3 . اين كلمه فقط يك بار در قرآن آمده و نيم خوردهء درنده حرام است مگر آنكه پيش از مردن ذبح كنند .\r\n\r\n\r\n\r\nسبغ :\r\nوسعت و تمام در صحاح گويد « شىء سابغ اى كامل و سبغت النعمة : اتسعت * ( وَأَسْبَغَ عَلَيْكُمْ نِعَمَه ظاهِرَةً وَباطِنَةً . . . ) * لقمان : 20 . نعمتهاى ظاهرى و باطنى خويش را بر شما فراوان بخشيد و تمام كرد * ( أَنِ اعْمَلْ سابِغاتٍ وَقَدِّرْ فِي السَّرْدِ . . . ) * سباء : 11 .\r\nدرع سابغ زرهى است كه وسيع و كامل باشد آيه دستور است بداود نبى زره هاى وسيع و كامل بساز و در بافتن آنها اندازه نگه دار . در نهج البلاغه خطبهء 180 آمده « و اسبغ عليكم المعاش » در وسائل زندگى بر شما وسعت داده . از اين مادّه فقط دو كلمهء فوق در قرآن يافته است .\r\n\r\n\r\n\r\nسبق :\r\nتقدم . پيش افتادن . راغب ميگويد : اصل سبق پيش افتادن در\r\n","description":"","footnote":"","page_name":" 220 ","page_number":222},
  {"content":"\r\nراه رفتن است . و بطور مجاز در غير آن به كار ميرود مثل « * ( ما سَبَقُونا إِلَيْه ) * - . . . * ( سَبَقَتْ مِنْ رَبِّكَ ) * » يعنى نافذ شد و گذشت و بطور استعاره در احراز فضيلت به كار ميرود نحو * ( وَالسَّابِقُونَ السَّابِقُونَ ) * آنان كه بوسيلهء اعمال صالحه برحمت و جنت خدا پيشى گرفته‌اند .\r\n\r\nاستباق\r\nبمعنى مسابقه و پيشى گرفتن بر يكديگر است مثل * ( إِنَّا ذَهَبْنا نَسْتَبِقُ ) * يوسف : 17 . و استفعال براى آن است كه هر يكى پيش افتادن را ميخواهد .\r\nمسبوق : پيشى گرفته شده و قهرا بمعنى مغلوب و عاجز است * ( وَما نَحْنُ بِمَسْبُوقِينَ . عَلى أَنْ نُبَدِّلَ أَمْثالَكُمْ ) * واقعة : 60 و 61 . ما مغلوب و عاجز نيستيم از اينكه ديگران را بجاى شما بگيريم .\r\n* ( أَ تَأْتُونَ الْفاحِشَةَ ما سَبَقَكُمْ بِها مِنْ أَحَدٍ مِنَ الْعالَمِينَ ) * اعراف : 80 .\r\nاين آيه و آيهء 28 عنكبوت دربارهء قوم لوط است و روشن مىكند كه لواط اولين بار در قوم لوط پيدا شده است .\r\n* ( فَالسَّابِقاتِ سَبْقاً . فَالْمُدَبِّراتِ أَمْراً نازعات : 4 و 5 . مراد از سابقات ظاهرا ابرهاى حامل باران است و يا غرض نحوهء خاصّى از نيروهاى جهان است كه در « دبر » تفصيلا گفته شد .\r\n* ( فَاسْتَكْبَرُوا فِي الأَرْضِ وَما كانُوا سابِقِينَ ) * عنكبوت : 39 . در زمين خود پسندى كردند و بر خدا غالب نبودند يعنى خدا را نميتوانستند عاجز كنند .\r\n* ( وَالسَّابِقُونَ الأَوَّلُونَ مِنَ الْمُهاجِرِينَ وَالأَنْصارِ وَالَّذِينَ اتَّبَعُوهُمْ بِإِحْسانٍ رَضِيَ الله عَنْهُمْ وَرَضُوا عَنْه وَأَعَدَّ لَهُمْ جَنَّاتٍ تَجْرِي تَحْتَهَا الأَنْهارُ خالِدِينَ فِيها أَبَداً ذلِكَ الْفَوْزُ الْعَظِيمُ ) * توبه : 100 .\r\nقرائت مشهور در « الانصار » با كسر است كه عطف بر مهاجرين باشد ولى يعقوب آن را با رفع خوانده است و عطف بر سابقون است در اين صورت حكم * ( « رَضِيَ الله » ) * بر عموم انصار شامل است نه بر نخستين آنها . در مراد از سابقون اختلاف است گفته‌اند : منظور\r\n","description":"","footnote":"","page_name":" 221 ","page_number":223},
  {"content":"\r\nآنانند كه به دو قبله نماز خوانده‌اند .\r\nبعضى اهل بيعت رضوان را دانسته‌اند كه بيعت حديبيّه است . بعضى آنها را اهل بدر دانسته و برخى مهاجرين پيش از هجرت ( مجمع البيان ) .\r\nناگفته نماند اهل هر زمان نسبت به زمان آينده سابق است ولى قيد * ( « الأَوَّلُونَ » ) * روشن مىكند مراد پيشروان اوّليه‌اند كه كسى بر آنها سبقت نيافته است بعقيدهء الميزان آيه منطبق است بر آنان كه ايمان آورده و پيش از جنگ بدر مهاجرت كرده‌اند و نيز منطبق است بر اهل مدينه كه ايمان آوردند و مهاجران را پذيرفته و در خانه هاى خود جا دادند و معيشت آنها را تأمين كردند .\r\nريشهء دين بوسيلهء آنها ثابت گرديد و ديگران از ايشان پيروى كردند .\r\nناگفته نماند ايمان و عمل در مهاجران و انصار شرط رضاى خداست كه فرموده * ( فَإِنَّ الله لا يَرْضى عَنِ الْقَوْمِ الْفاسِقِينَ ) * توبه : 96 . * ( وَالله لا يُحِبُّ الظَّالِمِينَ ) * آل عمران : 57 . * ( وَالله لا يَهْدِي الْقَوْمَ الْفاسِقِينَ ) * توبه : 80 .\r\nباز ناگفته نماند جملهء * ( رَضِيَ الله عَنْهُمْ وَرَضُوا عَنْه ) * در اين آيه و آيات 119 مائده ، 18 فتح ، 22 مجادله و 8 بيّنه مشروط است بر اينكه شخص تا آخر عمرش در ايمان و عمل ثابت بماند و گرنه منظور آن نيست كه اگر از ايمان و عمل هم بيرون رود باز خدا از او راضى است . عبيد اللَّه بن جحش شوهر امّ جبيبه كه از مهاجرين بحبشه بود در حبشه نصرانى شد و از دين بيرون رفت . نميشود گفت : چون از مهاجرين نخستين بود خدا از او راضى است طلحه و زبير كه از مهاجرين اولاند بيعت على بن ابى طالب عليه السّلام را نكث كردند و آنحضرت بر آن دو نفرين كرد و سبب آنهمه كشتار گرديدند آيا باز بگوئيم خدا از آن دو راضى است . عده‌اى از مسلمانان كه از مهاجرين اوّليه و انصار نيز در ميانشان بودند بر عثمان شوريدند و او را كشتند و نگفتند از مهاجرين اوليه است بلكه هر گونه اهانت و شورش را بر عليه\r\n","description":"","footnote":"","page_name":" 222 ","page_number":224},
  {"content":"\r\nاو جايز بلكه واجب ميدانستند . عايشه خود مردم را بر عثمان ميشوراند و او را بر يهودى تشبيه ميكرد و « اقتلوا نعثلا » ميگفت . مهاجرين اوّليه و انصار وصيت رسول خدا صلَّى اللَّه عليه و آله را زير پا گذاشته و حق امير المؤمنين عليه السّلام را غصب كردند و ده ها نظير اينها . آيا بايد همهء اين مظالم را ناديده گرفت و گفت : * ( « رَضِيَ الله عَنْهُمْ وَرَضُوا عَنْه » ) * .\r\nبلى * ( « رَضِيَ الله » ) * در حق مهاجرين اوليه و انصار و تابعان باحسان در صورتى است كه در ايمان و عمل پايدار باشند آنها با هجرت و نصرت خدا را از خود راضى كردند ادامهء رضاى خدا مشروط بادامهء عمل است چنان كه در آخر سورهء فتح آمده * ( مُحَمَّدٌ رَسُولُ الله وَالَّذِينَ مَعَه أَشِدَّاءُ عَلَى الْكُفَّارِ رُحَماءُ بَيْنَهُمْ ) * . . . * ( وَعَدَ الله الَّذِينَ آمَنُوا وَعَمِلُوا الصَّالِحاتِ مِنْهُمْ مَغْفِرَةً وَأَجْراً عَظِيماً ) * مىبينيم كه ايمان و عمل شرط مغفرة و اجر عظيم است .\r\nبعضى از بزرگان گويا ماضى بودن * ( « رَضِيَ الله » ) * را در نظر گرفته و گويد :\r\nظهور آيه دائمى بودن رضا را ميفهماند ولى چنان كه گفته شد در آيات ديگر نيز نظير اين جمله را داريم رضاى خدا پيوسته در ايمان و عمل و سخط و غضبش در كفر و فسق و فساد است شخص با فعل خود مورد يكى از آن دو واقع مىشود . آرى مهاجرين و انصار اوّليه كه تغيير روش ندادند داراى فضيلت بر ديگراناند .\r\n* ( وَلَوْ نَشاءُ لَطَمَسْنا عَلى أَعْيُنِهِمْ فَاسْتَبَقُوا الصِّراطَ فَأَنَّى يُبْصِرُونَ ) * يس : 66 . اگر ميخواستيم چشمهايشان را از بين ميبرديم آنوقت ميخواستند در راه رفتن بر ديگران سبقت بگيرند ولى چطور ميديدند ؟ بعضى آن را عدم قدرت بر هدايت گرفته‌اند ولى با ملاحظهء آيهء قبل و بعد بدست ميايد كه منظور اظهار قدرت است مثل * ( إِنْ يَشَأْ يُذْهِبْكُمْ . . . ) * نساء : 133 .\r\n\r\n\r\n\r\nسبيل :\r\nراه . اعم از آنكه راه هدايت باشد مثل * ( فَقَدْ ضَلَّ سَواءَ السَّبِيلِ ) * بقره : 108 . و يا راه معمولى مثل * ( وَالْمَساكِينَ وَابْنَ السَّبِيلِ . . . ) * بقره :\r\n","description":"","footnote":"","page_name":" 223 ","page_number":225},
  {"content":"\r\n177 . و يا راه ضلالت ، سبيل مذكَّر و مؤنّث هر دو آمده است . نحو * ( قُلْ هذِه سَبِيلِي أَدْعُوا إِلَى الله . . . ) * يوسف : 108 . كه مؤنّث به كار رفته است در اقرب به دو گونه بودن آن تصريح كرده است * ( وَلِتَسْتَبِينَ سَبِيلُ الْمُجْرِمِينَ ) * انعام : 55 . كه سبيل فاعل تستبين است . ايضا * ( وَتَصُدُّونَ عَنْ سَبِيلِ الله مَنْ آمَنَ بِه وَتَبْغُونَها عِوَجاً . . . ) * اعراف :\r\n86 . كه ضميرش مؤنث است و ايضا آيهء 99 آل عمران .\r\nگاهى از سبيل تعدّى و تجاوز قصد مىشود كه در واقع راه تجاوز است مثل * ( فَأُولئِكَ ما عَلَيْهِمْ مِنْ سَبِيلٍ ) * شورى : 41 . * ( فَما جَعَلَ الله لَكُمْ عَلَيْهِمْ سَبِيلًا ) * نساء : 90 .\r\nابن السبيل كسى است كه از وطنش دور مانده و جز ( راه ) معرّفى ندارد و در « ابن » گذشت .\r\nسبل بضمّ ( س ، ب ) جمع سبيل است مثل * ( فَاسْلُكِي سُبُلَ إ ذُلُلًا . . . ) * نحل : 69 . * ( يَهْدِي بِه الله مَنِ اتَّبَعَ رِضْوانَه سُبُلَ السَّلامِ . . . ) * مائده : 16 .\r\nسبيل اللَّه : هر راهى است كه رضاى خدا در آن باشد مثل قتل فى سبيل اللَّه ، و انفاق فى سبيل اللَّه ، هجرت فى سبيل اللَّه چنان كه * ( فِي سَبِيلِ الطَّاغُوتِ . . . ) * نساء :\r\n76 . و * ( سَبِيلُ الْمُجْرِمِينَ ) * انعام : 55 .\r\nخلاف آن است در آيهء * ( مِنْ نُطْفَةٍ خَلَقَه فَقَدَّرَه . ثُمَّ السَّبِيلَ يَسَّرَه ) * عبس : 19 و 20 .\r\nظاهرا مراد راه تولَّد و به دنيا آمدن است و شايد مراد راه ولادت و هدايت و معيشت و غيره باشد .\r\n\r\n\r\n\r\nستة :\r\nشش * ( خَلَقَ السَّماواتِ وَالأَرْضَ فِي سِتَّةِ أَيَّامٍ . . . ) * اعراف : 54 .\r\nستّين : شصت * ( فَمَنْ لَمْ يَسْتَطِعْ فَإِطْعامُ سِتِّينَ مِسْكِيناً . . . ) * مجادله : 4 .\r\nناگفته نماند در آيات 54 اعراف 3 يونس ، 7 هود ، 59 فرقان ، 4 سجده ، 38 ق ، 4 حديد گفته شده كه خدا آسمانها و زمين را در شش روز آفريد در سه محل * ( « ما بَيْنَهُما » ) * نيز اضافه شده . غرض از شش روز ، روزهاى معمولى نيست بلكه شش دوران است كه شايد ميليونها سال طول كشيده است مشروح اين سخن\r\n","description":"","footnote":"","page_name":" 224 ","page_number":226},
  {"content":"\r\nدر « ارض » گذشت . و تفصيل اين شش روز در سورهء فصلت آيهء 9 - 12 مذكور است و با ملاحظهء آن آيات بدست ميايد كه مراد از سموات و ارض در آيات * ( « سِتَّةِ أَيَّامٍ » ) * زمين و طبقات جوّ است و اللَّه العالم .\r\n\r\n\r\n\r\nستر :\r\nبفتح ( س ) پوشاندن « ستر الشىء سترا : غطَّاه » و بكسر ( س ) پرده و پوشش ( اقرب ) . * ( « لَمْ نَجْعَلْ لَهُمْ مِنْ دُونِها سِتْراً » ) * كهف : 90 . بر آنها جز آفتاب پوششى قرار نداده بوديم .\r\nاستتار اختفا و مخفى شدن است * ( « وَما كُنْتُمْ تَسْتَتِرُونَ أَنْ يَشْهَدَ عَلَيْكُمْ سَمْعُكُمْ وَلا أَبْصارُكُمْ . . . » ) * فصلت : 22 .\r\nنبوديد مخفى شويد از اينكه گوش و چشمهايتان بر شما گواهى دهند ظاهرا منظور آنست كه قدرت مخفى شدن از شهادت اعضا نداشتيد .\r\n* ( « وَإِذا قَرَأْتَ الْقُرْآنَ جَعَلْنا بَيْنَكَ وَبَيْنَ الَّذِينَ لا يُؤْمِنُونَ بِالآخِرَةِ حِجاباً مَسْتُوراً » ) * اسراء : 45 . معنى آيه در « حجب » گذشت .\r\n\r\n\r\n\r\nسجده :\r\nسجود در لغت بمعنى تذلَّل ، خضوع و اظهار فروتنى است راغب گويد « السجود اصله التطامن و التّذلل » طبرسى فرموده : سجود در لغت خضوع و تذلَّل است و در شرع عبارت است از گذاشتن پيشانى بر زمين . صحاح و قاموس نيز اصل آن را خضوع گفته‌اند .\r\nدر شريعت اسلام سجده بر غير خدا حرام است و آن گذاشتن اعضاء هفتگانه ( پيشانى ، كف دستها ، زانوها و سر انگشتان بزرگ دو پا ) بر زمين است و اهمّ آنها گذاشتن پيشانى است .\r\n\r\nسجود\r\nمصدر و جمع ساجد هر دو آمده است مثل * ( « سِيماهُمْ فِي وُجُوهِهِمْ مِنْ أَثَرِ السُّجُودِ . . . » ) * فتح : 29 . و مثل * ( « وَالْقائِمِينَ وَالرُّكَّعِ السُّجُودِ » ) * حج :\r\n26 . ركَّع جمع راكع و سجود جمع ساجد است . چنان كه سجد نيز جمع ساجد است * ( « وَالَّذِينَ يَبِيتُونَ لِرَبِّهِمْ سُجَّداً وَقِياماً » ) * فرقان : 64 .\r\nمسجد اسم مكان است يعنى محل سجده و آن از قاعدهء معروف مستثنى است زيرا قائدهء اسم زمان و مكان از ثلاثى مجرّد اگر عين مضارع آن\r\n","description":"","footnote":"","page_name":" 225 ","page_number":227},
  {"content":"\r\nمضموم يا مفتوح باشد مفعل بفتح ( ع ) است مثل مطبخ و مذبح و اگر عين مضارع مكسور باشد قائدهء آن مفعل است بكسر ( ع ) مثل منزل و مجلس ، يازده كلمه در زبان عرب بر خلاف اين قاعده آمده با آنكه عين مضارع آنها مضموم است . عين اسم زمان و مكانشان مكسور آمده مثل مسجد مشرق ، مغرب . . . ( مقدمهء المنجد ) .\r\nدر اقرب گويد : گفته شده مسجد اسم موضع عبادت است خواه در آن سجده شده يا نه و اگر نظر به معناى فعل باشد مسجد ( بفتح ج ) گفته مىشود و آن مذهب سيبويه است .\r\nبهر حال مسجد مكان سجده و عبادت است نحو * ( « فَوَلِّ وَجْهَكَ شَطْرَ الْمَسْجِدِ الْحَرامِ . . . » ) * بقره : 144 و 149 .\r\n* ( « لَمَسْجِدٌ أُسِّسَ عَلَى التَّقْوى مِنْ أَوَّلِ يَوْمٍ أَحَقُّ أَنْ تَقُومَ فِيه . . . » ) * توبه : 108 .\r\nجمع مسجد مساجد است مثل * ( « إِنَّما يَعْمُرُ مَساجِدَ الله مَنْ آمَنَ بِالله . . . » ) * توبه :\r\n18 . مساجد بمعنى مواضع سجود از اعضاء بدن نيز آمده در كافى كتاب جنائز باب تحنيط الميّت روايت 15 چنين است : از امام صادق عليه السّلام از حنوط ميّت پرسيدم ؟ فرمود : « اجعله فى مساجد » يعنى حنوط را در اعضاء سجود او قرار بده .\r\nدر بيشتر آيات قرآن سجود در معناى اوّلى به كار رفته مثل * ( « وَرَفَعَ أَبَوَيْه عَلَى الْعَرْشِ وَخَرُّوا لَه سُجَّداً . . . » ) * يوسف : 100 . ظاهرا مراد آنست كه به حالت تواضع و خضوع بيوسف افتادند . يوسف آنوقت وزير دارائى مصر بود و پدر و مادرش روى مقررات به او تواضع كردند راغب نقل كرده :\r\nسجود بر سبيل خدمت در آن روزگار جايز بود . ولى احتياج به اين سخن نيست و آنچه گفته شد كافى است معنى آيه آن نيست كه مثل سجدهء نماز به سجده افتادند و كار حرامى كردند و گرنه قرآن به صورت قبول نقل نميكرد .\r\nهمينطور است سجدهء ملائكه بآدم كه در بسيارى از آيات آمده * ( « قُلْنا لِلْمَلائِكَةِ اسْجُدُوا لِآدَمَ فَسَجَدُوا إِلَّا إِبْلِيسَ » ) *\r\n","description":"","footnote":"","page_name":" 226 ","page_number":228},
  {"content":"\r\nبقره : 34 ، اعراف : 11 ، اسراء 61 ، كهف : 50 .\r\nناگفته نماند طبق آيات بقره خداوند بملائك فهماند كه جانشينى در روى زمين خواهد آفريد ، ملائكه از درك مطلب درمانده و خودشان را لايق چنين امير ديدند و گفتند * ( « وَنَحْنُ نُسَبِّحُ بِحَمْدِكَ وَنُقَدِّسُ لَكَ » ) * خداوند آنها را متوجه فرمود كه ساختمان وجود آنها براى چنين امرى آفريده نشده است گرچه بندگان محترم و مطيع امر خدايند * ( « بَلْ عِبادٌ مُكْرَمُونَ لا يَسْبِقُونَه بِالْقَوْلِ » ) * و چون آدم كارهاى بخصوصى انجام داد ملائك پى بردند كه كار آدم از آنها ساخته نيست . خداوند فرمود :\r\nپس بآدم خضوع و سجده كنيد .\r\nنظير آنست كه زيد بعمرو بگويد :\r\nحسن رانندگى بلد است و آن را بهتر ميداند ، عمرو بگويد : نه اينطور نيست من لياقت اين كار دارم آنگاه حسن پيش عمرو ماشينى را طورى براند كه عمرو از آن عاجز باشد در اين صورت زيد بگويد : حالا به حسن سجده و خضوع كن و اقرار كن كه او بهتر از تو است بعقيدهء نگارنده غرض از سجدهء ملائكه بآدم همين خضوع و اقرار بقابليت و لياقت خلافت بوده است نه سجود معروف نماز تا بگوئيم : سجده بر غير خدا جايز نيست پس معناى اين سجده چه بوده است ؟\r\nوانگهى سجدهء معروف نماز در آنوقت نبوده تا دربارهء آن صحبت شود و قرآن آن را به صورت قبول نقل مىكند و اللَّه العالم .\r\nدر قرآن مجيد بمعبد اهل كتاب نيز مسجد گفته شده مثل * ( « سُبْحانَ الَّذِي أَسْرى بِعَبْدِه لَيْلًا مِنَ الْمَسْجِدِ الْحَرامِ إِلَى الْمَسْجِدِ الأَقْصَى الَّذِي بارَكْنا حَوْلَه . . . » ) * اسراء : 1 . ميدانيم كه وقت نزول قرآن مسجد اقصى از معابد اهل كتاب بود . ايضا آيهء * ( « قالَ الَّذِينَ غَلَبُوا عَلى أَمْرِهِمْ لَنَتَّخِذَنَّ عَلَيْهِمْ مَسْجِداً » ) * كهف :\r\n21 . كه قضيّه راجع باصحاب كهف و پيش از نزول قرآن است و مراد كليسا است ايضا * ( « وَلِيَدْخُلُوا الْمَسْجِدَ » ) * اسراء : 7 .\r\n","description":"","footnote":"","page_name":" 227 ","page_number":229},
  {"content":"\r\n\r\n[ مسجد ضرار 
  ]\r\nقبا دهى است در دو ميلى مدينه كه رسول خدا صلى اللَّه عليه و آله در هجرت به آنجا وارد شد و در آنجا مسجدى ساخت و آن اوّلين مسجديست كه در اسلام ساخته شد و آن را احترام بخصوصى است * ( « لَمَسْجِدٌ أُسِّسَ عَلَى التَّقْوى مِنْ أَوَّلِ يَوْمٍ . . . » ) * اين مسجد منتسب به بنى عمرو بن عوف است كه در قبا ساكن بودند . جماعتى از منافقان از بنى غنم بن عوف بر آنها حسد برده در كنار مسجد قبا مسجدى ساختند و چون از آن فارغ شدند پيش حضرت رسول صلى اللَّه عليه و آله آمده گفتند : يا رسول اللَّه مسجدى ساخته‌ايم براى ناتوانها و اهل حاجت كه نمىتوانند به مسجد قبا بروند و نيز ميخواهيم در فصل سرما و باران از آن استفاده كنيم ، دوست داريم كه تشريف آورده در آن نماز بخوانيد و از خدا بركت بخواهيد ( نماز خواندن آنحضرت دليل رسميّت آن در مقابل مسجد قبا بود ) حضرت در آنموقع مشغول مقدمات سفر تبوك بود فرمود : الآن در پاى سفرم اگر بر گشتيم انشاء اللَّه آمده و براى شما نماز ميخوانيم . و ضمنا ابو عامر راهب كه از دشمنان آنحضرت و از دشمنان اسلام بود باهل آنمسجد نامه نوشت كه : آماده شويد و مسجدى بسازيد من پيش قيصر روم ميروم با لشكرى وارد مدينه شده و محمد صلى اللَّه عليه و آله را از مدينه خارج ميكنيم . منافقان در انتظار ورود ابو عامر بودند و ميخواستند از آنمسجد استفاده كنند لذا قرآن آن مسجد را مسجد ضرار خواند مسجديكه به ضرر اسلام و براى كفر و ايجاد تفرقه و كمينگاه دشمن اسلام ساخته شده بود .\r\nرسول خدا صلى اللَّه عليه و آله چون از تبوك برگشت آيات وحى ماجرى را خبر داد و حضرتش را از رفتن و نماز خواندن در آن نهى كرد و مسجد قبا را ستود .\r\nآنحضرت به چند نفر دستور داد رفته آنمسجد را ويران كرده و محلش را مزبله نمودند اينك آيات :\r\n* ( « وَالَّذِينَ اتَّخَذُوا مَسْجِداً ضِراراً ) *\r\n","description":"","footnote":"","page_name":" 228 ","page_number":230},
  {"content":"\r\n* ( وَكُفْراً وَتَفْرِيقاً بَيْنَ الْمُؤْمِنِينَ وَإِرْصاداً لِمَنْ حارَبَ الله وَرَسُولَه مِنْ قَبْلُ وَلَيَحْلِفُنَّ إِنْ أَرَدْنا إِلَّا الْحُسْنى وَالله يَشْهَدُ إِنَّهُمْ لَكاذِبُونَ . لا تَقُمْ فِيه أَبَداً لَمَسْجِدٌ أُسِّسَ عَلَى التَّقْوى مِنْ أَوَّلِ يَوْمٍ أَحَقُّ أَنْ تَقُومَ فِيه فِيه رِجالٌ يُحِبُّونَ أَنْ يَتَطَهَّرُوا وَالله يُحِبُّ الْمُطَّهِّرِينَ » ) * توبه :\r\n107 و 108 .\r\n* ( « قالَ أَ أَسْجُدُ لِمَنْ خَلَقْتَ طِيناً » ) * اسراء : 61 . سجده همان است كه دربارهء ملائكه گفته شد ، يعنى آيا خضوع و تذلَّل كنم بر آنكس كه از گل آفريدى ؟ ! * ( « لا تَسْجُدُوا لِلشَّمْسِ وَلا لِلْقَمَرِ وَاسْجُدُوا لِلَّه الَّذِي خَلَقَهُنَّ . . . » ) * فصلت : 37 .\r\nباز ظاهرا مراد خضوع و تذلَّل است نه سجدهء نماز و شايد هم سجدهء متعارف باشد و مؤيّد آن وجوب سجدهء متعارف است با خواندن و يا شنيدن اين آيه ، * ( « وَالنَّجْمُ وَالشَّجَرُ يَسْجُدانِ » ) * رحمن : 6 . نجم بمعنى گياه و شجر درخت است آنها نيز به خدا خضوع و تذلل ميكنند . * ( « وَالشَّمْسَ وَالْقَمَرَ رَأَيْتُهُمْ لِي ساجِدِينَ » ) * يوسف :\r\n4 . در اين آيه نيز معناى لغوى منظور است .\r\n\r\n[ سجدهء موجودات 
  ]\r\nآياتى داريم كه از سجدهء موجودات نسبت به خداوند حكايت ميكنند مثل * ( « وَلِلَّه يَسْجُدُ مَنْ فِي السَّماواتِ وَالأَرْضِ طَوْعاً وَكَرْهاً وَظِلالُهُمْ بِالْغُدُوِّ وَالآصالِ » ) * رعد : 15 .\r\nمراد از سجود خضوع و پيروى از قوانين طبيعى حق است كه همه به آن قوانين خاضعاند . به نظر الميزان سجدهء طوعى آنها در مقرراتى است كه موافق طبع آنها و سجود كرهى در ناملائمات است از قبيل مرگ . مرضها و فنا و غيره على هذا هر كه در آسمانها و زمين است خاضع اراده و مشيّت و مقرّرات خدائى است در بعضىها با رغبت و در بعضىها با اكراه حتى سايه هاى آنها در قبل از ظهر و بعد از ظهر و در حركت و تمايل خاضع خداوند است .\r\n","description":"","footnote":"","page_name":" 229 ","page_number":231},
  {"content":"\r\nايضا * ( « وَلِلَّه يَسْجُدُ ما فِي السَّماواتِ وَما فِي الأَرْضِ مِنْ دابَّةٍ وَالْمَلائِكَةُ وَهُمْ لا يَسْتَكْبِرُونَ » ) * نحل : 49 . آيهء گذشته دربارهء عقلا است ولى اين آيه اعم از آنست مگر آنكه « من » در آيهء اول به غير عقلا نيز شامل باشد بقرينهء آنكه همهء موجودات نسبت به خدا شاعر و عاقلاند .\r\nايضا * ( « أَ لَمْ تَرَ أَنَّ الله يَسْجُدُ لَه مَنْ فِي السَّماواتِ وَمَنْ فِي الأَرْضِ وَالشَّمْسُ وَالْقَمَرُ وَالنُّجُومُ وَالْجِبالُ وَالشَّجَرُ وَالدَّوَابُّ وَكَثِيرٌ مِنَ النَّاسِ وَكَثِيرٌ حَقَّ عَلَيْه الْعَذابُ . . . » ) * حج : 18 .\r\nناگفته نماند كلمهء * ( « وَمَنْ فِي الأَرْضِ » ) * در صدر آيه شامل تمام مردم است با در نظر گرفتن آن روشن مىشود كه مراد از * ( « وَكَثِيرٌ مِنَ النَّاسِ » ) * كه عطف بر * ( « مَنْ فِي السَّماواتِ » ) * است سجدهء بخصوصى است غير از سجدهء اوّلى و قهرا مراد از آن سجدهء تشريعى است يعنى همهء آنان كه در آسمانها و زمين است و آفتاب و ماه و ستارگان و كوهها و درختان و جنبدگان ، به خداوند خاضعاند و در اين ميان بسيارى از مردم از قوانين و تشريع خداوند نيز پيروى ميكنند و بر بسيارى از آنان كه اطاعت نميكنند عذاب خدا حتمى است ( از الميزان ) .\r\nولى باز معلوم نيست كه مراد از سجدهء كثيرى از مردم سجدهء معروف نماز باشد و شايد مراد مطلق خضوع و اطاعت از فرامين خدا باشد .\r\n\r\n[ سجده هاى واجب قرآن 
  ]\r\nسجده هاى واجب قرآن مجيد در چهار آيه است كه بمحض خواندن يا شنيدن يكى از آنها بلا فاصله واجب است به سجده افتاد چهار آيهء فوق از اين قرارند :\r\n1 - * ( « إِنَّما يُؤْمِنُ بِآياتِنَا الَّذِينَ إِذا ذُكِّرُوا بِها خَرُّوا سُجَّداً وَسَبَّحُوا بِحَمْدِ رَبِّهِمْ وَهُمْ لا يَسْتَكْبِرُونَ » ) * سجده :\r\n15 .\r\n2 - * ( « وَمِنْ آياتِه اللَّيْلُ وَالنَّهارُ وَالشَّمْسُ وَالْقَمَرُ لا تَسْجُدُوا لِلشَّمْسِ وَلا لِلْقَمَرِ وَاسْجُدُوا لِلَّه الَّذِي خَلَقَهُنَّ إِنْ كُنْتُمْ إِيَّاه تَعْبُدُونَ » ) * فصلت : 37 .\r\n3 - * ( « فَاسْجُدُوا لِلَّه وَاعْبُدُوا » ) * نجم : 62 .\r\n","description":"","footnote":"","page_name":" 230 ","page_number":232},
  {"content":"\r\n4 - * ( « كَلَّا لا تُطِعْه وَاسْجُدْ وَاقْتَرِبْ » ) * علق : 19 .\r\nطبرسى رحمه اللَّه در آخر اعراف ذيل آيهء * ( « وَلَه يَسْجُدُونَ » ) * ميگويد : در وجوب و استحباب سجدهء تلاوت اختلاف است ابو حنيفه آن را واجب ميداند و نزد شافعى مستحب مؤكَّد است اصحاب ما نيز چنين گفته‌اند .\r\nاز اين سخن معلوم مىشود كه تمام سجده هاى قرآن در رأى اماميّه مستحب مؤكَّد است . ولى مطلب اينطور نيست .\r\nدر ذيل سورهء الم سجده چيزى نگفته و در ذيل آيهء فصّلت گويد : از ائمهء ما روايت شده كه محلّ سجده * ( « إِنْ كُنْتُمْ إِيَّاه تَعْبُدُونَ » ) * است و در ذيل آيهء نجم گويد : آيه دلالت دارد كه در اينجا سجده واجب است چنان كه اصحاب ما گفته‌اند و در ذيل آيهء علق فرموده : سجده در اينجا واجب است و آن از عزائم مىباشد از عبد اللَّه بن سنان از ابا عبد اللَّه عليه السّلام نقل است كه فرمود : عزائم عبارتاند از : الم تنزيل ، حم السّجدة ، و النّجم اذا هوى ، اقرء باسم ربّك و در غير اينها در جميع قرآن مستحب است و واجب نيست .\r\nاز كلام اخيرش به نظر ميايد كه مراد از كلام ذيل اعراف سجده هاى مستحبى قرآن است . بهر حال وجوب سجده در آن چهار آيه در شيعه اجماعى است و روايات آن در وسائل ابواب قرائة القرآن باب 42 و 43 مذكور است براى كثرت اطلاع به مستمسك عروه ج 6 ص 358 ببعد رجوع شود و در 11 محل از قرآن سجدهء تلاوت مستحب است سيّد در عروة فصل سائر اقسام سجود در مسئلهء 2 محل آنها را معين كرده است ولى شافعى همهء سجده هاى قرآن را كه مجموعا پانزده موضع است مستحب ميداند و ابو حنيفه بوجوب همه رأى داده است .\r\n* ( « وَأَنَّ الْمَساجِدَ لِلَّه فَلا تَدْعُوا مَعَ الله أَحَداً » ) * جنّ : 18 . احتمال هست كه مراد از مساجد معابد باشد يعنى معابد براى خداست غير خدا را نخوانيد و احتمال قويتر آنست كه مراد عبادتهاست\r\n","description":"","footnote":"","page_name":" 231 ","page_number":233},
  {"content":"\r\nبمناسبت حال و محلّ يعنى تمام عبادتها براى خداست غير خدا را عبادت نكنيد چنان كه در مجمع از حسن نقل شده كه مراد نمازهاست ، روايت شده : معتصم از امام جواد عليه السّلام از اين آيه سؤال كرد فرمود : مراد از مساجد اعضاء هفتگانه سجده است ( مجمع ) .\r\n* ( « وَادْخُلُوا الْبابَ سُجَّداً وَقُولُوا حِطَّةٌ . . . » ) * بقره : 58 . بنى اسرائيل در صحراى سينا به حالت بيابان گردى و آزاد زندگى ميكردند در صورت شهرنشينى مجبور بودند كه از قوانين پيروى كنند و بدانند كه از آزادى بيابان ساقط شده و پائين آمده‌اند ظاهرا مراد آنست : از دروازهء شهر وارد شويد در حالى كه بقوانين شهرنشينى خاضعايد و بگوئيد : اين يكنوع حطَّه و پائين آمدن و محدوديّت است .\r\n\r\n\r\n\r\nسجر :\r\nافروختن آتش . پر كردن .\r\nراغب آن را تشديد آتش گفته . صحاح و قاموس آن را سرخ كردن تنور و پر از آب كردن نهر و غير آنها گفته‌اند عبارت قاموس چنين است « سجر التّنور : احماه و النهر : ملائه » زمخشرى آن را پر كردن گفته سجر التّنور يعنى آن را با آتشگيره و هيزم پر كرد .\r\nطبرسى رحمه اللَّه ذيل آيهء 72 غافر فرموده : اصل سجر انداختن هيزم در آتش است و در ذيل آيهء 6 طور آن را پر كردن گفته و گويد : سجرت التّنور يعنى آن را از آتش پر كردم . در نهج - البلاغه خطبهء 222 آمده « و تجرّني الى نار سجرها جبّارها لغضبه » كه بمعنى افروختن و سرخ كردن است .\r\nخلاصهء اينها ، افروختن و پر كردن است و اصل آن بنا بقول مجمع انداختن در آتش است * ( « ثُمَّ فِي النَّارِ يُسْجَرُونَ » ) * غافر : 72 . معنى آيه يكى از اين سه تا است : سپس در آتش انداخته ميشوند .\r\nسپس پر كرده ميشوند در آتش . سپس در آتش سوخته ميشوند . مثل * ( « أَ فَمَنْ يُلْقى فِي النَّارِ . . . » ) * فصلت : 40 . * ( « يَوْمَ يُدَعُّونَ إِلى نارِ جَهَنَّمَ دَعًّا » ) * طور : 13 .\r\n* ( « فَأُدْخِلُوا ناراً . . . » ) * نوح : 25 .\r\n","description":"","footnote":"","page_name":" 232 ","page_number":234},
  {"content":"\r\nبحر مسجور * ( « وَالْبَيْتِ الْمَعْمُورِ . وَالسَّقْفِ الْمَرْفُوعِ . وَالْبَحْرِ الْمَسْجُورِ . إِنَّ عَذابَ رَبِّكَ لَواقِعٌ » ) * طور : 4 - 7 . ظاهرا مراد از بيت المعمور كعبه است به « عمر » رجوع شود . مراد از سقف مرفوع بقرينهء * ( « وَجَعَلْنَا السَّماءَ سَقْفاً مَحْفُوظاً . . . » ) * انبياء : 32 . آسمان است و از على عليه السّلام نيز نقل شده و بحر مسجور درياى گداخته و يا درياى مملو است .\r\nبه گمان بيشتر مراد از بحر مسجور درياى مركز زمين است و مفرد بودن آن مؤيّد اين معنى است ، چنان كه ميدانيم مركز زمين درياى مذاب سهمگينى است كه از كثرت فشار مانند خمير و لاستيك مىباشد و چون كمى بالا آمد از فشار آن كاسته شده و به صورت مواد مذاب آتشفشانى مىكند .\r\nدر « رتق » نيز اين سخن گفته شد و چون آيات راجع بقيامت است و از آيات * ( « وَأَخْرَجَتِ الأَرْضُ أَثْقالَها » ) * زلزله : 2 .\r\n* ( « وَإِذَا الأَرْضُ مُدَّتْ . وَأَلْقَتْ ما فِيها وَتَخَلَّتْ » ) * انشقاق : 3 و 4 ميتوان بدست آورد كه در ابتداى قيامت مقدارى از آن مواد بيرون خواهد ريخت .\r\n* ( « وَإِذَا الْبِحارُ سُجِّرَتْ » تكوير :\r\n6 . و چون درياها افروخته و گداخته شوند بعيد است آن را پر شدن معنى كنيم زيرا در آينده آبى غير از آب درياها نخواهيم داشت كه روى آنها ريخته و پر شوند . آيه دربارهء مقدمات قيامت است باحتمال نزديك بيقين گداخته شدن درياها در اثر بزرگ شدن حجم خورشيد و يا بيرون ريختن مواد مذاب زمين و يا تخليهء نيروها است كه از بهم خوردن نظم فعلى بوجود خواهد آمد . اين مطلب را در رسالهء معاد از نظر قرآن و علم مشروحا گفته‌ايم . همينطور است * ( « وَإِذَا الْبِحارُ فُجِّرَتْ » ) * انفطار : 3 . كه شكافتن درياها در اثر كثرت حرارت خواهد بود قرآن فرموده : * ( « يَوْمَ تَكُونُ السَّماءُ كَالْمُهْلِ » ) * معارج : 8 . آسمان چون آهن گداخته و يا چون ته ماندهء روغن جوشان شود در اين صورت قهرا دريا ها افروخته و تبخير خواهند شد .\r\n\r\n\r\n\r\nسجل :\r\n* ( « يَوْمَ نَطْوِي السَّماءَ كَطَيِّ ) *\r\n","description":"","footnote":"","page_name":" 233 ","page_number":235},
  {"content":"\r\n* ( السِّجِلِّ لِلْكُتُبِ . . . » ) * انبياء : 104 .\r\nراغب گويد : گفته شده سجل سنگى است كه در آن چيزى نوشته شود سپس در صحيفه سجّل ناميده شده در مجمع نيز صحيفه گفته . ناگفته نماند « سجّل » در آيه فاعل « طىّ » و « للكتب » مفعول آن است يعنى روزى آسمانرا ميپيچيم همانطور كه صحيفهء نوشته ها مىپيچد .\r\n\r\n\r\n\r\nسجيل\r\n* ( « وَأَمْطَرْنا عَلَيْها حِجارَةً مِنْ سِجِّيلٍ مَنْضُودٍ » ) * هود : 82 . اين كلمه سه بار در قرآن مجيد آمده است يكى در اين آيه كه دربارهء عذاب قوم لوط است . ديگرى در آيهء 74 حجر ، كه آن نيز دربارهء قوم لوط است . سوّمى در سورهء فيل كه دربارهء اصحاب فيل است . و در سورهء ذاريات آيهء 33 كه حكايت قوم لوط است بجاى سجيل « طين » آمده است * ( « لِنُرْسِلَ عَلَيْهِمْ حِجارَةً مِنْ طِينٍ » ) * .\r\nراغب گويد : سجيل كلوخى است كه از سنگريزه و گل تشكيل شده باشد .\r\nو اين مؤيد آنست كه در قاموس و غيره گفته‌اند : آن معرب سنگ گل است . در مجمع نيز آن را معرب گفته و از ابو عبيده سنگ سخت نقل كرده است . بنا بر اين « طين » نكره در آيهء فوق عبارت اخراى سجيل است .\r\nمىشود گفت : قيد سجيل در آيات اشاره است به آنكه سنگهاى باريده سنگ خالص نبوده بلكه كلوخ سنگدار بوده‌اند اين است آنچه گفته‌اند .\r\nولى بايد دانست كه قرآن روى سجّيل تكيه مىكند بايد معناى ديگرى از آن مراد باشد فكر ميكنم منظور از آن پى در پى بودن سنگها باشد در اقرب آن را ريختن آب گفته است .\r\n« سجل الماء : صبّه » صحاح نيز چنين گفته است در جوامع الجامع ذيل سورهء فيل گفته : آن از اسجال بمعنى ارسال است زمخشرى نيز چنين گفته است على هذا كلمهء * ( « مِنْ سِجِّيلٍ » ) * بيان وصف حجارة است نه حقيقت آنها يعنى سنگهائيكه پيوسته و پشت سر هم ميباريدند و كلمهء * ( « أَمْطَرْنا » ) * و * ( « تَرْمِيهِمْ » ) * كه قبل از سجيل آمده مؤيد اين سخن است . اين در صورتى است كه « من »\r\n","description":"","footnote":"","page_name":" 234 ","page_number":236},
  {"content":"\r\nبراى بيان باشد .\r\n\r\n\r\n\r\nسجن :\r\nزندان . * ( « رَبِّ السِّجْنُ أَحَبُّ إِلَيَّ مِمَّا يَدْعُونَنِي إِلَيْه . . . » ) * يوسف : 33 .\r\n* ( « لأَجْعَلَنَّكَ مِنَ الْمَسْجُونِينَ » ) * شعراء :\r\n29 . سجن ( بفتح س ) مصدر است بمعنى منع از تصرف و زندانى كردن .\r\nگوئى معناى اصلى آن منع است و زندان را بدان سبب سجن گفته‌اند در اقرب آمده « و اللَّه ما اسجن عنه لسانى الا اذا كسانى » به خدا زبانم را از او منع نميكنم تا لباسم بپوشاند .\r\n\r\n\r\n\r\nسجيّن :\r\n* ( « كَلَّا إِنَّ كِتابَ الفُجَّارِ لَفِي سِجِّينٍ . وَما أَدْراكَ ما سِجِّينٌ . ) *\r\n* ( كِتابٌ مَرْقُومٌ » ) * مطففين : 7 - 9 از اين سه آيه بدست ميايد كه سجّين هم ظرف كتاب فاجران و هم كتاب مرقومى است اين سخن بنا بر تجسم عمل چنين است : اعمال گناهكاران مجسّم شده در محلى قرار ميگيرد و سجّين از آن اعمال تشكيل مىشود و لذا مىشود گفت كه سجّين همان جهنم است و چون اعمال خود سجنى براى مجرمين است بدين جهت سجّين ناميده شده و زيادت حروف در آن روشن كنندهء شدت زندان است چنان كه گفته‌اند .\r\nمقابل سجّين عليّين است كه فرموده * ( « كَلَّا إِنَّ كِتابَ الأَبْرارِ لَفِي عِلِّيِّينَ . وَما أَدْراكَ ما عِلِّيُّونَ . كِتابٌ مَرْقُومٌ » ) * مطففين : 18 - 20 .\r\n\r\n\r\n\r\nسجو :\r\n* ( « وَالضُّحى . وَاللَّيْلِ إِذا سَجى » ) * ضحى : 1 و 2 . سجو را سكون گفته‌اند « سجى سجوا : سكن و دام » در نهج البلاغه خطبهء 161 آمده « فى ليل داج و لا غسق ساج » يعنى در شب تار و در ظلمت ساكن و آرام . معنى آيه :\r\nقسم بروشنى روز و قسم بشب آنگاه كه آرام شود اين آيه نظير * ( « وَاللَّيْلِ إِذا عَسْعَسَ » ) * تكوير : 17 . * ( « وَاللَّيْلِ إِذا يَغْشى » ) * ليل : 1 . است در اول شب نور با ظلمت بهم آميخته است و چون مقدارى از شب گذشت تاريكى مطلق است كه گوئى ظلمت ساكن شده و آرام گرفته است .\r\nطبرسى و زمخشرى و راغب نيز آن را سكون گفته‌اند .\r\n\r\n\r\n\r\nسحب :\r\nكشيدن . مثل كشاندن دامن\r\n","description":"","footnote":"","page_name":" 235 ","page_number":237},
  {"content":"\r\nو كشاندن انسان بر رويش و سحاب بمعنى ابر از آن است كه باد آن را ميكشد و يا آن آب را ميكشد و يا در رفتنش كشيده مىشود ( مفردات ) .\r\n* ( « يَوْمَ يُسْحَبُونَ فِي النَّارِ عَلى وُجُوهِهِمْ » ) * قمر : 48 . روزى كه بر رويشان در آتش كشيده شوند . در نهج البلاغه خطبهء 180 در وصف بارى تعالى فرموده « و يعلم مسقط القطرة و مقرّها و مسحب الذّرّة و مجرّها » محل سقوط قطرهء باران و قرارگاه آن را ميداند ، مكان كشيده شدن مورچه و جاريگاه آن را داناست .\r\nمسحب ظاهرا اسم مكان است نه مصدر ميمى .\r\n\r\n\r\n\r\nسحاب :\r\nابرها . اسم جنس جمعى است واحد آن سحابه و جمع آن سحب ( بضم س - ح ) و سحائب است گاهى وصف آن نسبت بلفظ مفرد ميايد مثل * ( « وَالسَّحابِ الْمُسَخَّرِ بَيْنَ السَّماءِ وَالأَرْضِ » ) * بقره : 164 . و گاهى نسبت بمعنى آن جمع نحو * ( « وَيُنْشِئُ السَّحابَ الثِّقالَ » ) * رعد : 12 . كه جمع ثقيل است ( اقرب ) در بيشتر آيات قرآن بمناسبت لفظ وصف و ضمير آن مفرد آمده است . ابرها در حقيقت هواى مرطوباند كه از سطح درياها و اقيانوسها در اثر حرارت خورشيد تبخير شده و در هوا متكاثف گرديده بوسيلهء بادها به طرف خشكىها روى مياورند و مانند دريائى بالدار در آسمان شناورند و حامل رحمت پروردگار ميباشند .\r\nاين كلمه مجموعا 9 مرتبه در قرآن مجيد آمده و پيوسته بلفظ « سحاب » است * ( « أَ لَمْ تَرَ أَنَّ الله يُزْجِي سَحاباً ثُمَّ يُؤَلِّفُ بَيْنَه ثُمَّ يَجْعَلُه رُكاماً فَتَرَى الْوَدْقَ يَخْرُجُ مِنْ خِلالِه وَيُنَزِّلُ مِنَ السَّماءِ مِنْ جِبالٍ فِيها مِنْ بَرَدٍ . . . » ) * نور : 43 . يعنى خداوند ابرى را ميراند سپس آن را تأليف و متكاثف مىكند آنگاه مىبينى باران از وسطهاى آن بيرون ميايد .\r\nباد را در نقل و انتقال ابرها نقش عمده‌اى است لذا قرآن بادها را بشارت دهندهء باران نام ميبرد * ( « يُرْسِلُ الرِّياحَ بُشْراً بَيْنَ يَدَيْ رَحْمَتِه . . . » ) * اعراف :\r\n","description":"","footnote":"","page_name":" 236 ","page_number":238},
  {"content":"\r\n57 . * ( « وَالله الَّذِي أَرْسَلَ الرِّياحَ فَتُثِيرُ سَحاباً . . . » ) * فاطر : 9 .\r\n\r\n\r\n\r\nسَحت :\r\nبفتح ( س ) استيصال و از بين بردن . ثلاثى و مزيد آن بيك معنى است در مجمع آمده « اصل السحت الاستيصال يقال سحته و اسحته‌اى استاصله » * ( « لا تَفْتَرُوا عَلَى الله كَذِباً فَيُسْحِتَكُمْ بِعَذابٍ . . . » ) * طه : 61 . به خدا دروغ نبنديد و گرنه شما را با عذاب مخصوصى مستأصل و ريشه كن مىكند .\r\n\r\n\r\n\r\nسُحت\r\nبضمّ ( س ) اسم مصدر و شىء مستأصل شونده است راغب آن را پوستيكه مستأصل شود گفته است اين كلمه سه بار در قرآن آمده و همه در سورهء مائده آيات 42 ، 62 ، 63 است * ( « سَمَّاعُونَ لِلْكَذِبِ أَكَّالُونَ لِلسُّحْتِ . . . » ) * .\r\nمراد از سحت در آيات فوق حرام است . راغب علت تسميه را چنين گويد : گوئى حرام دين و مروت شخص را از بين ميبرد روايت شده « كسب الحجام سحت » اين بواسطهء حرام بودن نيست بلكه به علت بردن مروت و مردانگى است . طبرسى ره در علت تسميه سه قول نقل كرده اولى قول زجّاج است كه حرام سبب استيصال و هلاكت است . دوّمى قول جبائى كه در حرام بركتى نيست و مستأصل شده ريشه كن ميگردد . سومى قول راغب است كه از خليل نقل مىكند .\r\nاز رسول خدا صلى اللَّه عليه و آله نقل شده سحت رشوه گرفتن در قضاوت است . و نيز به قيمت سگ ، اجرت زانيه ، قيمت مشروب ، اكل مال يتيم ، و ربا و غيره سحت اطلاق شده به مجمع البيان ذيل آيهء فوق و تفسير عيّاشى و غيره رجوع كنيد .\r\n\r\n\r\n\r\nسحر :\r\nبكسر ( س ) جادو . راغب گويد : سحر به چند معنى گفته مىشود اول حيله ها و تخيلات بى حقيقت است كه شعبده باز با تردستى چشم شخص را از كاريكه مىكند منحرف مينمايد . . .\r\nطبرسى فرموده : سحر و كهانت و حيله نظير هماند از جمله سحر تصرفى است كه در چشم واقع مىشود تا گمان كند كار همانطور است كه مىبيند حال آنكه آنطور نيست . و سحر عملى\r\n","description":"","footnote":"","page_name":" 237 ","page_number":239},
  {"content":"\r\nخفى است كه شىء را بر خلاف صورت و جنس آن مصور مىكند در ظاهر نه در حقيقت .\r\nناگفته نماند سخن اخير مجمع قابل مناقشه است دقت در آيات قرآن نشان ميدهد كه اثر سحر فقط در چشم و ذهن طرف است نه تصرف در صورت و جنس شىء . بعبارت ديگر ساحر در چشم و خيال بيننده تصرف مىكند كه ريسمان را مار گمان كند نه اينكه ريسمان را به حركت در مياورد آنگاه كه انسان به محل تاريك نگاه مىكند و قيافهء مخوفى در نظرش مجسّم مىشود چشم او اشتباه مىكند نه اينكه فلان درخت مثلا به آن صورت در آمده است .\r\nقرآن فرمايد * ( « فَلَمَّا أَلْقَوْا سَحَرُوا أَعْيُنَ النَّاسِ وَاسْتَرْهَبُوهُمْ . . . » ) * اعراف :\r\n116 . آيه صريح است در اينكه در چشمها تصرف كرده‌اند نه اينكه واقعا ريسمانها را به حركت آورده باشند . همچنين آيهء * ( « فَإِذا حِبالُهُمْ وَعِصِيُّهُمْ يُخَيَّلُ إِلَيْه مِنْ سِحْرِهِمْ أَنَّها تَسْعى » ) * طه : 66 . اين نيز روشن است كه به خيال موسى چنين ميامد كه آنها بسرعت حركت ميكنند نه اينكه آنها حركت ميكرده‌اند . ايضا آيهء * ( « فَيَتَعَلَّمُونَ مِنْهُما ما يُفَرِّقُونَ بِه بَيْنَ الْمَرْءِ وَزَوْجِه . . . » ) * بقره :\r\n102 . نشان ميدهد كه در اذهان تصرف كرده زوج را به زوجه دشمن ميكردند نه اينكه در زوجه تصرف كرده باشند .\r\nبا اين بيان فرق سحر و معجزه روشن مىشود زيرا معجزه انقلاب حقيقى خارج و واقعيت است مثلا در قضيّهء عصاى موسى و آتش ابراهيم و شكافتن دريا براى بنى اسرائيل و ناقه صالح و غيره . در خارج عصا مار و دريا شكافته و آتش سرد شده بود .\r\nساحر : سحر كننده . جمع آن در قرآن ساحرون ( يونس 77 ) و سحرة ( طه 70 ) آمده است . سحّار صيغه مبالغه است * ( « يَأْتُوكَ بِكُلِّ سَحَّارٍ عَلِيمٍ » ) * شعراء : 37 .\r\nتسحير گوئى دلالت بر مبالغه دارد طبرسى ذيل آيهء * ( « قالُوا إِنَّما أَنْتَ مِنَ الْمُسَحَّرِينَ » ) * شعراء : 153 . آن را سحر\r\n","description":"","footnote":"","page_name":" 238 ","page_number":240},
  {"content":"\r\nبعد از سحر خوانده و در اقرب آن را از اساس نهج البلاغه نقل كرده است .\r\n\r\n[ آيا سحر در رسول خدا صلى اللَّه عليه و آله اثر داشت ؟ 
  ]\r\nقرآن كريم قول كفار را كه آنحضرت را مسحور ميگفتند به صورت ردّ نقل مىكند * ( « إِذْ يَقُولُ الظَّالِمُونَ إِنْ تَتَّبِعُونَ إِلَّا رَجُلًا مَسْحُوراً » ) * اسراء :\r\n47 . ايضا * ( « وَقالَ الظَّالِمُونَ إِنْ تَتَّبِعُونَ إِلَّا رَجُلًا مَسْحُوراً » ) * فرقان : 8 .\r\nاين آيات روشن مىكند كه آنحضرت مسحور نبوده در اين صورت آنچه در مجمع از عايشه و ابن عباس نقل شده كه لبيد بن اعصم يهودى رسول خدا صلى اللَّه عليه و آله را سحر كرد و آنحضرت مريض شد تا جبرئيل معوذتين را آورد و سحر گشوده شد و حضرت شفا يافت پندارى بيش نيست طبرسى ره پس از نقل آن فرموده : اين جائز نيست زيرا آنكه مسحور است گوئى در عقل او اختلالى رخ داده خداوند اين مطلب را با * ( « وَقالَ الظَّالِمُونَ إِنْ تَتَّبِعُونَ إِلَّا رَجُلًا مَسْحُوراً . انْظُرْ كَيْفَ . . . » ) * ردّ كرده است بلى ممكن است يهودى و دخترانش خواسته‌اند چنين كارى بكنند ولى نتوانسته‌اند و خداوند آنحضرت را از كيد آنها مطلع فرموده است .\r\nمرحوم فيض رواياتى در اين زمينه در صافى تفسير سورهء علق نقل كرده است ولى اگر آنها را قبول كنيم بايد بگوئيم : نعوذ باللَّه آنحضرت مسحور بوده است با آنكه قرآن مجيد در نفى آن صراحت دارد . محققين به اين نقلها اشاره كرده و ردّ نموده‌اند . ولى آيه * ( « يُخَيَّلُ إِلَيْه مِنْ سِحْرِهِمْ أَنَّها تَسْعى » ) * كه گذشت حاكى از نفوذ سحر در موسى عليه السّلام است و اللَّه العالم .\r\nامّا در عين حال آنحضرت ميدانست كه اين كار سحر است .\r\n\r\n\r\n\r\nسحر :\r\n( بفتح س . ح ) نزديك صبح .\r\nصحاح گويد « و السحر قبيل الصبح » طبرسى گويد : سحر وقت قبل از طلوع فجر است اصل آن بمعنى خفاء است كه شخص در آن وقت در تاريكى مخفى است به ريه نيز سحر گويند كه محلش مخفى است .\r\n","description":"","footnote":"","page_name":" 239 ","page_number":241},
  {"content":"\r\n* ( « إِلَّا آلَ لُوطٍ نَجَّيْناهُمْ بِسَحَرٍ » ) * قمر :\r\n34 .\r\nناگفته نماند آياتيكه جريان رفتن آل لوط را بيان ميكنند در آنها هست كه فرشتگان گفتند : تو با خانواده ات پاسى از شب گذشته برويد * ( « فَأَسْرِ بِأَهْلِكَ بِقِطْعٍ مِنَ اللَّيْلِ . . . » ) * هود : 81 . در اين صورت ميتوان گفت كه آنها در شب رفته و طرف صبح از منطقهء خطر گذشته‌اند لذا فرموده * ( « نَجَّيْناهُمْ بِسَحَرٍ » ) * .\r\nاسحار * ( « وَالْقانِتِينَ وَالْمُنْفِقِينَ وَالْمُسْتَغْفِرِينَ بِالأَسْحارِ » ) * آل عمران : 17 . * ( « وَبِالأَسْحارِ هُمْ يَسْتَغْفِرُونَ » ) * ذاريات :\r\n18 . اسحار جمع سحر است آيات از استغفار در سحرگاهها حكايت مىكند كه بهترين وقت براى ياد خداست خوشا به حال آنان كه در آن اوقات مبارك با خداى خود راز و نياز دارند .\r\nسحور طعامى است كه در آنوقت تناول شود و تسحّر خوردن آنست ( راغب ) .\r\n\r\n\r\n\r\nسحق :\r\n( بضمّ س ) دورى و بفتح آن بشدّت كوبيدن و از بين بردن است در اقرب گويد « سحقه سحقا :\r\nدقّه اشد الدّق » صحاح گويد :\r\n« السحق البعد » * ( « فَاعْتَرَفُوا بِذَنْبِهِمْ فَسُحْقاً لأَصْحابِ السَّعِيرِ » ) * ملك : 11 .\r\n« سحقا » مفعول است بفعل محذوف اسحقهم اللَّه سحقا يعنى : دورى باد از رحمت خدا باهل سعير * ( « وَمَنْ يُشْرِكْ بِالله فَكَأَنَّما خَرَّ مِنَ السَّماءِ فَتَخْطَفُه الطَّيْرُ أَوْ تَهْوِي بِه الرِّيحُ فِي مَكانٍ سَحِيقٍ » حج : 31 . سحيق بمعنى مسحوق و مكان دور است يعنى هر كه به خدا شرك ورزد گوئى از آسمان افتاده و مرغ ( لشخوار ) او را بسرعت ميگيرد و يا باد به مكان دورش ميبرد يعنى رشته اش از خدا بريده و به خود وا گذاشته است .\r\n\r\n\r\n\r\nاسحق :\r\nعليه السّلام فرزند حضرت ابراهيم از پيامبران مشهور ، نام مباركش هفده بار در قرآن مجيد آمده است آيهء * ( « وَما أُنْزِلَ إِلى إِبْراهِيمَ وَإِسْماعِيلَ وَإِسْحاقَ . . . » ) * بقره : 136 . و * ( « وَأَوْحَيْنا إِلى إِبْراهِيمَ وَإِسْماعِيلَ وَإِسْحاقَ وَيَعْقُوبَ . . . » ) * نساء : 163 . و غيره مقام\r\n","description":"","footnote":"","page_name":" 240 ","page_number":242},
  {"content":"\r\nرسالت وى را روشن مىكند . او مورد هدايت پروردگار بوده * ( « وَوَهَبْنا لَه إِسْحاقَ وَيَعْقُوبَ كُلاًّ هَدَيْنا . . . » ) * انعام :\r\n84 . خداوند نعمت خود را بر او و ابراهيم تمام كرده بود * ( « وَيُتِمُّ نِعْمَتَه عَلَيْكَ وَعَلى آلِ يَعْقُوبَ كَما أَتَمَّها عَلى أَبَوَيْكَ مِنْ قَبْلُ إِبْراهِيمَ وَإِسْحاقَ . . . » ) * يوسف : 6 . وى از عباد اللَّه الصالحين مىباشد و خداوند او را مبارك گردانيده است . * ( « وَبَشَّرْناه بِإِسْحاقَ نَبِيًّا مِنَ الصَّالِحِينَ » ) * صافات : 112 . * ( « وَبارَكْنا عَلَيْه وَعَلى إِسْحاقَ . . . » ) * صافات : 113 .\r\nايضا آيات ذيل از مقام شامخ او و پدر و فرزندش سخن ميگويد * ( « وَاذْكُرْ عِبادَنا إِبْراهِيمَ وَإِسْحاقَ وَيَعْقُوبَ أُولِي الأَيْدِي وَالأَبْصارِ . إِنَّا أَخْلَصْناهُمْ بِخالِصَةٍ ذِكْرَى الدَّارِ . وَإِنَّهُمْ عِنْدَنا لَمِنَ الْمُصْطَفَيْنَ الأَخْيارِ » ) * ص : 45 - 47 .\r\nدربارهء اين مطلب كه آيا ذبيح اسحق بود يا برادرش اسمعيل ؟ در « اسمعيل » روشن كرديم كه ذبيح او بوده نه اسحق . آياتيكه در آن اسمعيل و اسحق آمده اسحق پيوسته بعد از اسمعيل آمده است و اين روشن مىكند كه اسمعيل برادر بزرگ بوده است .\r\nمسعودى در اثبات الوصية گويد : ذبيح اسمعيل بود و او فرزند بزرگ ابراهيم و جانشين پدرش بود و اسحق بعد از اسمعيل به پيامبرى رسيد .\r\nناگفته نماند تورات فعلى چنان كه در سفر پيدايش باب 22 ذكر شده معتقد است كه ذبيح حضرت اسحق بود . به نظر ميايد كه ذبيح بودن اسحق در كتب اسلامى خاصّه بكتب اهل سنّت از تورات راه يافته است ولى در « اسمعيل » گفتيم كه بشهادت قرآن هنگام قربانى اسمعيل هنوز اسحق به دنيا نيامده بود و مژدهء اسحق توسط ملائكه پس از ماجراى قربانى است و حضرت رسول صلى اللَّه عليه و آله در حديث معروف فرموده « انا ابن الذّبيحين » من فرزند دو ذبيحم كه جدّش اسمعيل و پدرش عبد اللَّه بن عبد المطلب است . امامان اهل بيت صلوات اللَّه عليهم اجمعين فرموده‌اند :\r\nذبيح اسمعيل بود به ج 12 بحار ص 121 ببعد طبع اخير رجوع شود .\r\n","description":"","footnote":"","page_name":" 241 ","page_number":243},
  {"content":"\r\nايضا تورات ميان اين دو برادر اختلاف و منافرت نقل مىكند كه از ساحت مردان الهى بدور است ما را پيروى از قرآن در اين باره كافى است .\r\n\r\n\r\n\r\nساحل :\r\nكنار دريا . * ( « فَاقْذِفِيه فِي الْيَمِّ فَلْيُلْقِه الْيَمُّ بِالسَّاحِلِ . . . » ) * طه : 39 .\r\nاو را در دريا رها كن تا دريا او را بكنار اندازد .\r\nناگفته نماند از جملهء معانى سحل كوبيدن و تراشيدن است در اقرب گويد « سحل الشىء : قشره ، نحته ، سحقه » على هذا كنار دريا را ساحل گويند كه دريا آن را ميتراشد و يا آن را ميكويد . قاموس و اقرب گويد : علت اين تسميه آن است كه آب آن را سحل كرده يعنى تراشيده يا كوبيده است و قياس اين بود كه مسحول گفته شود يا معنى آن ذو ساحل است . در نهج البلاغه خطبهء 149 آمده « و تدقّ اهل البدو بمسحلها » اهل وادى را با مدقه اش ميكوبد .\r\nطبرسى رحمه اللَّه ساحل را شط گفته كه همان كنار درياست . اين كلمه فقط يك بار در قرآن آمده است .\r\n\r\n\r\n\r\nسخر :\r\nريشخند كردن . در اقرب گويد « سخر منه : هزء به » * ( « إِنْ تَسْخَرُوا مِنَّا فَإِنَّا نَسْخَرُ مِنْكُمْ كَما تَسْخَرُونَ » ) * هود : 38 . اگر ما را مسخره بكنيد ما هم شما را مسخره و ريشخند خواهيم كرد . اين كلمه در همه جاى قرآن با « من » تعديه شده است در اقرب الموارد با « باء » نيز گفته سپس ميگويد : فراء تعديه با باء را منع كرده و جوهرى گويد ابو زيد حكايت كرده كه آن پستترين دو استعمال است و در تاج العروس آمده كه « سخريه » براى در ضمن گرفتن معنى « هزأ » است .\r\nساخر : مسخره كننده * ( « وَإِنْ كُنْتُ لَمِنَ السَّاخِرِينَ » ) * زمر : 56 . بعقيدهء طبرسى سخر و استسخر هر دو بيك معنى است و بعضى استفعال را طلب اظهار مسخره گفته‌اند على هذا معنى * ( « وَإِذا رَأَوْا آيَةً يَسْتَسْخِرُونَ » ) * صافات :\r\n14 . آن است چون آيه‌اى بينند مسخره و ريشخند كنند يا يكديگر را باظهار ريشخند وا ميدارند در اقرب نيز هر دو\r\n","description":"","footnote":"","page_name":" 242 ","page_number":244},
  {"content":"\r\nبيك معنى است ولى مىشود گفت كه اضافه مبانى كثرت و مبالغه را مىرساند .\r\nتسخير : يعنى وادار كردن به عمل با قهر و اجبار . راغب گويد : تسخير آنست كه شىء را بغرض مخصوصى با قهر سوق كنند . طبرسى آن را رام كردن گويد كه عبارت اخراى سوق بقهر است . ديگران نيز چنين گفته‌اند * ( « وَسَخَّرَ الشَّمْسَ وَالْقَمَرَ . . . » ) * رعد : 2 .\r\nيعنى خورشيد و ماه را رام كرد و به حركت و نظم مقهور نمود * ( « أَ لَمْ تَرَوْا أَنَّ الله سَخَّرَ لَكُمْ ما فِي السَّماواتِ وَما فِي الأَرْضِ . . . » ) * لقمان : 20 . « لكم » در اين آيه و آيات ديگر نشان ميدهد كه اين تسخير براى بندگان و براى منافع آنهاست . * ( « وَالشَّمْسَ وَالْقَمَرَ وَالنُّجُومَ مُسَخَّراتٍ بِأَمْرِه . . . » ) * اعراف : 54 .\r\nسخرى بضم سين و كسر آن بمعنى مسخره شده يا تسخير شده است طبرسى ذيل آيهء 110 مؤمنون نقل كرده كه آن بمعنى مسخره شده و با ضم و كسر هر دو آيد ولى بمعنى تسخير شده فقط با ضمّ آيد و نيز گويد : آن را در آيهء * ( « لِيَتَّخِذَ بَعْضُهُمْ بَعْضاً سُخْرِيًّا . . . » ) * زخرف : 32 . بالاتفاق با ضم خوانده‌اند ولى در آيه * ( « فَاتَّخَذْتُمُوهُمْ سِخْرِيًّا . . . » ) * مؤمنون : 110 . و * ( « أَتَّخَذْناهُمْ سِخْرِيًّا . . . » ) * ص : 63 . با ضمّ و كسر هر دو خوانده‌اند .\r\nناگفته نماند : * ( « سِخْرِيًّا » ) * در مؤمنون 110 و ص 63 در قرآنها بكسر سين است گرچه قراء با هر دو خوانده‌اند به نظر ميايد كه مراد از آن در دو آيهء فوق مسخره گرفتن است مخصوصا در سورهء مؤمنون كه ما بعد آن * ( « وَكُنْتُمْ مِنْهُمْ تَضْحَكُونَ » ) * است . ولى در آيهء 32 زخرف مراد از آن تسخير شده است كه ذيلا آن را بررسى ميكنيم :\r\n* ( « أَ هُمْ يَقْسِمُونَ رَحْمَتَ رَبِّكَ نَحْنُ قَسَمْنا بَيْنَهُمْ مَعِيشَتَهُمْ فِي الْحَياةِ الدُّنْيا وَرَفَعْنا بَعْضَهُمْ فَوْقَ بَعْضٍ دَرَجاتٍ لِيَتَّخِذَ بَعْضُهُمْ بَعْضاً سُخْرِيًّا وَرَحْمَتُ رَبِّكَ خَيْرٌ مِمَّا يَجْمَعُونَ » ) * زخرف : 32 . * ( « سُخْرِيًّا » ) * در اين آيه\r\n","description":"","footnote":"","page_name":" 243 ","page_number":245},
  {"content":"\r\nچنان كه گفتيم بالاتفاق با ضمّ قرائت شده است . و مراد از آن تسخير كردن است كه مردمان يكديگر را مسخر ميكنند .\r\nمراد از رحمت ظاهرا نبوت است كه آيهء قبل ميگويد * ( « وَقالُوا لَوْ لا نُزِّلَ هذَا الْقُرْآنُ عَلى رَجُلٍ مِنَ الْقَرْيَتَيْنِ عَظِيمٍ » ) * در جواب آمده : آيا آنها رحمت خدا را قسمت ميكنند و ميخواهند نبوّت روى دلخواه آنها باشد گذشته از نبوّت معيشتهاى آنها را نيز ما قسمت كرده‌ايم و بعضى را بر بعضى مزيّت داده‌ايم تا يكديگر را تسخير كنند و هر كس از ديگرى فرمان برد و دست بهم دهند تا كار دنيا اداره شود .\r\nناگفته نماند چنان كه در « رزق » گذشت خداوند استعدادهاى بشر را مختلف قرار داده تا هر يك در كارى متخصص باشند و هر يك كارى پيش گيرند و هر متخصص آنديگرى را تسخير كند تا اطاعت و فرمانبرى در جريان افتاده كارها رو به راه شوند . اگر مردم در يك استعداد آفريده ميشدند و يكسان ميبودند يكديگر را مسخر نميكردند و امور دنيا پيش نميرفت به نظر نگارنده مراد از * ( « قَسَمْنا » ) * و * ( « رَفَعْنا » ) * راجع باختلاف استعدادها است نه بثروت و مال دنيا گرچه نتيجهء آن اختلاف در ثروت نيز هست و اللَّه اعلم .\r\n\r\n\r\n\r\nسخط :\r\nغضب شديد كه مقتضى عقوبت است چنان كه راغب گفته . و آن بر وزن فرس و قفل هر دو آمده است و نيز بر وزن فرس مصدر آمده است . * ( « وَإِنْ لَمْ يُعْطَوْا مِنْها إِذا هُمْ يَسْخَطُونَ » ) * توبه : 58 . اگر از غنيمت به آنها ندهند بشدت خشمگين شوند .\r\n* ( « سَخِطَ الله عَلَيْهِمْ . . . » ) * مائده : 80 .\r\n* ( « كَمَنْ باءَ بِسَخَطٍ مِنَ الله . . . » ) * آل عمران :\r\n162 .\r\nاسخط : بغضب آوردن است مثل * ( « اتَّبَعُوا ما أَسْخَطَ الله وَكَرِهُوا رِضْوانَه . . . » ) * محمد : 28 .\r\nدر كافى كتاب توحيد باب اراده ،\r\n","description":"","footnote":"","page_name":" 244 ","page_number":246},
  {"content":"\r\nحديث 6 از هشام بن حكم روايت كرده كه زنديقى از امام صادق عليه السّلام پرسيد : آيا براى خدا رضا و سخط هست ؟ فرمود : آرى و ليكن نه مثل مخلوق زيرا كه رضا در مخلوق حالتى است به او دست ميدهد و او را از حالى بحالى وارد مىكند و مخلوق مركَّب و تو خالى است اشياء را در او مدخلى است ولى اشياء را در خالق مدخلى نيست كه او واحد واحدى الذّات و واحدى المعنى است . پس رضاى او همان ثواب او و سخط او عذاب اوست بى آنكه چيزى بوجود او عارض شده و او را تهييج و از حالى بحالى وارد كند كه اين صفات مخلوق عاجز و محتاج است . عبارت روايت چنين است « قال له : فله رضا و سخط فقال ابو عبد اللَّه عليه السّلام : نعم و لكن ليس ذلك على ما يوجد من المخلوقين و ذلك انّ الرّضا حال تدخل عليه فتنقله من حال الى حال لانّ المخلوق اجوف معتمل مركَّب ، للاشياء فيه مدخل و خالقنا لا مدخل للاشياء فيه لانّه واحد واحدىّ الذّات واحدى المعنى ، فرضاه ثوابه و سخطه عقابه من غير شىء يتداخله فيهيجه و ينقله من حال الى حال لانّ ذلك من صفة المخلوقين العاجزين المحتاجين » .\r\nاين حديث و چند حديث ديگر را صدوق در كتاب توحيد باب 26 نقل كرده و مضمون همهء آنها اين است كه غضب و سخط خدا عذاب اوست و رضاى خدا همان ثواب خداست و در خدا تغيير حال نيست .\r\nناگفته نماند سخط را صحاح و قاموس و اقرب غضب مطلق گفته‌اند ولى راغب در آن شدّت را قيد كرده است .\r\n\r\n\r\n\r\nسد :\r\nبستن و اصلاح كردن . در قاموس گفته « سدّ الثلمة : اصلحها و وثّقها » يعنى شكاف را گرفت . سدّ بضم و فتح اوّل بمعنى بند و حايل ميان دو چيز است در مفردات و اقرب\r\n","description":"","footnote":"","page_name":" 245 ","page_number":247},
  {"content":"\r\nگفته : گويند سدّ بضم آنست كه طبيعى و فعل خدا باشد و بفتح كار آدمى است * ( « فَهَلْ نَجْعَلُ لَكَ خَرْجاً عَلى أَنْ تَجْعَلَ بَيْنَنا وَبَيْنَهُمْ سَدًّا » ) * كهف : 94 .\r\nدر آيهء * ( « وَجَعَلْنا مِنْ بَيْنِ أَيْدِيهِمْ سَدًّا وَمِنْ خَلْفِهِمْ سَدًّا فَأَغْشَيْناهُمْ . . . » ) * يس : 9 . اثر معاصى كه مانع از قبول حق است سدّ ناميده شده حقّا كه گناهان مانند سدّ محكمى از قبول حق و حقيقت مانع ميشوند و راه آن را مسدود ميكنند . و در آيهء * ( « حَتَّى إِذا بَلَغَ بَيْنَ السَّدَّيْنِ . . . » ) * كهف : 93 . بكوه سدّ گفته شده كه كوه ميان دو چيز سدّ و حائل است .\r\nسديد . يعنى قول صواب و محكم كه باطل را در آن راهى نيست و از ورود باطل بسته شده است * ( « يا أَيُّهَا الَّذِينَ آمَنُوا اتَّقُوا الله وَقُولُوا قَوْلًا سَدِيداً » ) * احزاب : 70 .\r\n\r\n\r\n\r\nسدر :\r\nدرخت كنار . ( بضم ك ) صحاح ، قاموس ، نهايهء ، اقرب و المنجد آن را شجر النبق گفته‌اند برهان قاطع ذيل لغت كنار ( بضمّ ك ) ميگويد : ميوه ايست سرخ رنگ شبيه بعناب ليكن از عناب بزرگتر است .\r\nبه عربى آن را سدر گويند . و در ذيل لغت سدر گويد : ميوه ايست معروف و بعضى درخت كنار ( بضمّ ك ) را گفته‌اند .\r\nدر فرهنگ عميد ذيل لغت سدر شكل آن را كشيده و گويد : سدر درخت كنار ، شجر النبق ، درختى است تناور و خاردار بلنديش تا 40 متر ميرسد ميگويند تا دو هزار سال عمر مىكند ، ميوهء آن به شكل سنجد و بعد از رسيدن سرخ يا زرد رنگ و شيرين مىشود . ثمر آن در طبّ به كار ميرود و برگ آن را پس از خشك كردن ميسايند و در حمام بدن خود را با آن شستشو ميدهند .\r\nناگفته نماند كنار ( بضم ك ) غير از درخت چنار معروف است .\r\n* ( « ذَواتَيْ أُكُلٍ خَمْطٍ وَأَثْلٍ وَشَيْءٍ مِنْ سِدْرٍ قَلِيلٍ » ) * سباء : 16 . معنى آيه در « خمط » و « سباء » گذشت * ( « فِي سِدْرٍ مَخْضُودٍ . وَطَلْحٍ مَنْضُودٍ » ) * واقعة :\r\n","description":"","footnote":"","page_name":" 246 ","page_number":248},
  {"content":"\r\n28 و 29 . در « خضد » گفته شد كه آن بمعنى خم شده و يا بى خار است در اين صورت سدر مخضود درخت بى خار يا درختى كه شاخه هايش از كثرت ميوه خم شده است . آيه دربارهء بهشت و سدر نكره است يعنى سدر بخصوصى كه نميشود با سدر دنيا مقايسه كرد .\r\nمراد از آيه ظاهرا ميوهء سدر است زيرا كه راجع بسايه در آيهء بعدى آمده فرموده * ( « وَظِلٍّ مَمْدُودٍ » ) * .\r\nسِدْرَةِ المُنتهى * ( « وَلَقَدْ رَآه نَزْلَةً أُخْرى . عِنْدَ سِدْرَةِ الْمُنْتَهى . عِنْدَها جَنَّةُ الْمَأْوى . إِذْ يَغْشَى السِّدْرَةَ ما يَغْشى . ما زاغَ الْبَصَرُ وَما طَغى » ) * نجم : 13 - 17 . سدره واحد سدر است ضمير « رآه » ظاهرا بجبرئيل راجع است يعنى آنحضرت جبرئيل را ديد « منتهى » يعنى آخر و شايد اسم مكان باشد يعنى محل تمام شدن . معنى آيات چنين است : رسول خدا صلى اللَّه عليه و آله جبرئيل را دفعهء ديگر كه نازل ميشد ديد و آن در كنار سدرة المنتهى بود . بهشت جايگاه يا بهشت ابدى در نزد همان سدره است ، چشم آنحضرت در ديدن جبرئيل اشتباه نكرد و منحرف نشد .\r\nاز آيات همين قدر استفاده مىشود كه سدرة المنتهى محلى است و يا درختى كه كه در انتهاء واقع شده . اما انتهاء چه چيز ؟ معلوم نيست . ايضا چه چيز سدره را مىپوشاند ؟ روشن نيست .\r\nدر بعضى آيات مراد از جنّة المأوى بهشت آخرت است مثل * ( « فَلَهُمْ جَنَّاتُ الْمَأْوى نُزُلًا بِما كانُوا يَعْمَلُونَ » ) * سجده : 19 . بقرينهء اين آيه مراد از جنّة المأوى بهشت آخرت است .\r\nو اگر سدرة المنتهى در آسمان باشد چنان كه از * ( « عِنْدَها جَنَّةُ الْمَأْوى » ) * بدست ميايد پس در اين صورت آيه در معراج آنحضرت تقريبا صريح است .\r\nدر الميزان گويد : از آنچه گذشت روشن گرديد كه ارجاع ضمير * ( « رَآه » ) * به خدا صحيح است و مراد از آن رؤيت قلب است و مراد از نزلهء اخرى نزول آنحضرت است در معراج بكنار سدرة المنتهى يعنى آنحضرت در اثناى\r\n","description":"","footnote":"","page_name":" 247 ","page_number":249},
  {"content":"\r\nمعراج بسدرة المنتهى نازل شد و خدا را با قلب خود ديد چنان كه در نزلهء اوّلى ديد . آنگاه در بحث روائى حديثى چند از شيعه و اهل سنت نقل مىكند كه آنحضرت دو دفعه خدا را با قلب خود ديد و از روايات مستفاد مىشود كه سدرة المنتهى در آسمانهاست .\r\nناگفته نماند نظر علامهء طباطبائى متّخذ از احاديث است و اگر احاديث نبود قهرا ضمير * ( « رَآه » ) * را بجبرئيل ارجاع ميكردند و نميگفتند : رجوع آن به خدا صحيح است و در احاديث و صحت و سقم آنها بايد تحقيق كرد ظهور آيه چنان كه گفته شد آنست كه ضمير * ( « رَآه » ) * راجع بجبرئيل است .\r\n\r\n\r\n\r\nسدس :\r\n( بضم س - د ) يك ششم * ( « فَإِنْ كانَ لَه إِخْوَةٌ فَلأُمِّه السُّدُسُ . . . » ) * نساء : 11 . اگر براى ميّت برادرانى باشد براى مادر اوست يك ششم .\r\nسادس : ششم * ( « وَيَقُولُونَ خَمْسَةٌ سادِسُهُمْ كَلْبُهُمْ . . . » ) * كهف : 22 .\r\n\r\n\r\n\r\nسدى :\r\nمهمل . چنان كه در مجمع آمده * ( « أَ يَحْسَبُ الإِنْسانُ أَنْ يُتْرَكَ سُدىً » ) * قيامة : 36 . آيا انسان گمان مىكند كه مهمل و بدون تكليف و بدون ثواب و عقاب گذاشته مىشود در نهج البلاغه حكمت 370 فرموده « فما خلق امرؤ عبثا فيلهو . و لا ترك سدى فيلغو » اين كلمه در قرآن فقط يك بار آمده است .\r\n\r\n\r\n\r\nسرب :\r\n( بفتح س - ر ) رفتن در سرازير و نيز محل سرازير چنان كه راغب گفته است * ( « نَسِيا حُوتَهُما فَاتَّخَذَ سَبِيلَه فِي الْبَحْرِ سَرَباً » ) * كهف : 61 .\r\nظاهرا سرب مصدر و تميز است يعنى :\r\nماهى خود را فراموش كردند پس راه خويش را سرازير به دريا پيش گرفت ( بطور سرازيرى رفت ) .\r\nسارب : راه رونده * ( « سَواءٌ مِنْكُمْ مَنْ أَسَرَّ الْقَوْلَ وَمَنْ جَهَرَ بِه وَمَنْ هُوَ مُسْتَخْفٍ بِاللَّيْلِ وَسارِبٌ بِالنَّهارِ » ) * رعد : 10 . در علم خدا مساوى است آنكه پنهانى سخن گويد و آنكه آشكارا و آنكه در شب پنهان مىشود و در روز روشن راه ميرود .\r\nراغب گويد « السارب : الذاهب\r\n","description":"","footnote":"","page_name":" 248 ","page_number":250},
  {"content":"\r\nفى سربه اىْ طريقه » گوئى يكنوع آسانى و راحت رفتن در آن ملحوظ است كه سرازيرى در معنى اوّلى آن قيد شده .\r\n\r\n\r\n\r\nسراب :\r\nشىء بى حقيقت . چيز كاذب . اهل لغت گويند : زمين شوره زار كه در آفتاب ميدرخشد و از دور به آب مىماند . راغب گويد : آن است كه در بيابان ميدرخشد . . . و سراب در بى حقيقت بودن مثل شراب است در آنچه حقيقت دارد . طبرسى فرموده :\r\nسراب شعاعى است كه در وقت ظهر آب جارى به نظر ميايد . و چون در نظر بيننده مثل آب ، جارى مىشود لذا سراب گفته شده . راغب علت تسميه را مرور در نظر انسان دانسته است .\r\n* ( وَالَّذِينَ كَفَرُوا أَعْمالُهُمْ كَسَرابٍ بِقِيعَةٍ يَحْسَبُه الظَّمْآنُ ماءً . . . ) * نور : 39 .\r\nآنان كه كافر شدند اعمالشان مانند سرابى است در بيابانى كه تشنه آن را آب پندارد * ( وَسُيِّرَتِ الْجِبالُ فَكانَتْ سَراباً ) * نباء : 20 . از اين آيه بدست ميايد كه روز قيامت كوهها در نظر بيننده كوه‌اند ولى اگر بنزديك آنها رود مىبيند غباراند كه كوه مىنمايند كه به حكم * ( وَتَكُونُ الْجِبالُ كَالْعِهْنِ الْمَنْفُوشِ ) * قارعه : 5 . ريز ريز شده و به صورت پشم رنگين حلَّاجى شده در آمده‌اند . اين كلمه فقط دو بار در قرآن آمده است .\r\n\r\n\r\n\r\nسربل :\r\nسربال ( بكسر س ) پيراهن ( مجمع ) راغب گويد : آن پيراهن است از هر جنس كه باشد جمع آن سرابيل است * ( سَرابِيلُهُمْ مِنْ قَطِرانٍ . . . ) * ابراهيم : 50 . معنى آيه در قطران خواهد آمد انشاء اللَّه * ( وَجَعَلَ لَكُمْ سَرابِيلَ تَقِيكُمُ الْحَرَّ وَسَرابِيلَ تَقِيكُمْ بَأْسَكُمْ . . . ) * نحل : 81 . سرابيل اوّل پيراهنها و دوم زره هاى جنگى است در جواب اينكه لازم بود بفرمايد :\r\nشما را از سرما حفظ مىكند پس چرا فرموده از گرما حفظ مىكند ؟ بايد گفت : حفظ كردن از سرما روشن و آشكار است و چون لباس از گرما هم نگه ميدارد لذا فائدهء مخفى را فرموده است .\r\n","description":"","footnote":"","page_name":" 249 ","page_number":251},
  {"content":"\r\nدر مجمع گويد : نگفت از سرما حفظ مىكند زيرا آنچه از گرما حفظ مىكند از سرما نيز حافظ است و چرا گرما را گفت حال آنكه حفظ لباس از سرما بيشتر است ؟ زيرا مخاطب اين كلام اهل گرمسيراند احتياج آنها به آنچه از گرما حفظ كند بيشتر است اين از عطا نقل شده .\r\nالميزان احتمال داده كه بعض علت اين سخن آنست كه بشر اوّليه در مناطق حارّه ساكن بودند شدت گرما بر آنها از شدت سرما بيشتر بوده و توجّه آنها به پرهيز از گرما بيشتر بوده است ولى به نظر نگارنده آنچه گفتم بهتر است . سرابيل فقط سه بار در قرآن مجيد آمده است .\r\n\r\n\r\n\r\nسراج :\r\nچراغ . آنچه با فتيله و روغن روشن مىشود و از هر چيز نورانى سراج تعبير مىشود ( مفردات ) * ( وَجَعَلَ فِيها سِراجاً وَقَمَراً مُنِيراً ) * فرقان : 61 .\r\n* ( وَجَعَلَ الْقَمَرَ فِيهِنَّ نُوراً وَجَعَلَ الشَّمْسَ سِراجاً ) * نوح : 16 . منظور از هر دو سراج آفتاب است . سراج چهار بار در قرآن آمده است سه تا دربارهء خورشيد است كه دو تا از آنها نقل شد سوّمى * ( وَجَعَلْنا سِراجاً وَهَّاجاً ) * نباء : 13 . است چهارمى دربارهء حضرت رسول خدا صلَّى اللَّه عليه و آله است كه فرموده :\r\n* ( يا أَيُّهَا النَّبِيُّ إِنَّا أَرْسَلْناكَ شاهِداً وَمُبَشِّراً وَنَذِيراً وَداعِياً إِلَى الله بِإِذْنِه وَسِراجاً مُنِيراً ) * احزاب : 45 ، 46 ، اوصافيكه در اين دو آيه براى آنحضرت نقل شده عبارتاند از : شاهد ، مژده رسان ، انذار كننده ، داعى بسوى خدا و چراغ نور دهنده .\r\nدر بسيارى از آيات ، قرآن و شريعت نور ناميده شده مثل * ( قَدْ جاءَكُمْ مِنَ الله نُورٌ وَكِتابٌ مُبِينٌ ) * مائده : 15 .\r\n* ( وَاتَّبَعُوا النُّورَ الَّذِي أُنْزِلَ مَعَه . . . ) * اعراف : 157 . * ( يَهْدِي الله لِنُورِه مَنْ يَشاءُ . . . ) * نور : 35 .\r\nقرآن و شريعت كه نور بخصوصاند از وجود حضرت رسول صلَّى اللَّه عليه و آله ظاهر مىشود پس در اين صورت آنحضرت چراغ نور پاش است و قرآن و شريعت\r\n","description":"","footnote":"","page_name":" 250 ","page_number":252},
  {"content":"\r\nنور و روشنائى او مىباشد وه چه عالى تعبيرى است * ( « وَسِراجاً مُنِيراً » ) * .\r\nامير المؤمنين عليه السّلام در خطبهء 92 نهج - البلاغه دربارهء آنحضرت فرموده « فهو امام من اتّقى . . . سراج لمع ضوءه و شهاب سطع نوره ، و زند برق لمعه » .\r\n\r\n\r\n\r\nسرح :\r\nرها كردن . چون گلَّه را براى چرا رها كنند گويند « سرح الماشية سرحا » گرگ را سرحان گويند كه در تعقيب سرح ( گله ) باشد سرحه درخت بلندى است كه در بالا رفتن رها شده . ملخ را سرياح گويند كه در بيابان رها شده است ( مجمع ذيل آيهء 229 بقره ) .\r\nراغب گويد : سرح درختى است ميوه دار مفرد آن سرحه است « سرّحت الابل » در اصل آن است كه شتر را براى چريدن رها كردم سپس هر رها كردن در چرا را سرح گفته‌اند .\r\nبهر حال معنى آن رها كردن است و سرح چنان كه صحاح و اقرب تصريح كرده لازم و متعدى هر دو آمده است .\r\n* ( وَلَكُمْ فِيها جَمالٌ حِينَ تُرِيحُونَ وَحِينَ تَسْرَحُونَ ) * نحل : 6 . شما را در چهار پايان زينتى است آنگاه كه آنها را بآغل بر ميگردانيد و آنگاه كه بچرا رها ميكنيد .\r\n* ( فَتَعالَيْنَ أُمَتِّعْكُنَّ وَأُسَرِّحْكُنَّ سَراحاً جَمِيلًا ) * احزاب : 28 . بيائيد شما را متاع دهم و رهاتان كنم رها كردن خوبى .\r\nتَسريح * ( الطَّلاقُ مَرَّتانِ فَإِمْساكٌ بِمَعْرُوفٍ أَوْ تَسْرِيحٌ بِإِحْسانٍ . . . ) * بقره : 229 . امساك را رجوع در عدّه و تسريح را رها كردن تا عدّه اش تمام شود معنى كرده‌اند يعنى طلاق دو دفعه است پس از آن رجوع در عده است و يا رها كردن و عدم رجوع تا عدّه منقضى گردد .\r\nبعضى از بزرگان گويد : اظهر آنست كه تسريح بمعنى طلاق سوّم باشد و ظاهر تفريع * ( « فَإِمْساكٌ . . . » ) * آن را مىرساند . در اين صورت آيهء بعدى كه گويد * ( فَإِنْ طَلَّقَها فَلا تَحِلُّ لَه مِنْ بَعْدُ . . . ) * بيان تفصيلى آن اجمال است .\r\n","description":"","footnote":"","page_name":" 251 ","page_number":253},
  {"content":"\r\nولى به نظر نگارنده معناى اوّلى بهتر است و تفريع * ( « فَإِنْ طَلَّقَها . . . » ) * در آيهء بعدى براى * ( « فَإِمْساكٌ بِمَعْرُوفٍ » ) * است يعنى پس از دو طلاق يا رجوع مىكند و يا رجوع نكرده و تسريح مىكند و در صورت رجوع اگر بار سوّم طلاق بدهد ديگر بر او حلال نيست .\r\n\r\n\r\n\r\nسرد :\r\nبافتن . در اقرب گويد « سرد الدّرع : نسجها » در مجمع آمده :\r\nسرد حديد منظم كردن آن است و آن از سرد الكلام اخذ شده كه حروف در رديف يكديگر باشند . * ( أَنِ اعْمَلْ سابِغاتٍ وَقَدِّرْ فِي السَّرْدِ وَاعْمَلُوا صالِحاً . . . ) * سباء : 11 . اينكه زره ها فراخ بساز و بافت آنها را اندازه گرفته و يكنواخت كن . اين كلمه در كلام اللَّه مجيد فقط يك بار آمده است .\r\n\r\n\r\n\r\nسرادق :\r\nسراپرده . خيمه . طبرسى گويد : آن خيمه ايست محيط به آنچه در آنست و گويند : سرادق چادريست كه به اطراف خيمه ميكشند در نهج البلاغه نامهء 38 فرموده « فَضَرَبَ الْجَوْرُ سُرادِقَه عَلَى الْبرِّ وَالْفاجِرِ » به نظر راغب : آن فارسى معرّب است و در كلام عرب اسم مفرديكه حرف سوّم آن الف باشد و بعد از آن دو حرف آيد يافته نيست و گويند : خانهء مسردق خانه ايست كه به شكل سرا پرده باشد .\r\nبنا بر اين مىشود گفت كه سرادق معرّب سرا پرده است جمع آن سرادقات است * ( إِنَّا أَعْتَدْنا لِلظَّالِمِينَ ناراً أَحاطَ بِهِمْ سُرادِقُها . . . ) * كهف : 29 .\r\nبراى ستمكاران آتشى مهيّا كرده‌ايم كه سرا پرده اش آنها را در ميان گرفته است .\r\nدر بعضى آيات آمده * ( بَلى مَنْ كَسَبَ سَيِّئَةً وَأَحاطَتْ بِه خَطِيئَتُه فَأُولئِكَ أَصْحابُ النَّارِ . . . ) * بقره : 81 . بنا بر تجسّم عمل خطيئات مبدّل به آتش گشته و خطا كار را در ميان گيرد . سرادق فقط يك بار در قرآن آمده است .\r\n\r\n\r\n\r\nسِرّ :\r\n( بكسر س و تشديد ر ) نهان .\r\nامر پوشيده در صحاح گويد « السرّ :\r\nالذى يكتم » راغب گويد : حديثى كه در نفس مكتوم است * ( قُلْ أَنْزَلَه الَّذِي يَعْلَمُ السِّرَّ فِي السَّماواتِ وَالأَرْضِ . . . ) *\r\n","description":"","footnote":"","page_name":" 252 ","page_number":254},
  {"content":"\r\nفرقان : 6 . * ( فَهُوَ يُنْفِقُ مِنْه سِرًّا وَجَهْراً . . . ) * نحل : 75 .\r\nاسرار : نهان كردن است * ( سَواءٌ مِنْكُمْ مَنْ أَسَرَّ الْقَوْلَ وَمَنْ جَهَرَ بِه . . . ) * رعد : 10 . * ( ثُمَّ إِنِّي أَعْلَنْتُ لَهُمْ وَأَسْرَرْتُ لَهُمْ إِسْراراً ) * نوح : 9 . يعنى دعوت خود را هم آشكار و هم نهان بر ايشان رساندم . * ( وَالله يَعْلَمُ إِسْرارَهُمْ ) * محمد :\r\n26 . اسرار را بفتح همزه و كسر آن هر دو خوانده‌اند و در قرآنها بكسر همزه است يعنى خدا رازهاى آنها و يا پنهان داشتنشان را ميداند . * ( وَإِذْ أَسَرَّ النَّبِيُّ إِلى بَعْضِ أَزْواجِه حَدِيثاً . . . ) * تحريم : 3 . آنگاه كه پيامبر ببعضى زنانش حديثى در پنهانى گفت .\r\nسريره : مثل سرّ بمعنى امر پوشيده است جمع آن سرائر مىباشد ( صحاح ) * ( يَوْمَ تُبْلَى السَّرائِرُ . فَما لَه مِنْ قُوَّةٍ وَلا ناصِرٍ ) * طارق : 9 و 10 . در نهج البلاغه نامهء 10 آمده « مختلف العلانية و السّريرة » * ( وَأَسَرُّوا النَّجْوَى الَّذِينَ ظَلَمُوا . . . ) * انبياء : 3 . يعنى ظالمان راز را پنهان كردند در الميزان آمده : اين جمله براى مبالغه است زيرا كه « اسرّوا » نجوى بودن را مىفهماند . راغب گويد : اين تعبير براى آنست كه اصلا راز را اظهار نكردند كه نجوى گاهى بعدا آشكار مىشود .\r\nسِرّ * ( أَمْ يَحْسَبُونَ أَنَّا لا نَسْمَعُ سِرَّهُمْ وَنَجْواهُمْ . . . ) * زخرف : 80 . نجوى راز گفتن و سرّ حديث مكتوم در نفس است آيه صريح است در اينكه خدا هم حديث نفس و سخن باطنى و هم راز گفتن را مىشنود چنان كه گفته * ( وَلَقَدْ خَلَقْنَا الإِنْسانَ وَنَعْلَمُ ما تُوَسْوِسُ بِه نَفْسُه . . . ) * ق : 16 .\r\n* ( وَإِنْ تَجْهَرْ بِالْقَوْلِ فَإِنَّه يَعْلَمُ السِّرَّ وَأَخْفى ) * طه : 7 . معنى آيه در « خفى » گذشت .\r\n* ( يَوْمَ تُبْلَى السَّرائِرُ . فَما لَه مِنْ قُوَّةٍ وَلا ناصِرٍ ) * طارق : 9 - 10 . معنى اين دو آيه در « بلى » گذشت . امتحان شدن سرائر توأم با ظاهر شدن آنهاست على هذا هر خير و شرّ روز قيامت ظاهر مىشود انسان را بر پوشاندن آنها نه نيروئى هست و نه يارى . اين آيه\r\n","description":"","footnote":"","page_name":" 253 ","page_number":255},
  {"content":"\r\nنظير * ( هُنالِكَ تَبْلُوا كُلُّ نَفْسٍ ما أَسْلَفَتْ . . . ) * يونس : 30 . است .\r\n\r\n\r\n\r\nسرور :\r\nشادى . راغب آن را شادى مكتوم در قلب گفته است . در اين صورت معناى سرّ در آن ملحوظ است طبرسى ذيل آيهء 11 سورهء انسان و 9 انشقاق گويد : سرور اعتقاد بوصول منافع است در آينده و قومى گفته‌اند كه آن فقط لذت قلب است . شرتونى در اقرب الموارد گفته : سرور و فرح و حبور در معنى نزديك بهماند ليكن سرور عبارت است از شادى خالص پوشيده در دل . و حبور آنست كه اثر آن در بشرهء صورت ظاهر شود و اين هر دو در شادى پسنديده به كار ميروند .\r\nاما فرح آنست كه تكبّر و خود بينى آورد و لذا مذموم است . سرور و حبور ناشى از قوّهء تفكر و فرح ناشى از قوّهء شهوت است .\r\nاقرب اين سخن را از كليّات ابو البقاء نقل كرده .\r\nولى آنچه دربارهء فرح گفته مورد تصديق قرآن نيست كه قرآن آن را در شادى مذموم و غيره هر دو به كار برده است مثل * ( فَرِحَ الْمُخَلَّفُونَ بِمَقْعَدِهِمْ خِلافَ رَسُولِ الله . . . ) * توبه : 81 .\r\n* ( وَيَوْمَئِذٍ يَفْرَحُ الْمُؤْمِنُونَ . بِنَصْرِ الله ) * روم : 4 .\r\n* ( بَقَرَةٌ صَفْراءُ فاقِعٌ لَوْنُها تَسُرُّ النَّاظِرِينَ ) * بقره : 69 . گاويست زرد پر رنگ بينندگان را شادمان كند * ( وَلَقَّاهُمْ نَضْرَةً وَسُرُوراً ) * انسان : 11 .\r\nنضرة طراوت ظاهر و سرور شادى قلب است . يعنى در آنها طراوت ظاهر و شادى دل قرار داد .\r\n* ( وَيَنْقَلِبُ إِلى أَهْلِه مَسْرُوراً ) * انشقاق : 9 . و بسوى كسانش شادمان بر گردد .\r\n\r\n\r\n\r\nسرير :\r\nتخت . سرور و شادى در آن ملحوظ است لذا راغب گويد :\r\nسرير آنست كه از روى سرور در آن مىنشينند زيرا كه آن از براى صاحبان نعمت است . طبرسى گويد : سرير مجلس بلندى است آماده براى شادى جمع آن اسرّه و سرر است . در اقرب گويد : سرير تخت است و بيشتر\r\n","description":"","footnote":"","page_name":" 254 ","page_number":256},
  {"content":"\r\nبتخت پادشاه گفته مىشود علت اين تسميه آنست كه هر كه روى آن بنشيند شاد مىشود .\r\nسرير به صورت مفرد در قرآن مجيد نيامده است ولى سرر كه جمع آنست پنج بار دربارهء بهشت و يك بار دربارهء تختهاى دنيا آمده است بدين ترتيب :\r\nحجر : 47 . * ( فِي جَنَّاتِ النَّعِيمِ عَلى سُرُرٍ مُتَقابِلِينَ ) * . صافات : 44 - طور : 20 - واقعة : 15 - غاشيه : 13 - زخرف : 34 .\r\n* ( وَلِبُيُوتِهِمْ أَبْواباً وَسُرُراً عَلَيْها يَتَّكِؤُنَ ) * .\r\n\r\n\r\n\r\nسرّاء :\r\n* ( الَّذِينَ يُنْفِقُونَ فِي السَّرَّاءِ وَالضَّرَّاءِ وَالْكاظِمِينَ الْغَيْظَ . . . ) * آل عمران : 134 . * ( قَدْ مَسَّ آباءَنَا الضَّرَّاءُ وَالسَّرَّاءُ . . . ) * اعراف : 95 .\r\nسرّاء كه فقط در دو آيهء فوق آمده بمعنى مسرّت و وسعت زندگى است چنان كه ضرّاء خلاف آن است طبرسى در ذيل آيهء اول فرموده : دربارهء سرّاء و ضرّاء دو قول است يكى توانگرى و تنگدستى است كه از ابن عباس است . ديگرى سرور و غم است يعنى در هر حال انفاق ميكنند .\r\nظاهرا مراد از آن دو در آيهء اوّل توانگرى و تنگدستى و در آيهء دوم اندوه و شادى است .\r\n\r\n\r\n\r\nسرع :\r\nسرعت بمعنى شتاب است .\r\nسريع : شتابنده * ( إِنَّ الله سَرِيعُ الْحِسابِ ) * غافر : 17 . اسرع اسم تفضيل است * ( أَلا لَه الْحُكْمُ وَهُوَ أَسْرَعُ الْحاسِبِينَ ) * انعام : 62 . بدانيد حكم براى او است و او از همه حسابگران تند كارتر است .\r\nسراع ( بكسر س ) جمع سريع است * ( يَوْمَ تَشَقَّقُ الأَرْضُ عَنْهُمْ سِراعاً . . . ) * ق :\r\n44 . سراعا حال از ضمير مجرور يعنى روزى زمين از بالاى آنها شكافته شود و شتابان بر خيزند مثل * ( يَوْمَ يَخْرُجُونَ مِنَ الأَجْداثِ سِراعاً . . . ) * معارج : 43 .\r\nمسارعه بمعنى مشاركت و تكثير هر دو آمده است در بيشتر آيات قرآن بمعنى تكثير و مبالغه است مثل * ( أَ يَحْسَبُونَ أَنَّما نُمِدُّهُمْ بِه مِنْ مالٍ وَبَنِينَ . نُسارِعُ لَهُمْ فِي الْخَيْراتِ . . . ) * مؤمنون : 55 و 56 .\r\n","description":"","footnote":"","page_name":" 255 ","page_number":257},
  {"content":"\r\nآيا گمان ميكنند آنچه از مال و پسران بايشان ميدهيم در رساندن خيرات به آنها بيشتر سرعت نشان ميدهيم ؟\r\n* ( وَسارِعُوا إِلى مَغْفِرَةٍ مِنْ رَبِّكُمْ . . . ) * آل عمران : 133 . اين هم ظاهرا براى مبالغه است يعنى بسوى آمرزش خدا بيشتر عجله كنيد .\r\nسريع الحساب : از اسماء حسنى است و هشت بار در قرآن مجيد آمده است * ( وَالله سَرِيعُ الْحِسابِ ) * بقره :\r\n202 . * ( إِنَّ الله سَرِيعُ الْحِسابِ ) * ابراهيم :\r\n51 . دو بار نيز آمده * ( « سَرِيعُ الْعِقابِ » ) * كه عنقريب خواهيم گفت . ظاهر آنست حساب و عقاب فاعل سريع و الف و لام عوض از مضاف اليه است يعنى « سريع حسابه - سريع عقابه » .\r\nاحتمال نزديك بيقين آنست كه مراد از حساب در اين آيات ثواب و عقاب است مثلا در آيهء * ( وَمِنْهُمْ مَنْ يَقُولُ رَبَّنا آتِنا فِي الدُّنْيا حَسَنَةً وَفِي الآخِرَةِ حَسَنَةً وَقِنا عَذابَ النَّارِ . أُولئِكَ لَهُمْ نَصِيبٌ مِمَّا كَسَبُوا وَالله سَرِيعُ الْحِسابِ ) * بقره : 201 و 202 . * ( سَرِيعُ الْحِسابِ ) * راجع به ثواب دنيا و آخرت است . و در آيهء * ( وَمَنْ يَكْفُرْ بِآياتِ الله فَإِنَّ الله سَرِيعُ الْحِسابِ ) * آل عمران : 19 . راجع بعقاب است .\r\nعلى هذا مراد آنست كه ثواب و عقاب خدا چون وقتش رسد فورى است و معطَّلى ندارد نظير * ( وَما أَمْرُنا إِلَّا واحِدَةٌ كَلَمْحٍ بِالْبَصَرِ ) * قمر :\r\n50 . و مثل * ( فَأَخَذْناهُمْ بَغْتَةً وَهُمْ لا يَشْعُرُونَ ) * اعراف : 95 . نه اينكه ديگران كند حساب ميكنند و خداوند در حساب كردن تندتر است . خلاصه آنكه سريع الحساب در جاهائى كه مراد از آن عذاب است مثل آيهء * ( إِنَّ رَبَّكَ سَرِيعُ الْعِقابِ . . . ) * انعام : 165 . مىباشد مرحوم طبرسى در چند جا * ( « سَرِيعُ الْحِسابِ » ) * را سريع المجازاة گفته است . ناگفته نماند ظهور * ( « سَرِيعُ الْحِسابِ » ) * در بسيارى از آيات در ثواب و عذاب دنيوى است ولى آيهء 51 سورهء ابراهيم و 17 سورهء غافر در عذاب اخروى صريح است على هذا كلمهء سريع الحساب به دنيا و آخرت هر دو\r\n","description":"","footnote":"","page_name":" 256 ","page_number":258},
  {"content":"\r\nشامل است .\r\n* ( إِنَّ رَبَّكَ سَرِيعُ الْعِقابِ وَإِنَّه لَغَفُورٌ رَحِيمٌ ) * انعام : 165 . اين آيه در سورهء اعراف آيهء 167 تكرار شده و در آنجا * ( « لَسَرِيعُ » ) * است با زيادت لام .\r\nدر جواب اينكه سريع العقاب با غفور رحيم چه تناسبى دارد ؟ ! بايد گفت مراد آنست كه خداوند اولا و بالذات غفور و رحيم است ولى اگر بنا شود روى عللى بندهء خود را عذاب كند عذابش فورى است و معطلى ندارد و از هر دو آيه به نظر ميايد كه مراد از سريع العقاب عذاب دنيوى است مثلا آيهء دوم چنين است * ( وَإِذْ تَأَذَّنَ رَبُّكَ لَيَبْعَثَنَّ عَلَيْهِمْ إِلى يَوْمِ الْقِيامَةِ مَنْ يَسُومُهُمْ سُوءَ الْعَذابِ إِنَّ رَبَّكَ لَسَرِيعُ الْعِقابِ وَإِنَّه لَغَفُورٌ رَحِيمٌ ) * چنان كه آيهء اول نيز ظاهرش چنين است .\r\n\r\n\r\n\r\nسرف :\r\n( بفتح س - ر ) تجاوز از حدّ . در صحاح گويد « السرف ضدّ القصد » راغب گويد : آن تجاوز از حد است در هر كار هر چند در انفاق شهرت دارد . در اقرب گفته : آن ضدّ ميانه روى و تجاوز از حدّ و اعتدال است . بايد دانست اسراف و سرف هر دو بيك معنى است ولى بعقيده طبرسى اگر تجاوز در جانب افراط باشد اسراف گفته مىشود و اگر در جانب تقصير باشد سرف ( ذيل آيهء 6 سورهء نساء ) .\r\nاستعمال آن در قرآن همه جا از باب افعال است * ( قُلْ يا عِبادِيَ الَّذِينَ أَسْرَفُوا عَلى أَنْفُسِهِمْ لا تَقْنَطُوا مِنْ رَحْمَةِ الله . . . ) * زمر : 53 .\r\nدر الميزان گفته : گوئى معنى جنايت يا نظير آن به « اسرفوا » تضمين شده و لذا با « على » متعدى گرديده است اسراف بر نفس آنست كه بر آن با ارتكاب گناه تعدّى شود اعمّ از آنكه با شرك يا با گناهان صغيره و كبيره باشد . دربارهء اين آيه مطلبى است كه انشاء اللَّه در « قنط » خواهد آمد .\r\n* ( وَكُلُوا وَاشْرَبُوا وَلا تُسْرِفُوا إِنَّه لا يُحِبُّ الْمُسْرِفِينَ ) * اعراف : 31 .\r\nدو امر اباحى و يك نهى تحريمى است\r\n","description":"","footnote":"","page_name":" 257 ","page_number":259},
  {"content":"\r\nبه خوردن و آشاميدن اجازه داده و از تعدى در آن دو نهى مىكند .\r\n* ( وَلا تَأْكُلُوها إِسْرافاً وَبِداراً أَنْ يَكْبَرُوا . . . ) * نساء : 6 . مال يتيمان را باسراف و عجله نخوريد كه مبادا بزرگ شوند و مانع گردند قيد اسرافا ظاهرا براى ذيل آيه است كه فرموده « هر كه فقير باشد بطور متعارف از اموال آنها بخورد » .\r\n* ( وَالَّذِينَ إِذا أَنْفَقُوا لَمْ يُسْرِفُوا وَلَمْ يَقْتُرُوا وَكانَ بَيْنَ ذلِكَ قَواماً ) * فرقان :\r\n67 . صريح آيه آنست كه در انفاق بايد ميانه روى كرد و ايضا ظاهرا مراد از آن انفاق از براى خود و غير خود است اين آيه نظير * ( وَلا تَجْعَلْ يَدَكَ مَغْلُولَةً إِلى عُنُقِكَ وَلا تَبْسُطْها كُلَّ الْبَسْطِ . . . ) * اسراء : 29 .\r\n\r\n\r\n\r\nسرق :\r\nدزدى . * ( قالُوا إِنْ يَسْرِقْ فَقَدْ سَرَقَ أَخٌ لَه مِنْ قَبْلُ . . . ) * يوسف : 77 .\r\nعيّاشى در تفسير خود از حضرت رضا عليه السّلام نقل كرده : حضرت اسحق را كمر بندى بود كه پيامبران و بزرگان آن را از يكديگر به ارث مىبردند . و آن در نزد عمّهء يوسف بود . يوسف نيز در منزل او بسر ميبرد و عمّه اش وى را بغايت دوست ميداشت . يعقوب سفارش كرد كه يوسف را پيش من فرست بعد به تو بر ميگردانم . عمّه اش سفارش كرد كه امشب نزد من باشد تا او را ببويم فردا صبح ميفرستم . وقت صبح كمربند مذكور را بكمر يوسف بست و پيراهنى بر او پوشاند و پيش يعقوب فرستاد و آنگاه ادعا كرد كه يوسف كمربند را دزديده است و آن در كمر يوسف پيدا شد و قانون آنزمان چنان بود كه دزد را به صاحب سرقت ميدادند لذا عمّه اش او را پس گرفت و در نزد او ماند .\r\nاين روايت در تفسير صافى نيز نقل شده است در حاشيهء تفسير عياشى از برهان و بحار و علل الشرايع و عيون اخبار الرضا نيز نقل شده و در مجمع از ديگران نقل كرده و گويد : از امامان ما نيز چنين نقل شده است .\r\nخلاصه : غرض از گفتار فرزندان يعقوب كه گفتند برادرش نيز قبل از او\r\n","description":"","footnote":"","page_name":" 258 ","page_number":260},
  {"content":"\r\nدزدى كرده اشاره بافسانهء كمربند است و اللَّه العالم .\r\n* ( وَالسَّارِقُ وَالسَّارِقَةُ فَاقْطَعُوا أَيْدِيَهُما جَزاءً بِما كَسَبا . . . ) * مائده :\r\n38 . به حكم اين آيه دست دزد چه مرد باشد چه زن بايد بريده شود ولى اين حكم داراى شرايط بسيارى است كه در فقه اسلامى مذكور است . بعضىها از راه عاطفه آمده اين حكم را نعوذ باللَّه ظالمانه خوانده‌اند حال آنكه احكام تابع واقعيات است نه احساسات زود گذر . براى راحتى جامعه بايد فرد مفسد فدا شود ، جنايتكاران غرب بنام حفظ آزادى و منافع خود سينهء هزاران بى گناه را سوراخ ميكنند .\r\nروزى نيست كه قسمتى از دنيا را به خاك و خون نكشند ولى اين حكم را غير قابل اجرا ميخوانند .\r\nدر كتاب سيرى در اسلام ص 18 چنين نوشته‌ام : اگر گويند : در اين صورت روزى صدها بدن ناقص و فلج شده و از هستى ساقط خواهند شد ! ! گوئيم : ابدا چنين نيست زيرا در روزگاريكه حدود و احكام اسلامى اجرا ميشد در ظرف چهار صد سال فقط شش بار حكم دست بريدن اجرا شده است ( برهان قرآن ص 171 ) شاهد صدق اين سخن مملكت عربستان سعودى است كه در عرض پنجاه سال مثلا يكدست هم بريده نميشود فرق است ما بين آنكه دزد بداند در صورت گرفتار شدن چند صباحى در زندان خواهد ماند و اينكه بداند بدنش ناقص شده و يك عمر همانطور زندگى خواهد كرد مسلَّم است در صورت دوم بفكر دزدى نخواهد بود .\r\n* ( إِلَّا مَنِ اسْتَرَقَ السَّمْعَ فَأَتْبَعَه شِهابٌ مُبِينٌ حجر : 18 . استراق سمع مخفى و دزدانه گوش دادن است در اقرب گويد « استرق السمع : استمع مخفيا » يعنى مگر آنكه دزدانه گوش دهد آنوقت شهابى آشكار در پى او باشد . معنى آيه را در « جنّ » ببينيد .\r\n\r\n\r\n\r\nسرمد :\r\nدائم . هميشگى . چنان كه در مجمع و مفردات و اقرب گفته\r\n","description":"","footnote":"","page_name":" 259 ","page_number":261},
  {"content":"\r\nاست . اين كلمه فقط دو بار در قرآن آمده است . * ( قُلْ أَ رَأَيْتُمْ إِنْ جَعَلَ الله عَلَيْكُمُ اللَّيْلَ سَرْمَداً إِلى يَوْمِ الْقِيامَةِ مَنْ إِله غَيْرُ الله يَأْتِيكُمْ بِضِياءٍ . . . ) * قصص :\r\n71 . بگو : خبر دهيد اگر خدا شب را براى شما دائمى كند كيست معبودى غير از خدا كه روشنايى براى شما بياورد . * ( قُلْ أَ رَأَيْتُمْ إِنْ جَعَلَ الله عَلَيْكُمُ النَّهارَ سَرْمَداً . . . ) * قصص : 72 .\r\n\r\n\r\n\r\nسرى :\r\n( بر وزن صرد ) رفتن در شب . راغب گويد « السرى : سير الليل يقال : سرى و اسرى » در اقرب آمده سرى الرجل يعنى تمام شب را راه رفت اسرى نيز مثل سرى است و گويند : اسرى براى اوّل شب و سرى براى آخر آن است .\r\nطبرسى ذيل آيهء 65 سورهء حجر گويد : اسراء شب رفتن است سرى يسرى سرىّ و اسرى اسراء دو لغت بيك معنى است .\r\nاسراء در تمام قرآن با « با » تعديه شده است مثل * ( وَلَقَدْ أَوْحَيْنا إِلى مُوسى أَنْ أَسْرِ بِعِبادِي . . . ) * طه : 77 .\r\nموسى را وحى كرديم كه بندگان مرا شبانگاه از مصر بيرون ببر . * ( فَأَسْرِ بِأَهْلِكَ بِقِطْعٍ مِنَ اللَّيْلِ . . . ) * هود : 81 .\r\nاسراء دلالت بشب رفتن دارد گويند كلمهء « الليل » براى تأكيد آمده كه حتما بايد شبانگاه برويد زيرا كه وقت صبح بنا بود عذاب نازل شود * ( إِنَّ مَوْعِدَهُمُ الصُّبْحُ أَ لَيْسَ الصُّبْحُ بِقَرِيبٍ ) * هود : 81 .\r\nسرّى : نهريكه جارى است ( راغب ) * ( فَناداها مِنْ تَحْتِها أَلَّا تَحْزَنِي قَدْ جَعَلَ رَبُّكِ تَحْتَكِ سَرِيًّا ) * مريم : 24 . از پائينش او را ندا كرد : محزون مباش خدايت در پائين تو نهرى قرار داده است .\r\n* ( سُبْحانَ الَّذِي أَسْرى بِعَبْدِه لَيْلًا مِنَ الْمَسْجِدِ الْحَرامِ إِلَى الْمَسْجِدِ الأَقْصَى الَّذِي بارَكْنا حَوْلَه لِنُرِيَه مِنْ آياتِنا إِنَّه هُوَ السَّمِيعُ الْبَصِيرُ ) * اسراء : 1 .\r\nمراد از مسجد الحرام مسجد مكَّه و از مسجد اقصى كليساى بيت المقدس است و چون سرزمين فلسطين پر آب\r\n","description":"","footnote":"","page_name":" 260 ","page_number":262},
  {"content":"\r\nو علف است و محصول فراوان دارد لذا * ( « بارَكْنا حَوْلَه » ) * آمده و اين كلمه در چند آيهء ديگر تكرار شده است * ( « لَيْلًا » ) * منصوب است براى ظرفيت يعنى اسراء در شب واقع شده زمخشرى گويد : * ( « لَيْلًا » ) * و تنكير آن با آنكه اسرى بشب دلالت دارد براى بعضّيت است و اينكه مدّت اسراء قسمتى از شب بوده با آنكه فاصله آن دو محل مدّت چهل شبانگاه است .\r\nطبرسى گويد : به علت بعد مسافت ميان آن و مكَّه ، الاقصى گفته شده .\r\nاين آيه صريح . است در اينكه خداوند آنحضرت را در يك شب از مكَّه به مسجد اقصى برده و علَّت اسراء نشان دادن قسمتى از آيات خدا بوده است * ( « لِنُرِيَه مِنْ آياتِنا » ) * ديگر از اينكه از مسجد اقصى بآسمانها عروج كرده آيه از آن ساكت است ولى روايات و اقوال علماء صريح است در اينكه آنحضرت از مسجد اقصى بآسمانها عروج فرموده و معراج از آنجا واقع شده است .\r\nجملهء * ( « لِنُرِيَه مِنْ آياتِنا » ) * كه هدف اسراء را بيان مىكند در سورهء نجم به طرز ديگرى آمده است .\r\n* ( وَلَقَدْ رَآه نَزْلَةً أُخْرى . عِنْدَ سِدْرَةِ الْمُنْتَهى . عِنْدَها جَنَّةُ الْمَأْوى . إِذْ يَغْشَى السِّدْرَةَ ما يَغْشى . ما زاغَ الْبَصَرُ وَما طَغى . لَقَدْ رَأى مِنْ آياتِ رَبِّه الْكُبْرى ) * نجم : 13 - 18 .\r\nيعنى پيامبر بار ديگر جبرئيل را ديد آن رؤيت در نزد سدرة المنتهى بود كه بهشت نزد آن است . موقعى او را ديد كه سدره را ميپوشانيد آنچه ميپوشانيد ، چشم پيغمبر صلَّى اللَّه عليه و آله در آن رؤيت بخطا و اشتباه نرفت ( آنچه ديد حقيقت بود ) از آيات بزرگ پروردگارش ديد .\r\nاين آيات را حمل بر جريان زمينى كردن مشكل است و روشن مىشود كه شرح حال معراج است مخصوصا جملهء * ( « عِنْدَها جَنَّةُ الْمَأْوى » ) * كه ظاهرا آن بهشت موعود است در آيهء اسراء كه * ( « لِنُرِيَه مِنْ آياتِنا » ) * آمده اگر مراد از آيات مثلا ديدن مقام پيامبران در\r\n","description":"","footnote":"","page_name":" 261 ","page_number":263},
  {"content":"\r\nبيت المقدس و ديدن طور سينا و يا ديدن اينكه خداوند او را چگونه در يك شب آنهمه مسافت راه برد و يا مانند اينها باشد هيچ و اگر منظور از آن همان * ( « لَقَدْ رَأى مِنْ آياتِ رَبِّه الْكُبْرى » ) * باشد ، معلوم مىشود كه اسراء مقدمهء معراج بوده است .\r\nناگفته نماند روايات معراج از طريق شيعه و اهل سنت بقدرى زياد است كه نميشود وقوع آن را فى الجمله انكار نمود و بزرگان اسلامى در عقيده بمطلق معراج متفق القولاند .\r\nبراى نمونه بتفسير مجمع البيان ، صافى ، برهان ، و الميزان و غيره ذيل آيه اسراء رجوع شود همچنين به بحار ج 18 طبع جديد رجوع شود كه از ص 282 تا ص 410 مجموعا 128 صفحه به اين مطلب اختصاص داده شده است .\r\nطبرسى رحمه اللَّه در مجمع البيان فرموده : دربارهء معراج پيامبر ما صلَّى اللَّه عليه و آله روايات زيادى نقل شده و بسيارى از صحابه مثل ، ابن عباس ، ابن مسعود ، انس ، جابر بن عبد اللَّه ، حذيفه ، عايشه ام هانى و غيرهم آن را از آنحضرت نقل كرده‌اند . بعضى زياد و بعضى كم كرده است و مجموع آنها به چهار قسم منقسم است اول آنچه يقينى است چون اخبار دربارهء آن متواتر و علم به صحت آن حاصل است . دوّم آنچه در اين باره نقل شده از چيزهائى كه عقل جايز ميداند و اصول اسلامى از آن ابا ندارد ما نيز آن را جايز دانسته و قطع ميكنيم كه آن در بيدارى آنحضرت بوده نه در خوابش سوّم آنچه ظاهرش مخالف اصول است ولى مىشود طورى توجيه كرد كه مخالف عقل نباشد بهتر آنست كه مطابق حق و دليل تأويل شود . چهارم آنچه ظاهرش صحيح نيست و تأويل آن جز بمشقت بعيد ممكن نميباشد . بهتر آنست كه آن را قبول نكنيم .\r\nامّا اوّلى كه مقطوع به است آنست كه آنحضرت فى الجمله معراج كرده است . امّا دوّمى از آن جمله\r\n","description":"","footnote":"","page_name":" 262 ","page_number":264},
  {"content":"\r\nاست كه روايت شده آنحضرت در آسمانها گردش كرد و پيغمبران و سدرة المنتهى و بهشت و جهنّم و امثال ذلك را ديد . اما سوّمى نظير آنچه نقل شده مردمانى را در بهشت ديد كه متنعّم بودند و از اهل آتش كسانى را مشاهده كرد كه در عذاب بسر مىبردند اين حمل بر آن مىشود كه صفت و يا نامهاى آنها را ديده است . اما چهارم نظير آنچه نقل شده آنحضرت با خدا آشكارا صحبت كرد و او را ديد و با خدا در تخت نشست و نحو ذلك از چيزهائى كه دلالت بر تشبيه دارد .\r\nمجلسى رحمه اللَّه در بحار مجموع آنچه را كه گفته شد از مجمع نقل كرده الميزان نيز كلام طبرسى را نقل كرده و تقسيم آن را پسنديده است ولى در غالب امثلهء آن خدشه كرده و فرموده سير در آسمانها و ديدن انبياء و نظير آنها تمثيلات برزخى و يا روحى است . . .\r\nو در آنها بعدى نيست كه احاديث معراج از اين قسم تمثيلات مملو است .\r\nناگفته نماند مفصّلترين روايات دربارهء معراج ، روايت على بن ابراهيم است از پدرش از ابن ابى عمير از هشام بن سالم از امام صادق عليه السّلام .\r\nرجال اين روايت همه موثّقاند جز ابراهيم بن هاشم كه هر چند توثيق نشده ولى قدحى هم ندارد و از بزرگان مىباشد . علماء شيعه روايات آن بزرگوار را تلقّى بقبول كرده‌اند . اين روايت در تفسير برهان و تفسير صافى ، و تفسير الميزان نقل شده و علَّامه مجلسى آن را در بحار از تفسير فرات نقل كرده است .\r\nلازم است در اينجا چند مطلب را بررسى كنيم :\r\n1 - اسراء از مسجد الحرام به مسجد اقصى حتمى و صريح آيه است اگر در حقيقت معراج كه آيا در خواب بوده يا در بيدارى صحبت شود ، اسراء جاى صحبت نيست و اگر كسى بگويد كه اسراء در خواب بود سخنش باطل و بى جاست زيرا رفتن به مسجد اقصى\r\n","description":"","footnote":"","page_name":" 263 ","page_number":265},
  {"content":"\r\nدر عالم خواب چندان اهميت ندارد كه قرآن مجيد با آن طمطراق بيان دارد . در روايات و تفاسير هست كه آنحضرت در همان شب برگشت و صبح جريان را بمشركين مكَّه حكايت كرد و نشانه هائى از شتران آنها كه در راه بودند بيان داشت و همانطور بود كه بيان فرمود .\r\n2 - بعضى گويند معراج در خواب بود و بعضى گفته‌اند روحانى بود نه جسمانى . ولى روحانى بودن آن را معناى روشنى نيست و بايد گفت كه روح آنحضرت از بدنش خارج شد اين جز مرگ معنى ندارد و شايد مراد اين عدّه انكشاف و يا نظير عالم خواب باشد .\r\n3 - معراج آنحضرت يكى از دو جور است يا در عالم ظاهر و بيدارى با قدرت خداوند بآسمانها رفته و آنچه را ميبايست ببيند ديده است و آن از قدرت خداوند بعيد نيست و لازم بود براى وسعت علم آنحضرت وسعهء صدرش چنين جريانى پيش آيد .\r\nو موضوع خرق و التيام در افلاك كه يگانه مستمسك مانعين است امروز از موهومات مىباشد و اينكه با كدام سرعت رفته آيا با سرعتى شبيه بسرعت نور و در آنصورت ماده قهرا مبدّل به نيرو مىشود چنان كه گفته‌اند و اگر با كمتر از آن رفته آنوقت اين همه مسافت را در آن مدت كم چطور پيموده است ؟ بايد اين را محوّل بقدرت و علم خدا كرد ما از علوم عالم جز اندكى بلد نيستيم .\r\nجور ديگر آنست كه خداوند به چشم آنحضرت وسعت داده و در جاى خود آسمانها و هر آنچه را كه در روايات معراج آمده ديده است . فرض كنيد كسى در ايران نشسته خداوند بديد او چنان وسعت بدهد كه ممالك آمريكا و شهرها و حتى ميان خانه هاى آنها را ببيند و اين هيچ بعيد نيست چنان كه در حديث آمده كه جبرئيل كربلا و محل شهادت ابا عبد اللَّه عليه السّلام را بآنحضرت نشان داد و از مدينه آنجا را ديد چنان كه سبط ابن جوزى و\r\n","description":"","footnote":"","page_name":" 264 ","page_number":266},
  {"content":"\r\nديگران آن را نقل كرده‌اند . و محدث قمى در نفس المهموم از سبط ابن جوزى نقل مىكند .\r\nعياشى در تفسير خود ذيل آيهء اسراء از هشام بن سالم از حضرت صادق عليه السّلام نقل مىكند : چون رسول خدا صلَّى اللَّه عليه و آله جريان اسراء را بكفّار مكَّه خبر داد گفتند از او از شهر ايله ، كه در وسط راه است بپرسيد . . . و جبرئيل آمد و گفت يا رسول اللَّه صلَّى اللَّه عليه و آله سرت را بلند كن و خلاصهء حديث آنكه خداوند پستى و بلندىهاى زمين را از بين برد آنحضرت ايله را آشكارا ديد . كفّار سؤال ميكردند و آنحضرت به شهر نگاه كرده و به آنها خبر ميداد .\r\nو چنان كه در شكستن سنگ خندق و جهيدن برق از آن از فتح يمن و شام و غيره خبر داد . منافقان گفتند :\r\nتعجب نميكنيد نميتوانيد به قضاى حاجت برويد اين شخص ميگويد : از مدينه كاخهاى حيره و شهرهاى مدائن را مىبينم و آنها فتح خواهد شد . اين سخن را طبرسى و ديگران در جريان خندق نقل كرده‌اند . از اين قبيل چيزها در احوال آنحضرت بيشتر ميتوان يافت .\r\nخلاصه آنكه هيچ بعيد نيست كه رسول خدا صلَّى اللَّه عليه و آله در جاى خود بنشيند و خداوند به چشم او چنان قدرت دهد كه آسمانها و كرات را ببيند و چشمش اصلا اشتباه نكند * ( « ما زاغَ الْبَصَرُ وَما طَغى » ) * . ولى روايات معراج وجه اول را ميرسانند يعنى آنحضرت بآسمانها رفته است براى تحقيق بيشتر بروايات رجوع كنيد .\r\n\r\n\r\n\r\nسطح :\r\nگستردن . در اقرب هست « سطح الشىء سطحا : بسطه و سوّاه » * ( أَ فَلا يَنْظُرُونَ إِلَى الإِبِلِ كَيْفَ خُلِقَتْ ) * . . .\r\n* ( وَإِلَى الأَرْضِ كَيْفَ سُطِحَتْ ) * غاشيه :\r\n20 . آيا نمىبينند شتر چگونه آفريده . . .\r\nو زمين چگونه گسترده شده . اين نظير آياتى است كه آمده * ( وَالأَرْضَ مَدَدْناها . . . ) * ق : 7 . اين كلمه در كلام اللَّه مجيد فقط يك بار آمده است .\r\n\r\n\r\n\r\nسطر :\r\nنوشتن . خطَّ . صفّ . در صحاح و قاموس گويد : سطر بمعنى\r\n","description":"","footnote":"","page_name":" 265 ","page_number":267},
  {"content":"\r\nصف است كه از چيزى تشكيل يابد و نيز بمعنى خط و نوشتن است و اصل آن مصدر مىباشد . در اقرب هست « سطر الكتاب سترا : كتب » سطرهم نوشتن و هم بمعنى خط و كتابت است .\r\n* ( ن وَالْقَلَمِ وَما يَسْطُرُونَ . ما أَنْتَ بِنِعْمَةِ رَبِّكَ بِمَجْنُونٍ ) * ن : 1 و 2 . قسم بقلم و آنچه مينويسند تو بسبب وحى ديوانه نيستى . * ( كانَ ذلِكَ فِي الْكِتابِ مَسْطُوراً ) * اسراء : 58 . * ( وَكُلُّ صَغِيرٍ وَكَبِيرٍ مُسْتَطَرٌ ) * قمر : 53 .\r\nاساطير 9 بار در قرآن آمده و در همه به « الاوّلين » اضافه شده است * ( يَقُولُ الَّذِينَ كَفَرُوا إِنْ هذا إِلَّا أَساطِيرُ الأَوَّلِينَ ) * انعام : 25 . * ( وَقالُوا أَساطِيرُ الأَوَّلِينَ اكْتَتَبَها فَهِيَ تُمْلى عَلَيْه بُكْرَةً وَأَصِيلًا ) * فرقان : 5 .\r\nمراد قائلين از اين كلمهء نوشته هاى باطل و حكايت دروغ و افسانه هاى بى مغز است معنى آيهء فوق چنين است گفتند اينها نوشته هاى باطل گذشتگان است كه نوشته و صبح و عصر بر وى املا مىشود . صحاح آن را اباطيل گفته است . جمع سطر ، اسطر و اسطار و سطور است . اقرب الموارد اساطير را جمع الجمع دانسته و گويد : آن جمع اسطار است . و از مبرّد نقل مىكند كه گفته : جمع اسطوره است مثل احدوثه و احاديث . راغب نيز اين كلام را از مبرّد نقل مىكند . بنا بر قول مبرّد اساطير جمع عادى است .\r\nمجمع از اخفش نقل مىكند كه اساطير جمعى است واحد ندارد مثل ابابيل و مذاكير .\r\n\r\n\r\n\r\nسيطر :\r\n* ( « أَمْ عِنْدَهُمْ خَزائِنُ رَبِّكَ أَمْ هُمُ الْمُصَيْطِرُونَ » ) * طور : 37 . * ( « فَذَكِّرْ إِنَّما أَنْتَ مُذَكِّرٌ . لَسْتَ عَلَيْهِمْ بِمُصَيْطِرٍ » ) * غاشيه : 21 و 22 .\r\nابن كثير آيهء اول را با سين و دوّم را با صاد و ابن عامر هر دو را با سين . . . و ديگران هر دو با صاد خوانده‌اند . ابو عبيده گويد : مصيطرون در اصل با سين است و هر سين كه ما بعد آن طاء باشد جايز است به صاد تبديل شود . سطر و صطر هر دو صحيح است ( مجمع ) .\r\n","description":"","footnote":"","page_name":" 266 ","page_number":268},
  {"content":"\r\nمسيطر اصل آن از سطر بمعنى مراقب و مسلَّط و احوال نويس است در اقرب گويد « سيطر عليهم و سوطر و تسيطر : راقبهم و تعهد احوالهم » و نيز گويد : مسيطر و متسيطر بمعنى رقيب ، حافظ ، و مسلط بر شىء است كه به آن توجه كند و احوالش را زير نظر گيرد و عملش را بنويسد جمع آن مسيطرون است .\r\nمعنى آيهء اوّل : آيا خزائن پروردگارت پيش آنهاست يا آنها مسلط بر مردم و مالك آنهااند ؟ ! ! معنى آيهء دوم : ياد آورى كن تو فقط ياد آورى و بر مردم مراقب و حافظ نيستى . نظير * ( « وَما أَنْتَ عَلَيْهِمْ بِجَبَّارٍ فَذَكِّرْ بِالْقُرْآنِ مَنْ يَخافُ وَعِيدِ » ) * ق : 45 .\r\n\r\n\r\n\r\nسطو :\r\nحمله و گرفتن بشدّت . در قاموس گويد « سطا عليه و به سطوا و سطوة : صال او قهر بالبطش » * ( « تَعْرِفُ فِي وُجُوه الَّذِينَ كَفَرُوا الْمُنْكَرَ يَكادُونَ يَسْطُونَ بِالَّذِينَ يَتْلُونَ عَلَيْهِمْ آياتِنا . . . » ) * حج : 72 . در چهرهء كفّار بهنگام خوانده شدن آيات ما انكار مىبينى نزديك است بسوى كسانى كه آيات ما را بر آنها ميخوانند حمله كنند و دست بگشايند .\r\nاين كلمه فقط يك بار در قرآن يافته است .\r\n\r\n\r\n\r\nسعد :\r\nسعد و سعادت بمعنى نيكبختى است چنان كه شقوة و شقاوت بمعنى بدبختى است راغب گفته :\r\nسعد و سعادت آنست كه كارهاى الهى انسان را در رسيدن بخير يارى كند . ضدّ آن شقاوت است . * ( « يَوْمَ يَأْتِ لا تَكَلَّمُ نَفْسٌ إِلَّا بِإِذْنِه فَمِنْهُمْ شَقِيٌّ وَسَعِيدٌ ) * . . . * ( وَأَمَّا الَّذِينَ سُعِدُوا فَفِي الْجَنَّةِ خالِدِينَ فِيها . . . » ) * هود : 105 - 108 .\r\nاين كلمه فقط دو بار در كلام اللَّه آمده است .\r\n\r\n\r\n\r\nسعر :\r\nفروزان شدن آتش و فروزاندن آن راغب گفته : سعر ، التهاب و شعله ور شدن آتش است و ثلاثى و تفعيل و افعال آن همه بمعنى افروختن است و مسعر چوبى است كه افروخته شود .\r\nدر اقرب آمده « سعر النار و الحرب :\r\n","description":"","footnote":"","page_name":" 267 ","page_number":269},
  {"content":"\r\nاوقدهما و اشعلهما و هيّجهما » .\r\n* ( « وَإِذَا الْجَحِيمُ سُعِّرَتْ . وَإِذَا الْجَنَّةُ أُزْلِفَتْ » ) * تكوير : 12 و 13 .\r\nسعير از نامهاى جهنّم است و اين بواسطهء افروخته شدن آنست . و فعيل در اينجا بتصديق راغب بمعنى مفعول است و در بعضى آيات بجاى جهنّم به كار رفته مثل * ( « إِنَّما يَأْكُلُونَ فِي بُطُونِهِمْ ناراً وَسَيَصْلَوْنَ سَعِيراً » ) * نساء : 10 . * ( « وَأَعْتَدْنا لِمَنْ كَذَّبَ بِالسَّاعَةِ سَعِيراً » ) * فرقان : 11 . و در بعضى آيات حال و وصف جهنّم آمده نظير * ( « وَكَفى بِجَهَنَّمَ سَعِيراً » ) * نساء : 55 . بس است جهنم افروخته .\r\nاين كلمه شانزده بار در قرآن آمده است . و در تمام موارد در جهنّم آخرت به كار رفته جز در آيهء * ( « وَمَنْ يَزِغْ مِنْهُمْ عَنْ أَمْرِنا نُذِقْه مِنْ عَذابِ السَّعِيرِ » ) * سباء : 12 . اين آيه دربارهء مسخر بودن شياطين بسليمان است و ظاهرا مراد از آن عذاب دنيا كه خدا به آنها فهمانده بود در صورت سرپيچى از طاعت سليمان گرفتار عذاب خواهند بود .\r\nو نيز در آيهء * ( « وَجَعَلْناها رُجُوماً لِلشَّياطِينِ وَأَعْتَدْنا لَهُمْ عَذابَ السَّعِيرِ » ) * ملك : 5 . شايد مراد از عذاب سعير تيرهاى شهاب و همان رجوم باشد .\r\n\r\n\r\n\r\nسعر\r\n( بضم س ، ع ) جمع سعير و دو بار در قرآن آمده است . * ( « فَقالُوا أَ بَشَراً مِنَّا واحِداً نَتَّبِعُه إِنَّا إِذاً لَفِي ضَلالٍ وَسُعُرٍ » ) * قمر : 24 . * ( « إِنَّ الْمُجْرِمِينَ فِي ضَلالٍ وَسُعُرٍ » ) * قمر : 47 .\r\nدر آيهء اول احتمال داده‌اند كه سعر مفرد و بمعنى جنون يا رنج باشد و آن بسياق آيه مناسب است صحاح در ذيل آيهء فوق از فرّاء نقل كرده كه سعر بمعنى رنج و عذاب است و گويد :\r\nالسعر الجنون و بشتر ديوانه گويند :\r\nنافة مسعورة . طبرسى و اقرب نيز بدان تصريح كرده‌اند معنى آيهء اول : قوم ثمود گفتند : آيا بشرى را كه يكى از ماست پيروى كنيم در اين صورت در گمراهى و ديوانگى هستيم . ولى آن در آيهء دوّم جمع سعير است يعنى :\r\nگناهكاران در گمراهى از سعادت و\r\n","description":"","footnote":"","page_name":" 268 ","page_number":270},
  {"content":"\r\nدر آتشهاى افروخته‌اند .\r\n* ( « وَإِذَا الْجَحِيمُ سُعِّرَتْ . وَإِذَا الْجَنَّةُ أُزْلِفَتْ » ) * تكوير : 12 و 13 . اذا شرط مستقبل است از اين آيه فهميده مىشود كه جهنّم هنوز افروخته نشده در آينده فروزان خواهد گرديد .\r\n\r\n\r\n\r\nسعى :\r\nتند رفتن . كوشش . راغب گويد : سعى مشى سريع است كه به حد دويدن نيست و بطور استعاره بجدّيت در كار اطلاق مىشود خير باشد يا شر .\r\nطبرسى آن را تند رفتن و دويدن و كسب و تلاش گفته است . صحاح آن را دويدن و عمل و كسب . . . و قاموس قصد ، عمل ، رفتن و دويدن معنى مىكند .\r\nمعناى اوّلى همان تند رفتن است .\r\nدر قرآن مجيد بمعنى تند رفتن و دويدن و بمعنى تلاش و كوشش به كار رفته است * ( « وَجاءَ رَجُلٌ مِنْ أَقْصَى الْمَدِينَةِ يَسْعى . . . » ) * قصص : 20 . * ( « وَجاءَ مِنْ أَقْصَا الْمَدِينَةِ رَجُلٌ يَسْعى . . . » ) * يس :\r\n20 . مردى از آخر شهر شتابان يا در حالى كه ميدويد ، آمد . * ( « فَأَلْقاها فَإِذا هِيَ حَيَّةٌ تَسْعى » ) * طه : 20 . عصا را انداخت ناگهان آن مارى بود كه تند حركت ميكرد * ( « نُورُهُمْ يَسْعى بَيْنَ أَيْدِيهِمْ وَبِأَيْمانِهِمْ . . . » ) * تحريم : 8 . نورشان در پيش رو و طرف راستشان بتندى ميرود . سعى در اين آيات بمعنى بشتاب رفتن است .\r\n* ( « وَمَنْ أَرادَ الآخِرَةَ وَسَعى لَها سَعْيَها وَهُوَ مُؤْمِنٌ فَأُولئِكَ كانَ سَعْيُهُمْ مَشْكُوراً » ) * اسراء : 19 . يعنى :\r\nهر كه آخرت را بخواهد و كوشش مخصوص آن را انجام دهد و ايمان داشته باشد كوشش و تلاش آنها پاداش داده خواهد شد . سعى در اين آيه و نظير آن بمعنى تلاش و عمل است .\r\n* ( « فَلَمَّا بَلَغَ مَعَه السَّعْيَ قالَ يا بُنَيَّ إِنِّي أَرى فِي الْمَنامِ أَنِّي أَذْبَحُكَ . . . » ) * صافات : 102 . يعنى چون بحدّ كوشش با پدر رسيد و توانست در رفع حوائج تلاش بكند گفت : اى پسرك من در خواب مىبينم كه تو را سر مىبرم .\r\n* ( « وَأَنْ لَيْسَ لِلإِنْسانِ إِلَّا ما سَعى . ) *\r\n* ( وَأَنَّ سَعْيَه سَوْفَ يُرى . ثُمَّ يُجْزاه ) *\r\n","description":"","footnote":"","page_name":" 269 ","page_number":271},
  {"content":"\r\n* ( الْجَزاءَ الأَوْفى » ) * نجم : 39 - 41 . انسان مالك حقيقى سعى و تلاش خويش است اعم از آنكه خير باشد يا شر .\r\nو سعى و تلاش او در روز قيامت مشهود خواهد بود * ( « فَمَنْ يَعْمَلْ مِثْقالَ ذَرَّةٍ خَيْراً يَرَه وَمَنْ يَعْمَلْ مِثْقالَ ذَرَّةٍ شَرًّا يَرَه » ) * زلزله : 7 - 8 . و انسان با عمل خود جزاء تمام داده خواهد شد .\r\nبه نظر ميايد مراد از آيهء شريفه آخرت است ولى آن را اعم نيز مىشود دانست .\r\nدر اين صورت مطالب زير از آن بدست ميايد :\r\n1 - آنان كه از ديگران كار ميكشند و مزد نميدهند و يا مزد كم ميدهند ظالم و ستمكاراند كه ملك حقيقى ديگران را سلب كرده‌اند كه هر كس بسعى خود مالك است .\r\n2 - هر كس در مقابل تلاش و كوشش حق استفاده و ارتزاق دارد زيرا كه انسان فقط بسعى خويش مالك است كسى كه بى تلاش مىخورد حرامخوار است و هر كس در خور توانائى خود و لو با اعمال فكر باشد بايد كار كند ربا خوار حرامخوار است كه تلاش ديگران را مىخورد . ولى آنكه مطلقا از تلاش عاجز باشد اين شخص بعنوان فقير و محتاج از زكات و غيره ميتواند بخورد و او از رنج و تلاش ديگران مىخورد و اين محذورى ندارد كه * ( « ما جَعَلَ عَلَيْكُمْ فِي الدِّينِ مِنْ حَرَجٍ » ) * .\r\nسعى انسان ديدنى است . اينهمه آثار و ابنيه و وسائل زندگى همه سعى و تلاش آدميان است كه بدين صورت ديده ميشوند و بشر با سعى و تلاش خود پاداش يا كيفر داده مىشود .\r\nاگر گوئى راجع بشفاعت و اعمال زندگان كه دربارهء مردگان انجام ميدهند و آنها بدون تلاش در عالم مرگ و آخرت بهره مىبرند چه ميگوئيد ؟ ! گوئيم : آنها هم نوعى تلاشاند كه در نتيجهء ايمان در دنيا مستحق شفاعت اخروى ميگردند و در اثر سعى و تلاشى كه دربارهء باز ماندگان كرده‌اند از خيرات و احسان آنها بهره مند ميگردند .\r\n","description":"","footnote":"","page_name":" 270 ","page_number":272},
  {"content":"\r\n\r\n\r\n\r\nسغب :\r\nگرسنگى . همچنين است مسغبه كه مصدر ميمى است . راغب گرسنگى توأم با زحمت گفته است در اقرب گويد : گفته‌اند آن فقط گرسنگيى است كه با رنج همراه باشد . طبرسى مطلق گرسنگى گفته است * ( « أَوْ إِطْعامٌ فِي يَوْمٍ ذِي مَسْغَبَةٍ . يَتِيماً ذا مَقْرَبَةٍ » ) * بلد : 14 و 15 .\r\nيا اطعامى در روز گرسنگى به يتيمى كه داراى قرابت است .\r\nاين كلمه فقط يك بار در قرآن آمده است در نهج البلاغه خطبهء 109 فرموده :\r\n« و هل زوّدتهم الَّا السّغب » آيا دنيا جز گرسنگى به آنها زادى داد ؟ !\r\n\r\n\r\n\r\nسفح :\r\nريختن . جارى كردن . جارى شدن « سفح الدم » يعنى خون ريخت « سفح الدمع سفحا و سفسوحا » اشك چشم را روان كرد و اشك روان شد .\r\nلازم و متعدى هر دو آمده است ( اقرب ) .\r\n* ( « لا أَجِدُ فِي ما أُوحِيَ إِلَيَّ مُحَرَّماً عَلى طاعِمٍ يَطْعَمُه إِلَّا أَنْ يَكُونَ مَيْتَةً أَوْ دَماً مَسْفُوحاً . . . » ) * انعام : 145 . دم مسفوح خون ريخته شده است قيد مسفوح براى آنست كه خون باقى مانده در گوشت پس از رفتن خون متعارف مباح است ( مجمع ) .\r\nمسافحه و سفاح بمعنى زنا است طبرسى گويد : اصل آن از سفح بمعنى ريختن آب است علَّت اين تسميه آنست كه زناكار آب خود ( منى ) را بطور باطل ميريزد . پائين كوه را سفح جبل نامند كه آب كوه در آن ميريزد .\r\n* ( « وَأُحِلَّ لَكُمْ ما وَراءَ ذلِكُمْ أَنْ تَبْتَغُوا بِأَمْوالِكُمْ مُحْصِنِينَ غَيْرَ مُسافِحِينَ . . . » ) * نساء : 24 . يعنى غير از زنانى كه گفته شد ديگران بر شما حلالاند كه با اموال خود بخواهيد در حالى كه عفيفيد و زناكار نيستيد .\r\nسفاح جمع سفح نيز آمده است در نهج البلاغه نامهء 11 فرموده « فليكن معسكركم فى . . . سفاح الجبال » اردوگاه شما در دامنه هاى كوه ها باشد .\r\n\r\n\r\n\r\nسفر :\r\n( بر وزن فلس ) پرده بر داشتن و آشكار كردن ( مجمع ) راغب گويد :\r\n« السفر : كشف الغطاء . . . سفر العمامة عن الرأس و الخمار عن الوجه »\r\n","description":"","footnote":"","page_name":" 271 ","page_number":273},
  {"content":"\r\nمسافرت را از آن جهت سفر گويند كه اخلاق مردم در آن آشكار مىشود طوريكه در غير آن آشكار نميشود ( مجمع ذيل آيهء 184 بقره ) .\r\n* ( « فَمَنْ كانَ مِنْكُمْ مَرِيضاً أَوْ عَلى سَفَرٍ فَعِدَّةٌ مِنْ أَيَّامٍ أُخَرَ . . . » ) * بقره 184 .\r\nجمع سفر اسفار است مثل * ( « فَقالُوا رَبَّنا باعِدْ بَيْنَ أَسْفارِنا . . . » ) * سباء : 19 .\r\nسفر ( بكسر س ) كتاب و نامه است كه حقائق و مطالب را روشن و آشكار مىكند جمع آن اسفار است * ( « كَمَثَلِ الْحِمارِ يَحْمِلُ أَسْفاراً . . . » ) * جمعه : 5 . چنان كه راغب گفته است .\r\nطبرسى نيز علت تسميه را چنين بيان فرموده .\r\nسفير بمعنى فرستاده و نماينده است راغب علت تسميهء آن را كشف و ازالهء وحشت از بين قوم ميداند و آن فعيل بمعنى فاعل است . ولى ظاهرا علت تسميه همان اظهار و كشف مطالب باشد كه سفير مطالب را آشكار مىكند جمح آن سفراء است مثل فقيه و فقهاء و آن را مصلح ميان قوم نيز گفته‌اند . سافر بمعنى كاتب و نويسنده است جمع آن سفره مثل * ( « بِأَيْدِي سَفَرَةٍ كِرامٍ بَرَرَةٍ » ) * عبس : 15 و 16 .\r\nاسفار ( بكسر الف ) روشن شدن و آشكار گشتن است * ( « وَالصُّبْحِ إِذا أَسْفَرَ » ) * مدّثر : 34 . قسم بصبح آنگاه كه روشن و آشكار شود * ( « وُجُوه يَوْمَئِذٍ مُسْفِرَةٌ . ) *\r\n* ( ضاحِكَةٌ مُسْتَبْشِرَةٌ » ) * عبس : 38 و 39 .\r\nچهره هائى در آن روز روشناند . خندان و شادماناند . ( اللهم اجعلنا منهم ) .\r\n* ( « كَلَّا إِنَّها تَذْكِرَةٌ . فَمَنْ شاءَ ذَكَرَه . فِي صُحُفٍ مُكَرَّمَةٍ . مَرْفُوعَةٍ مُطَهَّرَةٍ . بِأَيْدِي سَفَرَةٍ . كِرامٍ بَرَرَةٍ » ) * عبس : 11 - 16 .\r\nمراد از * ( « سَفَرَةٍ كِرامٍ بَرَرَةٍ » ) * نويسندگان محترم مطيع . كداماند ؟ و * ( « صُحُفٍ » ) * چيست ؟\r\nگفته‌اند مراد ملائكه نويسنده‌اند كه آمده * ( « وَإِنَّ عَلَيْكُمْ لَحافِظِينَ . كِراماً كاتِبِينَ » ) * انفطار : 10 و 11 . و نيز گفته‌اند :\r\nسفيران وحى و پيامبرانند . و ايضا از قتاده نقل شده كه : قارئان قرآناند آنان كه قرآنرا ميخوانند و مينويسند .\r\n","description":"","footnote":"","page_name":" 272 ","page_number":274},
  {"content":"\r\nهكذا دربارهء « صحف » گفته‌اند :\r\nمراد لوح محفوظ است . مىشود اين قول را با آيهء * ( « إِنَّه لَقُرْآنٌ كَرِيمٌ فِي كِتابٍ مَكْنُونٍ » ) * واقعة : 77 - 78 . تأييد كرد و نيز گفته‌اند مراد كتاب پيامبران سلف است . به اين قول نيز مىشود بعضى از آيات را شاهد آورد كه بيان ميدارند قرآن در نامه پيشينيان بوده است مثل * ( « إِنَّ هذا لَفِي الصُّحُفِ الأُولى . صُحُفِ إِبْراهِيمَ وَمُوسى » ) * اعلى : 18 - 19 . و نحو * ( « وَإِنَّه لَتَنْزِيلُ رَبِّ الْعالَمِينَ . نَزَلَ بِه الرُّوحُ الأَمِينُ . ) *\r\n* ( عَلى قَلْبِكَ لِتَكُونَ مِنَ الْمُنْذِرِينَ . بِلِسانٍ عَرَبِيٍّ مُبِينٍ . وَإِنَّه لَفِي زُبُرِ الأَوَّلِينَ » ) * شعراء : 192 - 196 . بعيد نيست صحف همان نامه ها باشد كه قرآن را در آنها مينوشتند و آنها قهرا پاك و محترم بودند .\r\nاحتمال ديگر آنست كه مراد از * ( « صُحُفٍ » ) * قلوب و دلها و از * ( « سَفَرَةٍ » ) * مفسران و نويسندگان قرآن باشد .\r\nتوضيح آنكه دربارهء قرآن آمده * ( « وَما كُنْتَ تَتْلُوا مِنْ قَبْلِه مِنْ كِتابٍ وَلا تَخُطُّه بِيَمِينِكَ إِذاً لَارْتابَ الْمُبْطِلُونَ . ) *\r\n* ( بَلْ هُوَ آياتٌ بَيِّناتٌ فِي صُدُورِ الَّذِينَ أُوتُوا الْعِلْمَ وَما يَجْحَدُ بِآياتِنا إِلَّا الظَّالِمُونَ » ) * عنكبوت : 48 - 49 .\r\nاين آيه صريح است در اينكه قرآن در سينه هاست و در سينه ها نوشته شده پس سينه ها صحيفه هاى مخصوصى است در جاى ديگر آمده * ( « كَتَبَ فِي قُلُوبِهِمُ الإِيمانَ . . . » ) * مجادله : 22 .\r\nقلبها صحيفه هاى كتابت ايماناند .\r\nسينه هائيكه در آنها قرآن نوشته شده ، محترمند ، بلند مرتبه‌اند ، پاكند * ( « فِي صُحُفٍ مُكَرَّمَةٍ . مَرْفُوعَةٍ مُطَهَّرَةٍ » ) * نكره آمدن « صحف » نيز اين سخن را تأييد مىكند .\r\nبا دست چه كسانى قرآن در اين سينه نوشته شده و مىشود ؟ با دست نويسندگانى كه محترمند . مطيعاند .\r\nبايد توجّه كرد متعلَّق باء در * ( « بِأَيْدِي سَفَرَةٍ » ) * چيست ؟ ممكن است متعلَّق آن * ( « مَرْفُوعَةٍ » ) * و يا مكتوب و حاصل باشد و « باء » براى سبب است يعنى : آيات قرآن تذكره است . هر كه خواهد آن را\r\n","description":"","footnote":"","page_name":" 273 ","page_number":275},
  {"content":"\r\nياد گيرد . آن تذكره در سينه هاى محترم ، و الا مقام ، و پاك است و با دست نويسندگان محترم و طاعت پيشه نوشته شده است . آنهااند كه در طول قرون به نوشتن و خواندن و تفهيم قرآن پرداخته‌اند و چون نوشتن در قلوب بوسيلهء گفتن و غيره مىشود لذا * ( « بِأَيْدِي سَفَرَةٍ » ) * بهمهء راههاى تفهيم شامل است خواه بوسيلهء نوشتن باشد يا خواندن و يا غيره .\r\nدر تفسير برهان از حضرت صادق عليه السّلام نقل شده كه * ( « سَفَرَةٍ كِرامٍ بَرَرَةٍ » ) * اماماناند عليهم السلام . البته آن بزرگواران در تفهيم قرآن و نوشتن آن در دلها سهم بسزائى دارند چنان كه امير المؤمنين عليه السّلام پس از رسول خدا صلى اللَّه عليه و آله قرآن را مجددا يك جا نوشت و روايات اهل بيت عليهم السلام در ترغيب بفرا - گرفتن قرآن خارج از حد است چنان كه در كافى و وسائل نقل شده است .\r\nاحتمال فوق از اين جهت بيشتر تقويت مىشود كه آيات اوّل سوره با لحن ملامت آميز به حضرت رسول صلى اللَّه عليه و آله ميگويد : چرا بآنانكه به قرآن بى اعتنااند و يا ثروتمنداند اعتنا ميكنى و به آنكه براى پاك شدن قرآن را ميخواهد توجّه نميكنى و قيافه درهم ميكشى ؟ آنگاه ميفرمايد : چنين نكن قرآن تذكاريست هر كه بخواهد ياد گيرد هر كس كه باشد . ارباب تفسير گفته‌اند چند نفر از ثروتمندان و متنفذان مكَّه نزد آنحضرت آمدند و او با ايشان بگرمى صحبت ميكرد شايد ايمان بياورند و سبب تقويت اسلام شوند . ابن امّ مكتوم كه از مسلمانان و نابينا بود آمد و از آنحضرت قرآن خواست حضرت قيافه درهم كشيد كه مبادا اينان از آمدن او ناراحت شده و بروند و اسلام نياورند . لذا اين آيات آمد و آنحضرت را از اين كار منع كرد .\r\nاز اين مطلب ميتوان فهميد كه آنحضرت دربارهء پيشرفت اسلام خائف بوده و با جلب آنان ميخواسته دين پيشرفت كند لذا خدا براى تسلَّى قلب شريف او فرموده : همه در اين\r\n","description":"","footnote":"","page_name":" 274 ","page_number":276},
  {"content":"\r\nقرآن يكساناند وانگهى قرآن بوسيلهء نويسندگان محترم در قلبهاى پاك جا خواهد گرفت نه تنها از بين نخواهد رفت بلكه روز افزون خواهد بود و تو در ترويج قرآن به همه با يك نظر نگاه كن تا هر كه بخواهد از آن استفاده كند اعمّ از آنكه قوى باشد يا ضعيف .\r\n\r\n\r\n\r\nسفع :\r\nگرفتن . در صحاح گويد « سفعت بناصيته » يعنى پيشانى او را گرفت . * ( « كَلَّا لَئِنْ لَمْ يَنْتَه لَنَسْفَعاً بِالنَّاصِيَةِ » ) * علق : 15 . نه چنين است اگر بس نكند حتما حتما از موى پيشانى او ميگيريم . در مجمع گويد :\r\nناصيه موى جلوى سر است بعلَّت متصل شدن بسر ناصيه گفته شده كه ناصى يناصى بمعنى چسبيدن است .\r\n* ( « لَنَسْفَعاً » ) * دو تأكيد دارد يكى لام ، ديگرى نون تأكيد خفيفه . در كشاف گويد : با نون تأكيد ثقيله نيز خوانده شده و ابن مسعود « لاسفعا » متكلم وحده خوانده است .\r\nطبرسى و زمخشرى گويد : سفع بمعنى گرفتن و محكم كشيدن است و در قرآن با الف نوشته شده تا حكم وقف بر الف داشته باشد . و لام آن عهد و عوض از مضاف اليه است .\r\nاين كلمه در قرآن فقط يك بار آمده است .\r\n\r\n\r\n\r\nسفك :\r\nريختن . خواه ريختن خون باشد يا اشك يا شىء مذاب ( راغب ) در اقرب گويد : گويا در ريختن خون مخصوصتر است . ابن اثير نيز چنين گفته است . طبرسى آن را فقط ريختن خون گفته است * ( « أَ تَجْعَلُ فِيها مَنْ يُفْسِدُ فِيها وَيَسْفِكُ الدِّماءَ . . . » ) * بقره : 30 .\r\n* ( « وَإِذْ أَخَذْنا مِيثاقَكُمْ لا تَسْفِكُونَ دِماءَكُمْ . . . » ) * بقره : 84 .\r\nناگفته نماند در قرآن و نهج - البلاغه همه جا در ريختن خون به كار رفته و در نهايه نيز موردى غير از خون ريختن نقل نكرده است لذا به نظر ميايد كه سفك مخصوص خون ريختن است بر خلاف « سفح » كه گذشت و در ريختن خون و غيره استعمال شده است .\r\n\r\n\r\n\r\nسفل :\r\n( بضم س ) پائينى ، پستى\r\n","description":"","footnote":"","page_name":" 275 ","page_number":277},
  {"content":"\r\nسافل : پائين * ( « جَعَلْنا عالِيَها سافِلَها . . . » ) * هود : 82 . بالاى آن را پائين آن گردانيديم يعنى زير و رو كرديم .\r\nاسفل : پائينتر * ( « إِنَّ الْمُنافِقِينَ فِي الدَّرْكِ الأَسْفَلِ مِنَ النَّارِ . . . » ) * نساء :\r\n145 . جمع آن اسفلون است * ( « فَجَعَلْناهُمُ الأَسْفَلِينَ » ) * صافات : 98 . سفلى مؤنّث اسفل است * ( « وَجَعَلَ كَلِمَةَ الَّذِينَ كَفَرُوا السُّفْلى . . . » ) * توبه : 40 .\r\nاسْفَل سافلين * ( « ثُمَّ رَدَدْناه أَسْفَلَ سافِلِينَ » ) * تين : 5 .\r\nناگفته نماند در قرآن كريم هر جا اسم تفضيل بجمع اضافه شده مضاف اليه با الف و لام آمده نظير * ( « أَ لَيْسَ الله بِأَحْكَمِ الْحاكِمِينَ » ) * تين : 8 . * ( « وَهُوَ أَرْحَمُ الرَّاحِمِينَ » ) * يوسف : 64 و 92 .\r\nو غيره ولى در اين آيه سافلين بدون لام است . بعضى گفته‌اند آن نظير اعلى عليّين است . ولى عليّين مفرد است نه جمع . در كشاف گويد : عبد اللَّه آن را اسفل السافلين خوانده است .\r\nبهر حال معنى آيه چنين است :\r\nسپس او را به پائينتر پائينها برگردانديم بعيد است مراد از اسفل سافلين پيرى و نظير آن باشد بلكه باحتمال قوى مراد انسانى است كه قواى شهوانى بر او مسلَّط شده و چنين شده * ( « إِنَّ الإِنْسانَ لَظَلُومٌ كَفَّارٌ » ) * ابراهيم : 34 .\r\n* ( « وَكانَ الإِنْسانُ عَجُولًا » ) * اسراء : 11 .\r\n* ( « وَكانَ الإِنْسانُ أَكْثَرَ شَيْءٍ جَدَلًا » ) * كهف : 54 . * ( « إِنَّه كانَ ظَلُوماً جَهُولًا » ) * احزاب : 72 . * ( « وَكانَ الإِنْسانُ كَفُوراً » ) * اسراء : 67 . اينها مقام اسفل سافل انسانيّت است آنگاه بوسيلة هدايت فطرى و تربيت پيامبران پيش رفته * ( « لا تُلْهِيهِمْ تِجارَةٌ وَلا بَيْعٌ عَنْ ذِكْرِ الله ) * - . . . * ( يَبِيتُونَ لِرَبِّهِمْ سُجَّداً وَقِياماً » ) * و غيره شده است باقى مطلب را در « تين » و « انسان » مطالعه كنيد .\r\n\r\n\r\n\r\nسفن :\r\n( بفتح س ) تراشيدن . مثل تراشيدن چوب و پوست و تراشيدن باد خاك روى زمين را ( راغب ) در صحاح و اقرب آمده « سفنت الشىء سفنا : قشرته » راغب گويد : كشتى را باعتبار آنكه سطح آب را ميتراشد سفينه گفته‌اند . اقرب نيز آن را نقل كرده است . * ( « فَانْطَلَقا حَتَّى إِذا رَكِبا فِي ) *\r\n","description":"","footnote":"","page_name":" 276 ","page_number":278},
  {"content":"\r\n* ( السَّفِينَةِ خَرَقَها . . . » ) * كهف : 71 . اين كلمه چهار بار در قرآن آمده و در سورهء عنكبوت آيهء 15 ظاهرا مراد كشتى نوح است .\r\n\r\n\r\n\r\nسفه :\r\nحماقت . قاموس آن را جهالت گفته . راغب گويد : سبكى است در بدن و در سبكى نفس در اثر نقصان عقل به كار رفته . صحاح گفته : ضد حلم و اصل آن خفّت و حركت است * ( « قَدْ خَسِرَ الَّذِينَ قَتَلُوا أَوْلادَهُمْ سَفَهاً بِغَيْرِ عِلْمٍ . . . » ) * انعام : 140 . * ( « بِغَيْرِ عِلْمٍ » ) * قرينه است كه سفه بمعنى جهالت است .\r\nسفاهة مثل سفه است * ( « إِنَّا لَنَراكَ فِي سَفاهَةٍ . . . » ) * اعراف : 66 . سفيه : احمق * ( « كانَ يَقُولُ سَفِيهُنا عَلَى الله شَطَطاً » ) * جنّ 4 . جمع آن سفهاء است * ( « قالُوا أَ نُؤْمِنُ كَما آمَنَ السُّفَهاءُ . . . » ) * بقره : 13 .\r\n* ( « وَمَنْ يَرْغَبُ عَنْ مِلَّةِ إِبْراهِيمَ إِلَّا مَنْ سَفِه نَفْسَه . . . » ) * بقره : 130 . از دين ابراهيم اعراض نميكند مگر آنكسكه خودش را جاهل و سبك عقل كند . راغب گويد : آن بمعنى احمق شود است ولى فعل از نفس مصروف شده . و « نفس » مفعول است .\r\n\r\n\r\n\r\nسقر :\r\n* ( « سَأُصْلِيه سَقَرَ . وَما أَدْراكَ ما سَقَرُ . لا تُبْقِي وَلا تَذَرُ » ) * مدثر : 26 - 28 .\r\nگويند « سقرته الشّمس » يعنى خورشيد او را ذوب كرد و رنگش را تغيير داد چنان كه راغب گفته . طبرسى گويد :\r\nاصل آن تغيير رنگ است و عدم صرف آن براى تعريف و تأنيث است .\r\nابن اثير گويد : آن اسم عجمى است و علَّت عدم صرفش عجمه و تعريف مىباشد سپس قول مجمع را نقل مىكند .\r\n* ( « يَوْمَ يُسْحَبُونَ فِي النَّارِ عَلى وُجُوهِهِمْ ذُوقُوا مَسَّ سَقَرَ » ) * قمر : 48 . گوئى از مسّ عذاب اراده شده كه مسّ آن با عذاب يكى است يعنى روزى در آتش بر رو كشيده شوند بچشيد عذاب سقر را اين كلمه چهار بار در قرآن آمده است و چهارمى در آيهء 42 مدّثر است و آن از نامهاى جهنّم است و علت اين تسميه ظاهرا آنست كه جهنّم مىسوزاند و رنگ پوست را تغيير ميدهد . نعوذ باللَّه منها .\r\n\r\n\r\n\r\nسقط :\r\nسقوط : افتادن * ( « أَلا فِي الْفِتْنَةِ ) *\r\n","description":"","footnote":"","page_name":" 277 ","page_number":279},
  {"content":"\r\n* ( سَقَطُوا . . . » ) * توبه : 49 . اسقاط ساقط كردن است * ( « أَوْ تُسْقِطَ السَّماءَ كَما زَعَمْتَ عَلَيْنا كِسَفاً . . . » ) * اسراء : 92 . يا آسمانرا چنان كه پنداشته‌اى پاره پاره روى ما بيافكنى . مساقطه نيز ساقط كردن است در اقرب از بعضى نقل شده كه پى در پى بودن در آن مراد است * ( « تُساقِطْ عَلَيْكِ رُطَباً جَنِيًّا » ) * مريم :\r\n25 . بر تو خرماى تازه ميافكند .\r\n* ( « وَلَمَّا سُقِطَ فِي أَيْدِيهِمْ وَرَأَوْا أَنَّهُمْ قَدْ ضَلُّوا قالُوا لَئِنْ لَمْ يَرْحَمْنا رَبُّنا وَيَغْفِرْ لَنا لَنَكُونَنَّ مِنَ الْخاسِرِينَ » اعراف : 149 . « سقط فى يديه » بصيغهء مجهول از باب كنايه بمعنى لغزش ، خطا ، ندامت و حيرت است ( اقرب ) راغب گويد : از آن ندامت مراد است .\r\nمعناى تحت اللفظى آنست : آنگاه كه عمل و شىء در دستش افتاده شده يعنى به خودش برگشت * ( « رَأَوْا أَنَّهُمْ قَدْ ضَلُّوا » ) * قرينة آنست كه بر گذشته نادم و محزون شدند يعنى چون از پرستيدن گوساله نادم و پريشان شدند و دانستند كه گمراه گشته‌اند گفتند : اگر پروردگارمان رحم نكند و نيامرزد بى شك از زيانكاران خواهيم بود .\r\n\r\n\r\n\r\nسقف :\r\nپوشش اطاق . * ( « فَخَرَّ عَلَيْهِمُ السَّقْفُ مِنْ فَوْقِهِمْ . . . » ) * نحل : 26 .\r\nسقف از بالا بر رويشان افتاد . جمع آن سقف ( بر وزن عنق ) است * ( « لَجَعَلْنا لِمَنْ يَكْفُرُ بِالرَّحْمنِ لِبُيُوتِهِمْ سُقُفاً مِنْ فِضَّةٍ . . . » ) * زخرف : 33 . * ( « وَالسَّقْفِ الْمَرْفُوعِ » ) * طور : 5 . آسمان است * ( « وَجَعَلْنَا السَّماءَ سَقْفاً مَحْفُوظاً وَهُمْ عَنْ آياتِها مُعْرِضُونَ » ) * انبياء 32 .\r\nظاهرا مراد از « السّماء » هواى محيط بر زمين است مثل * ( « أَ لَمْ يَرَوْا إِلَى الطَّيْرِ مُسَخَّراتٍ فِي جَوِّ السَّماءِ . . . » ) * نحل : 79 . هواى محيط پوشش و سقف زمين است كه از هر طرف آن را پوشانده و بالاى آن قرار دارد . محفوظ بودن اين سقف آنست كه در اطراف زمين مهار شده و از آن كنار نميشود اگر خداوند هوا را بوسيلهء جاذبهء زمين يا غير آن در اطراف زمين حفظ نميكرد هوا از آن فرار ميكرد و بيرون ميرفت و در فضاى بيكران ناپديد ميشد و\r\n","description":"","footnote":"","page_name":" 278 ","page_number":280},
  {"content":"\r\nزندگى ناممكن ميگرديد * ( « وَجَعَلْنَا السَّماءَ سَقْفاً مَحْفُوظاً » ) * اين سقف محفوظ آيات عجيب و غريب دارد متأسفانه بشر از درك و دقّت در آن رو گردان است .\r\nمثلا بيشتر مأكولات و روئيدنيهاى روى زمين از كربن هوا گرفته مىشود و مقدار كمى از املاح زمين است برگهاى روئيدنيها كربن هوا را گرفته و آن را به صورت ميوه ها و حبوبات و غيره بما تحويل ميدهند .\r\nاكسيژن هوا سبب زندگى ماست از بين رفتن آن مساوى با از بين رفتن حيات است مشاهدهء رنگهاى الوان از اثر معجزه آساى هواست . زندگى حيوانات دريائى از هواى محلول در آب است . اشعّهء گوناگون مضرّه كه بطور فزون از حدّ از آفتاب و سائر ستارگان بمحيط زمين وارد مىشود ذرّات هوا آنها را تجزيه و خورد خورد مىكند تا وقت رسيدن به بدن انسانها و حيوانات و گياهان از اثر افتاده و در حكم از بين رفته ميشوند و يا به صورت نافع در ميايند .\r\nميليونها سنگهاى آسمانى كه با سرعت 48 هزار كيلومتر در ساعت وارد جوّ زمين ميشوند با بر خورد بگازهاى هوا به صورت تيرهاى شهاب در آمده و به صورت غبار در ميايند و گرنه زندگى را در روى زمين ناممكن ميساختند .\r\nصاعقه ها كه با سرعت 30 هزار برابر سرعت گلوله و با حرارت 30 هزار درجه آزت هوا را با اكسيژن تركيب كرده و موادّ قابل جذب براى گياهان بوجود مياورند از پديده هاى هوااند و زندگى نباتى و در نتيجه زندگى حيوانى بدون آن ناميسّر است . به حساب هوا شناسان هر دقيقه صد بار در روى زمين صاعقه توليد مىشود . اين بود مجملى از آيات و اسرار قدرت خداوند در هواى زمين . چه بسيار و عجيب است اين آيات ! ! و چه كم است تدبّر و دقّت ما بشر * ( « وَهُمْ عَنْ آياتِها مُعْرِضُونَ » ) * .\r\n\r\n\r\n\r\nسقم :\r\nراغب گويد : سقم ( بر وزن\r\n","description":"","footnote":"","page_name":" 279 ","page_number":281},
  {"content":"\r\nفرس و قفل ) مرض بدن است اما مرض گاهى در بدن و گاهى در قلب مىشود و به مكان مخوف مكان سقيم گفته مىشود . در اقرب كلام سقيم و سقيم الصدر نيز آمده است .\r\nسقيم : مريض و پريشانحال * ( « فَنَظَرَ نَظْرَةً فِي النُّجُومِ . فَقالَ إِنِّي سَقِيمٌ » ) * صافات : 88 و 89 . * ( « فَنَبَذْناه بِالْعَراءِ وَهُوَ سَقِيمٌ » ) * صافات : 145 . اين كلمه فقط دو بار در قرآن آمده به نظر ميايد مراد از هر دو پريشانحال است .\r\nمشروح آن را در حالات ابراهيم عليه السّلام در فصل شكستن بتها گفته‌ايم .\r\n\r\n\r\n\r\nسقى :\r\nآب دادن همچنين است سقيا ( راغب ) * ( « وَسَقاهُمْ رَبُّهُمْ شَراباً طَهُوراً » ) * انسان : 21 . * ( « فَقالَ لَهُمْ رَسُولُ الله ناقَةَ الله وَسُقْياها » ) * شمس :\r\n13 . در اقرب و صحاح سقيا را اسم مصدر گفته است . طبرسى آن را حصّهء آب گفته است در قرآن سقى و اسقاء هر دو آمده است مثل * ( « وَأَسْقَيْناكُمْ ماءً فُراتاً » ) * راغب در فرق آن دو گويد :\r\nسقى آنست كه مشروب را به شخص بدهى و اسقاء آنست كه در اختيار وى بگذارى تا هرطور خواست ميل كند .\r\nاسقاء از سقى ابلغ است زيرا مشروب را در اختيار طرف قرار ميدهى خواه خودش بنوشد يا ديگرى به او بنوشاند .\r\nدر اقرب سقى و اسقاء را بيك معنى گرفته و هر دو شامل است باينكه با دست آب را به دهان طرف برسانى و يا در اختيار او قرار بدهى . آنگاه از حماسى نقل مىكند : بعضى ميان سقيت و اسقيت فرق گذاشته و گفته است :\r\nاسقيته يعنى در اختيار او آشاميدنى گذاشتم هرطور بخواهد بكند . و سقيته يعنى آب را به دهان او رساندم .\r\nمجمع هر دو را بيك معنى گرفته و فرق فوق را از ديگران نقل مىكند .\r\nتدّبر در آيات قرآن نشان ميدهد كه اسقاء بمعنى گذاشتن آب در اختيار شخص است مثل آيهء گذشته و * ( « فَأَنْزَلْنا مِنَ السَّماءِ ماءً فَأَسْقَيْناكُمُوه . . . » ) * حجر :\r\n22 . * ( « نُسْقِيكُمْ مِمَّا فِي بُطُونِها . . . » ) * مؤمنون : 21 . * ( « وَنُسْقِيَه مِمَّا خَلَقْنا أَنْعاماً وَأَناسِيَّ كَثِيراً » ) * فرقان : 49 .\r\n","description":"","footnote":"","page_name":" 280 ","page_number":282},
  {"content":"\r\nولى سقى در نوشاندن آمده نظير * ( « أَمَّا أَحَدُكُما فَيَسْقِي رَبَّه خَمْراً . . . » ) * يوسف :\r\n41 . كه دربارهء نوشاندن است و مثل * ( « إِنَّها بَقَرَةٌ لا ذَلُولٌ تُثِيرُ الأَرْضَ وَلا تَسْقِي الْحَرْثَ . . . » ) * بقره : 71 . بقره ، آب را بكشت مىنوشاند و در آيهء * ( « وَالَّذِي هُوَ يُطْعِمُنِي وَيَسْقِينِ » ) * شعراء :\r\n79 . نيز نوشاندن مراد است . خلاصه آنكه فرق راغب و حماسى بجا و حق است .\r\nاستسقا : طلب سقى و اسقاء .\r\n* ( « وَإِذِ اسْتَسْقى مُوسى لِقَوْمِه فَقُلْنَا اضْرِبْ بِعَصاكَ الْحَجَرَ . . . » ) * بقره : 60 .\r\nسقاية : ظرفى كه با آن آب ميدهند ( مشربه ) * ( « فَلَمَّا جَهَّزَهُمْ بِجَهازِهِمْ جَعَلَ السِّقايَةَ فِي رَحْلِ أَخِيه . . . » ) * يوسف :\r\n70 . گويا آن ظرف هم مشربه بود كه سقايه گفته و هم پيمانه بود كه در آيات ديگر آن را صواع گفته است راغب گويد آن دو تعبير براى فهماندن دو امر است .\r\nسقايه مصدر نيز آمده است مثل * ( « أَ جَعَلْتُمْ سِقايَةَ الْحاجِّ وَعِمارَةَ الْمَسْجِدِ الْحَرامِ كَمَنْ آمَنَ بِالله . . . » ) * توبه : 19 .\r\nآيا آب دادن حاجيان و تعمير مسجد الحرام را مانند آنكس ميدانيد كه به خدا ايمان آورده راجع بشأن نزول آيه رجوع شود به تفاسير .\r\n\r\n\r\n\r\nسكب :\r\nريختن و ريخته شدن . * ( « وَظِلٍّ مَمْدُودٍ . وَماءٍ مَسْكُوبٍ » ) * واقعة :\r\n30 و 31 . يعنى اصحاب يمين در سايه و هميشه و در كنار آب رواناند در الميزان آمده : گفته‌اند ظلّ ممدود سايه ايست كه آفتاب آن را نبرد آن باقى و پيوسته است ماء مسكوب آبى است كه پيوسته جارى باشد . اين كلمه فقط يك بار در قرآن آمده است .\r\n\r\n\r\n\r\nسكت :\r\nسكوت بمعنى ترك سخن است و چون سكوت توأم با نوعى سكون و آرامش است بطور استعاره گفته شده * ( « وَلَمَّا سَكَتَ عَنْ مُوسَى الْغَضَبُ . . . » ) * اعراف : 154 . چون خشم موسى فرو نشست . ( راغب ) طبرسى نيز نظير آن را گفته است اين كلمه فقط يك بار در قرآن يافته است .\r\n\r\n\r\n\r\nسكر :\r\n( بر وزن قفل ) مستى . ( و\r\n","description":"","footnote":"","page_name":" 281 ","page_number":283},
  {"content":"\r\nبر وزن فرس ) شراب و چيز مست كننده ( راغب ) و چون غفلت و بى خبرى نوعى از مستى است لذا به آن سكرت گفته شده * ( « لَعَمْرُكَ إِنَّهُمْ لَفِي سَكْرَتِهِمْ يَعْمَهُونَ » ) * حجر : 72 . بجان تو كه آنها در غفلت خود سر گردان بودند و شايد مراد از آن گمراهى است كه آن هم شعبه‌اى از مستى است .\r\nسكرة الموت : مستى مرگ همان شدت مرگ است كه بر عقل غالب مىشود و هوش از سر ميرود * ( « وَجاءَتْ سَكْرَةُ الْمَوْتِ بِالْحَقِّ ذلِكَ ما كُنْتَ مِنْه تَحِيدُ » ) * ق : 19 . شدّت مرگ آمد و آن همان است كه فرار ميكردى بعضى * ( « بِالْحَقِّ » ) * را موت دانسته و گفته‌اند :\r\nشدت مرگ ، مرگ را آورد .\r\n* ( « لَقالُوا إِنَّما سُكِّرَتْ أَبْصارُنا بَلْ نَحْنُ قَوْمٌ مَسْحُورُونَ » حجر : 15 .\r\nممكن است * ( « سُكِّرَتْ » ) * در آيه بسته شدن باشد ميگويند چشمهاى ما بسته شده . در اقرب گويد * ( « سُكِّرَتْ أَبْصارُنا » ) * يعنى چشمهاى ما بسته و متحيّر شده كه نوعى مستى و بى شعورى است . خلاصه آنكه چشم خود را تخطئه ميكنند و بلكه گويند كه محمد صلى اللَّه عليه و آله ما را سحر نموده است .\r\nسَكَرا * ( « وَمِنْ ثَمَراتِ النَّخِيلِ وَالأَعْنابِ تَتَّخِذُونَ مِنْه سَكَراً وَرِزْقاً حَسَناً . . . » ) * نحل : 67 . « سكر » چنان كه از راغب نقل شد و طبرسى و جوهرى و اقرب و قاموس گفته بمعنى خمر است يعنى از ميوه هاى درختان خرما و مو ، شراب و روزى خوب بدست مياوريد « رزق حسن » قرينهء مبغوض بودن خمر در آيه است .\r\nسكران : مست . جمع آن سكارى است * ( « لا تَقْرَبُوا الصَّلاةَ وَأَنْتُمْ سُكارى . . . » ) * نساء : 43 .\r\n\r\n\r\n\r\nسكن :\r\nسكون آرام گرفتن بعد از حركت است . * ( « مَنْ إِله غَيْرُ الله يَأْتِيكُمْ بِلَيْلٍ تَسْكُنُونَ فِيه . . . » ) * قصص : 72 . در وطن گرفتن و سكونت نيز به كار ميرود * ( « وَسَكَنْتُمْ فِي مَساكِنِ الَّذِينَ ظَلَمُوا أَنْفُسَهُمْ . . . » ) * ابراهيم : 45 .\r\nبمعنى آرامش باطن و انس نيز آمده است * ( « وَجَعَلَ مِنْها زَوْجَها ) *\r\n","description":"","footnote":"","page_name":" 282 ","page_number":284},
  {"content":"\r\n* ( لِيَسْكُنَ إِلَيْها . . . » ) * اعراف : 189 . آن را در آيه اطمينان ، ميل و انس گفته‌اند * ( « وَمِنْ آياتِه أَنْ خَلَقَ لَكُمْ مِنْ أَنْفُسِكُمْ أَزْواجاً لِتَسْكُنُوا إِلَيْها . . . » ) * روم : 21 .\r\nزوج نسبت بزوج مايهء آرامش و انس است .\r\nسكن ( بر وزن فرس ) آرامش و محل آرامش . چنان كه گفته‌اند * ( « وَصَلِّ عَلَيْهِمْ إِنَّ صَلاتَكَ سَكَنٌ لَهُمْ . . . » ) * توبه :\r\n103 . بر آنها دعا كن دعاى تو براى آنها آرامش و اطمينان خاطر است * ( « وَالله جَعَلَ لَكُمْ مِنْ بُيُوتِكُمْ سَكَناً . . . » ) * نحل : 80 . * ( « فالِقُ الإِصْباحِ وَجَعَلَ اللَّيْلَ سَكَناً . . . » ) * انعام : 96 . خداوند از خانه هاى شما محل آرامش قرار داد - شكافندهء صبح است و شب را محل آرامش كرد .\r\nاسكان : سكونت دادن * ( « رَبَّنا إِنِّي أَسْكَنْتُ مِنْ ذُرِّيَّتِي بِوادٍ غَيْرِ ذِي زَرْعٍ . . . » ) * ابراهيم : 37 . خدايا من بعضى از خانوادهء خود را بدرّهء غير قابل كشت سكونت دادم . * ( « أَسْكِنُوهُنَّ مِنْ حَيْثُ سَكَنْتُمْ مِنْ وُجْدِكُمْ . . . » ) * طلاق : 6 . زنان مطلَّقه را در قسمتى از مسكن خود سكونت دهيد .\r\nمسكن اسم مكان جمع آن مساكن مىباشد * ( « وَسَكَنْتُمْ فِي مَساكِنِ الَّذِينَ ظَلَمُوا أَنْفُسَهُمْ . . . » ) * ابراهيم : 45 .\r\nسكينة : آرامش قلب و اطمينان خاطر . طبرسى گويد : مصدر است بجاى اسم مصدر آمده مثل قضيّه و بقيّه و عزيمت * ( « هُوَ الَّذِي أَنْزَلَ السَّكِينَةَ فِي قُلُوبِ الْمُؤْمِنِينَ لِيَزْدادُوا إِيماناً . . . » ) * فتح : 4 . اين كلمه شش بار در قرآن آمده و همه دربارهء آرامش قلباند كه سبب ثبات و آرامش ظاهرى است .\r\nراغب گويد : گفته‌اند سكينه و سكن بمعنى زوال ترس است * ( « إِنَّ آيَةَ مُلْكِه أَنْ يَأْتِيَكُمُ التَّابُوتُ فِيه سَكِينَةٌ مِنْ رَبِّكُمْ . . . » ) * بقره : 248 . شرح آن در « تابوت » گذشت .\r\nمسكنة : درماندگى . طبرسى گويد :\r\nآن مصدر مسكين است . در اقرب آن را اسم گرفته بمعنى فقر ، ذلَّت و ضعف . راغب گويد : اصح القولين آنست كه ميم آن زايد است . اين كلمه دو بار در قرآن آمده و هر دو دربارهء يهود است * ( « وَضُرِبَتْ عَلَيْهِمُ ) *\r\n","description":"","footnote":"","page_name":" 283 ","page_number":285},
  {"content":"\r\n* ( الذِّلَّةُ وَالْمَسْكَنَةُ وَباؤُ بِغَضَبٍ مِنَ الله ذلِكَ بِأَنَّهُمْ كانُوا يَكْفُرُونَ بِآياتِ الله وَيَقْتُلُونَ النَّبِيِّينَ بِغَيْرِ الْحَقِّ . . . » ) * بقره : 61 . بار دوم در آيهء 112 آل عمران آمده * ( « ضُرِبَتْ عَلَيْهِمُ الذِّلَّةُ أَيْنَ ما ثُقِفُوا إِلَّا بِحَبْلٍ مِنَ الله وَحَبْلٍ مِنَ النَّاسِ وَباؤُ بِغَضَبٍ مِنَ الله وَضُرِبَتْ عَلَيْهِمُ الْمَسْكَنَةُ ذلِكَ بِأَنَّهُمْ كانُوا يَكْفُرُونَ بِآياتِ الله وَيَقْتُلُونَ الأَنْبِياءَ بِغَيْرِ حَقٍّ . . . » ) * در هر دو آيه مقرّر شدن ذلَّت و مسكنت و قرين شدن با غضب خدا ذكر شده و علَّت آن بدبختىها ، كفر بآيات حق و قتل پيامبران است . اين دو آيه با هم تفاوتى ندارند مگر در استثناء * ( « إِلَّا بِحَبْلٍ مِنَ الله وَحَبْلٍ مِنَ النَّاسِ » ) * كه در « حبل » مشروحا گفته شد .\r\nمسكنت را ابن اثير و طبرسى فقر قلبى گفته‌اند . بهر حال آن از سكون است و آن درماندگى بخصوصى است كه از ذلَّت و خوارى ناشى مىشود و شخص پيش خود شرمنده مىشود و اينكه بيضاوى در تفسير آيهء دوم گفته : يهود در بيشتر اوقات فقراء و مساكيناند درست نيست گرچه سخنش در آيه اوّل وسيعتر از دوّم است . زيرا مسكنت فقر نيست . المنار در فرق ما بين ذلَّت و مسكنت گويد : مسكنت حالتى است در شخص كه از خود حقير شمردن ناشى است بطوريكه براى خود حقى قائل نيست . و ذلَّت حالتى است كه منشاء آن ممنوعيت از حق خويش است و منشاء و سبب ذلَّت ديگراناند نه خود شخص .\r\nبهر حال در نتيجهء كفر بآيات خدا و قتل پيامبران خوارى و ذلَّت بر يهود مقرّر و زده شد . مردم آنها را خوار و ذليل دانستند . خود نيز در پيش خود مسكين و درمانده شدند و رفع آن بحبل من اللَّه و حبل من الناس بسته است . بطوريكه هر شخص ستمكار در نظر ديگران خوار و در پيش خودش شرمنده است و اگر بسوى خدا باز گردد و مردم در وى توبه احساس كنند هر دو رفع مىشود آيه نميگويد چنين شدند بلكه ميگويد : رفع ذلَّت\r\n","description":"","footnote":"","page_name":" 284 ","page_number":286},
  {"content":"\r\nو مسكنت با آن دو است .\r\nمسكين : درمانده . بايد دانست در قرآن كريم فقط در يك محل مساكين با فقراء در رديف هم ذكر شده‌اند * ( « إِنَّمَا الصَّدَقاتُ لِلْفُقَراءِ وَالْمَساكِينِ وَالْعامِلِينَ عَلَيْها . . . » ) * توبه : 60 . اين باعث گفتگو شده كه آيا هر دو يك صنفند و يا صنف مستقلىاند .\r\nبعضىها گفته‌اند : مسكين آنست كه هيچ چيز نداشته باشد و آن از فقير شديدتر است ولى دقّت در قرآن آن را تأييد نميكند كه در آيهء * ( « أَمَّا السَّفِينَةُ فَكانَتْ لِمَساكِينَ يَعْمَلُونَ فِي الْبَحْرِ . . . » ) * كهف : 79 . مساكين به صاحب كشتى اطلاق شده است .\r\nبا توجّه باصل ماده خواهيم دانست هر يك صنف بخصوصى است گرچه در بعضى مصاديق قابل جمعاند فقر در لغت بمعنى حاجت است ، فقير يعنى حاجتمند و مستمند . مسكين از سكون است يعنى درمانده : درماندگى ممكن است در اثر فقر باشد و يا از مرض ، فلج ، نقص عضو و دورى از مال و اهل و غيره . على هذا مسكين از فقير اعمّ است بر خلاف بعضى از بزرگان كه فقير را اعمّ دانسته . زيرا هر فقير از لحاظ حاجت مسكين و درمانده است ولى بعضى مسكين فقير نيست مثل مساكين سورهء كهف كه صاحب كشتى بودند .\r\nدر مجمع از شافعى و ابن انبارى نقل شده كه فقير از مسكين اسوء حال است و با آيهء * ( « أَمَّا السَّفِينَةُ فَكانَتْ لِمَساكِينَ » ) * استدلال كرده‌اند .\r\nعياشى در تفسير خود ذيل آيهء * ( « إِنَّمَا الصَّدَقاتُ لِلْفُقَراءِ وَالْمَساكِينِ . . . » ) * توبه : 60 . از محمد بن مسلم از امام صادق عليه السّلام نقل كرده : فقير آنست كه سؤال مىكند . مسكين پر زحمتتر از او است و سؤال نميكند . و از ابى بصير از آنحضرت نقل مىكند :\r\nفقير آنست كه سؤال مىكند . مسكين پر زحمتتر از اوست و بائس از هر دو پر مشقّتتر است . ولى در وسائل هر دو حديث به عكس نقل شده .\r\n","description":"","footnote":"","page_name":" 285 ","page_number":287},
  {"content":"\r\nخلاصهء سخن آنكه : مسكين بمعنى درمانده . به نظر ما از فقير اعم است .\r\nو اينكه امام عليه السّلام مسكين را اسوء حالا فرموده ظاهرا راجع بآيهء صدقات است و گرنه از حيث لغت و آيهء 79 كهف شايد مسكين فقير نباشد و مراد در آيهء صدقات آنست كه حالش از فقير بدتر باشد يعنى صدقات مال كسانى است كه فقيراند و مالك قوت يك ساله نيستند و نيز مال آنهائى است كه مالك قوت يكروزه هم نيستند .\r\n* ( « وَآتَتْ كُلَّ واحِدَةٍ مِنْهُنَّ سِكِّيناً وَقالَتِ اخْرُجْ عَلَيْهِنَّ . . . » ) * يوسف : 31 .\r\nسكين بر وزن سجين بمعنى كارد است در اقرب گويد : آن آلت ذبح است مذكَّر و مؤنّث هر دو آيد و در غالب مذكر است جمع آن سكاكين مىباشد يعنى بهر يك از آنان كاردى داد و بيوسف گفت نزد ايشان برو .\r\nاين كلمه فقط يك بار در قرآن آمده است .\r\n\r\n\r\n\r\nسلب :\r\nگرفتن با قهر ( راغب ) در اقرب آمده « سلبه سلبا : انتزعه من غيره قهرا » * ( « وَإِنْ يَسْلُبْهُمُ الذُّبابُ شَيْئاً لا يَسْتَنْقِذُوه مِنْه . . . » ) * حج : 73 .\r\nاگر مگس چيزى از آنها بربايد باز گرفتن از آن نتوانند . معنى آيه در « ذبب » گذشت ، اين كلمه يك بار در قرآن آمده است .\r\n\r\n\r\n\r\nسلح :\r\nسلاح هر چيزى است كه با آن بجنگند چنان كه در مجمع و مفردات و اقرب گفته است . جمع آن اسلحه است كه چهار بار در قرآن سورهء نساء آيهء 102 آمده است * ( « وَدَّ الَّذِينَ كَفَرُوا لَوْ تَغْفُلُونَ عَنْ أَسْلِحَتِكُمْ وَأَمْتِعَتِكُمْ . . . » ) * سلح بفضلهء پرندگان و سرگين چهارپايان گفته مىشود . اطلاق آن بعذرهء انسان از باب تساهل است ( اقرب ) .\r\n\r\n\r\n\r\nسلخ :\r\nكندن پوست حيوان . گويند « سلخته فانسلخ » لازم و متعدى آمده است . تمام شدن و گذشتن ماه را بطور استعاره سلخ و انسلاخ گفته‌اند در مجمع گويد : انسلاخ خروج شىء است از آنچه پوشيده ، اصل آن از سلخ بمعنى كندن پوست گوسفند است .\r\n","description":"","footnote":"","page_name":" 286 ","page_number":288},
  {"content":"\r\n* ( « فَإِذَا انْسَلَخَ الأَشْهُرُ الْحُرُمُ فَاقْتُلُوا الْمُشْرِكِينَ حَيْثُ وَجَدْتُمُوهُمْ . . . » ) * توبه : 5 . چون ماه‌هاى محترم منقضى شدند مشركان را هر كجا كه يافتيد بكشيد . در « حرم » گذشت كه مراد از اشهر حرم چهار ماه مهلت است نه ماه‌هاى حرام مشهور .\r\n* ( « وَآيَةٌ لَهُمُ اللَّيْلُ نَسْلَخُ مِنْه النَّهارَ فَإِذا هُمْ مُظْلِمُونَ » ) * يس : 37 . كندن روز از شب ظاهرا بردن نور از مكان شب است و مىشود گفت ذرّات هوا در ذات خود ظلمانى است نور آفتاب در آنها نفوذ مىكند و پيوسته تبديل بامواج حرارت شده و در ذرات هوا و زمين جذب مىشود و چون وقت غروب ديگر نور نرسيد . روشنائى بطور كلَّى از ذرّات كنده شده آنگاه مردم در ظلمت قرار ميگيرند .\r\n* ( « وَاتْلُ عَلَيْهِمْ نَبَأَ الَّذِي آتَيْناه آياتِنا فَانْسَلَخَ مِنْها فَأَتْبَعَه الشَّيْطانُ فَكانَ مِنَ الْغاوِينَ . وَلَوْ شِئْنا لَرَفَعْناه بِها وَلكِنَّه أَخْلَدَ إِلَى الأَرْضِ وَاتَّبَعَ هَواه فَمَثَلُه كَمَثَلِ الْكَلْبِ إِنْ تَحْمِلْ عَلَيْه يَلْهَثْ أَوْ تَتْرُكْه يَلْهَثْ ذلِكَ مَثَلُ الْقَوْمِ الَّذِينَ كَذَّبُوا بِآياتِنا فَاقْصُصِ الْقَصَصَ لَعَلَّهُمْ يَتَفَكَّرُونَ » ) * اعراف : 175 و 176 .\r\nآيات ما قبل دربارهء يهود است و * ( « عَلَيْهِمْ » ) * در اين آيه راجع بآنهاست . و به حضرت رسول دستور است كه به آنها بخواند و خبر دهد . و نيز ظاهر آنست كه آيه اشاره بقصهء مخصوصى است كه يهود از آن خبر داشتند .\r\nدر تفسير برهان از حضرت رضا عليه السّلام نقل شده : بلعم بن باعورا اسم اعظم ميدانست و دعا ميكرد مستجاب ميشد .\r\nبفرعون متمايل گرديد و آنگاه كه فرعون در طلب موسى و يارانش بود از وى خواست دعا كند تا خدا موسى و يارانش را از رفتن باز دارد . او بالاغ خويش سوار شد تا در پى موسى برود . الاغش از رفتن ايستاد . شروع كرد بزدن آن . الاغ باذن خدا به زبان آمد و گفت : چرا مرا مىزنى ؟ ميخواهى با تو بيايم تا بر عليه پيامبر خدا و قوم نيكوكار دعا كنى . الاغ را مرتب ميزد تا كشته شد در نتيجه اسم اعظم\r\n","description":"","footnote":"","page_name":" 287 ","page_number":289},
  {"content":"\r\nاز زبان او بيرون رفت و آنست قول خداوند * ( « فَانْسَلَخَ مِنْها . . . » ) * .\r\nاين حديث در الميزان از تفسير قمى نقل شده و نيز از درّ منثور از ابن مسعود نقل كرده كه : او مردى از بنى اسرائيل بود بنام بلعم بن ابر و از همان كتاب از ابن عباس آمده بلعم بن باعوراء و در لفظى بلعام بن عامر همان است كه اسم اعظم به او داده شده بود . در المنار نيز روايات زيادى در اين زمينه نقل كرده و در آخر تصريح مىكند كه اعتمادى به آنها ندارد .\r\nدر تورات سفر اعداد باب 22 بند پنجم تا آخر باب 24 پيامبرى بنام بلعام بن بعور ذكر شده كه پادشاهى بنام بالاق از او خواسته بر بنى اسرائيل لعنت كند و او نكرده است و هنگام رفتن بنزد بالاق سوار الاغى بوده كه در راه الاغش به زبان آمده و آن را سه بار كتك زده است و هاكس در قاموس كتاب مقدس ذيل بلعام مختصر آن را نقل مىكند .\r\nمىشود گفت كه نقل قرآن مجيد حقيقت اين واقعه است و او پيامبر نبوده بلكه مردى بوده كه بعضى از آيات خدا را ميدانسته است .\r\nمشروح سخن آنكه اگر اين قضيّه دربارهء بلعم صحّت داشته باشد گمان من اين است كه او مقدارى از همان علم را ميدانسته كه وزير سليمان بوسيله آن تخت ملكهء سباء را از مسافت زيادى پيش سليمان حاضر كرد و در سورهء نمل ذكر شده است . و در نتيجه سوء استفاده از علم خود و يا عمل نكردن بموجب آن ، علم از دستش رفته و مورد غضب خدا شده است .\r\nدر مجمع از عدّه‌اى نقل شده كه مراد از آيه اميّة بن ابى صلت ثقفى شاعر است كتابها را خواند و دانست كه خداوند به زودى پيامبرى خواهد فرستاد و اميد داشت كه او حضرت رسول صلى اللَّه عليه و آله باشد و چون آنحضرت مبعوث گرديد . حسد ورزيد . . . ( و ايمان نياورد ) خداوند * ( « وَاتْلُ عَلَيْهِمْ نَبَأَ الَّذِي آتَيْناه » ) * را دربارهء او نازل كرد .\r\n","description":"","footnote":"","page_name":" 288 ","page_number":290},
  {"content":"\r\nو نيز نقل شده كه دربارهء ابو عامر راهب كه رسول خدا صلَّى اللَّه عليه و آله او را فاسق ناميد و با حضرت مخالفت كرد نازل شده است .\r\nدر مجمع و جوامع الجامع از حضرت باقر عليه السّلام نقل شده : اصل آن دربارهء بلعم است سپس خداوند آن را بر هر كه در مقابل هدايت خدا هواى خويش را پيروى كند مثل زده است .\r\nخلاصه آنكه آيهء شريفه حال كسى را كه ميداند و عمل نميكند مجسّم مىنمايد يعنى : بر آنها بخوان داستان كسى را كه آيات خود به دو داديم از آيات ما بيرون رفت ( مثل بيرون رفتن مار از پوست خود و يا مثل انداختن شخص لباس خود را ) شيطان بدنبال او شد و او را يافت تا از گمراهان گرديد . اگر ميخواستيم او را بوسيلهء آن آيه رفعت ميداديم ولى او بپستى گرائيد و هوس خويش را پيروى كرد حكايت وى حكايت سگ است اگر بر او هجوم برى پارس مىكند و زبان بيرون مىكند و اگر او را واگذارى باز پارس مىكند ( نصيحت كنى يا نه سودى ندارد چون ميداند و نميكند ) اين است حكايت آنان كه آيات ما را تكذيب كرده‌اند . داستانها را بخوان شايد انديشه كنند .\r\n\r\n\r\n\r\nسلسبيل :\r\n* ( « عَيْناً فِيها تُسَمَّى سَلْسَبِيلًا » ) * انسان : 18 . اين كلمه به ظاهر آيه نام چشمه ايست در بهشت . در اقرب گويد :\r\nسلسبيل چيز نرم را گويند كه كلفتى در آن نباشد و نيز بمعنى خمر است . در جوامع الجامع گويد : گويند شراب سلسل و سلسال و سلسبيل . زيادت باء دلالت بر نهايت سلاست و نرمى دارد اين كلمه در قرآن فقط يك بار آمده است . راغب گويد : گفته‌اند آن نام هر چشمه ايست كه جريانش سريع باشد .\r\n\r\n\r\n\r\nسلسلة :\r\nزنجير . * ( « ثُمَّ فِي سِلْسِلَةٍ ذَرْعُها سَبْعُونَ ذِراعاً فَاسْلُكُوه » ) * حاقة :\r\n32 . معنى آيه در « ذرع » گذشت .\r\nجمع آن سلاسل است * ( « إِذِ الأَغْلالُ فِي أَعْناقِهِمْ وَالسَّلاسِلُ يُسْحَبُونَ » ) * غافر :\r\n71 . آنگاه كه غلها و زنجيرها در گردنشان باشد ، كشيده شوند . در\r\n","description":"","footnote":"","page_name":" 289 ","page_number":291},
  {"content":"\r\n« ذرع » گذشت كه ميان اعمال دنيا و اين زنجيرها تناسبى هست . غلّ طوقى است كه در گردن مىنهند و سلسله مطلق زنجير است .\r\nناگفته نماند : تسلسل بمعنى اضطراب است گويا بزنجير از آن سلسله گفته‌اند كه حلقه هاى آن نوعا متحرك است .\r\n* ( « إِنَّا أَعْتَدْنا لِلْكافِرِينَ سَلاسِلَ وَأَغْلالًا وَسَعِيراً » ) * انسان : 4 . طبرسى گويد : اهل مدينه و ابو بكر بنقل از عاصم و كسائى سلاسلا را با تنوين خوانده‌اند و در حال وقف با الف ميخوانند و ابن كثير و خلف سلاسل خوانده‌اند بدون تنوين .\r\nاز اين آيه و آيهء ما قبل به خوبى روشن است كه اغلال غير از سلاسل است .\r\n\r\n\r\n\r\nسلط :\r\nسلطه بمعنى قدرت است ( اقرب ) راغب سلاطه را تمكَّن و قدرت از روى قهر گفته است « سلَّطه عليه » يعنى او را بر آنديگرى غالب كرد * ( « وَلَوْ شاءَ الله لَسَلَّطَهُمْ عَلَيْكُمْ . . . » ) * نساء : 90 . اگر خدا ميخواست آنها را بر شما مسلَّط و غالب ميكرد .\r\n\r\nسلطان :\r\nدليل و غلبه كه عبارت اخراى تسلَّط است . * ( « إِنْ عِنْدَكُمْ مِنْ سُلْطانٍ بِهذا أَ تَقُولُونَ عَلَى الله ما لا تَعْلَمُونَ » ) * يونس : 68 . شما را باينكه ميگوئيد دليلى نيست آيا به خدا نسبت ميدهيد آنچه را كه نميدانيد . و مثل * ( « إِنَّ عِبادِي لَيْسَ لَكَ عَلَيْهِمْ سُلْطانٌ إِلَّا مَنِ اتَّبَعَكَ مِنَ الْغاوِينَ » ) * حجر : 42 .\r\nكه در اين آيه نيز بمعنى تسلَّط و غلبه است .\r\nدليل و حجّت را از آن سلطان گويند كه سبب غلبه و تسلَّط است .\r\nدقّت در موارد استعمال سلطان نشان ميدهد كه در قرآن مجيد فقط در معناى تسلط و دليل به كار رفته است .\r\nسلطان گاهى در معجزه به كار رفته بعنوان آنكه سبب تسلط است نحو * ( « ثُمَّ أَرْسَلْنا مُوسى وَأَخاه هارُونَ بِآياتِنا وَسُلْطانٍ مُبِينٍ » ) * مؤمنون : 45 .\r\n* ( « سُلْطانٍ مُبِينٍ » ) * بيان آيات است كه معجزه ها بوده باشد .\r\n","description":"","footnote":"","page_name":" 290 ","page_number":292},
  {"content":"\r\n* ( « أَ تُجادِلُونَنِي فِي أَسْماءٍ سَمَّيْتُمُوها أَنْتُمْ وَآباؤُكُمْ ما نَزَّلَ الله بِها مِنْ سُلْطانٍ . . . » ) * اعراف : 71 . اين تعبير در چند آيهء ديگر از جمله آيهء 40 يوسف و 23 . نجم آمده است . مراد آنست كه اين نام گذارى و بتها را معبود خواندن و آنها را داراى اثر و تصرف و تقرّب دانستن از جانب شما و پدرانتان است و خداوند بوسيلهء پيامبران در اين باره دليلى نازل نكرده و نفرموده كه بتها تقرّب آورند .\r\nمراد از « اسماء » آنست كه اينها نام خالىاند و حقيقت ندارند و اينكه ميگوئيد : بت معبود و مقرّب است لفظ پوچى بيش نيست .\r\n\r\n[ تسلط شيطان 
  ]\r\n* ( « وَما كانَ لِي عَلَيْكُمْ مِنْ سُلْطانٍ إِلَّا أَنْ دَعَوْتُكُمْ فَاسْتَجَبْتُمْ لِي فَلا تَلُومُونِي وَلُومُوا أَنْفُسَكُمْ . . . » ) * ابراهيم : 22 . اين سخن شيطان است كه روز قيامت باغوا شدگان خواهد گفت يعنى : من بر شما تسلَّطى نداشتم مگر آنكه من خواندم و شما دعوتم را پذيرفتيد ، پس مرا ملامت نكنيد كه چرا خواندم چون كار من آن بود و خودتان را ملامت كنيد كه چرا از من قبول كرديد ؟ ! مراد از سلطان تسلَّطى است كه شيطان بتواند مردم را بگناه مجبور كند . بصريح آيه شيطان چنين قدرتى ندارد و قدرت شيطان همان وسوسه و دعوت صرف است كه در صورت اهميت ندادن منكوب خواهد شد . از اين كلام و آيات ديگر كه در اين زمينه است روشن خواهد شد . كه قدرت او يكجانبه است و در صورت قبول مردم ، مؤثّر مىشود .\r\n* ( « وَلَقَدْ صَدَّقَ عَلَيْهِمْ إِبْلِيسُ ظَنَّه فَاتَّبَعُوه إِلَّا فَرِيقاً مِنَ الْمُؤْمِنِينَ . وَما كانَ لَه عَلَيْهِمْ مِنْ سُلْطانٍ إِلَّا لِنَعْلَمَ مَنْ يُؤْمِنُ بِالآخِرَةِ مِمَّنْ هُوَ مِنْها فِي شَكٍّ . . . » ) * سباء : 20 و 21 . مراد از سلطان در اين آيه بقرينهء آيهء سابق همان تسلَّط بر دعوت و وسوسه است ميفرمايد :\r\nشيطان از جانب خود اين قدرت را هم نداشت و ما به او تفويض كرديم تا\r\n","description":"","footnote":"","page_name":" 291 ","page_number":293},
  {"content":"\r\nروشن كنيم كدام شخص بآخرت ايمان مياورد و كدام در شك است و اهميت نداده و از دعوت شيطان پيروى مىكند و بتصريح اين آيه تسلَّط شيطان يك آزمون است . و ايضا روشن مىكند كه ظنّ شيطان دربارهء اطاعت از وى درست در آمده است .\r\n* ( « قالَ رَبِّ بِما أَغْوَيْتَنِي لأُزَيِّنَنَّ لَهُمْ فِي الأَرْضِ وَلأُغْوِيَنَّهُمْ أَجْمَعِينَ . ) *\r\n* ( إِلَّا عِبادَكَ مِنْهُمُ الْمُخْلَصِينَ ) * . . . * ( إِنَّ عِبادِي لَيْسَ لَكَ عَلَيْهِمْ سُلْطانٌ إِلَّا مَنِ اتَّبَعَكَ مِنَ الْغاوِينَ » ) * حجر : 39 - 42 . از اين آيات نيز روشن است كه تسلَّط شيطان فقط بر تزيين اعمال قبيح است كه در اثر آن مردم اغوا ميشوند و ظاهرا غرض نفى چنين تسلَّطى است و گرنه عباد مخلصين را نيز دعوت مىكند ولى دعوت و تزيين او كارگر نميشود .\r\nشيطان در اين آيه فقط عباد خالص را استثنا كرده كه عبارت از انبيا و ائمّه و اوصيااند ولى ظاهر * ( « إِنَّ عِبادِي لَيْسَ لَكَ عَلَيْهِمْ سُلْطانٌ » ) * آنست كه تسلَّط بر بندگان مؤمن نيز ندارد و آنها هم از وى پيروى نميكنند و در صورت اشتباه فورا جبران مينمايند * ( « إِذا مَسَّهُمْ طائِفٌ مِنَ الشَّيْطانِ تَذَكَّرُوا فَإِذا هُمْ مُبْصِرُونَ » ) * اعراف : 201 .\r\nمورد تصديق قرآن در تسلَّط شيطان فقط * ( « إِلَّا مَنِ اتَّبَعَكَ مِنَ الْغاوِينَ » ) * است آيات ذيل اين مطلب را تأييد مىكند :\r\n* ( « فَاسْتَعِذْ بِالله مِنَ الشَّيْطانِ الرَّجِيمِ . إِنَّه لَيْسَ لَه سُلْطانٌ عَلَى الَّذِينَ آمَنُوا وَعَلى رَبِّهِمْ يَتَوَكَّلُونَ . إِنَّما سُلْطانُه عَلَى الَّذِينَ يَتَوَلَّوْنَه وَالَّذِينَ هُمْ بِه مُشْرِكُونَ » ) * نحل : 98 - 100 . آنان كه ايمان آورده و كار خود را به خدا واگذار نموده‌اند شيطانرا بر آنها تسلَّطى و دعوتى كه سبب اغوا شود نيست .\r\nدر سورهء اسراء نيز مقدارى از دعوت و اغواء او را بيان فرموده سپس ميفرمايد : * ( « إِنَّ عِبادِي لَيْسَ لَكَ عَلَيْهِمْ سُلْطانٌ وَكَفى بِرَبِّكَ وَكِيلًا » ) * اسراء : 65 . رجوع شود به « شيطان » .\r\n* ( « هَلَكَ عَنِّي سُلْطانِيَه » ) * حاقة :\r\n29 . در مجمع از زجاج نقل كرده كه ها در اين كلمه براى وقف است\r\n","description":"","footnote":"","page_name":" 292 ","page_number":294},
  {"content":"\r\nيعنى حجّت و دليل و يا تسلَّطى كه در دنيا داشتم از من فوت شد و رفت .\r\nناگفته نماند سلطان در قرآن فقط به دو معناى دليل و تسلَّط آمده و در معناى شاه ، خليفه ، والى ، فرمانده به كار نرفته است . جوهرى تصريح مىكند كه آن در اين معنى مجمع بسته نميشود زيرا كه جارى مجراى مصدر است .\r\nاطلاق آن بر حكومت و خليفه و فرمانده باعتبار تسلَّطى است كه آنها دارند چنان كه در نهج البلاغه و صحيفهء سجّاديه و غيره آمده است . جمع آن به اين اعتبار سلاطين است در اقرب گفته : اطلاق سلطنت بر حكومت و پادشاهى از كلام مولدين است .\r\n\r\n\r\n\r\nسلف :\r\n( بفتح س - ل ) گذشته . و گذشتن مصدر و اسم هر دو آمده است ( اقرب ) * ( « فَمَنْ جاءَه مَوْعِظَةٌ مِنْ رَبِّه فَانْتَهى فَلَه ما سَلَفَ . . . » ) * بقره : 275 .\r\n* ( « فَجَعَلْناهُمْ سَلَفاً وَمَثَلًا لِلآخِرِينَ » ) * زخرف : 56 . آنها را گذشتگان و مايهء عبرت براى ديگران كرديم .\r\n* ( « وَلا تَنْكِحُوا ما نَكَحَ آباؤُكُمْ مِنَ النِّساءِ إِلَّا ما قَدْ سَلَفَ . . . » ) * نساء : 22 .\r\nاستثناء از لازم كلام سابق است يعنى اگر در گذشته زنان پدرانتان را نكاح كرده بوديد براى شما گناهى نيست ديگر اين كار را نكنيد نه اينكه اگر پيش از نزول اين آيه نكاح كرده‌ايد حق داريد كه نگاه داريد در مجمع گويد بعضى گفته‌اند : آنكه قبل از نزول آيه گرفته‌ايد جايز است آن را نگاه داريد . آنگاه از بلخى نقل مىكند كه اين خلاف اجماع است و از دين محمد صلَّى اللَّه عليه و آله چنين چيزى دانسته نشده است .\r\nبيضاوى نيز استثنا را از لازم معنى دانسته ولى طبرسى آن را منقطع گفته است يعنى : لكن آنكه گذشته گناهى ندارند ولى معنى آن به نظر ما و بيضاوى اين است : نكاح زنان پدران گناه است مگر آنكه پيش از نزول اين آيه باشد .\r\n","description":"","footnote":"","page_name":" 293 ","page_number":295},
  {"content":"\r\nهمچنين است آيهء * ( « وَأَنْ تَجْمَعُوا بَيْنَ الأُخْتَيْنِ إِلَّا ما قَدْ سَلَفَ . . . » ) * نساء : 23 .\r\nكه از گرفتن دو خواهر نهى مىكند .\r\nاسلاف : گذراندن و پيش فرستادن است * ( « هُنالِكَ تَبْلُوا كُلُّ نَفْسٍ ما أَسْلَفَتْ . . . » ) * يونس : 30 .\r\n\r\n\r\n\r\nسلق :\r\n* ( « فَإِذا ذَهَبَ الْخَوْفُ سَلَقُوكُمْ بِأَلْسِنَةٍ حِدادٍ أَشِحَّةً عَلَى الْخَيْرِ . . . » ) * احزاب : 19 . در اقرب گفته : « سلقه بالكلام : آذاه » او را با سخن گفتن آزار كرد و آن تند سخن گفتن است .\r\nدر مجمع گويد : اصل آن بمعنى ضرب است و بمعنى صيحه زدن آيد . در مجمع و نهايه نقل شده « ليس منّا من سلق او حلق » يعنى از ما نيست آنكه در مصيبت با صداى بلند گريه كند و فرياد بكشد و موى خود را بتراشد .\r\nمعنى آيه : چون ترس برود با زبانهاى تيز شما را اذيت ميكنند و بخشونت سخن گويند و بر غنيمت حريص باشند .\r\nاين كلمه يك بار در قرآن مجيد آمده است .\r\n\r\n\r\n\r\nسلك :\r\n( بفتح س ) داخل شدن . و داخل كردن چنان كه در اقرب و مفردات و قاموس آمده است . اسلاك نيز بمعنى داخل كردن است * ( « الَّذِي جَعَلَ لَكُمُ الأَرْضَ مَهْداً وَسَلَكَ لَكُمْ فِيها سُبُلًا . . . » ) * طه : 53 . خدائى كه زمين را براى شما گسترده و در آن براى شما راه هائى داخل كرده و قرار داده است . * ( « ما سَلَكَكُمْ فِي سَقَرَ » ) * مدثر :\r\n42 . چه چيز شما را داخل جهنّم كرد .\r\n* ( « كَذلِكَ سَلَكْناه فِي قُلُوبِ الْمُجْرِمِينَ » ) * شعراء : 200 . اين چنين قرآن را بقلوب گناهكاران وارد كرديم . در اين آيات سلك بمعنى وارد كردن است .\r\n* ( « ثُمَّ كُلِي مِنْ كُلِّ الثَّمَراتِ فَاسْلُكِي سُبُلَ رَبِّكِ ذُلُلًا . . . » ) * نحل : 69 . سلك در اينجا بمعنى دخول است يعنى اى زنبور عسل سپس از تمام ميوه ها بخور و به آسانى به راه پروردگارت داخل شو . و عسل بساز .\r\n* ( « أَنْزَلَ مِنَ السَّماءِ ماءً فَسَلَكَه يَنابِيعَ فِي الأَرْضِ . . . » ) * زمر : 21 . ممكن است « ينابيع » مفعول دوم سلك باشد\r\n","description":"","footnote":"","page_name":" 294 ","page_number":296},
  {"content":"\r\nراغب تعديه به دو مفعول را از بعضى نقل مىكند و شايد در آن « فى » مقدّر باشد يعنى خدا از آسمان آبى نازل كرد و آن را در چشمه هاى زمين وارد نمود . همچنين است * ( « وَمَنْ يُعْرِضْ عَنْ ذِكْرِ رَبِّه يَسْلُكْه عَذاباً صَعَداً » ) * جن :\r\n17 .\r\n\r\n\r\n\r\nسلل :\r\nكشيدن . در اقرب گويد :\r\nآن انتزاع و خارج كردن است با نرمى مثل كشيدن تيغ از غلاف و موى از خمير . راغب ملايمت را قيد نكرده و گويد : مانند كشيدن شمشير از غلاف و كشيدن چيزى از خانه بطريق سرقت .\r\nو كشيدن پسر از پدر . * ( « قَدْ يَعْلَمُ الله الَّذِينَ يَتَسَلَّلُونَ مِنْكُمْ لِواذاً . . . » ) * نور : 63 .\r\nلواذ از « لاذ - يلوذ » بهم ديگر پناه بردن است تسلَّل خروج پنهانى است ( مجمع ) يعنى خدا داناست بآنانكه در پناه يكديگر پنهانى از محضر رسول او خارج ميشوند . آنگاه كه حضرت رسول صلَّى اللَّه عليه و آله مردم را بجهاد و نحو آن دعوت ميكرد بعضىها در پشت سر ديگران پنهانى از مسجد خارج ميگشتند آيهء دربارهء آنهاست .\r\nدر نهج البلاغه نامهء 70 بسهل بن حنيف نوشته « بلغنى انّ رجالا ممّن قبلك يتسللون الى معاوية فلا تأسف على ما يفوتك من عددهم » شنيدم بعضى از مردمان شهر تو پنهانى به طرف معاويه ميروند از رفتن اين عدّه متأسّف نباش .\r\nسُلالَةٍ * ( « وَلَقَدْ خَلَقْنَا الإِنْسانَ مِنْ سُلالَةٍ مِنْ طِينٍ » ) * مؤمنون : 12 . * ( « ثُمَّ جَعَلَ نَسْلَه مِنْ سُلالَةٍ مِنْ ماءٍ مَهِينٍ » ) * سجده :\r\n8 . سلالة فقط در اين دو جا از قرآن آمده است . اهل لغت آن را چكنده . و صاف شده گفته‌اند . فرزند را سلاله و سليله و سليل گفته‌اند كه چكيده و كشيده مرد است .\r\nسلاله در هر دو آيه نكره است مراد از آن در آيهء دوم بنا بر علم امروز سلول مرد ( اسپرماتوزئيد ) است كه چكيده منى و بوجود آمده در آن و صاف شده از آن است . بنظرم مراد از سلالهء اول هم همان سلَّول است منتهى در خلقت اول همان سلَّول در\r\n","description":"","footnote":"","page_name":" 295 ","page_number":297},
  {"content":"\r\nميان گلى بخصوص بود ، پس جاى سلَّول در اول گل و لجن بود . و در خلقت دوم جاى آن منى است مثل * ( « خَلَقَ الإِنْسانَ مِنْ عَلَقٍ » ) * علق : 2 . بنا بر آنكه علق جمع علقه بمعنى كرم و زالو است رجوع شود به « آدم » . در نهج - البلاغه خطبهء 161 راجع به دو نوع خلقت فرموده « بدئت من سلالة من طين . و وضعت فى قرار مكين . الى قدر معلوم » .\r\n\r\n\r\n\r\nسلم :\r\n( مثل فلس ) و سلامت و سلام يعنى كنار بودن از آفات ظاهرى و باطنى . ( راغب ) در اقرب آمده :\r\n« سلم من العيوب و الآفات سلاما و سلامة » يعنى از بلايا و عيبها نجات يافت و كنار شد .\r\nمثل * ( « إِذْ جاءَ رَبَّه بِقَلْبٍ سَلِيمٍ » ) * صافات : 84 . كه در سلامت باطن است قلب سليم آنست كه از شك و حسد و كفر و غيره سالم و كنار باشد .\r\nو مثل * ( « مُسَلَّمَةٌ لا شِيَةَ فِيها . . . » ) * بقره :\r\n71 . از عيوب سلامت است و خالى در آن نيست كه مراد از آن سلامت ظاهرى است . سلام . يك دفعه سلام خارجى است بمعنى سلامت مثل * ( « ادْخُلُوها بِسَلامٍ ذلِكَ يَوْمُ الْخُلُودِ » ) * ق : 34 . بسلامت وارد بهشت شويد . آن روز خلود است . و مثل * ( « يا نارُ كُونِي بَرْداً وَسَلاماً عَلى إِبْراهِيمَ » ) * انبياء : 69 . سلام بودن آتش بى حرارت و بى سوزش بودن آنست نسبت بابراهيم عليه السّلام . و ايضا * ( « يَهْدِي بِه الله مَنِ اتَّبَعَ رِضْوانَه سُبُلَ السَّلامِ . . . » ) * مائده : 16 . * ( « لَهُمْ دارُ السَّلامِ عِنْدَ رَبِّهِمْ . . . » ) * انعام : 127 .\r\nكه همهء اينها بمعنى سلامت و سلام خارجى است .\r\nيك دفعه سلام قولى است مثل * ( « وَإِذا جاءَكَ الَّذِينَ يُؤْمِنُونَ بِآياتِنا فَقُلْ سَلامٌ عَلَيْكُمْ . . . » ) * انعام : 54 . * ( « وَنادَوْا أَصْحابَ الْجَنَّةِ أَنْ سَلامٌ عَلَيْكُمْ . . . » ) * اعراف : 46 .\r\nسلام قولى در اسلام همين است و آن دعا و خواستن سلامت از خداوند به شخص است سلام عليكم يعنى سلامت باد از خدا بر شما و چون از جانب خداست لذا تحيّتى است از خدا و با بركت و پاك و دلچسب است * ( « فَسَلِّمُوا ) *\r\n","description":"","footnote":"","page_name":" 296 ","page_number":298},
  {"content":"\r\n* ( عَلى أَنْفُسِكُمْ تَحِيَّةً مِنْ عِنْدِ الله مُبارَكَةً طَيِّبَةً . . . » ) * نور : 61 . * ( « سَلامٌ قَوْلًا مِنْ رَبٍّ رَحِيمٍ » ) * يس : 58 . اين سلام قولى از جانب خداوند است كه باهل بهشت اعلام مىشود و ميدانند كه پيوسته در سلامت و امن خواهند بود ممكن است مراد از آن قول ملائكه باشد كه باهل بهشت گويند * ( « سَلامٌ عَلَيْكُمْ بِما صَبَرْتُمْ فَنِعْمَ عُقْبَى الدَّارِ » ) * رعد : 24 . چون سلام ملائكه با اجازهء خداست لذا در سورهء يس سلام خدا خوانده شده است . و ممكن است بگوئيم : خداوند صدا خلق مىكند و اهل بهشت ميشنوند مثل وحى بموسى در طور سيناء .\r\n* ( « وَلا تَقُولُوا لِمَنْ أَلْقى إِلَيْكُمُ السَّلامَ لَسْتَ مُؤْمِناً . . . » ) * نساء : 94 .\r\nظاهرا مراد از آن سلام قولى است چنان كه در سبب نزول آيه نقل شده كه اسامة بن زيد و يارانش مردى را كه اسلام آورده بود و به آنها سلام داد و شهادتين گفت كشتند و گوسفندانش را بغنيمت گرفتند . در نتيجه آيهء فوق نازل شد . * ( « وَإِذا خاطَبَهُمُ الْجاهِلُونَ قالُوا سَلاماً » ) * فرقان : 63 . ممكن است سلاما مفعول فعل محذوف باشد يعنى « نطلب منكم السّلامة » و شايد صفت محذوف باشد يعنى « قالوا قولا سلاما » ( راغب ) .\r\n* ( « سَلامٌ عَلى نُوحٍ فِي الْعالَمِينَ ) * . . .\r\n* ( سَلامٌ عَلى إِبْراهِيمَ ) * . . . * ( سَلامٌ عَلى مُوسى وَهارُونَ ) * . . . * ( سَلامٌ عَلى إِلْياسِينَ ) * . . . * ( وَسَلامٌ عَلَى الْمُرْسَلِينَ » ) * اين آيات از آيهء 79 صافات تا آيهء 181 واقعاند . و در ما قبل هر دو آيهء اول و آيهء چهارم اين آيه هست * ( « وَتَرَكْنا عَلَيْه فِي الآخِرِينَ » ) * اينها سلام و تحيّت قولى است از جانب خدا و اثر واقعى و خارجى دارد آيهء پنجم شامل تمام مرسلين است و آيهء اول دربارهء نوح عليه السّلام از همه وسيع است كه در آن لفظ * ( « فِي الْعالَمِينَ » ) * هست . مراد از آن عالم بشر و يا عالم جن و انس و ملائكه است . و ظاهرا عالم بشر و ادوار بشرى مراد باشد .\r\nبه نظر ميايد * ( « فِي الْعالَمِينَ » ) * حال\r\n","description":"","footnote":"","page_name":" 297 ","page_number":299},
  {"content":"\r\nباشد از سلام يعنى سلام بر نوح در حالى كه آن سلام پيوسته در ميان عالميان هست و خواهد بود . ظاهرا براى همين است كه الميزان گويد : اين سلام تحيّتى است براى نوح از خدا هديّه مىشود بر او از جانب امّتهاى انسانيت ما دامى كه چيزى از خيرات قولا و عملا در جوامع بشرى واقع شود . چون او عليه السّلام اول كسى است كه بدعوت توحيد بر خاسته و شرك و اثر آن را كوبيده و در حدود هزار سال در اين راه رنج برده . . . پس براى اوست نصيبى از هر خير تا روز قيامت و در تمام قرآن سلامى به اين وسعت جز دربارهء نوح يافته نيست .\r\nراغب گويد : اين سلامها روشن ميكنند كه خدا خواسته بپيامبران ثنا و دعا شود .\r\n* ( « لا يَسْمَعُونَ فِيها لَغْواً وَلا تَأْثِيماً . ) *\r\n* ( إِلَّا قِيلًا سَلاماً سَلاماً » ) * واقعة : 25 و 26 . بهتر است بگوئيم مراد از سلام قولى و فعلى هر دو است يعنى بهم ديگر سلام گويند و از هم ديگر در سلام باشند . و شايد قولى مراد باشد يعنى « نطلب لكم سلاما » .\r\n* ( « سَلامٌ هِيَ حَتَّى مَطْلَعِ الْفَجْرِ » ) * قدر : 5 . « هى » راجع به ليلهء قدر است يعنى آنشب تا طلوع فجر سلام و سلامت است . درست فهميده نميشود كه چگونه سلام است آيا براى همه يا براى افراد بخصوصى ؟ ! از كلام امام سجاد عليه السّلام بدست ميايد كه براى عدّه بخصوصى است در دعاى 44 صحيفه چنين آمده « سمّاها ليلة القدر . . . سلام دائم البركة الى طلوع الفجر على من يشاء من عباده بما احكم من قضائه » در اين صورت براى كسانى سلامت است كه تقديرشان در آنشب بنحو احسن معين ميگردد . مثل قرآن كه براى مؤمنان شفاست و كافران را جز خسارت نيافزايد * ( « وَلا يَزِيدُ الظَّالِمِينَ إِلَّا خَساراً » ) * .\r\n. . . * ( « وَأَمَّا إِنْ كانَ مِنْ أَصْحابِ الْيَمِينِ . فَسَلامٌ لَكَ مِنْ أَصْحابِ الْيَمِينِ » ) *\r\n","description":"","footnote":"","page_name":" 298 ","page_number":300},
  {"content":"\r\nواقعة : 90 و 91 . ممكن است مراد از اين سلام همان باشد كه دربارهء اهل بهشت آمده * ( « لا يَسْمَعُونَ فِيها لَغْواً إِلَّا سَلاماً . . . » ) * مريم : 62 . ولى * ( « سَلاماً سَلاماً » ) * در سورهء واقعة راجع بمقربين است معنى آيه چنين مىشود : اما اگر شخص متوفى از اصحاب يمين باشد سلام آنها مخصوص تو است و شايد « لك » خطاب به حضرت رسول صلى اللَّه عليه و آله بوده باشد .\r\n* ( « هُوَ الله الَّذِي لا إِله إِلَّا هُوَ الْمَلِكُ الْقُدُّوسُ السَّلامُ . . . » ) * حشر :\r\n23 . سلام از اسماء حسنى است راغب گويد : گفته‌اند علَّت توصيف خداوند بسلام آنست كه عيوب و آفات بحضرتش راه ندارد چنان كه بخلائق ميرسد . در اين صورت سلام بمعنى سالم است طبرسى گويد : سلام يعنى آنكه بندگان از ظلمش سالماند و گفته‌اند : آن بمعنى سالم از هر نقص و عيب و آفت است . صدوق در توحيد آن را سلامت دهنده . و سالم از هر عيب گفته است . ابن اثير نيز مثل راغب گفته و بيضاوى آن را اختيار كرده است . در اقرب نيز چنين است .\r\nدر جوامع الجامع و كشّاف نيز سلامت دهنده يا سالم از هر عيب ذكر شده . الميزان آن را تقريبا بى آزار معنى كرده گويد : سلام كسى است كه با تو بسلامت و عافيت ملاقات كند بدون شرّ و ضرر .\r\nخلاصه آنكه : معنى سلام يا سلامت دهنده و يا سالم از هر عيب است .\r\nو در صورت اول از صفات فعل و در صورت دوم از صفات جلال است و آن در اصل مصدر است و از باب مبالغه وصف حق تعالى آمده . اقرب الموارد عقيده دارد كه در اسماء اللَّه جز سلام مصدر نيامده است .\r\n\r\nسلم\r\n( بر وزن علم ) اخفش آن را صلح گفته هكذا سلم ( بر وزن فلس و فرس ) ابو عبيده گويد : سلم و اسلام هر دو يكى است و سلم در جاى ديگر بمعنى مسالمت و صلح است ( مجمع ) * ( « يا أَيُّهَا الَّذِينَ آمَنُوا ادْخُلُوا فِي السِّلْمِ كَافَّةً . . . » ) * بقره : 208 . آن را در آيه بفتح\r\n","description":"","footnote":"","page_name":" 299 ","page_number":301},
  {"content":"\r\n( س ) و كسر آن خوانده‌اند ولى در قرآنها بكسر است . آيهء ما قبل و ذيل آيه شاهد است كه آن بمعنى تسليم شدن بفرمان حق و در اخبار شيعه بمعنى ورود بولايت اهل بيت عليهم السلام تفسير شده است .\r\nسلم ( بفتح س ، ل ) بمعنى اطاعت و انقياد است * ( « وَأَلْقَوْا إِلَى الله يَوْمَئِذٍ السَّلَمَ . . . » ) * نحل : 87 . يعنى آن روز به خدا تسليم و منقاد ميشوند . آن چهار بار در قرآن آمده : نساء آيهء 90 و 91 . نحل آيهء 28 و 87 .\r\nسلم ( بر وزن عقل ) مسالمت و صلح و سازش * ( « وَإِنْ جَنَحُوا لِلسَّلْمِ فَاجْنَحْ لَها وَتَوَكَّلْ عَلَى الله . . . » ) * انفال : 61 . اگر كفار مايل بسازش و صلح شدند تو هم مايل باش و توكَّل به خدا كن سخن ما را دربارهء اين آيه در « قتل » مطالعه كنيد .\r\nسلَّم ( بضم س و تشديد لام ) نردبان . خواه از چوب باشد و يا از سنگ و غيره علت اين تسميه آنست كه تو را به آنچه ميخواهى تسليم مىكند و مىرساند ( اقرب ) * ( « وَإِنْ كانَ كَبُرَ عَلَيْكَ إِعْراضُهُمْ فَإِنِ اسْتَطَعْتَ أَنْ تَبْتَغِيَ نَفَقاً فِي الأَرْضِ أَوْ سُلَّماً فِي السَّماءِ فَتَأْتِيَهُمْ بِآيَةٍ . . . » ) * انعام : 35 . اعراض مشركان بر آنحضرت گران ميامد خدا در رفع آن فرمايد : اگر اعراض آنها بر تو گران باشد اگر بتوانى منفذى در زمين بيابى يا نردبان و وسيلهء بالا رفتن به آسمان پيدا كنى و آيه‌اى براى آنها بياورى كه وادار بايمانشان كند نتوانى آورد چون خدا خواسته ايمان و كفر با اختيار باشد نه با اجبار .\r\nسلَّم دو بار در قرآن آمده : انعام :\r\n35 ، طور : 38 .\r\nتسليم : يك دفعه بمعنى سلام كردن است مثل * ( « فَإِذا دَخَلْتُمْ بُيُوتاً فَسَلِّمُوا عَلى أَنْفُسِكُمْ تَحِيَّةً مِنْ عِنْدِ الله مُبارَكَةً طَيِّبَةً . . . » ) * نور : 61 . يعنى باهل خانه سلام كنيد كه مسلمانان به حكم يك جسداند . * ( « يا أَيُّهَا الَّذِينَ آمَنُوا صَلُّوا عَلَيْه وَسَلِّمُوا تَسْلِيماً » ) * احزاب :\r\n56 .\r\n","description":"","footnote":"","page_name":" 300 ","page_number":302},
  {"content":"\r\nو نيز بمعنى سالم كردن و نگاه داشتن است مثل * ( « وَلَوْ أَراكَهُمْ كَثِيراً لَفَشِلْتُمْ وَلَتَنازَعْتُمْ فِي الأَمْرِ وَلكِنَّ الله سَلَّمَ . . . » ) * انفال : 43 . اگر خدا دشمنان را به تو بسيارشان نشان داده بود دل بترس ميداديد و در كار جنگ منازعه ميكردند ولى خدا از ترس و منازعه نگاه داشت و سلامت كرد .\r\nو ايضا بمعنى دادن چيزى آمده نحو * ( « فَلا جُناحَ عَلَيْكُمْ إِذا سَلَّمْتُمْ ما آتَيْتُمْ بِالْمَعْرُوفِ . . . » ) * بقره : 233 .\r\nو نيز در معناى انقياد و طاعت به كار رفته است نظير * ( « ثُمَّ لا يَجِدُوا فِي أَنْفُسِهِمْ حَرَجاً مِمَّا قَضَيْتَ وَيُسَلِّمُوا تَسْلِيماً » ) * نساء : 65 . يعنى از حكم تو در دل خويش تنگى احساس نكنند و تسليم و منقاد محض شوند .\r\n\r\n\r\n\r\nاسلام :\r\nانقياد و تسليم شدن در اقرب گويد : « اسلم الرجل : انقاد » * ( « وَلَه أَسْلَمَ مَنْ فِي السَّماواتِ وَالأَرْضِ . . . » ) * آل عمران : 83 . آنكه در آسمانها و زمين است به او منقاد و مطيعاند . * ( « فَلَمَّا أَسْلَما وَتَلَّه لِلْجَبِينِ » ) * صافات : 103 . چون هر دو بدستور خدا تسليم و منقاد شدند و او را به پيشانى در تل خوابانيد . * ( « إِذْ قالَ لَه رَبُّه أَسْلِمْ قالَ أَسْلَمْتُ لِرَبِّ الْعالَمِينَ » ) * بقره : 131 .\r\nگاهى از اسلام تسليم ظاهرى مراد است نه تسليم و انقياديكه از علم و يقين ناشى مىشود بلكه يكى از طرفين خود را زبون و فاقد قدرت ديده به ظاهر منقاد مىشود و آن از نظر قرآن ارزشى ندارد نظير * ( « قالَتِ الأَعْرابُ آمَنَّا قُلْ لَمْ تُؤْمِنُوا وَلكِنْ قُولُوا أَسْلَمْنا وَلَمَّا يَدْخُلِ الإِيمانُ فِي قُلُوبِكُمْ . . . » ) * حجرات : 14 . اعراب باديه نشين ميگفتند : ايمان آورديم آنچه ميگوئيم در دل داريم و دلمان به آن مطمئن و آرام است . در جواب آمده : بگو ايمان نياورده‌ايد بلكه بگوئيد تسليم شده‌ايم يعنى اسلام را قوى ديده و با آن در حال جنگ نيستيم و تسليم هستيم .\r\nهمچنين است * ( « بَلْ هُمُ الْيَوْمَ مُسْتَسْلِمُونَ » ) * صافات : 26 . و شايد استفهام براى زيادت تسليم بوده باشد .\r\n* ( « إِنَّ الدِّينَ عِنْدَ الله الإِسْلامُ وَمَا ) *\r\n","description":"","footnote":"","page_name":" 301 ","page_number":303},
  {"content":"\r\n* ( اخْتَلَفَ الَّذِينَ أُوتُوا الْكِتابَ إِلَّا مِنْ بَعْدِ ما جاءَهُمُ الْعِلْمُ بَغْياً بَيْنَهُمْ . . . » ) * آل عمران : 19 .\r\n« اسلام » در آيات ديگر نيز آمده است نظير * ( « وَمَنْ يَبْتَغِ غَيْرَ الإِسْلامِ دِيناً فَلَنْ يُقْبَلَ مِنْه . . . » ) * آل عمران : 85 .\r\n* ( « وَرَضِيتُ لَكُمُ الإِسْلامَ دِيناً . . . » ) * مائده : 3 .\r\nاسلام هر چند مخصوص شريعت حضرت رسول صلى اللَّه عليه و آله شده ولى تمام اديان اسلاماند و پيامبران از مردم جز تسليم شدن به خدا و انقياد ، چيزى نخواسته‌اند .\r\nآيهء اول اين حقيقت را روشن مىكند : دين در نزد خدا فقط اسلام و انقياد بخداست . و اختلاف اهل كتاب از روى جهل و نادانى نيست بلكه دانسته و از روى حسد اختلاف كرده‌اند و گرنه ميدانند كه دين خضوع بارادهء حق و انقياد به آن است و ميدانند كه اين دين حق است و جز تسليم شدن به خدا نيست آنها دانسته بآيات حق كافر ميشوند . در سورهء آل عمران از آيهء 81 ميثاق پيامبران در تصديق يكديگر و انقياد اهل آسمانها و زمين ، بيان شده و سپس فرموده : بگو به خدا و به آنچه بر ما و بر ابراهيم ، اسمعيل ، اسحق ، يعقوب ، اسباط ، موسى ، عيسى ، و ساير پيامبران نازل شده ايمان آورديم و تسليم شديم و همه را پيامبر خدا ميدانيم و آنگاه فرموده :\r\n* ( « وَمَنْ يَبْتَغِ غَيْرَ الإِسْلامِ دِيناً فَلَنْ يُقْبَلَ مِنْه . . . » ) * .\r\n\r\n[ فرق اسلام و ايمان 
  ]\r\nنظر باصل لغت : اسلام ناشى از ايمان و نتيجهء آن است كه ايمان از امن و آرامش قلب است ، مؤمن كسى است كه عقايد حقه را تصديق كند و قلبش دربارهء آنها آرام و مطمئن و بى تشويش باشد . * ( « إِنَّمَا الْمُؤْمِنُونَ الَّذِينَ آمَنُوا بِالله وَرَسُولِه ثُمَّ لَمْ يَرْتابُوا . . . » ) * حجرات : 15 . ريب چنان كه گفته‌ايم قلق و اضطراب و تشويش قلب است . چنين كسى قهرا به آنچه ميداند تسليم و منقاد مىشود . و انقياد\r\n","description":"","footnote":"","page_name":" 302 ","page_number":304},
  {"content":"\r\nدر بيشتر موارد توأم با عمل و يا عين عمل است . در آيهء * ( « وَما زادَهُمْ إِلَّا إِيماناً وَتَسْلِيماً » ) * احزاب : 22 . بهر دو از ايمان و اسلام توجّه شده يعنى :\r\nآن پيش آمد هم تصديق و اطمينان قلبى و هم انقيادشانرا در مقابل فرمان حق افزود .\r\nاگر گوئى : اكنون كه اسلام ناشى از ايمان است پس چرا در آيه * ( « إِنَّ الْمُسْلِمِينَ وَالْمُسْلِماتِ وَالْمُؤْمِنِينَ وَالْمُؤْمِناتِ ) * . . . * ( أَعَدَّ الله لَهُمْ مَغْفِرَةً وَأَجْراً عَظِيماً » ) * احزاب : 35 . و آيه * ( « عَسى رَبُّه إِنْ طَلَّقَكُنَّ أَنْ يُبْدِلَه أَزْواجاً خَيْراً مِنْكُنَّ مُسْلِماتٍ ، مُؤْمِناتٍ ، قانِتاتٍ ، تائِباتٍ ، عابِداتٍ ، سائِحاتٍ ، ثَيِّباتٍ وَأَبْكاراً » ) * تحريم : 5 . مسلمات از مؤمنات پيش افتاده است و لازم بود كه مؤمنات پيش آيد كه ايمان نسبت باسلام در حكم مقدمه است ؟\r\nگوئيم : به نظر ميايد كه اين از اهميت اسلام باشد چون ايمان بدون اسلام و انقياد فائده‌اى ندارد مگر در بعضى موارد كه بانقياد و عمل اصلا مجالى نباشد .\r\nبه نظر من در تمام آياتيكه * ( « آمَنُوا وَعَمِلُوا الصَّالِحاتِ » ) * آمده ، * ( « آمَنُوا » ) * مبيّن ايمان و تصديق قلبى و * ( « عَمِلُوا الصَّالِحاتِ » ) * مبيّن اسلام و انقياد است كه انقياد را اگر عين عمل هم ندانيم از عمل قابل انفكاك نيست . و آنها همه در جاى « آمنوا و اسلموا » هستند و اين هر دو مقام عبوديّت و بندگى را مجسّم ميكنند .\r\nاين فرق كه دربارهء ايمان و اسلام گفته شد . راجع باصل لغت و بعضى از موارد قرآن بود ولى در بسيارى از آيات ايمان بمعنى اسلام و اسلام بمعنى هر دو به كار رفته است . مثل * ( « فَقالُوا أَ نُؤْمِنُ لِبَشَرَيْنِ مِثْلِنا وَقَوْمُهُما لَنا عابِدُونَ » ) * مؤمنون : 47 . مراد از ايمان در آيه ظاهرا تسليم است يعنى آيا به دو نفر كه مثل ما بشراند تسليم و مطيع شويم حال آنكه قومشان نو كران مااند ، و غرض آن نيست كه حاضر نيستيم دربارهء معجزات آن دو فكر كنيم تا ايمان بياوريم . همچنين است در\r\n","description":"","footnote":"","page_name":" 303 ","page_number":305},
  {"content":"\r\nآيات * ( « وَإِذا قِيلَ لَهُمْ آمِنُوا كَما آمَنَ النَّاسُ . . . » ) * بقره : 13 . * ( « وَقُلْ آمَنْتُ بِما أَنْزَلَ الله مِنْ كِتابٍ . . . » ) * شورى : 15 .\r\n* ( « أَ فَتُؤْمِنُونَ بِبَعْضِ الْكِتابِ وَتَكْفُرُونَ بِبَعْضٍ . . . » ) * بقره : 85 . و بيشتر آيات ديگر .\r\nو آياتيكه در آنها مسلمون ، مسلمات ، مسلم ، اسلم ، و اسلموا آمده ايمان در همه منظور است و همه با ايمان يكىاند جز در آياتيكه ايمان و اسلام هر دو ذكر شده است نحو * ( « آمَنَّا بِالله وَاشْهَدْ بِأَنَّا مُسْلِمُونَ » ) * آل عمران : 52 . * ( « وَما زادَهُمْ إِلَّا إِيماناً وَتَسْلِيماً » ) * احزاب : 22 . * ( « إِنَّ الْمُسْلِمِينَ وَالْمُسْلِماتِ وَالْمُؤْمِنِينَ وَالْمُؤْمِناتِ . . . » ) * احزاب : 35 .\r\n\r\n[ مراتب تسليم 
  ]\r\nتسليم را بسه مرحله تقسيم كرده‌اند :\r\nتسليم تن ، تسليم عقل ، تسليم قلب .\r\nتسليم تن همان است كه آن را تسليم ظاهرى گفتيم . شخص خود را زبون و لا علاج ديده در مقابل حريف مغلوب و تسليم مىشود و در اطاعت او در ميايد ولى فكر و عقلش تسليم نشده بلكه پيوسته در انتظار فرصت است تا بار ديگر بستيز بر خيزد . و اين همان است كه در آيهء * ( « قالَتِ الأَعْرابُ آمَنَّا قُلْ لَمْ تُؤْمِنُوا وَلكِنْ قُولُوا أَسْلَمْنا . . . » ) * حجرات : 14 . گفته شد .\r\nتسليم عقل و فكر آنست كه شخص در مقابل دليل و منطق تسليم شود . در اين تسليم نميشود شخص را با كتك زدن و شكنجه دادن تسليم كرد ولى هر گاه دليل كافى وجود داشت عقل تسليم ميگردد .\r\nبيشتر كفاريكه اهل عذاباند و قرآن ميگويد : دانسته از خدا و دستور او اعراض ميكنند از اين قبيلاند ، ميدانند و يقين دارند ولى از روى حسد يا حرص و يا خود پسندى و خود بينى تن به حق در نميدهند عقلشان تسليم است ولى قلبشان تسليم نيست چنان كه فرموده * ( « وَجَحَدُوا بِها وَاسْتَيْقَنَتْها أَنْفُسُهُمْ ظُلْماً وَعُلُوًّا . . . » ) * نمل : 14 . يعنى آيات ما را انكار كردند و تسليم نشدند ولى ضمير شان\r\n","description":"","footnote":"","page_name":" 304 ","page_number":306},
  {"content":"\r\nو عقلشان يقين كرد علت انكارشان ستم و برترى جوئى بود .\r\nموسى در مقابل انكار فرعون ميگويد * ( « لَقَدْ عَلِمْتَ ما أَنْزَلَ هؤُلاءِ إِلَّا رَبُّ السَّماواتِ وَالأَرْضِ بَصائِرَ وَإِنِّي لأَظُنُّكَ يا فِرْعَوْنُ مَثْبُوراً » ) * اسراء 102 ميدانى كه اين آيات را پروردگار آسمانها و زمين نازل كرده ، اى فرعون :\r\nمن تو را هلاك شده ميدانم .\r\nآرى فرعون ميدانست كه موسى حق است عقلش تسليم شده بود از روى خود پسندى و جاه طلبى تسليم قلبى نداشت ، ميدانست ولى خاضع نبود مثل معاويه عليه لعائن اللَّه كه امير المؤمنين صلوات اللَّه و سلامه عليه را بيشتر از ديگران مىشناخت . ولى خاضع نبود . هم خود را بدبخت كرد و هم ديگران را .\r\nدربارهء اختلاف اهل كتاب و قبول نكردن اسلام ، مكرر در آيات ميخوانيم كه ميدانستند قرآن حق و اسلام همان دين موعود است ولى در اثر حسد حاضر بتسليم نشدند * ( « وَمَا اخْتَلَفَ الَّذِينَ أُوتُوا الْكِتابَ إِلَّا مِنْ بَعْدِ ما جاءَهُمُ الْعِلْمُ بَغْياً بَيْنَهُمْ . . . » ) * آل عمران :\r\n19 . و در جاى ديگر فرموده : آنها پيامبر اسلام را همانطور ميشناسند كه پسران خود را و عدّه‌اى از آنها حق را ميدانند و نهان ميدارند * ( « الَّذِينَ آتَيْناهُمُ الْكِتابَ يَعْرِفُونَه كَما يَعْرِفُونَ أَبْناءَهُمْ وَإِنَّ فَرِيقاً مِنْهُمْ لَيَكْتُمُونَ الْحَقَّ وَهُمْ يَعْلَمُونَ » ) * بقره : 146 . رجوع شود به « خلف » و بقيهء مطلب در « كفر » خواهد آمد .\r\nتسليم سوّم ، تسليم قلب است و آن همان انقياد و مطيع بودن است كه توأم با ايمان و عمل است .\r\nناگفته نماند علت تسليم نشدن قلب پس از تسليم عقل ، سه چيز است :\r\nحرص ، تكبر ، حسد . لذا در روايات اسلامى نقل شده : گناهان اولى سه گناهند از آنها بپرهيزيد حرص همان است كه آدم را به خوردن شجرهء منهى وا داشت . شيطان از روى تكبر بر آدم سجده نكرد . پسر آدم از روى حسد برادر خويش را بكشت .\r\n","description":"","footnote":"","page_name":" 305 ","page_number":307},
  {"content":"\r\nاگر دربارهء گناهان مردم كه دانسته و از روى علم گناه ميكنند دقّت كنيم خواهيم ديد علت ارتكاب گناه يكى از سه چيز فوق است .\r\n\r\n\r\n\r\nسليمان :\r\nاز انبياء معروف بنى اسرائيل ، نام مباركش هفده بار در قرآن ذكر شده و پسر داود نبى است حالات و قصه هايش در كلام اللَّه مجيد بسيار و بتصريح آيهء ذيل پيامبر صاحب وحى است * ( « وَأَوْحَيْنا إِلى إِبْراهِيمَ وَإِسْماعِيلَ وَإِسْحاقَ وَيَعْقُوبَ وَالأَسْباطِ وَعِيسى وَأَيُّوبَ وَيُونُسَ وَهارُونَ وَسُلَيْمانَ وَآتَيْنا داوُدَ زَبُوراً » ) * نساء :\r\n163 .\r\nما ابتدا ثناء خداوند را نسبت به او و ايضا قصص او را در قرآن بررسى كرده سپس بافسانه هائيكه دربارهء آنحضرت آمده اشاره خواهيم كرد .\r\n1 - او پيامبرى است صاحب وحى و در رديف سائر پيامبران چنان كه از آيهء سابق روشن شد ، گرچه شريعت مستقل نداشته و مروّج احكام تورات بود . وى هدايت يافتهء خدا بود * ( « وَنُوحاً هَدَيْنا مِنْ قَبْلُ وَمِنْ ذُرِّيَّتِه داوُدَ وَسُلَيْمانَ . . . » ) * انعام : 84 . خداوند بوى علم و حكمت آموخته بود * ( « فَفَهَّمْناها سُلَيْمانَ وَكُلاًّ آتَيْنا حُكْماً وَعِلْماً . . . » ) * انبياء : 79 . او زبان پرندگان را ميدانست و از قضيهء وادى نمل كه از سخن گفتن مورچه خبر داد بدست ميايد كه زبان حشرات را نيز ميدانسته * ( « وَوَرِثَ سُلَيْمانُ داوُدَ وَقالَ يا أَيُّهَا النَّاسُ عُلِّمْنا مَنْطِقَ الطَّيْرِ . . . » ) * نمل : 16 . دربارهء اوست * ( « وَإِنَّ لَه عِنْدَنا لَزُلْفى وَحُسْنَ مَآبٍ » ) * ص : 40 . وى به خداوند بندهء نيكوئى بود و پيوسته با ذكر و استغفار و دعا به خدا رجوع ميكرد * ( « وَوَهَبْنا لِداوُدَ سُلَيْمانَ نِعْمَ الْعَبْدُ إِنَّه أَوَّابٌ » ) * ص : 30 . خداوند او و پدرش را بر بسيارى از بندگان مؤمن برترى داده بود . * ( « وَقالا الْحَمْدُ لِلَّه الَّذِي فَضَّلَنا عَلى كَثِيرٍ مِنْ عِبادِه الْمُؤْمِنِينَ » ) * نمل : 15 . در سورهء انبياء پس از ذكر احوال عدّه‌اى از پيامبران از جمله سليمان ميفرمايد : * ( « إِنَّهُمْ كانُوا يُسارِعُونَ فِي الْخَيْراتِ وَيَدْعُونَنا ) *\r\n","description":"","footnote":"","page_name":" 306 ","page_number":308},
  {"content":"\r\n* ( رَغَباً وَرَهَباً وَكانُوا لَنا خاشِعِينَ » ) * انبياء : 90 .\r\n\r\n[ قصص سليمان 
  ]\r\nبايد دانست سليمان با آنكه پيامبر خدا بود سلطنت وسيعى داشت و خود به خدا عرض كرد : « خدايا به من سلطنتى ده كه به كسى بعد از من ميّسر نباشد » ص : 35 . آيات بعدى ميگويد كه باد و شياطين را به او مسخر كرديم . . . و قطع نظر از اينها او را نزد ما تقرّبى است و باز گشت خوب . وسعت ملك او بواسطهء تسخير باد و شياطين و دانستن زبان پرندگان و . . . بوده است و اين منافى مقام پيامبر نيست كه از خدا چنان ملكى بخواهد كه بتواند هر چه بيشتر در هدايت و سعادت بندگان بكوشد . و شايد خدا خواسته بفهماند كه نبوّت با جهاندارى منافات ندارد .\r\n\r\nقصهء وادى نمل\r\n* ( « وَحُشِرَ لِسُلَيْمانَ جُنُودُه مِنَ الْجِنِّ وَالإِنْسِ وَالطَّيْرِ فَهُمْ يُوزَعُونَ . حَتَّى إِذا أَتَوْا عَلى وادِ النَّمْلِ قالَتْ نَمْلَةٌ يا أَيُّهَا النَّمْلُ ادْخُلُوا مَساكِنَكُمْ لا يَحْطِمَنَّكُمْ سُلَيْمانُ وَجُنُودُه وَهُمْ لا يَشْعُرُونَ . ) *\r\n* ( فَتَبَسَّمَ ضاحِكاً مِنْ قَوْلِها وَقالَ رَبِّ أَوْزِعْنِي أَنْ أَشْكُرَ نِعْمَتَكَ الَّتِي أَنْعَمْتَ عَلَيَّ وَعَلى والِدَيَّ وَأَنْ أَعْمَلَ صالِحاً تَرْضاه وَأَدْخِلْنِي بِرَحْمَتِكَ فِي عِبادِكَ الصَّالِحِينَ » ) * نمل : 17 - 19 .\r\nآيات بعدى صريح است در اينكه رسيدن سليمان بوادى نمل در لشكر كشى بسباء بود كه هدهد وضع آنها را بوى گزارش كرد . دربارهء وادى نمل گفته‌اند : محلى است در شام و بقولى در طائف و بعضى گفته در اواخر يمن است . ولى طائف درست نيست كه محل سليمان فلسطين بود و قوم سباء در يمن سكونت داشت على هذا آن در شام يا در يمن است . آقاى صدر بلاغى از ياقوت و ابن بطوطه نقل مىكند كه آن : سرزمين عسقلان است . در اقرب الموارد گويد :\r\nعسقلان محلى است در شام .\r\nواقعه ايكه آنجا اتفاق افتاد سخن مورچه بود كه بمورچگان گفت :\r\n","description":"","footnote":"","page_name":" 307 ","page_number":309},
  {"content":"\r\nبلانه هاى خود داخل شويد تا سليمان و سپاهيانش بدون توجه شما را پايمال نسازند . اين سخن مىرساند كه مورچگان سخن گفتن دارند . و مخابرات دارند كه در اندك زمانى فرمان حكمران به همه ميرسد و شگفتتر از همه آنكه مورچگان مردم را با اسم و رسم مىشناسند كه گفت : تا سليمان و لشكريانش شما را پايمال نكنند .\r\nسليمان از سخن مورچه تبسّم و تعجّب كرد و گفت : خدايا نصيبم كن شكر اين نعمت را كه به من و پدر و مادرم داده‌اى بجا آورم و كاريكه مورد رضاى تو است انجام دهم و مرا در زمرهء بندگان نيكوكار خود در آور . نميدانيم سليمان سخن مورچه را چطور فهميد ولى آيه صريح است در اينكه متوجه فرمان او شد . جملهء * ( « وَهُمْ لا يَشْعُرُونَ » ) * دربارهء لشكريان صحيح است ولى دربارهء سليمان صحيح نيست زيرا كه سليمان مورچگان را دانسته پايمال نميكرد ممكن است آن از باب تغليب باشد و يا مورچه آنمقام را در سليمان نميدانسته است .\r\nمعنى آيات چنين است : براى سليمان لشكريانش از جن و انس و پرندگان جمع شدند و آنها از پراكندگى منع ميگرديدند . تا بر وادى نمل آمدند مورچه‌اى گفت : اى مورچگان بلانه هاى خود داخل شويد . . .\r\n\r\nقصهء هدهد و سباء\r\nاين قصه دنبالهء جريان وادى نمل است كه در سورهء نمل از آيهء 20 تا 43 بيان شده است « سليمان جوياى مرغان شد و گفت : چرا شانه بسر را نمىبينم مگر او غائب است . وى را عذاب ميكنم عذابى سخت ، يا سرش را مىبرم مگر آنكه دليل روشنى دربارهء غيبت خود بياورد . كمى بعد هدهد بيامد و گفت : چيزى ديده‌ام كه نديده‌اى و از قوم سباء برايت خبر درست آورده‌ام . زنى بديدم كه بر آنها سلطنت مىكند . و همه چيز دارد و از جمله او را تخت بزرگى هست . او و قومش را ديدم كه سواى خدا بآفتاب\r\n","description":"","footnote":"","page_name":" 308 ","page_number":310},
  {"content":"\r\nسجده ميكردند ، و شيطان اعمالشان را بر آنها آراسته و از راه حق منحرفشان كرده و هدايت نيافته‌اند .\r\nبه همين جهت بخدائيكه در آسمانها و زمين ، نهان را آشكار مىكند و آنچه پنهان ميكنيد و آشكار مىنمائيد ميداند ، سجده نميكنند . خدائى كه جز او معبودى نيست و پروردگار عرش عظيم است ( اندازهء فهم و شعور پرنده را به بينيد ) .\r\nسليمان فرمود : خواهيم ديد كه راست ميگوئى يا از دروغگويانى .\r\nاين نامهء مرا ببر و نزد ايشان بيفكن سپس دور شو ببين چه ميگويند . زن چون نامهء سليمان را خواند گفت :\r\nاى بزرگان نامهء گراميى بنزد من افكنده شده ، آن از سليمان است بدين مضمون : « * ( بِسْمِ الله الرَّحْمنِ الرَّحِيمِ ) * كه بر من تفوق مجوئيد و تسليمانه پيش من آئيد . و اضافه كرد : اى بزرگان مرا در كارم نظر دهيد كه من در كارى بى حضور شما تصميم نگرفته‌ام . در جواب گفتند : ما نيرومند و جنگاوران سر سختايم و كار بارادهء توست ببين چه فرمان ميدهى . زن گفت : پادشاهان وقتى بشهرى در آيند آن را فاسد و تباه ميكنند و عزيزانش را ذليل گردانند و كارشان چنين است .\r\nمن هديّه‌اى سوى سليمان و لشگريانش ميفرستم تا به بينم فرستادگان چه خبر مياورند . چون فرستادهء ملكه نزد سليمان آمد . سليمان بتندى گفت :\r\nمرا با مال مدد ميدهيد آنچه خدا به من داده بهتر از آنست كه بشما داده ؟\r\nنه بلكه شما بهديهء خويش خوشدل ميشويد . نزد ايشان باز گرد حتما سپاهيانى بسوى آنها آريم كه طاقت مقابله با آنها را نداشته باشند و از شهر ، ذليل و حقير بيرونشان ميكنيم .\r\n( فرستاده به طرف سباء به راه افتاد ) .\r\nسليمان بحاضران گفت : كدامتان تخت ملكه را پيش از آنكه مطيعانه پيش من آيند ، برايم مياوريد ؟\r\nعفريتى از جنيان گفت : من پيش از اينكه از مجلس خويش بر خيزى تخت را سوى تو مياورم كه در مورد\r\n","description":"","footnote":"","page_name":" 309 ","page_number":311},
  {"content":"\r\nآن توانا و امينم . مرديكه دانشى از كتاب نزد وى بود . گفت : من آن را پيش از آنكه چشم بهم بزنى نزد تو مياورم . بدنبال اين سخن سليمان ديد تخت ملكه در پيش او حاضر است .\r\nگفت : اين از احسان پروردگار من است . ميخواهد امتحانم كند آيا شكرگزارم يا كفران ميكنم . . . گفت تخت را بر ملكه پس از آمدن ناشناس كنيد و نگوئيد : اين تخت توست به بينيم آيا بشناختن آن راه مىبرد يا از آنان مىشود كه راه نمىبرند . چون ملكه بيامد گفتند : آيا تخت تو چنين است ؟\r\nگفت : گوئى همين است . ما پيش از اين بقدرت سليمان واقف بوده و تسليم بوده‌ايم و همان تسليم به خدا او را از آنچه جز خداى مىپرستيد باز داشت كه وى از زمرهء قوم كافر بود و از آنها تبعيت ميكرد .\r\nبه دو گفته شد : بقصر سليمان داخل شو چون آن را ديد پنداشت آب عميقى است . ساقهاى خويش را عريان كرد .\r\nسليمان گفت : اين قصرى است صاف از شيشه . زن چون اين قدرت و عظمت و آن قصهء هدهد و آمدن تخت را بديد دانست كه او پيامبر و مؤيد من عند اللَّه است لذا گفت : پروردگارا من بر خويش ستم كردم و اينك با سليمان تسليم و مطيع پروردگار جهانيان ميشوم » .\r\nدر اين قصه بايد به چند مطلب توجه كرد :\r\n1 - مرغان نيز از جملهء لشكريان سليمان بودند . سليمان زبان هدهد را ميدانست و بوى مأموريت ميداد و با آن گفتگو ميكرد و او بود كه خبر قوم سباء را بسليمان گزارش كرد و نامهء او را پيش آنان انداخت .\r\nاز اين جريان روشن مىشود كه پرندگان و يا قسمتى از آنها اگر در فهم درك بالاتر از انسان نباشند كمتر نيستند كه هدهد حكومت آنها و اينكه آفتاب پرستند و ملكهء آنها را دانست بالاتر از همه گفت : * ( « أَلَّا يَسْجُدُوا لِلَّه الَّذِي يُخْرِجُ الْخَبْءَ فِي السَّماواتِ وَالأَرْضِ . . . » ) * كه در « خبء » گذشت .\r\n","description":"","footnote":"","page_name":" 310 ","page_number":312},
  {"content":"\r\n2 - جريان آمدن تخت ملكهء سباء از فاصلهء دور پيش سليمان . در « روح » زير عنوان « باد در طاعت سليمان بود » توضيحى دربارهء آن داده شد .\r\nآن علم نكره و مرموز كه آصف وزير سليمان دارا بود دانسته نيست . ولى ميتوان گفت كه خدا به او چنان ارادهء قوى داده بود كه توانست با ارادهء خود كار خدائى كند البته با اراده و اذن خدا و در همان جا قضيهء حضرت جواد عليه السّلام را نقل كرديم كه نظير كار آصف بن برخيا بود . و شايد در آينده بشر بنيروى علم ، پرده از اسرار آن بر دارد .\r\nدر اصول كافى كتاب الحجة باب آنچه بائمه از اسم اعظم داده شده سه روايت نقل شده از جمله جابر از امام باقر عليه السّلام نقل مىكند : اسم اعظم خداوند بر هفتاد و سه حرف است . در نزد آصف فقط يكحرف بود آن را بر زبان آورد ، زمين ما بين او و تخت بلقيس فرو رفت تا تخت را با دستش گرفت سپس زمين در كمتر از يك چشم بهم زدن به حالت اول برگشت . و ما امامان هفتاد دو حرف از آن نزد ماست و يك حرف ديگر ( كه كسى به آن راه ندارد ) در نزد خداست و آن مخصوص خداوند است در علم غيب كه پيش اوست و لا حول و لا قوة الا باللَّه العلى العظيم .\r\nاز بعضى آيات و روايات روشن مىشود كه در روز قيامت قسمتى يا همهء افعال اهل بهشت با اراده خواهد بود نه با ابزار ، شايد انشاء اللَّه اين مطلب را در « قيامة » توضيح بدهيم .\r\n3 - سليمان كاخ آئينه بند داشته است * ( « قالَ إِنَّه صَرْحٌ مُمَرَّدٌ مِنْ قَوارِيرَ » ) * و اگر جملهء * ( « وَأُوتِينَا الْعِلْمَ مِنْ قَبْلِها وَكُنَّا مُسْلِمِينَ » ) * كلام ملكه باشد به نظر ميدهد كه او پيش از آن قضيه بقدرت و پيامبرى سليمان دانا بوده و اسلام آورده بود ولى در عبادت آفتاب از از قوم خود كنار نميشد ، لشكر كشى سليمان براى وى توفيق جبرى شد و شايد مرادش از * ( « ظَلَمْتُ نَفْسِي » ) * همان باشد كه دانسته از قوم خويش تبعيّت\r\n","description":"","footnote":"","page_name":" 311 ","page_number":313},
  {"content":"\r\nميكرد .\r\n\r\nقصهء اسبان\r\n* ( « وَوَهَبْنا لِداوُدَ سُلَيْمانَ نِعْمَ الْعَبْدُ إِنَّه أَوَّابٌ . إِذْ عُرِضَ عَلَيْه بِالْعَشِيِّ الصَّافِناتُ الْجِيادُ . فَقالَ إِنِّي أَحْبَبْتُ حُبَّ الْخَيْرِ عَنْ ذِكْرِ رَبِّي حَتَّى تَوارَتْ بِالْحِجابِ . رُدُّوها عَلَيَّ فَطَفِقَ مَسْحاً بِالسُّوقِ وَالأَعْناقِ » ) * ص : 30 - 33 .\r\nصافنه اسبى است كه بر سه پاى ايستد و گوشهء پاى چهارم را به زمين گذارد جمع آن صافنات است . جياد جمع جيّد يا جواد است يعنى اسب اصيل و تند رو . در مجمع * ( « أَحْبَبْتُ » ) * را اختيار كردن گفته است على هذا * ( « حُبَّ الْخَيْرِ » ) * مفعول آنست يعنى دوست داشتن اسبان را اختيار كردم . بقولى « عن » بمعنى « على » است يعنى محبّت اسبان را بر ذكر پروردگارم بر گزيدم .\r\nولى به نظر من « عن » براى تعليل است . ابن هشام در معنى براى « عن » ده معنى ذكر كرده از جمله تعليل است و گويد : آن در آيهء * ( « وَما كانَ اسْتِغْفارُ إِبْراهِيمَ لأَبِيه إِلَّا عَنْ مَوْعِدَةٍ وَعَدَها إِيَّاه » ) * و نيز در آيهء * ( « وَما نَحْنُ بِتارِكِي آلِهَتِنا عَنْ قَوْلِكَ » ) * براى تعليل است .\r\nقاموس و اقرب تعليل را يكى از معانى « عن » شمرده و آيهء * ( « إِلَّا عَنْ مَوْعِدَةٍ » ) * را شاهد آورده‌اند در اين صورت هيچ مانعى ندارد كه « عن » در آيهء * ( « عَنْ ذِكْرِ رَبِّي » ) * براى تعليل باشد يعنى : من محبت اسبان را براى ذكر پروردگارم كه آنها را براى جهاد در راه او آماده كرده‌ام بر گزيده‌ام و شايد سان ديدن از اسبان براى آمادگى بجنگ بود كه آن را ياد خدا خواند * ( « تَوارَتْ بِالْحِجابِ » ) * بقرينهء « العشىّ » غروب شمس است كه عشىّ طرف آخر عصر مىباشد يعنى آفتاب بپرده نهان شد . ضمير * ( « رُدُّوها » ) * راجع به « صافنات » است يعنى آنها را نزد من بر گردانيد . على هذا معنى آيات چنين است :\r\nبداود سليمانرا بخشيديم او بندهء خوب و رجوع كننده به حق است .\r\nآنگاه كه در آخر روز اسبان اصيل و تيز رو به او نشان داده شدند . گفت :\r\n","description":"","footnote":"","page_name":" 312 ","page_number":314},
  {"content":"\r\nمن اسبان را دوست ميدارم و آن براى ياد پروردگار است . ( پيوسته به آنها تماشا ميكرد ) تا آفتاب غروب كرد . گفت اسبان را پيش من بر گردانيد و چون بر گرداندند شروع كرد بساق و گردنهاى آنها دست ميكشيد .\r\nاينكه گفته شد كاملا طبيعى و قابل قبول است بقولى مراد از « عن » « على » و ذكر بمعنى نماز است يعنى :\r\nمن دوست داشتن اسبان را بر نماز ترجيح دادم . و بقولى مراد از * ( « رُدُّوها » ) * بر گرداندن آفتاب است يعنى بملائكه دستور داد كه آفتاب را بر گردانند تا نماز قضا شده را در وقت آن بخواند بروايتى در * ( « فَطَفِقَ مَسْحاً بِالسُّوقِ وَالأَعْناقِ » ) * سليمان و اصحابش بساقها و گردنهاى خود دست كشيدند و آن وضوى آنها بود تا نماز بخوانند و بقولى شروع كرد گردنها و ساقهاى اسبان را با شمشير ميزد كه مانع نماز او شده بودند معلوم نيست آن زبان بسته ها چه تقصيرى داشته‌اند ؟ ! ! بعضى از بزرگان فرموده تماشاى اسبان و نماز هر دو عبادت بود و عبادتى او را از عبادت ديگر باز داشت ولى او نماز را ترجيج ميداد . احتمالات غير از اينها نيز گفته‌اند ولى تنها آنچه گفته شد قابل قبول است .\r\n\r\nقصهء جسد\r\n* ( « وَلَقَدْ فَتَنَّا سُلَيْمانَ وَأَلْقَيْنا عَلى كُرْسِيِّه جَسَداً ثُمَّ أَنابَ . قالَ رَبِّ اغْفِرْ لِي وَهَبْ لِي مُلْكاً لا يَنْبَغِي لأَحَدٍ مِنْ بَعْدِي إِنَّكَ أَنْتَ الْوَهَّابُ » ) * ص :\r\n34 و 35 . در همين سوره آيهء 24 دربارهء امتحان داود است * ( « . . . وَظَنَّ داوُدُ أَنَّما فَتَنَّاه فَاسْتَغْفَرَ رَبَّه وَخَرَّ راكِعاً وَأَنابَ » ) * .\r\nمعنى آيهء فوق چنين است : سليمانرا امتحان كرديم و پيكر بيجانى بتخت وى افكنديم سپس توبه آورد و گفت پروردگارا مرا بيامرز و مرا سلطنتى ده كه به هيچ كس از پس من ميسّر نباشد كه تو بسيار بخشنده‌اى .\r\nظاهر آيه نشان ميدهد كه جسدى بتخت سليمان انداخته شده و سليمان\r\n","description":"","footnote":"","page_name":" 313 ","page_number":315},
  {"content":"\r\nاز آن احساس امتحان كرده و به خدا انابه نموده است .\r\nدر الميزان فرموده : بقولى مراد از جسد خود سليمان بود خدا او را با مرضى امتحان كرد و تقدير كلام آنست : او را بر تخت خودش كه از شدّت مرض مانند جسد بى روح بود افكنديم . ولى حذف ضمير از « القيناه » و ايراد كلام بصورتيكه در آيه است مخلّ معنى مقصود مىباشد و كلام افصح الهى بدان حمل نميشود .\r\nمفسّران ديگر را دربارهء مراد از آيه بپيروى از روايات مختلف ، اقوال مختلفى است آنچه مىشود اجمالا از ميان آنها انتخاب كرد اين است كه :\r\nآن جسد طفلى بود كه خدا او را كشت و بر تخت سليمان افكند و * ( « ثُمَّ أَنابَ ) * وَ * ( قالَ رَبِّ اغْفِرْ لِي » ) * اشعار يا دلالت مىكند كه سليمان عليه السّلام را دربارهء آن طفل اميد و آرزوئى بود . خدا او را گرفت و جسدش را بتخت سليمان افكند و فهماند كه كار خود را بر خدا تفويض كند .\r\nبروايت ابو هريره : سليمان روزى در مجلس خود گفت : امشب با هفتاد نفر زن خود همبستر خواهم شد از هر يك پسريكه در راه خدا شمشير زند متولَّد مىشود ولى انشاء اللَّه نگفت در نتيجه فقط يكى از زنانش حامله شد آن هم فرزندى آورد كه فقط نصف بدن داشت و آن همان است كه بر روى تخت سليمان افكنده شد ( مجمع ) اين روايت فقط از ابو هريره برازنده است ، احتمال دارد كه از كعب الاحبار رفيق دروغ پردازش گرفته ، معركه گيرى ابو هريره روشن است .\r\nبروايتى : براى سليمان فرزندى متولد شد ، جنّ و شياطين گفتند : اگر اين فرزند باقى ماند در دست او مانند پدرش گرفتار خواهيم بود . سليمان از آنها ترسيد فرزند خود را ميان ابر دستور شير دادن داد . اتفاقا روزى جسد فرزند روى تختش افكنده شد يعنى حذر از قدر فائده ندارد ، چون از جنّ ترسيد خدا عتابش كرد . در مجمع گويد : اين قول شعبى است .\r\n","description":"","footnote":"","page_name":" 314 ","page_number":316},
  {"content":"\r\nاين سخن را در برهان نيز از مجمع نقل كرده و ظاهرا روايت را نيافته است و گرنه بنقل مجمع اكتفا نميكرد در صافى نيز گفته : از امام صادق عليه السّلام چنين نقل شده . به نظر ميايد كه اين نسبت به امام صادق عليه السّلام صحّت نداشته باشد چون بجعل بيشتر شباهت دارد تا بروايت .\r\nو در روايات اهل سنّت هست كه حكومت سليمان بسته بانگشترش بود يكى از شياطين آن را ربود و بر حكومت سليمان مسلَّط شد سپس خداوند انگشترش را بوى باز گردانيد .\r\nحكومتش را باز يافت و مراد از جسد افكنده شده بتخت ، همان جنّ است .\r\nدر الميزان فرموده : عدّه‌اى از اين روايات بابن عباس ميرسد و او در بعضى صريحا گفته كه از كعب الاحبار اخذ كرده است . سپس فرموده اينها را اعتنا نيست و دست حديث سازان در آن كار كرده .\r\nدر مجمع پس از نقل صورتهائى از افسانهء انگشتر ، فرموده : بر اين چيزها اعتمادى نيست .\r\n\r\nتسخير شياطين\r\nقرآن مجيد صريح است در اينكه شياطين به حضرت سليمان مسخر بودند و براى او كار ميكردند و عده‌اى در حبس او بودند اين مطلب مجملا در « جنّ » گذشت . آيات آن را در اينجا نقل ميكنيم :\r\n1 - * ( « وَمِنَ الْجِنِّ مَنْ يَعْمَلُ بَيْنَ يَدَيْه بِإِذْنِ رَبِّه وَمَنْ يَزِغْ مِنْهُمْ عَنْ أَمْرِنا نُذِقْه مِنْ عَذابِ السَّعِيرِ . يَعْمَلُونَ لَه ما يَشاءُ مِنْ مَحارِيبَ وَتَماثِيلَ وَجِفانٍ كَالْجَوابِ وَقُدُورٍ راسِياتٍ . . . » ) * سباء :\r\n12 - 13 . معلوم مىشود كه جنّ در صورت عدم اطاعت مورد عذاب واقع ميشدند * ( « نُذِقْه مِنْ عَذابِ السَّعِيرِ » ) * و شايد * ( « مُقَرَّنِينَ فِي الأَصْفادِ » ) * كه خواهد آمد همانها باشند . و نيز آيه صريح است در اينكه براى سليمان كاخها ، مجسمه ها ، كاسه هائى ببزرگى حوض و ديگهاى ثابت مىساختند . از امام صادق عليه السّلام نقل شده كه : به خدا قسم مجسمهء زنان و\r\n","description":"","footnote":"","page_name":" 315 ","page_number":317},
  {"content":"\r\nمردان نبود بلكه مجسمه درخت و نظير آن بود .\r\n2 - * ( « وَالشَّياطِينَ كُلَّ بَنَّاءٍ وَغَوَّاصٍ . ) *\r\n* ( وَآخَرِينَ مُقَرَّنِينَ فِي الأَصْفادِ » ) * ص :\r\n37 - 38 . براى سليمان غوّاصى هم كرده و از درياى چيزهائى مياوردند و ديگران هم بزنجيرها بسته بودند گفتيم : شايد نافرمانان چنان بوده‌اند .\r\nو از آيهء * ( « وَحُشِرَ لِسُلَيْمانَ جُنُودُه مِنَ الْجِنِّ وَالإِنْسِ وَالطَّيْرِ فَهُمْ يُوزَعُونَ » ) * نمل : 17 . روشن مىشود كه جنّ جزء لشكريان سليمان هم بوده‌اند و جريان عفريت در لشكر كشى سباء گذشت .\r\nدر « جنّ » در قسمت 7 و 12 مجسّم شدن شياطين توضيح داده شد به نظر ميايد كه آنها در ملك سليمان مجسّم شده و به صورت كارگر كار ميكرده‌اند آيهء زير نيز در مضمون آيات سابق است * ( « وَمِنَ الشَّياطِينِ مَنْ يَغُوصُونَ لَه وَيَعْمَلُونَ عَمَلًا دُونَ ذلِكَ وَكُنَّا لَهُمْ حافِظِينَ » ) * انبياء : 82 .\r\n\r\nتسخير باد\r\nكيفيّت تسخير باد را نسبت بسليمان و نيز آيات آن را در « روح » آورده‌ايم .\r\nحاجتى بتكرار آن نيست و نيز قضاوت وى دربارهء گوسفندان در « داود » گذشت .\r\n\r\nمرگ سليمان\r\n* ( « فَلَمَّا قَضَيْنا عَلَيْه الْمَوْتَ ما دَلَّهُمْ عَلى مَوْتِه إِلَّا دَابَّةُ الأَرْضِ تَأْكُلُ مِنْسَأَتَه فَلَمَّا خَرَّ تَبَيَّنَتِ الْجِنُّ أَنْ لَوْ كانُوا يَعْلَمُونَ الْغَيْبَ ما لَبِثُوا فِي الْعَذابِ الْمُهِينِ » ) * سباء : 14 . مراد از دابة الارض موريانه و منسأة بمعنى عصاست . يعنى : چون حكم مرگ وى را كرديم ، مردم را بمرگ وى آگاه نكرد مگر موريانه كه عصاى او را مىخورد . چون سليمان به زمين افتاد . جنّيان دانستند كه اگر داناى غيب بودند در عذاب خوار كننده نمىماندند . از اين آيه روشن مىشود كه سليمان در حال سر پا ايستاده فوت كرده و مدتى در همان حال مانده و كسى جرئت نكرده كه نزد او برود بالاخره موريانه ( حشرهء چوبخوار ) عصاى وى را خورده در اثر شكستن\r\n","description":"","footnote":"","page_name":" 316 ","page_number":318},
  {"content":"\r\nعصا سليمان به زمين افتاده و مردم پى برده‌اند كه او از چندى پيش مرده است .\r\nدر تفسير برهان از امام باقر عليه السّلام نقل شده : سليمان بجنّ دستور داد براى او قبّه‌اى از شيشه ساختند . او در قبّه بعصا تكيه كرد به كار جنّ تماشا ميكرد و جنّيان نيز به او مينگريستند .\r\nناگاه ديد كسى با او در قبّه است ! گفت : تو كيستى ؟ ! گفت : آنكسم كه رشوه قبول نكنم و از پادشاهان نترسم ، من ملك موتم : آنگاه جان سليمان را ايستاده گرفت مردم به او نگاه ميكردند . يكسال تمام بفرمان او كار ميكردند تا خداوند موريانه را مأمور خوردن عصاى او كرد * ( « فَلَمَّا خَرَّ تَبَيَّنَتِ الْجِنُّ . . . » ) * اين حديث در الميزان از علل الشرايع نقل شده برهان نيز از صدوق نقل كرده است . يكسال ايستاده ماندن پس از مرگ در تفسير ابن كثير و كشّاف و غيره نيز نقل شده و بقولى موريانه را در چوبى قرار دادند و يك روز آن را خورد آن را با عصاى سليمان مقياس كرده دانستند كه يكسال تمام از مرگ سليمان ميگذرد .\r\nچون در تمام اين مدّت جنيان مشغول كار بودند به گمان آنكه سليمان زنده است و به آنها نگاه مىكند ، روشن گرديد ادعاى جنّ دربارهء استراق سمع و دانستن غيب بى جاست و گرنه در طول آنمدّت از مرگ سليمان بى خبر نمىماندند ظاهرا اشخاصى كه با جنّ سر و كار داشتند و خود جنّ با راههائى بمردم وا نمود ميكردند كه غيب را ميدانند .\r\nاين مطلب كه سليمان يكسال همانطور بماند و كسى وارد آنجا نشود و بدنش متغير نشود بعيد به نظر ميرسد و اللَّه العالم ولى قرآن صريح است كه عصاى او را موريانه خورد و شايد خانوادهء او از مردنش با خبر شده ولى براى اينكه امر حكومت پاشيده نشود او را همچنان نگاه داشته بودند تا پوسيدن عصا مطلب را فاش ساخت و شايد مطالب ديگرى در بين بوده\r\n","description":"","footnote":"","page_name":" 317 ","page_number":319},
  {"content":"\r\nكه بر ما پوشيده است تعيين يكسال فقط در روايات فريقين است و قرآن مدت مكث را معين نكرده است .\r\nمخفى نماند در نظر بود مقدارى از افسانه ها كه دربارهء اين پيامبر عظيم - الشأن گفته‌اند نقل شود ولى مقام را نقل آنها مقتضى نشد و نبايد آنها را باور كرد در عين حال ببعضى اشاره گرديد . ارباب تحقيق خود مىتوانند در كتب مفصل آنها را ديده و ردّ كنند و السلام على من اتبع الهدى .\r\n\r\n\r\n\r\nسلوى :\r\nبلدرچين . در اقرب گويد :\r\nپرنده ايست سفيد مثل پرندهء سمانى مفرد آن سلواة است . در المنجد سفيد بودن را ننوشته و آن را با مرغ سمانى يكى دانسته است . در برهان قاطع ذيل لغت « كرك » گويد : مرغى است از تيهو كوچكتر كه به عربى سلوى و بتركى بلدرچين گويند . بعضى ديگر از لغت نويسان فارسى نيز آن را ذيل لغت بلدرچين و كرك ، آورده‌اند . على هذا احتمال نزديك بيقين آنست كه سلوى همان بلدرچين باشد .\r\n* ( « وَظَلَّلْنا عَلَيْكُمُ الْغَمامَ وَأَنْزَلْنا عَلَيْكُمُ الْمَنَّ وَالسَّلْوى . . . » ) * بقره : 57 .\r\nاين كلمه در آيهء 160 اعراف و 80 طه نيز آمده است .\r\n« منّ » مادهء آبكى است كه روى بعضى درختها مىنشيند يعنى : ابر را براى شما سايبان قرار داديم و بر شما منّ و مرغ بلدرچين فرستاديم . سلوى را عسل نيز معنى كرده‌اند چنان كه در مجمع و صحاح و اقرب و غيره هم پرنده و هم عسل گفته‌اند . اصل آن از سلو بمعنى آرامش خاطر است . تسليت نيز از همان مىباشد ذيل هر سه آيه چنين است * ( « كُلُوا مِنْ طَيِّباتِ ما رَزَقْناكُمْ . . . » ) * و اين مؤيد آنست كه مراد از منّ و سلوى طعام است نه مطلق احسان و تسلَّى خاطر كه گفته‌اند .\r\nدر تورات فعلى سفر خروج باب 16 بند 13 و در سفر اعداد باب 11 بند 31 و 32 آمدن مرغ سلوى بصحراى سينا ذكر شده كه دو ذراع بالاى\r\n","description":"","footnote":"","page_name":" 318 ","page_number":320},
  {"content":"\r\nزمين بودند و آسوده گرفته ميشدند .\r\nدر قاموس كتاب مقدس ذيل لغت سلوى دربارهء آن گفته : كه سلوى از آفريقا حركت كرده و از خليج عقبه و سوئز گذشته وارد شبه جزيرهء سينا مىشود . و از كثرت خستگى كه در بين راه ديده به آسانى با دست گرفته مىشود و در وقت پرواز غالبا نزديك زمين باشد چنان كه در تورات است كه قريب به دو ذراع از روى زمين بالا بودند .\r\nميگويد : در جزيرهء كابرى در يك فصل شانزده هزار از آنها صيد شد و در محلى ديگر در يكروز صد هزار صيد گرديد . بعضى از سياحان گويند كه آنها جماعت سلوى را ديده‌اند كه مثل ابر روى هوا را گرفته بود .\r\nو نيز در تورات راجع به « منّ » سخن رفته كه مىشود آن را در سفر خروج باب 16 بند 4 و 15 و 32 و 33 مشاهده كرد ولى تورات آن را نان آسمانى گفته است .\r\nناگفته نماند : در سفر اعداد باب 11 بند 33 گفته : گوشت هنوز در ميان دندان ايشان بود كه غضب خداوند بر ايشان افروخته شده خداوند قوم را ببلائى بسيار سخت گرفتار ساخت . . .\r\nقومى را كه شهوت پرست شدند در آنجا دفن كردند .\r\nاز اين سخن مىشود پى برد كه چرا ذيل آيات بقره و اعراف بعد از جريان منّ و سلوى چنين آمده * ( « وَما ظَلَمُونا وَلكِنْ كانُوا أَنْفُسَهُمْ يَظْلِمُونَ » ) * و در سورهء طه آمده * ( « وَلا تَطْغَوْا فِيه فَيَحِلَّ عَلَيْكُمْ غَضَبِي . . . » ) * به نظر ميايد كه در گرفتن و خوردن آن طغيان و تعدّى كرده‌اند .\r\n\r\n\r\n\r\nسمد :\r\nسمود را لهو و سر بر داشتن از روى تكبّر گفته‌اند . در صحاح آمده « سمد سمودا : رفع رأسه تكبّرا . . . و السّامد : اللَّاهى » راغب مشغول شونده كه سر بالا دارد . گفته است .\r\n* ( « وَتَضْحَكُونَ وَلا تَبْكُونَ . وَأَنْتُمْ سامِدُونَ » ) * نجم : 60 و 61 . مىخنديد و گريه نميكنيد و شما متكبريد يا غافليد\r\n","description":"","footnote":"","page_name":" 319 ","page_number":321},
  {"content":"\r\nابن اثير آن را بقولى غفلت گفته است .\r\nو از زمخشرى حكايت شده كه آن در لغت حمير آواز خوانى است و از ابن عباس در آيهء فوق تكبر نقل است .\r\nاين كلمه در كلام اللَّه مجيد فقط يك بار يافته است .\r\n\r\n\r\n\r\nسمر :\r\nگفتگو در شب . در اقرب گويد : « سمر سمرا و سمورا : لم ينم و تحدّث ليلا » يعنى شب را نخوابيد و بگفتگو پرداخت . و نيز آن را شب ، و سايهء ماهتاب و شب تاريك گفته‌اند و سمره رنگى است ما بين سياه و سفيد . * ( « مُسْتَكْبِرِينَ بِه سامِراً تَهْجُرُونَ » ) * مؤمنون : 67 . ضمير به به قرآن يا حضرت رسول صلَّى اللَّه عليه و آله راجع است و سامرا حال است از فاعل تهجرون و هجر بمعنى كنار شدن و افسانه سرائى است . يعنى متكبّر به حق از حق منحرف ميشديد و از حق اعراض ميكرديد و شبانه دربارهء آن بعيبگوئى مىپرداختيد و سامر در آيه اسم جمع است در نهج البلاغه خطبه 124 فرموده « و اللَّه ما اطور به ما سمر سمير » به خدا بظلم نزديك نميشوم ما دامى كه دنيا باقى است . سمير را دهر معنى كرده‌اند .\r\n\r\n\r\n\r\nسامرى :\r\n* ( « وَأَضَلَّهُمُ السَّامِرِيُّ » ) * طه : 85 . سامرى همان يهودى از قوم موسى است كه گوساله را ساخت و بنى اسرائيل را بپرستش آن دعوت كرد . اين كلمه سه بار در قرآن مجيد آمده است : طه آيات 85 ، 87 ، 95 .\r\nحضرت موسى چون بنى اسرائيل را بصحراى سينا آورد بدستور خداوند لازم بود كه موسى در طور بوعده گاه خدا برود تا كتاب تورات بر وى نازل گردد . خدا سى روز بر موسى وعده كرده بود و آن را با ده روز ديگر تكميل نمود . موسى وقت رفتن برادرش هارون را در جاى خود گذاشت و دستور خويش را بوى اعلام كرد چنان كه در سورهء اعراف آيهء 142 آمده است .\r\nبه نظر ميايد چون سى روز گذشت و موسى نيامد سامرى از اين جريان استفاده كرده دست بساختن گوساله زده است .\r\nمختصر مطلب در قرآن مجيد\r\n","description":"","footnote":"","page_name":" 320 ","page_number":322},
  {"content":"\r\nچنين است : خداوند موسى را از ماجراى سامرى خبر داد ، موسى خشمگين و اندوهناك بسوى قوم خويش باز گشت . و مردم را ملامت كرد و گفت : آيا خدا بشما وعدهء نيكو نداد ؟ ! مگر مدت غيبت من بنظرتان طولانى بود ؟ ! يا خواستيد غضب خدا بر شما در آيد كه از وعدهء من تخلَّف كرديد ؟ ! گفتند : ما بارادهء خود از وعدهء تو تخلَّف نكرديم بلكه محموله هائى از زيور فرعونيان با خود آورده بوديم كه آنها را در آتش بيافكنديم و سامرى نيز همچنين بيفكند و گوساله‌اى بيجان بساخت كه صداى گوساله داشت .\r\nآنوقت او و اتباعش گفتند : اين معبود شما و معبود موسى است .\r\nموسى آن را از ياد برده است .\r\nولى آنها ميديدند كه گوساله سخنى به آنها باز نميگويد و براى آنها سود و زيانى ندارد و اين چنين چيز نميتواند معبود باشد . پيش از آمدن موسى ، هارون بمردم تذكر داده و گفته بود كه : مردم بفتنه افتاديد پروردگار شما خداى رحمن است از من پيروى كنيد كه جانشين موسايم . گفتند : تا بر گشتن موسى همچنان در عبادت گوساله خواهيم بود . آنگاه موسى بهارون گفت : وقتى ديدى آنها گمراه شدند مانع تو چه بود كه متابعت من كنى ؟ ! گفت : پسر مادرم ريش و سر مرا مگير ترسيدم بگوئى : ميان بنى اسرائيل تفرقه انداختى و گفتار مرا رعايت نكردى .\r\nآنگاه موسى رو كرد بسامرى : اين چه كاريست كرده‌اى ؟ ! ! گفت : آنچه من دانستم اينان ندانستند مقدارى از دين تو را پذيرفتم و آنگاه ترك كردم ضميرم اين چنين وانمود . ( به كلمهء اثر دربارهء اين ترجمه رجوع شود ) .\r\nگفت : از ميان مردم خارج شو نصيب تو در زندگى اين است كه بگوئى دستم مزنيد و براى تو وعدهء عذابى است كه هرگز از آن تخلَّف نيست ، معبودت را كه بعبادت آن كمر بسته‌اى بنگر آن را با سوهان ريز ريز\r\n","description":"","footnote":"","page_name":" 321 ","page_number":323},
  {"content":"\r\nكرده به دريا خواهم پاشيد .\r\nآنگاه بمردم گفت : معبود شما فقط خداى يگانه است كه علمش به همه چيز احاطه دارد . سورهء طه : 85 ، 98 .\r\nدر الميزان ذيل آيهء * ( « فَاذْهَبْ فَإِنَّ لَكَ فِي الْحَياةِ أَنْ تَقُولَ لا مِساسَ » ) * فرموده :\r\nاين دستور طرد سامرى از جامعه است كه با احدى خلطه نكند و او با كسى و كسى با او تماس نداشته باشد نه با گرفتن و دادن و نه باسكان دادن و مصاحبت و گفتگو و غير آن كه لازمهء زندگى اجتماعى است و آن از سختترين انواع عقوبت است و خلاصه آنكه :\r\nتو بايد پيوسته تنها زندگى كنى . . .\r\nبقولى اين نفرينى است در حق او و در اثر آن به مرض عقام مبتلا شد هر كه بوى نزديك ميشد بشدّت تب ميگرفت و هر كه بوى نزديك ميشد ميگفت لامساس . لامساس دستم مزن . دستم مزن و بقولى بوسواس مبتلا شد از هر كس وحشت ميكرد و ميگريخت و فرياد ميزد : لامساس . . .\r\nبه نظر ميايد : اين عذاب ظاهرى مطابق با جنايت او بود يعنى همانطور كه عدّه‌اى را از خدا جدا كردى بايد از مردم جدا گردى .\r\n\r\n\r\nپناه بر خدا از اين دروغ ! ! !\r\nدر تورات سفر خروج باب 24 رفتن موسى بطور نقل شده و در باب 32 ساختن گوساله را بهارون برادر موسى نسبت ميدهد و گويد : چون قوم ديدند كه موسى از آمدن تأخير كرد نزد هارون آمده گفتند : بر خيز و براى ما خدايان بساز هارون از طلا ها گوساله‌اى ساخت تا بپرستش آن شروع كردند ( باختصار ) .\r\nهاكس در قاموس خود ذيل « گوساله » به آن تصريح كرده و در « هارون » گويد : او گوساله را براى اسكات قوم بساخت و از قراريكه معلوم مىشود هارون به بت مذكور اعتقاد نداشت ، بلكه فقط از براى اسكات قوم ساخته خود به هيچ وجه نگفت : اين خداست . . . البته اينها دليل بر ضعف عزم و سستى رأى و رياى شخص عامل مىباشد ولى خداوند\r\n","description":"","footnote":"","page_name":" 322 ","page_number":324},
  {"content":"\r\nخطا و تقصير او را عفو فرموده ( تمام شد ) .\r\nبخوانيد و قضاوت كنيد و ببينيد كه قرآن مجيد در طرفدارى از انبيا و در تقديس ساحت آنها چه قدمهائى بر داشته و تورات محرّف آنها را در چه وضعى قرار داده است راستى اگر قرآن نبود ميبايست انبيا را در آلودگى مانند اشخاص معمولى بدانيم .\r\n\r\n\r\nسمع :\r\nقوّهء شنوائى . شنيدن . گوش مثل * ( « ما كانُوا يَسْتَطِيعُونَ السَّمْعَ وَما كانُوا يُبْصِرُونَ » ) * هود : 20 . * ( « إِنَّهُمْ عَنِ السَّمْعِ لَمَعْزُولُونَ » ) * شعراء : 212 . كه هر دو بمعنى شنيدن است و مثل * ( « خَتَمَ الله عَلى قُلُوبِهِمْ وَعَلى سَمْعِهِمْ . . . » ) * بقره : 7 .\r\n* ( « وَخَتَمَ عَلى سَمْعِه وَقَلْبِه . . . » ) * جاثية :\r\n23 . كه بمعنى گوش است .\r\nبمعنى فهم و درك و طاعت نيز آيد چنان كه راغب و ديگران گفته‌اند مثل * ( « سَمِعْنا وَأَطَعْنا . . . » ) * بقرة : 285 . فهميديم و اطاعت كرديم . * ( « قَدْ سَمِعْنا لَوْ نَشاءُ لَقُلْنا مِثْلَ هذا . . . » ) * انفال : 31 . در آيهء * ( « وَلا تَكُونُوا كَالَّذِينَ قالُوا سَمِعْنا وَهُمْ لا يَسْمَعُونَ » ) * انفال : 21 . شايد بمعنى فهم و درك باشد . يعنى مثل آنان نباشيد كه گفتند : فهميديم حال آنكه نمىفهمند .\r\nاسماع : شنواندن * ( « إِنَّكَ لا تُسْمِعُ الْمَوْتى . . . » ) * نمل : 80 . تو مردگان را شنواندن يا فهماندن نتوانى * ( « وَلا تُسْمِعُ الصُّمَّ الدُّعاءَ . . . » ) * نمل : 80 . در آيهء * ( « وَلَوْ عَلِمَ الله فِيهِمْ خَيْراً لأَسْمَعَهُمْ وَلَوْ أَسْمَعَهُمْ لَتَوَلَّوْا . . . » ) * انفال : 22 . ظاهرا بمعنى فهماندن و دانا كردن است .\r\n* ( « أَسْمِعْ بِهِمْ وَأَبْصِرْ يَوْمَ يَأْتُونَنا . . . » ) * مريم : 38 . هر دو فعل امراند ولى در تعجب به كار ميروند يعنى : روزيكه پيش ما آيند چه قدر شنوا و بينااند ، چنان كه در « بصر » گذشت .\r\nاستماع : گوش دادن . * ( « قُلْ أُوحِيَ إِلَيَّ أَنَّه اسْتَمَعَ نَفَرٌ مِنَ الْجِنِّ . . . » ) * جنّ : 1 . * ( « وَأَنَا اخْتَرْتُكَ فَاسْتَمِعْ لِما يُوحى » ) * طه : 13 .\r\nسمّاع : مبالغه است * ( « وَمِنَ الَّذِينَ هادُوا سَمَّاعُونَ لِلْكَذِبِ سَمَّاعُونَ لِقَوْمٍ ) *\r\n","description":"","footnote":"","page_name":" 323 ","page_number":325},
  {"content":"\r\n* ( آخَرِينَ لَمْ يَأْتُوكَ . . . » ) * مائده : 41 . يعنى بسيار گوشگير و گوش فراده‌اند براى اينكه بشنوند و دربارهء تو دروغ گويند و گوشگير و جاسوسند براى قوم ديگر كه پيش تو نيامده‌اند ( ميخواهند كلام تو را به آنها برسانند ) اين سه بار در قرآن است : مائده : 41 و 42 .\r\n* ( « وَيَقُولُونَ سَمِعْنا وَعَصَيْنا وَاسْمَعْ غَيْرَ مُسْمَعٍ . . . » ) * نساء : 46 . جملهء * ( « اسْمَعْ غَيْرَ مُسْمَعٍ » ) * را بشنو شنوا نباشى . و بشنو گفته ات مقبول نيست معنى كرده‌اند چنان كه در مجمع و اقرب گفته است . يعنى فهميديم ولى فرمان نبرديم . بشنو خدا شنوايت نكند .\r\n( نعوذ باللَّه ) .\r\nاسْمِعْ * ( « لَه غَيْبُ السَّماواتِ وَالأَرْضِ أَبْصِرْ بِه وَأَسْمِعْ ما لَهُمْ مِنْ دُونِه مِنْ وَلِيٍّ . . . » ) * كهف : 26 . طبرسى و زمخشرى گفته‌اند : اين دو صيغه براى تعجّب است و بجاى « ما ابصره و ما اسمعه » مىباشد و ذكر تعجب براى تعظيم علم و بصيرت خداوند است .\r\nيعنى نهان آسمانها و زمين براى اوست چه بينا و شنواست . همچنين است آيهء 38 مريم كه گذشت .\r\n* ( « لا يَسَّمَّعُونَ إِلَى الْمَلإِ الأَعْلى وَيُقْذَفُونَ مِنْ كُلِّ جانِبٍ » صافات : 8 .\r\n* ( « يَسَّمَّعُونَ » ) * با تشديد و تخفيف هر دو خوانده شده و اصل آن يتسمّعون از باب تفعّل است و تسمّع بمعنى استماع است يعنى قادر باستماع ملاء اعلى نيستند و از هر سو زده و رانده ميشوند .\r\n* ( « وَإِنَّه لَتَنْزِيلُ رَبِّ الْعالَمِينَ ) * . . .\r\n* ( وَما تَنَزَّلَتْ بِه الشَّياطِينُ . وَما يَنْبَغِي لَهُمْ وَما يَسْتَطِيعُونَ . إِنَّهُمْ عَنِ السَّمْعِ لَمَعْزُولُونَ ) * . . . * ( هَلْ أُنَبِّئُكُمْ عَلى مَنْ تَنَزَّلُ الشَّياطِينُ تَنَزَّلُ عَلى كُلِّ أَفَّاكٍ أَثِيمٍ . ) *\r\n* ( يُلْقُونَ السَّمْعَ وَأَكْثَرُهُمْ كاذِبُونَ » ) * شعراء 192 - 223 .\r\nسمع اول بمعنى شنيدن است يعنى شياطين از شنيدن كلمات ملائكه ممنوعاند . و سمع دوم بمعنى مسموع است يعنى شياطين مسموع خود را بدروغگويان القاء ميكنند و اين نشان ميدهد كه شياطين با وجود رانده شدن\r\n","description":"","footnote":"","page_name":" 324 ","page_number":326},
  {"content":"\r\nبا تيرهاى شهاب باز مطالبى بطور ناقص از آسمان دريافت ميدارند مگر آنكه بگوئيم * ( « يُلْقُونَ السَّمْعَ » ) * اشاره بزمانى است كه ممنوع نبودند و قرآن از زبان آنها نقل مىكند : * ( « وَأَنَّا كُنَّا نَقْعُدُ مِنْها مَقاعِدَ لِلسَّمْعِ فَمَنْ يَسْتَمِعِ الآنَ يَجِدْ لَه شِهاباً رَصَداً » ) * جنّ : 9 .\r\nمعنى آيات : قرآن حتما از جانب پروردگار جهانيان است . آن را شياطين نازل نكرده و لايق اين كار نيستند ( كه آنها شرير و مفسداند ، شرير كجا و آوردن هدايت كجا ؟ ! ) و قدرت اين كار را ندارند كه آنها از شنيدن كلام عالم بالا معزول و ممنوعاند . . . آيا بگويم شياطين بر كه نازل ميشوند ؟\r\nبر هر دروغگو و پيوسته گناهكار .\r\nشنيدهء خود را به او القا ميكنند و ببشترشان دروغ ميگويند .\r\n* ( « إِنَّ فِي ذلِكَ لَذِكْرى لِمَنْ كانَ لَه قَلْبٌ أَوْ أَلْقَى السَّمْعَ وَهُوَ شَهِيدٌ » ) * ق 37 . مراد از سمع گوش است * ( « أَلْقَى السَّمْعَ » ) * يعنى استماع كرد گوئى گوش خود را به طرف گوينده مياندازد .\r\nسمع در تمام قرآن مجيد مفرد به كار رفته بر خلاف بصر و اذن كه ابصار و آذان نيز آمده است .\r\nعلت جمع نيامدن اين است كه آن در اصل مصدر است طبرسى در جوامع الجامع ذيل * ( « خَتَمَ الله عَلى قُلُوبِهِمْ وَعَلى سَمْعِهِمْ . . . » ) * گويد : علت عدم جمع آنست كه سمع در اصل مصدر است و مصادر جمع بسته نميشوند .\r\nبيضاوى در ذيل آيهء فوق گويد : سمع مفرد آمد براى امن از التباس و براى اصل آن كه در اصل مصدر است و مصادر را جمع نيست . در كشّاف پس از ذكر امن از التباس گفته : ميتوانى بگوئى كه : سمع در اصل مصدر است و مصادر جمع بسته نيست .\r\nخلاصه آنكه : هر جا سمع با ابصار با هم آيد مراد از آن جمع است كه گفته شد و آن در مفرد و جمع به كار ميرود مثل * ( « وَعَلى سَمْعِهِمْ وَعَلى أَبْصارِهِمْ غِشاوَةٌ . . . » ) * بقره : 7 .\r\n","description":"","footnote":"","page_name":" 325 ","page_number":327},
  {"content":"\r\n* ( « أَمَّنْ يَمْلِكُ السَّمْعَ وَالأَبْصارَ . . . » ) * يونس : 31 . و هر جا با بصر بيايد ، مىشود از آن مفرد و يا مطلق منظور باشد چنان كه در دو آيهء ذيل * ( « إِنَّ السَّمْعَ وَالْبَصَرَ وَالْفُؤادَ كُلُّ أُولئِكَ كانَ عَنْه مَسْؤُلًا » ) * اسراء : 36 . * ( « وَخَتَمَ عَلى سَمْعِه وَقَلْبِه وَجَعَلَ عَلى بَصَرِه غِشاوَةً . . . » ) * جاثية : 23 .\r\nو اين از خواصّ كلام فصيح خداست و گرنه جمع سمع اسماع و اساميع آمده است .\r\n\r\n\r\n\r\nسميع :\r\nشنوا . از اسماء حسنى است . و چهل و هفت بار در قرآن مجيد آمده و همه دربارهء خداوند است جز در آيهء * ( « مَثَلُ الْفَرِيقَيْنِ كَالأَعْمى وَالأَصَمِّ وَالْبَصِيرِ وَالسَّمِيعِ . . . » ) * هود : 24 . و در اغلب آنها با كلمهء عليم و در بعضى با كلمهء قريب همراه است . و آن از صيغ مبالغه است مثل رحيم و عظيم .\r\nسميع از صفات ذات است و خداوند در ذات خود سميع است خواه مسموعى باشد يا نه ، در اصول كافى باب صفات الذات از امام صادق عليه السّلام نقل شده « لم يزل اللَّه عزّ و جلّ ربّنا و العلم ذاته و لا معلوم . و السّمع ذاته و لا مسموع . و البصر ذاته و لا مبصر .\r\nو القدرة ذاته و لا مقدور . فلمّا احدث الاشياء و كان ( وجد ) المعلوم وقع العلم منه على المعلوم و السّمع على المسموع و البصر على المبصر و القدرة على المقدور . . . » در نهج البلاغه خطبهء 150 فرموده « السّميع لا باداة و البصير لا بتفريق آلة » .\r\nروايات ديگرى نيز در اين زمينه هست . صدوق رحمه اللَّه در توحيد فرموده : سميع يعنى اگر مسموعى پيدا شود خدا نسبت به آن سميع است و ذات خدا سميع است معنى ديگر آنكه خدا سميع الدعاء يعنى اجابت كنندهء دعاست . ابن اثير در نهايه گويد : سميع آنست كه از درك او هيچ مسموعى و لو مخفى هم باشد ، فوت نشود خدا بدون گوش ، شنواست و آن از صيغ مبالغه است . راغب گويد : مراد از سميع دانا بودن خداست بمسموعات .\r\n","description":"","footnote":"","page_name":" 326 ","page_number":328},
  {"content":"\r\nبعقيدهء او * ( « قَدْ سَمِعَ الله قَوْلَ الَّتِي تُجادِلُكَ فِي زَوْجِها . . . » ) * مجادله : 1 .\r\nيعنى دانست خدا كلام زنى را كه با تو درباره شوهرش مجادله ميكرد .\r\n* ( « رَبَّنا تَقَبَّلْ مِنَّا إِنَّكَ أَنْتَ السَّمِيعُ الْعَلِيمُ » ) * بقره : 127 . * ( « وَتَوَكَّلْ عَلَى الله إِنَّه هُوَ السَّمِيعُ الْعَلِيمُ » ) * انفال : 61 .\r\n\r\n\r\n\r\nسمك :\r\nسقف . ارتفاع . فرزدق گويد : انّ الَّذى سمك السّماء بنى لنا - بيتا دعائمه اعزّ و اطول .\r\nسمك . در اين شعر بمعنى بالا بردن و مرتفع كردن است و سمك البيت يعنى سقف خانه .\r\n* ( « أَ أَنْتُمْ أَشَدُّ خَلْقاً أَمِ السَّماءُ بَناها . ) *\r\n* ( رَفَعَ سَمْكَها فَسَوَّاها » ) * نازعات : 27 و 28 . ممكن است سمك در آيه مصدر باشد يعنى ارتفاعش را بالا برد . يا بمعنى سقف باشد . معنى آيه در « سماء » خواهد آمد . حضرت ولى ذو الجلال عليه سلام اللَّه المتعال در نهج البلاغه خطبهء 70 فرموده : اللَّهمّ داحى المدحوّات و داعم المسموكات . . . » اى خدا اى غلطانندهء غلطانها و بالا برندهء بالا رفته ها . . . اين كلمه در قرآن مجيد فقط يك بار آمده است .\r\n\r\n\r\n\r\nسمم :\r\nسمّ ( بضم اول و فتح آن ) بمعنى سوراخ است . راغب تنگ بودن آن را نيز قيد كرده مثل سوراخ سوزن و بينى . زهر را از آن سمّ گويند كه در سوراخهاى بدن نفوذ مىكند و هر سوراخ كوچك در بدن را سمّ ( بفتح و ضم ) گويند جمع آن سموم است ( مجمع ) سموم ( بفتح س ) باد گرمى است كه مانند سمّ نفوذ مىكند ( راغب ) .\r\n* ( « وَلا يَدْخُلُونَ الْجَنَّةَ حَتَّى يَلِجَ الْجَمَلُ فِي سَمِّ الْخِياطِ . . . » ) * اعراف : 40 . داخل بهشت نشوند تا ريسمان كشتى در سوراخ سوزن وارد شود معنى آيه در « جمل » گذشت .\r\nسموم * ( « فَمَنَّ الله عَلَيْنا وَوَقانا عَذابَ السَّمُومِ » ) * طور : 27 . * ( « وَأَصْحابُ الشِّمالِ ما أَصْحابُ الشِّمالِ . فِي سَمُومٍ وَحَمِيمٍ » ) * واقعة : 41 و 42 . مراد از سموم در هر دو آيه عذاب نافذ است * ( « وَالْجَانَّ خَلَقْناه مِنْ قَبْلُ مِنْ نارِ السَّمُومِ » ) * حجر :\r\n","description":"","footnote":"","page_name":" 327 ","page_number":329},
  {"content":"\r\n27 . نار سموم آتش نافذ ظاهرا حرارت و يا نيروى مخصوصى است كه جنّ از آن آفريده شده و در « جنّ » گذشت .\r\n\r\n\r\n\r\nسمن :\r\n( بفتح س ) چاقى . در اقرب گويد : « سمن سمانة و سمنا كثر لحمه و شحمه ضدّ هزل » . * ( « لا يُسْمِنُ وَلا يُغْنِي مِنْ جُوعٍ » ) * غاشيه : 7 . نه فربه مىكند و نه سير . سمين : چاق * ( « فَراغَ إِلى أَهْلِه فَجاءَ بِعِجْلٍ سَمِينٍ » ) * ذاريات : 26 .\r\nآهسته پيش اهلش رفت و گوسالهء چاقى آورد . سمان جمع سمين است * ( « وَقالَ الْمَلِكُ إِنِّي أَرى سَبْعَ بَقَراتٍ سِمانٍ يَأْكُلُهُنَّ سَبْعٌ عِجافٌ . . . » ) * يوسف :\r\n43 . عجاف جمع اعجف و عجفاء است بمعنى نازك و لاغر يعنى :\r\nپادشاه گفت : من در خواب هفت گاو چاق را مىبينم كه هفت گاو لاغر آنها را ميخورند .\r\n\r\n\r\n\r\nاسم :\r\nنام . گويند : اصل آن سمو است همزهء اول عوض از واو است و گويند : اصل آن و سم بمعنى علامت است واو بهمزه قلب شده . و آن لفظى است كه بر چيزى گذاشته شود تا از ديگر چيزها متمايز گردد . احتمال نزديك بيقين آنست كه اصل آن و سم بمعنى علامت باشد كه اسم هر چيز علامت و نشانهء آن است . طبرسى اصل آن سمو بمعنى رفعت است همچنين است قول راغب .\r\n* ( « وَاذْكُرِ اسْمَ رَبِّكَ بُكْرَةً وَأَصِيلًا » ) * انسان : 25 .\r\nتسميه : نام گذاشتن * ( « وَإِنِّي سَمَّيْتُها مَرْيَمَ » ) * آل عمران : 36 . * ( « هُوَ سَمَّاكُمُ الْمُسْلِمِينَ مِنْ قَبْلُ وَفِي هذا » ) * حج : 78 . مسمّى : نام گذارى شده .\r\nمعناى تعيين نيز ميدهد كه نام گذارى تعيين بخصوصى است . * ( « ثُمَّ قَضى أَجَلًا وَأَجَلٌ مُسَمًّى عِنْدَه » ) * انعام : 2 . سپس مدتى مقرر داشت و مدّت تعيين شده نزد اوست .\r\nسمّى : هم نام و همتا * ( « نُبَشِّرُكَ بِغُلامٍ اسْمُه يَحْيى لَمْ نَجْعَلْ لَه مِنْ قَبْلُ سَمِيًّا » ) * مريم : 7 . كه مراد همنام است * ( « فَاعْبُدْه وَاصْطَبِرْ لِعِبادَتِه هَلْ تَعْلَمُ لَه سَمِيًّا » ) * مريم : 65 . به خدا عبادت كن و در بندگيش بردبار باش آيا براى او همتائى ميدانى ؟ ! .\r\n","description":"","footnote":"","page_name":" 328 ","page_number":330},
  {"content":"\r\n* ( « وَجَعَلُوا لِلَّه شُرَكاءَ قُلْ سَمُّوهُمْ . . . » ) * رعد : 33 . ظاهرا مراد از * ( « سَمُّوهُمْ » ) * چنان كه در الميزان فرموده توصيف است يعنى براى خدا شريكانى قائل شدند بگو آنها را توصيف كنيد و ببينيد آيا مىشود به آنها رب ، خالق ، رازق ، رحيم و رحمن و غيره گفت ؟\r\nچون توصيف واقعيت هر چيز را روشن مىكند در اين صورت خواهند دانست كه آنها شريك خدا نيستند .\r\n* ( « إِنَّ الَّذِينَ لا يُؤْمِنُونَ بِالآخِرَةِ لَيُسَمُّونَ الْمَلائِكَةَ تَسْمِيَةَ الأُنْثى » ) * نجم :\r\n27 . به نظر ميايد الانثى بيان تسميه است :\r\nآنان كه بقيامت ايمان ندارند ملائكه را مؤنث توصيف ميكنند و ميگويند ملائكه دختران خدايند چنان كه فرموده * ( « وَجَعَلُوا الْمَلائِكَةَ الَّذِينَ هُمْ عِبادُ الرَّحْمنِ إِناثاً » ) * زخرف : 19 .\r\n* ( « وَعَلَّمَ آدَمَ الأَسْماءَ كُلَّها ثُمَّ عَرَضَهُمْ عَلَى الْمَلائِكَةِ فَقالَ أَنْبِئُونِي بِأَسْماءِ هؤُلاءِ إِنْ كُنْتُمْ صادِقِينَ » ) * بقره :\r\n31 . بقولى ضمير جمع * ( « عَرَضَهُمْ » ) * و * ( « هؤُلاءِ » ) * راجع بآدم است و آن اسم نوع مىباشد . نه علم شخص . و مراد از اسماء ظاهرا استعداد و قابليت هائى است كه در بشر گذاشته است و منظور از تعليم اسماء بودن آنها در نهاد آدم است . و شايد مراد از اسماء ، اسماء حسنى باشد كه مشروح آن در « خلف » ذيل عنوان بشر خليفهء خداست گذشت . معنى آيه چنين است : خداوند همهء اسماء را بآدم ( كه خليفهء خداست ) آموخت ، سپس آدمها را بملائكه نشان داد و فرمود از نامهاى اينان ( از قابليت و كارهايشان ) به من خبر دهيد اگر ( در خليفهء خدا بودن ) راستگوايد ؟ .\r\n* ( « هُوَ الله الْخالِقُ الْبارِئُ الْمُصَوِّرُ لَه الأَسْماءُ الْحُسْنى . . . » ) * حشر : 24 .\r\nاسماء حسناى خداوند مشروحا در « حسن » گذشت .\r\n* ( « وَلا تَنابَزُوا بِالأَلْقابِ بِئْسَ الِاسْمُ الْفُسُوقُ بَعْدَ الإِيمانِ . . . » ) * حجرات : 11 . بقولى مراد از اسم ذكر است يعنى : القاب بد را به يكديگر نبنديد ، بد ياد كردنى است كه مردم\r\n","description":"","footnote":"","page_name":" 329 ","page_number":331},
  {"content":"\r\nرا پس از ايمان با فسق ياد كنيد بهتر است بگوئيم : فسوق مخصوص بذمّ بئس است و مراد از آن خطاب كننده يا خطاب شده است يعنى فسوق و نظير آن بد نامى است كه به كسى بعد از ايمانش نسبت داده شود و يا خود شخص در اثر تلقيب بد فاسق گردد .\r\n* ( « تَبارَكَ اسْمُ رَبِّكَ ذِي الْجَلالِ وَالإِكْرامِ » ) * رحمن : 78 . * ( « وَاذْكُرِ اسْمَ رَبِّكَ بُكْرَةً وَأَصِيلًا » ) * انسان : 25 .\r\n* ( « وَذَكَرَ اسْمَ رَبِّه فَصَلَّى » ) * اعلى : 15 .\r\nدر اين گونه آيات مراد ذكر خداوند است و قيد اسم ظاهرا براى آنست كه خدا را فقط با قلب ياد نكنيد بلكه با زبان و ذكر نامهاى حسناى او هم ياد نمائيد .\r\n\r\n\r\n[ بِسْمِ الله الرَّحْمنِ الرَّحيمِ 
  ]\r\nمخفى نماند مجموع سوره هاى قرآن صد و چهارده است در اوائل همهء آنها بجز سورهء توبه بسم اللَّه الرّحمن الرّحيم آمده است . يك بار نيز در سورهء نمل در نامهء سليمان بقوم سباء ذكر شده على هذا مجموعا صد و چهارده بار در قرآن مجيد تكرار شده است .\r\nطبرسى در مجمع البيان فرموده :\r\nباتفاق اماميه ، آن يك آيه است از سورهء حمد و از هر سورهء ديگر و هر كه آن را در نماز نخواند نمازش باطل است خواه واجبى باشد يا ندبى . و در نمازهاى جهريّه بلند گفتن آن واجب و در نمازهاى اخفاتى بلند خواندن مستحب است . در اين كه گفته شد ميان فقهاء امّت ( اهل سنت ) اختلاف هست ولى در اينكه آن جزء آيهء سورهء نمل است اختلافى نيست .\r\nآية اللَّه يزدى در عروة الوثقى فرموده : بسمله جزء هر سوره است .\r\nواجب است قرائت آن مگر در سورهء برائت . در مستمسك عروة ذيل اين مسئله فرموده : اين مطلب اجماعى است چنان كه در خلاف شيخ ، مجمع البيان ، نهاية الاحكام ، ذكرى ، جامع المقاصد و . . . نقل است .\r\nحرّ عاملى رحمه اللَّه در وسائل كتاب الصلاة ابواب قرائت باب 11\r\n","description":"","footnote":"","page_name":" 330 ","page_number":332},
  {"content":"\r\nروايات آن را نقل كرده و در باب 12 نيز روايات محمول بر تقيه را آورده است .\r\nزمخشرى در كشافّ گويد : همهء قراء مكَّه و كوفه و فقهاء آن دو شهر گفته‌اند : بسمله آيه ايست از فاتحه و از هر سوره . شافعى و اصحابش نيز در همين عقيده‌اند و لذا آن را با جهر ميخوانند و گويند : اهل سلف آن را در قرآن ثابت كرده‌اند با آنكه توصيه مينمودند قرآن را از هر زايد پاك دارند . بدين جهت آمين را ننوشته‌اند اگر بسمله از قرآن نميبود آن را در قرآن محفوظ نميداشتند . از ابن عباس منقول است : هر كه آن را ترك كند صد و چهارده آيه از كتاب خدا را ترك كرده است .\r\nولى ابو حنيفه و تابعانش و ديگران گفته‌اند : آن آيه نيست نه از حمد و نه از سوره هاى ديگر فقط براى تبرك و جدا كردن ميان سوره ها نوشته شده چنان كه در هر كار با آن شروع مىشود و در رأى آنها در نماز با جهر خوانده نميشود .\r\nالمنار در ذيل سورهء حمد گويد :\r\nمسلمين اتفاق دارند در اينكه بسم اللَّه الرّحمن الرّحيم از قرآن است و جزء آيه از سورهء نمل مىباشد ولى دربارهء آن در سوره هاى ديگر اختلاف دارند سپس مثل كشّاف اقوال را نقل نموده است .\r\nولى در مكتب اهل بيت عليهم السلام ( اهل البيت ادرى بما فى البيت ) چنان كه نقل شد بسمله جزء تمام سوره ها و آيهء مستقلى است و غير آن مردود و باطل است در الميزان از خصال صدوق از امام صادق عليه السّلام نقل شده فرمود : چه شده بر آنها خدا آنها را بكشد بزرگترين آيه را در كتاب خدا قصد كرده و پنداشته‌اند كه چون اظهارش كنند بدعت است و از امام باقر عليه السّلام منقول است : گراميترين آيه را از كتاب خدا كه بسم اللَّه الرّحمن الرّحيم است دزديدند . و سزاوار است در شروع هر كار بزرگ و كوچك آن را بياورند تا مبارك باشد و نيز\r\n","description":"","footnote":"","page_name":" 331 ","page_number":333},
  {"content":"\r\nفرموده : در روايت فريقين از رسول خدا صلَّى اللَّه عليه و آله نقل شده : « كلّ امر ذى بال لم يبدء فيه باسم اللَّه فهو ابتر . . . » .\r\nناگفته نماند : ابن اثير در نهايه بدين صورت نقل كرده « كلّ امر ذى بال لم يبدء فيه به حمد اللَّه فهو ابتر » رسول خدا صلَّى اللَّه عليه و آله جدا شدن و در روايتى تمام شدن سوره را نميدانست مگر با نزول بسم اللَّه الرّحمن الرّحيم . و از صحيح مسلم از حديث انس نقل كرده كه رسول خدا صلَّى اللَّه عليه و آله فرمود : اكنون بر من سوره‌اى نازل شد پس خواند : بسم اللَّه الرّحمن الرّحيم . اين دو حديث در الميزان نيز آمده است .\r\n\r\n\r\nسماء :\r\nاين كلمه صد و بيست بار و جمع آن سموات صد و نود بار در كلام اللَّه مجيد آمده است ( المعجم المفهرس ) و اصل آن از سمو بمعنى رفعت و بلندى است .\r\nراغب گويد : سماء هر چيز ، بالاى آنست طبرسى فرموده : سماء معروف است و هر آنچه بالاى تو باشد و بر تو سايه افكند سماء است و سماء بيت ، سقف آنست . بباران نيز سماء گويند . جوهرى نيز چنين گفته است .\r\nقول ديگران نيز نظير و يا عين آن است . [ در اينجا لازم است چند مطلب بررسى شود : 
  ] 1 - لفظ سماء بقول صحاح مذكَّر و مؤنث هر دو ميايد . بعقيدهء قاموس و اقرب و مفردات مؤنث است و گاهى مذكَّر هم ميايد . طبرسى ذيل آيه 29 بقره نسبت آن را بقول داده و در ذيل آيه 18 مزمّل فرموده : لفظ سماء مذكَّر است جايز است مذكَّر و مؤنّث باشد هر كه مذكَّر گفته سقف اراده كرده است .\r\nمخفى نماند در تمام آيات قرآن افعال و ضماير سماء مؤنّث آمده مثل * ( « وَإِذَا السَّماءُ كُشِطَتْ » ) * تكوير :\r\n11 . * ( « وَالسَّماءِ وَما بَناها » ) * شمس : 5 .\r\n* ( « يَوْمَ تَكُونُ السَّماءُ كَالْمُهْلِ » ) * معارج : 8 .\r\nمگر در آيهء * ( « السَّماءُ مُنْفَطِرٌ بِه كانَ وَعْدُه مَفْعُولًا » ) * مزّمل : 18 . كه مذكَّر به كار رفته بقرينهء آنكه صفتش « منفطر » مذكَّر آمده است . بنا بر اين ، قرآن\r\n","description":"","footnote":"","page_name":" 332 ","page_number":334},
  {"content":"\r\nمجيد قول راغب و قاموس و اقرب را تصديق مىكند كه گفته‌اند : مؤنّث است گاهى مذكَّر هم آيد .\r\n2 - بعضىها از جمله راغب باستناد آيهء * ( « ثُمَّ اسْتَوى إِلَى السَّماءِ فَسَوَّاهُنَّ سَبْعَ سَماواتٍ » ) * بقره : 29 . كه ضمير سماء جمع آمده ، گفته‌اند : سماء مفرد و جمع هر دو به كار ميرود . و بعضى گفته‌اند : اسم جنس است . ولى بقرينهء * ( « ثُمَّ اسْتَوى إِلَى السَّماءِ وَهِيَ دُخانٌ ) * . . . * ( فَقَضاهُنَّ سَبْعَ سَماواتٍ فِي يَوْمَيْنِ » ) * فصلت : 11 و 12 . و چنان كه در « ارض » گذشت سماء در آنحال دخان و گاز غليظ بود و بتدريج رقيق شده و مبدل بهفت آسمان گرديده است على هذا سماء مفرد است و جمع آمدن ضمير باعتبار ما بعد است كه سبع سموات بوده باشد .\r\n3 - سماء در آيهء * ( « يُرْسِلِ السَّماءَ عَلَيْكُمْ مِدْراراً » ) * نوح : 11 . و نيز در آيهء 6 سورهء انعام و 52 سورهء هود بمعنى باران است چنان كه در « درر » گذشت اهل لغت و تفسير تصريح كرده‌اند كه بباران سماء گفته مىشود .\r\nراغب ميگويد باران سماء ناميده شده چون از سماء ميايد . بعلف نيز سماء گويند به جهت اينكه از باران است و يا به علت ارتفاعش از زمين .\r\n4 - در قرآن هر جا كه سموات سبع آمده مراد ظاهرا طبقات هفتگانهء هواست . ناگفته نماند : دانشمندان طبقات هوا را به پنج قسمت تقسيم كرده ، حدود و مشخصات آن را معيّن نموده‌اند بدين شرح :\r\nتروپوسفر : ارتفاع اين طبقه در استوا 16 كيلومتر و در قطبين 10 كيلومتر است . در همين قسمت است كه ابرها تشكيل مىشود و وضع هواى زمين تعيين ميگردد . هفتاد و پنج درصد گازهاى سازندهء جوّ در همين منطقه مىباشد و رعد و برق و برف و تگرگ و غيره در آن قرار دارند .\r\nستراتسفر : اين طبقه از بالاى تروپوسفر شروع شده تا بلندى 32 كيلومترى سطح زمين ادامه دارد در آن تند بادهاى مداوم ميوزد . دو شط\r\n","description":"","footnote":"","page_name":" 333 ","page_number":335},
  {"content":"\r\nعظيم هوائى در آن كران تا كران جهان را مينوردند نام آن دو « جريانهاى جتى » است يكى از مغرب بسوى مشرق بين قطب شمال و خط استوا ، ديگرى از شرق بغرب بين قطب جنوب و استوا وضع اين دو جريان و نيز سرعتشان روزانه تغيير مىكند . گاهى به صورت سهمگين در آمده با سرعتى برابر 800 كيلومتر در ساعت حركت ميكنند .\r\nوجود اين جريانها در جنگ دوم جهانى بواسطهء خلبانان آمريكا كشف گرديد . در ارتفاع 20 كيلومترى آن درجهء حرارت تا 62 درجه زير صفر پائين ميايد .\r\nاوزونسفر : اين طبقه مقدارى از طبقهء دوم را نيز گرفته و آن را از ارتفاع 20 كيلومترى تا ارتفاع 50 كيلومترى تعيين كرده‌اند . در اين طبقه نوعى اكسيژن وجود دارد كه آن را اوزون مينامند و اين طبقه نسبتا گرمتر و درجهء حرارت آن تا حدود صفر ميرسد و علت اين امر آنست كه اوزون اشعهء بالاى بنفش خورشيد را جذب مىكند .\r\nيونوسفر : ناحيه ايست عجيب و اسرار آميز از نظر رقت هوا مانند خلاء است از ارتفاع 50 كيلومترى شروع مىشود و تا 300 كيلومترى كم و بيش اطلاعى در دست هست و شايد تا 800 كيلومتر بالا رود . در اين منطقه هيچ ذى روحى قادر نيست از اشعهء ماوراى بنفش خورشيد . و اشعهء كيهانى و رگبار شهابها مصون بماند مگر با وسائليكه سفائن ماه پيمائى دارند . اين طبقه است كه امواج راديوئى را به زمين باز ميگرداند و مانع عبور آنها به بالا است . در ارتفاع 80 كيلومترى درجه حرارت 68 درجه زير صفر و در ارتفاع 177 كيلومترى به 287 درجه بالاى صفر ميرسد ! ! ! .\r\nاگزوسفر : در اين طبقه جوّ تدريجا از بين رفته و در ژرفناى خلاء مستحيل مىشود . بشر دربارهء آن . جز اطلاعات ناچيز ندارد ( قمرهاى مصنوعى ص 10 - 14 ترجمهء محمود مصاحب ) .\r\nدربارهء ضخامت هوا گفته‌اند كه :\r\nتا حدود هزار كيلومتر ارتفاع ، آثار\r\n","description":"","footnote":"","page_name":" 334 ","page_number":336},
  {"content":"\r\nآن شناخته شده است .\r\nقرآن مجيد آن را هفت طبقه كرده است مىشود گفت : مراد قرآن همين پنج طبقه است كه هفت شمرده و مىشود گفت : هنوز طبقات ديگرى كشف نشده است .\r\nدر قرآن كريم مجموعات هشت بار * ( « سَبْعَ سَماواتٍ » ) * آمده است دقت در آنها نشان ميدهد كه همه در وسط هماند مثل لايه هاى پياز و همه از يك طبقه گاز غليظ آفريده شده و مراد از همه طبقات جوّ زمين است . اينك آيات :\r\n1 - * ( « أَ لَمْ تَرَوْا كَيْفَ خَلَقَ الله سَبْعَ سَماواتٍ طِباقاً . وَجَعَلَ الْقَمَرَ فِيهِنَّ نُوراً وَجَعَلَ الشَّمْسَ سِراجاً » ) * نوح :\r\n15 - 16 . * ( « الَّذِي خَلَقَ سَبْعَ سَماواتٍ طِباقاً » ) * ملك : 3 .\r\nاز اين دو آيه سه مطلب بدست ميايد : آسمانها هفتاند . آنها طبقه طبقه توى هماند . ماه در ميان آنها نور است . بايد دانست آسمانها و اجرام و كهكشانهاى سماوى بيشمار است .\r\nناچار بايد بگوئيم : مراد از اين هفت آسمان ، آسمانهاى بخصوصى است .\r\nاز طرف ديگر نور ماه چندان امتداد مهم ندارد و يقينا باجرام دور و كهكشانهاى بى شمار نميرسد چنان كه ما با چشم عادى ماه مريخ و ماه‌هاى مشترى و غيره را نمىبينيم . نور ماه ما نيز به آنها نميرسد و حد اكثر ميتوان گفت كه نور ماه در منظومهء شمسى قابل رؤيت است و خارج از منظومه قابل رؤيت نيست . مثلا در شعراى يمانى كه پانصد هزار برابر فاصلهء خورشيد از زمين دور است و در ستارگانى كه 45000 سال نورى مثلا از زمين فاصله دارند چطور ممكن است نور ماه ديده شود .\r\nپس اينكه فرموده : * ( « جَعَلَ الْقَمَرَ فِيهِنَّ نُوراً » ) * كدام هفت آسمان است كه ماه در ميان آنها نور است و نورش در آنها مرئى است . پس حتما اين هفتگانه غير از آسمانهاى ديگر است .\r\nنور ماه در طبقات هوا مرئى است و قهرا مراد از آنها همين طبقات است .\r\n","description":"","footnote":"","page_name":" 335 ","page_number":337},
  {"content":"\r\nاگر غرض از * ( « فِيهِنَّ » ) * آن باشد كه ماه خارج از هفت آسمان است و نورش به آنها ميرسد پس ماه در ميان آنها نيست و اگر منظور آن باشد كه ماه در ميان آنها قرار گرفته در اين صورت مرز هفت آسمان از جايگاه ماه كه در فاصلهء سيصد و هشتاد و چهار هزار كيلو - مترى زمين قرار گرفته ، نيز گذشته است . از طرف ديگر نميشود گفت مراد از هفت آسمان سيارات منظومهء شمسى است كه سيارات آن فعلا تا به 9 رسيده و شايد بعضىها هم در آينده كشف شود از طرف ديگر در حدود هزار و ششصد سيّاره و دنباله - دار و سنگهاى آسمانهاى در منظومهء شمسى قرار گرفته و بدور خورشيد ميچرخند .\r\nو آنگهى اين هفت آسمان طبقه طبقه‌اند . لازمهء اين آنست كه توى هم بوده و بالاى يكديگر بوده باشند و گرنه * ( « طِباقاً » ) * جور در نميايد .\r\n2 - * ( « خَلَقَ الأَرْضَ فِي يَوْمَيْنِ ) * . . . * ( ثُمَّ اسْتَوى إِلَى السَّماءِ وَهِيَ دُخانٌ فَقالَ لَها وَلِلأَرْضِ ائْتِيا طَوْعاً أَوْ كَرْهاً قالَتا أَتَيْنا طائِعِينَ . فَقَضاهُنَّ سَبْعَ سَماواتٍ فِي يَوْمَيْنِ وَأَوْحى فِي كُلِّ سَماءٍ أَمْرَها وَزَيَّنَّا السَّماءَ الدُّنْيا بِمَصابِيحَ وَحِفْظاً ذلِكَ تَقْدِيرُ الْعَزِيزِ الْعَلِيمِ » ) * فصلت :\r\n9 - 12 .\r\nاين آيات صريحاند در اينكه زمين در دو دوران خلق شده چنان كه مشروحا در « ارض » گذشت و سپس آسمان كه گاز فشرده و دود غليظى بود ( و باحتمال نزديك بيقين و يا حتما از زمين بر خاسته بود ) بدستور خداوند رقيق شده و بهفت آسمان محيط بر زمين مبدل شده است * ( « فَقَضاهُنَّ سَبْعَ سَماواتٍ » ) * و از جملهء * ( « وَأَوْحى فِي كُلِّ سَماءٍ أَمْرَها » ) * فهميده مىشود كه هر يك از اين طبقات خاصيّت بخصوص و اثر معين دارد .\r\n3 - همين طور است آيهء * ( « ثُمَّ اسْتَوى إِلَى السَّماءِ فَسَوَّاهُنَّ سَبْعَ سَماواتٍ . . . » ) * بقره : 29 . و آيات 44 اسراء و 86 مؤمنون و 12 طلاق ، كه همه دربارهء هفت آسمان و همه دربارهء طبقات\r\n","description":"","footnote":"","page_name":" 336 ","page_number":338},
  {"content":"\r\nجوّ زميناند .\r\n5 - مراد از آسمان گاهى عالم بالا و فضاست مثل * ( « وَأَنْزَلَ مِنَ السَّماءِ ماءً » ) * بقره : 22 . يعنى از آسمان و طرف بالا آب نازل كرد . و نحو * ( « قَدْ نَرى تَقَلُّبَ وَجْهِكَ فِي السَّماءِ » ) * بقره : 144 .\r\nو ايضا * ( « أَصْلُها ثابِتٌ وَفَرْعُها فِي السَّماءِ » ) * ابراهيم : 24 . همچنين است آيات * ( « وَلَقَدْ جَعَلْنا فِي السَّماءِ بُرُوجاً . . . » ) * حجر : 16 . * ( « تَبارَكَ الَّذِي جَعَلَ فِي السَّماءِ بُرُوجاً وَجَعَلَ فِيها سِراجاً » ) * فرقان :\r\n61 . * ( « وَالسَّماءِ ذاتِ الْبُرُوجِ » ) * بروج : 1 .\r\nغرض از همهء اينها چنان كه گفته شد طرف بالا و فضاست .\r\n6 - گاهى مراد از سماء اجرام و موجودات علوى و ستارگان و غيره است مثل * ( « وَالسَّماءَ بَنَيْناها بِأَيْدٍ وَإِنَّا لَمُوسِعُونَ » ) * ذاريات : 47 . * ( « إِنَّ فِي خَلْقِ السَّماواتِ وَالأَرْضِ » ) * بقره : 164 .\r\n* ( « تَنْزِيلًا مِمَّنْ خَلَقَ الأَرْضَ وَالسَّماواتِ الْعُلى » ) * طه : 4 . * ( « وَمِنْ آياتِه خَلْقُ السَّماواتِ وَالأَرْضِ وَما بَثَّ فِيهِما مِنْ دابَّةٍ » ) * شورى : 29 . السموات در همهء آنها جمع معرف بالف و لام و ظهورش در استغراق است و چون متعلق خلقتاند پس مراد موجودات علوىاند نه فضاهاى خالى اگر فضاى خالى پيدا شود .\r\n7 - در سه جا از قرآن كريم آمده :\r\n* ( « السَّماءَ الدُّنْيا » ) * بايد ديد مراد از آسمان نزديك چيست ؟\r\nنخست هر سه را نقل سپس دربارهء آنها توضيح ميدهيم .\r\n1 - * ( « رَبُّ السَّماواتِ وَالأَرْضِ وَما بَيْنَهُما وَرَبُّ الْمَشارِقِ . إِنَّا زَيَّنَّا السَّماءَ الدُّنْيا بِزِينَةٍ الْكَواكِبِ . وَحِفْظاً مِنْ كُلِّ شَيْطانٍ مارِدٍ » ) * صافات : 5 - 7 .\r\n2 - * ( « فَقَضاهُنَّ سَبْعَ سَماواتٍ فِي يَوْمَيْنِ وَأَوْحى فِي كُلِّ سَماءٍ أَمْرَها وَزَيَّنَّا السَّماءَ الدُّنْيا بِمَصابِيحَ وَحِفْظاً ذلِكَ تَقْدِيرُ الْعَزِيزِ الْعَلِيمِ » ) * فصلت : 12 .\r\n3 - * ( « الَّذِي خَلَقَ سَبْعَ سَماواتٍ طِباقاً ) * . . .\r\n* ( وَلَقَدْ زَيَّنَّا السَّماءَ الدُّنْيا بِمَصابِيحَ وَجَعَلْناها رُجُوماً لِلشَّياطِينِ » ) * ملك : 3 و 5 .\r\nفرق آيهء اول با دوم و سوم آنست كه در اول كواكب ذكر شده و\r\n","description":"","footnote":"","page_name":" 337 ","page_number":339},
  {"content":"\r\n« السموات » مطلق آمده ولى در دوم و سوم مصابيح و سموات سبع گفته شده و نيز در آيهء سوم مصابيح را رجوم شياطين نام كرده است .\r\nتوضيح اين سه آيه در « رجوم » گذشت و گفتيم كه مراد از كواكب ظاهرا سيارات منظومهء شمسى و از * ( « السَّماءَ الدُّنْيا » ) * فضا و آسمان منظومهء شمسى است كه نزديكترين آسمانهاى جهان به زمين است . و منظور از مصابيح تيرهاى شهاباند كه زيور و زينت پائينترين طبقات هفتگانهء جوّ زميناند پس * ( « السَّماءَ الدُّنْيا » ) * در آيهء اول غير از * ( « السَّماءَ الدُّنْيا » ) * در آيهء دوم و سوم است . شاهد قوى آنكه در دو آيهء اخير ابتداء سبع سموات آمده سپس * ( « السَّماءَ الدُّنْيا » ) * پر واضح است كه نظر بر نزديكترين آسمان از آن هفتگانه است .\r\n8 - در بعضى از آيات هست كه زمين پيش از آسمانها آفريده شد و در بعضى بالعكس مثل * ( « خَلَقَ الأَرْضَ فِي يَوْمَيْنِ ) * . . . * ( ثُمَّ اسْتَوى إِلَى السَّماءِ وَهِيَ دُخانٌ ) * . . . * ( فَقَضاهُنَّ سَبْعَ سَماواتٍ » ) * فصلت : 9 - 12 * ( « خَلَقَ لَكُمْ ما فِي الأَرْضِ جَمِيعاً ثُمَّ اسْتَوى إِلَى السَّماءِ فَسَوَّاهُنَّ سَبْعَ سَماواتٍ » ) * بقره : 29 . در اينجا خلقت و تشكيل زمين پيش از آسمانهاست ولى در آيات : * ( « أَ أَنْتُمْ أَشَدُّ خَلْقاً أَمِ السَّماءُ بَناها . رَفَعَ سَمْكَها فَسَوَّاها . وَأَغْطَشَ لَيْلَها وَأَخْرَجَ ضُحاها . وَالأَرْضَ بَعْدَ ذلِكَ دَحاها . ) *\r\n* ( أَخْرَجَ مِنْها ماءَها وَمَرْعاها . وَالْجِبالَ أَرْساها » ) * نازعات : 27 - 32 . ملاحظه مىشود كه دحور و گستردن يا چرخانيدن زمين پس از بناى آسمان است .\r\nاز اين رو ميتوان گفت : مراد از * ( « السَّماءُ بَناها » ) * آسمان منظومهء شمسى است كه شامل خورشيد و تمام سيارات آن است نه آسمانهاى هفتگانهء محيط بر زمين و قطعى است كه زمين پس از تشكيل فضاى منظومهء شمسى به اين صورت در آمده است فضائى را در نظر بياوريد كه خورشيد با بيشتر از هزار و ششصد سياره و دنباله دار و سنگهاى بزرگ در آن جاى گرفته‌اند ،\r\n","description":"","footnote":"","page_name":" 338 ","page_number":340},
  {"content":"\r\nاين آسمان كه سيارات و خورشيد آن را مشخص ميكنند پيش از زمين است و زمين نسبت به آن مثل نخود كوچكى است نسبت بگنبدى بزرگ .\r\nدر كتاب آغاز و انجام جهان ص 37 با استفاده از كلمات آيه روشن نموده كه منظور از آسمان در اينجا آسمان منظومهء شمسى است .\r\nاحتمال ديگر آنست مراد از آسمان كهكشان ما باشد كه منظومهء شمسى قسمت كوچكى از آنست . در « ارض » نيز مطلبى راجع به آن گذشت .\r\n9 - در هفت محل از قرآن مجيد آمده كه آسمانها و زمين در شش روز آفريده شدند مثل * ( « إِنَّ رَبَّكُمُ الله الَّذِي خَلَقَ السَّماواتِ وَالأَرْضَ فِي سِتَّةِ أَيَّامٍ » ) * اعراف : 54 . ايضا آيات سوره هاى يونس : 3 - هود : 7 - فرقان : 59 - سجده : 4 - ق : 38 - حديد : 4 . ظاهر السموات نشان ميدهد كه منظور همهء آسمانهاست ولى در سورهء فصلت آيهء 9 تا 12 اين شش روز تشريح شده است و روشن مىشود كه مراد آسمانهاى هفتگانه زمين است و از آن چنين بر ميايد كه زمين و آسمان كه به صورت گاز غليظ بود در دو روز ( دوران ) آفريده شد و در عرض چهار روز در زمين تقدير اقوات گرديد و گاز غليظ به صورت آسمانهاى هفتگانه در آمد مشروح اين سخن را در « ارض » مطالعه كنيد .\r\nپيداست كه غرض از روز 24 ساعت نيست بلكه منظور دوران است كه شايد ميليونها سال طول كشيده باشد .\r\n10 - در بسيارى از آيات مراد از « السماء » طبقات هفتگانهء جوّ است كه مفرد و مطلق آمده مثل * ( « يَوْمَ تَكُونُ السَّماءُ كَالْمُهْلِ » ) * معارج : 8 . * ( « وَانْشَقَّتِ السَّماءُ فَهِيَ يَوْمَئِذٍ واهِيَةٌ » ) * حاقه : 16 .\r\n* ( « فَفَتَحْنا أَبْوابَ السَّماءِ بِماءٍ مُنْهَمِرٍ » ) * قمر : 11 . ولى در بعضى غرض مطلق عالم فوق است نظير * ( « وَجَنَّةٍ عَرْضُها كَعَرْضِ السَّماءِ وَالأَرْضِ » ) * حديد : 21 - * ( « فَوَ رَبِّ السَّماءِ وَالأَرْضِ . . . » ) * ذاريات :\r\n23 . * ( « وَهُوَ الَّذِي فِي السَّماءِ إِله وَفِي ) *\r\n","description":"","footnote":"","page_name":" 339 ","page_number":341},
  {"content":"\r\n* ( الأَرْضِ إِله » ) * زخرف : 84 . در موقع خواندن و تفسير بايد توجه كرد كه مراد كدام است .\r\n* ( « وَجَعَلْنَا السَّماءَ سَقْفاً مَحْفُوظاً وَهُمْ عَنْ آياتِها مُعْرِضُونَ » ) * انبياء : 32 .\r\nمعناى آيه در « سقف » گذشت .\r\n* ( « وَالسَّماءَ بَنَيْناها بِأَيْدٍ وَإِنَّا لَمُوسِعُونَ » ) * ذاريات : 47 . رجوع شود به « ايد » .\r\n* ( « الله الَّذِي خَلَقَ سَبْعَ سَماواتٍ وَمِنَ الأَرْضِ مِثْلَهُنَّ يَتَنَزَّلُ الأَمْرُ بَيْنَهُنَّ » ) * طلاق : 12 .\r\nاگر مراد از مثل عدد باشد غرض آنست كه خدا هفت آسمان و هفت زمين آفريده در اين صورت چون مراد از هفت آسمان طبقات جوّ است زمين نيز مانند آنها هفت طبقه است و ما در روى طبقهء هفتم آن قرار گرفته‌ايم .\r\nاين مطلب نزديك بيقين است زيرا كه در گذشته خوانده‌ايم هفت آسمان طبقه طبقه‌اند و زمين نيز مثل آنهاست و جملهء * ( « مِنَ الأَرْضِ » ) * نشان ميدهد كه اين هفت طبقه در خود زمين است . و آنچه گفته‌اند : مراد هفت اقليم يا هفت زمين جدا از هم است بسيار بعيد مىباشد .\r\nحسين بن خالد از حضرت رضا عليه السّلام روايتى در اين باره نقل كرده كه در مجمع البيان ذيل آيهء 7 ذاريات و آيهء 12 سورهء طلاق و در تفسير صافى در سورهء ذاريات و در الميزان نيز ذيل آيهء 12 سورهء طلاق از تفسير قمى نقل شده است طالبين به اين تفاسير رجوع كنند . و اللَّه اعلم .\r\n\r\nموجودات زنده در آسمان\r\nآيات متعدّدى داريم كه از وجود موجود زنده در آسمانها خبر ميدهند .\r\nبعضى از آيات آنها را بلفظ دابّة ( جنبنده ) آورده و بعضى بلفظيكه دلالت بر أولو العقل بودن آنها دارند مثل * ( « وَلِلَّه يَسْجُدُ ما فِي السَّماواتِ وَما فِي الأَرْضِ مِنْ دابَّةٍ وَالْمَلائِكَةُ وَهُمْ لا يَسْتَكْبِرُونَ » ) * نحل : 49 . آيه صريح است در اينكه در آسمانها مثل زمين جنبندگانى هست و خدا را سجده ميكنند و مثل * ( « وَمِنْ آياتِه خَلْقُ السَّماواتِ ) *\r\n","description":"","footnote":"","page_name":" 340 ","page_number":342},
  {"content":"\r\n* ( وَالأَرْضِ وَما بَثَّ فِيهِما مِنْ دابَّةٍ وَهُوَ عَلى جَمْعِهِمْ إِذا يَشاءُ قَدِيرٌ » ) * شورى :\r\n29 . ضمير * ( « فِيهِما » ) * بآسمانها و زمين راجع است و با قاطعيت تمام روشن مىشود كه در آسمانها جنبندگانى آفريده و پراكنده شده‌اند و از جملهء * ( « عَلى جَمْعِهِمْ إِذا يَشاءُ قَدِيرٌ » ) * بدست ميايد كه روزى ميان اهل زمين و آنها ارتباط بر قرار خواهد شد . اگر منظور از جمع ، رسيدن آنها به يكديگر باشد .\r\nآيات ديگر از قرار ذيلاند * ( « يَسْئَلُه مَنْ فِي السَّماواتِ وَالأَرْضِ كُلَّ يَوْمٍ هُوَ فِي شَأْنٍ » ) * رحمن : 29 . * ( « وَلِلَّه يَسْجُدُ مَنْ فِي السَّماواتِ وَالأَرْضِ طَوْعاً وَكَرْهاً » ) * رعد : 15 . * ( « وَرَبُّكَ أَعْلَمُ بِمَنْ فِي السَّماواتِ وَالأَرْضِ » ) * اسراء : 55 . كلمهء « من » در اين آيات دلالت بر افراد عاقل و ذى شعور دارد و به خوبى روشن مىكند كه در آسمانها مانند انسان موجودات زنده و عاقل زندگى كرده و بخداى خود خضوع ميكنند و حوائج خويش از او ميخواهند بعيد است كه بگوئيم مراد از آنها ملائكه هستند كه ملائكه را خداوند مستقلا در آيات بيان فرموده است . روايات در اين زمينه بسيار است و مىشود براى ديدن آنها به هيئت و اسلام هبة الدين شهرستانى رجوع كرد . وانگهى بعيد به نظر ميرسد كه خدا اينهمه آسمانها را بيافريند و موجود زنده فقط در زمين باشد كاوشهاى علمى در اين باره جريان دارد و به زودى به اين حقيقت پى خواهند برد .\r\n\r\n\r\n\r\nسنبل : خوشه . * ( « كَمَثَلِ حَبَّةٍ أَنْبَتَتْ سَبْعَ سَنابِلَ فِي كُلِّ سُنْبُلَةٍ مِائَةُ حَبَّةٍ . . . » ) * بقره : 261 . جمع آن سنابل و سنبلات است مثل * ( « وَسَبْعَ سُنْبُلاتٍ خُضْرٍ » ) * يوسف : 43 . سنبله براى مفرد و سنبل براى مطلق است .\r\n\r\n\r\n\r\nسند : * ( « وَإِنْ يَقُولُوا تَسْمَعْ لِقَوْلِهِمْ كَأَنَّهُمْ خُشُبٌ مُسَنَّدَةٌ » ) * منافقون : 4 .\r\nسند ( بفتح س - ن ) بمعنى تكيه گاه است مثل ديوار و ستون . مسنّدة :\r\nتكيه داده شده يعنى : اگر چيزى گويند بسخن آنها گوش فرا دهى گويى آنها چوبهاى تكيه داده بديواراند ، علَّت\r\n","description":"","footnote":"","page_name":" 341 ","page_number":343},
  {"content":"\r\nاين تشبيه در « خشب » گذشت . در نهج البلاغه خطبهء 224 آمده « فاستبدلوا بالقصور المشيّدة . . . الصّخور و الاحجار المسنّدة » اين كلمه فقط يك بار در قرآن آمده است .\r\n\r\n\r\n\r\nسندس :\r\n* ( « وَيَلْبَسُونَ ثِياباً خُضْراً مِنْ سُنْدُسٍ وَإِسْتَبْرَقٍ . . . » ) * كهف : 31 .\r\nسندس را ديباج نازك و استبرق را ديباج ضخيم برّاق گفته‌اند و اين هر دو نكره است نميشود با ديباى دنيا مقايسه كرد و هر دو سه بار در قرآن آمده‌اند :\r\nكهف : 31 - دخان : 53 - انسان : 21 .\r\n\r\n\r\n\r\nسنم :\r\n* ( « وَمِزاجُه مِنْ تَسْنِيمٍ . عَيْناً يَشْرَبُ بِهَا الْمُقَرَّبُونَ » ) * مطففين : 27 و 28 .\r\nتسنيم در اصل بمعنى بالا بردن است « سنّم الشىء : رفعه » و آن در آيه نام چشمه ايست در جوامع الجامع گفته :\r\nعلت اين تسميه آنست كه آن بالاترين شراب بهشت است و يا اينكه از فوق جارى مىشود ( مثل آبشار ) عينا منصوب است به جهت مدح يا حاليّت چنان كه گفته‌اند ولى به نظر من مفعول فعل محذوف است و تقدير آن : اعنى عينا است و آن بيان تسنيم مىباشد براى توضيح بيشتر به « كافور » رجوع شود تسنيم فقط يك بار در قرآن يافته است .\r\n\r\n\r\n\r\nسنّ :\r\nدندان . * ( « وَالأُذُنَ بِالأُذُنِ وَالسِّنَّ بِالسِّنِّ » ) * مائده : 45 . در اقرب گويد : سنّ استخوانى است كه در دهان حيوان ميرويد ولى امروزيها ميگويند : سنّ چهار دندان مقدّم است سپس ناب و آنگاه اضراس است اين كلمه فقط دو بار در قرآن آمده است .\r\n\r\n\r\n\r\nسُنّة :\r\nطريقه . رويه . * ( « وَإِنْ يَعُودُوا فَقَدْ مَضَتْ سُنَّتُ الأَوَّلِينَ » ) * انفال : 38 .\r\nيعنى اگر بعداوت اسلام و رسول خدا صلَّى اللَّه عليه و آله برگردند طريقهء گذشتگان يعنى طريقه و رويهء خداوند دربارهء كفّار ديگر كه هلاكشان كرد ، گذشته و روشن شده است . طبرسى گويد :\r\nسنّت و طريقه و سيره نظير هماند .\r\nدليل اينكه مراد از سنّت در آيه طريقهء خداست آيات ذيل است كه صريحا به خدا نسبت داده شده است مثل * ( « سُنَّةَ الله فِي الَّذِينَ خَلَوْا مِنْ قَبْلُ » ) * احزاب : 38 و\r\n","description":"","footnote":"","page_name":" 342 ","page_number":344},
  {"content":"\r\n62 . * ( « سُنَّتَ الله الَّتِي قَدْ خَلَتْ فِي عِبادِه وَخَسِرَ هُنالِكَ الْكافِرُونَ » ) * غافر : 85 .\r\nسنة رسول طريقهء اوست جمع سنّت سنن است * ( « قَدْ خَلَتْ مِنْ قَبْلِكُمْ سُنَنٌ فَسِيرُوا فِي الأَرْضِ » ) * آل عمران :\r\n137 . مراد از سنن در آيهء * ( « وَيَهْدِيَكُمْ سُنَنَ الَّذِينَ مِنْ قَبْلِكُمْ » ) * نساء : 26 . سنت ها و طريقه هاى انبياى سلف است و در آيهء اول مراد از آن عذاب و هلاك مىباشد .\r\n* ( « فَهَلْ يَنْظُرُونَ إِلَّا سُنَّتَ الأَوَّلِينَ فَلَنْ تَجِدَ لِسُنَّتِ الله تَبْدِيلًا وَلَنْ تَجِدَ لِسُنَّتِ الله تَحْوِيلًا » ) * فاطر : 43 . اين تعبير با مختصر تفاوت در آيهء 77 اسراء و 62 احزاب و 23 فتح نيز آمده و همه دربارهء اهلاك و تعذيب كفّار است و روشن مىكند كه رويهء خدا تغيير ناپذير است راغب بعضى از آنها را باصول شرايع حمل كرده ولى آيات در آن زمينه نيستند گرچه اصول شرايع نيز يكسان است .\r\nدر « حول » از الميزان نقل شد كه تبديل آنست عافيت و نعمت بجاى عذاب گذاشته شود و تحويل آنست كه عذاب مثلا از قوم مستحق بقوم غير مستحق انتقال يابد .\r\n\r\n\r\n\r\nمسنون :\r\n* ( « وَلَقَدْ خَلَقْنَا الإِنْسانَ مِنْ صَلْصالٍ مِنْ حَمَإٍ مَسْنُونٍ » ) * حجر : 26 .\r\nاين تعبير در آيات 28 و 33 . اين سوره نيز آمده است .\r\nمسنون را ريخته شده ( مصبوب ) و متغيّر و مصوّر معنى كرده‌اند . در مجمع فرموده : مسنون بمعنى مصبوب است از « سنت الماء على وجهه » آب را به صورت او پاشيدم و بقولى بمعنى متغيّر است و سيبويه آن را مصور گفته است . زمخشرى آن را مصور ، راغب متغيّر و جوهرى هموار ، متغيّر بدبو و مصوّر گفته است .\r\nابن اثير در نهايه گويد : دربارهء بول اعرابى در مسجد آمده : « فدعا بدلو من ماء فسنّه عليه » يعنى دلوى آب خواست و بر آن ريخت و در حديث ابن عمر آمده : « كان يسنّ الماء على وجهه » : آب را به صورت\r\n","description":"","footnote":"","page_name":" 343 ","page_number":345},
  {"content":"\r\nخويش مىپاشيد . زمخشرى در فائق ذيل لغت « كرم » نقل كرده : مردى ظرفى پر از شراب برسول خدا صلَّى اللَّه عليه و آله هديه آورد حضرت فرمود : خدا آن را حرام كرده است . گفت آيا به يهود تحفه نبرم كه صله‌اى به من بدهند ؟\r\nفرمود : خدائى كه آن را حرام كرده هديه دادنش را نيز حرام فرموده . گفت :\r\nپس چه كار كنم ؟ فرمود : « سنّها بالبطحاء » آن را بريگزار بريز .\r\nدر نهج البلاغه خطبهء 1 دربارهء تربت آدم فرموده : « سنّها بالماء حتّى خلصت » يعنى با آب آن را مسنون كرد .\r\nگل خالص گرديد و احتمال داده‌اند كه بمعنى هموار كردن باشد . ولى بهتر است بمعنى آميختن باشد .\r\nزمخشرى و طبرسى گفته‌اند : حق آنست كه مسنون صفت صلصال باشد يعنى از صلصاليكه از لجن سياه و مصوّر بود . مسنون بمعنى صاف شده نيز آمده مثل مرمر مسنون .\r\n\r\n\r\n\r\nسَنَه :\r\n* ( « فَانْظُرْ إِلى طَعامِكَ وَشَرابِكَ لَمْ يَتَسَنَّه . . . » ) * بقره : 259 . گويند : « سنه يسنه سنها » يعنى سالها بر آن گذشت و فعل از باب علم يعلم است و هاء اصل كلمه مىباشد در آيهء شريفه بعضى هاء را حرف سكت دانسته و گفته‌اند اصل آن يتسنّ از حماء مسنون است . معنى آن بهر دو وجه تغيّر است زيرا گذشت سالها شىء را متغيّر مىكند . يعنى طعام و شراب خودت را ببين كه متغيّر نشده است .\r\n\r\n\r\n\r\nسَنَة :\r\nسال . * ( « فَلَبِثَ فِيهِمْ أَلْفَ سَنَةٍ إِلَّا خَمْسِينَ عاماً » ) * عنكبوت : 14 . جمع آن در قرآن سنون است . * ( « فَضَرَبْنا عَلَى آذانِهِمْ فِي الْكَهْفِ سِنِينَ عَدَداً » ) * كهف : 11 . بعضى گويند : اصل آن سنه است بدليل آنكه سنهات جمع بسته مىشود و بعضى گويند : سنو است كه جمع آن سنوات آيد و اين دومى مشهورتر است ( اقرب ) .\r\nراغب ذيل لغت عوم ميگويد :\r\nكلمهء سنه اكثرا بسال قحطى و سختى اطلاق مىشود به عكس « عام » كه بسال فراوانى و راحتى گفته مىشود در لفظ سنه نيز نظير آن را گفته است . اين سخن\r\n","description":"","footnote":"","page_name":" 344 ","page_number":346},
  {"content":"\r\nدر اقرب و ساير كتابها نيز گفته شده است .\r\nعلى هذا معنى آيهء * ( « وَلَقَدْ أَخَذْنا آلَ فِرْعَوْنَ بِالسِّنِينَ وَنَقْصٍ مِنَ الثَّمَراتِ . . . » ) * اعراف : 130 . آنست كه : آل فرعون را با سالهاى سخت كه پر از قحطى و فشار بود و با نقص ثمرات موأخذه كرديم .\r\nدر مجمع ذيل آيهء فوق از شاعرى نقل شده :\r\nكأنّ النّاس اذ فقدوا عليّا نعام جال فى بلد سنينا گوئى مردم آنگاه كه على عليه السّلام را از دست دادند : شتر مرغهائىاند كه در سرزمين پر از قحطىها جولان ميكنند و سر گردانند . سنه را قحط نيز گفته‌اند و شعر از آنست .\r\nناگفته نماند سنه در سالهاى غير سختى نيز به كار رفته مثل * ( « لَوْ يُعَمَّرُ أَلْفَ سَنَةٍ » ) * بقره : 96 . * ( « لِتَعْلَمُوا عَدَدَ السِّنِينَ وَالْحِسابَ » ) * يونس : 5 . بقيه سخن را در « عام » مطالعه كنيد .\r\n\r\n\r\n\r\nسنا :\r\nروشنى . راغب گويد : الضوء الساطع * ( « يَكادُ سَنا بَرْقِه يَذْهَبُ بِالأَبْصارِ » ) * نور : 43 . نزديك است روشنائى برقش چشمها را از بين ببرد . اين كلمه فقط يك بار در قرآن آمده است .\r\n\r\n\r\n\r\nسهر :\r\n( بفتح س - ه ) بيدار ماندن در شب . در اقرب هست « سهر الرجل سهرا : لم ينم ليلا » در نهج البلاغه خطبهء 119 در وصف متّقين فرموده « صفر الالوان من السهر » . * ( « فَإِنَّما هِيَ زَجْرَةٌ واحِدَةٌ . فَإِذا هُمْ بِالسَّاهِرَةِ » ) * نازعات : 13 و 14 . ساهره را روى زمين معنى كرده‌اند در مجمع آمده :\r\nعرب زمين بيابان را ساهره گويد .\r\nيعنى محل بيدارى كه از خوف در آن بيدار مىماندند . بقولى ارض قيامت ساهره ناميده شده كه آن موقف جزاست و مردم در آن پيوسته بيداراند و خواب ندارند . اين سخن بسيار بجاست . يعنى : وقوع قيامت فقط يك تكان و يك صيحه است آنگاه مردم در روى زمين قرار ميگيرند . اين كلمه فقط يك بار در قرآن يافته است .\r\n\r\n\r\n\r\nسهل :\r\nهموارى و آسانى مثل زمين\r\n","description":"","footnote":"","page_name":" 345 ","page_number":347},
  {"content":"\r\nهموار و كار آسان . * ( « تَتَّخِذُونَ مِنْ سُهُولِها قُصُوراً وَتَنْحِتُونَ الْجِبالَ بُيُوتاً » ) * اعراف : 74 . سهول جمع سهل است يعنى در دشتها و هموارهاى زمين كاخها ميسازيد و از كوهها خانه ها مىتراشيد . اين لفظ بيشتر از يك مورد در قرآن نيست .\r\n\r\n\r\n\r\nسهم :\r\n* ( « فَساهَمَ فَكانَ مِنَ الْمُدْحَضِينَ » ) * صافات : 141 . سهم تير معروف و تير قرعه است مساهمه قرعه انداختن با يكديگر است يعنى يونس قرعه انداخت يا در قرعه شركت كرد و از مغلوبان شد . از مدحضين روشن مىشود غلبه شدگان بيشتر بوده و يونس يكى از آنها بوده است چنان كه در « دحض » گذشت .\r\n\r\n\r\n\r\nسهو :\r\nغفلت ( صحاح ) * ( « قُتِلَ الْخَرَّاصُونَ الَّذِينَ هُمْ فِي غَمْرَةٍ ساهُونَ » ) * خرّاص كسى است كه با ظنّ و تخمين سخن ميگويد . غمره آب بزرگى است كه محل خود را مىپوشاند و آن مثل است بر كثرت و وسعت جهالت يعنى خرّاصون نابود شدند همانكسانكه در ورطهء جهالت غافل مانده‌اند و از خبرهاى قيامت بى خبراند . * ( « فَوَيْلٌ لِلْمُصَلِّينَ . الَّذِينَ هُمْ عَنْ صَلاتِهِمْ ساهُونَ . ) *\r\n* ( الَّذِينَ هُمْ يُراؤُنَ » ) * ماعون : 4 - 6 . غفلت از نماز يك دفعه آنست كه شخص بعظمت و حقيقت آن توجه نكند . و يك دفعه اين است كه براى ريا و تظاهر بخواند مراد از آيه وجه دوم است بقرينهء * ( « الَّذِينَ هُمْ يُراؤُنَ » ) * .\r\nاز اينكه هر دو آيه در مقام ذمّ است روشن مىشود كه اين غفلت تقصير است و بايد موجبات آن را از بين برد و در غفلت نماند . راغب گويد : سهو خطائى است كه از غفلت ناشى باشد اگر موجبات آن از انسان نباشد معفوّ است مثل ديوانه كه شخصى را دشنام ميدهد و در غير آن موأخذ است چون كسى كه مست مىشود و دشنام ميدهد .\r\n\r\n\r\n\r\nسوء :\r\n( بضم س ) به دو بفتح آن بدى . بعبارت ديگر ، بضمّ سين اسم و بفتح آن مصدر است چنان كه در صحاح و قاموس و اقرب و المنجد گفته است ولى بيضاوى و زمخشرى\r\n","description":"","footnote":"","page_name":" 346 ","page_number":348},
  {"content":"\r\nسوء ( بضم سين ) را ذيل آيهء 49 بقره مصدر دانسته‌اند . و مصدر آن متعدى مىباشد . ولى « ساء يسوء سواء » لازم است .\r\nراغب گويد : سوء بضم سين هر چيز اندوه آور است . . . در اقرب گويد « سائه . . . سوءا » به او كار ناپسند كرد يا او را محزون نمود . سوء ( بفتح س ) در قرآن كريم 9 بار و بضم آن پنجاه بار آمده است .\r\nبه نظر نگارنده در 9 آيه كه سوء بفتح سين آمده همه مصدر بمعنى فاعل است مثل * ( « عَلَيْهِمْ دائِرَةُ السَّوْءِ » ) * توبه :\r\n98 . يعنى بر آنهاست بلاى حزن آور يا حادثه مكروه آور و مثل * ( « إِنَّهُمْ كانُوا قَوْمَ سَوْءٍ فاسِقِينَ » ) * انبياء : 74 .\r\nحقّا كه آنها مردمان بد كار ، فاسق بودند . در آيهء اول سوء را بضمّ نيز خوانده‌اند .\r\nدر جاهائى كه سوء بضمّ آمده اسم است و در معنى خود به كار رفته مثل * ( « يَسُومُونَكُمْ سُوءَ الْعَذابِ » ) * بقره : 49 .\r\nوارد ميكردند بر شما عذاب بد را . گويا از اضافهء سوء به عذاب با آنكه عذاب همه اش به دو ناگوار است ، شدّت آن مراد است مثل عذاب اليم ، عذاب شديد . * ( « فَانْقَلَبُوا بِنِعْمَةٍ مِنَ الله وَفَضْلٍ لَمْ يَمْسَسْهُمْ سُوءٌ » ) * آل عمران :\r\n174 . با نعمت و فضل خدا برگشتند و حادثهء بدى به آنها نرسيد .\r\nسوأى مؤنّث اسوء است مانند حسنى مؤنث احسن و يا مصدر است مثل بشرى ( اقرب ) * ( « ثُمَّ كانَ عاقِبَةَ الَّذِينَ أَساؤُا السُّواى أَنْ كَذَّبُوا بِآياتِ الله » ) * روم : 10 . عاقبة خبر كان و سوأى اسم آن است مثل * ( « وَكانَ حَقًّا عَلَيْنا نَصْرُ الْمُؤْمِنِينَ » ) * و جملهء * ( « أَنْ كَذَّبُوا » ) * در مقام تعليل است يعنى : سپس نتيجهء بدتر و حالت رسوخ كفر ، عاقبت بدكاران شد زيرا كه آيات خدا را تكذيب كردند . اين كلمه فقط يك بار در قرآن آمده است . بعضى « سوآى » را مفعول « أساؤا » گرفته و « ان كذّبوا » را خبر كان دانسته‌اند يعنى : عاقبت بدكاران بتكذيب و كفر منجر شد در\r\n","description":"","footnote":"","page_name":" 347 ","page_number":349},
  {"content":"\r\nالميزان فرموده : گرچه اين معنى فى نفسه درست است ولى معنى اول مناسب مقام است . . .\r\nسّىء وصف است بمعنى بد و قبيح . * ( « وَلا يَحِيقُ الْمَكْرُ السَّيِّئُ إِلَّا بِأَهْلِه » ) * فاطر : 43 . حيلهء بد نميگيرد مگر حيله گر را * ( « كُلُّ ذلِكَ كانَ سَيِّئُه عِنْدَ رَبِّكَ مَكْرُوهاً » ) * اسراء : 38 . * ( « كُلُّ ذلِكَ » ) * اشاره است به كارهاى نيك و بد در آيات گذشته يعنى : كارهاى قبيح از ميان آنچه گفته شد نزد خدايت ناپسند است .\r\nسيّئة مؤنث سيّىء است و آن پيوسته وصف آيد مثل خصلت سيّئه عادت سيّئه و امثال آن اگر آن را لازم گرفتيم بمعنى بد و قبيح است و اگر متعدى دانستيم معناى بدآور و محزون كننده ميدهد . جمع آن در قرآن سيّئات است . * ( « مَنْ جاءَ بِالْحَسَنَةِ فَلَه عَشْرُ أَمْثالِها وَمَنْ جاءَ بِالسَّيِّئَةِ فَلا يُجْزى إِلَّا مِثْلَها » ) * انعام : 160 . سيّئة در آيه كار بد و گناه است * ( « وَبَلَوْناهُمْ بِالْحَسَناتِ وَالسَّيِّئاتِ لَعَلَّهُمْ يَرْجِعُونَ » ) * اعراف : 168 .\r\nو آن در قرآن بمعنى آثار گناه و گناه و شفاعت بد و عذاب و غيره آمده است رجوع به « غفر » .\r\nسوءة : چيزى كه ظهورش ناپسند است ( المنار ) لذا بطور كنايه بفرج و آلت رجوليت و جسد ميّت و غيره گفته شده در صحاح و قاموس آن را عورت و فاحشه ( كار بد ) و در مفردات كنايه از فرج گفته . در نهايه گويد :\r\nسوأة در اصل بمعنى فرج و سپس بهر چه ظهورش شرم آور است گفته شده .\r\n* ( « فَبَعَثَ الله غُراباً يَبْحَثُ فِي الأَرْضِ لِيُرِيَه كَيْفَ يُوارِي سَوْأَةَ أَخِيه . . . » ) * مائده 31 . مراد از سوأة در اينجا جسد ميت است يعنى خدا كلاغى فرستاد كه زمين را ميكاويد تا به او نشان دهد چگونه جسد برادرش را زير زمين پنهان كند .\r\n* ( « قَدْ أَنْزَلْنا عَلَيْكُمْ لِباساً يُوارِي سَوْآتِكُمْ » ) * اعراف : 26 . لباس سوأه هاى مردم را كه ديده شدن آنها را خوش ندارند مىپوشاند . * ( « فَوَسْوَسَ ) *\r\n","description":"","footnote":"","page_name":" 348 ","page_number":350},
  {"content":"\r\n* ( لَهُمَا الشَّيْطانُ لِيُبْدِيَ لَهُما ما وُورِيَ عَنْهُما مِنْ سَوْآتِهِما » ) * اعراف : 20 .\r\nمراد از سوأة عورت زن و مرد است ايضا در آيهء * ( « فَأَكَلا مِنْها فَبَدَتْ لَهُما سَوْآتُهُما » ) * طه : 121 . از جمع آمدن سوأة ميتوان فهميد كه مراد عورتين هر دو از آدم و زنش است .\r\n* ( « وَلَمَّا جاءَتْ رُسُلُنا لُوطاً سِيءَ بِهِمْ . . . » ) * هود : 77 . بنظرم سىء بمعنى اندوه است يعنى چون فرستادگان ما پيش لوط آمدند از آمدنشان غمگين شد ، ايضا در * ( « سِيئَتْ وُجُوه الَّذِينَ كَفَرُوا » ) * ملك : 27 . و در آيهء * ( « لِيَسُوؤُا وُجُوهَكُمْ » ) * اسراء : 7 . تا رويتان را غمگين كنند است كه اثر غم در وجه انسان نمايان مىشود .\r\n* ( « وَاضْمُمْ يَدَكَ إِلى جَناحِكَ تَخْرُجْ بَيْضاءَ مِنْ غَيْرِ سُوءٍ » ) * طه : 22 . سوء در آيه به مرض و آفت گفته‌اند . غرض آنست اين تغيير رنگ ضررى نخواهد داشت يعنى دستت را بگريبان خود جمع كن تا سفيد و روشن بدون آفت خارج شود . بعضىها سوختن احتمال داده‌اند يعنى دستت نميسوزد . اين لفظ در سورهء نمل : 12 . و قصص : 31 نيز آمده در الميزان فرموده : ظاهرا اين قيد تعريض بتورات فعلى است كه در سفر خروج باب چهارم آيه 6 گويد : دست موسى مثل برف مبروص ( پيس ) شد .\r\n* ( « إِنَّ الْحَسَناتِ يُذْهِبْنَ السَّيِّئاتِ » ) * هود : 114 . اين آيه در « حبط » گذشت و در « غفر » ديده شود .\r\nدر تمام آيات قرآن در علاج سيئات تكفير آمده است مثل * ( « وَيُكَفِّرُ عَنْكُمْ مِنْ سَيِّئاتِكُمْ » ) * بقره : 271 . و دربارهء هيچ يك يغفر السيّئات نيامده مگر در آيهء * ( « وَنَتَجاوَزُ عَنْ سَيِّئاتِهِمْ » ) * احقاف : 16 . كه بجاى تكفير تجاوز آمده است . اين ظاهرا از آنجهت است كه « كفر » در لغت بمعنى پوشاندن است و در علاج بدىها و ناپسندها تعبير پوشاندن آنها مناسب است .\r\n\r\n\r\n\r\nسوح :\r\n* ( « فَإِذا نَزَلَ بِساحَتِهِمْ فَساءَ صَباحُ الْمُنْذَرِينَ » ) * صافات : 177 .\r\nساحت بمعنى ناحيه و فضاى خالى\r\n","description":"","footnote":"","page_name":" 349 ","page_number":351},
  {"content":"\r\nميان خانه هاى قبيله است ( اقرب - قاموس ) راغب آن را مكان واسع گفته است .\r\nيعنى : چون عذاب بكنارشان نازل شود بامداد انذار شدگان بد است .\r\nاين كلمه در قرآن يك بار آمده و « ساء » در آيه بجاى « بئس » است .\r\n\r\n\r\n\r\nسود :\r\nسواد بمعنى سياهى است * ( « يَوْمَ تَبْيَضُّ وُجُوه وَتَسْوَدُّ وُجُوه » ) * آل عمران : 106 . ظاهرا مراد از بياض وجه شادى و از سواد آن اندوه است مثل * ( « وُجُوه يَوْمَئِذٍ ناضِرَةٌ . إِلى رَبِّها ناظِرَةٌ . وَوُجُوه يَوْمَئِذٍ باسِرَةٌ » ) * قيامت :\r\n22 - 24 ، آيهء 38 - 40 عبس نيز نظير آنست . و شايد هم سفيدى و سياهى ظاهرى مراد باشد بنظرم در بعضى روايات مانند سياهى زغال گفته شده و نيز آمده * ( « كَأَنَّما أُغْشِيَتْ وُجُوهُهُمْ قِطَعاً مِنَ اللَّيْلِ مُظْلِماً » ) * يونس : 27 .\r\nاسود هم اسم تفضيل آمده و هم صفت مشبهه ( اقرب ) المنجد تصريح كرده : چون صفت مشبهه دلالت بر رنگ و عيب و زينت داشته باشد بر وزن افعل آيد مثل اسود ، اعرج ، ابلج . على هذا در آيهء * ( « حَتَّى يَتَبَيَّنَ لَكُمُ الْخَيْطُ الأَبْيَضُ مِنَ الْخَيْطِ الأَسْوَدِ » ) * بقره : 187 . ابيض و اسود صفتاند نه اسم تفضيل معنى آيه در « خيط » گذشت .\r\nسيّد بمعنى رئيس و آقا است .\r\nراغب گويد : به جماعت كثيره سواد گويند مثل عليكم بالسواد الاعظم . سيد آن است كه متولى سواد اعظم باشد مثل سيّد القوم . و چون شرط . متولى پاك نفس بودن است لذا بهر فاضل سيّد گفته شده . نحو * ( « وَسَيِّداً وَحَصُوراً » ) * آل عمران : 39 . و چون سياست و تدبير زوجه در دست زوج است لذا سيّد خوانده شده نحو * ( « وَأَلْفَيا سَيِّدَها لَدَى الْبابِ » ) * يوسف : 25 .\r\nجمع سيّد در قرآن سادات آمده * ( « وَقالُوا رَبَّنا إِنَّا أَطَعْنا سادَتَنا وَكُبَراءَنا فَأَضَلُّونَا السَّبِيلَا » ) * احزاب :\r\n67 . احتمال هست مراد از سادات پدران باشد و از كبراء اميران .\r\n\r\n\r\n\r\nسور :\r\n( بفتح سين ) بالا رفتن با\r\n","description":"","footnote":"","page_name":" 350 ","page_number":352},
  {"content":"\r\nجهش . راغب گويد : وثوب مع علوّ .\r\nدر اقرب آمده « سار الحائط سورا :\r\nعلاء - صعد عليه » همچنين است تسوّر * ( « وَهَلْ أَتاكَ نَبَأُ الْخَصْمِ إِذْ تَسَوَّرُوا الْمِحْرابَ » ) * ص : 21 . آيا داستان خصم را دانسته‌اى كه از محراب بالا رفتند ؟ .\r\nسور ( بضم س ) ديوار شهر را گفته‌اند ( حصار ) * ( « فَضُرِبَ بَيْنَهُمْ بِسُورٍ لَه بابٌ » ) * حديد : 13 . ميانشان ديوارى و حائلى كه درب دارد زده شد . آن بمعنى ميهمانى نيز آمده و فارسى است در نهايه آمده كه رسول خدا صلى اللَّه عليه و آله باصحابش فرمود « قوموا فقد صنع جابر سورا اى طعاما يدعو اليه الناس » .\r\nسوار ( بكسر س ) دستبند بقول راغب آن معرب دستوار است جمع آن در قرآن اسوره و اساور است * ( « يُحَلَّوْنَ فِيها مِنْ أَساوِرَ مِنْ ذَهَبٍ . . . » ) * كهف : 31 . * ( « فَلَوْ لا أُلْقِيَ عَلَيْه أَسْوِرَةٌ مِنْ ذَهَبٍ » ) * زخرف : 53 . طبرسى فرموده : فرعونيان چون مردى را برياست انتخاب ميكردند دستبند طلا به دستش و طوق طلا بگردنش ميكردند لذا فرعون گويد : اگر موسى پيامبر است چرا دستبندهاى طلا از طرف آسمان بوى انداخته نشده است .\r\nسوره بمعنى مرتبهء بلند است چنان كه طبرسى و راغب گفته و قول نابغه را شاهد آورده‌اند :\r\nأ لم تر انّ اللَّه اعطاك سورة ترى كلّ ملك دونها يتذبذب طبرسى افزوده : آن از سور البناء اخذ شده . . . هر سوره از قرآن بمثابهء درجهء بلند و منزل عالى است كه قارء قرآن از يكى به ديگرى بالا ميرود تا به آخر قرآن برسد .\r\nراغب گفته علت اين تسميه آنست كه سوره مانند حصار بلد قرآنرا احاطه كرده و يا منزلتى است مانند منازل قمر . بعضى آن را سؤره ( با همزه ) خوانده‌اند كه بمعنى بقيّه است گويا هر سوره قطعه‌اى است از قرآن كه جدا شده و باقى مانده است .\r\nولى قول طبرسى كاملا عالى و بجاست در كافى كتاب فضل القرآن در ضمن حديثى از موسى بن جعفر عليه السّلام\r\n","description":"","footnote":"","page_name":" 351 ","page_number":353},
  {"content":"\r\nنقل شده « فانّ درجات الجنّة على قدر آيات القرآن يقال له : اقرء و ارق .\r\nفيقرء ثمّ يرقى . . . » مراتب و درجات بهشت بعدد آيات قرآن است به او ( شيعهء اهل بيت عليهم السلام ) گفته مىشود :\r\nبخوان و بالا رو . پس ميخواند و بالا ميرود . و نيز از حضرت صادق عليه السّلام نقل شده كه : هر كه سوره‌اى از قرآن را فراموش كند در صورتى نيكو و درجه‌اى عالى در بهشت ، براى او ممثّل مىشود ، چون آن را بيند گويد :\r\nتو چيستى و چه زيبائى ؟ ! ايكاش براى من ميبودى ، ميگويد مرا نميشناسى ؟\r\nمن فلان سوره هستم اگر فراموشم نميكردى باينجايت بالا مىبردم .\r\nبنا بر اين علت تسميهء سوره هاى قرآن آنست كه هر يك را مقام و درجهء بخصوصى است از درجات بهشت و يا درجه و مرتبه ايست از واقعيات عالم .\r\n* ( « فَأْتُوا بِسُورَةٍ مِنْ مِثْلِه » ) * بقره :\r\n23 . * ( « سُورَةٌ أَنْزَلْناها وَفَرَضْناها » ) * نور : 1 . اين سوره‌اى است كه نازل كرده و معين نموده‌ايم . سوره ( مثل صرد ) جمع سوره است * ( « فَأْتُوا بِعَشْرِ سُوَرٍ مِثْلِه . . . » ) * هود : 13 .\r\n\r\n\r\n\r\nسوط :\r\nشلاق كه از پوست بافند .\r\nاصل آن بمعنى آميختن است و علَّت اين تسميه آنست كه تارهاى شلاق بهم آميخته و مخلوط است ( راغب ) سوط بمعنى نصيب و شدّت نيز آمده است * ( « فَصَبَّ عَلَيْهِمْ رَبُّكَ سَوْطَ عَذابٍ » ) * فجر :\r\n13 . گوئى بملاحظهء پى در پى بودن عذاب « صب » آمده است و گرنه لازم بود بگويد « ضرب عليهم ربك سوط عذاب » اين كلمه يك بار در قرآن آمده است .\r\n\r\n\r\n\r\nساعة :\r\nجزئى است از اجزاء زمان ( راغب ) جوهرى آن را وقت حاضر گفته است . آن در قرآن بمعنى مطلق وقت آمده خواه بسيار جزئى باشد مثل * ( « فَإِذا جاءَ أَجَلُهُمْ لا يَسْتَأْخِرُونَ ساعَةً وَلا يَسْتَقْدِمُونَ » ) * اعراف : 34 . و يا متعارف مثل * ( « . . . الَّذِينَ اتَّبَعُوه فِي ساعَةِ الْعُسْرَةِ » ) * توبه : 117 . و نيز از قيامت با آن تعبير آمده مثل * ( « اقْتَرَبَتِ السَّاعَةُ وَانْشَقَّ الْقَمَرُ » ) * قمر : 1 . * ( « إِنَّ ) *\r\n","description":"","footnote":"","page_name":" 352 ","page_number":354},
  {"content":"\r\n* ( زَلْزَلَةَ السَّاعَةِ شَيْءٌ عَظِيمٌ » ) * حجّ : 1 .\r\n* ( « وَأَنَّ السَّاعَةَ آتِيَةٌ لا رَيْبَ فِيها » ) * حج : 7 .\r\nبه نظر ميايد : در بعضى از آيات مراد از آن وقت مرگ است مثل * ( « حَتَّى إِذا رَأَوْا ما يُوعَدُونَ إِمَّا الْعَذابَ وَإِمَّا السَّاعَةَ » ) * مريم : 75 . در اين صورت عذاب آنست كه مرگ در آن نباشد .\r\nو مثل * ( « وَلا يَزالُ الَّذِينَ كَفَرُوا فِي مِرْيَةٍ مِنْه حَتَّى تَأْتِيَهُمُ السَّاعَةُ بَغْتَةً » ) * حج : 55 .\r\nپيوسته در شك بودن روشن مىكند كه غرض از ساعت آمدن مرگ است و آن با قيامت بودن نمىسازد مگر آنكه بگوئيم كفّار در برزخ هم در حال مريه‌اند .\r\nساعت آنگاه كه در قيامت و مرگ به كار رفته پيوسته با الف و لام عهد آمده و در غير آن نكره استعمال شده است .\r\n* ( « يَسْئَلُونَكَ عَنِ السَّاعَةِ أَيَّانَ مُرْساها » ) * نازعات : 42 . معنى آيه در « رسو » گذشت .\r\n\r\n\r\n\r\nسواع :\r\n* ( « وَلا تَذَرُنَّ وَدًّا وَلا سُواعاً وَلا يَغُوثَ وَيَعُوقَ وَنَسْراً » ) * نوح : 23 . ظاهر آيه آنست كه اين پنج نام ، نام بتهاى قوم نوح بود . ولى هشام بن محمد كلبى در كتاب الاصنام همهء آنها را از بتهاى جاهليت گفته و محل و تاريخشان را بيان كرده است و در ص 58 همان كتاب پس از تعداد اصنام كه بتهاى پنجگانه نيز در رديف آنهاست گفته : اين بتان مرتبا عبادت ميشدند تا رسول خدا صلى اللَّه عليه و آله مبعوث گرديد و بكوبيدن آنها فرمان داد .\r\nطبرسى از ابن عباس و قتاده نقل كرده كه بتهاى پنجگانه را قوم نوح مىپرستيدند سپس عرب بپرستش آنها برخاست . و نيز گفته : بقولى اين نامها نام پنج نفر مرد نيكوكار بود در زمان ميان آدم و نوح ، بعدها مجسمه آنها را ساختند و بتدريج در نسلهاى بعدى مورد پرستش واقع شدند . و بقولى در طوفان زير خاكها ماندند سپس بدست عربها افتادند . ( العلم عند اللَّه ) .\r\nنگارنده احتمال مىدهم كه آيات 22 و 23 از سورهء نوح بطور معترضه نقل قول مشركين عرب است و بتها\r\n","description":"","footnote":"","page_name":" 353 ","page_number":355},
  {"content":"\r\nمال آنها بود نه از قوم نوح و اللَّه العالم .\r\nبت سواع متعلق بهذيل بن مدركه بوده محل اين بت رهاط از سرزمين ينبع از قراء مدينه بود و خدّام آن بنو لحيان بودند ، پس از غلبهء اسلام پيغمبر صلَّى اللَّه عليه و آله عمرو بن عاص را براى شكستن آن بت اعزام فرمود . بت سواع به صورت زنى پرداخته شده بود ( فرهنگ قصص قرآن ) در الاصنام محل آن را رهاط و خدّام آن را بنو لحيان گفته و گويد متعلق بهذيل بود .\r\n\r\n\r\n\r\nسوغ :\r\nفرو رفتن از حلق به آسانى راغب گويد « ساغ الشراب فى الحلق :\r\nسهل انحداره » * ( « هذا عَذْبٌ فُراتٌ سائِغٌ شَرابُه وَهذا مِلْحٌ أُجاجٌ » ) * فاطر : 12 .\r\nاين گوارا و شيرين و خوش نوش است و اين شور ، تلخ .\r\nإساغة فرو بردن از حلق * ( « يَتَجَرَّعُه وَلا يَكادُ يُسِيغُه » ) * ابراهيم : 17 . جرعه جرعه مىخورد آن را و نتواند فرو برد .\r\n\r\n\r\n\r\nسوف :\r\nحرف استقبال است كه افعال مضارع را از حال بودن خارج كرده و باستقبال مخصوص مىكند ، چهل و دو بار در قرآن مجيد آمده است * ( « وَمَنْ يَفْعَلْ ذلِكَ عُدْواناً وَظُلْماً فَسَوْفَ نُصْلِيه ناراً » ) * نساء : 30 .\r\nابن هشام در معنى آن را مرادف سين دانسته و ميان آن دو فرقى قائل نيست ولى ديگران گفته‌اند : زمان استقبال در آن از سين اطول است .\r\nدر اقرب گويد : اكثرا در تهديد آيد و گاهى در وعدهء نيكو مثل * ( « وَلَسَوْفَ يُعْطِيكَ رَبُّكَ فَتَرْضى » ) * ضحى :\r\n5 . ولى با مراجعه به قرآن خواهيم ديد در وعدهء نيكوهم بسيار آمده گرچه اكثرا در تهديد به كار رفته است .\r\nزمخشرى ذيل آيه * ( « سَيَرْحَمُهُمُ الله » ) * توبه : 71 . تصريح مىكند كه سوف در آيهء * ( « وَلَسَوْفَ يُعْطِيكَ رَبُّكَ فَتَرْضى ) * - . . . * ( سَوْفَ يُؤْتِيهِمْ أُجُورَهُمْ » ) * مفيد تاكيد است طبرسى ( ه ) در جوامع الجامع آن را قبول كرده است على هذا سوف مثل سين هم براى استقبال و هم براى تأكيد است .\r\n\r\n\r\n\r\nسوق :\r\n( بفتح سين ) راندن . * ( « أَ وَلَمْ يَرَوْا أَنَّا نَسُوقُ الْماءَ إِلَى الأَرْضِ الْجُرُزِ » ) *\r\n","description":"","footnote":"","page_name":" 354 ","page_number":356},
  {"content":"\r\nسجده : 27 . * ( « وَسِيقَ الَّذِينَ اتَّقَوْا رَبَّهُمْ إِلَى الْجَنَّةِ زُمَراً » ) * زمر : 73 . سائق :\r\nراننده * ( « وَجاءَتْ كُلُّ نَفْسٍ مَعَها سائِقٌ وَشَهِيدٌ » ) * ق : 21 . رجوع شود به « شهد » .\r\nمساق : مصدر ميمى است * ( « إِلى رَبِّكَ يَوْمَئِذٍ الْمَساقُ » ) * قيامة : 30 .\r\nآن روز سوق شدن بسوى پروردگار تو است .\r\n\r\n\r\n\r\nساق :\r\nما بين پا و زانو است * ( « وَكَشَفَتْ عَنْ ساقَيْها » ) * نمل : 44 . هر دو ساق خويش را عريان كرد . جمع آن سوق بضمّ اول است * ( « فَطَفِقَ مَسْحاً بِالسُّوقِ وَالأَعْناقِ » ) * ص : 33 .\r\nشروع كرد دست كشيدن بساقها و گردنهاى اسبان .\r\nايضا سوق بمعنى بازار است جمع آن اسواق ميايد * ( « وَقالُوا ما لِهذَا الرَّسُولِ يَأْكُلُ الطَّعامَ وَيَمْشِي فِي الأَسْواقِ » ) * فرقان : 7 .\r\n* ( « وَالْتَفَّتِ السَّاقُ بِالسَّاقِ إِلى رَبِّكَ يَوْمَئِذٍ الْمَساقُ » قيامة : 29 . ساق بساق پيچيد آن روز رانده شدن بسوى خداست . ساق را شدت معنى كرده‌اند در مجمع فرموده از « قامت الحرب على ساق » شدت جنگ را اراده ميكنند در نهايه آمده كشف الساق مثل است براى شدّت امر .\r\nآيهء فوق دربارهء وقت مرگ است مراد از آن ظاهرا رسيدن دو شدّت بهم ديگر است . شايد غرض شدّت جدائى از دنيا و شدّت مشاهدهء عالم برزخ باشد .\r\n* ( « يَوْمَ يُكْشَفُ عَنْ ساقٍ وَيُدْعَوْنَ إِلَى السُّجُودِ فَلا يَسْتَطِيعُونَ » ) * قلم : 42 .\r\nروزى كه كار بشدّت رسد و به سجده دعوت شده و قادر نميشوند . ابن كثير در تفسير خود از صحيح بخارى از ابو سعيد خدرى نقل كرده كه : از حضرت رسول صلَّى اللَّه عليه و آله شنيدم ميفرمود :\r\nپروردگار ما ساق خود را عريان مىكند همهء مؤمنين و مؤمنات به آن سجده ميكنند جز آنان كه در دنيا از روى ريا و سمعه سجده ميكردند ميخواهند سجده كنند قامتشان خم نميشود . و گويد : اين حديث در صحيح بخارى و مسلم و غير آن آمده\r\n","description":"","footnote":"","page_name":" 355 ","page_number":357},
  {"content":"\r\nاست . و ظاهرش آنست كه حديث را قبول دارد . چه سفاهت عجيبى ؟ ! ! قرآن فرمايد * ( « لا تُدْرِكُه الأَبْصارُ ) * - . . . * ( لَيْسَ كَمِثْلِه شَيْءٌ » ) * ولى در قبال آن اين گونه افسانه ها مورد قبول واقع مىشود .\r\n\r\n\r\n\r\nسول :\r\nراغب گويد : تسويل بمعنى تزيين نفس است . آنچه را كه به آن حرص ميورزى در اقرب تزيين و تسهيل و تهوين آمده است * ( « وَكَذلِكَ سَوَّلَتْ لِي نَفْسِي » ) * طه : 96 . و همانطور نفسم به من نيك وا نمود * ( « قالَ بَلْ سَوَّلَتْ لَكُمْ أَنْفُسُكُمْ أَمْراً » ) * يوسف : 18 . گفت بلكه ضميرتان چيزيرا كه كرده‌ايد بر شما نيك وانمود . ايضا * ( « الشَّيْطانُ سَوَّلَ لَهُمْ وَأَمْلى لَهُمْ » ) * محمد : 25 .\r\n\r\n\r\n\r\nسوم :\r\nتحميل . چريدن . لازم و متعدى هر دو آمده است در اقرب هست : « سام فلانا الامر : كلَّفه ايّاه » ايضا « سام الماشية : رعت » معنى * ( « يَسُومُونَكُمْ سُوءَ الْعَذابِ » ) * بقره : 49 .\r\nآنست كه عذاب بد را بشما تحميل و وارد ميكردند * ( « لَكُمْ مِنْه شَرابٌ وَمِنْه شَجَرٌ فِيه تُسِيمُونَ » ) * نحل : 10 . براى شماست از آن نوشيدنى و از آنست درخت و در آن ميچرانيد . معانى ديگرى كه در لغت آمده در قرآن به كار نرفته مگر آنچه در ذيل خواهد آمد .\r\n\r\n\r\n\r\nسيما :\r\nعلامت و هيئت * ( « تَعْرِفُهُمْ بِسِيماهُمْ » ) * بقره : 273 . آنها را با علامتشان ميشناسى .\r\n\r\n\r\n\r\nسائمة :\r\nشتريكه ميچرد و در آغل علف نميخورد .\r\n\r\n\r\n\r\nمُسَوَّم\r\n( بصيغهء مفعول ) ممكن است از سيما باشد يعنى نشاندار و شايد از تسويم باشد يعنى فرستاده شده مثل * ( « مِنَ الذَّهَبِ وَالْفِضَّةِ وَالْخَيْلِ الْمُسَوَّمَةِ » ) * آل عمران : 14 . ولى ظاهرا نشاندار مراد است كه آن موجب تخصّص و مالكيت است يعنى اسبان داغ نهاده و نشاندار . و در آيهء * ( « لِنُرْسِلَ عَلَيْهِمْ حِجارَةً مِنْ طِينٍ . مُسَوَّمَةً عِنْدَ رَبِّكَ لِلْمُسْرِفِينَ » ) * ذاريات 34 و 35 نيز بقرينهء * ( « عِنْدَ رَبِّكَ » ) * نشاندار منظور است سنگهاى نشانداريكه نشان گناهكاران دارند و مخصوص آنهااند .\r\n","description":"","footnote":"","page_name":" 356 ","page_number":358},
  {"content":"\r\n* ( « يُمْدِدْكُمْ رَبُّكُمْ بِخَمْسَةِ آلافٍ مِنَ الْمَلائِكَةِ مُسَوِّمِينَ » ) * آل عمران : 125 .\r\nعاصم و ابن كثير و ابو عمرو مسوّمين را بصيغهء فاعل و ديگران بصيغهء مفعول خوانده‌اند . اگر بصيغهء مفعول باشد بمعنى نشاندار يا فرستاده است و چنانچه بصيغهء فاعل باشد بمعنى علامت گذارنده است كه ملائكه در جنگ بدر علامت داشتند .\r\nدر مجمع از ابو عيسى نقل كرده مختار با كسر خواندن است كه اخبار بسيار دلالت دارند بر اينكه ملائكه در بدر اسبان خويش را علامت گذارى كرده بودند حضرت فرموده : سوموا فان الملائكة قد سومت » .\r\nناگفته نماند ما قبل آيهء فوق چنين است * ( « وَلَقَدْ نَصَرَكُمُ الله بِبَدْرٍ وَأَنْتُمْ أَذِلَّةٌ ) * . . . * ( إِذْ تَقُولُ لِلْمُؤْمِنِينَ أَ لَنْ يَكْفِيَكُمْ أَنْ يُمِدَّكُمْ رَبُّكُمْ بِثَلاثَةِ آلافٍ مِنَ الْمَلائِكَةِ مُنْزَلِينَ . بَلى إِنْ تَصْبِرُوا وَتَتَّقُوا وَيَأْتُوكُمْ مِنْ فَوْرِهِمْ هذا يُمْدِدْكُمْ رَبُّكُمْ بِخَمْسَةِ آلافٍ . . . » ) * آمدن پنج هزار ملك مشروط است بصبر و تقوى و آمدن مشركين . ولى روشن نيست كه هر سه شرط واقع شد و ملائكه آمدند ولى در روايات هست كه آمدند و علامت هم داشتند در تفسير عياشى از حضرت باقر عليه السّلام نقل شده : روز بدر ملائكه عمامه هاى سفيد داشتند كه يك سر آنها باز و رها بود . در تفسير برهان نيز چند روايت در اين زمينه آمده است در مجمع از على عليه السّلام منقول است .\r\nملائكه عمامه هاى سفيد داشتند و گوشهء آنها را ميان دو كتف خويش انداخته بودند . رجوع شود به « ملك » .\r\n\r\n\r\n\r\nسوى :\r\nمساوات بمعنى برابرى است در كيل يا وزن و غيره گوئيم :\r\nاين لباس با آن مساوى است * ( « حَتَّى إِذا ساوى بَيْنَ الصَّدَفَيْنِ قالَ انْفُخُوا » ) * كهف : 96 . تا چون ميان دو حاشيهء كوه را برابر كرد گفت : بدميد .\r\n( ذو القرنين ميان شكاف كوه پاره هاى آهن را گذشت تا شكاف را پر كرد و دو لبهء كوه را با هم برابر نمود ) مفاعله گاهى مثل تفعيل ميايد . اين آيه از آنست .\r\n","description":"","footnote":"","page_name":" 357 ","page_number":359},
  {"content":"\r\nتسويه : برابر كردن . پرداختن مرتب گردانيدن . * ( « ثُمَّ كانَ عَلَقَةً فَخَلَقَ فَسَوَّى » ) * قيامة : 38 . سپس علقه شد پس او را اندازه گرفت و متعادل كرد تسويه ظاهرا ميان اجزاء بدن است .\r\nايضا در آيات * ( « الَّذِي خَلَقَ فَسَوَّى » ) * اعلى : 2 . * ( « ثُمَّ سَوَّاكَ رَجُلًا » ) * كهف :\r\n37 . و در آيهء * ( « الَّذِي خَلَقَكَ فَسَوَّاكَ فَعَدَلَكَ » ) * انفطار : 7 . بنظرم مراد از سوّاك سلامت اعضاء و گذاشتن هر عضو در موضع خود و مستوى الخلقه بودن و از « عدلك » تناسب اعضاء است .\r\nدر آيهء * ( « فَإِذا سَوَّيْتُه وَنَفَخْتُ فِيه مِنْ رُوحِي » ) * حجر : 29 . ظاهرا فراغ از خلقت مراد است يعنى چون او را پرداختم و از روحم در آن دميدم . . .\r\n* ( « تَا لله إِنْ كُنَّا لَفِي ضَلالٍ مُبِينٍ . ) *\r\n* ( إِذْ نُسَوِّيكُمْ بِرَبِّ الْعالَمِينَ » ) * شعراء :\r\n97 و 98 . اين سخن مشركين است كه روز قيامت بخدايان دروغين خواهند گفت : به خدا قسم در گمراهى آشكار بوديم آنگاه كه شما را با خدا برابر ميكرديم و بجاى او معبود ميگرفتيم .\r\n* ( « لَوْ تُسَوَّى بِهِمُ الأَرْضُ » ) * نساء : 42 .\r\nايكاش زمين با آنها مساوى بود و بر انگيخته نميشدند . * ( « فَسَوَّاهُنَّ سَبْعَ سَماواتٍ » ) * بقره : 29 . آنها را هفت آسمان متعادل كرد .\r\n\r\n\r\n\r\nاستواء\r\nبرابرى * ( « قُلْ هَلْ يَسْتَوِي الأَعْمى وَالْبَصِيرُ أَمْ هَلْ تَسْتَوِي الظُّلُماتُ وَالنُّورُ » ) * رعد : 16 .\r\nاستواء چون با « على » متعدى شود معنى استقرار يافتن و بر قرار شدن ميدهد مثل * ( « وَقُضِيَ الأَمْرُ وَاسْتَوَتْ عَلَى الْجُودِيِّ » ) * هود : 44 . كار بپايان رسيد و كشتى بر كوه جودى نشست و در آن قرار گرفت و مثل * ( « فَإِذَا اسْتَوَيْتَ أَنْتَ وَمَنْ مَعَكَ عَلَى الْفُلْكِ » ) * مؤمنون :\r\n28 . چون تو و يارانت در كشتى قرار يافتيد على هذا معنى آيات * ( « ثُمَّ اسْتَوى عَلَى الْعَرْشِ يُدَبِّرُ الأَمْرَ » ) * يونس : 3 .\r\n* ( « الرَّحْمنُ عَلَى الْعَرْشِ اسْتَوى » ) * طه : 5 .\r\nاين است كه خدا در تخت حكومت و تدبير استقرار يافت و آن كنايه از\r\n","description":"","footnote":"","page_name":" 358 ","page_number":360},
  {"content":"\r\nتدبير و ادارهء امور عالم است چنان كه * ( « يُدَبِّرُ الأَمْرَ » ) * آن را توضيح ميدهد .\r\nو چون با « الى » متعدى گردد معنى توجه و قصد و رو كردن ميدهد در اقرب آمده : گويند هر كه از كارى فارغ شد و كار ديگرى قصد كرد گفته مىشود « استوى له و اليه » * ( « ثُمَّ اسْتَوى إِلَى السَّماءِ فَسَوَّاهُنَّ سَبْعَ سَماواتٍ » ) * بقره : 29 . * ( « ثُمَّ اسْتَوى إِلَى السَّماءِ وَهِيَ دُخانٌ » ) * فصلت :\r\n11 . استوى در هر دو بمعنى توجه و قصد است گاهى بمعنى اعتدال و استقرار است مثل * ( « وَلَمَّا بَلَغَ أَشُدَّه وَاسْتَوى آتَيْناه حُكْماً وَعِلْماً » ) * قصص : 14 .\r\nچون موسى قوى شد و در زندگى استقرار يافت به او درك و علم داديم * ( « ذُو مِرَّةٍ فَاسْتَوى . وَهُوَ بِالأُفُقِ الأَعْلى » ) * نجم : 6 و 7 . ظاهرا مراد از استوى معتدل شدن جبرئيل و آمدن به صورت انسان متوسط است . يعنى او نيرومند است پس معتدل شد در حالى كه در ناحيهء بالاتر بود .\r\n\r\n\r\n\r\nسوى :\r\n* ( « لا نُخْلِفُه نَحْنُ وَلا أَنْتَ مَكاناً سُوىً » ) * طه : 58 . سوى بكسر و ضم سين خوانده شده و معنى آن عدل و وسط است « مكانا » ظاهرا ظرف است و سوى صفت مكان يعنى ميان ما و شما وقتى معين كن در مكانى را كه مسافت آن بهر دو طرف مساوى است و شايد مكان هموار و مستوى الاطراف مراد باشد . راغب گويد سوى ( بضمّ و كسر ) و سواء بمعنى وسط است . . .\r\nو آن وصف و ظرف به كار رود ، اصلش مصدر است .\r\n\r\n\r\n\r\nسَوِيّ :\r\nآنست كه از افراط و تفريط در اندازه و كيفيت ، بدور باشد ( راغب ) و آن با تمام و راست و مستقيم يكى است * ( « فَسَتَعْلَمُونَ مَنْ أَصْحابُ الصِّراطِ السَّوِيِّ » ) * طه : 135 .\r\nيعنى راه راست . * ( « قالَ آيَتُكَ أَلَّا تُكَلِّمَ النَّاسَ ثَلاثَ لَيالٍ سَوِيًّا » ) * مريم : 10 .\r\nسويّا حال است از فاعل تكلَّم يعنى نشانهء تو آنست كه سه شب نتوانى با مردم سخن گوئى حال آنكه سالم و صحيح هستى . * ( « يَمْشِي سَوِيًّا عَلى صِراطٍ مُسْتَقِيمٍ » ) * ملك : 22 . سالم از لغزش راه\r\n","description":"","footnote":"","page_name":" 359 ","page_number":361},
  {"content":"\r\nميرود در راه راست .\r\n\r\n\r\n\r\nسواء :\r\nدر اصل مصدر است بمعنى برابرى و بمعنى مساوى و وسط ( وصف و ظرف ) به كار ميرود ( راغب ) مثل * ( « سَواءٌ عَلَيْهِمْ أَ أَنْذَرْتَهُمْ أَمْ لَمْ تُنْذِرْهُمْ لا يُؤْمِنُونَ » ) * بقره : 6 . كه بمعنى مساوى است و مثل * ( « فَقَدْ ضَلَّ سَواءَ السَّبِيلِ » ) * بقره : 108 . كه بمعنى وسط است بهتر است بگوئيم سواء بمعنى مستوى و اضافهء صفت بموصوف است يعنى از راه راست گم شده .\r\n* ( « وَإِمَّا تَخافَنَّ مِنْ قَوْمٍ خِيانَةً فَانْبِذْ إِلَيْهِمْ عَلى سَواءٍ إِنَّ الله لا يُحِبُّ الْخائِنِينَ » ) * انفال : 58 . سواء در آيه شايد مصدر باشد يعنى اگر از خيانت قومى كه با آنها پيمان بسته‌اى ترسيدى پيمان آنها را با برابرى بسويشان بيانداز و نقض كن ( و اعلام كن تا تو و آنها در علم بنقض پيمان با هم باشيد ) و شايد بمعنى عدل باشد يعنى با عدالت پيمان را بشكن و بخودشان رد كن .\r\nايضا در آيهء * ( « فَقُلْ آذَنْتُكُمْ عَلى سَواءٍ » ) * انبياء : 109 . بمعنى برابرى يا عدل است .\r\n\r\n\r\n\r\nسائبه :\r\nشتريكه نذر ميكردند در صورت آمدن مسافر يا شفاى مريض ، آن را بسر خود رها كنند رجوع شود به « بحر » * ( « ما جَعَلَ الله مِنْ بَحِيرَةٍ وَلا سائِبَةٍ وَلا وَصِيلَةٍ وَلا حامٍ » ) * مائده : 103 .\r\n\r\n\r\n\r\nسيح :\r\nجريان و سير در صحاح آمده « ساح الماء : جرى على وجه الارض - ساح فى الارض : ذهب » طبرسى سير با مهلت فرموده . ساحة چنان كه گذشت مكان خالى است از راغب استفاده مىشود كه ساح الماء يعنى در ساحه جارى شد ولى اين در صورتى است كه هر دو از يك ماده باشند . اما ساحه از سوح است و سيح يائى است * ( « فَسِيحُوا فِي الأَرْضِ أَرْبَعَةَ أَشْهُرٍ » ) * توبه :\r\n2 . چهار ماه در اين سرزمين بگرديد و و مهلت داريد .\r\n* ( « التَّائِبُونَ الْعابِدُونَ الْحامِدُونَ السَّائِحُونَ الرَّاكِعُونَ السَّاجِدُونَ » ) * توبه : 112 . * ( « قانِتاتٍ تائِباتٍ عابِداتٍ سائِحاتٍ » ) * تحريم : 5 . بعقيدهء الميزان سائحون آنهااند كه از مسجدى بمسجدى\r\n","description":"","footnote":"","page_name":" 360 ","page_number":362},
  {"content":"\r\nو از محلى دينى به محلى گردش و سير ميكنند و در آيهء دوم آن را صائمات فرموده است . طبرسى از ابن عباس و ديگران روزه داران نقل كرده و فرموده از رسول خدا صلَّى اللَّه عليه و آله مرفوعا نقل شده « سياحة امّتى الصّيام » و بقولى آنان كه در روى زمين سير ميكنند و از آثار گذشتگان عبرت ميگيرند .\r\nو بقولى طلاب علوماند كه براى اخذ علم سفر ميكنند .\r\nبنظرم اعمّ بودن اين كلمه بهتر است يعنى مردان و زنانى كه در راه خدا و دين گردش و سير ميكنند خواه بمساجد باشد يا جهاد يا روزه و غيره در الميزان از حضرت رسول صلى اللَّه عليه و آله نقل است « سياحة امّتى فى المساجد » ايضا « انّ السائحين هم الصّائمون » ايضا « انّ سياحة امتى الجهاد فى سبيل اللَّه » و بقرينهء اينكه صفات ديگر خاص است مىشود آن را در آيهء اول ، صيام و جهاد و در آيهء دوم فقط صيام گفت .\r\n\r\n\r\n\r\nسير :\r\nراه رفتن . * ( « وَتَسِيرُ الْجِبالُ سَيْراً » ) * طور : 10 . با تفعيل و باء متعدى مىشود مثل * ( « وَيَوْمَ نُسَيِّرُ الْجِبالَ وَتَرَى الأَرْضَ بارِزَةً » ) * كهف : 47 . و نحو * ( « فَلَمَّا قَضى مُوسَى الأَجَلَ وَسارَ بِأَهْلِه . . . » ) * قصص : 29 .\r\n\r\nسيرت :\r\nحالت و وضع طبيعى است . * ( « قالَ خُذْها وَلا تَخَفْ سَنُعِيدُها سِيرَتَهَا الأُولى » ) * طه : 21 . عصا را بگير و نترس حتما آن را به حالت اول بر ميگردانيم .\r\n\r\n\r\nسيّاره :\r\nمؤنث سيّار است بمعنى جماعت مسافر نيز آيد ( قافله ) * ( « وَأَلْقُوه فِي غَيابَتِ الْجُبِّ يَلْتَقِطْه بَعْضُ السَّيَّارَةِ » ) * اين كلمه سه بار در قرآن آمده : مائده :\r\n96 - يوسف : 10 ، 19 .\r\n\r\n\r\nسيروا\r\nدر قرآن مجيد بسير و گردش در زمين بسيار سفارش شده است يكى براى عبرت و گردش در آثار گذشتگان مثل * ( « قُلْ سِيرُوا فِي الأَرْضِ ثُمَّ انْظُرُوا كَيْفَ كانَ عاقِبَةُ الْمُكَذِّبِينَ » ) * انعام : 11 .\r\nايضا 36 نحل ، 69 نمل . و غيره ديگرى براى تفكر در امر حق و شروع خلقت\r\n","description":"","footnote":"","page_name":" 361 ","page_number":363},
  {"content":"\r\nچنان كه آمده * ( « قُلْ سِيرُوا فِي الأَرْضِ فَانْظُرُوا كَيْفَ بَدَأَ الْخَلْقَ ثُمَّ الله يُنْشِئُ النَّشْأَةَ الآخِرَةَ إِنَّ الله عَلى كُلِّ شَيْءٍ قَدِيرٌ » ) * عنكبوت : 20 . آيه صريح است در اينكه گردش و كاوش در زمين شروع خلقت را به انسان خواهد فهماند و آخرت را نيز مىشود از آن قياس گرفت .\r\nبا گردش در زمين خواهيم ديد چگونه باكتريهاى هوا بباتلاقها ريخته مبدل بكرمها ميشوند . ملخها چگونه نوك دم خود را به زمين فرو برده و در آن تخم مىريزند و آنگاه مبدل بكرم سپس بپروانه و آنگاه بملخ ميشوند .\r\nميتوان از اينها پى برد و احتمال داد كه موجودات زنده در ابتدا به صورت تخم آفريده شده و آنگاه بزرگ گشته و شروع بتكثير كرده‌اند و نيز با كاوش در طبقات زمين ميتوان بقهقرى برگشت و اسرار صنع خدا را بدست آورد چه صريح است دستور خدا و چه كم است عبرت و عمل ما ! ! ! .\r\n\r\n\r\n\r\nسيل :\r\nجارى شدن « سال الماء سيلا و سيلانا : جرى » ايضا اسم آمده يعنى آبيكه ميايد و باران آن در جاى ديگر باريده ( راغب ) * ( « فَأَعْرَضُوا فَأَرْسَلْنا عَلَيْهِمْ سَيْلَ الْعَرِمِ » ) * سباء : 16 .\r\nرجوع شود به « عرم » * ( « فَسالَتْ أَوْدِيَةٌ بِقَدَرِها فَاحْتَمَلَ السَّيْلُ زَبَداً رابِياً » ) * رعد : 17 .\r\n\r\nاساله :\r\nذوب كردن * ( « وَأَسَلْنا لَه عَيْنَ الْقِطْرِ » ) * سباء : 12 . قطر را مس گفته‌اند يعنى چشمه و معدن مس را براى او ذوب كرديم اساله حالتى است كه در مذاب بعد از ذوب شدن پيدا مىشود . گويا منظور آنست كه او را وسيله داديم تا مس را ذوب كند و مانند چشمه جارى شود در جوامع الجامع اين تسميه را باعتبار ما يؤل دانسته است .\r\n\r\n\r\n\r\nسيناء :\r\nشبه جزيره ايست ما بين درياى مديترانه و كانال سوئز و فلسطين و خليج عقبه و ايضا سيناء كوهى است در آن شبه جزيره بنام حوريب ( اعلام المنجد ) در دعاى سمات هست : و سخن گفتى بوسيلهء آن با بنده ات\r\n","description":"","footnote":"","page_name":" 362 ","page_number":364},
  {"content":"\r\nموسى . . . در طور سيناء و در كوه حوريب » از اين به نظر ميايد اين دو كوه غير هماند و يكى محل بعث موسى و ديگرى جاى آمدن الواح تورات .\r\n* ( « وَشَجَرَةً تَخْرُجُ مِنْ طُورِ سَيْناءَ . . . » ) * مؤمنون : 20 . * ( « وَالتِّينِ وَالزَّيْتُونِ . وَطُورِ سِينِينَ » ) * تين : 1 و 2 . احتمال هست اضافه در اين دو آيه بيانيه باشد در اين صورت مراد سينا و سينين همان كوهى است كه در شبه جزيرهء سينا واقع است و شايد اضافه بمعنى لام باشد يعنى كوهى كه در صحراى سينا واقع است . و شايد احتمال اول قوى باشد زيرا نظر قرآن بكوه معهود است نه ببيابان . سينا و سينين هر دو گفته شده مثل الياس و الياسين ، سيبرى و سيبريا .\r\n\r\nاين آخر سخن ماست در حرف سين و الحمد للَّه اولا و اخرا و صلى اللَّه على محمد و آله الطاهرين 9 جمادى الاولى 1392 .\r\n\r\n","description":"","footnote":"","page_name":" 363 ","page_number":365}
  ]