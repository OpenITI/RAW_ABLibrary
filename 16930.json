[
  {"content":"\r\n\r\nتحرير الفصول\r\nفي\r\nشرح كفاية الاصول\r\nتأليف\r\nسيد محمد جواد ذهني تهراني\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nاسم كتاب : تحرير الفصول\r\nموضوع : شرح كفاية الاصول\r\nگرد آورنده : سيد محمد جواد ذهنى تهرانى\r\nناشر : مؤسسه الامام المنتظر ( عجل الله فرجه الشريف )\r\nنوبت چاپ : اول ، پاييز 1380\r\nچاپ : چاپخانه شريعت\r\nتيراژ : 1500\r\nشابك : 4 - 6 - 8 - 74 - 964\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\n[ جلد اول 
  ]\r\n\r\n[ مقدمه مؤلف 
  ]\r\nبسم اللّه الرحمن الرحيم\r\nالحمد للّه ربّ العالمين و الصّلاة و السّلام على خير خلقه و اشرف بريّته و افضل خلقه البشير النّذير و السّراج المنير سيّدنا و مولانا ابى القاسم محمّد صلّى اللّه عليه و آله و على آله الطّيّبين الطّاهرين المعصومين الغرّ الميامين سيّما مولانا و مقتدانا امير المؤمنين عليه صلوات اللّه و سلامه .\r\nو بعد چنين گويد راقم اين سطور بنده ضعيف سيّد محمّد جواد ذهنى تهرانى كه بر ارباب علم و دانش پوشيده نيست كه در بين كتب اصولى ميان متأخّرين كتاب « كفاية الاصول » تأليف دانشمند سترك مرحوم آخوند ملّا محمّد كاظم هروى خراسانى رضوان اللّه عليه از كتب درسى رائج بين حضرات سلسله جليله اهل علم بوده و همگان از آن بهره‌مند هستند و نظر به اينكه عبارات و كلمات اين كتاب در افاده معانى عالى و بلندى كه مصنّف آن اراده نموده‌اند خالى از قصور و اجمال نيست حتّى صعوبت فهم اين كتاب زبان‌زد اهل دانش مىباشد ازاين‌رو حقير ضعيف المايه حسب خواهش جمعى از طالبان و دوستداران علم كه مكرّرا از اين ناچيز خواسته و مرا به آن امر نموده‌اند شرحى به فارسى كه حامل ايصال معانى و واسطه ايضاح مقاصد و مطالب است با عباراتى ساده و سليس برآن نگاشته تا محصّلين و مبتديان از كتاب مزبور بتوانند استفاده نموده حتّى اگر در محلّى يا شهرى دسترسى به اساتيد اين فنّ نداشتند با راهنمائى شرح مزبور بدون حضور در جلسه درس و استفاده از استاد مشكلات كتاب برايشان حلّ شود و آن را به « تحرير الفصول » في « شرح كفاية الاصول » موسوم نمودم و از خداوند متعال طلب عفو و آمرزش نموده و از اساتيد و دانشمندان تقاضا دارم كه بلطف و بزرگوارى خود نظر نموده و اشتباهات و نارسائىهاى اين كتاب را كه صرفا در حدّ معلومات حقير و به ملاحظه افهام محصّلين و طالبين آن نوشته شده است بديده انتقاد ننگرند .\r\nدر اينجا وظيفه خود مىدانم كه از فاضل محترم جناب آقاى محمّد حاذق‌فر مدير محترم انتشارات حاذق كه در تصحيح و مقابله و طبع اين كتاب رنج و مشقّت فراوانى را متحمّل شده‌اند و آن را با بهترين حروف چاپ و زيباترين سليقه منظّم نموده‌اند تشكّر نموده و از خداوند متعال براى ايشان حسن عاقبت و توفيق بيشترى خواستارم .\r\nسيّد محمّد جواد ذهني تهراني\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nبسم اللّه الرحمن الرحيم\r\nمتن : الحمد للّه ربّ العالمين ، و الصّلاة و السّلام على محمّد و آله الطّاهرين و لعنة اللّه على اعدائهم اجمعين الى يوم الدّين .\r\nو بعد : فقد رتّبته على مقدّمة و مقاصد و خاتمة .\r\n\r\n[ خطبه 
  ]\r\nترجمه : بنام خداوند بخشنده مهربان\r\nجنس حمد اختصاص به خداوند يعنى پروردگار عالميان دارد ، درود و تهنيت قلبى و زبانى بر حضرت محمّد صلّى اللّه عليه و آله و سلّم و دودمان پاك حضرتش باد و لعنت و نفرين خداوند بر دشمنان ايشان جميعا باد از الآن تا روز قيامت .\r\nو بعد از حمد و ستايش و ثناء بايد بگويم كه اين كتاب را بر يك مقدّمه و مقاصدى چند و يك خاتمه ترتيب دادم .\r\nقوله : على مقدّمة : مرحوم مصنّف در مقدّمه كتاب بشرح سيزده امر به اين ترتيب پرداخته است :\r\nامر اوّل : در بيان موضوع و مسائل علم .\r\nامر دوّم : در وضع و اقسام آن .\r\nامر سوّم : بحث در اينكه صحّت استعمال لفظ در معنا بترخيص واضع است يا مستند به طبع و ذوق مىباشد .\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nامر چهارم : اطلاق لفظ و اراده نوع و جنس و شخص معنا از آن .\r\nامر پنجم : در اثبات وضع الفاظ در مقابل معانى من حيث هى نه از حيث اينكه مراد هستند .\r\nامر ششم : عدم وضع مستقلّ براى مركّبات .\r\nامر هفتم : علائم حقيقت و مجاز .\r\nامر هشتم : احوال پنجگانه براى الفاظ .\r\nامر نهم : اختلاف در ثبوت حقيقت شرعيّه .\r\nامر دهم : مبحث صحيح و اعم .\r\nامر يازدهم : وقوع اشتراك در لغات .\r\nامر دوازدهم : استعمال لفظ در اكثر از معنا جايز نيست .\r\nامر سيزدهم : اختلاف در وضع مشتقّ .\r\nقوله : و مقاصد : مقاصد اين كتاب هشت‌تا است به اين شرح :\r\nمقصد اوّل : در اوامر .\r\nمقصد دوّم : در نواهى .\r\nمقصد سوّم : در مفاهيم .\r\nمقصد چهارم : در عامّ و خاصّ .\r\nمقصد پنجم : در مطلق و مقيّد .\r\nمقصد ششم : در بيان امارات معتبره .\r\nمقصد هفتم : در بيان اصول عمليّه .\r\nمقصد هشتم : در بيان تعارض ادلّه و امارات .\r\nقوله : و خاتمة : خاتمه اين كتاب در مبحث اجتهاد و تقليد مىباشد .\r\nمتن : امّا المقدّمة : ففى بيان امور :\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nالاوّل انّ موضوع كلّ علم ( و هو الّذى يبحث فيه عن عوارضه الذّاتيّة اى بلا واسطة فى العروض ) هو نفس موضوعات مسائله عينا و ما يتّحد معها خارجا و إن كان يغايرها مفهوما ، تغاير الكلّى و مصاديقه و الطّبيعى و افراده .\r\nترجمه :\r\n\r\nمقدّمه كتاب\r\nامّا مقدّمه كتاب در بيان چند امر مىباشد :\r\n\r\nامر اوّل در بيان موضوع و مسائل علم\r\nتعريف موضوع : موضوع هر علمى آنست كه در آن علم از عوارض ذاتيّه‌اش بحث مىشود .\r\nمقصود از عوارض ذاتيّه ، عوارضى است كه بدون واسطه در عروض بر ذاتى عارض مىشوند .\r\nتعيين و تشخيص موضوع علم : موضوع هر علمى عينا همان موضوعات مسائل آن علم بوده و عبارتست از امرى كه در خارج با موضوعات مسائل متّحد مىباشد اگرچه از حيث مفهوم با آن‌ها همچون تغاير كلّى با مصاديقش متغاير بوده و يا نظير طبيعى با افرادش متفاوت مىباشد .\r\n\r\nتحرير و شرح\r\nمرحوم مصنّف در اين عبارات همان‌طورىكه اشاره شد دو مطلب را متعرّض شده‌اند كه شرح آن دو چنين مىباشد :\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n\r\nمطلب اوّل تعريف موضوع علم\r\nعادت مصنّفين و مؤلّفين بر اين جارى شده كه در مطلع و مقدّمه كتابشان از موضوع و مسائل و امور ديگرى صحبت مىكنند و مرحوم مصنّف نيز در اينجا به تبعيّت از آنها بشرح هر دو پرداخته و ابتداء موضوع علم را اين‌طور تعريف مىفرماين :\r\nموضوع هر علمى عبارتست از امرى كه از عوارض ذاتيّه آن بحث و گفتگو مىشود .\r\nمقصود از عوارض ذاتيّه ، اعراضى است كه بدون واسطه در عروض بر شيئى عارض مىشوند .\r\n\r\nعرض و اقسام آن\r\nمقصود از عرض در اينجا ، عرض در مقابل ذاتى باب ايساغوجى مىباشد و آن عبارتست از امرى كه از ذات شىء خارج باشد و آن بر سه قسم است :\r\n1 - عرضى كه بدون واسطه بر ذات عارض مىشود .\r\n2 - عرضى كه با واسطه داخل در ذات بر ذات عارض مىگردد .\r\n3 - عرضى كه با واسطه خارج از ذات بر ذات عارض مىشود .\r\n\r\nقسم اوّل\r\nعرضى كه بدون واسطه عارض گردد خود بر سه نوع است :\r\nالف : آنكه عارض با معروض مساوى باشد و منظور از تساوى حمل است به اين معنا كه عارض را بتوان بر معروض حمل نمود مانند تعجّب كه بر انسان عارض مىشود و مىگويند :\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nالانسان ( معروض ) متعجّب ( عارض ) .\r\nب : آنكه عارض اعم از معروض باشد مانند عروض جنس بر فصل مثلا عروض حيوان بر ناطق .\r\nج : آنكه عارض اخصّ از معروض باشد همچون عروض فصل بر جنس يعنى عروض ناطق بر حيوان .\r\n\r\nقسم دوّم\r\nعرضى كه با واسطه داخل در ذات بر ذات عارض مىشود دو نوع است :\r\nد : آنكه عروض عرض بر ذات به واسطه امرى بوده كه با معروض مساوى و داخل آن باشد مانند عروض تكلّم بر انسان به واسطه ناطق .\r\nه : آنكه عروض عرض بر ذات به واسطه امرى بوده كه اعم از معروض و داخل آن باشد نظير عروض حركت اراديّه بر انسان به واسطه حيوان .\r\n\r\nقسم سوّم\r\nعرضى كه با واسطه خارج از ذات بر ذات عارض مىشود بر چهار نوع مىباشد .\r\nو : آنكه عروض عرض بر ذات به واسطه امرى مساوى با ذات و خارج از آن باشد همچون عروض ضحك بر انسان به واسطه تعجّب .\r\nز : آنكه عروض عرض بر ذات به واسطه امرى اعم از ذات و خارج از آن باشد نظير عروض تحيّز بر ابيض به واسطه جسم .\r\nح : آنكه عروض عرض بر ذات به واسطه امرى اخصّ از ذات و خارج از آن باشد مثل عروض ضحك بر حيوان به واسطه انسان .\r\nط : آنكه عروض عرض بر ذات به واسطه امرى مباين با ذات و خارج از آن باشد مانند عروض حرارت بر آب به واسطه آتش .\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nپس مجموع اقسام عرض نه قسم مىشود .\r\n\r\nواسطه و اقسام آن\r\nواسطه بر سه قسم است :\r\n1 - واسطه در ثبوت .\r\n2 - واسطه در اثبات .\r\n3 - واسطه در عروض .\r\nواسطه در ثبوت عبارتست از علّت ثبوت عرض براى معروضش همچون آتش و خورشيد كه واسطه در ثبوت حرارت براى آب هستند يعنى علّت گرمى براى آب مىباشند .\r\nواسطه در اثبات آنست كه علم به آن علّت است براى علم بثبوت عرض براى معروض همچون حد وسط در قياسات نظير :\r\nالعالم متغيّر ، و كلّ متغيّر حادث ، فالعالم حادث .\r\nدر اين مثال « متغيّر » واسطه در اثبات حدوث براى عالم است .\r\nواسطه در عروض آنست كه عرض حقيقتا قائم به آن بوده و مجازا اسنادش را به ذو الواسطه مىدهند مانند كشتى كه حركت حقيقتا قائم به آن و مجازا به جالس آن نسبت داده مىشود .\r\nمؤلّف گويد : بعد از ملاحظه و در نظر گرفتن اقسام اعراض و وسائط مىگوييم :\r\nطبق تعريف مرحوم مصنّف عرض ذاتى آن است كه بدون واسطه در عروض بر ذاتى عارض گردد و به عبارت ديگر :\r\nمناط ذاتى بودن عرض آنست كه واسطه در عروض نداشته باشد اعم از آنكه اساسا بدون واسطه بوده يا واسطه داشته ولى واسطه‌اش از قبيل واسطه در ثبوت باشد ازاين‌رو حرارت براى آب از قبيل عرض ذاتى مىشود چه آنكه واسطه در آن از نوع واسطه در ثبوت است نه عروض و ملاك غريب بودن\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nعرض آنست كه واسطه در عروض داشته باشد همچون عروض حركت بر جالس سفينه ولى ارباب دانش و حضرات تعيين و تشخيص عرض ذاتى و غريب را اين‌طور منقّح و روشن بيان نكرده بلكه فرموده‌اند :\r\nاز اقسام نه‌گانه قسم اوّل يعنى عرضى كه به واسطه مساوى با معروض برآن عارض شود و دو قسم از اقسام هفت‌گانه اخير يعنى عرضى كه به واسطه جزء مساوى يا امر خارج از معروض و مساوى با آن عارض شود قطعا عرض ذاتى است و سه قسم اخير يعنى « ز ، ح و ط » يقينا عرض غريب است و در باقى اختلاف و شكّ مىباشد و چون مرحوم مصنّف اين تقرير را نپسنديده و اشتباه مىداند لهذا قيد « اى فى العروض » را آوردند تا بدين‌وسيله بر خطاء و خبط ايشان تنبيه و اشاره فرموده باشند .\r\n\r\nمطلب دوّم تشخيص و تعيين موضوع علم\r\nمرحوم مصنّف مىفرماين :\r\nموضوع هر علمى عينا همان موضوع مسائل معنون در آن علم مىباشد يعنى همان موضوعاتى كه موضوع علم را بحمل شايع بر آن‌ها مىتوان حمل كرد فلذا همان‌طورىكه در حمل شايع محمول در خارج با موضوع متّحد بوده و مفهوما با آن تغاير دارد همچون زيد انسان كه صرفا انسان با زيد از نظر مفهوم متفاوت است زيرا انسان مفهومش كلّى است و زيد داراى مفهوم جزئى مىباشد تغاير موضوع علم با موضوع مسائل نيز از همين قبيل مىباشد .\r\nمثال مثلا در علم نحو الفاعل مرفوع يا الضمير لا يعود الى ما تأخّر يا الحال وصف مبيّن للهيئة مسائل علم نحو هستند و موضوع در آنها « الفاعل » و\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n« الضمير » و « الحال » مىباشد و پرواضح است كه هر سه از مصاديق كلمه بوده كه آن موضوع علم نحو است پس مىتوان گفت كلمه يعنى موضوع علم نحو عينا همان « الفاعل » و « الضمير » و « الحال » است اگرچه به لحاظ كلّى بودنش با اين سه تغاير مفهومى دارد .\r\nقوله : انّ موضوع كلّ علم الخ : كلمه « موضوع » اسم انّ و « هو نفس موضوعات الخ » خبر آن مىباشد .\r\nقوله : يبحث فيه عن عوارضه : ضمير در « فيه » به كلّ علم و در « عوارضه » به « الّذى » راجع است .\r\nقوله : نفس موضوعات مسائله : يعنى مسائل علم .\r\nقوله : عينا : يعنى در خارج .\r\nقوله : يتّحد معها خارجا : ضمير در « معها » به موضوعات مسائل راجع است .\r\nقوله : و ان كان يغايرها مفهوما : ضمير در « كان » به موضوع كلّ علم راجع بوده و ضمير منصوبى در « يغايرها » به موضوعات مسائل عود مىكند .\r\nقوله : تغاير الكلّى و مصاديقه : كلمه « تغاير » به صيغه مصدر و منصوب است تا مفعول مطلق نوعى باشد از « يغايرها » و كلمه « واو » در « و مصاديقه » به معناى مع است و ضمير در « مصاديقه » به كلّى راجع است .\r\nقوله : و الطّبيعى و افراده : يعنى و تغاير الطّبيعى و افراده بنابراين كلمه « الطّبيعى » معطوف است به « الكلّى » و ضمير در « افراده » به « الطّبيعى » عود مىكند .\r\nمتن : و المسائل عبارة عن جملة من قضايا متشتّة جمعها اشتراكها فى الدّخل فى الغرض الّذى لاجله دوّن هذا العلم ، فلذا قد يتداخل بعض العلوم فى بعض المسائل ممّا كان له دخل فى مهمّين لاجل كلّ منهما دوّن علم على حدة فيصير من مسائل العلمين .\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nترجمه :\r\n\r\nمسائل و تعريف آن\r\nمسائل هر علمى عبارتست از مجموع قضاياى پراكنده‌اى كه جامع تمام آنها اشتراكشان در غرضى است كه بخاطر آن غرض علم منظور تدوين و وضع شده است ، ازاين‌رو گاهى برخى از علوم در پاره‌اى از مسائل با هم تداخل مىكنند و آن عبارتست از مسائلى كه دخالت در تحقّق يافتن دو مهمّ و غرض دارند كه بخاطر هريك از آن دو علمى مستقلّ و جداگانه تدوين شده در نتيجه از مسائل دو علم گرديده‌اند .\r\n\r\nتحرير و شرح\r\nمرحوم مصنّف در اين عبارات به دو مطلب اشاره فرموده كه شرح آن دو چنين مىباشد :\r\n\r\nمطلب اوّل تعريف مسائل علم\r\nمسائل هر علمى عبارتست از مجموع قضايائى كه همگى در تحقّق پيدا كردن يك غرض دخالت داشته باشند مانند مسائل ذيل :\r\nكلّ مفعول منصوب ، كلّ مبتداء مرفوع ، كلّ حال منصوب ، اسم كان مرفوع و خبره منصوب و امثال اين‌گونه مسائل كه چون همگى آنها در مصون ماندن زبان از اشتباه در تلفّظ و گفتار دخيل هستند و اين غرضى است مترتّب بر تحصيل علم نحو لاجرم مسائل مزبور را مسائل علم نحو مىدانند .\r\nپس مناط و ملاك مسئله بودن براى علمى آنست كه غرض از تحصيل علم برآن مترتّب بوده و قضيّه منظور در تحقّق آن دخالت داشته باشد .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n\r\nمطلب دوّم تداخل بعضى از علوم در بعضى ديگر\r\nبنابراين مطلب دوّم مترتّب و متفرّع از مطلب اوّل مىگردد يعنى وقتى مناط مسئله بودن قضيّه‌اى براى علمى اين باشد كه در تحقّق يافتن غرض مترتّب برآن دخيل باشد لاجرم اگر قضيّه‌اى به دو اعتبار در دو غرض كه هركدام مترتّب بر علمى بوده دخالت داشته باشد مىتوان اين دو علم را باعتبار مسئله مزبور در يكديگر متداخل دانست به اين معنا كه مسئله يادشده را از مسائل هر دو علم قرار داد .\r\nقوله : جمعها اشتراكها فى الدّخل فى الغرض : كلمه « جمعها » صفت است براى « قضايا » و ضمير مفعولى آن به قضايا راجع بوده و ضمير مجرورى در « اشتراكها » نيز به قضايا عود مىكند .\r\nقوله : الّذى لاجله دوّن هذا العلم : ضمير مجرورى در « لاجله » به « الغرض » راجع است .\r\nقوله : فلذا قد يتداخل بعض العلوم : اين عبارت تفريع است بر « جمعها اشتراكها فى الدّخل » .\r\nقوله : فى بعض المسائل : مثل تداخل علم اصول و لغت در مسئله « انّ الامر للطّلب » .\r\nبنابراين باعتبار آنكه در غرض مترتّب از علم حصول يعنى تفريع فرع بر اصل دخيل مىباشد از مسائل علم اصول و به ملاحظه آنكه در غرض از علم لغت كه آشنائى با معانى و مستعمل فيه الفاظ باشد دخالت دارد از مسائل علم لغت قرار داده شده است .\r\nقوله : ممّا كان له دخل فى مهمّين : ضمير در « له » به ماء موصوله راجع بوده و منظور از « مهمّين » غرضين مىباشد .\r\nقوله : لاجل كلّ منهما الخ : اين عبارت صفت است براى « مهمّين » .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nقوله : فيصير من مسائل العلمين : ضمير مستتر در « يصير » به « ما كان له دخل فى مهمّين » عائد است .\r\nمتن : لا يقال : على هذا يمكن تداخل علمين فى تمام مسائلهما فيما كان هناك مهمّان متلازمان فى التّرتّب على جملة من القضايا لا يكاد انفكاكهما .\r\nفانّه يقال : مضافا الى بعد ذلك بل امتناعه عادة .\r\nلا يكاد يصحّ لذلك تدوين علمين و تسميتهما باسمين ، بل تدوين علم واحد يبحث فيه تارة لكلا المهمّين و اخرى لاحدهما .\r\nو هذا بخلاف التّداخل فى بعض المسائل ، فانّ حسن تدوين علمين كانا مشتركين فى مسئلة او ازيد فى جملة مسائلهما المختلفة لاجل مهمّين ممّا لا يخفى .\r\n\r\nاشكال و انتقاد\r\nترجمه : بنا بر مطلبى كه گفته شد ممكنست دو علم در تمام مسائل با هم تداخل داشته باشند و آن جائى است كه دو غرض متلازم بر پاره‌اى از قضايا به نحوى مترتّب بوده كه انفكاك اين دو از هم ممكن نباشد ازاين‌رو بايد گفت همان‌طورىكه ممكنست دو علم در برخى از مسائل با هم اشتراك داشته باشند در جميع مسائل نيز امكان آن وجود دارد .\r\n\r\nجواب\r\nدر جواب از اين اشكال مىگوييم :\r\nعلاوه بر اينكه چنين اتّفاق و تداخلى بعيد الوقوع بلكه بحسب عادت ممتنع مىباشد ، بفرض وقوعش نبايد آن دو به صورت دو علم مستقلّ تدوين شده و موسوم به دو اسم علىحده گردند ، بلكه لازم است يك علم تدوين شده كه در آن گاهى هر دو غرض مورد بحث واقع شده و زمانى يكى از آن دو ؟ ؟ ؟\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nبخلاف تداخل در برخى از مسائل زيرا در چنين موردى بطور وضوح و ظهور تدوين دو علم بطور مستقلّ و علىحده حسن دارد يعنى باعتبار آنكه مسائل مزبور در غرض كذائى دخيل هستند از مسائل علم كذا و به ملاحظه آنكه همان مسائل در تحقّق بخشيدن غرض ديگرى دخالت دارند از مسائل علم ديگر به حساب مىآيند و تدوين دو علم بطور مستقلّ جاى ايراد و اعتراض ندارد .\r\n\r\nتحرير و شرح\r\nغرض از طرح اشكال آنست كه ممكنست چنين توهّم شود كه وحدت غرض ملاك مجتمع بودن قضايا در يك علم و تعدّد آن مناط محسوب شدنشان از علوم متعدّد نمىباشد چه آنكه اين ملاك و مناط بطور كلّى نمىتواند ضابطه و قاعده باشد و توضيح آن اينست كه :\r\nاغراض و مقاصدى كه در علوم وجود دارند نسبتشان با هم از چهار حال خارج نيست :\r\n1 - تلازم و آن به اينست كه دو علم در جميع مسائل كه دو غرض غير قابل انفكاك بر آنها مترتّب است با هم مشترك باشند .\r\n2 - تباين و آن به اينست كه دو علم داراى مسائلى باشند كه بر هريك از مسائل آن دو غرضى مباين با غرض مترتّب بر مسائل ديگرى ترتّب داشته باشد .\r\n3 - عموم و خصوص مطلق و آن به اينست كه غرض مترتّب بر يكى از دو علم اعم باشد از غرضى كه از علم ديگر مطلوب و مقصود است ازاين‌رو مسائل علم اوّل نيز از اين حيث اعم از مسائل علم دوّمى مىباشد .\r\n4 - عموم و خصوص من وجه و آن به اينست كه مسائل دو علم گاهى با هم در يك غرض مشترك و زمانى بر هريك غرض مباين با غرض از ديگرى مترتّب باشد .\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nدر سه صورت اخير صحيح است كه دو علم بطور جداگانه تدوين شده و ملاك دوئيّت و تعدّد آنها را طبق مناط و ملاك گفته شده وحدت يا اختلاف در غرض قرار داد امّا نسبت به صورت اوّل اين مناط كلّيّت ندارد يعنى با اينكه مسائل اين دو علم هركدام مشتمل بر غرضى غير ديگرى مىباشد و طبق قاعده مذكور بايد بتوان به اين اعتبار دو علم تدوين نمود ولى بحسب واقع صحيح و درست نيست چه آنكه غرضين متلازمين نمىتواند ملاك تدوين دو علم باشد .\r\nپس در نتيجه ضابطه‌اى كه براى تعدّد و وحدت علوم ذكر گرديد كلّيّت ندارد و نمىتوان به آن اعتماد داشت حاصل جوابى كه مرحوم مصنّف از اين اشكال و ايراد داده‌اند اينست كه :\r\nاوّلا : مستبعد است كه دو علم در عين حالى كه دو علم مستقلّ و جداگانه هستند مسائلشان بطور كلّى با هم از حيث غرض تلازم داشته باشد .\r\nثانيا : وحدت غرض تنها مناط و ملاك وحدت علم نيست تا به قاعده مزبور بتوان اشكال وارد نمود بلكه چون اين امر موكول به تحسين و تقبيح عقلاء مىباشد لاجرم در اين باب لازم است به ايشان رجوع گردد و پس از مراجعه به ايشان ملاحظه مىكنيم كه ملاك وحدت علم را يكى از دو امر مىدانند يا وحدت غرض مترتّب بر مسائل و يا اگر وحدت غرض نيست لااقل بين دو غرض تلازم باشد پس هريك از وحدت غرض و تلازم غرضين ملاك آنست كه علم را واحد قرار دهند .\r\nدر نتيجه بايد گفت اگر بر جميع مسائل دو علم دو غرض متلازم و غير قابل انفكاك مترتّب بود آن دو را دو علم نبايد دانست بلكه يك علم بوده كه گاهى در آن هر دو غرض ملاحظه و منظور مىگردد و زمانى يكى از آن دو مقصود مىباشد .\r\nقوله : على هذا : مشار اليه « هذا » كون وحدة العلم بوحدة الغرض مىباشد .\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nقوله : بعد ذلك : مشار اليه « ذلك » تداخل دو علم در تمام مسائل مىباشد .\r\nقوله : بل امتناعه : ضمير در « امتناعه » به ذلك راجع است .\r\nقوله : لا يكاد يصحّ لذلك : مشار اليه « ذلك » تداخل علمين در غرضين متلازمين مىباشد .\r\nقوله : كانا مشتركين فى مسئلة الخ : اين جمله صفت است براى « علمين » .\r\nمتن : و قد انقدح بما ذكرنا ، انّ تمايز العلوم انّما هو باختلاف الاغراض الدّاعية الى التّدوين لا الموضوعات و لا المحمولات و الّا كان كلّ باب بل كلّ مسئلة من كلّ علم علما على حدة كما هو واضح لمن كان له ادنى تأمّل .\r\nفلا يكون الاختلاف بحسب الموضوع او المحمول موجبا للتّعدّد كما لا يكون وحدتهما سببا لان يكون من الواحد\r\nترجمه :\r\n\r\nملاك تمايز علوم از يكديگر\r\nبه واسطه مطالبى كه ذكر نموديم ظاهر و روشن شد كه تمايز علوم از يكديگر صرفا به واسطه اختلاف آنها در غرضى كه سبب تدوين آنها شده است مىباشد كه اختلاف در موضوعات و محمولات چه آنكه اين دو اختلاف را اگر ملاك تعدّد و تمايز علوم بخواهيم قرار دهيم لازمه‌اش اينست كه هر بابى بلكه هر مسأله‌اى از هر علم را بايد علم علىحده و مستقلّ بدانيم چنانچه با كوچك‌ترين تأمّل و دقّتى صدق اين گفتار واضح و روشن مىشود .\r\nبنابراين اختلاف از نظر موضوع يا محمول هرگز موجب تعدّد علوم نمىشود همان‌طورىكه وحدت آنها سبب براى اتّحاد علوم نيست .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\n\r\nتحرير و شرح\r\nقوله : و قد انقدح بما ذكرنا : مقصود از « ما ذكرنا » تعريفى است كه ايشان براى مسائل فرمود .\r\nقوله : لا الموضوعات و لا المحمولات : ناگفته نماند كه اختلاف محمولات را احدى از ارباب دانش مناط تعدّد علوم قرار نداده است و اساسا وضوح و بداهت اين امر بدرجه‌اى است كه نياز به اقامه برهان و دليل ندارد .\r\nامّا اختلاف موضوعات چون وضوح و بداهت نداشته ازاين‌رو براى اثباتش ادلّه‌اى اقامه شده از جمله آنچه مرحوم مصنّف در اينجا آورده است و آن اينكه :\r\nاگر اختلاف علوم باختلاف موضوعات آن باشد پس هر باب بلكه هر مسأله‌اى از مسائل علم بايد خود باب جداگانه‌اى محسوب گردد زيرا پرواضح است كه موضوع مسائل با هم اختلاف دارند .\r\nمؤلّف گويد :\r\nاين كلام از مرحوم مصنّف خالى از دغدغه و اضطراب نيست زيرا قبلا ايشان فرمودند :\r\nموضوع هر علمى همان موضوع مسائل مىباشد و پرواضح است كه موضوعات مسائل بايد جملگى با هم متّحد باشند تا اتّحادشان با موضوع علم صادق آيد ، بنابراين ممكن نيست كه هر مسأله‌اى را باعتبار موضوعش بتوان علم جداگانه‌اى قرار داده و بگوئيم :\r\nچون موضوع آن با موضوع مسئله ديگر مختلف است و اختلاف موضوعات مناط تعدّد علوم مىباشد پس دو مسئله در واقع دو علم هستند .\r\nقوله : كما لا يكون وحدتهما سببا : همچون علم صرف و نحو و معانى و بيان كه موضوع در تمام كلمه مىباشد و در عين حال علوم متعدّد محسوب مىشوند .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nمتن : ثمّ انّه ربّما لا يكون لموضوع العلم و هو الكلّى المتّحد مع موضوعات المسائل عنوان خاصّ و اسم مخصوص ، فيصحّ ان يعبّر عنه بكلّ ما دلّ عليه ، بداهة عدم دخل ذلك فى موضوعيّته اصلا .\r\n\r\nعدم لزوم عنوان خاصّ ترجمه : براى موضوع\r\nچه‌بسا براى موضوع علم يعنى كلّى كه با موضوعات مسائل متّحد است عنوان خاصّ و اسم مشخّصى نمىباشد لذا در چنين مواردى صحيح است كه از آن بهر عبارتى كه برآن دلالت داشته باشد تعبير نمود چه آنكه بديهى است خصوصيّت عنوان و اسم هيچ‌گونه دخالتى در موضوعيّت موضوع ندارد .\r\nمؤلّف گويد : وجه فرموده مصنّف ( ره ) اينست كه مناط و ملاك در موضوعيّت موضوع وجود يا ماهيّت آن بوده كه در ترتّب غرض دخيل مىباشند امّا عنوان و اسم كه وسيله حصول علم ما بموضوع مىباشد اساسا دخالتى در اين امر ندارد .\r\nو به عبارت ديگر :\r\nآثار و خواصّ بر حقيقت يا وجود اشياء مترتّب است نه بر علم به حقيقت يا وجود آنها .\r\n\r\nتحرير و شرح\r\nقوله : ثمّ انّه ربّما لا يكون : ضمير در « انّه » به معناى « شأن » مىباشد .\r\nقوله : و هو الكلّى المتّحد الخ : ضمير « هو » به موضوع علم راجع است .\r\nقوله : ان يعبّر عنه : ضمير در « عنه » به موضوع علم راجع است .\r\nقوله : بكلّ ما دلّ عليه : ضمير در « عليه » به موضوع عائد است .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nقوله : بداهة عدم دخل ذلك فى موضوعيّته : مشار اليه « ذلك » عنوان خاصّ و اسم مخصوص بوده و ضمير در « موضوعيّته » به موضوع راجع است .\r\nمتن : و قد انقدح بذلك انّ موضوع علم الاصول هو الكلّى المنطبق على موضوعات مسائله المتشتّتة لا خصوص الادلّة الاربعة بما هى ادلّة ، بل و لا بما هى هى ، ضرورة انّ البحث فى غير واحد من مسائله المهمّة ليس من عوارضها و هو واضح لو كان المراد بالسّنّة منها هو نفس قول المعصوم او فعله او تقريره كما هو المصطلح فيها ، لوضوح عدم البحث فى كثير من مباحثها المهمّة كعمدة مباحث التّعادل و التّرجيح ، بل و مسئلة حجّيّة الخبر الواحد لا عنها و لا عن سائر الادلّة .\r\n\r\nنفى خصوصيّت ادلّه اربعه ترجمه : از موضوعيّت در علم اصول\r\nبتقرير و بيانى كه شد ظاهر گرديد موضوع علم اصول عبارتست از كلّى كه بر موضوعات مسائل مختلف و متفرّق آن منطبق مىشود نه خصوص ادلّه اربعه به ملاحظه دليل بودنشان بلكه حتّى باعتبار ذاتشان نيز ، زيرا بديهى است كه در بسيارى از مسائل مهمّ و اصلى اين علم بحث از عوارض ادلّه نمىباشد .\r\nالبتّه اگر مقصود از « سنّت » كه از جمله ادلّه اربعه است نفس قول يا فعل و يا تقرير معصوم عليه السّلام باشد چنانچه اصطلاح بر همين مستقرّ شده در اين صورت بيان مذكور يعنى عدم خصوصيّت ادلّه اربعة براى موضوعيّت امرى است واضح و روشن و نيازى به شرح و تفصيل ندارد چه آنكه در بسيارى از مباحث مهمّ اين علم همچون بخش اعظم از مبحث تعادل و ترجيح بلكه مسئله حجّيت خبر واحد نه بحث از سنّت بوده و نه از ادلّه ديگر يعنى كتاب و عقل و اجماع .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\n\r\nتحرير و شرح\r\nدر اينكه موضوع علم اصول چيست بين ارباب اصول اختلاف است :\r\nمشهور بين ايشان آنست كه موضوع اصول عبارتست از ادلّه اربعه به وصف انّها ادلّه و به عبارت ديگر :\r\nذات و نفس آيات و سنن و اجماع و عقل موضوع علم اصول نيست بلكه اين امور اربعه به ملاحظه آنكه دليل مىباشند موضوع هستند .\r\n\r\nاشكال بر مشهور\r\nبر مشهور اشكال شده است كه اگر موضوع اصول كتاب و سنّت و عقل و اجماع به وصف دليل بودن باشد مىبايد در تمام مسائل اصولى از عوارض دليل بحث شده باشد و حال آنكه بسيارى از مباحث چنين نمىباشند مانند :\r\nمسئله حجّيّت خبر واحد و دليل بودن ظواهر قرآنى و عمده از مباحث تعادل و تراجيح چه آنكه در اين مباحث ، بحث از عارض دليل نبوده بلكه كلام از نفس دليل مىباشد ازاين‌رو بايد گفت اگر موضوع اصول طبق آنچه مشهور فرموده‌اند باشد مباحث يادشده را از مبادى علم اصول بايد دانست درحالىكه خود مشهور به آن ملتزم نمىباشند .\r\n\r\nرأى صاحب فصول ( ره )\r\nمرحوم صاحب فصول براى فرار از اشكال مشرب ديگرى را اختيار نموده و مىفرمايد :\r\nموضوع علم اصول نفس ادله چهارگانه است نه آنكه وصف دليليّت را در آن ملاحظه كنيم ، بنابراين مباحث مذكور ، بحث از عارض موضوع\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nمىباشد زيرا سخن از نفس دليليّت ، سخن از عارض موضوع تلقّى مىگردد و بدين‌وسيله از اشكال مزبور مىتوان استخلاص يافت .\r\n\r\nرأى مرحوم مصنّف\r\nمصنّف مىفرمايد :\r\nنه كلام مشهور را مىتوان پذيرفت و نه رأى صاحب فصول را بلكه به عقيده ما موضوع علم اصول عبارتست از كلّى كه برخى از مصاديقش ادلّه اربعه و بعضى ديگر از افرادش امور ديگر مىباشد به اين معنا كه ما نمىتوانيم موضوع علم اصول را منحصر در ادلّه اربعه بدانيم اعم از آنكه ادلّه به وصف دليليّت بوده چنانچه مشهور فرموده‌اند يا ذات ادلّه بدون ملاحظه وصف مزبور همان‌طورىكه مرحوم صاحب فصول به آن معتقد مىباشد .\r\n\r\nوجه عدم صحّت كلام مشهور\r\nامّا اينكه چرا رأى مشهور صحيح نيست ، وجهش همان اشكالى است كه به ايشان شده و نقل گرديد و لزومى در اعاده آن نمىباشد .\r\nو امّا وجه عدم صحّت كلام صاحب فصول اينست كه موضوع مسائل اصولى اعم است از ادلّه اربعه و منحصر در ذات اين چهار تا نمىباشد تا در نتيجه موضوع علم اصول نيز منحصر در نفس ادلّه چهارگانه گردد .\r\nقوله : و قد انقدح بذلك : مشار اليه « ذلك » عدم لزوم عنوان خاصّ براى موضوع علم مىباشد .\r\nقوله : فى غير واحد من مسائله : يعنى مسائل اصول .\r\nقوله : ليس من عوارضها : ضمير در « عوارضها » به ادلّه اربعه راجع است .\r\nقوله : و هو واضح : ضمير « هو » به عدم كون البحث من عوارض الادلّة الأربعة راجع است .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nقوله : لو كان المراد بالسّنّة الخ : حاصل مراد مرحوم مصنّف اينست كه :\r\nسنّت كه يكى از ادلّه چهارگانه است يا به معناى مصطلحش كه عبارتست از نفس قول و فعل و تقرير معصوم عليه السّلام مىباشد يا به اعم از اين معنا و طريقى كه حاكى از آنست مىباشد :\r\nاگر مقصود از سنّت معناى اصطلاحى باشد اشكال يادشده بر مشهور متين و بجا بوده و مخلصى از آن وجود ندارد .\r\nو اگر مراد معناى دوّم باشد اشكالش ان‌شاءالله بعدا نقل خواهد شد .\r\nقوله : كما هو المصطلح فيها : ضمير « هو » به نفس قول و فعل و تقرير معصوم عليه السّلام راجع بوده و ضمير در « فيها » به « سنّت » عود مىكند .\r\nقوله : فى كثير من مباحثها المهمّة : ضمير در « مباحثها » به اصوليّه عود مىكند .\r\nقوله : لا عنها : يعنى لا عن السّنّة .\r\nمتن : و رجوع البحث فيهما فى الحقيقة الى البحث عن ثبوت السّنّة بالخبر الواحد فى مسئلة حجّيّة الخبر كما افيد ، و باىّ الخبرين فى باب التّعارض ، فانّه ايضا بحث فى الحقيقة عن حجّيّة الخبر فى هذا الحال غير مفيد ، فانّ البحث عن ثبوت الموضوع و ما هو مفاد كان التّامّة ليس بحثا عن عوارضه ، فانّها مفاد كان النّاقصة .\r\nترجمه : و رجوع نمودن بحث در مبحث تعادل و ترجيح و حجّيّت خبر واحد حقيقتا و در واقع به بحث از ثبوت سنّت به واسطه خبر واحد در مبحث حجّيّت خبر واحد چنانچه گفته شده و بسبب يكى از دو خبر در مبحث تعادل و ترجيح كلام مفيدى كه رافع اشكال باشد نيست ، زيرا بحث از ثبوت موضوع يعنى امرى كه مفاد كان تامّه است بحث از عوارض موضوع نيست چه آنكه عوارض مفاد كان ناقصه هستند نه تامّه .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n\r\nتحرير و شرح\r\nدر وجه عدم صحّت كلام مشهور قبلا گفته شد كه چون به ايشان اشكالى وارد است به همان شرحى كه گذشت نمىتوان به آن ملتزم شد .\r\n\r\nكلام مرحوم شيخ انصارى\r\nمرحوم شيخ اعظم در توجيه كلام مشهور و تصحيح آن فرموده‌اند :\r\nاگر سنّت به معناى مصطلح يعنى خصوص قول و تقرير و فعل معصوم عليه السّلام باشد مىتوان اشكال يادشده را جواب داد و شرح آن چنين است :\r\nدر مبحث حجّيّت خبر واحد غرض اصولى آنست كه به واسطه اثبات حجّيّت خبر واحد ثبوت سنّت ( يعنى قول و تقرير و فعل معصوم عليه السّلام ) را مسجّل و مدلّل كند و در مباحث تعادل و تراجيح كه دو دليل بدوا با هم متعارض واقع شده مقصود اصولى صرفا اينست كه به واسطه اخذ بمرجّحات يا در صورت فقدان آنها با تخيير اثبات كند كه به واسطه كداميك از دو دليل سنّت محرز و مبرهن مىگردد ، پس در اين دو مسئله و مسائل مشابه اين دو مآل بحث به سخن از ثبوت سنّت مىباشد و بديهى است كه ثبوت نيز در حقيقت خود يكى از عوارض سنّت به حساب مىآيد ازاين‌رو نبايد اشكال نمود كه بحث از ثبوت سنّت غير از بحث از عوارض سنّت مىباشد .\r\n\r\nاشكال مرحوم مصنّف به كلام شيخ اعظم ( ره )\r\nمرحوم مصنّف اين بيان و تقرير را از شيخ عليه‌الرّحمه نپسنديده و مىفرمايد :\r\nبا اين بيان كلام مشهور توجيه و تصحيح نمىشود و علّت آن را دليل آورده كه ذيلا تشريح مىگردد منتهى قبل از شرح اين دليل ذكر مقدّمه‌اى لازم است :\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nاخبارى كه بر موضوعات حمل مىشود از دو حال خارج نيست :\r\n1 - اخبارى كه مفاد كان تامّه بوده .\r\n2 - اخبارى كه مفاد كان ناقصه مىباشند .\r\nمقصود از قسم اوّل اخبارى بوده كه از اصل وجود موضوع خبر داده و حكايت مىكنند چنانچه مىگوييم : زيد موجود است .\r\nو منظور از قسم دوّم اخبارى است كه پس از فراغت از وجود موضوع و مسلّم بودن آن از ثبوت صفتى از صفات موجودات براى موضوع خبر مىدهند .\r\nمانند اينكه مىگوييم : زيد كاتب است چه آنكه بديهى است اثبات كتابت براى زيد پس از احراز وجود زيد بوده و در صورت معدوم بودن يا شكّ در وجودش هرگز نتوان چنين خبرى از وى داد ، پس تنها قسم دوّم از اخبار كه مفاد كان ناقصه است از عوارض موضوع خبر مىدهد نه قسم اوّل كه از اصل وجود و تحقّق موضوع حكايت مىنمايد .\r\nبا توجّه به اين مقدّمه مىگوييم :\r\nدر دو مبحث يادشده ( مسئله حجّيّت خبر واحد و مبحث تعادل و ترجيح ) از اصل ثبوت و وجود موضوع كه سنّت باشد خبر مىدهيم و چنانچه گفته شد اين نوع از اخبار هرگز حكايت از عوارض نمىكنند زيرا واضح و روشن است كه وجود و ثبوت موضوع با صفت و امرى كه عارض برآن مىشود تفاوت و تغاير دارد .\r\nمؤلّف گويد : فرموده مصنّف بنا بر مشرب قائلين به اصالت وجود و اعتبارى بودن ماهيّت صحيح و تمام است ولى بنا بر رأى كسانى كه به اصالت ماهيّت معتقدند همچون ارسطو از متقدّمين و مرحوم محقّق داماد از متأخّرين فرموده مرحوم شيخ درست بوده و از آن مفرّى نمىباشد و شرح اين دو مبنا در كتب عقلى مسطور است و ورود در آن تناسبى با اين مقام ندارد .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nقوله : و رجوع البحث فيهما : ضمير تثنيه به « مسئله حجّيّت خبر واحد » و « مباحث تعادل و ترجيح » عائد است .\r\nقوله : كما افيد : يعنى كما قيل و قائل همان‌طورىكه نقل شد مرحوم شيخ اعظم مىباشد .\r\nقوله : فانّه ايضا بحث الخ : ضمير در « فانّه » به ثبوت سنّت راجع است .\r\nقوله : فى هذا الحال : مقصود حال تعارض مىباشد .\r\nقوله : غير مفيد : خبر است براى « رجوع البحث » .\r\nقوله : ليس بحثا عن عوارضه : يعنى عوارض موضوع .\r\nقوله : فانّها مفاد كان النّاقصة : ضمير در « فانّها » به عوارض راجع است .\r\nمتن : لا يقال :\r\nهذا فى الثّبوت الواقعى ، و امّا الثّبوت التّعبّدى كما هو المهمّ فى هذه المباحث فهو فى الحقيقة يكون مفاد كان النّاقصة .\r\nترجمه : اشكال نشود كه بيان مزبور نسبت به ثبوت واقعى است و امّا ثبوت تعبّدى كه در اين مباحث مورد قصد و غرض مىباشد در حقيقت مفاد كان ناقصه بوده و بدين ترتيب جزء عوارض محسوب مىشود .\r\n\r\nتحرير و شرح\r\nممكنست در مقام اشكال بفرموده مصنّف ( ره ) اين‌طور گفته شود :\r\nثبوت و تحقّق براى سنّت به دو گونه مىباشد :\r\nالف : ثبوت واقعى .\r\nب : ثبوت تعبّدى .\r\nثبوت واقعى يعنى صرف الوجود و نفس تحقّق فعل و قول و تقرير معصوم عليه السّلام در واقع كه مفاد كان تامّه است و آن را نمىتوان از عوارض\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nسنّت محسوب نمود .\r\nثبوت تعبّدى يعنى اثبات جواز تعبّد و مشروعيّت عمل بقول و تقرير و فعل معصوم كه به واسطه خبر واحد يا اعمال قواعد تعادل و ترجيح محرز شده است و پرواضح است كه اين قسم از ثبوت مآلش به مفاد كان ناقصه است و چون غرض اصلى در اين مباحث اين نحو از ثبوت بوده لاجرم بحث در آنها از عوارض سنّت مىباشد و بدين‌وسيله اشكال مرتفع است .\r\nقوله : هذا فى الثّبوت الواقعى : مشار اليه « هذا » كون البحث عن ثبوت السّنّة راجعا الى ما كان مفاد « كان التّامّة » مىباشد .\r\nقوله : كما هو المهمّ فى هذه المباحث : يعنى مبحث حجّيّة خبر واحد و عمده مباحث تعادل و ترجيح .\r\nمتن : فانّه يقال :\r\nنعم : لكنّه ممّا لا يعرض السّنّة ، بل الخبر الحاكى لها ، فانّ الثّبوت التّعبّدى يرجع الى وجوب العمل على طبق الخبر كالسّنّة المحكيّة به و هذا من عوارضه لا عوارضها كما لا يخفى .\r\nو بالجملة :\r\nالثّبوت الواقعى ليس من العوارض و التّعبّدى و ان كان منها ، الّا انّه ليس للسّنّة بل للخبر فتأمّل جيّدا .\r\nترجمه : بيان و گفتار مذكور نبايد در اين مقام آورده شود زيرا در جوابش چنين گفته مىشود :\r\nبلى ثبوت تعبّدى از عوارض و مفاد كان ناقصه مىباشد ولى از امورى نيست كه بر سنّت عارض شود بلكه از عوارض خبرى است كه سنّت را حكايت مىنمايد چه آنكه ثبوت تعبّدى مرجعش به وجوب عمل برطبق خبرى است كه از سنّت خبر مىدهد و پرواضح است كه اين معنا از عوارض خبر حاكى به حساب آمده نه آنكه از عوارض سنّت محسوب گردد .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nو خلاصه جواب آنكه ثبوت واقعى سنّت از عوارض نبوده و ثبوت تعبّدى اگرچه از عوارض است ولى از عوارض سنّت نمىباشد بلكه عارض بر خبر حاكى از آن مىگردد .\r\n\r\nتحرير و شرح\r\nحاصل جوابى كه مرحوم مصنّف از اشكال مذكور مىدهند اينست كه :\r\nبحث در مباحث نامبرده ( حجّيّت خبر واحد ، عمده مباحث تعادل و ترجيح ) از دو حال خارج نيست :\r\nيا از ثبوت واقعى سنّت بوده و يا از ثبوت تعبّدى .\r\nاگر از ثبوت واقعى باشد همان‌طورىكه در اشكال به آن اعتراف شد اين قسم از ثبوت از عوارض اصلا محسوب نشده و بحث از آن بحث از عارض دليل نمىباشد و اشكال ما بر مشهور باقى است .\r\nو اگر بحث در آنها از ثبوت تعبّدى باشد بايد بگوئيم اگرچه اين قسم از ثبوت به لحاظ آنكه مفاد كان ناقصه است از عوارض به حساب مىآيد ولى در عين حال از عوارض سنّت به معناى قول و تقرير و فعل معصوم نمىباشد بلكه ثبوت مزبور عارض بر خبرى شده كه از سنّت حكايت مىكند .\r\n\r\nتوضيح\r\nتوضيح اين گفتار آنست كه مثلا اگر زراره خبر داد كه امام صادق عليه السّلام از فلان حكم خبر داده‌اند در مبحث حجّيّت خبر واحد از اين معنا صحبت مىشود كه آيا فرموده امام عليه السّلام بخبر زراره ثابت مىشود يا ثابت نمىگردد لذا پس از اثبات حجّيّت خبر واحد ثابت مىشود كه مىتوان از طريق خبر عادل بفرمايش معصوم عليه السّلام پى برد يعنى تعبّدا قول حضرتش ثابت مىشود و معناى ثبوت تعبّدى كلام معصوم اينست كه لازم است برطبق خبر زراره عمل گردد و بديهى است لزوم عمل بخبر زراره از عوارض خبر ايشان\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nبوده نه از عوارض فرموده امام عليه السّلام .\r\nقوله : فانه يقال : ضمير در « فانّه » به معناى « شأن » مىباشد .\r\nقوله : لكنّه ممّا لا يعرض السّنّة : ضمير در « لكنّه » به ثبوت تعبّدى راجعست .\r\nقوله : بل الخبر الحاكى لها : يعنى بل يعرض الخبر الحاكى للسّنّة ، بنابراين ضمير در « لها » به سنّت عود مىكند و مقصود از « خبر حاكى » مثلا همان خبر زراره است كه از فرموده امام صادق عليه السّلام حكايت مىنمايد .\r\nقوله : كالسّنّة المحكيّة به : ضمير در « به » به « الخبر » راجع است .\r\nقوله : و هذا من عوارضه لا عوارضها : مشار اليه « هذا » وجوب العمل بوده و ضمير در « عوارضه » به خبر حاكى عود كرده و ضمير در « عوارضها » به سنّت راجع است .\r\nقوله : و ان كان منها : ضمير در « كان » به ثبوت تعبّدى راجع بوده و ضمير در « منها » به عوارض عود مىنمايد .\r\nقوله : الّا انّه ليس للسّنّة بل للخبر : ضمير در « انّه » به معناى « شأن » مىباشد .\r\nمتن : و امّا اذا كان المراد من السّنّة ما يعمّ حكايتها ، فلانّ البحث فى تلك المباحث و إن كان عن احوال السّنّة بهذا المعنى ، الّا انّ البحث فى غير واحد من مسائلها كمباحث الالفاظ و جملة من غيرها لا يخصّ الادلّة ، بل يعمّ غيرها و إن كان المهمّ معرفة احوال خصوصها كما لا يخفى .\r\nترجمه : و امّا اگر مقصود از « سنّت » معنائى باشد اعم از نفس سنّت و خبرى كه از آن حكايت مىكند آن نيز مورد اشكال است زيرا بحث در اين مباحث ( مبحث حجّيّت خبر واحد و عمده مباحث تعادل و ترجيح ) اگرچه از احوال سنّت به اين معنا مىباشد ولى در عين حال سخن در بسيارى ديگر از مسائل همچون مباحث الفاظ و پاره‌اى ديگر از مسائل اصوليّه اختصاصى\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nبه ادلّه ندارد بلكه اعم از آنها مىباشد و لو آنكه غرض مهمّ از طرح آنها عرفان باحوال خصوص ادلّه است .\r\n\r\nتحرير و شرح\r\nقبلا گفته شد كه سنّت داراى دو معنا است ، يكى معناى مصطلح يعنى نفس قول و تقرير و فعل معصوم عليه السّلام و ديگرى معنائى اعم از آن و خبرى كه حاكى از آن باشد .\r\nو گفتيم در صورتى كه مقصود از سنّت كه يكى از ادلّه چهارگانه است معناى اوّل باشد اشكال وارد بر كلام مشهور بسيار واضح و در نهايت روشنى است .\r\nاكنون مىگوييم اگر مراد از سنّت معناى دوّم باشد اشكال سابق الذّكر مرتفع بوده و سخن از مبحث حجّيّت خبر واحد و عمده مباحث تعادل و ترجيح نمىتوان به ميان آورد چون طبق اين معنا كلام در اين مباحث از عوارض سنّت است ولى اشكالى كه در اينجا مطرح است اينكه بحث در بسيارى ديگر از مسائل همچون مباحث الفاظ و پاره‌اى از مسائل ديگر از عوارض سنّت به اين معنا نمىباشد چه آنكه بحث در پيرامون اطلاق و تقييد يا عموم و خصوص يا اجمال و وضوح الفاظ و امثال اين‌گونه ابحاث قطعا اختصاصى به ادلّه اربعه نداشته بلكه در مطلق عبارات و الفاظ مىباشد اگرچه غرض مهمّ خصوص ادلّه است امّا در عين حال طرح اين ابحاث به منظور بررسى حالات و عوارض كلّى الفاظ مىباشد ازاين‌رو بفرض كه سنّت به معناى دوّم مراد باشد اين سنخ مسائل كه قطعا در اصول از مباحث مهمّ اين علم به حساب مىآيند مورد اشكال واقع مىشوند .\r\nقوله : ما يعمّ حكايتها : ضمير مؤنّث به سنّت راجع است .\r\nقوله : فلانّ البحث فى تلك المباحث : مقصود از « تلك المباحث » مبحث حجّيّت خبر واحد و عمده مسائل تعادل و ترجيح است .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nقوله : عن احوال السّنّة بهذا المعنى : يعنى معناى دوّم .\r\nقوله : فى غير واحد من مسائلها : يعنى مسائل اصول .\r\nقوله : و جملة من غيرها : ضمير در « غيرها » به مباحث الفاظ راجع است .\r\nمؤلّف گويد :\r\nغير مباحث الفاظ همچون بحث در مسائل عقليّه نظير كلام در حسن و قبح عقلى و نيز مانند مبحث اجتهاد و تقليد .\r\nقوله : و ان كان المهمّ معرفة احوال خصوصها : يعنى خصوص ادلّه .\r\nمتن : و يؤيّد ذلك ، تعريف الاصول بانّه العلم بالقواعد الممهّدة لاستنباط الاحكام الشّرعيّة ، و إن كان الاولى تعريفه بانّه صناعة يعرف بها القواعد الّتى يمكن ان تقع فى طريق استنباط الاحكام او الّتى ينتهى اليها فى مقام العمل ، بناء على انّ مسئلة حجّيّة الظّنّ على الحكومة و مسائل الاصول العمليّة فى الشّبهات الحكميّة من الاصول كما هو كذلك ، ضرورة انّه لا وجه لالتزام الاستطراد فى مثل هذه المهمّات .\r\nترجمه :\r\n\r\nتأييد اشكال\r\nو مؤيّد اين كلام كه بحث در بسيارى از مسائل علم اصول اختصاص بخصوص ادلّه اربعه ندارد تعريفى است كه حضرات براى اصول نموده و فرموده‌اند :\r\nعلم اصول عبارتست از علم بمطلق قواعدى كه براى استنباط احكام شرعيّه تمهيد و آماده شده‌اند البتّه بهتر آنست كه آن را اين‌طور تعريف كنند :\r\nعلم اصول عبارتست از صناعتى كه به واسطه‌اش قواعدى كه ممكنست در طريق استنباط احكام واقع شده يا در مقام عمل به آنها منتهى گرديد دانسته مىگردد .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nالبتّه تعريف دوّم مبنى برآن است كه مسئله حجّت بودن ظنّ از باب حكم عقلى بوده و مسائل اصول عمليّه در شبهات حكميّه از اصول محسوب شوند چنانچه همين‌طور نيز مىباشد .\r\nو بهر تقدير تعريف مزبور مؤيّد اشكال نامبرده است چه آنكه از تعريف مذكور اين‌طور استفاده مىشود بحث در علم اصول تنها در اطراف ادلّه اربعه نبوده بلكه آنچه در استنباط احكام دخيل باشد مورد كلام و گفتگو است و اين‌گونه مباحث در اصول بسيار هستند كه وجهى ندارد بگوئيم از آنها به تناسب مقامات صحبت شده نه آنكه از مسائل علم اصول باشند .\r\n\r\nتحرير و شرح\r\nحاصل فرموده مرحوم مصنّف در عباراتى كه نقل شد اينست كه تعريفى را كه ارباب اصول براى اين علم نموده‌اند مؤيّد آنست كه بحث در اين علم تنها اختصاص به ادلّه اربعه نداشته بلكه شامل غير آنها نيز مىشود .\r\n\r\nوجه تأييد\r\nوجه تأييد اين تعريف آنست كه حضرات اصول را علم بمجموع قواعدى دانسته‌اند كه در استنباط احكام شرعى دخيل باشند اعم از آنكه ادلّه چهارگانه بوده يا غير آن همچون قسمت مهمّ از باب الفاظ و پاره‌اى از غير آن .\r\n\r\nتعريف علم اصول\r\nامّا تعريفى كه براى اصول نقل شده دو تعريف است كه مرحوم مصنّف هر دو را در كتاب ذكر فرموده و ما نيز آن را ترجمه نموديم منتهى نكته‌اى كه در اينجا مىبايد روشن شود اينست كه مصنّف عليه‌الرّحمه فرمودند تعريف دوّم اولى و شايسته‌تر از تعريف اوّلى است و در وجه اولويّت وجوهى\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nگفته شده كه به برخى از آنها در ذيل اشاره مىكنيم :\r\nالف : در تعريف اوّل اصول را به علم بقواعد تفسير كرده‌اند ولى در تعريف دوّم آن را نفس صناعت و قواعد قرار داده‌اند و پرواضح است كه اصول علم بقواعد نبوده بلكه عبارتست از همان نفس قواعد اعم از آنكه علم به آنها حاصل شده يا اساسا كسى به آنها عالم نباشد .\r\nب : در تعريف اوّل از اصول به قواعدى كه صرفا براى استنباط ممهّد و آماده شده‌اند تعبير شده درحالىكه در تعريف دوّم از قيد « ممهّده » نامى برده نشده بلكه بجاى آن قواعدى كه ممكنست در طريق استنباط احكام قرار گيرند گذارده شده و اين تعبير بمراتب بهتر از تعبير در تعريف اوّل مىباشد زيرا مسائل علم اصول طبق تعريف دوّم دامنه‌اش وسيع‌تر و گسترده‌تر مىگردد .\r\nج : بنا بر تعريف مشهور كه تعريف اوّل باشد مسئله حجّيّت ظنّ و نيز مسائل اصول عمليّه عقليّه نظير برائت و اشتغال و تخيير عقلى در شبهات حكميّه از اصول خارج شده درحالىكه طبق تعريف دوّم داخل اين علم مىگردند و حقّ هم آنست كه داخل باشند .\r\nامّا بيان خارج شدن مسئله حجّيّت ظنّ :\r\nبين ارباب اصول اختلاف است كه مقدّمات انسداد نتيجه‌اش كشف است يا حكومت گروهى باوّل و دسته‌اى به دوّم متمايل شده‌اند :\r\nمقصود از كشف اجمالا اينست كه پس از تمهيد و تماميّت مقدّمات دليل انسداد كشف مىكنيم كه شارع مقدّس مطلق ظنّ را حجّت قرار داده است .\r\nو منظور از حكومت بطور خلاصه آنست كه مىگويند وقتى مقدّمات دليل انسداد را تصحيح و تصديق نموديم عقل حكم مىكند پس بمطلق ظنّ مىتوان عمل نمود و شرح اين مبحث ان‌شاءالله تعالى در آينده خواهد آمد .\r\nو بهر تقدير بنا بر آنكه نتيجه مقدّمات انسداد كشف باشد معنايش\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nاينست كه مظنون حكم شرعى ظاهرى بوده نظير ساير حجج شرعيّه درحالىكه بنا بر حكومت نمىتوان اين تقرير را نمود زيرا همان‌طورىكه گفتيم معناى حكومت اينست كه مقدّمات منشا براى حكم عقل بوجوب عمل برطبق ظنّ مىباشند و ظنّ همچون علم حجّت عقليّه است بنابراين مسئله حجّيّت ظنّ در طريق استنباط حكم شرعى واقع نشده و بدين ترتيب از اصول خارج مىگردد .\r\nو امّا بيان خارج شدن مسائل اصول عمليّه عقليّه :\r\nوجه خروج اين مسائل اينست كه به واسطه آنها توصّل به حكم شرعى نمىتوان يافت پس اگر اصول عمليّه عقليّه را از اصول بدانيم چنانچه حقّ نيز همين است بنا بر تعريف مشهور بايد ملتزم شويم كه از اصول خارج بوده فقط استطرادا و بالمناسبة از آنها در اين علم بحث مىشود درحالىكه وجهى براى اين التزام نيست زيرا اين مباحث و نيز مبحث حجّيّت ظنّ از مهمّات و مقاصد در اين علم بوده كه با عدول از تعريف مشهور و اخذ بتعريف دوّم آنها را در اصول مىتوانيم داخل نمائيم .\r\nقوله : و يؤيّد ذلك : مشار اليه « ذلك » عدم اختصاص مباحث مذكور بخصوص ادلّه اربعه مىباشد .\r\nقوله : بانّه العلم بالقواعد : ضمير در « انّه » باصول راجعست .\r\nقوله : تعريفه بانّه صناعة الخ : ضمير در « بانّه » و در « تعريفه » باصول راجع است .\r\nقوله : يعرف بها القواعد : ضمير در « بها » به صناعة راجع است .\r\nقوله : القواعد الّتى يمكن ان تقع الخ : مانند اكثر مباحث باب الفاظ بلكه تمام آنها و قسمت اعظم از مباحث ادلّه و امارات .\r\nقوله : او الّتى ينتهى اليها فى مقام العمل : همچون مباحث اصول عمليّه كه در طرق استنباط واقع نشده ولى در مقام عمل به آنها نيازمند مىباشيم .\r\nقوله : بناء على انّ مسئلة حجّيّة الظّنّ : كلمه « بناء » متعلّق است به « او الّتى ينتهى اليها الخ » .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nقوله : و مسائل الاصول العمليّة : معطوف است به مسئله حجّيّة الظّنّ .\r\nمؤلّف گويد :\r\nاز اينكه مرحوم مصنّف اصول را به قيد « عمليّه » مقيّد ساخت و خصوص اين قسم از اصول را منتهى اليه در مقام عمل قرار داده‌اند اين‌طور استفاده مىشود كه اصول شرعيّه از قبيل قواعد فقهيّه همچون قاعده طهارت و قاعده حلّيّت و امثال اين دو از قبيل قسم اوّل يعنى قواعدى هستند كه ممكنست در طريق استنباط احكام شرعى واقع شوند .\r\nقوله : فى الشّبهات الحكميّة : شبهات حكميّه اصطلاحا احكام مشكوكه‌اى هستند كه منشا شبهه در آنها شارع مقدّس باشد يا از باب عدم نص و يا اجمال نص و يا تعارض نصّين چنانچه شرح آن عن‌قريب ان‌شاءالله خواهد آمد .\r\nدر مقابل اين شبهات ، شبهات موضوعيّه است كه منشا شكّ شارع نباشد و بهر تقدير از قيد « اصول عمليّه در شبهات حكميّه » اين‌طور استفاده مىشود كه اصول جاريه در شبهات موضوعيّه چون براى استفاده احكام كلّى نبوده لاجرم از جمله اصول محسوب نمىشوند نظير شكّ در اينكه مايع معيّن در خارج نجس است يا طاهر مىباشد يا خمر است و يا سركه كه باصالة الطّهارة يا اصالة الاباحه حكم خاصّ و جزئى را معيّن مىكنند ، اين دو اصل در اين مورد همان‌طورىكه گفتيم از جمله اصول محسوب نيستند زيرا اصل اصطلاحا به آن دليلى گويند كه كاشف از حكم كلّى بوده نه مبيّن حكم جزئى خاصّى باشد .\r\nقوله : كما هو كذلك : يعنى حقّ هم همين است كه مسائل اصول عمليّه در شبهات حكميّه از اصول مىباشند .\r\nقوله : ضرورة انّه لا وجه الخ : علّت است براى اولويّت تعريف دوّم .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nبسم اللّه الرحمن الرحيم\r\nمتن : الامر الثّانى الوضع هو نحو اختصاص اللّفظ بالمعنى و ارتباط خاصّ بينهما ناش عن تخصيصه به تارة و من كثرة استعماله فيه اخرى و بهذا المعنى صحّ تقسيمه الى التّعيينى و التّعيّنى كما لا يخفى .\r\nترجمه :\r\n\r\nامر دوّم تعريف و اقسام وضع\r\nوضع عبارتست از يك نوع اختصاص لفظ به معنا و ارتباط خاصّى بين آن دو كه اين ارتباط گاهى از اختصاص دادن لفظ به معنا ناشى شده و زمانى از كثرت استعمالش در معناى مزبور حاصل مىگردد و باعتبار اين دو نحو از ارتباط صحيح است كه آن را به وضع تعيينى و تعيّنى تقسيم نمائيم .\r\n\r\nتحرير و شرح\r\nوضع در لغت به معناى نهادن و قرار دادن است و مقتضاى اين معنا آنست كه آن را از مقوله فعل قرار دهيم لاجرم از باب تناسب بين معناى لغوى و اصطلاحى لازم است آن را به تخصيص لفظ به معنا تفسير كنيم و تعبير مرحوم مصنّف به كلمه « اختصاص » كه از مقوله انفعال است محمول بر تسامح در\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nتعبير مىباشد و بهر تقدير ارتباطى كه بين معنا و لفظ پس از وضع برقرار مىشود ممكنست معلول دو امر باشد :\r\nالف : تخصيص لفظ به معنا چنانچه پدر نام حسين را وقتى براى فرزندش قرار مىدهد هروقت نام مزبور برده مىشود فرزند اراده مىگردد و اين علقه و ارتباط مستند به جعل و تخصيص لفظ بوى مىباشد در اين قسم از وضع اصطلاحا وضع را تعيينى خوانند .\r\nب : ارتباط بين لفظ و معنا و علقه يادشده مستند به كثرت استعمال لفظ در معنا باشد به اين معنا كه ابتداء چون لفظ را در مقابل معنا جعل و وضع نكرده‌اند هيچ‌گونه علاقه‌اى بينشان وجود نداشته فلذا در به دو امر ناچار بوده‌اند لفظ را با كمك قرينه در معنائى استعمال نمايند سپس به واسطه استعمال زياد بتدريج علاقه‌اى بين لفظ و معنا به حدّى پيدا شد كه در اراده معناى مستعمل فيه از لفظ نيازى به قرينه نبوده و مجرّد القاء لفظ براى اراده آن كافى گرديد و وقتى لفظ به اين مرحله از ظهور رسيد گويا لفظ را در مقابل معناى مستعمل فيه مذكور جعل و وضع نموده‌اند و اين قسم از وضع را وضع تعيّنى نامند .\r\nقوله : ارتباط خاصّ بينهما : يعنى بين لفظ و معنا .\r\nقوله : ناش عن تخصيصه به : كلمه « ناش » صفت است براى « ارتباط » و ضمير مجرورى در « تخصيصه » به لفظ و در « به » به معنا عود مىنمايد .\r\nقوله : استعماله فيه : ضمير در « استعماله » به لفظ و در « فيه » به معنا عود مىنمايد .\r\nقوله : و بهذا المعنى : يعنى باعتبار وجود چنين معنائى براى وضع غير از معناى اوّل .\r\nقوله : صحّ تقسيمه : يعنى تقسيم وضع .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nمتن : ثمّ : انّ الملحوظ حال الوضع امّا يكون معنى عامّا ، فيوضع اللّفظ له تارة و لافراده و مصاديقه اخرى .\r\nو امّا يكون معنى خاصّا لا يكاد يصحّ الّا وضع اللّفظ له دون العامّ ، فيكون الاقسام ثلاثة و ذلك لانّ العامّ يصلح لان يكون آلة للحاظ افراده و مصاديقه بما هو كذلك فانّه من وجوهها و معرفة وجه الشّيء معرفته بوجه بخلاف الخاصّ ، فانّه بما هو خاصّ لا يكون وجها للعامّ و لا لسائر الافراد ، فلا يكون معرفته و تصوّره معرفة له و لا لها اصلا و لو بوجه .\r\nترجمه :\r\n\r\nتقسيم ديگر براى وضع\r\nمرحوم مصنّف سپس براى وضع تقسيم ديگرى به اين شرح نقل مىفرمايد :\r\nملحوظ در حال وضع يا معناى عامّى است كه لفظ را گاهى در مقابل همان معنا وضع نموده و زمانى در قبال افرادش جعل مىكنند و يا معناى خاصّ و مشخّصى است كه در اين صورت فقط لفظ را براى همان معناى خاصّ بايد قرار دهند نه معناى عامّ .\r\nدر نتيجه براى وضع سه قسم تحقّق پيدا مىكند .\r\n\r\nوجه انحصار وضع در اقسام سه‌گانه\r\nسپس در مقام وجه حصر وضع در اقسام سه‌گانه مذكور مىفرماين :\r\nو جهت حصر اينست كه معناى عامّ متصوّر هم صلاحيّت دارد كه خود موضوع له لفظ قرار گيرد و هم وسيله و آلت براى موضوع له قرار دادن مصاديق و افرادش واقع شود زيرا عامّ وجه افراد است و عرفان به وجه چيزى در واقع خود معرفت به همان شىء مىباشد بخلاف صورتى كه معناى ملحوظ\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nخاصّ باشد چه آنكه خاصّ باعتبار خصوصيّت و محدوديّتى كه دارد نمىتواند وجه براى عامّ و نيز افراد ديگر عامّ غير از خودش قرار گيرد ازاين‌رو معرفت به آن و تصوّرش معرفت به عامّ و بافراد ديگر به‌هيچ‌وجهى از وجوه نمىباشد .\r\n\r\nتحرير و شرح\r\nمرحوم مصنّف در اين عبارات دو مطلب را متعرّض شده‌اند :\r\nالف : تقسيم وضع به سه قسم .\r\nب : وجه حصر و علّت انحصار آن در سه قسم .\r\n\r\nاقسام سه‌گانه وضع\r\nپرواضح است براى قرار دادن لفظى در مقابل معنائى لازم است ابتداء معنا را ملاحظه نموده و سپس لفظ را برايش قرار دهند حال باعتبار كيفيّت معناى ملحوظ و جعل لفظ در مقابل آن براى وضع سه قسم پديد مىآيد :\r\n1 - وضع عامّ بوده و موضوع له نيز عامّ باشد .\r\n2 - وضع عامّ بوده و موضوع له خاصّ باشد .\r\n3 - وضع خاصّ بوده و موضوع له نيز خاصّ باشد .\r\nمعناى قسم اوّل اينست كه واضع معناى عامّى را ملاحظه نموده و سپس لفظ را براى همان معناى كلّى و عامّ قرار مىدهد .\r\nو مقصود از قسم دوّم آنست كه واضع پس از تصوّر معناى عامّ آن را همچون آئينه‌اى براى رؤيت افراد و مصاديق قرار داده و سپس لفظ را در مقابل افراد آن قرار دهد .\r\nو منظور از قسم سوّم آنست كه واضع معناى خاصّ و مشخّصى را ملاحظه كرده و آنگاه لفظ را براى همان معنا قرار مىدهد .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nمؤلّف گويد :\r\nاز اقسامى كه ذكر شد و شرحى كه براى آن نقل گرديد به خوبى استفاده مىشود كه كلمه « وضع » در لسان حضرات به دو معنا استعمال مىشود :\r\n1 - معناى مصدرى يعنى قرار دادن و جعل .\r\n2 - معناى اسمى به معناى « ما يتصوّر » .\r\nمثلا وقتى مىگويند وضع عامّ يعنى ما يتصوّر و معناى ملحوظ عامّ مىباشد ، بنابراين وضع در اين قبيل استعمالات به معناى اسمى مراد مىباشد .\r\n\r\nوجه حصر وضع در سه قسم\r\nما يتصوّر و معناى ملحوظ بطور حصر عقلى يا عامّ و كلّى است يا چنين نمىباشد .\r\nدر صورت اوّل يا لفظ را براى معناى عامّ و كلّى قرار مىدهند يا اين‌طور نمىباشد در صورت اوّل وضع عامّ و موضوع له نيز عامّ است .\r\nو در فرض دوّم كه لفظ را براى معناى كلّى قرار ندهند وضع عامّ و موضوع له خاصّ مىباشد .\r\nو امّا در صورت دوّم كه ما يتصوّر معناى عامّ نباشد لفظ را صرفا در مقابل همان بايد قرار داد و بدين ترتيب وضع خاصّ و موضوع له نيز خاصّ مىشود .\r\nو امّا بيان و تقرير اين مطلب كه معناى ملحوظ وقتى عامّ است چطور موضوع له نيز گاهى عامّ بوده و زمانى خاصّ ولى در فرضى كه ملحوظ خاصّ باشد صرفا موضوع له خاصّ است :\r\nمىگوييم معناى عامّ و كلّى به ملاحظه تعميم و وسعتى كه دارا هست هم براى نشان دادن خود و هم براى مرآت بودن جهت ارائه افراد و مصاديقش صلاحيّت دارد چه آنكه عامّ وجه و رخسار افراد محسوب مىشود و همان‌طورىكه علم بوجه شىء و عرفان به عنوان چيزى وجهى از وجوه علم و معرفت\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nتلقّى مىگردد در اينجا نيز علم بعامّ و تصوّر آن براى علم بمصاديق و افرادش نوعى از عرفان به حساب مىآيد لذا در فرضى كه عامّ متصوّر باشد صحيح است لفظ را براى نفس معناى عامّ و كلّى قرار دهند چنانچه براى افراد مرئى در اين مرآت نيز ممكنست لفظ را وضع نمايند چون در موضوع له صرفا تصوّرش معتبر است اعم از تصوّر استقلالى بوده يا تبعى و ظلّى باشد ولى بخلاف صورت دوّم كه ملحوظ و ما يتصوّر معناى خاصّ باشد كه در اين فرض چون معناى خاصّ محدود و مشخّص است ازاين‌رو براى ارائه غير خودش قابليّت ندارد يعنى نه مىتواند مرآت براى نشان دادن عامّ بوده و نه براى ارائه افراد و جزئيّات ديگر صلاحيّت دارد فلذا ارباب ميزان فرموده‌اند :\r\nالجزئى لا يكون كاسبا و لا مكتسبا .\r\nقوله : فيوضع اللّفظ له تارة : ضمير مجرورى در « له » به « معنى عامّا » راجع است .\r\nقوله : و لافراده و مصاديقه : ضميرهاى مجرورى در « افراده » و « مصاديقه » به معنا عامّا عود مىكند .\r\nقوله : و امّا يكون معنى خاصّا : ضمير مستتر در « يكون » به ملحوظ راجع است .\r\nقوله : لا يكاد يصحّ الّا وضع اللّفظ له دون العامّ : ضمير در « له » به معنى خاصّا راجع است .\r\nو ترجمه تحت اللّفظى اين عبارت چنين مىشود :\r\nدر اين فرض نزديك نيست صحّت هيچ وضعى مگر آنكه لفظ را براى معناى خاصّ قرار دهند نه عامّ .\r\nقوله : و ذلك : يعنى و بيان ذلك ، مشار اليه « ذلك » حصر اقسام وضع در سه تا مىباشد .\r\nقوله : بما هو كذلك : يعنى به ملاحظه اينكه عامّ واجد تعميم و سعه هست ، بنابراين ضمير « هو » به عامّ راجع بوده و مشار اليه « ذلك » عموميّت\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nداشتن عامّ مىباشد و مىتوان مشار اليه « ذلك » را آلت بودن عامّ براى ملاحظه افراد و مصاديق قرار داد .\r\nقوله : فانّه من وجوهها : ضمير در « فانّه » به عامّ و در « وجوهها » به افراد عود مىكند .\r\nقوله : و معرفة وجه الشّيء معرفته بوجه : مقصود از « وجه » عامّ و از « الشّيء » افراد بوده و ضمير در « معرفته » به « الشّيء » راجع بوده و منظور از « بوجه » بوجه من الوجوه مىباشد .\r\nقوله : فلا يكون معرفته و تصوّره معرفة له : ضمير در « معرفته » و « تصوّره » به خاصّ و در « له » به عامّ عود مىكند .\r\nقوله : و لا لها و لو بوجه : ضمير در « لها » به ساير الافراد عود مىكند و مقصود از « بوجه » اينست كه خاصّ نمىتواند وجه ساير افراد باشد تا معرفت به آن معرفت بوجه افراد باشد .\r\nمتن : نعم ، ربّما يوجب تصوّره ، تصوّر العامّ بنفسه ، فيوضع له اللّفظ ، فيكون الوضع عامّا كما كان الموضوع له عامّا .\r\nو هذا بخلاف ما فى وضع العامّ و الموضوع له الخاصّ ، فانّ الموضوع له و هى الافراد لا يكون متصوّرا الّا بوجهه و عنوانه و هو العامّ و فرق واضح بين تصوّر الشّيء بوجهه و تصوّره بنفسه و لو كان بسبب تصوّر امر آخر .\r\nترجمه :\r\n\r\nاستدراك و دنباله بحث\r\nبلى : چه‌بسا تصوّر معناى خاصّ سبب مىشود كه عامّ نيز مستقلّا تصوير شده و سپس لفظ را براى معناى عامّ قرار دهند در اين صورت وضع عامّ بوده همان‌طورىكه موضوع له عامّ مىباشد .\r\nو اين معنى بخلاف آن جهتى است كه در وضع عامّ و موضوع له خاصّ وجود دارد ، چه آنكه در فرض عموميّت داشتن وضع با خاصّ بودن\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nموضوع له ، موضوع له كه افراد باشند مستقلّا تصوّر نمىشوند بلكه به واسطه وجه و عنوانشان كه معناى عامّ بوده تصوير مىگردند و بين تصوّر شىء به واسطه تصوّر عنوانش و تصوير آن بنفسه و مستقلّا و لو آنكه بسبب تصوّر امر ديگرى حاصل شده باشد فرق واضح و روشنى است .\r\n\r\nتحرير و شرح\r\nحاصل فرموده مصنّف ( ره ) در اين عبارات اينست كه :\r\nاگرچه گفتيم خاصّ براى ارائه عامّ و ساير افراد صلاحيّت ندارد ولى اين امر را انكار نداريم كه بسا تصوّر معناى خاصّ سبب مىشود كه به تصوير معناى عامّ منتقل شويم به‌طورىكه عامّ خود مستقلّا در ذهن حاضر مىشود نه آنكه خاصّ مرآت و آلت لحاظش قرار گيرد در چنين وقتى اگر لفظ را براى همان معناى عامّ قرار دهند بايد گفت در اينجا وضع عامّ بوده و موضوع له نيز عامّ مىباشد ولى همان‌طورىكه اشاره شد خاصّ در اينجا وجه و عنوان عامّ واقع نشده تا چنين توهّم شود كه حصر وضع در سه قسم گذشته حاصر نيست و قسم ديگرى نيز برايش وجود دارد كه عبارتست از وضع خاصّ و موضوع له عامّ .\r\nبلكه با تقريرى كه گذشت به خوبى واضح و روشن است كه در فرض مزبور وضع عامّ بوده و موضوع له نيز عامّ مىباشد .\r\nو حاصل كلام آنكه در جائى كه ملحوظ و ما يتصوّر عامّ باشد مىتوانيم آن را آلت ملاحظه افراد قرار داده و لفظ را براى افراد قرار دهيم چه آنكه افراد در اين فرض به كمك تصوّر عنوانشان كه معناى عامّ باشد تصوير شده‌اند ولى در موردى كه معناى ملحوظ خاصّ باشد چون اين معنا براى عنوان بودن عامّ و ساير افراد صالح نيست هرگز نمىتوان آن را وسيله تصوير آنها قرار داد و اگر در موردى تصوّر خاصّ موجب تداعى معناى عامّ شود اين امر نه معنايش آن باشد كه خاصّ آلت لحاظ عامّ واقع شده و به وسيله‌اش توانسته‌ايم كه معناى عامّ را\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nتصوير نمائيم بلكه مقصود اينست كه خاصّ ما را به ياد عامّ آورد و عامّ خود مستقلّا تصوّر شد و سپس لفظ در مقابلش جعل گرديد .\r\nبخلاف صورت عكس يعنى صورتى كه به واسطه تصوير عامّ كه وجه و عنوان خاصّ است خاصّ را ملاحظه كرده و لفظ را براى آن قرار دهيم چه آنكه در اين فرض خاصّ بطور مستقلّ تصوّر نشده بلكه به تبعيّت از وجه و عنوانش كه عامّ باشد ملاحظه گرديده است و بين اين دو نحو از تصوّر يعنى تصوّر شىء بطور مستقلّ و تصوّر آن به تبعيّت از عنوان وجه فرق بسيار مىباشد .\r\nقوله : يوجب تصوّره تصوّر العامّ بنفسه : ضمير در « تصوّره » به خاصّ و در « بنفسه » به عامّ راجع است .\r\nقوله : فيوضع له اللّفظ : ضمير در « له » به عامّ عود مىكند .\r\nقوله : فيكون الوضع عامّا الخ : كلمه « فاء » اشاره است به اينكه نتيجه وضع لفظ براى معناى عامّ در اين فرض اينست كه وضع عامّ و موضوع له نيز عامّ مىگردد .\r\nقوله : و هذا بخلاف ما فى وضع العامّ الخ : مشار اليه « هذا » كون الوضع عامّا و موضوع له ايضا عامّا فى هذا الفرض مىباشد .\r\nقوله : فانّ الموضوع له و هى الافراد : ضمير « هى » به موضوع له راجع بوده و تأنيث آن باعتبار خبرش يعنى افراد مىباشد .\r\nقوله : لا يكون متصوّرا الّا بوجهه و عنوانه : ضمير در « لا يكون » به موضوع له و در « وجهه » و « عنوانه » نيز به موضوع له كه خاصّ باشد راجع است .\r\nقوله : و لو كان بسبب تصوّر امر آخر : ضمير مستتر در « كان » به تصوّره بنفسه عود مىكند .\r\nمتن : و لعلّ خفاء ذلك على بعض الاعلام و عدم تميّزه بينهما كان موجبا لتوهّم امكان ثبوت قسم رابع و هو ان يكون الوضع خاصّا مع كون الموضوع له عامّا ، مع انّه واضح لمن كان له ادنى تأمّل .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nترجمه : و گويا مخفى بودن فرق مزبور بر برخى از اعلام و بزرگان و امتياز قائل نشدن بين تصوّر چيزى مستقلّا و تصوّرش به تبعيّت عنوان و وجهش موجب آن شده كه ممكنست قسم چهارمى براى وضع ثابت بوده و آن اينكه وضع خاصّ و موضوع له عامّ باشد با اينكه فرق يادشده با اندكى تأمّل و دقّت واضح مىگردد و با توجّه به آن ديگر صحيح نيست كه قسم رابع را ثابت بدانيم .\r\n\r\nتحرير و شرح\r\nتا اينجا براى وضع مرحوم مصنّف ثبوتا سه فرد و سه قسم بيشتر ذكر نفرمود و اضافه كرده‌اند كه قسم چهارم يعنى وضع خاصّ و موضوع له عامّ اساسا تصوّرش باطل است زيرا خاصّ به ملاحظه محدوديّت و خصوصيّتش قابل آن نيست كه مرآت و آلت براى لحاظ و ارائه عامّ قرار گيرد تا در نتيجه قسم رابع ثبوتا وجود پيدا كند و لو آنكه امكان آن هست كه خاصّ سبب انتقال بعامّ شده بر وجهى كه عامّ خود مستقلّا تصوّر شود نه آنكه خاصّ را وجه و عنوانش قرار دهيم و سپس بطور اصرار و تأكيد فرمودند :\r\nبين تصوّر شىء مستقلّا و تصويرش به تبعيّت از عنوان و وجه فرق واضح و تفاوت بسيار است .\r\n\r\nكلام مرحوم ميرزا حبيب اللّه رشتى و تضعيف مصنّف ( ره )\r\nمرحوم ميرزا حبيب اللّه رشتى عطّر اللّه مرقده در كتاب بدائع الافكار براى وضع قسم چهارمى را ثبوتا فرض نموده و آن همان قسمى است كه مصنّف تصويرش را مستحيل مىداند يعنى وضع خاصّ و موضوع له عامّ ، وى در ص ( 39 ) از كتاب يادشده مىفرماين :\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nانّ المعنى الملحوظ حين الوضع امّا ان يكون جزئيا حقيقيّا ، ممتنع الصّدق على كثيرين او كليّا قابلا للصّدق عليها :\r\nو على الاوّل فامّا ان يضع اللّفظ بازاء ذلك المعنى الجزئى من جهة خصوصية او من جهة كونه مرآتا لملاحظة عنوان كلّى .\r\nو على الثّانى فامّا ان يضع اللّفظ بازاء ذلك المعنى الكلّى او يجعله مرآتا لملاحظة افراده المندرجة تحته و يضع اللّفظ بازائها .\r\nو الوضع فى الاوّل خاصّ من حيث نفسه و من حيث الموضوع له و مثاله المعروف وضع الاعلام الشّخصيّة لانّها موضوعة لما يمتنع صدقه على متعدّد .\r\nسپس بعد از چند سطر ديگر مىفرماين :\r\nو فى الثانى ( يعنى فرضى كه معناى ملحوظ خاصّ باشد و آن را مرآت براى معناى كلّى قرار دهند ) ايضا خاصّ و لكنّ الموضوع له عامّ .\r\nو هذا القسم من الوضع غير معهود عند العلماء و لم نجد مصرّحا به و ان حكى عن بعض بل صرّح غير واحد اوّلهم المحقّق الشّريف فى حاشية شرح العضدى بامتناعه معلّلا له باستحالة كون الفرد وجها من وجود الكلّى و قيل برجوعه الى القسم الرّابع ، اذ المعتبر فيه كون الموضوع له عامّا ، سواء لوحظ فى نفسه او فى ضمن فرده و لكنّ الظّاهر انّه قسم برأسه و هو امر شايع ، ذائع و ليس ببديع الخ .\r\nمرحوم مصنّف مىفرماين :\r\nاين كلام را اگرچه محقّقى عظيم الشّأن و بلندمرتبه همچون ايشان فرموده‌اند ولى به نظر ما مقاله صحيح و درستى نمىباشد زيرا چنانچه قبلا گفتيم اصلا مستحيل است كه خاصّ به ملاحظه خصوصيّتى كه دارا هست بتواند وجه و عنوان براى عامّ و كلّى قرار گيرد چه آنكه آئينه كوچك و ناچيز هرگز ظرفيّت آن را ندارد كه بتواند صور بمراتب عظيم و بزرگ را منعكس نمايد .\r\n\r\nوجه اشتباه محقّق رشتى ( ره )\r\nمرحوم مصنّف مىفرمايد :\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nوجهى كه براى باشتباه افتادن محقّق سابق الذّكر مىتوان ذكر نمود آن است كه ايشان بين تصوّر چيزى بطور مستقلّ و تصوّرش به تبعيّت عنوان و وجه فرقى نگذارده و هر دو را با هم يكى دانسته‌اند درحالىكه چنين نمىباشد و شرح فوق و تفاوت بين آنها قبلا گذشت .\r\nقوله : و لعلّ خفاء ذلك : مشار اليه « ذلك » فرق بين تصوّر الشّيء بنفسه و تصوّره بوجهه مىباشد .\r\nقوله : على بعض الاعلام : يعنى محقّق رشتى ( ره ) .\r\nقوله : و عدم تميّزه : ضمير مجرورى به « بعض الاعلام » راجع است .\r\nقوله : بينهما : يعنى بين تصوّر شىء بنفسه و تصوّره بوجهه .\r\nقوله : و هو ان يكون : ضمير « هو » به قسم رابع راجع است .\r\nقوله : مع انّه واضح لمن كان له ادنى تأمّل : ضمير در « انّه » به فرق راجع است .\r\nمتن : تمّ انّه لا ريب فى ثبوت الوضع الخاصّ و الموضوع له الخاصّ كوضع الاعلام و كذا الوضع العامّ و الموضوع له العامّ كوضع اسماء الاجناس .\r\nو امّا الوضع العامّ و الموضوع له الخاصّ فقد توهّم انّه وضع الحروف و ما الحق بها من الاسماء كما توهّم ايضا انّ المستعمل فيه فيها خاصّ مع كون الموضوع له كالوضع عامّا .\r\nترجمه :\r\n\r\nامثله اقسام وضع\r\nجاى ترديد و شكّ نيست كه وضع خاصّ و موضوع له خاصّ ثابت بوده و مثالش همچون اعلام مىباشد و نيز وضع عامّ و موضوع له عامّ نيز تحقّق دارد مانند وضع اسماء اجناس .\r\nو امّا وضع عامّ و موضوع له خاصّ چه‌بسا برخى توهّم نموده‌اند كه وضع حروف و اسمائى كه ملحق به آنها هستند اين‌طور مىباشد چنانچه بعضى\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nپنداشته‌اند كه وضع و موضوع له در حروف و اين اسماء عامّ بوده و مستعمل فيه آنها خاصّ است .\r\nقوله : انّه لا ريب الخ : ضمير در « انّه » به معناى « شأن » است .\r\nقوله : فقد توهّم انّه وضع الحروف : ضمير در « انّه » به وضع عامّ و موضوع له خاصّ راجع است .\r\nقوله : و ما الحق بها من الاسماء : ضمير در « بها » به حروف راجع بوده و مقصود از اسمائى كه ملحق به حروف هستند اسماء مبهمه مىباشد همچون :\r\nضمائر ، موصولات و اسماء اشاره .\r\nقوله : المستعمل فيه فيها خاص : ضمير در « فيها » به حروف و اسماء ملحق به آنها راجع است .\r\nمتن : و التّحقيق حسبما يؤدّى اليه النّظر الدّقيق انّ حال المستعمل فيه و الموضوع له فيها حالهما فى الاسماء و ذلك لانّ الخصوصيّة المتوهّمة ان كانت هى الموجبة لكون المعنى المتخصّص بها جزئيّا خارجيّا فمن الواضح انّ كثيرا ما لا يكون المستعمل فيه فيها كذلك ، بل كلّيّا ، و لذا التجاء بعض الفحول الى جعله جزئيّا اضافيّا و هو كما ترى .\r\nو ان كانت هى الموجبة لكونه جزئيّا ذهنيّا حيث انّه لا يكاد يكون المعنى حرفيّا الّا اذا لوحظ حالة لمعنى آخر و من خصوصيّاته القائمة به و يكون حاله كحال العرض .\r\nفكما لا يكون فى الخارج الّا فى الموضوع ، كذلك هو لا يكون فى الذّهن الّا فى مفهوم آخر و لذا قيل فى تعريفه بانّه ما دلّ على معنى فى غيره .\r\nترجمه :\r\n\r\nتحقيق مرحوم مصنّف در موضوع له حروف\r\nو تحقيق بحسب آنچه نظر دقيق به آن منتهى شده اينست كه حال\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nمستعمل فيه و موضوع له در حروف و اسماء ملحق به آن همچون مستعمل فيه و موضوع له در اسماء است .\r\n\r\nتقرير و تعليل براى مدّعا\r\nبيان اين مدّعا آنست كه خصوصيّت متوهّم در مستعمل فيه حروف اگر سبب شود كه معناى مختصّ به آنها در خارج جزئى تلقّى گردد پس بايد گفت كه واضح است بسا مستعمل فيه آنها اين‌طور نبوده بلكه كلّى مىباشد ازاين‌رو برخى از بزرگان مجبور شده كه مستعمل فيه را در حروف جزئى اضافى قرار دهد كه اين كلام البتّه همان‌طور كه ملاحظه مىشود صحيح نمىباشد .\r\nو اگر خصوصيّت مزبور سبب شود كه معناى مختصّ به آنها در ذهن جزئى شود چه آنكه معنا هرگز معناى حرفى نشود مگر آنكه آن را حالت براى معناى ديگر ملاحظه نموده و از خصوصيّات قائم به آن معنا قرارش دهند همچون عرض كه نسبت بجوهر از خصوصيّات و حالات به حساب مىآيد فلذا همان‌طورىكه عرض در خارج بايد در ضمن موضوع تحقّق يابد و بدون آن بطور مستقلّ وجودى ندارد عينا معانى حرفى در ذهن بايد در ضمن مفهوم ديگرى وجود پيدا كرده و بدون آن معنا قابل تحقّق نمىباشند و لذا در تعريف آن گفته‌اند كه حرف آنست كه بر معناى در غير خود دلالت نمايد .\r\n\r\nتحرير و شرح\r\nمرحوم مصنّف در عباراتى كه ذكر شد و دنباله آنكه بعدا ذكر خواهيم نمود بصدد آنست كه اثبات كنند بين حروف و اسماء از اين نظر فرقى نيست كه چون معانى حروف با غير بايد منضمّ شوند پس به اين اعتبار خاصّ شده و اسماء كه چنين نبوده داراى معانى عامّ مىباشند بلكه هيچيك از آليّت و استقلال در جزئى بودن يا كلّى بودن معنا دخالتى ندارند .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\n\r\nتوضيح\r\nحروف باعتبار معانى ربطى كه دارند بدون ترديد بايد يا با فعل همراه بوده و يا با اسم به اين معنا كه يا معناى فعل را با اسم ارتباط مىدهند و يا دو اسم را به يكديگر مربوط مىسازند و بهر تقدير در مقام استعمال هرگز بطور مستقلّ ذكر نمىشوند قهرا اين امر باعث اين توهّم مىشود كه از ارتباط مزبور كه به وسيله معانى حروف صورت مىگيرد خصوصيّت و تشخّصى انتزاع مىگردد چنانچه وقتى مىگويند ضربت فى الدّار چنين توهّم مىشود كه ظرفيّت خاصّى مورد اخبار قرار گرفته و آن ظرف بودن دار براى فعل زدن مىباشد كه اين معناى خاصّ به وسيله كلمه « فى » صورت گرفته بنابراين براساس همين توهّم گفته مىشود كه « فى » اگرچه موضوع له آن مطلق ظرفيّت است ولى مستعمل فيه آن ظرفيّت خاصّ مىباشد .\r\nمرحوم مصنّف براى تخطئه چنين توهّمى مىفرماين :\r\nخصوصيّتى كه از قبل استعمال حروف انتزاع مىشود از دو حال خارج نيست :\r\nالف : آنكه اين خصوصيّت معناى مختصّ به آنها را در خارج جزئى و خاصّ قرار مىدهد .\r\nب : آنكه سبب خصوصيّت معنا در ذهن مىشود .\r\nبايد گفت هيچيك از اين دو امر صحيح نبوده و به آن نمىتوان اعتماد و استناد نمود زيرا اگر مقصود فرض اوّل باشد بشهود و عيان مىبينيم كه بسيار اتّفاق مىافتد كه معانى حروف در خارج جزئى نبوده بلكه به صورت كلّى مىباشند و آن در وقتى است كه بعد از امر يا نهى قرار گيرند چنانچه وقتى مولى به بنده‌اش مىگويد :\r\nسر من البصرة الى الكوفة ( از ابتداء بصره تا انتهاى كوفه سير كن ) .\r\nدو كلمه « من » و « الى » اگرچه با معناى غير يعنى « بصره » و\r\n\r\n","description":"","footnote":"","page_name":" 50 ","page_number":50},
  {"content":"\r\n\r\n« كوفه » همراه شده‌اند ولى در عين حال يقينا ابتداء كه معناى « من » بوده و انتهاء كه مفاد « الى » است . خاصّ و در خارج جزئى نمىباشند زيرا مولى از اين عبارت ابتداء خاصّى از بصره و انتهاى مشخّصى از كوفه را اراده نكرده است بدليل آنكه بنده از هر نقطه‌اى كه ابتداء بصره برآن صادق بوده حركت كند و بهر نقطه‌اى كه انتهاى كوفه به آن اطلاق شود منتهى گردد امتثال امر نموده و از عهده تكليف برآمده است پس قطعا مستعمل فيه اين دو حرف در اين مثال كلّى است فلذا برخى از فحول كه به خصوصيّت مستعمل فيه حروف قائل است به اين قبيل امثله كه برخورد نموده ناچار شده بفرمايد :\r\nمعناى حرف در اين موارد جزئى اضافى است يعنى اگرچه كلّى بوده و دليل برآن حصول امتثال بهر فردى از ابتداء و انتهاء مىباشد ولى در عين حال نسبت به معناى ابتداء و انتهاى اسمى كه كلّى محض مىباشند جزئى است .\r\nالبتّه اين فرموده نيز مورد اشكال و مناقشه است چنانچه شرح آن ان‌شاءالله خواهد آمد و خواهيم گفت كه بين معناى اسمى و حرفى از اين نظر هيچ فرقى نمىباشد و از اين گذشته التزام بجزئى اضافى مصحّح اين رأى كه مستعمل فيه حروف خاصّ است نمىباشد زيرا مقصود از خاصّ جزئى حقيقى است نه اضافى .\r\nو اگر مراد فرض دوّم باشد يعنى خصوصيّت متوهّمه باعث شود كه معناى حرف در ذهن خاصّ شود نه در خارج و در تقرير اين فرض بگوئيم :\r\nاساسا معناى حرفى ، زمانى معناى حرفى است كه آن را بعنوان حالت براى معناى اسم و فعل و جزء خصوصيّات قائم به اين دو ملاحظه نمايند همچون معانى اعراض نسبت بجواهر كه بدون جوهر عرض هرگز در خارج تحقّق پيدا نمىكند حروف نيز نسبت بظرف ذهن همين‌طور هستند يعنى بدون معناى فعل و اسم و ملاحظه اين دو ممكن نيست معناى حرفى و ربطى وجود پيدا كند و پرواضح است وقتى معناى حرفى بفعل و اسم اضافه پيدا نمود از قبل اين\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nاضافه تشخّص و تقيّدى برايش در ذهن پديد مىآيد درحالىكه معانى اسماء چون مستقلّ بوده و در تحقّق نيازى به اضافه به غير ندارند واجد چنين خصوصيّتى نيستند فلذا در تعريف حرف فرموده‌اند :\r\nكه حرف آنست كه دلالت كند بر معنائى كه در غير تحقّق مىيابد .\r\nقوله : حال المستعمل فيه و الموضوع له فيها : يعنى در حروف .\r\nقوله : حالهما فى الاسماء : ضمير تثنيه در « حالهما » به مستعمل فيه و موضوع له راجع است .\r\nقوله : و ذلك لانّ الخصوصيّة المتوهّمة : مشار اليه « ذلك » كون حال الموضوع له و المستعمل فيه فى الحروف حالهما فى الاسماء مىباشد .\r\nقوله : المعنى المتخصّص بها : ضمير در « بها » به حروف راجع است .\r\nمقصود از معناى متخصّص بحروف همان معانى است كه در علم ادب براى هريك از حروف ثبت و ضبط كرده‌اند مثل اينكه فرموده‌اند :\r\nمن براى ابتداء غايت و الى براى انتهاء غايت و فى براى ظرفيّت مىباشد .\r\nقوله : لا يكون المستعمل فيه فيها كذلك : ضمير در « فيها » به حروف راجع است و مقصود از « كذلك » جزئى خارجى است .\r\nقوله : و لذا التجاء بعض الفحول : مقصود صاحب فصول است .\r\nقوله : الى جعله جزئيّا اضافيّا : ضمير در « جعله » به مستعمل فيه حروف راجع است .\r\nقوله : و ان كانت هى الموجبة : ضمير « هى » به خصوصيّت متوهّمه راجع است .\r\nقوله : لكونه جزئيّا ذهنيّا : ضمير در « لكونه » به مستعمل فيه حروف عود مىكند .\r\nقوله : حيث انّه لا يكاد : ضمير در « انّه » به معناى « شأن » مىباشد .\r\nقوله : و من خصوصيّاته القائمة به : ضمير در « خصوصيّاته » به معنى آخر\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nراجع است چنانچه ضمير در « به » نيز چنين مىباشد .\r\nقوله : و يكون حاله كحال العرض : ضمير در « حاله » به معناى حرفى راجع است .\r\nقوله : فكما لا يكون فى الخارج : ضمير در « لا يكون » به عرض عود مىنمايد .\r\nقوله : كذلك هو لا يكون فى الذّهن : ضمير « هو » به معناى حرفى راجع است .\r\nقوله : و لذا قيل فى تعريفه : يعنى در تعريف حرف .\r\nقوله : بانّه ما دلّ على معنى فى غيره : ضمير در « بانّه » و « غيره » به حرف عود مىكند .\r\nمتن : فالمعنى و إن كان لا محالة يصير جزئيّا بهذا اللّحاظ بحيث يباينه اذا لوحظ ثانيا كما لوحظ اوّلا و لو كان اللّاحظ واحدا ، الّا انّ هذا اللّحاظ لا يكاد يكون مأخوذا فى المستعمل فيه و الّا فلا بدّ من لحاظ آخر متعلّق بما هو ملحوظ بهذا اللّحاظ ، بداهة انّ تصوّر المستعمل فيه ممّا لا بدّ منه فى استعمال الالفاظ و هو كما ترى مع انّه يلزم ان لا يصدق على الخارجيّات ، لامتناع صدق الكلّى العقلىّ عليها حيث لا موطن له الّا الذّهن ، فامتنع امتثال مثل « سر من البصرة » الّا بالتّجريد و القاء الخصوصيّة .\r\nهذا ، مع انّه ليس لحاظ المعنى حالة لغيره فى الحروف الّا كلحاظه فى نفسه فى الاسماء و كما لا يكون هذا اللّحاظ معتبرا فى المستعمل فيه فيها كذلك ذاك اللّحاظ فى الحروف كما لا يخفى .\r\nترجمه : اگر مقصود اين باشد كه خصوصيّت متوهّمه معناى مخصوص بحروف را در ذهن خاصّ و مشخّص مىنمايد بايد گفت :\r\nمعنى اگرچه به اين لحاظ جزئى شده به‌طورىكه اگر همان را بار دوّم بخواهيم ملاحظه كنيم با معناى ملحوظ اوّل مباين مىگردد اگرچه لاحظ\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nيكى باشد .\r\nولى در عين حال مىگوييم اين لحاظ را نمىتوان در مستعمل فيه اخذ كرد زيرا در صورت اخذ چاره‌اى نيست از لحاظ ديگرى كه بملحوظ به اين لحاظ بايد تعلّق گيرد چه آنكه بديهى است تصوّر مستعمل فيه در باب استعمال الفاظ امر ضرورى و حتمى است و حال آنكه اين كلام مورد اشكال مىباشد ، از اين گذشته لازم مىآيد كه معناى ملحوظ اين‌چنين بر خارج اساسا صادق نباشد زيرا صدق كلّى عقلى بر خارج ممتنع است چه آنكه غير از ذهن براى موطن و ظرف ديگرى وجود ندارد و لازمه عدم صدقش بر خارج آنست كه در مثال « سر من البصرة » امتثال ممتنع و مستحيل باشد مگر آنكه معناى ملحوظ را از تقيّد به لحاظ عقلى مجرّد نموده و اين خصوصيّت را از آن القاء نمائيم .\r\nعلاوه بر اين دو اشكال مىگوييم :\r\nاگرچه معناى حرف بعنوان حالت براى غير خودش ملاحظه مىشود ولى اين جهت سبب خاصّ بودن مستعمل فيه يا موضوع له معناى حروف نمىشود چه آنكه لحاظ آليّت و حال بودن اين معانى براى غير همچون لحاظ فى نفسه و استقلاليّت در اسماء است و همان‌طورىكه لحاظ استقلاليّت در مستعمل فيه اسماء معتبر نبوده و باعث خاصّ بودن آنها نمىشود عينا لحاظ آليّت در حروف همين‌طور است .\r\n\r\nتحرير و شرح\r\nقبلا گفته شد حروف به ملاحظه اينكه داراى معانى ربطى هستند اين‌طور توهّم مىشود كه موضوع له يا مستعمل فيه آنها در وقت استعمال جزئى و خاصّ مىباشد .\r\nمرحوم مصنّف چون عقيده‌اشان بر اينست كه اين امر توهّمى بيش نيست و نبايد آن را منشا براى خاصّ بودن موضوع له يا مستعمل فيه حروف\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nقرار داد لاجرم در مقام تخطئه اين توهّم فرمودند خصوصيّت متوهّمه يا بايد معانى حروف را در خارج خاصّ نمايد و يا در ذهن :\r\nاگر در خارج مقصود باشد گفتيم اين ادّعا درست نيست چون بسا ديده شده كه امر چنين نبوده است يعنى با اينكه حرف معناى غير مستقلّ داشته و به ملاحظه غير تحقّق يافته مع‌ذلك در خارج خاصّ نبوده و معناى كلّى از آن اراده شده است چنانچه شرح آن گذشت .\r\nو اگر مقصود اينست كه خصوصيّت يادشده معانى حروف را در ذهن خاصّ مىنمايد با همان تقريبى كه قبلا گذشت جواب اينست كه اگرچه حرف بمناط معناى آليّت و ربطى كه دارد بايد در ذهن با غير ضميمه شود و پس از ضميمه شدن در ظرف ذهن به اين اعتبار جزئى مىگردد همان‌طورىكه عرض در وجود خارجى پس از عروضش در ضمن جوهر خاصّ مىشود و شاهد بر خاصّ بودن معانى حروف در ذهن آنست كه اگر آنها را پس از لحاظ اوّل دوباره بخواهيم ملاحظه كنيم قطعا ملحوظ دوّم با ملحوظ اوّل مباين است ، ولى در عين حال بايد گفت اين لحاظ و اعتبار در معانى حروف را هرگز در مستعمل فيه آنها نمىتوان ملاحظه نمود زيرا قطعى است كه مستعمل فيه الفاظ در وقت استعمال بايد تصوّر شوند با توجّه به اين نكته اگر آليّت و ربطى بودن موضوع له حروف را بخواهيم در مستعمل فيه اعتبار كرده و بقيد آن الفاظ حروف را در آن معانى استعمال كنيم ناچاريم كه معانى ملحوظ به اين لحاظ را يك‌بار ديگر در ذهن تصوّر و ملاحظه نمائيم و اين لحاظ دوّمى مستلزم دو محذور و ايراد است :\r\nالف : آنكه بشهود و عيان مىبينيم كه اهل محاوره و مستعملين حروف را در معانى ربطى و آلى استعمال كرده به لحاظ واحد بدون اينكه معانى ملحوظ به اين لحاظ را دوباره مورد لحاظ و تصوّر قرار دهند .\r\nب : اگر معانى ملحوظ به لحاظ آلى بودن در ذهن تصوّر و دوباره ملاحظه شده و به اين عنايت خاصّ ذهنى شوند پرواضح است كه اين معنا با\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nاين خصوصيّت به ملاحظه آنكه ظرف وجودش تنها ذهن مىباشد كلّى عقلى شده و لاجرم قابل صدق بر خارجيّات نبوده و در نتيجه امتثال در خارج غير قابل امكان مىباشد .\r\nبنابراين اگر مولائى به بنده‌اش بگويد : سر من البصرة الى الكوفة .\r\nعبد هرگز نمىتواند اين فرمان را اطاعت نمايد چه آنكه كلمه « من » به معناى ابتداء ربطى و غير استقلالى است و طبق توهّم يادشده ارتباطش با غير يعنى « بصره » و تقيّدش به آن موجب آن مىشود كه در ذهن بطور خاصّ ملاحظه گردد به اين معنا كه مولا ابتداء نقطه‌اى از بصره را كه در ابتداء شهر قرار گرفته در نظر گرفت آنگاه ابتداء مقيّد به بصره را متعلّق امر قرار داد و پرواضح است اين معنا يعنى ابتداء ملحوظ به قيد بصره وقتى در حيّز « سر » قرار گرفت به ناچار مولا بايد آن را براى بار دوّم تصوّر نموده و از عبدش خواسته باشد و بدون ترديد ابتداء مقيّد ببصره كه در ذهن مورد لحاظ و تصوّر قرار گرفته كلّى عقلى است و بنده هرگز نمىتواند آن را در خارج ايجاد كند زيرا كلّى عقلى صرفا موطن و ظرف وجودش ذهن مىباشد .\r\nبلى : اگر مولا ابتداء مقيّد به بصره را از خصوصيّت لحاظ در ذهن تجريد و ملقى نمايد مىتوان گفت كه امتثالش در خارج ممكن مىشود ولى اين معنا خلاف فرض است چون همان‌طورىكه گفته شد مستعمل فيه بايد در ذهن تعقّل و تصوير شود و اين تصوير همان لحاظى است كه ادّعاء شد در صورت تجريد از آن امتثال قابل تحقّق است .\r\nسپس مرحوم مصنّف مىفرمايد :\r\nاز جميع اين سخنان كه بگذريم اين امر را نمىتوان ناديده گرفت كه بين معانى حروف و معانى اسماء هيچ فرقى نيست يعنى در حروف معانى بعنوان حالت براى غير لحاظ شده و از آنها بعنوان آليّت استفاده مىگردد ولى در اسماء معانى بعنوان مستقلّ ملاحظه مىشوند پس همان‌طورىكه لحاظ استقلال در معانى اسماء در مستعمل فيه آنها اعتبار نشده و سبب خصوصيّت\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nآن نمىشود در مستعمل فيه حروف نيز لحاظ آليّت و عدم استقلال نبايد اعتبار گردد .\r\nبنابراين همان‌طورىكه ابتداء اسمى هم موضوع له و هم مستعمل فيه آن كلّى است بايد ابتداء حرفى نيز چنين باشد .\r\nقوله : فالمعنى و إن كان لا محالة بصير جزئيّا بهذا اللّحاظ : يعنى معنا به واسطه آنكه لحاظ قيد آن شده در ذهن جزئى ذهنى مىگردد زيرا لحاظات موجودات واقع در ذهن مىباشند كه بين آنها در اين ظرف تباين مىباشد همان‌طورىكه بين موجودات در خارج تباين است فلذا از هم ممتاز و مشخّص هستند .\r\nقوله : بحيث يباينه اذا لوحظ ثانيا : ضمير منصوبى در « يباينه » به « هذا اللّحاظ » عود مىكند .\r\nقوله : من لحاظ آخر متعلّق الخ : كه اين لحاظ مصحّح استعمال مىگردد .\r\nقوله : و هو كما ترى : ضمير « هو » به « لحاظ آخر متعلّق بما هو ملحوظ بهذا اللّحاظ » عائد است .\r\nقوله : مع انّه يلزم ان لا يصدق على الخارجيّات : ضمير در « انّه » به معناى « شأن » بوده و در « لا يصدق » به ملحوظ ذهنى كه دوباره لحاظ شده است راجع است .\r\nقوله : لامتناع صدق الكلّى العقلى : مقصود از « كلّى عقلى » همان جزئى ذهنى است .\r\nقوله : عليها : يعنى على الخارجيّات .\r\nقوله : حيث لا موطن له الّا الذّهن : ضمير در « له » به كلّى عقلى عائد است .\r\nقوله : الّا بالتّجريد و القاء الخصوصيّة : مقصود القاء خصوصيّت لحاظ دوّم و تجريد آن از چنين لحاظى در خارج مىباشد .\r\nقوله : هذا ، مع انّه ليس لحاظ الخ : كلمه « هذا » به معناى « خذ ذا » بوده و ضمير در « انّه » به معناى « شأن » مىباشد .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nقوله : الّا كلحاظه فى نفسه : ضمير مجرورى در « لحاظه » به معنا عود مىكند .\r\nقوله : و كما لا يكون هذا اللّحاظ : يعنى هذا اللّحاظ فى الاسماء .\r\nقوله : فى المستعمل فيه فيها : ضمير در « فيها » به اسماء عود مىكند .\r\nقوله : كذلك ذاك اللّحاظ : مقصود از « ذاك اللّحاظ » لحاظ آليّت و حالة فى غيره مىباشد .\r\nمتن : و بالجملة ، ليس المعنى فى كلمة « من » و لفظ « الابتداء » مثلا الّا الابتداء ، فكما لا يعتبر فى معناه لحاظه فى نفسه و مستقلّا كذلك لا يعتبر فى معناها لحاظه فى غيرها و آلة ، و كما لا يكون لحاظه فيه موجبا لجزئيّته فليكن كذلك فيها .\r\nترجمه :\r\n\r\nخلاصه مرام\r\nو خلاصه كلام آنكه معنا در كلمه « من » و لفظ « ابتداء » همان ابتدائيّت است به اين معنا كه ابتداء حرفى و ربطى كه مستفاد از « من » بوده با ابتداء اسمى كه از لفظ « ابتداء » مفهوم مىشود هيچ فرقى با هم ندارند فقط تنها فرقشان اينست كه ابتداء حرفى بعنوان آلت و ربط استعمال شده ولى ابتداء اسمى مستقلّ مىباشد و چون در ابتداء اسمى قيد « فى نفسه » و « مستقلّا » را در مستعمل فيه لحاظ نمىكنند تا در نتيجه مستعمل فيه جزئى شود در ابتداء حرفى نيز قيد « آلة » و « فى غيره » را نبايد در مستعمل فيه اعتبار نمايند تا سبب جزئى بودن آن گردد .\r\nقوله : لا يعتبر فى معناه : يعنى معناى لفظ « الابتداء » .\r\nقوله : لا يعتبر فى معناها : يعنى معناى كلمه « من » .\r\nقوله : لحاظه فى غيرها : ضمير در « لحاظه » به المعنى عود مىكند .\r\nقوله : لا يكون لحاظه فيه : ضمير در « لحاظه » به استقلال و در « فيه » به اسم عود مىكند .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nقوله : لجزئيّته : ضمير مجرورى به اسم راجع بوده و مقصود مستعمل فيه اسم مىباشد .\r\nقوله : فليكن كذلك فيها : يعنى در حروف نيز لحاظ آليّت نبايد موجب جزئيّت بشود پس ضمير در « فيها » به حروف عائد مىباشد .\r\nمتن : ان قلت على هذا لم يبق فرق بين الاسم و الحرف فى المعنى و لزم كون مثل كلمة « من » و لفظ « الابتداء » مترادفين ، صحّ استعمال كلّ منهما فى موضع الآخر و هكذا ساير الحروف مع الاسماء الموضوعة لمعانيها و هو باطل بالضّرورة كما هو واضح .\r\nترجمه :\r\n\r\nاشكال\r\nاگر اشكال شود طبق تقريرى كه نموديد فرقى در معنا بين اسم و حرف باقى نمانده و لازم مىآيد كه كلمه « من » و لفظ « ابتداء » با هم مترادف بوده و صحيح باشد هريك را بجاى ديگرى بتوان استعمال نمود و همچنين است حكم ساير حروف با اسمائى كه براى معانى آن‌ها وضع شده‌اند درحالىكه بطلان اين امر ضرورى و بديهى است .\r\n\r\nتحرير و شرح\r\nحاصل اشكال مذكور اينست كه :\r\nاگر مستعمل فيه حروف با اسماء تفاوتى نداشته باشد و همان‌طورىكه قيد « فى نفسه » در مستعمل فيه اسماء ملاحظه نمىشود قيد آليّت و « حالة فى غيره » نيز در مستعمل فيه حروف لحاظ نگردد تالى فاسد اين كلام آنست كه پس حروف و اسمائى كه در موضوع له با هم مشترك هستند بايد در استعمال نيز از قبيل دو لفظ مترادف شده كه بتوان هريك را بجاى ديگرى استعمال\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nنمود بنابراين كلمه « من » كه داراى ابتداء حرفى است بايد بتوان بجاى ابتداء اسمى در مثال :\r\nالابتداء خير من الانتهاء قرار داد درحالىكه بطلان آن بديهى و فسادش ضرورى است چه آنكه « ابتداء » در اين مثال مسند اليه واقع شده و ابتداء حرفى به ملاحظه معناى حرفى بودنش قابليّت براى اسناد به آن را ندارد .\r\nقوله : على هذا : مشار اليه « هذا » عدم فرق بين الحروف و الاسماء مىباشد .\r\nقوله : صحّ استعمال كلّ منهما : اين عبارت تفسير « مترادفين » مىباشد و ضمير در « منهما » به اسم و حرف راجع است .\r\nقوله : و هكذا ساير الحروف مع الاسماء الموضوعة لمعانيها : ضمير در « لمعانيها » به حروف راجع است همچون كلمه « الظّرف » و « فى » و كلمه « استعلاء » و « على » و امثال آن .\r\nقوله : و هو باطل : ضمير « هو » به لزوم ترادف راجع است .\r\nمتن : قلت الفرق بينهما انّما هو فى اختصاص كلّ منهما به وضع ، حيث انّه وضع الاسم ليراد منه معناه بما هو هو و فى نفسه و الحرف ليراد منه معناه لا كذلك بل بما هو حالة لغيره كما مرّت الاشارة اليه غير مرّة ، فالاختلاف بين الاسم و الحرف فى الوضع يكون موجبا لعدم جواز استعمال احدهما فى موضع الآخر و ان اتّفقا فيما له الوضع و قد عرفت بما لا مزيد عليه انّ نحو ارادة المعنى لا يكاد يمكن ان يكون من خصوصيّاته و مقوّماته .\r\nترجمه :\r\n\r\nجواب از اشكال\r\nدر جواب گوئيم : فرق بين اسم و حرف در اختصاص هريك به وضعى است غير از وضع ديگرى چه آنكه اسم را وضع نموده‌اند تا از آن معنايش را\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nباعتبار خودش و مستقلّا اراده كنند ولى حرف وضعش به اين جهت است كه معنايش را اين‌چنين اراده نكرده بلكه باعتبار آنكه حالت براى غير هست قصد مىشود چنانچه مكرّر اين نكته اشاره شده است .\r\nپس اختلاف بين اسم و حرف در نحوه وضع موجب شده كه نتوانيم يكى را بجاى ديگرى استعمال نمائيم اگرچه در موضوع له با هم متّفق باشند و بسيار گفته و شما فراوان شنيده‌ايد كه نحوه اراده معنا از خصوصيّات و مقوّمات معنا نمىباشد .\r\n\r\nتحرير و شرح\r\nحاصل جوابى كه مرحوم مصنّف از اشكال مزبور مىدهند چنين است :\r\nفرق حروف با اسماء در اينست كه اسماء وضع شده‌اند تا بطور مستقلّ استعمال شوند ولى غرض از وضع حروف آنست كه بطور ربطى و حالت براى غير مورد استعمال واقع گردند و همين فرق سبب شده كه نتوان هيچيك از اين دو را بجاى ديگرى استعمال كرد .\r\nو به عبارت ديگر :\r\nحروف همچون اسماء وضع و موضوع له آنها عامّ است چنانچه مستعمل فيه آنها نيز عامّ مىباشد تنها فرقى كه بين آنها است اينكه در نحوه اراده معنا با يكديگر فرق دارند چه آنكه نحوه اراده معنا در اسماء اينست كه بطور مستقلّ اراده شده و معانى حروف بطور ربط و آليّت مورد اراده قرار مىگيرند و در عين حال اين فرق سبب آن نمىشود كه در اصل موضوع له يا مستعمل فيه با هم فرق داشته باشند زيرا نحوه اراده معنا را نمىتوان از خصوصيّات و مقوّمات معانى دانست .\r\nقوله : حيث انّه وضع الاسم : ضمير در « انّه » به معناى « شأن » است .\r\nقوله : ليراد منه معناه : ضمير در « منه » و « معناه » به اسم راجع است .\r\nقوله : ليراد منه معناه لا كذلك : ضمير در « منه » و « معناه » به حرف\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nراجع بوده و مقصود از « لا كذلك » اينست كه معنا بطور مستقلّ و فى نفسه اراده نشود .\r\nقوله : من خصوصيّاته و مقوّماته : ضميرهاى مجرور به معنا راجع مىباشند .\r\nمتن : ثمّ لا يبعد ان يكون الاختلاف فى الخبر و الانشاء ايضا كذلك ، فيكون الخبر موضوعا ليستعمل فى حكاية ثبوت معناه فى موطنه و الانشاء ليستعمل فى قصد تحقّقه و ثبوته و ان اتّفقا فيما استعملا فيه فتأمّل .\r\nترجمه :\r\n\r\nاختلاف بين خبر و انشاء\r\nسپس مرحوم مصنّف مىفرماين :\r\nبعيد نيست كه اختلاف در خبر و انشاء نيز همين‌طور باشد ، يعنى خبر وضع شده تا در حكايت ثبوت معنايش در ظرف خود استعمال شده و انشاء وضع شده تا در قصد تحقّق معنا و ثبوت آن استعمال گردد اگرچه هر دو در مستعمل فيه با هم متّفقند .\r\n\r\nتحرير و شرح\r\nخبر عبارتست از حكايت نمودن از وقوع حادثه و اتّفاقى كه در يكى از سه زمان پديد مىآيد همچون جاء زيد و يضرب عمرو الآن و سوف يجلس خالد .\r\nانشاء عبارتست از القاء كلام به قصد ايجاد ثبوت معنا مانند اضرب و لا تجلس .\r\nمرحوم مصنّف مىفرماين :\r\nبعدى ندارد بگوئيم همان فرقى كه بين اسماء و حروف در نحوه اراده معنا وجود دارد بين انشاء و خبر نيز محقّق است يعنى هر دو از نظر اصل وضع و موضوع له و مستعمل فيه با هم متّحد و متّفقند فقط فرقشان در اينست كه خبر وضعش براى حكايت از وقوع حادثه بوده و غرض از وضع انشاء القاء كلام به قصد ايجاد معنا مىباشد بنابراين فرق بين « بعت » اخبارى و انشائى\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nآنست كه واضع « بعت » اخبارى را براى خبر از انجام بيع در زمان گذشته وضع نموده و « بعت » انشائى را به اين منظور وضع كرده كه در مقام ايجاد بيع استعمال گردد .\r\nقوله : ايضا كذلك : مقصود از « كذلك » اينست كه اختلافشان در نحوه اراده معنا مىباشد و كلمه « ايضا » اشاره است به اينكه اختلاف اين دو همچون اختلاف بين حروف و اسماء مىباشد .\r\nقوله : فى موطنه : يعنى موطن معنا اعم از آنكه ذهن بوده يا خارج باشد .\r\nمثال موردى كه موطن معناى اخبار ذهن باشد همچون : الانسان كلّى چه آنكه كلّيّت براى انسان در ذهن ثابت مىباشد .\r\nو مثال موردى كه موطن معناى اخبار خارج باشد نظير : زيد قائم .\r\nقوله : فى قصد تحقّقه و ثبوته : هر دو ضمير مجرور به معنا عود مىكنند .\r\nقوله : فتأمّل : شايد اشاره باشد به اينكه انشائيّت و اخباريّت از انحاء و اطوار قصد مىباشند ازاين‌رو نمىتوان آنها را نه در وضع و نه در موضوع له و نه در مستعمل فيه دخالت داد بنابراين مجالى براى نفى بعد مزبور وجود ندارد .\r\nبرخى از محقّقين وجه تأمّل را اين‌طور دانسته‌اند كه :\r\nاختلاف خبر و انشاء در جهتى كه ذكر شد در صيغ مشتركه است همچون « بعت » كه هم در اخبار استعمال شده و هم در انشاء امّا عباراتى كه صرفا در خصوص اخبار استعمال گشته همچون زيد قائم و يا براى خصوص انشاء وضع گرديده نظير اضرب وضع هريك خاصّ مىباشد و پرواضح است كه فرق بين آنها بنابراين از قبيل فرق بين حروف و اسماء نمىشود .\r\nمتن : ثمّ انّه قد انقدح ممّا حقّقناه انّه يمكن ان يقال :\r\nانّ المستعمل فيه فى مثل اسماء الاشارة و الضّمائر ايضا عامّ و انّ تشخّصه انّما نشاء من قبل طور استعمالها حيث انّ اسماء الاشارة وضعت ليشار بها الى معانيها و كذا بعض الضّمائر و بعضها ليخاطب بها المعنى و الاشارة و التّخاطب يستدعيان التّشخّص كما لا يخفى .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nفدعوى انّ المستعمل فيه فى مثل هذا و هو و ايّاك انّما هو المفرد المذكّر و تشخّصه انّما جاء من قبل الاشارة او التّخاطب بهذه الالفاظ اليه ، فانّ الاشارة او التّخاطب لا يكاد يكون الّا الى الشّخص او معه غير مجازفة .\r\nترجمه :\r\n\r\nمستعمل فيه در ضمائر و اسماء اشاره\r\nاز آنچه تحقيق نموده و در اينجا آورديم روشن و ظاهر شد كه مىتوان گفت :\r\nمستعمل فيه در مثل اسماء اشاره و ضمائر همچون موضوع له آنها عامّ است و تشخّصى كه در آن پديد مىآيد از ناحيه نحوه استعمال است چه آنكه اسماء اشاره وضعشان براى اينست كه به واسطه آنها بمعانى اشاره شود چنانچه برخى از ضمائر نيز چنين بوده و بعضى ديگر وضع شده‌اند تا به واسطه‌شان معنا مورد خطاب قرار گيرد و اشاره و تخاطب مقتضى و خواهان تشخّص مىباشند .\r\nبنابراين ادّعاى اينكه مستعمل فيه در مثل كلمات « هذا » و « هو » و « ايّاك » عبارتست از مطلق مفرد مذكّر و تشخّص مستعمل فيه در آنها از ناحيه اشاره يا تخاطب به واسطه اين الفاظ مىآيد جزاف و بيهوده نمىباشد زيرا اشاره و تخاطب امكان ندارد مگر آنكه مخاطب و مشار اليه شخص باشد .\r\n\r\nتحرير و شرح\r\nقبلا گفته شد كه بسيارى از اصوليّين و ارباب ادب معانى حروف و ضمائر و اسماء اشاره را مانند هم دانسته و فرموده‌اند كه وضع آنها عامّ و موضوع له يا مستعمل فيه خاصّ مىباشد .\r\nمرحوم مصنّف با تقرير و بيانى كه گذشت اثبات فرمود كه وضع و موضوع و مستعمل فيه حروف عامّ بوده و تشخّص و خصوصيّت از قبل استعمال مىآيد .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nاكنون نيز مىفرماين ضمائر و اسماء اشاره همين‌طور مىباشند يعنى وضع و موضوع له و مستعمل فيه آنها عامّ است و تشخّص از ناحيه نحوه استعمال مىآيد زيرا اسماء اشاره را واضع چنين وضع كرده كه به واسطه آنها بمعانى مقصوده اشاره شود چنانچه برخى از ضمائر همچون ضمائر غائب از نظر وضع همين‌طور بوده و بعضى ديگر آنها به اين منظور وضع شده‌اند كه معانى مراد را به وسيله آنها مورد خطاب قرار دهند نظير ضمائر مخاطب و پرواضح است كه خطاب و اشاره خواهان تشخّص مخاطب و مشار اليه مىباشند ازاين‌رو خصوصيّت پديد آمده نه مستند به وضع بوده و نه موضوع له و نه مستعمل فيه بلكه ناشى از طور و نحوه استعمال مىباشد .\r\nقوله : ثمّ انّه قد انقدح ممّا حقّقناه : ضمير در « انّه » به معناى « شأن » بوده و كلمه « انقدح » به معناى « ظهر » است و مقصود از « ما حقّقناه » تحقيقى است كه مرحوم مصنّف در معانى حرفى نمود .\r\nقوله : انّه يمكن ان يقال : ضمير در « انّه » به معناى « شأن » مىباشد .\r\nقوله : و انّ تشخّصه انّما نشاء من قبل طور استعمالها : ضمير در « تشخّصه » به مستعمل فيه و در « استعمالها » به اسماء اشاره و ضمائر عائد است .\r\nقوله : وضعت ليشار بها الى معانيها : ضمير در « بها » به اسماء اشاره عائد است چنانچه ضمير در « معانيها » نيز چنين مىباشد .\r\nقوله : و كذا بعض الضّمائر : مقصود ضمائر غائب مىباشد .\r\nقوله : و بعضها ليخاطب بها المعنى : ضمير در « بعضها » به ضمائر راجع بوده و مقصود از آن ضمائر حاضر و متكلّم مىباشد و ضمير در « بها » به بعضها عائد است .\r\nقوله : و الاشارة و التّخاطب يستدعيان الخ : كلمه « واو » در « و الاشارة » حاليه مىباشد .\r\nقوله : و تشخّصه انّما جاء من قبل الاشارة : ضمير در « تشخّصه » به مستعمل فيه راجع است .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nقوله : الّا الى الشّخص او معه : ضمير در « معه » به شخص راجع بوده و عبارت « الى الشّخص » متعلّق است به « اشاره » و « معه » به « تخاطب » تعلّق دارد .\r\nمتن : فتلخّص ممّا حقّقناه انّ التّشخّص النّاشئ من قبل الاستعمالات لا يوجب تشخّص المستعمل فيه سواء كان تشخّصا خارجيّا كما فى مثل اسماء الاشارة او ذهنيّا كما فى اسماء الاجناس و الحروف و نحوهما من غير فرق فى ذلك اصلا بين الحروف و اسماء الاجناس .\r\nترجمه :\r\n\r\nملخّص تحقيق مرحوم مصنّف\r\nملخّص آنچه تحقيق كرديم آنست كه تشخّص حاصل از ناحيه استعمالات سبب نمىشود كه مستعمل فيه مشخّص شود اعم از آنكه تشخّص حاصل خارجى بوده همچون پيدا شدن آن در اسماء اشاره يا ذهنى باشد نظير تشخّص ناشى در اسماء اجناس و حروف و امثال اين دو بدون اينكه كوچك‌ترين فرقى در اين امر بين حروف و اسماء اجناس باشد .\r\nقوله : كما فى مثل اسماء الاشارة : چه آنكه در صحّت اشاره شرط است كه مشار اليه محسوس و موجود خارجى باشد و پرواضح است بعد از اشاره به آن تشخّص ناشى از قبل اشاره در خارج تحقّق پيدا مىكند .\r\nقوله : كما فى اسماء الاجناس و الحروف : در اسماء اجناس و حروف لازم است معانى آن‌ها در ذهن تصوّر و تعقّل شوند و بموجب الشّيء ما لم يتشخّص لم يوجد تا در ذهن معانى آنها تشخّص پيدا نكنند قابل وجود نمىشوند ازاين‌رو معانى اسماء اجناس و حروف در ذهن جزئى مىباشند .\r\nقوله : من غير فرق فى ذلك اصلا : مشار اليه « ذلك » تشخّص ذهنى مىباشد .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nمتن : و لعمرى هذا واضح و لذا ليس فى كلام القدماء من كون الموضوع له او المستعمل فيه خاصّا فى الحروف عين و لا اثر و انّما ذهب اليه بعض من تأخّر .\r\nو لعلّه لتوهّم كون قصده بما هو فى غيره من خصوصيّات الموضوع له او المستعمل فيه و الغفلة عن انّ قصد المعنى من لفظه على انحائه لا يكاد يكون من شئونه و اطواره و الّا فليكن قصده بما هو هو و فى نفسه كذلك ، فتأمّل فى المقام فانّه دقيق و قد زلّ فيه اقدام غير واحد من اهل التّحقيق و التّدقيق .\r\nترجمه :\r\n\r\nدنباله بحث\r\nو بجان خود قسم كه اين امر واضح و روشن است لذا در كلام علماء ماضين از اينكه موضوع له يا مستعمل فيه حروف خاصّ است اثرى به چشم نمىخورد و اين رأى فقط مستند به برخى از متأخّرين از ارباب دانش مىباشد و منشا آن اينست كه قائل اين‌طور پنداشته كه قصد معنا به ملاحظه اينكه حالت در غير مىباشد از خصوصيّات موضوع له يا مستعمل فيه به حساب مىآيد غافل از اينكه قصد معنا از لفظ بهر نحوى از انحاء كه باشد هرگز از شئون و اطوار معنا تلقّى نمىگردد و الّا بايد در اسماء نيز كه معانى آنها باعتبار خودشان و بنحو مستقلّ ملاحظه مىشوند اين‌چنين بوده و سبب تشخّص معنا گردد درحالىكه خود اين قائل به آن ملتزم نيست .\r\nپس در اين مقام تأمّل و دقّت كافى و وافى لازم است چه آنكه بحث در اين مضمار دقيق بوده و در آن قدمهاى بسيارى از محقّقين و مدقّقين لغزيده است .\r\nقوله : هذا واضح : مشار اليه « هذا » خاصّ نبودن موضوع له و يا مستعمل فيه حروف مىباشد .\r\nقوله : و انّما ذهب اليه : ضمير در « اليه » به خاصّ بودن هريك از موضوع له و مستعمل فيه حروف راجع است .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nقوله : و لعلّه لتوهّم كون قصده : ضمير در « لعلّه » به ذهاب راجع است و در « قصده » به معنا عود مىكند .\r\nقوله : من لفظه على انحائه : ضمير در « لفظه » به معنا و در « انحائه » به قصد معنا عود مىكند .\r\nقوله : لا يكاد كان من شئونه و اطواره : ضمير در « شئونه » و « اطواره » به معنى راجع است .\r\nقوله : فليكن قصده : يعنى قصد معنا .\r\nقوله : بما هو هو و فى نفسه كذلك : مقصود از « ما هو هو » و « فى نفسه » معناى مستقلّ مىباشد و مشار اليه « كذلك » من شئونه و اطواره مىباشد .\r\nقوله : فانّه دقيق : ضمير در « فانّه » به مقام راجع مىباشد .\r\nقوله : و قد زلّ فيه اقدام غير واحد الخ : ضمير در « فيه » به مقام عود مىكند .\r\nمتن : الثّالث صحّة استعمال اللّفظ فيما يناسب ما وضع له هل هى بالوضع او بالطّبع وجهان بل قولان ، اظهرهما انّها بالطّبع بشهادة الوجدان بحسن الاستعمال فيه و لو مع منع الواضع عنه .\r\nو باستهجان الاستعمال فيما لا يناسبه و لو مع ترخيصه و لا معنى لصحّته الّا حسنه .\r\nو الظّاهر انّ صحّة استعمال اللّفظ فى نوعه او مثله من قبيله كما يأتى الاشارة الى تفصيله .\r\nترجمه :\r\n\r\nامر سوّم [ در ذوقي بودن استعمال 
  ]\r\nصحّت استعمال و به كار بردن لفظ در آنچه مناسب با موضوع له است آيا به واسطه وضع بوده يا مستند به طبع و ذوق است ، در آن دو احتمال بلكه دو\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nقول است ، از ميان اين دو نظريّه روشن‌تر و واضح‌تر آنست كه صحّت استعمال مستند بطبع و ذوق است زيرا وجدان شهادت مىدهد كه استعمال لفظ در معناى مناسب با موضوع له نيكو و حسن است اگرچه واضع از آن منع نموده باشد و نيز استعمال لفظ در معناى غير مناسب با موضوع له مستهجن و زشت است و لو آنكه واضع آن را اجازه داده باشد و پرواضح است كه معناى صحّت استعمال صرفا حسن آن مىباشد .\r\nو ظاهرا صحّت استعمال لفظ در نوع يا معناى مماثل با موضوع له از همين قبيل است چنانچه تفصيل آن ان‌شاءالله خواهد آمد .\r\n\r\nتحرير و شرح\r\nقبلا گفته شد تعيين لفظ در مقابل معنا و تخصيص آن به مسمّى را وضع و لفظ را موضوع و معنا را موضوع له گويند ، حال مىگوييم اگر لفظ موضوع را در موضوع له استعمال نمودند به موضوع له حقيقت اطلاق مىشود پس موضوع له عامّ و حقيقت اخصّ از آن مىشود چه آنكه هر معناى حقيقى موضوع له بوده ولى برخى از موضوع‌له‌ها حقيقت نيستند و آن عبارتست از موضوع له قبل از استعمال لفظ در آن و از اين بحث بگذريم چه آنكه فعلا مطرح بحث امر ديگر است و آن اينست كه :\r\nمعناى مجازى يعنى معنائى كه غير موضوع له بوده ولى به واسطه يكى از علائق با موضوع له مناسب مىباشد صحّت استعمال لفظ در آن به اجازه واضع است يا بواضع ارتباطى نداشته و مستند به ذوق و طبع مىباشد :\r\nلازم است قبل از تحقيق اين مسئله مقدّمه كوتاهى ذكر گردد و آن اينست كه :\r\nارباب دانش در وضع و عدم وضع معانى مجازى بر دو قول رأيشان مستقرّ شده ، برخى در معانى مجازى قائل به وضع شده و بعضى وضع را در آنها منكر مىباشند .\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nقائلين به وضع خود به دو دسته تقسيم شده‌اند :\r\nدسته‌اى وضع معانى مجازى را نوعى و گروهى شخصى دانسته‌اند .\r\nمقصود از وضع شخصى آنست كه واضع در زمان وضع ماده و هيئت لفظى را در نظر گرفت و سپس آن را در قبال معنائى قرار داد همچون وضع اعلام شخصيّه .\r\nمقصود از وضع نوعى آنست كه واضع در وقت وضع نه مادّه و نه هيئت لفظى را ملاحظه نمود بلكه اذن داد هر لفظى را كه با معنائى مناسب ديدند در آن استعمال كرده و لفظ را در معناى مزبور به كار ببرند .\r\nجمهور از علماء در مجازات وضع را نوعى مىدانند ولى مرحوم مصنّف وضع را در مجازات منكر بوده و مىفرماين :\r\nلفظ در معانى مجازى نه به وضع شخصى و نه نوعى موضوع است بلكه اساسا در باب مجازات وضع هيچ نقشى ندارد زيرا صحّت استعمال به معناى حسن استعمال است و پرواضح است كه حسن و پسنديده بودن امرى است ذوقى و طبعى به اين معنا كه استعمال لفظ در معنا اگر از نظر ذوق و طبع امر مستحسنى باشد استعمال صحيح است و لو فرض كنيم واضع ما را از آن زجر و منع كرده باشد و به عكس اگر ذوق و طبع آن را مستنكر و زشت دانست استعمال صحيح نيست اگرچه بحسب فرض واضع آن را اجازه داده باشد .\r\nقوله : فيما يناسب ما وضع له : مقصود از « ماء موصوله » در « فيما يناسب » معناى مجازى است .\r\nقوله : هل هى بالوضع : ضمير « هى » به صحّة استعمال راجع است و مقصود از « بالوضع » بترخيص و اذن الواضع مىباشد .\r\nقوله : اظهرهما انّها بالطّبع : ضمير در « اظهرهما » به وجهان و در « انّها » به صحّة استعمال راجع است .\r\nقوله : بشهادة الوجدان بحسن الاستعمال الخ : بهتر اينست كه بجاى كلمه « با » در « بشهادة » از حرف « لام » استفاده شود چه آنكه اين عبارت در مقام\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nتعليل و اثبات مدّعا مىباشد .\r\nقوله : بحسن الاستعمال فيه : مقصود از « استعمال » استعمال لفظ بوده و ضمير در « فيه » به ما يناسب ما وضع له راجع است .\r\nقوله : و لو مع منع الواضع عنه : ضمير در « عنه » به استعمال عود مىكند .\r\nقوله : و باستهجان الخ : معطوف است به « حسن الاستعمال » .\r\nقوله : فيما لا يناسبه : يعنى فى المعنى الّذى لا يناسب الموضوع له .\r\nقوله : و لو مع ترخيصه : يعنى ترخيص الواضع .\r\nقوله : و لا معنى لصحّته الّا حسنه : ضمير در « صحّته » به استعمال راجع است چنانچه ضمير مجرورى در « حسنه » نيز چنين مىباشد .\r\nقوله : صحّة استعمال اللّفظ فى نوعه : چنانچه مىگويند كلمه « زيد » در مثال « ضرب زيد » فاعل است چه آنكه از لفظ زيد معناى نوعى اراده شده به قرينه حمل فاعل برآن .\r\nقوله : او مثله : مثلا بگويند : « ضرب » فعل ماضى است و شخص لفظ منظور را قصد داشته باشند يا مماثل آن را نيّت كنند .\r\nمتن : الرّابع لا شبهة فى صحّة اطلاق اللّفظ و ارادة نوعه به كما اذا قيل ضرب مثلا فعل ماض او صنفه كما اذا قيل : زيد فى « ضرب زيد » فاعل اذا لم يقصد به شخص القول او مثله كضرب فى المثال فيما اذا قصد .\r\nو قد اشرنا الى انّ صحّة الاطلاق كذلك و حسنه انّما كان بالطّبع لا بالوضع و الّا كانت المهملات موضوعة لذلك ، لصحّة الاطلاق كذلك فيها .\r\nو الالتزام بوضعها لذلك كما ترى .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nترجمه :\r\n\r\nامر چهارم [ در صحّت اطلاق لفظ و اراده نوع از آن 
  ]\r\nدر صحّت اطلاق لفظ و اراده نوع از آن جاى شبهه و ترديد نيست مثل اينكه گفته شود :\r\nكلمه « ضرب » فعل ماضى است .\r\nيا لفظى را بگويند و از آن صنفش را اراده كنند چنانچه بگويند :\r\nكلمه « زيد » در مثال « ضرب زيد » فاعل مىباشد .\r\nالبتّه اين مثال زمانى براى القاء لفظ و اراده صنف مىشود كه از لفظ « زيد » خودش يا مثلش اراده نشوند چنانچه اگر لفظى را اطلاق كرده و از آن مثلش اراده شود نيز بدون شبهه و ترديد صحيح است نظير آنكه در مثال گذشته مثل « ضرب » را قصد نمايند .\r\nو قبلا اشاره نموديم كه صحّت و حسن چنين اطلاقى به واسطه ذوق و قضاوت طبع است نه مستند به وضع واضع چه آنكه در غير اين صورت بايد مهملات براى نوع يا صنف و يا معناى مماثل وضع شده باشند زيرا اطلاق مهملات به اين انحاء صحيح است درحالىكه ملتزم شدن به وضع مهملات براى نوع يا صنف يا مثل اشكالش مشهود و ظاهر است .\r\nقوله : و ارادة نوعه به : ضمير در « نوعه » و « به » به لفظ عائد است .\r\nقوله : كما اذا قيل : ضرب الخ : و تقرير اراده نوع از لفظ « ضرب » اينست كه وقتى مىگويند :\r\nضرب ، فعل ماضى است ، فعل ماضى نوعى است كه در تحت جنس يعنى كلمه مندرج است و چون آن را بحمل شايع كه ملاكش اتّحاد موضوع با محمول در خارج و از نظر مصداق مىباشد بر « ضرب » محمول داشته‌ايم لاجرم از « ضرب » نوع اراده شده است چه آنكه شخص ضرب در مثال مذكور فعل ماضى نيست بلكه اسم و مبتداء قرار گرفته ولى لفظ آن را نماينده قرار داده‌اند براى نوع و چنانچه گفتيم شاهدش اينست كه « فعل ماضى » را برآن حمل كرده‌ايم .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nقوله : كما اذا قيل : زيد الخ : تقرير اراده صنف از لفظ « زيد » اينست كه وقتى مىگويند :\r\nزيد در مثال « ضرب زيد » فاعل است از دو حال خارج نيست :\r\nيا نفس « زيد » در مثال مزبور مراد است كه در اين صورت از باب القاء لفظ و اراده مثل مىشود و يا نفس آن اراده نشده بلكه آن را نماينده براى « زاء و ياء و دال » كلّى قرار داده‌اند در مثالى مشابه با اين مثال كه در اين صورت آن كلّى صنف مىشود .\r\nقوله : اذا لم يقصد به : ضمير در « به » به لفظ راجع است .\r\nقوله : فيما اذا قصد : ضمير نائب فاعلى در « قصد » به شخص القول راجعست .\r\nقوله : صحّة الاطلاق كذلك : مقصود از « كذلك » اطلاق لفظ و اراده نوع و صنف و مثل مىباشد .\r\nقوله : و حسنه : يعنى و حسن الاطلاق .\r\nقوله : و الّا كانت المهملات الخ : يعنى چون اطلاق مهملات و اراده نوع و صنف و مثل در آنها صحيح است به اين معنا كه حسن دارد لاجرم نمىتوان صحّت را مستند به وضع دانست چه آنكه در مهملات وضع منتفى است ازاين‌رو اگر مبناى در استعمال و صحّتش را صرفا اجازه واضع بدانيم نه قضاوت طبع لازمه آن اينست كه مهملات موضوع بايد باشند و اين امر قابل التزام نيست .\r\nمؤلّف گويد :\r\nاطلاق لفظ مهمل و اراده صنف مثلا مانند اينكه بگويند :\r\nلفظ ديز در ضرب ديز فاعل مىباشد .\r\nقوله : موضوعة لذلك : مشار اليه « ذلك » نوع و صنف و مثل مىباشد .\r\nقوله : لصحّة الاطلاق كذلك فيها : مقصود از « كذلك » اطلاق لفظ و اراده نوع و صنف و مثل بوده و ضمير در « فيها » به مهملات عائد است .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nقوله : و الالتزام بوضعها لذلك : ضمير در « وضعها » بمهملات راجع بوده و مشار اليه « ذلك » نوع و صنف و مثل مىباشد .\r\nمتن : و امّا اطلاقه و ارادة شخصه كما اذا قيل : زيد لفظ و اريد منه شخص نفسه ، ففى صحّته بدون تأويل نظر ، لاستلزامه اتّحاد الدّالّ و المدلول او تركّب القضيّة من جزءين كما فى الفصول .\r\nبيان ذلك انّه ان اعتبر دلالته على نفسه حينئذ لزم الاتّحاد و الّا لزم تركّبها من جزءين ، لانّ القضيّة اللّفظيّة على هذا انّما تكون حاكية عن المحمول و النّسبة لا الموضوع ، فتكون القضيّة المحكيّة بها مركّبة من جزءين مع امتناع التّركّب الّا من الثّلاثة ضرورة استحالة ثبوت النّسبة بدون المنتسبين .\r\nترجمه :\r\n\r\nاطلاق لفظ و اراده شخص\r\nو امّا اطلاق لفظ و اراده نمودن نفس آن چنانچه گفته شود :\r\nزيد لفظ مىباشد و مقصود از آن خود كلمه « زيد » باشد كه به آن تفوّه شده در صورتى كه بدون تأويل چنين استعمالى بخواهد صورت گيرد در صحّتش و حسن استعمالش تأمّل مىباشد زيرا صحّت اين استعمال مستلزم اتّحاد دالّ و مدلول يا مركّب شدن قضيّه از دو جزء مىباشد چنانچه مرحوم صاحب فصول براى بطلان آن چنين استدلال نموده است .\r\n\r\nتوضيح استدلال\r\nدر قضيّه « زيد لفظ مىباشد » اگر دلالت زيد بر خودش معتبر و ملاحظه شده باشد اتّحاد دالّ و مدلول لازم مىآيد و در غير اين صورت لازم مىآيد كه قضيّه مزبور از دو جزء تركيب شده باشد زيرا اگر دلالت زيد بر خودش ملحوظ نباشد قضيّه نامبرده تنها از محمول و نسبت حكايت كرده\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nبدون موضوع و لازمه آن اينست كه قضيّه‌اى كه به واسطه عبارت مذكور حكايت شده از دو جزء مركّب شده باشد درحالىكه تركيب قضيّه از دو جزء ممتنع بوده و لااقلّ بايد مشتمل بر سه جزء باشد زيرا بديهى است كه نسبت بدون تحقّق منسوب و منسوب اليه ثابت باشد .\r\n\r\nتحرير و شرح استدلال مرحوم صاحب فصول\r\nمرحوم صاحب فصول مىفرماين :\r\nاگر لفظى در قضيّه‌اى القاء شده و از آن نوع يا صنف يا مماثلش اراده نشده بلكه خودش مقصود باشد مانند اينكه بگويند :\r\nزيد لفظ است و مقصود از لفظ « زيد » شخص آن منظور باشد يعنى لفظ را براى زاء و ياء و دالى كه از دهان خارج شده محمول قرار دهند چنين استعمالى صحيح نيست زيرا از دو حال خارج نمىباشد :\r\nيا در قضيّه مزبور لفظ « زاء و ياء و دال » بر موضوع كه همين سه حرف باشد دلالت دارد يا چنين نيست .\r\nدر صورت اوّل لازم مىآيد كه دالّ و مدلول با هم متّحد باشند چون سه حرف نامبرده هم دالّ بوده و هم مدلول هستند و اين مستحيل است .\r\nو در صورت دوّم لازم مىآيد كه قضيّه مزبور به ملاحظه اينكه لفظ موضوع بر معنايش دلالت ندارد موضوع نداشته و در نتيجه قضيّه از دو جزء تركيب شده باشد و بطلان آن امر بديهى و ضرورى است زيرا دو جزء موجود محمول و نسبت است و پرواضح است كه نسبت بدون طرفين يعنى موضوع و محمول قوام و تحقّق ندارد .\r\nقوله : امّا اطلاقه و ارادة شخصه : ضمير در « اطلاقه » و « شخصه » به لفظ راجعست .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nقوله : و اريد منه شخص نفسه : ضمير در « منه » و « نفسه » به زيد راجعست .\r\nقوله : ففى صحّته بدون تأويل : ضمير در « صحّته » به اطلاق راجع است .\r\n\r\nمؤلّف گويد :\r\nاز عبارت « بدون تأويل » اين‌طور استفاده مىشود كه اگر در عبارت « زيد لفظ » تأويل و تقدير قائل شويم اطلاق مزبور صحيح مىباشد مثلا بگوئيم :\r\nزيد هو اللفظ يا زيد ، هذا اللفظ لفظ .\r\nقوله : لاستلزامه اتّحاد الدّالّ و المدلول : ضمير در « لاستلزامه » به صحّة اطلاق راجع است .\r\nقوله : و بيان ذلك : يعنى و بيان استلزام الاشكال .\r\nقوله : انّه ان اعتبر دلالته على نفسه : ضمير در « انّه » به معناى « شأن » بوده و در « دلالته » به لفظ « زيد » راجع است .\r\nقوله : حينئذ : يعنى حين اطلاق اللّفظ و ارادة شخصه و مىتوان گفت معناى اين كلمه حين عدم التّأويل مىباشد .\r\nقوله : لزم تركّبها من جزءين : ضمير در « تركّبها » به « القضيّة » راجعست .\r\nقوله : لان القضيّة اللّفظيّة على هذا : مشار اليه « هذا » عدم دلالة اللّفظ على نفسه مىباشد .\r\nقوله : لا الموضوع : مقصود موضوع صناعى است و آن عبارتست از ذات موضوع كه به واسطه لفظ موضوع و مسند اليه حكايت شود .\r\nقوله : فتكون القضيّة المحكيّة بها : ضمير در « بها » به قضيّه لفظيّه راجع است .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nقوله : بدون المنتسبين : مقصود از منتسبين طرفين نسبت يعنى موضوع و محمول مىباشد .\r\nمتن : قلت يمكن ان يقال : انّه يكفى تعدّد الدّالّ و المدلول اعتبارا و ان اتّحدا ذاتا ، فمن حيث انّه لفظ صادر عن لافظه كان دالّا و من حيث انّ نفسه و شخصه مراده كان مدلولا .\r\nمع انّ حديث تركّب القضيّة من جزءين لو لا اعتبار الدّلالة فى البين انّما يلزم اذا لم يكن الموضوع نفس شخصه و الّا كان اجزائها الثّلاثة تامّة و كان المحمول فيها منتسبا الى شخص اللّفظ و نفسه غاية الامر انّه نفس الموضوع لا الحاكى عنه فافهم فانّه لا يخلو عن دقّة .\r\nترجمه :\r\n\r\nمقاله مصنّف عليه الرّحمة\r\nمرحوم مصنّف مىفرماين :\r\nممكن است گفته شود : در باب دالّ و مدلول تعدّد اعتبارى كافيست اگرچه ذاتا با هم متّحد باشند بنابراين از حيث اينكه لفظى است صادر از لافظ دالّ بوده و باعتبار اينكه نفس و شخص آن مراد و مقصود است مدلول مىباشد .\r\nاز اين گذشته ، مركّب بودن قضيّه از دو جزء بفرض آنكه لفظ بر خودش دلالت نكند زمانى لازم مىآيد كه موضوع شخص لفظ نباشد امّا در صورتى كه شخص لفظ موضوع قرار گيرد اجزاء قضيّه تامّ يعنى سه جزء مىباشند و در چنين قضيّه‌اى محمول به شخص لفظ و نفس آن منسوب مىباشد منتهى در چنين قضيّه‌اى لفظ خودش نفس موضوع است نه حاكى از آن .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\n\r\nتحرير و شرح جواب مرحوم مصنّف از اشكال صاحب فصول ( ره )\r\nحاصل جوابى كه مرحوم مصنّف از اشكال صاحب فصول ( ره ) مىدهند اينست :\r\nامّا از اشكال اتّحاد دالّ و مدلول : در باب دالّ و مدلول لازم نيست كه اختلاف بين آنها ذاتى بوده به اين معنا كه ذات مدلول با ذات دالّ متفاوت باشد بلكه اختلاف و تفاوت اعتبارى كافيست يعنى ممكنست كه امر واحدى به اعتبارى دالّ بوده و به ملاحظه‌اى مدلول باشد مانند مورد بحث كه لفظ « زيد » باعتبار اينكه از متكلّم صادر شده دالّ بوده و به لحاظ آنكه خودش مقصود و مراد است مدلول محسوب مىگردد و همين‌قدر تفاوت كافى بوده و رافع محذور و اشكال سابق الذّكر مىباشد .\r\nو امّا از اشكال تركّب قضيّه از دو جزء : قضايا باعتبار موضوع در آنها بر دو قسم مىباشند :\r\nالف : آنكه موضوع صناعى و حاكى از آن با هم متّحد هستند و به عبارت ديگر موضوع در قضيّه لفظيّه نفس موضوع در خارج مىباشد .\r\nب : آنكه موضوع در قضيّه لفظيّه غير از موضوع خارجى باشد .\r\nمثال قسم اوّل : مانند آنكه روى كتابى نامش نوشته شده همچون كتابى كه روى آن نوشته شده است : شرح لمعه كه در اين قضيّه موضوع نفس كتاب و عين خارجى آن بوده و محمولش لفظ شرح لمعه مىباشد .\r\nمثال قسم دوّم : نظير غالب قضايا چنانچه مىگوييم : زيد ايستاده است كه موضوع شخص خارجى است و حاكى از آن لفظ زيد مىباشد .\r\nدر قسم دوّم بدون ترديد قضيّه سه جزء دارد ، موضوع ( شخص\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nخارجى ) و محمول ( ايستاده در خارج ) و نسبت حكميّه ( ارتباط بين موضوع و محمول ) .\r\nامّا در قسم اوّل : بايد بگوييم در اين قسم نيز قضيّه واجد سه جزء مىباشد :\r\nموضوع كه همان عين خارجى و شخص كتاب بوده بدون اينكه نيازى به حاكى باشد و محمول كه لفظ شرح لمعه از آن حاكى است و نسبت حكميّه يعنى ارتباط بين عين كتاب و شرح لمعه .\r\nبنابراين در اين قسم چون به حاكى احتياج نداريم امرى كه بر موضوع صناعى دلالت كند وجودش مؤثّر نبوده بلكه اساسا لغو است و اين نبايد منشا اشكال شده و بگوئيم لازم مىآيد قضيّه از دو جزء تركيب شده باشد .\r\nقوله : انّه يكفى تعدّد الدّالّ الخ : ضمير در « انّه » به معناى شأن مىباشد .\r\nقوله : و من حيث انّ نفسه : ضمير در « نفسه » و « شخصه » به لفظ صادر راجعست .\r\nقوله : مراده : يعنى مراد متكلّم .\r\nقوله : و كان المحمول فيها : ضمير در « فيها » به قضيّه راجعست .\r\nقوله : انّه نفس الموضوع لا الحاكى عنه : ضمير در « انّه » به شخص اللّفظ راجع بوده و ضمير در « عنه » به موضوع عود مىكند .\r\nمتن : و على هذا ليس من باب استعمال اللّفظ بشيء ، بل يمكن ان يقال :\r\nانّه ليس ايضا من هذا الباب ما اذا اطلق اللّفظ و اريد به نوعه او صنفه ، فانّه فرده و مصداقه حقيقة لا لفظه و ذاك معناه كى يكون مستعملا فيه استعمال اللّفظ فى المعنى ، فيكون اللّفظ نفس الموضوع الملقى الى المخاطب خارجا قد احضر فى ذهنه بلا وساطة حاك و قد حكم عليه ابتداء بدون واسطة اصلا لا لفظه كما لا يخفى ، فلا يكون فى البين لفظ قد استعمل فى معنى\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nبل فرد قد حكم فى القضيّة عليه بما هو مصداق لكلّي اللّفظ لا بما هو خصوص جزئيه .\r\nترجمه : بنابراين القاء لفظ و اراده شخص آن از باب استعمال لفظ و اراده معنا نمىباشد ، بلكه ممكنست بگوئيم :\r\nموردى كه لفظ اطلاق شده و از آن نوع و يا صنف اراده مىشود نيز از باب استعمال لفظ و اراده معنى نمىباشد چه آنكه در اين دو مورد نيز مصداق و فرد حقيقى نوع و صنف اطلاق شده و از آن نوع و صنف كه در واقع همان حاكى مىباشند اراده شده‌اند نه آنكه لفظى القاء شده و از آن معنا مقصود باشد تا از باب استعمال لفظ در معنى تلقّى گردد ، پس بايد گفت در اين دو مورد نيز لفظ همان موضوعى است كه بسوى مخاطب در خارج القاء شده و در ذهن وى بدون واسطه‌اى كه از آن حكايت كند حاضر گشته و ابتدائا و بدون وساطت امرى برآن حاكم گرديده است پس لفظى در بين نيست كه در معنا استعمال شده باشد بلكه فردى است كه در قضيّه باعتبار آنكه مصداق براى كلّى لفظ هست مورد حكم قرار گرفته نه به ملاحظه آنكه خصوص جزئى و نفس شخص لفظ بوده برآن حكم شده باشد .\r\n\r\nتحرير و شرح\r\nخلاصه آنچه مرحوم مصنّف در اين عبارات آورده اينست كه :\r\nاطلاق استعمال در جائى است كه لفظى را القاء نموده و از آن معنائى را كه با آن مخالف است اراده نمايند ازاين‌رو در موردى كه از لفظ القاء شده نفس و شخص آن مقصود باشد همچون مورد بحث از باب استعمال لفظ و اراده معنا نيست چنانچه در دو مورد ديگر يعنى القاء لفظ و اراده نوع يا صنف همين‌طور است زيرا در اين دو موضوع اگرچه لفظ ملقى مصداق و فرد معناى مراد بوده نه شخص و نفس آن ولى واقع امر آنست كه چون فرد و\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nمصداق عين كلّى بوده و در خارج همان است نه غير آن لاجرم در اين دو مورد نيز نمىتوان القاء لفظ و اراده نوع يا صنف را از باب استعمال لفظ و اراده معنا قرار داد چه آنكه همان‌طورىكه اشاره شد اطلاق استعمال در جائى است كه لفظ غير معنى بوده نه عين آن باشد .\r\n\r\nمؤلّف گويد :\r\nغرض مصنّف آنست كه اطلاق لفظ و اراده شخص آن يا نوع و يا صنف اساسا از بحث ما كه استعمال لفظ در معناى مجازى است خارج مىباشد زيرا در اين سه مورد اصلا استعمال نيست تا بگوئيم استعمال آيا مجازى است و يا غير مجازى ، آيا اين‌گونه استعمال جايز بوده و حسن دارد يا قبيح است و جايز نمىباشد .\r\nقوله : و على هذا : مشار اليه « هذا » كون الموضوع نفس اللّفظ و شخصه لا الحاكى عنه مىباشد .\r\nقوله : انّه ليس ايضا من هذا الباب : ضمير در « انّه » به معناى « شأن » است .\r\nقوله : و اريد به نوعه او صنفه : ضمير در « به » بلفظ راجع است .\r\nقوله : فانّه فرده و مصداقه حقيقة : ضمير در « فانّه » به لفظ و در « فرده » و « مصداقه » به كلّ واحد من النّوع و الصّنف راجع است .\r\nقوله : لا لفظه و ذاك معناه : ضمير در « لفظه » به نوع و صنف راجع بوده و ضمير در « معناه » به لفظ عائد است و مشار اليه « ذاك » نوع و صنف مىباشند .\r\nقوله : كى يكون مستعملا فيه : ضمير در « يكون » به لفظ و در « فيه » به معناه راجع مىباشد .\r\nقوله : استعمال اللّفظ فى المعنى : كلمه « استعمال » منصوب است تا مفعول مطلق نوعى براى « مستعملا » باشد .\r\nقوله : فيكون اللّفظ نفس الموضوع : كلمه « فاء » براى نتيجه است يعنى\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nدر نتيجه بايد گفت در دو مورد ديگر يعنى القاء لفظ و اراده نوع و صنف نيز همچون فرضى است كه لفظ اطلاق شده و از آن شخص مراد باشد .\r\nقوله : قد احضر فى ذهنه : يعنى ذهن مخاطب .\r\nقوله : و قد حكم عليه ابتداء : ضمير در « عليه » به لفظ يا نفس الموضوع راجع است .\r\nقوله : لا لفظه : يعنى لا لفظ الموضوع تا در نتيجه لفظ با معنى متفاوت شده و از باب استعمال لفظ در معنا باشد .\r\nقوله : بل فرد قد حكم فى القضيّة عليه : ضمير در « عليه » به فرد راجعست .\r\nقوله : بما هو مصداق لكلّي اللّفظ : يعنى بل اللّفظ فرد قد حكم عليه بملاحظة انّه مصداق لكلّي اللّفظ اعنى النّوع او الصّنف پس ضمير « هو » به لفظ راجع بوده و مقصود از « كلّى لفظ » نوع و صنف مىباشد .\r\nقوله : لا بما هو خصوص جزئيه : ضمير « هو » به لفظ راجع بوده و مقصود از « جزئيه » شخص اللّفظ و نفسه مىباشد و حاصل مقصود آنكه در اطلاق لفظ و اراده نوع و صنف اگرچه همچون قسم اوّل از لفظ نفس و شخص آن اراده نشده بلكه باعتبار آنكه فرد و مصداق نوع و صنف است اطلاق گشته و نوع و صنف از آن مقصود مىباشد ولى اين دو نيز مآل و مرجعشان به همان قسم اوّل مىشود .\r\nمتن : نعم ، فيما اذا اريد به فرد آخر مثله كان من قبيل استعمال اللّفظ فى المعنى .\r\nاللّهم الّا ان يقال : انّ لفظ « ضرب » و ان كان فردا له الّا انّه اذا قصد به حكايته و جعل عنوانا له و مرآته كان لفظه المستعمل فيه و كان حينئذ كما اذا قصد به فرد مثله .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nترجمه :\r\n\r\nاستدراك\r\nبلى ، در جائى كه از لفظ فرد ديگرى كه مماثل با آن است اراده گردد از باب استعمال لفظ در معنى مىشود ، پس از اقسام و انحاء چهارگانه تنها اين قسم از باب استعمال لفظ در معنا مىباشد .\r\nمگر آنكه بگوئيم :\r\nدر دو مورد يادشده نيز يعنى اطلاق لفظ و اراده نوع يا صنف از آن چون لفظ « ضرب » به اين منظور اطلاق شده كه با آن حكايت از نوع و صنف شده و آن را عنوان و مرآت براى كلّى قرار داده‌اند لاجرم لفظ آن در معناى مقصود استعمال شده و استعمالش همچون استعمال لفظ و اراده فردى مماثل با آن مىشود .\r\nقوله : اريد به فرد آخر : ضمير در « به » به لفظ راجع است .\r\nقوله : و ان كان فردا له : ضمير در « له » به كلّى ضرب يعنى نوع و صنف راجع است .\r\nقوله : الا انّه اذا قصد به حكايته : ضمير در « انّه » به معناى شأن بوده و ضمير در « به » به ضرب و در حكايته به كلّى راجع است .\r\nقوله : و جعل عنوانا له و مرآته : ضمير نائب فاعلى در « جعل » به لفظ ضرب و در « له » و « مرآته » به كلّى راجع است .\r\nقوله : كان لفظه المستعمل فيه : ضمير در « لفظه » به ضرب و در « فيه » به كلّى عود مىكند .\r\nقوله : و كان حينئذ كما اذا قصد به فرد مثله : ضمير در « كان » به اطلاق لفظ و اراده نوع و صنف مىباشد و مقصود از « حينئذ » حين ارادة النّوع او الصّنف بوده و ضمير در « به » به لفظ و در « مثله » به فرد عود مىكند .\r\nمتن : و بالجملة :\r\nفاذا اطلق و اريد به نوعه كما اذا اريد به فرد مثله كان من باب\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nاستعمال اللّفظ فى المعنى و ان كان فردا منه و قد حكم فى القضيّة بما يعمّه و ان اطلق ليحكم عليه بما هو فرد كلّيّه و مصداقه لا بما هو لفظه و به حكايته فليس من هذا الباب .\r\nلكن الاطلاقات المتعارفة ظاهرا ليست كذلك كما لا يخفى و فيها ما لا يكاد يصحّ ان يراد منه ذلك ممّا كان الحكم فى القضيّة لا يكاد يعمّ شخص اللّفظ كما فى مثل ضرب فعل ماض .\r\nترجمه :\r\n\r\nخلاصه كلام\r\nخلاصه آنكه وقتى لفظ اطلاق شد و از آن نوع اراده گرديد به منزله موردى است كه از لفظ فردى مماثل با آن اراده شود كه در هر دو صورت اين اطلاق از باب استعمال لفظ در معنا است .\r\nاگرچه در اطلاق لفظ و اراده نوع لفظ ملقى فرد نوع بوده و در قضيّه برآن حكمى شده كه اعم از آن مىباشد و اگر لفظ اطلاق گردد تا باعتبار اينكه فرد كلّى و مصداق نوع است مورد حكم قرار گيرد نه به ملاحظه آنكه لفظ براى كلّى بوده و به واسطه‌اش نوع حكايت مىشود در چنين موردى اطلاق مزبور از باب استعمال لفظ و اراده معنا نمىباشد .\r\nمنتهى نكته‌اى كه هست آنكه اطلاقات متعارف ظاهرا چنين نبوده بلكه از قبيل آنست كه لفظ را حاكى و مرآت براى نوع قرار مىدهند بلكه در بسيارى از استعمالات و اطلاقات عرفى اساسا نمىتوان نفس و شخص لفظ را مورد حكم قرار داد و آن در مواضعى است كه حكم در قضيّه اصلا شامل شخص لفظ نمىشود چنانچه در مثل « ضرب فعل ماض » چنين است زيرا حكم به ماضى بودن قطعا در اين مثال شامل شخص لفظ « ضرب » نيست بدليل آنكه « ضرب » در اينجا فعل ماضى نيست فلذا مبتداء و فعل ماض خبرش مىباشد .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nقوله : فاذا اطلق و اريد به : ضمير نائب فاعلى در « اطلق » و ضمير مجرورى در « به » به لفظ عائد است .\r\nقوله : كما اذا اريد به فرد مثله : ضمير در « به » به لفظ و در « مثله » به فرد راجع است .\r\nقوله : كان من باب استعمال اللّفظ الخ : ضمير در « كان » به اطلاق راجع است .\r\nقوله : و ان كان فردا منه : ضمير در « كان » به لفظ اطلاق شده رجوع نموده و ضمير در « منه » به نوع عائد است .\r\nقوله : و قد حكم فى القضيّة بما يعمّه : ضمير فاعلى در « يعمّه » به ماء موصوله و ضمير مفعولى به « فردا » عائد مىباشد .\r\nقوله : و ان اطلق ليحكم عليه : ضمير در « اطلق » به لفظ برمىگردد چنانچه ضمير در « عليه » نيز چنين است .\r\nقوله : بما هو فرد كلّيّه : ضمير « هو » و ضمير مجرور در « كلّيّه » به لفظ اطلاق شده عائد است و مقصود از « كلّى » نوع و صنف مىباشد .\r\nقوله : و مصداقه : يعنى و مصداق كلّيّه .\r\nقوله : لا بما هو لفظه و به حكايته : ضمير « هو » و ضمير مجرورى در « به » به لفظ اطلاق شده راجع بوده و ضمير مجرورى در « لفظه » و « حكايته » به كلّى يعنى نوع عائد مىباشد .\r\nقوله : فليس من هذا الباب : اين جمله جواب است براى « ان اطلق » و مقصود از « هذا الباب » باب استعمال لفظ در معنى مىباشد .\r\nقوله : ليست كذلك : يعنى اين‌طور نيست كه لفظ به ملاحظه اينكه فرد و مصداق نوع است اطلاق شده و از آن نوع را اراده كنند بلكه باعتبار مرآت بودن و اينكه از نوع حكايت مىكند مورد اطلاق و القاء قرار مىگيرد .\r\nقوله : و فيها ما لا يكاد يصحّ ان يراد منه ذلك : ضمير در « فيها » به اطلاقات متعارفه راجع بوده و ضمير در « منه » به « ما لا يكاد » عائد بوده و\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nمشار اليه « ذلك » اطلاق لفظ باعتبار اينكه فرد نوع و مصداق آن است مىباشد .\r\nمتن : الخامس لا ريب فى كون الالفاظ موضوعة بازاء معانيها من حيث هى لا من حيث هى مرادة للافظها لما عرفت بما لا مزيد عليه من انّ قصد المعنى على انحائه من مقوّمات الاستعمال ، فلا يكاد يكون من قيود المستعمل فيه .\r\nهذا ، مضافا الى ضرورة صحّة الحمل و الاسناد فى الجمل بلا تصرّف فى الفاظ الاطراف مع انّه لو كانت موضوعة لها بما هى مراده لما صحّ بدونه ، بداهة انّ المحمول على « زيد » فى « زيد قائم » و المسند اليه فى « ضرب زيد » مثلا هو نفس القيام و الضّرب لا بما هما مرادان مع انّه يلزم كون وضع عامّة الالفاظ عامّا و الموضوع له خاصّا ، لمكان اعتبار خصوص ارادة اللّافظين فيما وضع له اللّفظ ، فانّه لا مجال لتوهّم اخذ مفهوم الارادة فيه كما لا يخفى و هكذا الحال فى طرف الموضوع .\r\nترجمه :\r\n\r\nامر پنجم [ وضع الفاظ در قبال معاني 
  ]\r\nشكّى نيست كه الفاظ در مقابل معانى به تنهائى وضع شده‌اند نه در قبال آنها باعتبار اينكه مورد قصد و اراده لافظ و متكلّم مىباشند زيرا بكرّات ما گفته و شما دانسته‌ايد كه قصد معنا به تمام انحاء و اطوارش از مقوّمات استعمال است ، لذا نمىتوان آن را از قيود مستعمل فيه دانست .\r\nاز اين گذشته بايد بگوئيم : بديهى است كه حمل و اسناد در جملات صورت مىگيرد بدون اينكه در الفاظ اطراف يعنى موضوع و محمولات تصرّفى واقع شود درحالىكه اگر الفاظ براى معانى باعتبار اينكه مراد هستند وضع شده بودند نمىبايد قاعدة بدون تصرّف در الفاظ مزبور حمل و اسناد صورت گيرد ، زيرا روشن و واضح است كه محمول بر « زيد » در\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nمثال « زيد قائم » و مسند اليه در « ضرب زيد » مجرّد قيام و ضرب بوده بدون اينكه مراد بودنشان مورد نظر و توجّه باشد .\r\nاز اين بيان كه بگذريم مىگوييم :\r\nاگر الفاظ در مقابل معانى به ملاحظه مراد بودنشان وضع شده باشند لازم مىآيد كه وضع در تمام الفاظ عامّ و موضوع له خاصّ باشد چون خصوص اراده لافظين و قصد متكلّمين در موضوع له الفاظ ملاحظه شده و حال آنكه امر چنين نيست و گفته شد كه موضوع له گاهى عامّ و زمانى خاصّ است .\r\nپس در نتيجه بايد گفت جاى اين توهّم نيست كه مفهوم اراده را در موضوع له الفاظ اخذ و ملاحظه نمود و همچنين است حال در جانب موضوع قضايا .\r\n\r\nتحرير و شرح\r\nحاصل فرموده مصنّف و توضيح مرام ايشان اينست كه در امر پنجم مىفرماين :\r\nجاى ترديد و شكّ نيست كه الفاظ براى مجرّد معانى وضع شده‌اند بدون اينكه اراده در آن دخالت داشته باشد ، بنابراين وقتى مىگويند وضع اسماء اجناس عامّ و موضوع له در آنها عامّ است مقصودشان اينست كه مثلا لفظ رجل براى جنس ذكورى كه بحدّ بلوغ رسيده باشد وضع شده چه متكلّمى آن را قصد كرده يا قصد نكرده باشد يا وقتى در كلمات اهل فنّ مىبينيم كه مىگويند :\r\nوضع اعلام شخصى خاصّ و موضوع له نيز خاصّ است مرادشان اينست كه مثلا لفظ زيد را واضع همچون پدرش براى شخص معيّن در خارج كه مشخّصات محرز و بارزى دارد قرار داده اعم از آنكه لافظ و متكلّمى آن را قصد و اراده نموده يا چنين نباشد به اين معنا كه واضع قصد و اراده لافظ را در وقت وضع مورد اعتبار قرار نداده است .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nو سپس براى اين مدّعا سه دليل بشرح ذيل اقامه مىفرماين :\r\n1 - قصد معنا و لحاظ آن از مقوّمات استعمال است نه مستعمل فيه و موضوع له چنانچه مكرّر اين نكته تذكّر داده شده است .\r\n2 - در استعمالات و جملات اخبارى بطور وضوح مشاهده مىشود كه محمول را بر موضوع حمل مىكنند بدون اينكه در لفظ موضوع يا محمول تصرّفى بنمايند درحالىكه اگر الفاظ براى معانى مراده و مقصوده وضع شده بود نمىبايد امر چنين باشد .\r\nمثلا در جمله زيد قائم است بدون شبهه حمل و اسناد قائم به زيد صحيح است و بدون ترديد معناى قائم ذاتى است كه وصف قيام را داشته باشد و به ملاحظه همين معنا آن را بر زيد حمل مىكنند بدون اينكه در آن اراده و قصد را دخيل بدانند و حاصل آنكه بدون كوچك‌ترين تصرّفى در معناى مزبور قائم را به زيد نسبت مىدهند با اينكه اگر اراده و قصد متكلّم از مقوّمات و قيود مستعمل فيه مىبود با فرض عدم اراده و قصد نبايد حمل صحيح باشد چنانچه در معناى « زيد » نيز تصرّفى نشده و قائم را بر همان ذات خارجى حمل مىكنند بدون اينكه قيد اراده و قصد را جزء موضوع له يا مستعمل فيه آن قرار دهند .\r\n3 - اگر مراد بودن معانى از قيود مستعمل فيه باشد بايد موضوع له تمام الفاظ خاصّ و جزئى محسوب گردد و غير از آن تصوّر و تعقّل نشود درحالىكه چنين نيست چه آنكه موضوع له اسماء اجناس را حضرات عام مىدانند .\r\nقوله : بازاء معانيها : ضمير مؤنّث در « معانيها » به الفاظ راجعست .\r\nقوله : من حيث هى : يعنى به تنها و بدون معيّت قيدى .\r\nقوله : لا من حيث هى مرادة للافظها : ضمير « هى » به معانى و ضمير در « لافظها » به الفاظ راجع است .\r\nقوله : هذا مضافا الخ : كلمه « هذا » يعنى خذ ذا و مشار اليه « ذا » دليل\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nاوّل مىباشد .\r\nقوله : فى الفاظ الاطراف : مقصود از « اطراف » موضوع و محمول مىباشد .\r\nقوله : مع انّه لو كانت موضوعة لها : اشاره است به دليل دوّم و ضمير در « انّه » به معناى « شأن » و در « كانت » به الفاظ و در « لها » به معانى راجع است .\r\nقوله : بما هى مرادة لما صحّ بدونه : ضمير « هى » بمعانى و در « بدونه » به « تصرّف » راجع است .\r\nقوله : مع انّه يلزم الخ : اشاره است به دليل سوّم و ضمير در « انّه » به معناى « شأن » مىباشد .\r\nقوله : لمكان اعتبار خصوص الخ : علّت است براى خاصّ شدن موضوع له الفاظ .\r\nقوله : فانّه لا مجال الخ : ضمير به معناى « شأن » بوده و اين جمله اشاره است به نتيجه استدلالات سه‌گانه .\r\nمتن : و امّا ما حكى عن العلمين ، الشّيخ الرّئيس و المحقّق الطّوسى من مصيرهما الى انّ الدّلالة تتبع الارادة فليس ناظرا الى كون الالفاظ موضوعة للمعانى بما هى مرادة كما توهّمه بعض الافاضل بل ناظر الى انّ دلالة الالفاظ على معانيها بالدّلالة التّصديقيّة اى دلالتها على كونها مرادة للافظها تتبع ارادتها منها و يتفرّع عليها تبعيّة مقام الاثبات للثّبوت و تفرّع الكشف على الواقع المكشوف ، فانّه لو لا الثّبوت فى الواقع لما كان للاثبات و الكشف و الدّلالة مجال .\r\nو لذا لا بدّ من احراز كون المتكلّم بصدد الافادة فى اثبات ارادة ما هو ظاهر كلامه و دلالته على الارادة و الّا لما كانت لكلامه هذه الدّلالة و ان\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nكانت له الدّلالة التّصوّريّة ، اى كون سماعه موجبا لا خطار معناه الموضوع له و لو كان من وراء الجدار او من لافظ بلا شعور و لا اختيار .\r\nترجمه :\r\n\r\nكلام منقول از شيخ الرّئيس و محقّق طوسى و تفسير مصنّف در اين مقام\r\nو امّا آنچه از دو عالم بزرگ يعنى شيخ الرّئيس و مرحوم محقّق طوسى نقل شده كه ايشان فرموده‌اند :\r\nدلالت لفظ بر معنا تابع اراده است معنايش اين نيست كه الفاظ وضع شده‌اند براى معانى به ملاحظه اينكه مقصود و مراد هستند چنانچه برخى از افاضل اين‌طور پنداشته‌اند بلكه اين كلام ناظر است به اينكه دلالت الفاظ بر معانى خود به دلالت تصديقى ( يعنى دلالت بر مراد بودن معانى براى متكلّم و لافظ ) تابع اراده معانى از الفاظ است و بر اين كلام تبعيّت مقام اثبات از مقام ثبوت متفرّع مىشود و نيز لازمه آن اينست كه كشف متفرّع است بر واقع مكشوف چه آنكه تا ثبوت واقعى نباشد براى اثبات و كشف و دلالت مجالى وجود ندارد .\r\nو ازاين‌رو در مقام اثبات اراده متكلّم و دلالت كلامش بر اراده معنا لازم است احراز شود كه وى در صدد افاده مىباشد چه آنكه در غير اين صورت دلالت مزبور براى كلامش ثابت نيست اگرچه واجد دلالت تصوّريّه باشد و مقصود از دلالت تصوّريّه آنست كه :\r\nشنيدن كلامش سبب مىشود معناى موضوع له بذهن خطور كند اگرچه از پشت ديوار يا از متكلّم بدون اختيار و فاقد شعور شنيده شود .\r\n\r\nتحرير و شرح\r\nگفته شد كه الفاظ بازاء نفس معانى جعل و وضع شده‌اند و اراده و قصد در آن هيچ‌گونه دخالتى نداشته و در حال وضع واضع آن را ملاحظه نكرده\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nاست ، اين مقاله زمينه را براى سؤالى فراهم نموده و آن اينست كه :\r\nاگر امر چنين است كه ذكر شد پس چطور شيخ الرّئيس و مرحوم خواجه طوسى فرموده‌اند :\r\nدلالت الفاظ بر معانى تابع اراده است و اين گفتار از ايشان با آنچه ذكر گرديد تنافى دارد مرحوم مصنّف در عباراتى كه گذشت در صدد جواب از اين سؤال برآمده و عبارت منقول از ايشان را معنا و تفسير نموده و بدين‌وسيله تنافى متوهّم را بر طرف مىنمايند .\r\nو حاصل آنچه ايشان در اينجا فرموده‌اند اينست كه :\r\nكلام ايشان ناظر به اين معنا نيست كه الفاظ براى معانى به ملاحظه اينكه مراد هستند وضع شده‌اند تا طبق توهّم برخى از افاضل اين كلام با گفته ما تنافى داشته باشد بلكه مقصودشان اينست كه در دلالت تصديقى معانى بايد مراد و مقصود متكلّم باشند زيرا دلالت تصديقى آنست كه معناى لفظ مقصود لافظ و متكلّم باشد و پرواضح است در دلالت تصديقى الفاظ بر معانى مىبايد معنا مقصود متكلّم باشد و لازمه اين امر آنست كه بگوئيم :\r\nعالم اثبات تابع مقام ثبوت است و به عبارت ديگر :\r\nكشف معنا فرع واقع مكشوف مىباشد چه آنكه اگر در واقع شىء ثابت نباشد هرگز نمىتوان آن را در خارج كشف و اثبات كرد .\r\nپس مقصود ايشان اينست كه اگر متكلّم و سخن‌گوئى در مقام اثبات معنائى باشد و براى اين منظور كلمات و الفاظى را القاء كند قطعا بايد معانى و مدلولات الفاظ منظور و مراد وى باشند و اين امر غير از آنست كه بگوئيم در مقام وضع الفاظ براى معانى قيد مراد و مقصود بودن معانى ملاحظه شده و الفاظ را بازاء معانى مراد و مقصود جعل كرده‌اند .\r\nازاين‌رو بايد گفت كلام منقول از ايشان با گفته ما در اينجا هيچ‌گونه تهافت و تنافى ندارد و فرموده ايشان را ما نيز قبول و تصديق داريم فلذا روى همين اصل است كه ارباب تحقيق گفته‌اند :\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nاخذ بظواهر كلمات و اسناد معناى مستفاد از ظاهر كلام متكلّم در صورتى صحيح است كه احراز شود متكلّم در مقام افاده معنا است و بدون چنين احرازى نمىتوان اخذ به ظاهر كرده و ملتزم به دلالت لفظ بر معنا شد اگرچه نفس لفظ و مجرّد كلام دلالت تصوّريّه بر معنا داشته باشد يعنى بمجرّد شنيدن آن معناى موضوع له به ذهن و قلب خطور كند ولى اين مقدار در ظهور لفظ نسبت به معنا كافى نبوده و با آن نمىتوان غرض و مقصود متكلّم را اثبات كرد چه آنكه با عدم احراز و مسلّم نبودن اينكه متكلّم در مقام افاده است اگر كلامى گفت ، كلامش همچون الفاظى است كه انسان آن را از پشت ديوار شنيده بدون اينكه بداند متكلّم كيست و در مقام چه بوده و اساسا عاقل است يا ديوانه قصد جدّى داشته يا از روى شوخى آن را القاء نموده است با اينكه در چنين موردى نفس استماع بلكه سماع لفظ سبب خطور معنا به قلب مىگردد ولى هرگز نمىتوان گفت لفظ مسموع نسبت به معنايش دلالت تصديقى دارد .\r\nو ملخّص آنچه مرحوم مصنّف در تفسير كلام شيخ و مرحوم محقّق طوسى فرمودند اين مىشود كه هر كلامى كه از متكلّم و سخن‌گوئى صادر مىشود داراى دو دلالت است :\r\nالف : دلالت تصوّريّه .\r\nب : دلالت تصديقيّه .\r\nدلالت تصوّريّه : يعنى دلالت لفظ بر مجرّد معنا و انتقال از لفظ به معنا به‌طورىكه صرف سماع لفظ موجب اخطار معنا بقلب گردد .\r\nدلالت تصديقيّه : يعنى دلالت لفظ بر اينكه متكلّم از لفظ معنا را اراده نموده است .\r\nپرواضح است كه در تحقّق دلالت تصوّريّه لازم نيست معنا مقصود و مراد متكلّم باشد چنانچه لازم نيست اساسا لفظ براى آن معنا وضع شده باشد نظير مدلولات التزامى كه نه موضوع له بوده و نه مراد و مقصود متكلّمين هستند\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nولى در عين حال بمجرّد سماع الفاظ مخاطبين به آنها منتقل شده و اين مدلولات بقلب ايشان خطور مىكنند .\r\nولى در دلالت دوّمى امر چنين نيست يعنى تحقّق و قوام آن به اينست كه معنا مقصود و مراد متكلّم بوده تا بتواند بالقاء لفظ آن را اثبات نمايد .\r\nپس منظور ايشان از تبعيّت دلالت ، تبعيّت دلالت تصديقيّه از اراده مىباشد و اين كلامى است متين و بدون اشكال ولى با بحث ما در اينجا ارتباطى ندارد .\r\nقوله : بما هى مرادة : ضمير « هى » به معانى راجع است .\r\nقوله : كما توهّمه بعض الافاضل : مقصود از « بعض » مرحوم صاحب فصول است .\r\nقوله : اى دلالتها على كونها مرادة للافظها : ضمير در « دلالتها » به الفاظ و در « كونها » به معانى و در « لافظها » نيز به الفاظ عائد مىباشد .\r\nقوله : تتبع ارادتها منها : ضمير در « ارادتها » به معانى و در « منها » به الفاظ راجع است .\r\nقوله : و يتفرّع عليها : ضمير در « عليها » به تبعيّت اراده معانى از الفاظ عائد است .\r\nقوله : فانّه لو لا الثّبوت فى الواقع : ضمير در « فانّه » به معناى « شأن » است .\r\nقوله : و دلالته على الارادة : كلمه « دلالته » معطوف است بر « ارادة ما هو ظاهر كلامه » پس تقدير كلام چنين مىشود :\r\nو لذا لا بدّ من احراز كون المتكلّم بصدد الافادة فى اثبات ارادة ما هو ظاهر كلامه و اثبات دلالته على ارادة المعنى من اللفظ و مىتوان آن را معطوف بر اثبات دانست .\r\nقوله : هذه الدّلالة : يعنى دلالت تصديقيّه .\r\nقوله : و ان كانت له الدّلالة التّصوّريّة : ضمير در « له » به « كلامه » عائد است .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nقوله : كون سماعه موجبا لاخطار معناه : ضمير در « سماعه » به لفظ راجع است .\r\nقوله : و لو كان من وراء الجدار : ضمير در « كان » به سماع لفظ راجع است .\r\nمتن : ان قلت على هذا يلزم ان لا يكون هناك دلالة عند الخطاء و القطع بما ليس بمراد او الاعتقاد بارادة شىء و لم يكن له من اللّفظ مراد .\r\nترجمه :\r\n\r\nسؤال\r\nبنا بر آنچه گفته شد لازم مىآيد در وقت خطاء متكلّم و موردى كه قطع و يقين باشد كه وى معنائى را اراده ننموده يا معتقد باشيم كه متكلّم معنائى را اراده كرده ولى نه از لفظ دلالت لفظ بر معناى مراد محقّق نباشد .\r\nقوله : على هذا : مشار اليه « هذا » لزوم اراده معنا در مقام دلالت تصديقيّه مىباشد .\r\nقوله : لا يكون هناك : مشار اليه « هناك » اطلاق لفظ مىباشد .\r\nقوله : و القطع بما ليس بمراد : كلمه « و القطع » عطف تفسير براى « خطاء » مىباشد و مقصود اينست كه قطع و يقين به معنائى است كه آن معنا را متكلّم اراده نكرده است .\r\nقوله : و لم يكن له : ضمير در « له » به متكلّم عائد است .\r\nمتن : قلت نعم ، لا يكون حينئذ دلالة ، بل يكون هناك جهالة و ضلالة يحسبها الجاهل دلالة .\r\nو لعمرى ما افاده العلمان من التّبعيّة على ما بيّناه واضح لا محيص عنه .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nو لا يكاد ينقضى تعجّبى كيف رضى المتوهّم ان يجعل كلامهما ناظرا الى ما لا ينبغى صدوره عن فاضل فضلا عمّن هو علم فى التّحقيق و التّدقيق .\r\nترجمه :\r\n\r\nجواب\r\nبلى همين‌طور است در چنين وقتى اصلا دلالت تصديقى براى لفظ محقّق نبوده بلكه در آنجا بجاى دلالت جهالت و ضلالت حكمفرما بوده كه شخص بىخبر و بىاطّلاع آن را دلالت مىپندارد .\r\nو از عدم تحقّق دلالت تصديقى در اين قبيل مواضع محذور و اشكالى پيش نمىآيد .\r\nو بجان خود قسم آنچه را كه دو عالم بزرگ افاده نموده و فرموده‌اند يعنى تبعيّت عالم اثبات از وادى ثبوت امرى است واضح و مفرّى از آن نمىباشد .\r\nو جاى بسى تعجّب و شگفت است كه متوهّم چگونه حاضر شده كلام اين دو شخص بزرگ را ناظر به معنائى داند كه صدور آن از شخص فاضل شايسته و روا نيست چه رسد از كسى كه در عالم تحقيق و ميدان تدقيق علم و نشانه شده است .\r\nقوله : لا يكون حينئذ : يعنى حين الخطاء او الاعتقاد بارادة شىء و لم يكن له من اللّفظ مراد .\r\nقوله : يحسبها الجاهل دلالة : ضمير منصوبى در « يحسبها » به جهالة و ضلالة عائد است .\r\nقوله : على ما بيّناه : يعنى به معنائى كه ما بيان و آشكار نموديم .\r\nقوله : كيف رضى المتوهّم : مقصود از « متوهّم » صاحب فصول ( ره ) مىباشد .\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nمتن : السّادس لا وجه لتوهّم وضع للمركّبات غير وضع المفردات ، ضرورة عدم الحاجة اليه بعد وضعها بموادّها فى مثل « زيد قائم » و « ضرب عمرو بكرا » شخصيّا و به هيئاتها المخصوصة من خصوص اعرابها نوعيّا ، و منها خصوص هيئات المركّبات الموضوعة لخصوصيّات النّسب و الاضافات بمزاياها الخاصّة من تأكيد و حصر و غيرهما نوعيّا .\r\nبداهة انّ وضعها كذلك واف به تمام المقصود منها كما لا يخفى من غير حاجة الى وضع آخر لها بجملتها مع استلزامه الدّلالة على المعنى تارة بملاحظة وضع نفسها و اخرى بملاحظة وضع مفرداتها ، و لعلّ المراد من العبارات الموهمة لذلك هو وضع الهيئات على حدّها غير وضع الموادّ لا وضعها بجملتها علاوة على وضع كلّ واحد منهما .\r\nترجمه :\r\n\r\nامر ششم [ عدم وضع علىحده براى مركبات 
  ]\r\nوجهى نيست چنين توهّم شود كه براى مركّبات وضعى است علىحدّه غير از وضع مفردات .\r\nزيرا بديهى و ضرورى است پس از وضع شخصى براى موادّ و وضع نوعى براى هيئات مركّبات ديگر نيازى به وضع علىحدّه نداريم .\r\nلذا در مثل « زيد قائم » و « ضرب عمرو بكرا » موادّ آنكه عبارت باشد از « زيد ، قائم ، ضرب عمرو ، بكر » هركدام داراى وضع شخصى و خاصّ بوده و هيئتش نيز كه عبارتست از اعراب مبتداء و خبر و فاعل و مفعول داراى وضع نوعى است ازاين‌رو مادّه و هيئت جمله وقتى داراى وضع بود براى نفس جمله ديگر احتياجى به وضع جداگانه و مستقلّ نمىباشد .\r\nو از جمله هيئات مركّبات كه واجد وضع نوعى بوده به حساب مىآيد هيئت مركّباتى كه براى افاده نسب و اضافات با مزايائى كه به همراه دارند از\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nقبيل تأكيد و حصر وضع شده‌اند كه در اين مركّبات نيز بايد ملتزم شويم كه هيئتشان داراى وضع نوعى است زيرا بديهى و روشن است كه وضع نوعى در اين مركّبات وافى به تمام مقصود بوده و نيازى به وضع ديگر براى مجموع جمله نمىباشد .\r\nاز اين گذشته وضع علىحدّه و مستقلّ براى جملات مستلزم آنست كه دو دلالت بر آنها باشد يكى باعتبار وضع نفس جمله و ديگرى دلالتى به ملاحظه وضع مفردات آن و بطلان اين معنا محتاج به بيان نمىباشد .\r\nو شايد عباراتى كه موجب توهّم اين امر شده مقصود از آنها اين باشد كه در جملات دو وضع است يكى وضع براى موادّ و ديگرى وضع و جعل براى هيئت آنها نه آنكه علاوه بر وضع مواد و هيئات وضعى علىحدّه و جداگانه براى مجموع جمله باشد .\r\n\r\nتحرير و شرح\r\nحاصل فرموده مصنّف ( ره ) در اين امر آنست كه :\r\nدر جملات و مركّبات اعم از مركّبات اضافى همچون غلام زيد يا مركّبات وصفى نظير الرّجل العالم و يا مركّبات اسنادى مانند زيد قائم و ضرب زيد دو وضع مسلّم و قطعى است و آن دو عبارتند از :\r\n1 - وضع موادّ مفردات .\r\n2 - وضع هيئت آنها .\r\nمقصود از وضع موادّ مفردات مثلا در مثال غلام زيد آنست كه غلام باعتبار آنكه نكره است عامّ و موضوع له نيز عامّ است و زيد به ملاحظه آنكه علم بوده وضعش خاصّ و موضوع له نيز خاصّ مىباشد .\r\nو مراد از وضع هيئت خصوصيّت اعرابى مفردات واقع در يك جمله مىباشد مثلا در همين مثال كلمه « زيد » چون مضاف اليه است واضع لغت عرب بطور نوعى و كلّى فرموده :\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nكلّ مضاف اليه مجرور پس زيد نيز به ملاحظه آنكه مضاف اليه است بايد مجرور باشد .\r\nبنابراين وضع موادّ شخصى و جزئى است به اين معنا كه خصوص كلمات واقع در يك جمله را مورد وضع واضع بايد دانست اعم از آنكه وضع و موضوع له آنها عامّ بوده يا خاصّ باشد ولى وضع هيئت اين‌طور نبوده يعنى خصوص موقعيّت كلمات واقع در جمله منظور را مورد حكم قرار نداده بلكه هيئت كلّى را در نظر گرفته و موقعيّت آن را از نظر اعراب و غيره محكوم به حكم مىنمايد چنانچه بطور كلّى حكم مىكند كه هر فاعلى مرفوع و هر مضاف‌اليهى مجرور و هر مفعولى منصوب است قهرا اين سه حكم با هر هيئتى كه منطبق شد از باب لزوم تطابق مصداق با كلّى لازم الاجراء مىباشد .\r\nسپس مرحوم مصنّف مىفرمايد :\r\nدر جملات و مركّبات علاوه بر اين دو وضع ، وضع ديگرى براى مركّبات نمىباشد و دليل آن دو امر است :\r\nالف : آنكه غير از دو وضع نامبرده نيازى به وضع ديگر نبوده و همين دو وافى به مقصود مىباشند زيرا مقصود از وضع مستقلّ و علىحدّه يا غرضى است غير از غرض مترتّب بر وضع مفردات و يا همان غرض مىباشد امّا فرض اوّل بحسب وجدان منتفى است و امّا فرض دوّم نيز صحيح نيست زيرا مستلزم تحصيل حاصل مىباشد .\r\nب : وضع مستقلّ براى مركّبات غير از وضع مواد و هيئت مفردات مستلزم تالى فاسدى است و آن اينست كه لفظ چون قالب براى معنا است و بحسب فرض معنا يكى مىباشد لاجرم لازم مىآيد كه بر اين معناى واحد دو بار دلالت حاصل شود :\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nيك‌بار به واسطه الفاظ مفردات جمله و بار ديگر بسبب نفس جمله درحالىكه بطور قطع و يقين يك دلالت بيشتر در بين نمىباشد .\r\nقوله : ضرورة عدم الحاجة اليه : ضمير در « اليه » به وضع براى مركّبات راجع است .\r\nقوله : بعد وضعها بموادّها : ضميرهاى مؤنث به مركّبات راجعست .\r\nقوله : و به هيئاتها المخصوصة : ضمير مؤنث به مركّبات عائد است .\r\nقوله : من خصوص اعرابها نوعيّا : ضمير در « اعرابها » به مركّبات راجعست .\r\nقوله : و منها خصوص هيئات المركّبات : ضمير در « منها » به هيئات مخصوصه راجع است .\r\nقوله : بداهة انّ وضعها كذلك : ضمير در « وضعها » به مركّبات راجع بوده و مقصود از « كذلك » وضع علىحدّه مىباشد .\r\nقوله : واف به تمام المقصود منها : ضمير در « منها » به مركّبات عائد است .\r\nقوله : وضع آخر لها بجملتها : ضمير در « لها » و « بجملتها » به مركّبات عود مىكند .\r\nقوله : مع استلزامه الدّلالة على المعنى الخ : ضمير در « استلزامه » به وضع مستقلّ براى مركّبات عود مىكند .\r\nقوله : به ملاحظه وضع نفسها : ضمير در « نفسها » به مركّبات عائد است .\r\nقوله : من العبارات الموهمة لذلك : مشار اليه « ذلك » وضع مستقلّ براى مركّبات مىباشد .\r\nقوله : لا وضعها بجملتها : ضميرهاى مؤنّث به مركّبات و جملات راجعست .\r\nقوله : على وضع كلّ واحد منهما : ضمير در « منهما » به مادّه و هيئت عائد است .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nمتن : السّابع لا يخفى انّ تبادر المعنى من اللّفظ و انسباقه الى الذّهن من نفسه و بلا قرينة علامة كونه حقيقة فيه بداهة انّه لو لا وضعه له لما تبادر .\r\nلا يقال كيف يكون علامة مع توقّفه على العلم بانّه موضوع له كما هو واضح ، فلو كان العلم به موقوفا عليه لدار .\r\nفانّه يقال الموقوف عليه غير الموقوف عليه ، فانّ العلم التّفصيلى بكونه موضوعا له موقوف على التّبادر و هو موقوف على العلم الاجمالى الارتكازى به لا التّفصيلى فلا دور .\r\nهذا اذا كان المراد به التّبادر عند المستعلم ، و امّا اذا كان المراد به التّبادر عند اهل المحاورة فالتّغاير اوضح من ان يخفى .\r\nترجمه :\r\n\r\nامر هفتم تبادر و علامت بودنش براى حقيقت\r\nمخفى نماند كه تبادر معنا از لفظ و بذهن آمدنش از نفس لفظ بدون دخالت قرينه علامت است كه لفظ در آن حقيقت مىباشد زيرا بديهى است كه اگر لفظ براى آن وضع نشده بود نمىبايد معنا از مجرّد آن متبادر مىشد .\r\n\r\nاشكال\r\nممكنست در مقام اشكال چنين گفته شود :\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nچگونه تبادر معنا از لفظ را علامت حقيقت قرار دهيم درحالىكه تبادر متوقّف است بر علم به اينكه معناى متبادر موضوع له لفظ مىباشد حال اگر علم به موضوع له متوقّف بر تبادر باشد دور لازم مىآيد .\r\n\r\nجواب\r\nجواب از اشكال مذكور اينست كه موقوف عليه غير از موقوف عليه مىباشد يعنى علم به موضوع له كه متوقّف است بر تبادر غير از علمى است كه تبادر متوقّف برآن مىباشد چه آنكه علم متوقّف بر تبادر عبارتست از علم تفصيلى به موضوع له و علمى كه تبادر متوقّف برآن بوده علم اجمالى به موضوع له مىباشد بنابراين دور پيش نمىآيد .\r\nسپس مرحوم مصنّف مىفرمايد :\r\nبيانى كه در جواب از اشكال ذكر شد در وقتى است كه مقصود از « تبادر » تبادر معنا نزد مستعلم و كسى كه در مقام بدست آوردن معنا است باشد .\r\nامّا اگر مراد از تبادر ، تبادر معنا نزد اهل محاوره و ابناء عرف باشد تغاير بين متوقّف و متوقّف عليه واضح‌تر از آنست كه مخفى شود .\r\n\r\nتحرير و شرح\r\nدر اين امر مرحوم مصنّف در مقام بيان علائم حقيقت و مجاز است ، لذا ابتداء به اوّلين علامت يعنى تبادر پرداخته است .\r\nمؤلّف گويد :\r\nلازم است تذكّرا بگوئيم دو مقام وجود دارند كه با هم متفاوت مىباشند و شرح آنها عبارتست از :\r\nمقام اوّل : آنكه معناى حقيقى و مجازى را مخاطب كاملا دانسته ولى پس از القاء لفظ وسيله متكلّم نداند كه وى كدام را اراده نموده مثلا\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nمىداند معناى حقيقى لفظ اسد حيوان مفترس و معناى مجازى آن مرد شجاع مىباشد ولى برايش معلوم نيست كه متكلّم از لفظ و كلامش كداميك را اراده كرده .\r\nدر چنين مقامى امارات و اصولى است از قبيل اصالة الحقيقة كه با آن مراد متكلّم را مشخّص مىنمايند .\r\nمقام دوّم : آنكه مخاطب بداند متكلّم لفظى را در دو معنا يا بيشتر استعمال نموده ولى نداند كداميك حقيقت بوده و كدام معناى مجازى است در اينجا براى تشخيص حقيقت از مجاز علائم و نشانه‌هائى نقل شده از جمله تبادر مىباشد .\r\n\r\nمقصود از تبادر\r\nمقصود از تبادر اينست كه پس از القاء لفظ بدون قرينه صرف الوجود آن كافى براى خطور معنا به قلب و انتقال مخاطب از آن به معنا باشد لذا پس از انتقال به چنين معنائى معلوم مىشود كه اين معنا موضوع له و معناى حقيقى لفظ مىباشد .\r\n\r\nاشكال بر علامت بودن تبادر\r\nاشكالى كه در اين مقام شده و بدين‌وسيله مستشكل علامت بودن تبادر براى حقيقى بودن را انكار كرده آنست كه لازمه علامت بودن تبادر اشكال دور مىباشد و چون دور عقلا مستحيل و غيرممكنست لاجرم تبادر را نمىتوان علامت حقيقت دانست .\r\n\r\nبيان لزوم دور\r\nپرواضح است كه انسباق و مبادرت معنا به ذهن فرع برآن است كه شخص علم و اطّلاع بموضوع له داشته باشد زيرا بديهى و آشكار است جاهل\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nمحض و كسى كه كوچك‌ترين انسى با معناى لفظ نداشته و ادنى التفاتى از آن ندارد پس از القاء لفظ هرگز به آن منتقل نشده و نزد چنين كسى امكان ندارد معناى حقيقى متبادر شده و به ذهنش بيايد مگر آنكه قائل شويم دلالت الفاظ ذاتى است و اساسا وضع و علم به آن هيچ‌گونه دخالتى در آن ندارند و اين مبنا از نظر ارباب تحقيق مردود و باطلست و بهر تقدير تبادر معناى موضوع له موقوف است بر علم بموضوع له و اينكه واضع لفظ را در ازاء معناى كذائى جعل نموده است حال اگر علم به وضع و اطّلاع بر موضوع له و حقيقى بودن معنا موقوف بر تبادر بوده و واسطه در اثبات حقيقت و تمييز آن از مجاز تبادر باشد دور پيش مىآيد و چون دور باطلست علامت بودن تبادر نيز باطل مىباشد .\r\n\r\nجواب از اشكال دور\r\nدور آنست كه طرفين توقّف يعنى موقوف و موقوف عليه متّحد باشند و در نتيجه توقّف شىء بر نفس پيش آمده و بالمآل منجرّ به تقدّم شىء بر نفس مىگردد و اين امر محال و غيرممكنى است امّا اگر در جائى صورتا دور بود ولى بحسب واقع اين‌طور نباشد يعنى موقوف غير از موقوف عليه بود ديگر نام دور برآن نتوان نهاد و جاى اشكال نيست و مورد بحث ما نيز از همين قبيل است زيرا اگرچه صورتا همين است كه تبادر موقوف بر علم به وضع و علم به وضع و معناى حقيقى نيز موقوف بر تبادر مىباشد ولى بحسب واقع اين‌طور است كه علم به وضع در طرفين اين دور با هم فرق دارند يعنى وقتى مىگوييم تبادر موقوف بر علم به وضع است از آن معنائى غير از علم به وضعى كه موقوف بر تبادر است اراده نموده‌ايم و صرفا اتّحاد در اسم موجب اين شبهه شده كه در اين مقام علامت بودن تبادر مستلزم دور مىباشد .\r\n\r\n","description":"","footnote":"","page_name":" 103 ","page_number":103},
  {"content":"\r\n\r\n\r\nتوضيح\r\nهمان‌طورىكه گفته شد انسباق و مبادرت معنا به ذهن فرع برآن است كه شخص علم و اطّلاع بموضوع له داشته باشد امّا تبادر مزبور به صرف حصول علم اجمالى به وضع حاصلست و لو بطور تعيّن و تفصيل موضوع له دانسته نشده باشد پس مقصود از موقوف بودن تبادر بر علم به وضع ، توقّف آن بر علم اجمالى به وضع است امّا پس اعمال اين علامت و رسيدن به معناى حقيقى و محرز شدن آن به بركت تبادر علم تفصيلى به موضوع له حاصل مىگردد با توجّه به اين بيان صورت برهان دور را بايد اين‌طور تقرير كرد .\r\nتبادر موقوف است به علم اجمالى به وضع و علم تفصيلى به وضع نيز توقّف دارد بر تبادر .\r\nو چنانچه ملاحظه مىشود موقوف غير از موقوف عليه بوده و اساسا دورى وجود ندارد .\r\nقوله : و انسباقه الى الذّهن : ضمير در « انساقه » به معنا راجع است .\r\nمؤلّف گويد :\r\nبرخى از اهل دقّت فرموده‌اند :\r\nمناسب بود كه مرحوم مصنّف بجاى كلمه « انسباق » لفظ « انفهام » را استعمال مىكردند زيرا لفظ « انسباق » باعتبار مادّه‌اش در موردى مستعمل است كه دو معنا يا بيشتر براى لفظ بوده و يكى از آنها زودتر بذهن بيايد بنابراين موردى كه لفظ داراى يك معناى موضوع له باشد مشمول اين كلمه نيست .\r\nقوله : علامة كونه حقيقة فيه : ضمير در « كونه » به لفظ و در « فيه » به معنا عود مىكند .\r\nقوله : بداهة انّه لو لا وضعه له لما تبادر : ضمير در « انّه » به معناى « شأن » بوده و ضمير در « وضعه » به لفظ و در « له » و « تبادر » به معنا عائد است .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nقوله : كيف يكون علامة مع توقّفه على العلم بانّه موضوع له : ضمير در « يكون » و « توقّفه » به تبادر راجع بوده و در « بانّه » به معنا عائد مىباشد .\r\nقوله : فلو كان العلم به موقوفا عليه : ضمير در « به » به موضوع له و در « عليه » به تبادر راجع است .\r\nقوله : فانّه يقال : ضمير در « فانّه » به معناى شأن است .\r\nقوله : بكونه موضوعا له : ضمير در « بكونه » به معنا راجع است .\r\nقوله : و هو موقوف على العلم الاجمالى الارتكازى به : ضمير « هو » به تبادر و ضمير مجرورى در « به » به موضوع له عود مىكند .\r\nقوله : هذا اذا كان المراد به التّبادر : مشار اليه « هذا » اختلاف موقوف و موقوف عليه بوده و ضمير در « به » به « تبادر » عائد است .\r\nقوله : فالتّغاير اوضح من ان يخفى : زيرا علم مستعلم به وضع موقوف بر تبادر معنا از لفظ نزد اهل محاوره بوده ولى هرگز تبادر معنا از لفظ نزد ايشان موقوف بر علم مستعلم به وضع نيست .\r\nمتن : ثمّ انّ هذا فيما لو علم استناد الانسباق الى نفس اللّفظ .\r\nو امّا فيما احتمل استناده الى قرينة فلا يجدى اصالة عدم القرينة فى احراز كون الاستناد اليه لا اليها كما قيل ، لعدم الدّليل على اعتبارها الّا فى احراز المراد لا الاستناد .\r\nترجمه :\r\n\r\nدنباله مبحث تبادر\r\nمطلبى كه نقل و ذكر گرديد در جائى است كه به واسطه تبادر علم حاصل شود كه فهميدن معنا مستند به نفس لفظ بوده و قطعا قرينه‌اى واسطه آن نبوده است .\r\nامّا در جائى كه چنين علمى حاصل نبوده بلكه احتمال دهيم انسباق معنا از لفظ مستند به قرينه‌اى است بايد گفت مجرّد اصالة عدم قرينه\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nموجب آن نمىشود كه احراز نمائيم انسباق به نفس لفظ استناد داشته نه به قرينه چنانچه از برخى اين‌طور نقل شده است چه آنكه دليلى نداريم كه اصل مزبور اعتبارش تا اين حدّ باشد بلكه اين اصل صرفا در احراز مراد متكلّم حجّت است نه استناد معنا بنفس لفظ .\r\n\r\nتحرير و شرح\r\nحاصل مراد و توضيح مرام مصنّف عليه‌الرّحمه در اين مقام آنست كه :\r\nبا تبادر مىتوان احراز نمود كه معنا و انسباقش مستند به نفس لفظ بوده و هيچ قرينه و اماره‌اى واسطه آن نيست .\r\nحال اگر به واسطه جهات و اسبابى چنين علمى حاصل نشده بلكه احتمال داده شود استفاده معنا از لفظ به كمك قرينه مىباشد بايد بگوئيم اگرچه اصل عدم قرينه از اصول معتبره بوده ولى اجرايش در اينجا به اين منظور كه اثبات كنيم انسباق معنا صرفا از ناحيه لفظ بوده و قرينه‌اى وجود نداشته است جايز نيست زيرا از اين اصل در جائى استفاده مىكنند كه معناى حقيقى و مجازى را دانسته منتهى ندانند كه متكلّم كداميك را اراده نموده است ازاين‌رو به كمك اصالة عدم قرينه احراز مىكنند كه مرادش معناى حقيقى بوده نه مجازى و اين مورد با محلّ بحث ما تغاير كلّى دارد .\r\nقوله : فيما احتمل استناده الى قرينة : ضمير در « استناده » به انسباق راجع است .\r\nقوله : فى احراز كون الاستناد اليه : ضمير در « اليه » به لفظ راجع است .\r\nقوله : لا اليها : يعنى لا الى القرينة .\r\nقوله : كما قيل : يعنى برخى گفته‌اند كه اصل مذكور فائده‌اش اينست كه با آن مىتوان احراز كرد معنا مستند به نفس لفظ است نه قرينه .\r\nقوله : لعدم الدّليل على اعتبارها : ضمير در « اعتبارها » به اصالة عدم القرينه راجع است .\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nمتن : ثمّ انّ عدم صحّة سلب اللّفظ بمعناه المعلوم المرتكز فى الذّهن اجمالا كذلك عن معنى تكون علامة كونه حقيقة فيه كما انّ صحّة سلبه عنه علامة كونه مجازا فى الجملة .\r\nترجمه :\r\n\r\nعدم صحّت سلب و علامت بودنش براى معناى حقيقى\r\nسپس بعد از تبادر بايد گفت كه صحيح نبودن سلب لفظ با معناى معلوم و جايگزينش در ذهن بطور اجمال از معنائى خود علامت آنست كه لفظ مزبور در آن معنى حقيقت مىباشد چنانچه صحّت سلبش از آن علامت آنست كه لفظ اجمالا مجاز مىباشد .\r\n\r\nتحرير و شرح\r\nمقصود آنست كه براى احراز معناى حقيقى از مجازى علامت ديگرى غير از تبادر وجود دارد و آن عبارتست از عدم صحّت سلب كه علامت حقيقت بوده و صحّت سلب كه علامت مجاز مىباشد .\r\nمنظور از عدم صحّت سلب اينست كه پس از علم اجمالى به اينكه لفظ براى معنائى وضع شده حال اگر بخواهيم لفظ مزبور را نسبت به معنائى كه در حقيقت يا مجاز بودنش شكّ داريم امتحان كنيم طريق آزمايش آنست كه معناى مزبور را موضوع و لفظ مورد شكّ را محمول آن قرار مىدهيم اگر حمل صحيح بود معلوم مىشود كه لفظ در اين معنا حقيقت است و اگر سلب حمل صحّت داشت محرز مىشود كه لفظ نسبت به اين معنا مجاز مىباشد .\r\nقوله : بمعناه المعلوم المرتكز فى الذّهن اجمالا : كلمه « باء » در « بمعناه » به معناى « مع » بوده و ضمير مجرورى در آن به لفظ راجع مىباشد و كلمه « اجمالا » قيد است براى « المعلوم » .\r\nقوله : كذلك : يعنى همچون تبادر .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nقوله : عن معنى : متعلّق است به عدم صحّة سلب اللّفظ .\r\nقوله : علامة كونه حقيقة فيه : ضمير در « كونه » به لفظ و در « فيه » به معنا راجع است .\r\nقوله : كما انّ صحّة سلبه عنه : ضمير در « سلبه » به لفظ و در « عنه » به معنا عود مىكند .\r\nقوله : علامة كونه مجازا : يعنى علامة كون اللّفظ مجازا .\r\nمتن : و التّفصيل انّ عدم صحّة السّلب عنه و صحّة الحمل عليه بالحمل الاوّلى الذّاتى الّذى كان ملاكه الاتّحاد مفهوما علامة كونه نفس المعنى و بالحمل الشّائع الصّناعى الّذى ملاكه الاتّحاد وجودا بنحو من انحاء الاتّحاد علامة كونه من مصاديقه و افراد الحقيقيّة كما انّ صحّة سلبه كذلك علامة انّه ليس منها و ان لم نقل بانّ اطلاقه عليه من باب المجاز فى الكلمة بل من باب الحقيقة و انّ التّصرّف فيه فى امر عقلىّ كما صار اليه السّكّاكى .\r\nو استعلام حال اللّفظ و انّه حقيقة او مجاز فى هذا المعنى بهما ليس على وجه دائر ، لما عرفت فى التّبادر من التّغاير بين الموقوف و الموقوف عليه بالاجمال و التّفصيل او الاضافة الى المستعلم و العالم فتأمّل جيّدا .\r\nترجمه :\r\n\r\nتفصيل\r\nعدم صحّت سلب لفظ از معنا و حملش برآن بحمل اوّلى و ذاتى كه ملاكش اتّحاد مفهومى بين موضوع و محمول است علامت آنست كه لفظ نفس معنا مىباشد و حملش برآن بحمل شايع صناعى كه مناطش اتّحاد مصداقى بين آن دو است به نحوى از انحاء نشانه آنست كه لفظ از افراد و مصاديق حقيقيّه آن معنا مىباشد چنانچه صحّت سلبش از آن به اين طور علامت آن است كه از مصاديق آن نمىباشد اگرچه قائل نشويم كه اطلاق لفظ برآن معنا از باب\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nمجاز در كلمه است بلكه از قبيل اطلاق حقيقى بوده و تصرّف در امر عقلى واقع شده چنانچه سكّاكى به آن قائل شده است .\r\nو تحصيل حال لفظ و اينكه در معنائى حقيقت بوده يا مجاز مىباشد به واسطه اين دو يعنى عدم صحّت سلب و صحّت آن اين‌طور نيست كه مستلزم دور باشد ، چه آنكه در مبحث تبادر معلوم شد موقوف و موقوف عليه يا باجمال و تفصيل با يكديگر فرق دارند و يا به واسطه اضافه يكى با مستعلم و نسبت ديگرى به عالم با هم متغاير مىباشند .\r\n\r\nتحرير و شرح\r\nدر عباراتى كه ذكر شد مرحوم مصنّف دو امر را متذكّر شده و آن را خاطرنشان نموده‌اند :\r\nالف : توضيح صحّت سلب و عدم آن .\r\nب : دفع توهّم اشكال دور در اينجا به همان نحوى كه در مبحث تبادر ذكر گرديد .\r\n\r\nتوضيح امر اوّل\r\nارباب ميزان فرموده‌اند :\r\nحمل هر محمولى بر موضوع خارج از دو قسم ذيل نمىباشد :\r\n1 - حمل اوّلى و ذاتى .\r\n2 - حمل شايع صناعى .\r\nحمل اوّلى و ذاتى : آنست كه موضوع و محمول مفهوما و مصداقا با هم متّحد باشند مانند حمل يكى از مترادفين بر ديگرى همچون : الانسان حيوان ناطق و الانسان بشر .\r\nحمل شايع صناعى : آنست كه موضوع مصداق و فردى از محمول بوده و بحسب مفهوم با هم متغاير باشند چون مفهوم موضوع جزئى و مفهوم محمول\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nكلّى است مانند : زيد انسان يا الانسان حيوان .\r\nبا توجّه به اين نكته مىگوييم :\r\nبراى تشخيص مجاز و حقيقت از راه حمل و صحّت سلب حمل اگر معنائى را موضوع قرار داده و لفظ مورد آزمايش را توانستيم بحمل اوّلى يا شايع برآن حمل كنيم معلوم مىشود كه معناى مورد نظر معناى حقيقى لفظ است چنانچه در مثال حيوان المفترس اسد چنين است و اگرنه تنها حمل صحيح نبود بلكه سلب آن صحّت داشت كشف مىشود كه لفظ مسلوب از معنا مجازا در آن استعمال مىشود چنانچه در مثال رجل شجاع ليس باشد چنين مىباشد ، پس اگر در موردى لفظ اسد اطلاق شد و از آن رجل شجاع را اراده كردند معلوم مىشود اين استعمال ، استعمال مجازى است .\r\n\r\nتوضيح امر دوّم\r\nعين همان اشكالى كه در تبادر نقل شد و در ضمن آن مستشكل اظهار نمود كه علامت بودن تبادر براى حقيقت مستلزم دور است در اينجا شده و مستشكل مىگويد اگر عدم صحّت سلب را بخواهيم علامت براى حقيقت بدانيم دور پيش مىآيد زيرا عدم صحّت سلب موقوف است بر علم بموضوع له و علم بموضوع له نيز بحسب فرض موقوف بر عدم صحّت سلب شده و اين دور آشكار و واضح است .\r\nدر جواب همان دو بيانى كه در آنجا ذكر شد مىآوريم و مىگوييم :\r\nمقصود از عدم صحّت سلب يا از نظر مستعلم و كسى است كه در مقام استعلام برآمده و يا منظور عدم صحّت سلب پيش ابناء محاوره است .\r\nدر صورت اوّل مىگوييم : عدم صحّت سلب موقوف است بر علم اجمالى به موضوع له و علم تفصيلى به آن موقوف بر عدم صحّت سلب است و اين دور نيست چون طرفين آن با هم متفاوت مىباشند .\r\nو در صورت دوّم گوئيم : علم مستعلم به موضوع له موقوف است بر\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nعدم صحّت سلب لفظ از معنا نزد اهل محاوره ولى عدم صحّت سلب لفظ از معنا نزد ايشان هيچ توقّفى بر علم مستعلم به موضوع له ندارد .\r\nقوله : انّ عدم صحّة السّلب عنه : يعنى عدم صحّة سلب اللّفظ عن المعنى .\r\nقوله : و صحّة الحمل عليه : يعنى و صحّة حمل اللّفظ على المعنى .\r\nقوله : علامة كونه نفس المعنى : ضمير در « كونه » به لفظ راجع است .\r\nقوله : بنحو من انحاء الاتّحاد : اتّحاد موضوع با محمول در حمل شايع گاهى ذاتى است نظير اتّحاد نوع با فرد در مثال زيد انسان و زمانى عرضى است همچون حمل مشتق بر ذات در مثال زيد كاتب .\r\nقوله : علامة كونه من مصاديقه : ضمير در « كونه » به معنا و در « مصاديقه » به لفظ عائد است .\r\nقوله : و افراده الحقيقيّة : ضمر در « افراده » به لفظ عود مىكند .\r\nقوله : كما انّ صحّة سلبه كذلك : ضمير در « سلبه » به سلب لفظ از معنا راجع بوده و مقصود از « كذلك » بطور حمل اوّلى و شايع صناعى مىباشد .\r\nقوله : علامة انّه ليس منها : ضمير در « انّه » به معنا و در « منها » به مصاديق راجع است .\r\nقوله : بانّ اطلاقه عليه من باب المجاز فى الكلمة : ضمير در « اطلاقه » به لفظ و در « عليه » به معنا راجع است .\r\n\r\nمؤلّف گويد :\r\nعلماء علم ادب مجاز را سه نوع دانسته‌اند :\r\n1 - مجاز در كلمه .\r\n2 - مجاز در حذف .\r\n3 - مجاز در اسناد .\r\nمجاز در كلمه آنست كه لفظى را در معناى لفظ ديگر استعمال كنند همچون استعمال لفظ « اسد » در معناى « رجل شجاع » مجاز در حذف\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nآنست كه از عبارت لفظى را حذف نموده و باقى عبارت را ذكر و معناى مقصود را از مذكور اراده كرده باشند چنانچه وقتى مىگويند : زيد عدل يا زيد علم مقصود اينست كه وى عادل و عالم است ازاين‌رو تقدير عبارت چنين است زيد ذو عدل يا زيد ذو علم .\r\nمجاز در اسناد آنست كه لفظ در موضوع له و معناى حقيقى خود استعمال شده ولى اسنادش در غير مورد مىباشد چنانچه شخص موحّد و معتقد به مبدأ وقتى بگويد : انبت الرّبيع البقل يعنى بهار سبزى را روياند اسناد انبت به ربيع مجاز در اسناد مىباشد و علاقه آن ، علاقه سببيّت است يعنى بهار سبب روئيدن سبزى است و الّا در حقيقت منبت و روياننده حقتعالى است پس اسناد مذكور مجاز است اگرچه دو كلمه « انبت » و « الرّبيع » در معناى حقيقى خود استعمال شده‌اند .\r\nقوله : و انّ التّصرّف فيه فى امر عقلى كما صار اليه السّكّاكى : ضمير در « فيه » به لفظ راجع است و مقصود آنست كه در مورد استعمال لفظ در غير موضوع له سلب لفظ با معناى مركوز در ذهن از معناى مستعمل فيه علامت آنست كه لفظ حقيقت در اين معنا نيست اعم از آنكه نسبت به اين معنا مجاز در كلمه باشد كه مشهور به آن قائلند يا از باب حقيقت ادّعائى كه از آن به مجاز سكّاكى تعبير مىكنند باشد .\r\n\r\nتوضيح\r\nدر مثال « زيد اسد » يا « رأيت اسدا يرمى » سكّاكى معتقد است كه لفظ « زيد » و « اسد » در معناى حقيقى خود استعمال شده‌اند و اين معنا را با كمك تصرّف عقلى تثبيت نموده و آن اينست كه گفته مدّعى مىشويم « اسد » داراى دو فرد حقيقى است :\r\nالف : شير بيابانى كه داراى حالت افتراس و درندگى است .\r\nب : شير خانگى كه اين حالت در او نبوده ولى شجاعت و صولت\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nمفترس در او نيز مىباشد .\r\nپس چه « اسد » را در معناى اوّل استعمال كرده و چه در معناى دوّم در هر دو صورت استعمال حقيقى است منتهى با اين فرق كه استعمال اوّلى استعمال حقيقى بحسب واقع است ولى استعمال دوّمى ، استعمال حقيقى بحسب ادّعاء مىباشد ازاين‌رو اين مجاز بحسب واقع را ادباء مجاز سكّاكى يا حقيقت ادّعائى نامند .\r\nقوله : و استعلام حال اللّفظ الخ : كلمه « استعلام » مبتداء و « ليس على وجه دائر » خبرش مىباشد .\r\nقوله : و انّه حقيقة : ضمير در « انّه » به لفظ راجع است و كلمه « انّ » بفتح همزه و تشديد نون معطوف است بر « حال » .\r\nقوله : بهما ليس على وجه دائر : ضمير در « بهما » به صحّت سلب و عدم صحّت سلب راجع است .\r\nمتن : ثمّ ، انّه قد ذكر الاطّراد و عدمه علامة للحقيقة و المجاز ايضا و لعلّه بملاحظة نوع العلائق المذكورة فى المجازات حيث لا يطّرد صحّة استعمال اللّفظ معها و الّا فبملاحظة خصوص ما يصحّ معه الاستعمال .\r\nفالمجاز مطّرد كالحقيقة .\r\nو زيادة قيد « من غير تأويل » او « على وجه الحقيقة » و ان كان موجبا لاختصاص الاطّراد كذلك بالحقيقة ، الّا انّه حينئذ لا يكون علامة لها الّا على وجه دائر و لا يتأتى التّفصى عن الدّور بما ذكر فى التّبادر هنا ، ضرورة انّه مع العلم بكون الاستعمال على نحو الحقيقة لا يبقى مجال لاستعلام حال الاستعمال بالاطّراد او بغيره .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nترجمه :\r\n\r\nاطّراد و عدم اطّراد و علامت بودنشان براى حقيقت و مجاز\r\nسپس مرحوم مصنّف مىفرمايد :\r\nچنين مذكور است كه اطّراد نيز علامت حقيقت و عدم اطّراد نشانه مجاز است ، و گويا ذكر عدم اطّراد به ملاحظه نوع علائقى باشد كه در مجازات ذكر شده چه آنكه صحّت استعمال لفظ با اين علائق در همه موارد مطّرد و شايع نمىباشد و الّا اگر به لحاظ شخص و خصوص موارد استعمال باشد اين كلام صحيح نيست زيرا مجاز نيز همچون حقيقت شيوع و اطّراد دارد پس نمىتوان اطّراد را علامت خصوص حقيقت و عدم آن را نشانه مجاز قرار داد .\r\nاگر گفته شود :\r\nاطّراد كه علامت حقيقت است با قيد « من غير تأويل » يا « على وجه الحقيقة » مراد است يعنى مقصود حضرات اينست كه استعمال لفظ در معنائى اگر بدون تأويل و بنحو حقيقت مطّرد بوده و شايع باشد اين اطّراد علامت حقيقت است و عدم اطّراد به اين نحو نشانه مجاز مىباشد .\r\nدر جواب بايد گفت :\r\nاگرچه با اين بيان اطّراد اختصاص به حقيقت پيدا مىكند ولى علامت بودنش مستلزم دور است و از اشكال دور در اينجا به بيانى كه در مبحث تبادر گذشت نمىتوان مستخلص شد چه آنكه بديهى است با علم به اينكه استعمال لفظ در معنائى بنحو حقيقت است ديگر جائى براى استعلام نبوده و نيازى به اين نيست كه به واسطه اطّراد يا غير آن حال استعمال را جويا شد و معيّن نمود كه بنحو حقيقت است يا مجاز .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\n\r\nتحرير و شرح\r\nمرحوم مصنّف در اين عبارات به دو نكته اشاره مىفرمايد :\r\nالف : آنكه برخى از ارباب فنّ اطّراد و عدم اطّراد را از جمله علائم حقيقت و مجاز قرار داده‌اند .\r\nب : توجيه مراد ايشان .\r\nمؤلّف گويد :\r\nقبل از شرح اين دو نكته مناسب است ابتداء مقصود از « اطّراد » و عدم آن را ذكر نموده و پس از آن به توضيح و شرح عبارات كتاب پرداخته شود .\r\n\r\nمقصود از اطّراد\r\nارباب فنّ و اهل اصطلاح فرموده‌اند كه مقصود از اطّراد آنست كه لفظ وقتى بر موضوعى باعتبار معنايش اطلاق شد ، اطلاق آن بر ساير مصاديق آن معنا نيز صحيح باشد .\r\nمثلا اطلاق انسان بر زيد باعتبار آنست كه حيوان ناطق مىباشد ازاين‌رو پرواضح است كه به عمرو و بكر و خالد و جميع مصاديق نوع مىتوان لفظ انسان را اطلاق كرد فلذا استعمال لفظ انسان در هريك از مصاديق و افراد حيوان ناطق حقيقى است .\r\nيا اطلاق عالم بر زيد به اين ملاحظه است كه وى ذاتى است كه مبدأ و مصدر يعنى علم در او تحقّق دارد لذا مىبينيم كه تمام مصاديق و افرادى كه اين معنا در ايشان يافت مىشود مورد اطلاق لفظ عالم قرار مىگيرند لاجرم اطلاق اين لفظ بر آنها حقيقت مىباشد .\r\nپس از معلوم شدن معناى اطّراد تصوّر معناى عدم آن بسى سهل و روشن است ، بنابراين اگر اطلاق لفظ بر موضوعى به ملاحظه معنائى كه دارد\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nنسبت به ساير افراد و مصاديق شيوع و اطّراد نداشت معلوم مىشود استعمال لفظ در آنها مجازى است .\r\nمثلا همچون اطلاق لفظ « اسد » نسبت به رجل شجاع كه اگرچه اين فرد همچون حيوان مفترس از افراد شجاع مىباشد ولى استعمال و اطلاق لفظ مزبور نسبت به آن شايع و مطّرد نيست درحالىكه به ملاحظه حيوان مفترس واجد اطّراد است لذا استعمال لفظ اسد در رجل شجاع استعمال مجازى است .\r\n\r\nتوجيه علامت بودن عدم اطّراد براى معانى مجازى\r\nسپس مرحوم مصنّف در توجيه اين امر كه عدم اطّراد علامت مجاز بودن است تقرير و بيانى دارند كه قبل از تشريح آن مناسب است سبب آن را ذكر نمائيم :\r\nمؤلّف گويد :\r\nسبب اين توجيه گويا اشكالى است كه در اين مقام شده و آن اينست كه :\r\nچطور بگوئيم اطّراد علامت حقيقت و عدم اطّراد نشانه مجاز است درحالىكه مجازات با حقائق در اين امر هيچ‌گونه فرقى ندارند چه آنكه بديهى است به موازات اطّرادى كه لفظ « اسد » در حيوان مفترس دارد نسبت به خصوص « رجل شجاع » نيز همين‌طور مىباشد به اين معنا همان‌طورىكه لفظ مزبور را در فرد مشخّصى از حيوان مفترس تنها استعمال نكرده بلكه جميع مصاديق آن در اين اطلاق و استعمال با هم مساويند عينا لفظ اسد نسبت بافراد رجل شجاع به همين گونه است يعنى هم مىتوان آن را در زيد شجاع بنحو مجاز استعمال نمود و هم در عمرو و بكر و خالد و ساير افراد كه داراى صفت\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nشجاعت مىباشند و اين معنا در كمال وضوح و روشنى است و جاى ترديد و شكّ نمىباشد فلذا نمىتوان اطّراد را به حقيقت و عدم آن را به مجاز اختصاص داد .\r\nمرحوم مصنّف در جواب و مقابل اين اشكال مىفرماين :\r\nمقصود حضرات از اينكه عدم اطّراد را علامت مجاز قرار داده‌اند اينست كه :\r\nعدم اطّراد به ملاحظه نوع علاقه‌اى كه مجوّز استعمال مجازى است علامت مجاز است نه باعتبار شخص .\r\nو به عبارت ديگر :\r\nاگرچه اطلاقات مجازى نسبت بافراد و مصاديق موارد استعمال اطّراد دارد ولى اين امر با گفته اهل اصطلاح هيچ تهافتى ندارد زيرا ايشان مىفرماين :\r\nعدم اطّراد علامت و نشانه مجاز است باعتبار نوع علائق .\r\nمثلا يكى از علائق ، علاقه كلّ و جزء است لذا لفظ موضوع براى « جزء » را تحت اين علاقه مىتوان در « كلّ » استعمال نمود ولى اين‌طور نيست كه اين نوع علاقه در تمام مصاديق و افراد جزء و كلّ مطّرد بوده و بتوان آن را مصحّح استعمال قرار داد فلذا استعمال لفظ « عين » در كلّ يعنى جاسوس و يا اطلاق لفظ « رقبه » در كلّ يعنى عبد جايز است و علاقه‌اش همان علاقه جزء و كلّ مىباشد درحالىكه اطلاق لفظ « يد » و اراده جاسوس و يا عبد صحيح نيست با اينكه بين « يد » و جاسوس يا عبد نسبت جزء و كلّ وجود دارد پس مىتوان ادّعاء نمود كه نوع علاقه جزء و كلّ نسبت به تمام مصاديق و افراد اطّراد ندارد فلذا اگر در يك مورد توانستيم آن را مصحّح استعمال قرار دهيم معلوم مىشود كه اين استعمال مجازى است زيرا اگر بنحو حقيقت مىبود قاعدتا مىبايست در تمام افراد و مصاديق استعمالش شيوع داشته باشد درحالىكه چنين نيست .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\n\r\nسؤال\r\nممكنست بگوئيم همان‌طورىكه معانى مجازى به ملاحظه نوع علائق مطّرد نيستند باعتبار شخص موارد استعمال نيز چنين هستند منتهى براى آنكه نسبت به شخص موارد بتوانيم اين ادّعاء را بكنيم لازم است ملتزم شويم در عبارت اهل اصطلاح قائل به تقدير محذوف شويم يعنى در عبارت مذكور كه از ايشان نقل شد و گفته‌اند :\r\nاطّراد استعمال لفظ در معنا علامت حقيقت مىباشد مىگوييم تقدير چنين است :\r\nاطّراد استعمال لفظ در معنا بنحو حقيقت يا بدون تأويل علامت حقيقت مىباشد پس قيد « بنحو حقيقت » يا « بدون تأويل » را بايد به عبارت افزود و با زياد كردن يكى از اين دو محذور و اشكال دفع مىگردد .\r\n\r\nجواب\r\nاگرچه با ازدياد يكى از دو قيد مذكور مىتوان عدم اطّراد را نسبت به شخص مورد استعمال نيز علامت مجاز قرار و اختصاص به آن داد ولى اشكالى كه با افزودن اين دو قيد پديد مىآيد آنكه آوردن هركدام از اين دو قيد مستلزم اشكال دور مىباشد زيرا علم بمجاز بودن را موقوف به عدم اطّراد نموده و عدم اطّراد نيز بحسب فرض موقوف است بر دانستن حقيقت و مجاز چون گفته‌ايم مطّرد نبودن استعمال لفظ در معنائى بنحو استعمال حقيقى علامت مجاز است و از اين تعبير به خوبى برمىآيد كه مستعلم بايد معناى حقيقى و مجازى را قبل از اطّراد بداند تا پس از ملاحظه عدم اطّراد بنحو حقيقت حكم به مجازى بودن نمايد .\r\nو از اين اشكال گذشته اشكال ديگر آنكه وقتى معناى حقيقى را دانسته و آن را از معناى مجازى تمييز داديم ديگر نيازى به اعمال علامت\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nمزبور يعنى اطّراد و عدم آن نداريم تا به واسطه‌اش حقيقت را از مجاز مشخّص كنيم چون موجب تحصيل حاصل مىشود .\r\nقوله : قد ذكر الاطّراد و عدمه : ذاكر اين دو علامت جمعى از اصوليّين هستند همچون مرحوم فاضل عميدى و محقّق قمى و ميرزا حبيب اللّه رشتى در بدايع .\r\nقوله : و لعلّه بملاحظة نوع العلائق : ضمير در « لعلّه » به عدم اطّراد راجع است .\r\nقوله : لا يطّرد صحّة استعمال اللّفظ معها : ضمير در « معها » به علائق راجع است .\r\nقوله : موجبا لاختصاص الاطّراد كذلك : مقصود از « كذلك » استعمال لفظ در معنا بدون تأويل يا بر وجه حقيقت مىباشد .\r\nقوله : لا يكون علامة لها الّا على وجه دائر : ضمير در « لا يكون » به اطّراد و در « لها » به حقيقت عائد است .\r\nمتن : الثّامن انّه اللّفظ احوال خمسة و هى التّجوّز و الاشتراك و التّخصيص و النّقل و الاضمار .\r\nلا يكاد يصار الى احدها فيما اذا دار الامر بينه و بين المعنى الحقيقى الّا بقرينة صارفة عنه اليه .\r\nو امّا اذا دار الامر بينها فالاصوليّون و ان ذكر و الترجيح بعضها على بعض وجوها الّا انّها استحسانيّة ، لا اعتبار بها الّا اذا كانت موجبة لظهور اللّفظ فى المعنى ، لعدم مساعدة دليل على اعتبارها بدون ذلك كما لا يخفى .\r\nترجمه :\r\n\r\nامر هشتم [ احوال پنجگانه براى لفظ 
  ]\r\nبراى لفظ پنج حالت مىباشد و آنها عبارتند از :\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nتجوّز ، اشتراك ، تخصيص ، نقل ، اضمار .\r\nو در هر موردى كه امر دائر باشد بين يكى از آنها و اراده معناى حقيقى نمىتوان لفظ را بر آنها حمل نمود مگر آنكه قرينه‌اى كه ما را از معناى حقيقى منصرف و بسوى يكى از آنها بگرداند در عبارت وجود داشته باشد .\r\nو امّا اگر دوران امر بين يكى از آنها و ديگر حالات باشد ، اگرچه حضرات اصوليّين براى ترجيح بعضى بر برخى وجوه و بياناتى ذكر كرده‌اند ولى تمام استحسانى بوده و اعتبارى به آنها نيست مگر آنكه سبب ظهور لفظ در معنا شود كه در اين صورت البتّه از باب ظهور لفظ را بر معناى ظاهر حمل مىكنند ولى در غير اين صورت بوجوه مزبور نبايد التفاتى كرد زيرا دليل مساعدى بر اعتبار آنها بدون بخشيدن ظهور به لفظ در دست نيست .\r\nقوله : انّه للّفظ احوال خمسة : ضمير در « انّه » به معناى « شأن » مىباشد .\r\nمؤلّف گويد :\r\nاحوال پنجگانه از حالات لفظ باعتبار خودش نيست بلكه از حالات آن به ملاحظه معنايش مىباشد .\r\nقوله : و هى التّجوّز : يعنى مجاز بودن مانند استعمال لفظ اسد در رجل شجاع .\r\nقوله : و الاشتراك : مقصود اشتراك لفظى است همچون لفظ مولى كه مشترك است بين آقا و بنده .\r\nقوله : و التّخصيص : منظور استعمال لفظ عامّ است به قرينه مخصّص در برخى از افراد عامّ مانند : استعمال لفظ « العلماء » در خصوص عدول در مثال اكرم العلماء الّا الفسّاق .\r\nقوله : و النّقل : مقصود آنست كه لفظ را از معنائى به معناى ديگر نقل داده باشند اعم از آنكه ناقل شارع بوده تا به آن منقول شرعى گويند مانند « صلاة » كه در اوّل براى دعا وضع شده و سپس آن را به معناى نماز نقل داده‌اند با\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nعرف باشد همچون دابّه كه در ابتداء براى مطلق جنبنده قرار داده شده و پس از آن در خصوص اسب استعمال مىشود و به آن منقول عرفى گويند .\r\nقوله : و الاضمار : مقصود آنست كه در عبارت لفظى را مقدّر گيرند همچون آيه :  وَ سْئَلِ الْقَرْيَةَ  كه تقدير و اسأل اهل القرية مىباشد .\r\nقوله : لا يكاد يصار الى احدها : ضمير در « احدها » به احوال الخمسة راجعست .\r\nقوله : فيما اذا دار الامر بينه و بين المعنى الحقيقى : ضمير در « بينه » به احدها عود مىكند .\r\nقوله : الّا بقرينة صارفة عنه اليه : ضمير در « عنه » به احدها و در « اليه » به المعنى الحقيقى عود مىكند .\r\nقوله : و امّا اذا دار الامر بينها : يعنى امر دائر باشد بين احوال خمسه به اين معنا كه امر دائر باشد بين يكى از آنها و يكى از چهار حالت ديگر .\r\nقوله : الّا انّها استحسانيّة : ضمير در « انّها » به وجوه راجع است .\r\nقوله : لا اعتبار بها : ضمير در « بها » به وجوه عائد بوده و اين عبارت تفسير « استحسانيّه » مىباشد .\r\nقوله : على اعتبارها بدون ذلك : ضمير در « اعتبارها » به وجوه راجع بوده و مشار اليه « ذلك » ظهور لفظ در معنا مىباشد .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nبسم اللّه الرحمن الرحيم\r\nمتن : التّاسع انّه اختلفوا فى ثبوت الحقيقة الشّرعيّة و عدمه على اقوال :\r\nو قبل الخوض فى تحقيق الحال لا بأس بتمهيد مقال و هو انّ الوضع التّعيينى كما يحصل بالتّصريح بانشائه كذلك يحصل باستعمال اللّفظ فى غير ما وضع له كما اذا وضع له بان يقصد الحكاية عنه و الدّلالة عليه بنفسه لا بالقرينة و ان كان لا بدّ حينئذ من نصب قرينة الّا انّه للدّلالة على ذلك لا على ارادة المعنى كما فى المجاز فافهم .\r\nو كون استعمال اللّفظ فيه كذلك فى غير ما وضع له بلا مراعات ما اعتبر فى المجاز ، فلا يكون بحقيقة و لا مجاز غير ضائر بعد ما كان ممّا يقبله الطّبع و لا يستنكره و قد عرفت سابقا انّه فى الاستعمالات الشّائعة فى المحاورات ما ليس بحقيقة و لا مجاز .\r\nترجمه :\r\n\r\n[ امر نهم 
  ] اختلاف در حقيقت شرعيّه\r\nاصوليّون در ثبوت حقيقت شرعيّه و عدم ثبوتش با هم اختلاف داشته و در نتيجه اقوالى حادث شده و پيش از اداء نمودن حقّ مطلب و بيان نمودن حال لازم است مقدّمه‌اى ذكر نمائيم :\r\n\r\n","description":"","footnote":"","page_name":" 122 ","page_number":122},
  {"content":"\r\n\r\n\r\nمقدّمه در پيدايش وضع تعيينى از دو راه\r\nوضع تعيينى همان‌طورىكه به واسطه تصريح بانشاء آن حاصل مىشود عينا باستعمال لفظ در غير موضوع له بنحو استعمالش در موضوع له پيدا مىگردد به اين نحو كه لفظ را وسيله حكايت معنا و دلالت بر معنا قرار داده به‌طورىكه بدون قرينه و بمجرّد لفظ به آن منتقل مىشوند .\r\nالبتّه اگرچه در اين نحو از وضع تعيينى نياز به قرينه مىباشد ولى اين قرينه به منظور دلالت بر معنا است نه بر اراده آن به‌نحوىكه در مجاز به آن نياز مىباشد .\r\nاگر گفته شود :\r\nاستعمال لفظ به اين طرز در غير موضوع له بدون مراعات امور معتبره در مجاز مستلزم آنست كه استعمال مزبور نه بنحو حقيقت بوده و نه بطريق مجاز و اين خود محذور و اشكالى است بر اين كلام .\r\nدر جواب گفته مىشود :\r\nگرچه چنين است ولى نبايد آن را مانع از استعمال قرار داد زيرا طبع و ذوق آن را پسنديده و قبول داشته و هيچ استنكارى از آن ندارد و قبلا گفتيم كه در استعمالات شايع در بين اهل محاوره و ابناء عرف اطلاقات رائج و دارجى است كه نه بنحو حقيقت بوده و نه بر سبيل مجاز صورت مىگيرد ازاين‌رو اين مورد هم ممكنست از همين قبيل باشد .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\n\r\nتحرير و شرح\r\nمرحوم مصنّف در اين مقدّمه به اين نكته مىپردازد كه وضع تعيينى به دو نحو صورت مىگيرد :\r\nالف : آنكه واضع تصريح كند كه اين لفظ در مقابل معناى كذائى وضع شده همچون نام‌گذارى پدر براى فرزند كه نوعا به اين نحو واقع مىشود .\r\nب : آنكه متكلّم لفظى را به كمك قرينه در غير موضوع له استعمال نموده به‌طورىكه بنفس لفظ و بمجرّد آن معنا را اراده نمايد و به عبارت ديگر :\r\nمتكلّم قرينه را براى اصل دلالت لفظ بر معنا آورده و پس از حصول دلالت و تحقّق وضع معنا را بدون اينكه نيازى به قرينه باشد از نفس لفظ اراده مىكند .\r\nو از اين تقرير به خوبى برمىآيد كه فرق اين نحو از وضع با استعمال مجازى به اين است كه در مجاز قرينه را براى اراده آن از لفظ مىآورند بدون اينكه در اصل دلالت به قرينه محتاج باشند ولى در اينجا به عكس است يعنى در مقام اراده و حكايت معنا قرينه‌اى مورد نياز نيست بلكه قرينه را صرفا براى دلالت لفظ بر معنا مىآورند .\r\n\r\nاشكال\r\nاين‌چنين استعمال صحيح نيست زيرا اطلاقات و استعمالات از دو گونه خارج نيستند ، يا بنحو حقيقت بوده و يا بطريق مجاز هستند درحالىكه نحوه يادشده به هيچ‌يك از اين دو قسم نمىماند .\r\nامّا آنكه بنحو حقيقت نيست جهتش آنست كه بحسب فرض استعمال لفظ در اينجا در غير موضوع له مىباشد و استعمال حقيقى ، استعمال لفظ در موضوع له است .\r\nو امّا آنكه بنحو مجاز نيست وجهش آنست كه در مجاز قرينه بر اراده\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nمعناى مجازى مىآورند نه بر اصل دلالت درحالىكه اينجا به عكس است .\r\n\r\nجواب\r\nاگرچه امر همين‌طور است كه ذكر گرديد ولى اين سبب اشكال نيست زيرا قبلا گفتيم مناط صحّت استعمال ذوق و طبع مىباشد يعنى هر استعمالى كه مورد پسند طبع و ذوق بود صحيح است اگرچه نه بعنوان حقيقت بوده و نه بر سبيل مجاز باشد و پيش از اين نيز اين نكته را ذكر كرده و گفتيم بسا اطلاقات و استعمالات رائج در عرف از همين قبيل مىباشند .\r\nقوله : كما يحصل بالتّصريح بانشائه : مقصود از « انشاء » انشاء قولى است به قرينه لفظ تصريح و ضمير در « انشائه » به وضع راجعست .\r\nقوله : كذلك يحصل باستعمال اللّفظ : مقصود « انشاء » فعلى است چون حصول وضع را مستند به استعمال و بسبب آن قرار داد .\r\nقوله : بان يقصد الحكاية عنه و الدّلالة عليه بنفسه : ضمير در « عنه » و « عليه » به معناى غير موضوع له راجع بوده و در « بنفسه » به لفظ عائد است .\r\nقوله : و ان كان لا بدّ حينئذ من نصب قرينة : مقصود از « حينئذ » حين حصول الوضع التّعيينى بالاستعمال مىباشد .\r\nقوله : الّا انّه للدّلالة على ذلك : ضمير در « انّه » به نصب قرينه راجع بوده و مشار اليه « ذلك » معناى غير موضوع له مىباشد .\r\nقوله : كما فى المجاز : يعنى كما اينكه در مجاز قرينه را براى اراده معنا به آن محتاج هستند .\r\nقوله : فافهم : شايد اشاره به اين باشد كه بتوان گفت فرق اينجا با مجاز نه اينست كه قرينه در مجاز بر اراده معناى مجازى است و در اينجا بر دلالت لفظ بر معنا بلكه تفاوت در اين است كه مجاز نياز به دو قرينه دارد يكى بر اصل دلالت مجازى و ديگرى بر اراده آن ولى در اينجا صرفا يك قرينه و آن هم\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nبراى اصل دلالت مورد نياز است .\r\nقوله : و كون استعمال اللّفظ الخ : كلمه « كون » مبتداء و « غير ضائر » خبر آن مىباشد .\r\nقوله : كذلك : يعنى على سبيل الحكاية .\r\nقوله : بعد ما كان ممّا يقبله الطّبع : ضمير مستتر در « كان » به استعمال لفظ در معنا به اين نحو كه ذكر شد راجعست .\r\nقوله : و قد عرفت سابقا انّه الخ : ضمير در « انّه » به معناى « شأن » است .\r\nمتن : اذا عرفت هذا ، فدعوى الوضع التّعيينى فى الالفاظ المتداولة فى لسان الشّارع هكذا قريبة جدّا و مدّعى القطع به غير مجازف قطعا .\r\nو يدلّ عليه تبادر المعانى الشّرعيّة منها فى محاوراته .\r\nو يؤيّد ذلك انّه ربّما لا يكون علاقة معتبرة بين المعانى الشّرعيّة و اللّغويّة ، فاىّ علاقة بين الصّلاة شرعا و الصّلاة بمعنى الدّعاء ، و مجرّد اشتمال الصّلاة على الدّعاء لا يوجب ثبوت ما يعتبر من علاقة الجزء و الكلّ بينهما كما لا يخفى .\r\nترجمه : پس از آنكه مقدّمه مذكور را دانستيد اكنون مىگوييم :\r\nادّعاى وضع تعيينى در الفاظ متداول و مستعمل در لسان شارع به اين نحوى كه ذكر شد خيلى قريب و نزديك بوده و مدّعى قطع و يقين به آن جزاف و بيهوده ادّعاء ننموده است .\r\nو دليل برآن اينست كه در محاورات اهل شرع معانى شرعيّه از اين الفاظ تبادر مىكند .\r\nو مؤيّد بر اين ادّعاء آنست كه بسا ديده شده بين معانى شرعى و لغوى اين الفاظ علاقه‌اى وجود ندارد مثلا چه علاقه‌اى بين صلاة شرعى و صلاة\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nبه معناى دعاء وجود دارد كه بعنايت آن استعمال صورت گرفته باشد و صرف آنكه صلاة شرعى مشتمل بر دعاء است باعث نمىشود كه علاقه جزء و كلّ بينشان باشد چنانچه اين گفتار مخفى نبوده و واضح مىباشد .\r\n\r\nتحرير و شرح\r\nدر مقدّمه‌اى كه گذشت گفته شد وضع تعيينى به دو نحو ممكنست صورت گيرد :\r\nاوّل : آنكه واضع تصريح كند كه فلان لفظ را در مقابل معناى كذائى قرار داده است .\r\nدوّم : آنكه وى لفظ را در معناى غير موضوع له اوّلى استعمال نموده و قصدش از اين استعمال آن باشد كه لفظ بدون قرينه حاكى از معناى مزبور و دالّ برآن باشد به‌طورىكه قرينه صرفا براى دلالت بوده نه براى اراده معنا از لفظ و به عبارت ديگر :\r\nاز لفظى كه به كمك قرينه بر معناى غير موضوع له دلالت دارد معنا را بدون آنكه به قرينه ديگرى نياز باشد اراده مىكند بنابراين مجموع لفظ و قرينه حاكى از معنا و دالّ برآن مىباشند .\r\nپس از توجّه و التفات به اين مقدّمه اينك مرحوم مصنّف مىفرمايد :\r\nمىتوان گفت كه در الفاظ رائج بين اهل شرع همچون : صلاة ، صوم ، حجّ ، زكات و امثال آنها معانى شرعى بدون نياز به قرينه اراده مىشوند يعنى شارع مقدّس الفاظ مذكور و امثال آنها را در غير معانى لغوى كه معانى شرعى باشد بطور حكايت استعمال نموده به‌طورىكه جهت دلالت آنها بر معانى جديد شرعى قرينه نصب نموده و پس از تحقّق دلالت بدون نياز و احتياج به قرينه ديگرى از آنها معانى مطلوب شرعى را اراده فرموده است .\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nو سپس مىفرمايد :\r\nنسبت به چنين ادّعائى اگر كسى ادّعاى قطع و يقين بنمايد ادّعايش گزاف و بيهوده نمىباشد ، آنگاه بر اين ادّعاء يك دليل و يك مؤيّد بشرح ذيل نقل مىكنند :\r\n\r\nدليل بر وضع تعيينى الفاظ در معانى شرعى\r\nمرحوم مصنّف مىفرمايد :\r\nدليل ما بر ثبوت وضع تعيينى و اراده معانى شرعى از الفاظ متداول در لسان شرع بدون قرينه آنست كه نزد اهل شرع وقتى الفاظ مذكور اطلاق مىشوند بدون تأمّل و درنگ منتقل بمعانى مستحدث كه معانى مطلوب شرعى است شده و بطور اطمينان بلكه يقين مىگويند شارع مقدّس از آنها معانى شرعى را اراده نموده و قبلا گفتيم كه تبادر علامت حقيقت است پس بدين ترتيب مىتوان اثبات نمود كه الفاظ يادشده در معانى شرعى حقيقت هستند و به اين بيان حقيقت شرعيّه محقّق مىشود .\r\n\r\nمؤيّد بر اين گفتار\r\nو امّا مؤيّد بر اين گفتار آنست كه اگر استعمال الفاظ در معانى مورد بحث بنحو حقيقت نباشد به ناچار بايد بمجاز بودن آن قائل بشويم و در محلّش مقرّر است كه استعمال لفظ در معناى مجازى مشروط به آن است كه بين آن و معناى حقيقى علاقه‌اى وجود داشته باشد درحالىكه بين بسيارى از معانى شرعى و معانى لغوى الفاظ مذكور علاقه‌اى وجود ندارد مثلا همچون « صلاة » :\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nاين لفظ در لغت به معناى دعاء مىباشد و در شرع به معناى نماز كه اركان مخصوص است استعمال مىگردد و پرواضح است كه از علائق معتبره در مجاز هيچيك در اينجا وجود ندارد و با فرض انتفاء علاقه مىبينيم كه لفظ صلاة بطور شايع و رائج در معناى نماز استعمال مىگردد و وقتى اين استعمال به ملاحظه فقدان شرط در مجاز ، مجاز نبود لاجرم مىبايد حقيقت باشد .\r\n\r\nسؤال\r\nاين‌طور نيست كه بين معناى لغوى و شرعى لفظ « صلاة » هيچيك از علائق معتبره نباشد چه آنكه يكى از اين علائق ، علاقه جزء و كلّ است به اين معنا كه لفظ موضوع براى جزء را در كلّ استعمال مىكنند و اين علاقه در اينجا وجود دارد زيرا لفظ « صلاة » در لغت به معناى دعاء است و اين معنا جزئى از نماز مىباشد پس استعمال صلاة در نماز از باب استعمال لفظ موضوع براى جزء در كلّ مىشود همچون استعمال « رقبه » در « عبد » و « عين » در « جاسوس » بنابراين استعمال صلاة در نماز استعمال مجازى است نه حقيقى .\r\n\r\nجواب\r\nاگرچه بين دعا و نماز نسبت جزء و كلّ بوده به اين معنا كه دعاء جزء نماز است ولى مجرّد اشتمال نماز بر دعاء سبب نمىشود كه علاقه معتبر جزء كلّ بينشان بوده و در نتيجه بتوان استعمال صلاة در نماز را استعمال مجازى دانست زيرا علاقه جزء و كلّ مشروط به دو شرط است كه هر دو در اينجا منتفى است و آن دو عبارتند از :\r\nالف : آنكه كلّ مركّب حقيقى باشد همچون عبد كه حقيقتا از دست و پا و سر و چشم و ديگر اعضاء تركيب يافته ولى نماز اين‌طور نيست\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nزيرا تركيبش از اجزائى همچون ركوع و سجود و قرائت و غيره اعتبارى است .\r\nب : آنكه جزء از اجزاء رئيسه بوده يعنى به انتفائش كلّ نيز منتفى شود همچون رقبه نسبت به عبد ولى دعاء در نماز اين‌طور نيست ، بنابراين استعمال صلاة در نماز هيچ مجوّز و مصحّحى ندارد مگر آنكه بگوئيم در معناى مزبور وضع شده است و نسبت به آن حقيقت مىباشد .\r\nقوله : اذا عرفت هذا : مشار اليه « هذا » تمهيد مقال مىباشد .\r\nقوله : فى لسان الشّارع هكذا : مقصود از « هكذا » بنحو حكايت مىباشد .\r\nقوله : و مدّعى القطع به : ضمير در « به » به وضع تعيينى راجعست .\r\nقوله : و يدلّ عليه : ضمير در « عليه » به وضع تعيينى عود مىكند .\r\nقوله : تبادر المعانى الشّرعيّة منها : ضمير در « منها » به الفاظ متداولة عود مىكند .\r\nقوله : فى محاوراته : ضمير مجرور به « شارع » راجع است .\r\nقوله : و يؤيّد ذلك : مشار اليه « ذلك » وضع تعيينى و حقيقت بودن الفاظ در معانى شرعى است .\r\nقوله : انّه ربما لا يكون علاقة الخ : ضمير منصوبى در « انّه » به معناى « شأن » مىباشد .\r\nقوله : و مجرّد اشتمال الصّلاة : جواب است از سؤال مقدّر به شرحى كه گذشت .\r\nقوله : علاقة الجزء و الكلّ بينهما : ضمير تثنيه در « بينهما » به صلاة شرعى و صلاة به معناى دعاء عود مىكند .\r\nمتن : هذا كلّه بناء على كون معانيها مستحدثة فى شرعنا .\r\nو امّا بناء على كونها ثابتة فى الشّرائع السّابقة كما هو قضيّة غير واحد من الآيات مثل قوله تعالى :\r\n كُتِبَ عَلَيْكُمُ الصِّيامُ كَما كُتِبَ  الخ .\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nو قوله تعالى :\r\n وَ أَذِّنْ فِي النَّاسِ بِالْحَجِّ . \r\nو قوله تعالى :\r\n وَ أَوْصانِي بِالصَّلاةِ وَ الزَّكاةِ ما دُمْتُ حَيًّا . \r\nالى غير ذلك ، فالفاظها حقائق لغويّة لا شرعيّة .\r\nو اختلاف الشّرائع فيها جزء و شرطا لا يوجب اختلافها فى الحقيقة و الماهيّة ، اذ لعلّه كان من قبيل الاختلاف فى المصاديق و المحقّقات كاختلافها بحسب الحالات فى شرعنا كما لا يخفى .\r\nترجمه : تمام آنچه گفته شد مبنى است بر آنكه معانى الفاظ يادشده در شرع ما حادث شده باشند و امّا بنا بر اينكه در شرايع و اديان پيشين نيز تحقّق داشته و معانى جديد نباشند چنانچه از بسيارى آيات اين‌طور استفاده مىشود همچون آيات ذيل :\r\n1 -  كُتِبَ عَلَيْكُمُ الصِّيامُ كَما كُتِبَ عَلَى الَّذِينَ مِنْ قَبْلِكُمْ . \r\n2 -  أَذِّنْ فِي النَّاسِ بِالْحَجِّ يَأْتُوكَ رِجالًا وَ عَلى كُلِّ ضامِرٍ يَأْتِينَ مِنْ كُلِّ فَجٍّ عَمِيقٍ . \r\n3 -  وَ أَوْصانِي بِالصَّلاةِ وَ الزَّكاةِ ما دُمْتُ حَيًّا . \r\nو نيز غير اين آيات از آيات ديگر بايد گفت الفاظ مزبور در معانى مورد نظر حقيقت لغوى بوده نه شرعى .\r\nو اينكه شرايع و اديان از نظر جزء و شرط در اين معانى با هم اختلاف دارند سبب آن نمىشود كه معانى مزبور در حقيقت و ماهيّت با هم تفاوت داشته باشند چه آنكه ممكنست اين اختلافات از قبيل اختلاف مصاديق و افراد با هم باشد كه آن را سبب اختلاف در ماهيّت تلقّى نمىكنند همان‌طورىكه اختلاف اين معانى بحسب حالات و عوارض در شرع ما سبب اختلاف آنها با يكديگر نمىباشد .\r\n\r\n","description":"","footnote":"","page_name":" 131 ","page_number":131},
  {"content":"\r\n\r\n\r\nتحرير و شرح\r\nدر عباراتى كه نقل شد مرحوم مصنّف مىفرماين :\r\nاينكه مدّعى شديم الفاظ صلاة و حجّ و صوم و امثال اين‌ها در معانى شرعى حقيقت بوده و بدين‌وسيله حقيقت شرعيّه ثابت مىباشد در صورتى است كه معانى مزبور مستحدث و جديد باشند ولى اگر آنها را معانى جديد و حادث ندانسته و به مقتضاى آياتى كه نقل شد ملتزم شويم كه اين معانى قبل از ظهور شرع مبين اسلام نيز بوده‌اند به ناچار بايد ملتزم شويم كه الفاظ مورد بحث در معانى يادشده از قبيل حقيقت لغوى است نه شرعى و بدين ترتيب حقيقت شرعيّه منتفى مىگردد .\r\n\r\nسؤال\r\nچگونه مىتوان طبق اين التزام و به صرف دلالت آيات مذكوره الفاظ از قبيل صلاة و صوم را در معانى مزبور حقيقت لغوى دانست با اينكه معانى اين الفاظ در هر شريعتى با معانى آنها نسبت به شريعت ديگر فرق و تفاوت دارد مثلا نمازى كه در شرع مبين اسلام واجب است قطعا از حيث اجزاء و شرائط و موانع با نماز شرايع ديگر فرق دارد و نفس اين اختلاف حاكى از اختلاف حقائق و ماهيّات آنها با هم مىباشد يعنى ماهيّت نماز در اسلام با ماهيّت آن در اديان ديگر فرق دارد و همين اختلاف دليل بارز و نشانه مهمّى است كه اين لفظ و الفاظ مشابه آن در معانى مذكور حقيقت لغوى نمىباشند زيرا اگر چنين مىبود و اين الفاظ نسبت بمعانى يادشده حقيقت لغوى مىداشتند نمىبايد اختلافى ديده مىشد بلكه مثلا لفظ صلاة داراى يك معناى مضبوط و معلوم بايد مىبود كه تمام شرايع آن را در معناى نامبرده استعمال مىكردند ولى مىبينيم كه چنين نمىباشد بلكه هريك از شرايع و اديان آن لفظ را در معنائى مغاير با معناى مستعمل در شريعت ديگر به كار مىبرند .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\n\r\nجواب\r\nاگرچه چنين است و بين معانى مستعمله در شرايع اختلاف است ولى اين اختلاف را نمىتوان نشانه اختلاف در ماهيّت و حقيقت اين معانى دانست بلكه معنا يك چيز است و اختلاف مزبور از باب اختلاف فردى و مصداقى مىباشد و پرواضح است كه در تمام مصاديقى كه در تحت كلّى واقعند اين اختلاف كه ناشى از مشخّصات فردى و عوارض مصداقى است وجود داشته ولى مع‌ذلك احدى اين اختلاف را اختلاف در ماهيّت تلقّى نكرده است و بهترين شاهد بر اين مدّعا آنست كه لفظ « صلاة » مثلا در شرع ما قطعا داراى يك حقيقت و ماهيّت است درحالىكه مىبينيم همين معنا نسبت به حالات افراد مصلّى از حيث اجزاء و شرائط متفاوت است مثلا نماز در حال سفر با نماز در حضر و نماز مريضى كه از ايستادن عاجز است با نماز قادر برآن فرق دارد ولى اين تفاوت و فرق حاكى از آن نيست كه اين نمازها از حيث ماهيّت و حقيقت با هم فرق داشته باشند .\r\nقوله : هذا كلّه بناء على كون معانيها مستحدثة : مشار اليه « هذا » ثبوت حقيقت شرعيّه مىباشد و ضمير در « معانيها » به الفاظ متداول عود مىكند .\r\nقوله : و امّا بناء على كونها ثابتة الخ : ضمير در « كونها » به « معانى » عود مىكند .\r\nقوله : كما هو قضيّة غير واحد الخ : ضمير « هو » به ثبوت معانى در شرايع سابقه راجعست .\r\nقوله : مثل قوله تعالى :  كُتِبَ عَلَيْكُمُ  الآية : آيه ( 183 ) از سوره بقره .\r\nوجه دلالت اين آيه آنست كه خداوند متعال مىفرمايد :\r\n كَما كُتِبَ عَلَى الَّذِينَ مِنْ قَبْلِكُمْ . \r\nپس لفظ « من قبلكم » صراحت دارد كه صوم در امم سالفه نيز تحقّق داشته و از برنامه‌هاى مذهبى شرايع پيشين بوده است .\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nقوله :  وَ أَذِّنْ فِي النَّاسِ بِالْحَجِّ  الآية : آيه ( 27 ) از سوره حجّ .\r\nوجه دلالت اين آيه آنست كه خداوند متعال حضرت ابراهيم خليل عليه السّلام را مأمور به ندا دادن در حجّ مىكند پس معلوم مىشود كه در شريعت ايشان نيز حجّ به معناى شرعى آن مستعمل بوده است .\r\nقوله :  وَ أَوْصانِي بِالصَّلاةِ  الآية : آيه ( 31 ) از سوره مريم .\r\nوجه دلالت اين آيه آنست كه حضرت عيسى على نبيّنا و آله عليه و عليهم السّلام مىفرمايد :\r\nو اوصانى الخ پس معلوم مىشود كه در شريعت عيسوى صلاة و زكات به معناى شرعى مستعمل بوده‌اند و اختصاصى به دين مبين اسلام ندارد .\r\nمؤلّف گويد :\r\nدر تفسير شريف لاهيجى آمده كه مراد از « زكات » در اين آيه ، زكات فطره است نه زكات مال .\r\nقوله : فالفاظها حقائق لغويّة : ضمير در « الفاظها » به معانى عود مىكند .\r\nقوله : و اختلاف الشّرائع الخ : كلمه « اختلاف » مبتداء و خبرش « لا يوجب » مىباشد و اين عبارت اشاره است بجواب از سؤال مقدّر به شرحى كه گذشت .\r\nقوله : فيها جزءا و شرطا : ضمير در « فيها » به معانى عود مىنمايد .\r\nقوله : لا يوجب اختلافها فى الحقيقة : ضمير در « اختلافها » به معانى راجعست .\r\nقوله : اذ لعلّه كان من قبيل الاختلاف : ضمير منصوبى در « لعلّه » به اختلاف عود مىكند .\r\nقوله : كاختلافها بحسب الحالات : ضمير در « اختلافها » به مصاديق و محقّقات راجعست .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nمتن : ثمّ ، لا يذهب عليك انّه مع هذا الاحتمال لا مجال لدعوى الوثوق ، فضلا عن القطع بكونها حقائق شرعيّة و لا لتوهّم دلالة الوجوه الّتى ذكروها على ثبوتها لو سلّم دلالتها على الثّبوت لولاه .\r\nو منه انقدح حال دعوى الوضع التّعيّنى معه و مع الغضّ عنه فالانصاف انّ منع حصوله فى زمان الشّارع فى لسانه و لسان تابعيه مكابرة .\r\nنعم : حصوله فى خصوص لسانه ممنوع فتأمّل .\r\nترجمه : سپس مصنّف مىفرمايد :\r\nمخفى نماند كه با وجود چنين احتمالى ديگر نمىتوان براى ادّعاى وثوق و اطمينان به حقيقت شرعيّه مجالى پيدا نمود چه رسد به اينكه قطع و يقين به آن حاصل شود .\r\nو نيز مجالى نيست براى اينكه توهّم شود وجوه و ادلّه‌اى كه حضرات براى ثبوت حقيقت شرعيّه ذكر كرده‌اند تمام مىباشد اگرچه قبول كنيم با نبودن اين احتمال دلالت ادلّه مزبور بر ثبوت تمام و صحيح باشد و از اين بيان ظاهر و روشن شد موقعيّت و حال ادّعاى وضع تعيّنى با وجود چنين احتمالى .\r\nولى با اغماض و چشم‌پوشى از اين احتمال انصاف اينست كه منع از حصول وضع تعيّنى در زمان شارع مقدّس نسبت به محاورات و لسان او و لسان تابعين و اهل شرع مكابره و مجادله‌اى بيش نيست .\r\nبلى مىتوان گفت : ادّعاى حصول چنين وضعى در خصوص لسان شارع امرى است قابل منع و ردّ .\r\n\r\nتحرير و شرح\r\nحاصل مرام و مقصود مرحوم مصنّف اينست كه :\r\nاحتمال آنكه الفاظ مزبور در معانى مورد نظر در شرايع پيشين نيز\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nاستعمال مىشده‌اند چون احتمالى است بسيار قريب به ذهن و برآن شواهد و مؤيّداتى نيز وجود دارد لاجرم با وجود آن از ادّعائى كه قبلا نموده و گفتيم قطع و يقين حاصل است كه لفظ « صلاة » مثلا در اركان مخصوصه به سرحدّ وضع تعيينى رسيده و حقيقت شرعيّه است بايد برگشته و قبول كنيم حتّى اطمينان نيز به حقيقت شرعيّه نمىتوان پيدا نمود چه رسد به قطع و يقين .\r\nازاين‌رو ادلّه قائلين به ثبوت حقيقت شرعيّه را كه با نبودن اين احتمال پذيرفته و تمام پنداشتيم ديگر با قيام آن و وجودش مىبايد مردود و غير قابل قبول دانست .\r\n\r\nانصاف مرحوم مصنّف و مختار ايشان در مسئله\r\nسپس با بيانى كه مشعر است بر رجوع از فرموده سابقش چنين مىفرمايد :\r\nاگر از احتمال يادشده چشم بپوشيم و آن را ناديده انگاريم انصاف مطلب اينست كه باز وضع تعيينى اين الفاظ در معانى شرعيّه را نمىتوان اثبات نمود فقط اين مقدار غير قابل انكار است كه لفظ « صلاة » و « صوم » و اشباه اين دو در زمان شارع يا احيانا در عصر تابعين حضرتش به سرحدّ وضع تعيّنى رسيده اگرچه اثبات وضع مزبور در خصوص زمان وى و تثبيت حقيقت شرعيّه بدين‌وسيله امرى است قابل منع و ردّ .\r\nو به عبارت ديگر :\r\nاگر از احتمال يادشده بگذريم و آن را در نظر نگيريم در صورتى كه بتوانيم اثبات كنيم الفاظ از قبيل صلاة و صوم پس از استعمالات بسيار كه همواره با قرينه همراه بوده‌اند بالاخره در زمان شارع به حدّى رسيدند كه بدون قرينه در معانى شرعى استعمال مىشدند حقيقت شرعيّه ثابت مىگردد ولى انصاف آنست كه اين امر را نمىتوان با دليل اثبات كرد .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nبلى اين مقدار قابل اثبات است كه بگوئيم استعمال اين الفاظ در لسان شارع يا اهل شرع به حدّى رسيده كه بدون قرينه معانى شرعى از آنها اراده مىگردد ولى در اين فرض حقيقت شرعى ثابت نشده بلكه حقيقت متشرّعه اثبات مىگردد .\r\nپس مىتوان گفت كه مختار مرحوم مصنّف اينست كه وى به حقيقت شرعيّه و ثبوت آن به ديده ترديد نگريسته و بطور قطع و مسلّم آن را ثابت نمىدانند .\r\nقوله : لا يذهب عليك : مقصود « لا يخفى عليك » مىباشد .\r\nقوله : انّه مع هذا الاحتمال : ضمير در « انّه » به معناى « شأن » بوده و مراد از « هذا الاحتمال » احتمال مستحدث نبودن معانى الفاظ يادشده و ثبوت آنها در شرايع سابق مىباشد .\r\nقوله : بكونها حقائق شرعيّة : ضمير در « بكونها » به الفاظ متداول راجع است .\r\nقوله : ذكروها على ثبوتها : ضمير فاعلى در « ذكروها » به قائلين به ثبوت حقيقت شرعيّه راجع بوده و ضمير مفعولى در آن به وجوه و ضمير مجرورى در « ثبوتها » به حقيقت شرعيّه عود مىكند .\r\nقوله : لو سلّم دلالتها على الثّبوت لولاه : ضمير در « دلالتها » به وجوه و در « لولاه » به احتمال عائد است .\r\nقوله : و منه انقدح حال الخ : ضمير در « منه » به بيانى كه از « لا يذهب عليك تا اينجا فرموده‌اند » راجع مىباشد .\r\nقوله : الوضع التعيّنى معه : ضمير در « معه » به قيام هذا الاحتمال راجع است .\r\nمؤلّف گويد :\r\nمقصود از « وضع تعيّنى » آنست كه شارع الفاظ را در به دو امر با كمك قرائن در معانى شرعى و مراد استعمال مىنمود و پس از كثرت استعمال\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nنيازى به آوردن قرائن نبود به‌طورىكه الفاظ مجرّد از قرينه كافى در اراده معانى مطلوبه بودند .\r\nقوله : و مع الغضّ عنه : ضمير در « عنه » به احتمال راجع است .\r\nقوله : انّ منع حصوله فى زمان الشّارع : ضمير در « حصوله » به وضع تعيّنى عود مىكند .\r\nقوله : فى لسانه و لسان تابعيه : ضمير در « لسانه » و « تابعيه » به شارع راجع است .\r\nقوله : نعم حصوله فى خصوص لسانه ممنوع : ضمير در « حصوله » به وضع تعيّنى و در « لسانه » به شارع عود مىكند .\r\nقوله : فتأمّل : شايد اشاره باشد به اينكه منع حصول وضع تعيّنى در لسان خصوص شارع قابل اشكال و ردّ است زيرا خيلى مستبعد است كه شارع مقدّس به مدّت قريب بيست سال الفاظى را با قرينه استعمال كرده و مع‌ذلك وضع مزبور تحقّق نيافته باشد .\r\nمتن : و امّا الثّمرة بين القولين فتظهر فى لزوم حمل الالفاظ الواقعة فى كلام الشّارع بلا قرينة على معانيها اللّغويّة مع عدم الثّبوت و على معانيها الشّرعيّة على الثّبوت فيما اذا علم تأخّر الاستعمال .\r\nو فيما اذا جهل التّاريخ ففيه اشكال .\r\nو اصالة تأخّر الاستعمال مع معارضتها باصالة تأخّر الوضع لا دليل على اعتبارها تعبّدا الّا على القول بالاصل المثبت و لم يثبت بناء من العقلاء على التّأخّر مع الشّكّ .\r\nو اصالة عدم النّقل انّما كانت معتبرة فيما اذا شكّ فى اصل النّقل لا فى تأخّره فتأمّل .\r\nترجمه :\r\n\r\nثمره بين دو قول\r\nو امّا ثمره و فائده بين دو قول پس در لزوم حمل الفاظى كه بدون\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nقرينه در كلام شارع واقعند بر معانى لغوى در صورت عدم ثبوت حقيقت شرعيّه و وجوب حمل آنها بر معانى شرعى بفرض ثبوتش ظاهر مىشود .\r\nالبتّه اين ثمره در جائى است كه معلوم باشد كه استعمال از زمان وضع متأخّر است امّا در موردى كه تاريخ مجهول باشد در آن اشكال است .\r\nو اصالة تأخّر الاستعمال از وضع علاوه بر اينكه معارض است با اصالة تأخّر الوضع از استعمال اساسا دليلى بر اعتبارش در دست نيست تا بتوان آن را تعبّدا معتبر دانست مگر بنا بر قول به حجّيّت اصل مثبت و از عقلاء نيز بنائى بر تأخّر در صورت شكّ مستقرّ و ثابت نشده است .\r\nو اصالة عدم النّقل نيز در جائى معتبر است كه در اصل نقل شكّ باشد نه در تأخّرش .\r\n\r\nتحرير و شرح ظهور فائده بين قول قائلين به حقيقت شرعيّه و منكرين\r\nمرحوم مصنّف مىفرمايد :\r\nبحث در اينكه آيا حقيقت شرعيّه ثابت است و يا ثابت نيست بحث بىفائده و بدون نتيجه نمىباشد چه آنكه ثمره‌اى كه برآن مترتّب بوده آنست كه اگر قائل به ثبوت حقيقت شرعيّه باشيم در صورتى كه به يكى از الفاظ مستعمله در لسان شارع برخورديم كه بدون قرينه آمده باشد الزاما آن را بايد بر معناى شرعى حمل كنيم درحالىكه اگر حقيقت شرعيّه را قبول نكنيم لازم است آن را بر حقيقت و معناى لغوى محمول بدانيم .\r\n\r\nمثال\r\nاگر فرض كرديم شارع مقدّس فرمود : صلّوا عند رؤية الهلال .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nقائلين به ثبوت حقيقت شرعيّه مىگويند مقصود اينست كه در غرّه ماه خواندن نماز مستحبّ است يعنى مقصود از « صلّوا » امر به خواندن نماز مىباشد .\r\nامّا منكرين حقيقت شرعيّه مىگويند بايد آن را بر معناى لغوى حمل كرد يعنى مراد شارع آنست كه در اوّل ماه خواندن دعاء مستحبّ مىباشد .\r\n\r\nتبصره و تنبيه\r\nمخفى نماند كه ظهور ثمره مزبور البتّه در وقتى است كه بدانيم زمان استعمال پس از زمان وضع باشد امّا در صورتى كه اين امر محرز و معلوم نباشد در حمل لفظ بر هركدام از معناى شرعى و لغوى اشكال است لذا بايد در آن توقّف نمود .\r\n\r\nسؤال\r\nدر مورد جهل و شكّ چه اشكال دارد كه بگوئيم اصل مقتضى است استعمال از زمان وضع متأخّر بوده و بدين ترتيب در اين فرض نيز ثمره مترتّب مىشود .\r\n\r\nجواب\r\nمرحوم مصنّف در جواب اين سؤال مىفرماين :\r\nاين بيان و اجراء اصل مذكور دو ايراد دارد :\r\nالف : آنكه اصالة التّأخّر تنها در استعمال جارى نبوده بلكه در زمان وضع نيز جريان دارد به اين معنا همان‌طورىكه مىگوييم اصل آنست كه استعمال از زمان وضع متأخّر است عينا مىتوان گفت وضع از استعمال متأخّر قرار دارد و بدين ترتيب دو اصل با هم تعارض مىكنند .\r\nب : با اغماض از تعارض و ناديده گرفتن آن مىگوييم :\r\nاساسا اين اصل هيچ اعتبارى ندارد زيرا اصل مثبت مىباشد چون\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nقصد اينست كه با آن اثبات كنيم استعمال متأخّر از زمان وضع بوده و لازمه غير شرعى آنكه ترتّب و ظهور فائده باشد برآن بار مىشود درحالىكه اصل مثبت از نظر محقّقين و ارباب تدقيق اعتبارى ندارد .\r\nمضافا به اينكه بين عقلاء نيز همچنين بنائى نيست كه در صورت شكّ حكم بتأخّر مشكوك التّأخّر نمايند .\r\n\r\nسؤال ديگر\r\nاگر شكّ كنيم كه شارع الفاظ مستعمل در لسان شرع را از معانى لغوى نقل داده يا به همان معانى آنها را مورد استعمال قرار داده است قاعده اينست كه در چنين وقتى به « اصالة عدم النّقل » متمسّك مىشوند بنابراين در اينجا مىگوييم اصل مقتضى است شارع مقدّس الفاظ يادشده را از معانى و حقائق لغوى نقل نداده باشند .\r\nپس حقيقت شرعيّه ثابت نيست .\r\n\r\nجواب\r\nاين اصل در موردى جارى مىشود كه اصل نقل لفظى از معنا به معنائى ديگر مشكوك و غير معلوم باشد درحالىكه مورد صحبت آنست كه بطور قطع و جزم نقلى واقع شده منتهى در تقدّم و تأخّرش نسبت به زمان وضع شكّ داريم و در چنين موردى اصالة عدم النّقل مجرى ندارد .\r\nقوله : فيما اذا علم تأخّر الاستعمال : يعنى تأخّر الاستعمال عن زمان الوضع .\r\nقوله : مع معارضتها : ضمير مؤنّث مجرورى به اصالة تأخّر الاستعمال عائد است و اين عبارت حال است از « اصالة تأخّر الاستعمال » كه مبتداء قرار گرفته و خبرش « لا دليل على اعتبارها » مىباشد .\r\nقوله : على القول بالاصل المثبت : مقصود از اصل مثبت اصول عمليّه‌اى را\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nگويند كه مقصود از اجراء آنها اثبات لوازم غير شرعى باشد مثلا اگر زيد در بيست سال قبل سنّش 5 سال بود و اكنون كه مدّت بيست سال گذشته شكّ داريم كه وى در قيد حيات هست كه فوت شده با استصحاب بقاء مىتوان زنده بودنش را مستمرّ دانست و آثار و لوازم شرعى حيات همچون حرمت تصرّف در اموالش را ثابت نمود ولى اگر غرض از استصحاب اين باشد كه بخواهيم نبات لحيه را برايش ثابت كنيم به اين بيان كه وقتى در زمان شكّ حيات را با استصحاب ثابت دانستيم بحسب عادت بايد وى كه در اين زمان 25 ساله است ملتحى يعنى ( ريش‌دار ) باشد پس اجراء استصحاب به منظور اثبات لحيه براى زيد اصل مثبت است و آن از نظر اهل تحقيق حجّت نيست چنانچه ان‌شاءالله شرح مبسوط و مفصّلش در مبحث ادلّه عقليّه خواهد آمد .\r\nبا توجّه به اين مقدّمه مىگوييم :\r\nاصالة تأخّر الاستعمال نيز در اينجا اصل مثبت مىشود چون با اجراء آن قصد اثبات متأخّر بودن استعمال از زمان وضع بوده تا در نتيجه حقيقت شرعيّه اثبات شود و پرواضح است كه اثبات حقيقت شرعيّه از لوازم شرعى تأخّر استعمال از وضع نيست .\r\nقوله : فتأمّل : شايد اشاره باشد به اينكه اگر تاريخ استعمال معلوم و محرز بوده و اصل نقل نيز اجمالا معلوم باشد ولى در تقدّم آن بر استعمال يا بالعكس شكّ باشد اشكالى نيست در اجراء اصالة عدم نقل و مورد جريان آن منحصر نيست به آن جائى كه اساسا شكّ در اصل نقل باشد .\r\nمتن : العاشر انّه وقع الخلاف فى انّ الفاظ العبادات اسام لخصوص الصّحيحة او الاعمّ منها .\r\nو قبل الخوض فى ذكر ادلّة القولين يذكر امور :\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nمنها انّه لا شبهة فى تأتى الخلاف على القول بثبوت الحقيقة الشّرعيّة ، و فى جريانه على القول بالعدم اشكال ، و غاية ما يمكن ان يقال فى تصويره انّ النّزاع وقع على هذا فى انّ الاصل فى هذه الالفاظ المستعملة مجازا فى كلام الشّارع هو استعمالها فى خصوص الصّحيحة او الاعمّ بمعنى انّ ايّهما قد اعتبرت العلاقة بينه و بين المعانى اللّغويّة ابتداء و قد استعمل فى الآخر بتبعه و مناسبته كى ينزّل كلامه عليه مع القرينة الصّارفة عن المعانى اللّغويّة و عدم قرينة اخرى معيّنة للآخر و انت خبير بانّه لا يكاد يصحّ هذا الّا اذا علم انّ العلاقة انّما اعتبرت كذلك و انّ بناء الشّارع فى محاوراته استقرّ عند عدم نصب قرينة اخرى على ارادته بحيث كان هذا قرينة عليه من غير حاجة الى قرينة معيّنة اخرى و انّى لهم باثبات ذلك .\r\nترجمه :\r\n\r\nامر دهم اختلاف در اينكه الفاظ عبادات و معاملات آيا براى خصوص صحيح وضع شده يا براى اعم از آن\r\nمرحوم مصنّف مىفرمايد :\r\nبين ارباب اصول اختلاف است در اينكه الفاظ عبادات آيا اسامى براى خصوص معانى صحيحه بوده يا در مقابل اعم از آن وضع شده‌اند .\r\n\r\nو پيش از ورود در نقل ادلّه و براهين دو قول امورى ذكر مىگردد :\r\n\r\nاز جمله\r\nاز جمله آنها اينست كه :\r\nترديد و شبهه‌اى نيست كه اين اختلاف بنا بر قول به ثبوت حقيقت شرعيّه جارى و سارى است و امّا در جريان آن بنا بر قول بعدم ثبوت حقيقت\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nشرعيّه اشكال و تأمّل است .\r\nو منتهى بيانى كه ممكنست در تصوير اين نزاع بنا بر قول بعدم ثبوت حقيقت شرعيّه تقرير كرد اينست كه بگوئيم :\r\nنزاع است در اينكه اصل در الفاظى كه بطور مجاز در كلام شارع استعمال مىشوند آيا استعمال آنها در خصوص معانى صحيحه است يا در اعم از آن مىباشد به اين معنا كه بين كداميك از صحيح و اعم و معانى لغوى ابتداء اعتبار علاقه شده و سپس در ديگرى به تبعيّت از آن استعمال واقع شده است تا در صورت وجود قرينه صارفه از معانى لغوى و نبودن قرينه معيّنه براى معناى ديگر كلام شارع را بر همان معنائى كه بين آن و معناى لغوى لحاظ علاقه شده تنزيل نمود .\r\nو تو خود آگاه و دانائى كه اين نحو از طرح نزاع تنها در صورتى صحيح است كه بدانيم علاقه بين معناى لغوى و هريك از معناى صحيح و اعم به اين نحو كه ذكر شد ملاحظه و اعتبار شده و از طرفى ديگر محرز و معلوم باشد كه بناء شارع بر اين مستقرّ است كه در محاورتش وقتى قرينه‌اى نصب نكرد معناى متداول در لسان خودش را اراده مىنمايد به‌طورىكه نفس همين امر قرينه بر اراده معناى شرعى است بدون اينكه به قرينه معيّنه ديگرى غير از قرينه صارفه بر عدم اراده معناى لغوى نياز و احتياجى باشد .\r\nو حال آنكه ايشان نمىتوانند اين امر را اثبات كنند و بدين ترتيب جريان نزاع بين صحيح و اعم بنا بر اين قول منتفى مىگردد .\r\n\r\nتحرير و شرح\r\nدر عباراتى كه از مرحوم مصنّف نقل شد ايشان ابتداء كلام را اين‌طور طرح مىنمايند كه بين حضرات اصوليّين در كيفيّت وضع الفاظ عبادت دو قول است :\r\n1 - بعضى مىفرماين اين الفاظ از قبيل : صلاة ، صوم ، حجّ ، زكات\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nبراى خصوص معانى صحيحه اين عبادات وضع شده‌اند به اين معنا كه اساسا زمانى اطلاق لفظ « صلاة » بر فعل مكلّف مىشود كه وى اين عمل را بطور كامل و صحيح با رعايت تمام شرائط و اجزاء بياورد و در غير اين صورت بفعلى كه انجام داده صلاة نگويند و همچنين است حال الفاظ ديگر همچون صوم و حجّ و زكات .\r\n2 - برخى ديگر فرموده‌اند الفاظ عبادات بر معنائى اعم از صحيح و فاسد اطلاق شده و در ازاء همين معناى عامّ وضع شده‌اند ازاين‌رو چه نماز را مكلّف صحيحا بجاى آورد و چه فاسد در هر دو صورت به آن اطلاق صلاة مىكنند .\r\nسپس بعد از طرح بحث مىفرماين :\r\nقبل از اينكه به نقل و ذكر ادلّه طرفين بپردازيم لازمست امورى را تذكّر دهيم .\r\n\r\nامر اوّل\r\nدر اين امر مىفرماين بدون شبهه و دغدغه‌اى نزاع در صحيح و اعم بنا بر قول قائلين به ثبوت حقيقت شرعيّه جاريست چه آنكه پرواضح است بنا بر اين قول قائلين به وضع الفاظ براى خصوص معانى صحيحه مىگويند شارع مقدّس مثلا لفظ صلاة را كه در لغت براى دعاء وضع شده در اصطلاح خودش فقط در مقابل نماز صحيح وضع كرده حال چه بنحو تصريح يعنى فرموده باشد ايّها المكلّفين بدانيد لفظ صلاة را كه اهل لغت به معناى دعاء دانسته‌اند من در مقابل اين افعال مخصوص كه بطور صحيح و كامل و با رعايت شروط اداء گردد وضع و جعل نمودم و چه بطور استعمال به اين معنا كه در طول مدّت زيادى اين لفظ را با قرائن در خصوص نماز صحيح به كار برده و سپس در اثر كثرت استعمال كار به مرحله‌اى رسيد كه ديگر نيازى به آوردن قرينه نبود بلكه در عصر خود شارع لفظ مزبور بدون قرينه اطلاق مىشد و معناى نماز از آن\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nاراده مىگشت .\r\nو قائلين به وضع الفاظ براى اعم از صحيح و فاسد مىگويند شارع مقدّس لفظ صلاة را كه در لغت براى دعاء وضع شده در لسان خودش بازاء نماز وضع نمود اعم از آنكه اين فريضه الهى صحيح بجاى آورده شود يا فاسد صورت گيرد .\r\nامّا اگر حقيقت شرعيّه را منكر شويم چنانچه بسيارى از ارباب اصول به آن معتقد نيستند طبق اين قول مشكل است نزاع بين صحيح و اعم جريان پيدا كند به اين معنا كه قائلين به اين قول نمىتوانند با هم نزاع كنند كه آيا الفاظ عبادات در شرع براى خصوص صحيح وضع شده يا بازاء اعم از صحيح و فاسد قرار داده شده است زيرا وافىترين بيانى كه طبق اين قول براى جريان نزاع بين صحيحى و اعمى مىتوان تقرير نمود شرح و توضيح ذيل است كه اثبات آن براى منكرين ثبوت حقيقت شرعيّه غيرممكن مىباشد .\r\n\r\nتقرير نزاع بين صحيحى و اعمى بنا بر مذهب منكرين حقيقت شرعيّه\r\nايشان بايد بگويند برخى از ما معتقدند كه الفاظ عبادات در خصوص صحيح استعمال مىشود و دسته‌اى ديگر از ما اين الفاظ را در اعم از صحيح و فاسد مستعمل مىدانند .\r\nصحيحى از اين قائلين بايد در تقرير مرامش بگويد :\r\nاصل در اين الفاظ كه شارع آنها را بطور مجاز استعمال مىكند آنست كه در خصوص صحيح مستعمل باشند يعنى شارع وقتى خواست آنها را بطور مجاز در غير معناى لغوى به كار برد ابتداء بين معناى لغوى و خصوص معناى صحيح اين الفاظ اعتبار علاقه نمود ازاين‌رو باعتماد وجود چنين علاقه‌اى الفاظ يادشده را تنها در خصوص معناى صحيح شرعى بطور مجاز\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nاستعمال كرد و محور استعمال اصلى و ابتدائى را همين معانى صحيح قرار داد و سپس به تبع اين معانى احيانا آنها را در معناى اعم از صحيح و فاسد نيز استعمال كرد و بايد توجّه داشت پس از نصب قرينه صارفه از معناى لغوى و عدم اراده آن تنها معنائى كه بدون قرينه معيّنه مورد اراده شارع قرار گرفته و از اين الفاظ قصد شده است همين معانى صحيح مىباشد درحالىكه اراده معناى اعم از صحيح و فاسد بدون نصب قرينه معيّنه برآن غيرممكن مىباشد .\r\nاعمى از اين قائلين بايد بگويد :\r\nاين تقرير در خصوص معناى صحيح نبوده بلكه درباره اعم از صحيح و فاسد بايد گفته شود يعنى مىگوئيم :\r\nاصل در الفاظ مستعمله در لسان شارع آنست كه وى ابتداء آنها را در معناى اعم از صحيح و فاسد استعمال كرده و علاقه بين معناى لغوى و غير آن را نسبت به آن ملاحظه كرده ازاين‌رو پس از نصب قرينه صارفه از معناى لغوى و عدم اراده آن الفاظ مزبور را بدون آنكه نيازى به قرينه معيّنه باشد در اعم از صحيح و فاسد به كار برده و پس از آن خصوص معناى صحيح را به تبع گاهى نيز مورد قصد و اراده قرار داده است .\r\n\r\nوجه عدم جريان نزاع بين صحيحى و اعمى بنا بر قول قائلين بعدم ثبوت حقيقت شرعيّه\r\nوجه عدم جريان نزاع صحيحى و اعمى بين قائلين بعدم ثبوت حقيقت شرعيّه آنست كه در صورتى اين نزاع بين ايشان جريان پيدا مىكند كه دو نكته محرز و معلوم باشد :\r\nالف : آنكه شارع در وقت استعمال الفاظ در غير معانى لغوى بين اين معانى و معانى شرعى لحاظ و اعتبار علاقه نموده باشد منتهى صحيحى بايد اثبات كند كه بين خصوص معانى صحيح و معانى لغوى اين علائق اعتبار شده\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nو اعمى بايد دليل آورد كه بين آنها و معناى اعم از صحيح و فاسد علاقه مزبور اعتبار گشته است .\r\nب : آنكه بناء شارع در محاوراتش بر اين مستقرّ شده كه وقتى اين الفاظ را بدون قرينه معيّنه آورد خصوص معناى صحيح مقصود بوده چنانچه صحيحى مىگويد و يا معناى اعم از صحيح و فاسد مراد مىباشد همان‌طورىكه اعمى مىگفت .\r\nدرحالىكه هيچيك از اين دو امر معلوم و محرز نبوده و منكرين حقيقت شرعيّه نمىتوانند اين دو را اثبات كنند لاجرم جريان نزاع مزبور بين ايشان منتفى مىگردد .\r\nقوله : انّه وقع الخلاف الخ : ضمير در « انّه » به معناى « شأن » مىباشد .\r\nقوله : او الاعمّ منها : ضمير در « منها » به صحيحه راجعست .\r\nقوله : و قبل الخوض : كلمه « خوض » يعنى فرورفتن در آب و مقصود از آن در اينجا ورود در بحث مىباشد .\r\nقوله : انّه لا شبهة فى تأتى الخلاف : ضمير در « انّه » به معناى « شأن » است .\r\nقوله : و فى جريانه على القول بالعدم : ضمير در « جريانه » به خلاف عود مىكند .\r\nقوله : و غاية ما يمكن ان يقال فى تصويره : يعنى تصوير خلاف بنا بر قول منكرين حقيقت شرعيّه .\r\nقوله : وقع على هذا : مشار اليه « هذا » قول بعدم حقيقت شرعيّه است .\r\nقوله : كى ينزّل كلامه عليه : ضمير در « كلامه » به شارع و در « عليه » به معنائى كه ابتداء بين آن و معناى لغوى علاقه لحاظ شده راجع است .\r\nقوله : بانّه لا يكاد يصحّ : ضمير در « بانّه » به معناى « شأن » مىباشد .\r\nقوله : انّما اعتبرت كذلك : منظور از « كذلك » لحاظ علاقه بين معناى لغوى و هركدام از معناى صحيح يا اعم مىباشد .\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nقوله : و انّ بناء الشّارع الخ : معطوف است به « انّ العلاقة » .\r\nقوله : بحيث كان هذا قرينة عليه : مشار اليه « هذا » استقرار بناء شارع بوده و ضمير در « عليه » به معناى مراد راجع است .\r\nقوله : و انّى لهم باثبات ذلك : مشار اليه « ذلك » اعتبار علاقه و استقرار بناء شارع مىباشد .\r\nمتن : و قد انقدح بما ذكرنا تصوير النّزاع على ما نسب الى الباقلانى و ذلك بان يكون النّزاع فى انّ قضيّة القرينة المضبوطة الّتى لا يتعدّى عنها الّا بالاخرى الدّالّة على اجزاء المأمور به و شرائطه هو تمام الاجزاء و الشّرائط او هما فى الجملة فلا تغفل .\r\nترجمه : و به واسطه آنچه ذكر نموديم روشن شد كه چطور بايد نزاع بين صحيحى و اعمى را بنا بر آنچه به باقلانى نسبت داده شده تصوير كرد و شرح آن اينست كه بگوئيم :\r\nنزاع اين‌طور است كه مقتضاى قرينه مضبوطه‌اى كه تعدّى و تجاوز از آن جايز نبوده مگر به آوردن قرينه ديگرى كه دلالت بر اجزاء مأمور به و شرائط آن دارد آيا تمام اجزاء و شرائط است يا اجزاء و شرائط بطور اجمال مىباشد .\r\n\r\nتحرير و شرح\r\nقاضى باقلانى معتقد است كه هيچيك از الفاظ متداول در لسان شارع در معانى جديد و حادث استعمال نشده بلكه به همان معانى لغوى باقى هستند و اين معانى شرعى به معونه قرائن استفاده مىشوند .\r\nبا توجّه به اين معنا مىگوييم :\r\nمرحوم مصنّف در عباراتى كه نقل شد مىفرماين :\r\nبعد از شرح و تفصيلى كه راجع به تصوير نزاع بين صحيحى و اعمى بنا بر رأى منكرين حقيقت شرعيّه ذكر كرديم تصوير اين اختلاف بين دو\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nدسته مزبور طبق مذهب باقلانى نيز واضح و روشن مىشود .\r\nو شرح آن چنين مىباشد :\r\nصحيحى طبق مذهب وى بايد بگويد پس از نصب قرينه بر اراده معناى جديد مقتضاى اين قرينه آنست كه خصوص معناى حادث با تمام شرائط و اجزائش مقصود مىباشد .\r\nولى اعمّى بايد بگويد مقتضاى قرينه معيّنه مزبور آنست كه معناى جديد اجمالا مراد است اعمّ از آنكه تمام شرائط و اجزائش وجود داشته يا چنين نباشد .\r\nمتن : و منها انّ الظّاهر انّ الصّحّة عند الكلّ بمعنى واحد و هو التّماميّة ، و تفسيرها باسقاط القضاء كما عن الفقهاء او بموافقة الشّريعة كما عن المتكلّمين او غير ذلك انّما هو بالمهمّ من لوازمها ، لوضوح اختلافه بحسب اختلاف الانظار و هذا لا يوجب تعدّد المعنى كما لا يوجبه اختلافها بحسب الحالات من السّفر و الحضر و الاختيار و الاضطرار الى غير ذلك كما لا يخفى .\r\nو منه ينقدح انّ الصّحّة و الفساد امران اضافيّان ، فيختلف شىء واحد صحّة و فسادا بحسب الحالات فيكون تامّا بحسب حالة و فاسدا بحسب اخرى فتدبّر جيّدا .\r\nترجمه :\r\n\r\nو از جمله\r\nو از جمله امور يادشده اينست كه ظاهرا صحّت از نظر تمام ارباب اصول به يك معنا است و آن عبارتست از تماميّت .\r\nو تفسير آن به اسقاط قضاء چنانچه از فقهاء نقل شده يا به موافق بودن عمل با شريعت همان‌طورىكه از متكلّمين رسيده و يا غير از اين دو از تفاسير ديگر در واقع ذكر لوازم صحّت است زيرا واضح و روشن است كه لوازم\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nصحّت بحسب اختلاف انظار مختلف و دگرگون مىباشد و اين اختلاف تفسير هرگز موجب آن نمىشود كه معناى صحّت متعدّد باشد چنانچه اختلاف صحّت بحسب حالات از قبيل سفر و حضر و اختيار و اضطرار و غير اين امور از حالات ديگر موجب تعدّد و تفاوت معنا نمىگردند .\r\nو از اين تقرير و بيان روشن مىگردد كه صحّت و فساد دو امر اضافى مىباشند چه آنكه شىء واحد ممكنست بحسب حالاتش گاه صحيح و زمانى فاسد تلقّى گردند .\r\nبه اين معنا ممكنست آن را از نظر حالتى تامّ و صحيح بدانند ولى در همان حال بحسب حالت ديگر اطلاق فاسد به آن بنمايند .\r\n\r\nتحرير و شرح معناى صحّت از نظر علماء\r\nمرحوم مصنّف در اين امر به دو نكته اشاره فرموده كه ذيلا تشريح مىشوند :\r\n\r\nنكته اوّل\r\nصحّت از نظر تمام ارباب دانش داراى يك معنا است و آن عبارتست از تماميّت فعل يعنى مكلّف عمل را از حيث شرائط و اجزاء كاملا رعايت كرده و به هيچ‌يك از شرط و جزء اخلال وارد نكند مثلا نماز را با تمام شرائط از قبيل طهارت و روبه‌قبله ايستادن و امثال اين دو و نيز از حيث اجزاء همچون ركوع و سجود و قرائت و اشباه اين‌ها اتيان نمايد .\r\nو در اين معنا بين هيچيك از ارباب علم اختلافى نيست و جملگى در آن متّفقند .\r\n\r\n","description":"","footnote":"","page_name":" 151 ","page_number":151},
  {"content":"\r\n\r\n\r\nسؤال\r\nمىبينيم كه حضرات فقهاء در كتب فقهى كلمه « صحيح » را به عمل و فعلى اطلاق مىكنند كه قضاء از آن ساقط باشد ازاين‌رو در كلمات ايشان چنين آمده كه صحّت يعنى اسقاط قضاء و در قبال اين اطلاق مشاهده مىكنيم كه اهل كلام عمل صحيح به فعلى مىگويند كه با شريعت موافق باشد ، فلذا صحّت از نظر ايشان و در تفسيرى كه براى آن نموده‌اند عبارتست از موافقت با شرع و اين اختلاف در تفسير بين اين دو طائفه خود شاهد بارزى است كه صحّت داراى دو معنا مىباشد .\r\n\r\nجواب\r\nمرحوم مصنّف در جواب اين سؤال مىفرماين :\r\nاين اختلاف در تفسير دليل بر اختلاف معناى صحّت نمىباشد يعنى اين‌طور نيست كه صحّت از نظر فقهاء معنائى مغاير با معناى صحّت به عقيده متكلّمين داشته باشد بلكه همان‌طورىكه گفتيم معناى صحّت از نظر هر دو طائفه عبارتست از تماميّت عمل از حيث اجزاء و شرائط .\r\nو امّا اختلافى كه ايشان با هم در تفسير اين كلمه دارند مبتنى بر اين اساس است كه هريك صحّت را به لازمى از لوازم آنكه مقصود و مطلوبش مىباشد تفسير نموده ازاين‌رو چون غرض فقيه از صحّت سقوط قضاء و برائت ذمّه مكلّف است آن را به اسقاط قضاء تفسير كرده و چون هدف و قصد متكلّم از صحّت موافقت با شرع و دين مىباشد آن را به موافقت تعبير نموده است و اين اختلاف انظار و تعدّد مقاصد هرگز موجب تعدّد معنا براى صحّت نمىگردد چنانچه حالات مختلف عمل صحيح سبب آن نمىشود كه براى آن باعتبار اين حالات معانى متعدّد و مختلفى قائل بشويم فلذا نماز در سفر كه دو ركعت بوده با نماز در حال حضر كه چهار ركعت است متّحد و صحّت در هر دو به يك\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nمعنا مىباشد همان‌طورىكه نماز در حال اختيار با نماز در زمان اضطرار كه شخص احيانا نشسته يا به حالت خوابيده مىخواند از نظر صحّت واجد معناى واحدى است .\r\n\r\nنكته دوّم\r\nصحّت و فساد از امور اعتبارى و اضافى هستند به اين معنا ممكنست عمل واحدى را به اعتبارى صحيح و از حيثى فاسد بدانيم مانند تيمّم كه در حال اختيار و وجدان آب فاسد و در زمان اضطرار و فقدان آب صحيح است .\r\nقوله : و منها : ضمير مؤنّث به « امور » راجعست .\r\nقوله : و هو التّماميّة : ضمير « هو » به معناى واحد عائد است .\r\nقوله : و تفسيرها باسقاط الخ : ضمير مؤنّث در « تفسيرها » به صحّت راجع بوده و كلمه « تفسيرها » مبتداء و خبرش « انّما هو بالمهمّ » مىباشد .\r\nقوله : انّما هو بالمهمّ الخ : ضمير « هو » به تفسير راجع است .\r\nقوله : من لوازمها : ضمير در « لوازمها » به صحّت عائد است .\r\nقوله : لوضوح اختلافه : ضمير در « اختلافه » به مهمّ بازميگردد .\r\nقوله : و هذا لا يوجب الخ : مشار اليه « هذا » اختلاف مهمّ بحسب انظار مىباشد .\r\nقوله : كما لا يوجبه اختلافها : ضمير منصوبى در « لا يوجبه » به تعدّد معنى راجع بوده و ضمير مؤنّث در « اختلافها » به صحّت بازميگردد .\r\nقوله : و منه ينقدح انّ الخ : ضمير در « منه » به عدم تعدّد معنا براى صحّت راجعست .\r\nمتن منها انّه لا بدّ على كلا القولين من قدر جامع فى البين كان هو المسمّى بلفظ كذا .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nو لا اشكال فى وجوده بين الافراد الصّحيحة و امكان الاشارة اليه بخواصّه و آثاره ، فانّ الاشتراك فى الاثر كاشف عن الاشتراك فى جامع واحد يؤثّر الكلّ فيه بذاك الجامع فيصحّ تصوير المسمّى بلفظ الصّلاة مثلا بالنّاهية عن الفحشاء و ما هو معراج المؤمن و نحوهما .\r\nترجمه :\r\n\r\nاز جمله\r\nو از جمله امور يادشده آنست كه بنا بر هر دو قول ( صحيحى و اعمى ) ناچاريم از وجود قدر جامع بين افراد كه موسوم بنام كذائى باشد .\r\nبايد گفت بدون اشكال اين قدر جامع بنا بر قول صحيحى بين افراد صحيح وجود داشته و به واسطه خواصّ و آثارش مىتوان به آن اشاره كرد چه آنكه اشتراك افراد در يك اثر كاشف است كه جملگى در قدر جامع واحدى با هم مشترك هستند كه همگى به واسطه جامع مشتركى كه بينشان هست در آن اثر مىگذارند ، بنابراين صحيح است كه « مسمّى به لفظ صلاة » را به عنوان « الناهية عن الفحشاء » يا « معراج المؤمن » و امثال اين‌ها تصوير و تعقّل نمود .\r\n\r\nتحرير و شرح قدر جامع بين افراد بنا بر قول صحيحى و اعمى\r\nمرحوم مصنّف در اين امر بشرح اين نكته مىپردازند كه هريك از قائلين به وضع اسماء براى خصوص ماهيّت صحيح يا اعم از آن ناچار و ملزم هستند كه بين افراد صحيح يا اعمّ از صحيح و فاسد قدر مشترك و جامعى تصوير كنند تا بدين‌وسيله بتوانند اسماء را براى آن قرار دهند لذا مىفرمايد :\r\nقائلين به وضع اسماء براى خصوص صحيح از اين رهگذر در امان\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nبوده و بدون اشكال و دغدغه‌اى مىتوانند بين جميع افراد چنين جامعى تصوّر كنند چه آنكه تمام افراد در يك اثر و خاصيت با هم مشترك هستند و از باب اينكه اشتراك در اثر كاشف از اشتراك در قدر جامع مىباشد بايد بگوئيم همگى به واسطه اين قدر جامع اثر مشترك را مىبخشند .\r\n\r\nمثال\r\nمثلا در لسان دليل آمده كه :\r\nالصّلاة تنهى عن الفحشاء و المنكر .\r\nيا : الصّلاة معراج المؤمن .\r\nمىبينيم هر نماز صحيحى ناهى از فحشاء و سبب عروج مؤمن است و به عبارت ديگر :\r\nتمام افراد و مصاديق نماز صحيح واجد اين دو معنا هستند و از اين جهت صحيح است بگوئيم :\r\nعنوان كلّى « النّاهية عن الفحشاء » يا « معراج المؤمن » نامش « صلاة » بوده كه در تمام افراد صادق است همچون صدق انسان بر جميع افراد .\r\nقوله : و منها : ضمير به « امور » راجع است .\r\nقوله : انّه لا بدّ على كلا القولين : ضمير در « انّه » به معناى « شأن » است و مراد از « قولين » قول قائلين به وضع اسماء براى خصوص صحيح و قول قائلين به وضع آنها براى اعمّ از صحيح و فاسد مىباشد .\r\nقوله : كان هو المسمّى بلفظ كذا : ضمير « هو » به قدر جامع راجع بوده و جمله « كان هو المسمّى » صفت است براى « قدر جامع » .\r\nقوله : و لا اشكال فى وجوده : يعنى وجود قدر جامع .\r\nقوله : و امكان الاشارة اليه بخواصّه و آثاره : ضميرهاى مجرورى در « اليه » و « خواصّه » و « آثاره » به قدر جامع عود مىكند .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nقوله : يؤثّر الكلّ فيه بذاك الجامع : ضمير در « فيه » به اثر راجعست .\r\nقوله : و نحوهما : مثل « عمود الدّين » و « قربان كلّ تقى » .\r\nمتن : و الاشكال فيه ، بانّ الجامع لا يكاد يكون امرا مركّبا ، اذ كلّ ما فرض جامعا يمكن ان يكون صحيحا و فاسدا ، لما عرفت و لا امرا بسيطا ، لانّه لا يخلو امّا ان يكون هو عنوان المطلوب او ملزوما مساويا له :\r\nو الاوّل غير معقول ، لبداهة استحالة اخذ ما لا يتأتّى الّا من قبل الطّلب فى متعلّقه ، مع لزوم التّرادف بين لفظه « الصّلاة » و « المطلوب » ، و عدم جريان البراءة مع الشّكّ فى اجزاء العبادات و شرائطها ، لعدم الاجمال حينئذ فى المأمور به فيها و انّما الاجمال فيما يتحقّق به و فى مثله لا مجال لها كما حقّق فى محلّه ، مع انّ المشهور القائلين بالصّحيح قائلون بها فى الشّكّ فيها .\r\nو بهذا يشكل لو كان البسيط هو ملزوم المطلوب ايضا .\r\nترجمه : اشكال شده كه وجود قدر جامع بنا بر قول صحيحىها غير متصوّر است زيرا جامع امر مركّب نمىباشد چه آنكه هر امر مركّبى را كه بعنوان جامع فرض كنيم ممكنست صحيح و فاسد باشد بدليلى كه قبلا گذشت .\r\nو نيز امر بسيط صلاحيّت براى جامع بودن را ندارد چون اين امر بسيط خالى از دو فرض نيست :\r\nيا عنوان « مطلوب » است و يا ملزومى مساوى با آن مىباشد .\r\nعنوان « مطلوب » غير قابل تعقّل مىباشد زيرا بديهى است كه عنوان منتزع از قبل طلب را نمىتوان در متعلّق طلب اخذ نمود و از اين گذشته لازم مىآيد كه بين لفظ « الصّلاة » و « مطلوب » ترادف باشد و نيز اشكال ديگر آنكه طبق اين فرض نبايد در صورت شكّ در اعتبار اجزاء عبادات و شرائط آنها بتوان برائت جارى نمود زيرا در اين فرض اجمالى در عبادات نبوده و اگر اجمالى باشد در مصداق و فرد وجود دارد و پرواضح است در مورد چنين\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nاجمال و شكّى مجالى براى اجراء برائت نيست چنانچه در محلّش تحقيق و تقرير شده درحالىكه مشهور با اينكه قائل به وضع اسماء براى خصوص صحيح هستند در شكّ نسبت باجزاء و شرائط به برائت تمسّك مىجويند .\r\nو به همين تقرير و بيان مىتوان اشكال نمود اگر قدر جامع امر بسيطى باشد كه ملزوم عنوان « مطلوب » فرض گردد .\r\n\r\nتحرير و شرح اشكال\r\nمرحوم مصنّف قبلا فرمود بنا بر قول صحيحى تصوير قدر جامع بين افراد بدون اشكال و ايراد است اكنون در اين عبارات در همين رابطه اشكالى را نقل مىكند كه در كتاب « مطارح الانظار » تأليف مرحوم كلانتر كه درس شيخنا الانصارى را تقرير فرموده مذكور مىباشد و شرح اين اشكال چنين است :\r\nقدر جامع بين افراد صحيح از دو امر خارج نيست :\r\nالف : آنكه مركّب از اجزاء باشد .\r\nب : آنكه بسيط و بدون اجزاء فرض گردد .\r\nبايد گفت امر مركّب نمىتواند قدر جامع بين مصاديق صحيح باشد زيرا در هر امر مركّبى باعتبار وجود و فقدان اجزائش مىتوان گفت به اعتبارى صحيح و به جهتى فاسد است چنانچه شرح اين اطلاق گذشت و پرواضح است چنين امر اعتبارى قابليّت و صلاحيّت براى قدر جامع بين خصوص افراد صحيح را ندارد .\r\nو امّا اگر قدر جامع بسيط باشد :\r\nمىتوان گفت جامع بسيط نيز از دو فرض خارج نيست :\r\nج : عنوان « مطلوب » قدر مشترك فرض شود .\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nد : امرى كه ملزوم مساوى با اين عنوان است بعنوان جامع تقدير گردد .\r\nامّا فرض اوّل : اساسا اين فرض غير قابل تعقّل و تصوّر مىباشد زيرا عنوان يادشده پس از توجّه طلب و خطاب انتزاع مىگردد پس در حقّش بايد گفت :\r\nعنوان « مطلوب » از عناوين منتزع بعد از طلب مىباشد با توجّه به اين معنا چگونه مىتوان آن را در متعلّق طلب كه بايد پيش از طلب تحقّق داشته باشد اخذ نمود و از اين اشكال كه غمض عين كنيم فرض مزبور دو اشكال ديگر نيز دارد :\r\n\r\nاشكال اوّل\r\nبايد بين لفظ « صلاة » و « مطلوب » ترادف باشد چون هريك را بجاى ديگرى مىتوان در حيّز امر و طلب قرار داد درحالىكه اين‌طور نيست و تغاير بين اين دو بسى واضح و روشن است .\r\n\r\nاشكال دوّم\r\nاگر عنوان « مطلوب » كه امر مبيّن و روشنى است قدر جامع باشد لازمه‌اش اينست كه در مصداقى اگر شكّ نموديم كه فلان امر بعنوان جزء يا شرط معتبر است يا اعتبارى ندارد نبايد بتوان به اصالة البراءة احتمال جزئيّت يا شرطيّت را دفع نمود زيرا همان‌طورىكه اشاره شد عنوان « مطلوب » كه متعلّق طلب است هيچ‌گونه اجمالى ندارد و در محلّش مقرّر است كه مأمور به وقتى مبيّن و روشن باشد مجالى براى اجراء اصل برائت در آن وجود ندارد و در اينجا نيز چون امر چنين مىباشد يعنى مأمور به و مكلّف به طبق فرض اجمالى ندارد بلكه اجمال و ابهام در مصداق و فرد است لاجرم نبايد بتوان باصل برائت تمسّك كرد و جزء محتمل يا شرط مشكوك را نفى نمود\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nدرحالىكه مشهور از اصوليّين با اينكه بمقاله صحيحىها معتقدند در موارد شكّ نسبت به جزء و شرط باصل يادشده تمسّك مىكنند و اين خود روشن‌ترين و بارزترين دليلى است بر اينكه عنوان مطلوب نمىتواند قدر مشترك بين افراد صحيح باشد چنانچه امر ملزوم مساوى با اين عنوان نيز اشكالش همين است فلذا آن نيز براى جامع بودن صلاحيّت ندارد .\r\nقوله : و الاشكال فيه الخ : كلمه « الاشكال » مبتداء و خبرش در چند سطر بعد يعنى « مدفوع » ذكر شده و ضمير مجرورى در « فيه » به وجود قدر جامع راجع است .\r\nقوله : لانّه لا يخلو امّا الخ : ضمير در « لانّه » به بسيط راجع است .\r\nقوله : امّا ان يكون هو عنوان المطلوب : ضمير « هو » به امر بسيط بازمىگردد .\r\nقوله : ملزوما مساويا له : ضمير در « له » به « مطلوب » راجع است .\r\nقوله : فى متعلّقه : يعنى متعلّق طلب .\r\nقوله : لعدم الاجمال حينئذ : يعنى حين كون الجامع عنوان المطلوب .\r\nقوله : فى المأمور به فيها : ضمير در « فيها » به عبادات راجع است .\r\nقوله : فيما يتحقّق به : ضمير در « يتحقّق » به مأمور به و در « به » به ماء موصوله كه از آن فرد و مصداق مقصود است راجع مىباشد .\r\nقوله : و فى مثله لا مجال لها : ضمير در « مثله » به اجمال در مصداق عود مىكند و ضمير در « لها » به برائت عائد است .\r\nقوله : قائلون بها فى الشكّ فيها : ضمير در « بها » به برائت و در « فيها » به شرائط و اجزاء راجع است .\r\nمتن : مدفوع بانّ الجامع انّما هو مفهوم واحد منتزع عن هذه المركّبات المختلفة زيادة و نقيصة بحسب اختلاف الحالات ، متّحد معها نحو اتّحاد .\r\nو فى مثله يجرى البراءة و انّما لا تجرى فيما اذا كان المأمور به امرا واحدا\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nخارجيّا مسبّبا عن مركّب ، مردّد بين الاقلّ و الاكثر كالطّهارة المسبّبة عن الغسل و الوضوء فيما اذا شكّ فى اجزائهما .\r\nهذا على الصّحيح و امّا على الاعمّ فتصوير الجامع فى غاية الاشكال .\r\nترجمه : اشكال مذكور مدفوع است به اينكه جامع مفهوم واحدى است كه از اين مركّباتى كه بحسب اختلاف حالات از حيث زيادى و نقصان با هم متفاوت و مختلفند انتزاع شده و با آنها يك نحو اتّحادى دارد و بديهى است در مثل چنين جامعى اگر شكّ شود مىتوان برائت جارى نمود .\r\nبلى برائت را در موردى نمىتوان جارى كرد كه مأمور به امر واحد خارجى بوده و مسبّب باشد از مركّبى كه مردّد بين اقلّ و اكثر است نظير طهارتى كه مسبّب از غسل و وضوء است و در اجزاء سببش يعنى ( وضوء و غسل ) شكّ شود آيا فلان جزء داخل اجزاء آنها است يا داخل نيست .\r\nشرحى كه در تصوير قدر جامع گذشت بنا بر قول قائلين به وضع اسماء براى خصوص ماهيّت صحيح بود .\r\nو امّا تصوير قدر جامع بنا بر قول اعمى بايد گفت در نهايت اشكال مىباشد .\r\n\r\nتحرير و شرح جواب اشكال\r\nقبل از اينكه بشرح جواب بپردازيم مقدّمه كوتاهى ذكر مىگردد :\r\nمفهومى كه بسيط و از مركّبات اخذ و انتزاع شده از دو حال خارج نيست :\r\nالف : آنكه در وجود از مركّبات منهاض بوده و بين آن و مناشى انتزاعش امتياز باشد مانند طهارت كه امر بسيطى است و از وضوء يا غسل انتزاع مىشود و پرواضح است كه وجودش با وجود وضوء و غسل متغاير و\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nمختلف مىباشد .\r\nب : آنكه وجودش نفس وجود مركّبات باشد بنابراين بين آن و مناشى انتزاعش ميز و تشخّصى نمىباشد همچون انسان كه عين مركّبات خارجى نظير انسان كامل و ناقص الاجزاء مىباشد .\r\nدر قسم اوّل اگر مركّب مردّد بين اقلّ و اكثر باشد چون اكتفاء باقلّ و ترك جزء زايد موجب شكّ در تحقّق امر بسيط منتزع مىشود لاجرم شكّ در اين موارد از قبيل شكّ در محصّل غرض بوده و همان‌طورىكه در محلّش مقرّر است مجراى اشتغال و احتياط است فلذا اگر وضوء مردّد بين شش يا هفت جزء باشد و شكّ كنيم كه شستن دستها تا مچ قبل از ريختن آب به صورت از اجزاء واجبه است براى يقين بحصول طهارت اتيان آن واجب و لازم مىباشد و مثال عرفى آن اين است كه اگر طبيب به مريضى كه به بيمارى صفراوى مبتلا است دستور دهد كه براى ازاله صفراء سكنجبين تناول كند منتهى مريض نداند طبيب دو يا سه قاشق تجويز نموده چون مقصود اصلى ازاله صفراء است و در حصول آن با اكتفاء به دو قاشق شكّ مىباشد ازاين‌رو لازم است احتياط كرده و به خوردن سه قاشق سكنجبين مبادرت ورزد .\r\nولى در قسم دوّم كه امر بسيط از نظر وجود عين مركّب مىباشد اگر مركّب منشا انتزاع مردّد بين اقلّ و اكثر بود چون در واقع شكّ در وجوب جزء زائد است با يقين به لزوم اقلّ لاجرم نسبت به جزء اضافى برائت مىتوان جارى كرد و باتيان اقلّ اكتفاء نمود .\r\nپس از توجّه به اين مقدّمه اينك مىگوييم :\r\nدر جواب از اشكال يادشده شقّ سوّم را انتخاب كرده و اشكال را اين‌گونه پاسخ مىدهيم .\r\nقدر جامع به عقيده صحيحى عبارتست از مفهوم واحدى كه از افراد مركّب خارجى انتزاع مىگردد كه هريك از اين مركّبات از حيث قلّت اجزاء و يا كثرت با هم اختلاف دارند و چون اين مفهوم بسيط وجودش به عين همين\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nمركّبات بوده ازاين‌رو با قطع و علم به لزوم اجزاء قليل اگر در زائد آن شكّ كنيم كه آوردنش لازم است مىتوان برائت جارى نمائيم چه آنكه بحسب فرض جامع از قبيل طهارتى كه مسبّب است از وضوء و غسل نمىباشد تا در صورت شكّ در قلّت يا كثرت اجزاء نتوانيم به برائت متمسّك شويم .\r\nدر نتيجه بايد گفت پس از اجراء برائت و تثبيت مركّب قليل الاجزاء مىتوان ادّعاء نمود كه امر بسيط منتزع از آن قدر جامع بين آن و ساير افراد مىباشد .\r\nقوله : متّحد معها : ضمير در « معها » به مركّبات راجع بوده و كلمه « متّحد » خبر است براى ضمير محذوف كه به امر بسيط راجع است .\r\nقوله : و فى مثله يجرى البراءة : ضمير در « مثله » به « مفهوم واحد بسيط » عود مىكند .\r\nقوله : فيما اذ شكّ فى اجزائهما : ضمير در « اجزائهما » به وضوء و غسل راجع است .\r\nقوله : هذا على الصّحيح : مشار اليه « هذا » تقريرى است كه در تصوير قدر جامع نقل شد .\r\nمتن : و ما قيل فى تصويره او يقال وجوه :\r\nاحدها ان يكون عبارة عن جملة من اجزاء العبادة كالاركان فى الصّلاة مثلا و كان الزّائد عليها معتبرا فى المأمور به لا فى المسمّى .\r\nو فيه ما لا يخفى ، فانّ التّسمية بها حقيقة لا تدور مدارها ، ضرورة صدق الصّلاة مع الاخلال ببعض الاركان ، بل و عدم الصّدق عليها مع الاخلال بسائر الاجزاء و الشّرائط عند الاعمى ، مع انّه يلزم ان يكون الاستعمال فيما هو المأمور به باجزائه و شرائطه مجازا عنده .\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nو كان من باب استعمال اللّفظ الموضوع للجزء فى الكلّ لا من باب اطلاق الكلّى على الفرد و الجزئى كما هو واضح و لا يلتزم به القائل بالاعمّ فافهم .\r\nترجمه :\r\n\r\nتصوير قدر جامع بنا بر قول اعمىها\r\nآنچه در تصوير جامع گفته يا مىتوان گفت وجوهى است كه ذيلا نقل مىگردد :\r\n\r\nوجه اوّل\r\nوجه اوّل آنست كه بگوئيم جامع عبارتست از مجموع اجزائى از عبادت همچون اركان در نماز مثلا و اجزاء زائد برآن صرفا در مأمور به اعتبار شده‌اند نه در مسمّى .\r\n\r\nانتقاد مصنّف ( ره ) به اين وجه\r\nولى اين وجه اشكالى دارد كه روشن و بارز است چه آنكه تسميه ماهيّت نماز و گذاردن اسم « صلاة » حقيقتا دائر مدار وجود اين اركان نيست زيرا بديهى است با اخلال به برخى از اركان نام « صلاة » باز صادق است بلكه چه‌بسا به واسطه اخلال به بعضى از اجزاء غير ركنى يا انتفاء پاره‌اى از شرائط حقيقت صلاة منتفى است حتّى بنا بر قول اعمى .\r\nاز اين اشكال گذشته ايراد ديگرى كه به اين وجه وارد است آنكه اگر لفظ « صلاة » را در نمازى كه غير از اركان اجزاء و شرائط ديگر را واجد باشد استعمال كنند چون استعمال در غير موضوع له است بايد طبق اين وجه مجاز\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nبوده و از باب استعمال لفظ موضوع براى جزء و استعمالش در كلّ باشد نه اطلاق كلّى بر فرد و حال آنكه قائل به اين مبنى ( اعمى ) به اين امر ملتزم نيست .\r\n\r\nتحرير و شرح\r\nحاصل وجه اوّل آنست كه بگوئيم :\r\nقدر جامع بنا بر اعمىها كه الفاظ عبادات در مقابل آنها وضع شده و مسمّى در تمام افراد صحيح و فاسد موجود است عبارت از مجموع اجزائى است كه در صورت وجود حقيقت موجود و در فرض نبودن ماهيّت مفقود است مثلا در نماز مىگوييم لفظ « صلاة » وضع شده است براى مجموع اركان خمسه يعنى :\r\n\r\nقيام متّصل به ركوع ، نيّت ، تكبيرة الاحرام ، ركوع و سجود .\r\nو پرواضح است كه تمام افراد نماز صحيح و فاسد مىبايد واجد اين پنج جزء باشند به‌طورىكه اگر يكى از آنها منتفى گردد حقيقت منتفى مىشود اگرچه البتّه در مقام امتثال و اطاعت مكلّف مأمور است اجزاء و شرائط ديگر را بياورد ولى اجزاء و شرائط زائد بر اين پنج جزء در مقام تسميه هيچ‌گونه نقشى را نداشته و صرفا در مأمور به معتبر هستند نه در مسمّى\r\nمرحوم مصنّف به اين وجه دو اشكال دارند كه در ذيل توضيح داده مىشود :\r\n\r\nاشكال اوّل\r\nاين‌طور نيست كه اركان خمسه مثلا در نماز در مقام تسميه معتبر بوده به‌نحوىكه با انتفاء بعضى از آنها حقيقت منتفى گردد و با وجود مجموع ماهيّت سرپا و قائم باشد چنانچه اين امر را نيز نمىتوان پذيرفت كه ساير اجزاء و شرائط صرفا در مقام امتثال و اطاعت لازم بوده و در مأمور به معتبر\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nهستند و به عبارت ديگر با انتفاء آنها حقيقت و مسمّى موجود است .\r\nو دليل ما بر اين مناقشه آنست كه بسا مىشود كه اخلال به برخى از اركان خمسه از حيث تنقيص يا ازدياد لطمه‌اى به صدق اسم نماز وارد نمىكند و ماهيّت همچنان محقّق است چنانچه اگر شخصى تمام اجزاء و شرائط را آورد ولى ركوع را ترك نمود قطعا به فعلش صلاة اطلاق مىكنند منتهى آن را نماز فاسد تلقّى مىنمايند و در مقابل اگر كسى هيچيك از اجزاء و شرائط نماز را مراعات نكرده و صرفا به آوردن اركان خمسه اكتفاء كند بالوجدان مىبينيم كه فعلش را صلاة نخوانند حتّى بنا بر قول اعمىها .\r\nپس نمىتوان حقيقت نماز و مسمّى به صلاة را وجودا و عدما دائر مدار خصوص اركان دانست .\r\n\r\nاشكال دوّم\r\nاگر اين‌طور باشد كه لفظ « صلاة » را در مقابل خصوص اركان خمسه مثلا وضع و قرار داده باشند لازمه آن اينست كه استعمال اين لفظ در نمازى كه مركّب از اركان و اجزاء ديگر است استعمال مجازى و از باب اطلاق لفظ موضوع براى جزء و اراده كلّ باشد نه القاء لفظ كلّى و اراده جزئى و مصداق و بطلان آن بسى واضح و روشن مىباشد حتّى قائلين به اعمّ نيز به آن ملتزم نيستند .\r\nقوله : ان يكون عبارة الخ : ضمير در « يكون » به جامع راجعست .\r\nقوله : و كان الزّائد عليها : ضمير در « عليها » به اركان عود مىكند .\r\nقوله : و فيه ما لا يخفى : ضمير در « فيه » به « احدها » راجع است .\r\nقوله : فانّ التّسمية بها : ضمير در « بها » به صلاة راجعست .\r\nقوله : لا تدور مدارها : ضمير در « لا تدور » به تسميه و در « مدارها » به اركان عائد است .\r\nقوله : و عدم الصّدق عليها : ضمير در « عليها » به اركان راجع است .\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nقوله : مع انّه يلزم الخ : ضمير در « انّه » به معناى « شأن » مىباشد .\r\nقوله : باجزائه و شرائطه مجازا عنده : كلمه « با » به معناى « مع » مىباشد و ضمير در « عنده » به اعمى بازميگردد .\r\nقوله : لا من باب اطلاق الكلّى على الفرد : چه آنكه در اين صورت لفظ در مقابل قدر جامع وضع شده و استعمال آن در خصوص هريك از افراد از قبيل اطلاق كلّى طبيعى بر مصاديق مىشود كه آن را استعمال مجازى نخوانند .\r\nقوله : فافهم : شايد اشاره به اين نكته باشد كه اشكال دوّم بر اعمىها وارد نيست زيرا اعمىها ملتزم نيستند كه لفظ « صلاة » در مقابل مجموع اركان بطور به شرط لا وضع شده به‌نحوىكه اگر همراه آنها اجراء ديگر باشد استعمال لفظ صلاة در آن استعمال در غير موضوع له باشد بلكه ممكنست ايشان موضوع له لفظ « صلاة » را مجموع اركان خمسه بطور لا به شرط بدانند به اين معنا كه آوردن و نياوردن اجزاء ديگر با آنها هيچ اثرى در تحقّق مسمّى و صدق « صلاة » نداشته باشد .\r\nمتن : ثانيها أن تكون موضوعة لمعظم الاجزاء الّتى تدور مدارها التّسمية عرفا ، فصدق الاسم عليه كذلك يكشف عن وجود المسمّى و عدم صدقه عن عدمه .\r\nو فيه مضافا الى ما اورد على الاوّل اخيرا انّه عليه يتبادل ما هو المعتبر فى المسمّى فكان شىء واحد داخلا فيه تارة و خارجا عنه اخرى ، بل مردّدا بين ان يكون هو الخارج او غيره عند اجتماع تمام الاجزاء و هو كما ترى سيّما اذا لوحظ هذا مع ما عليه العبادات من الاختلاف الفاحش بحسب الحالات .\r\nترجمه :\r\n\r\nوجه دوّم\r\nوجه دوّم اينست كه بگوئيم اسامى عبادات براى معظم اجزائى كه عرفا\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nتسميه دائر مدار وجود آنها است وضع شده به اين معنا كه صدق اسم برآن عمل عرفا كاشف است از وجود مسمّى ( قدر جامع ) و عدم صدقش حاكى از عدم وجود مسمّى مىباشد .\r\n\r\nانتقاد مصنّف ( ره ) به اين وجه\r\nبه اين تقرير علاوه بر اشكالى كه اخيرا بر وجه اوّل وارد نموديم ايراد ديگرى وارد است و آن عبارتست از اينكه آنچه طبق اين وجه در مسمّى معتبر است تبدّل پيدا مىكند چه آنكه شىء واحدى مرتبه‌اى در مسمّى داخل بوده و مرتبه ديگر از آن خارج مىباشد بلكه گاه باشد امر خاصّى مورد اين ترديد است كه آن از مسمّى خارج بوده يا غيرش از اجزاء ديگر اين‌چنين مىباشد و اين ترديد در وقتى است كه تمام اجزاء عملى مجتمع باشند و اين ايراد همان‌طورىكه مىبينى امر بسيار منكر و غير قابل التزامى مىباشد مخصوصا اگر اين ايراد را با حالات عبادات ملاحظه و اعتبار نمائيم ، چه آنكه عبادات نسبت بحالات مختلفى كه دارند بينشان اختلاف فاحش و فراوانى است به‌طورى كه قدر جامع ثابتى نمىتوان در ضمن آنها فرض نمود .\r\n\r\nتحرير و شرح\r\nحاصل وجه دوّم اينست كه بگوئيم :\r\nاسامى عبادات مثلا « صلاة » براى اجزاء قابل اعتنائى كه بوجود آنها اسم صادق و به فقدانشان اسم منتفى است وضع و جعل شده يعنى ملتزم مىشويم كه قدر جامع و امر مشترك بين افراد صحيح و فاسد معظم اجزاء است كه در تمام افراد اعمّ از صحيح و فاسد وجود دارند .\r\nلذا اگر نماز مثلا داراى ده جزء است از اين اجزاء معظم و مهمّ آنها كه مثلا هفت يا هشت جزء است قدر جامع بين تمام افراد است .\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nمرحوم مصنّف به اين وجه دو اشكال دارند كه ذيلا تحرير و شرح مىگردد :\r\n\r\nاشكال اوّل\r\nاشكال اوّل عبارتست از همان اشكال اخير كه بوجه اوّل وارد نموديم يعنى مىگوييم :\r\nطبق تقريرى كه شد پس لفظ « صلاة » مثلا براى جزء وضع شده حال اگر آن را در تمام اجزاء يعنى كلّ استعمال كنيم بايد از باب استعمال مجازى بوده و علاقه‌اش ، علاقه جزء و كلّ باشد درحالىكه چنين نبوده حتى اعمىها نيز به آن ملتزم نيستند .\r\n\r\nاشكال دوّم\r\nاشكال دوّم آنست كه اساسا قدر جامع و امر مشتركى كه در تمام افراد صحيح و فاسد وجود داشته و مع‌ذلك معظم اجزاء را تشكيل داده باشد موجود نيست چه آنكه افراد از حيث اشتمالشان بر اجزاء اختلاف بسيار با هم دارند مخصوصا عبادات به لحاظ حالات مختلفى كه در آنها وجود دارد همچون نماز مسافر و حاضر ، قادر ، عاجز ، و هريك از اين افراد خود باعتبار حالات ديگرى كه دارند از حيث قلّت و كثرت اجزاء اختلاف فاحشى بينشان مىباشد به‌طورىكه تصوير امر مشترك بين آنها را كارى بسيار دشوار و مشكل نموده است چه آنكه جزء واحدى گاه مردّد است آيا در حقيقت مسمّى داخل بوده يا از آن خارج و ديگرى به جايش داخل مىباشد و ضابطه و قاعده‌اى نيز براى تشخيص آن در دست نيست .\r\nقوله : تدور مدارها : فاعل « تدور » كلمه « التّسمية » بوده و ضمير در « مدارها » به اجزاء راجع است .\r\nقوله : فصدق الاسم عليه : كلمه « صدق » مبتداء و خبرش « يكشف »\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nاست و ضمير در « عليه » به معظم الاجزاء راجع است .\r\nقوله : و عدم صدقه عن عدمه : ضمير در « صدقه » به اسم و در « عدمه » به « مسمّى » عود مىكند .\r\nقوله : انّه عليه يتبادل ما هو المعتبر فى المسمّى : ضمير در « انّه » به معناى « شأن » بوده و ضمير در « عليه » به وجه ثانى راجع است .\r\nقوله : فكان شىء واحد داخلا فيه : ضمير در « فيه » به مسمّى عود مىكند .\r\nقوله : و خارجا عنه اخرى : ضمير در « عنه » به مسمّى راجع است .\r\nقوله : بين ان يكون هو الخارج او غيره : ضمير « هو » به شىء واحد راجع است چنانچه ضمير در « غيره » نيز چنين مىباشد .\r\nقوله : و هو كما ترى : ضمير « هو » به ايراد دوّم عائد است .\r\nقوله : لوحظ هذا : مشار اليه « هذا » به تبادل ما هو المعتبر فى المسمّى راجع است .\r\nمتن ثالثها ان يكون وضعها كوضع الاعلام الشّخصيّة كزيد ، فكما لا يضرّ فى التّسمية فيها تبادل الحالات المختلفة من الصّغر و الكبر و نقص بعض الاجزاء و زيادته كذلك فيها :\r\nو فيه انّ الاعلام انّما تكون موضوعة للاشخاص و التّشخّص انّما يكون بالوجود الخاصّ و يكون الشّخص حقيقة باقيا ما دام وجوده باقيا و ان تغيّرت عوارضه من الزّيادة و النّقصان و غيرهما من الحالات و الكيفيّات ، فكما لا يضرّ اختلافها فى التّشخّص لا يضرّ اختلافها فى التّسمية و هذا بخلاف مثل الفاظ العبادات ممّا كانت موضوعة للمركّبات و المقيّدات و لا يكاد يكون موضوعا له الّا ما كان جامعا لشتاتها و حاويا لمتفرّقاتها كما عرفت فى الصّحيح منها .\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nترجمه :\r\n\r\nوجه سوّم\r\nوجه سوّم اينست كه بگوئيم اسامى عبادات وضعشان همچون وضع اعلام شخصيّه نظير « زيد » مىباشد ، پس همان‌طورىكه تبادل حالات مختلفه از قبيل صغر و كبر و نقصان بعضى از اجزاء و يا زيادى آنها به تسميه ضررى وارد نمىكند عينا در اسامى عبادات مىگوييم تبادل و تغاير آنها بحسب حالات مضرّ به تسميه نمىباشد .\r\n\r\nانتقاد مصنّف ( ره ) به اين وجه\r\nاشكال در اين وجه آنست كه اسامى اعلام براى اشخاص وضع شده‌اند و تشخّص از ناحيه وجود خاصّ آنها حاصل مىشود و تا مادامىكه وجود شخص باقى است حقيقتا شخص نيز بقاء دارد اگرچه عوارضش از قبيل زيادى و نقصان و غير اين دو از حالات و كيفيّات ديگر تغيير و تبدّل پيدا كنند ، پس همان‌طورىكه اختلاف اين حالات و كيفيّات در تشخّص اشخاص قدح و ضررى وارد نمىكند به تسميه آنها نيز اخلال نمىرساند ولى بخلاف مثل الفاظ عبادات كه براى مركّبات و مقيّدات وضع و جعل شده‌اند چه آنكه موضوع له اين اسامى زمانى وجود و تحقّق دارد كه افراد متفرّق و مصاديق متشتّت را در معناى جامعش گرد هم آورده و بر تمام آنها منطبق شود چنانچه در مركّبات صحيح دانسته شد .\r\n\r\nتحرير و شرح\r\nحاصل وجه سوّم اينست كه بگوئيم :\r\nوضع اسامى عبادات همچون وضع اعلام شخصيّه است بدون آنكه بينشان فرقى باشد بنابراين همان‌طورىكه لفظ « زيد » براى شخص معيّن\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nخارجى وضع شده و تبادل حالات در وى از قبيل كودكى ، جوانى ، كهولت ، داشتن عضو زيادى يا نقص عضو هيچيك در صدق و عدم صدق نام « زيد » بر وى دخيل نيستند و عروض اين حالات و اشباه آنها مانع از اطلاق اسم مزبور بر شخص بطريق حقيقت نمىشوند عينا نام « الصّلاة » بر ماهيّت شرعى همين‌طور بوده و حالات عارضه برآن از قبيل قصر ، حضر ، نقص اجزاء به واسطه عجز مصلّى و كمال آنها نسبت به شخص قادر و امثال اين‌ها نبايد در صدق اسم و اطلاق آن دخالتى داشته باشند و به عبارت ديگر :\r\nهمان‌طورىكه زيد را در تمام حالات مذكور مىتوان مشار اليه « هذا » قرار داد و بگوئيم :\r\nهذا زيد در « صلاة » نيز بايد حال بدين منوال بوده و نسبت به جميع حالات و عوارض بتوانيم بگوئيم : هذه الصّلاة .\r\nمرحوم مصنّف به اين وجه يك اشكال دارند و آن اينست كه :\r\nقياس اسامى عبادات به اعلام شخصيّه و سنجش وضع اين دو با هم بىتناسب بلكه مع الفارق است زيرا اعلام در مقابل و ازاء اشخاص وضع شده‌اند بدون آنكه تشخّص عارضه و طريان حالات و صفات مورد لحاظ و اعتبار باشند چه آنكه تشخّصى كه در آنها پديد مىآيد معلول وجود خاصّ آنها است كه ناشى از عوارض شخصيّه و طوارى فرديّه مىباشد ولى در عين حال حقيقتا شخص كه « مسمّى » و « موضوع له » باشد در تمام اين حالات موجود و متحقّق است پس همان‌طورىكه اختلاف اين حالات در بقاء شخص و وجود آن مضرّ نيست نسبت به تسميه و اطلاق اسم نيز قدح و خللى وارد نمىكند بخلاف الفاظ عبادات چه آنكه اين اسامى براى مركّبات و ماهيّات مقيّده وضع شده به‌طورىكه هريك از اجزاء و قيود در صدق اسم و تحقّق آن لحاظ و اعتبار شده است ازاين‌رو موضوع له اين الفاظ صورت وجود زمانى به خود مىگيرد كه در تمام مصاديق و افراد قابل صدق و اطلاق باشد و پرواضح است با انتفاء هر جزء و قيدى مسمّى و امر مشترك بين افراد منتفى مىگردد\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nپس چگونه مىتوان انتفاء اين اجزاء و قيود را كه مقوّم ماهيّت مسمّى هستند از قبيل تبادل حالات در اعلام شخصيّه دانست .\r\nقوله : ان يكون وضعها : يعنى وضع اسامى عبادات .\r\nقوله : فى التّسمية فيها : ضمير در « فيها » به اعلام شخصيّه راجع است .\r\nقوله : و زيادته : يعنى زيادة بعض الاجزاء .\r\nقوله : كذلك فيها : ضمير در « فيها » به اسامى عبادات راجعست .\r\nقوله : انّما يكون بالوجود الخاصّ : مقصود از « وجود خاصّ » شخص متّصف بحالات و عوارض مىباشد .\r\nقوله : ما دام وجوده باقيا : ضمير در « وجوده » به شخص راجع است .\r\nقوله : فكما لا يضرّ اختلافها : يعنى اختلاف حالات و كيفيّات .\r\nقوله : لا يضرّ اختلافها : يعنى اختلاف حالات و كيفيّات .\r\nقوله : لا يكاد يكون موضوعا له : ضمير در « يكون » به مركّبات راجع است .\r\nقوله : جامعا لشتاتها : ضمير در « شتاتها » به مركّبات راجع بوده و مقصود از « شتات » افراد و مصاديق مىباشد چنانچه مراد از « متفرقاتها » نيز افراد بوده و ضمير مجرورى آن به مركّبات راجع است .\r\nمتن : رابعها انّ ما وضعت له الالفاظ ابتداء هو الصّحيح التّامّ الواجد لتمام الاجزاء و الشّرائط الّا انّ العرف يتسامحون كما هو ديدنهم و يطلقون تلك الالفاظ على الفاقد للبعض تنزيلا له منزلة الواجد ، فلا يكون مجازا فى الكلمة على ما ذهب اليه السّكّاكى فى الاستعارة ، بل يمكن دعوى صيرورته حقيقة فيه بعد الاستعمال فيه كذلك دفعة او دفعات من دون حاجة الى الكثرة و الشّهرة للانس الحاصل من جهة المشابهة فى الصّورة او المشاركة فى التّأثير\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nكما فى اسامى المعاجين الموضوعة ابتداء لخصوص مركّبات واجدة لاجزاء خاصّة حيث يصحّ اطلاقها على الفاقد لبعض الاجزاء المشابه له صورة و المشارك فى المهمّ اثرا تنزيلا او حقيقة .\r\nو فيه انّه انّما يتمّ فى مثل اسامى المعاجين و ساير المركّبات الخارجيّة ممّا يكون الموضوع له فيها ابتداء مركّبا خاصّا و لا يكاد يتمّ فى مثل العبادات الّتى عرفت انّ الصّحيح منها يختلف حسب اختلاف الحالات و كون الصّحيح بحسب حالة فاسدا بحسب حالة اخرى كما لا يخفى فتأمّل جيّدا .\r\nترجمه :\r\n\r\nوجه چهارم\r\nوجه چهارم اينست كه بگوئيم موضوع له الفاظ در به دو امر ماهيّت صحيح تامّى بوده كه واجد جميع اجزاء و شرائط بوده است منتهى اهل عرف همان‌طورىكه عادتشان هست از باب تسامح و تساهل الفاظ نامبرده را بر ماهيّات ناقص كه فاقد برخى از اجزاء و شرائط هستند اطلاق كرده و فاقد را به منزله واجد قرار داده‌اند بنابراين اطلاق مزبور طبق مرام سكّاكى در باب استعاره استعمال مجازى و از باب مجاز در كلمه نمىباشد ، بلكه ممكنست ادّعاء كنيم وقتى الفاظ را براى يك‌بار يا بيش از آن در معناى تنزيلى يعنى فاقد بعضى از اجزاء استعمال نمودند به سرحدّ حقيقت رسيده بدون آنكه به كثرت و شهرتى احتياج باشد زيرا انس و الفتى كه از جانب مشابهت صورى بين فاقد و واجد اجزاء مىباشد يا مشاركت اين دو در تأثير ما را از نياز به كثرت استعمال و حصول شهرت رهانيده است چنانچه در اسامى معاجين وضع نيز بدين گونه مىباشد يعنى ابتداء اسماء آنها را در قبال خصوص مركّباتى كه داراى اجزاء خاصّه‌اى باشند وضع شده ولى بعدا آنها را به فاقد برخى از اجزاء كه با واجد شباهت صورى داشته يا احيانا از حيث اثر با يكديگر مشارك مىباشند تنزيلا يا حقيقتا اطلاق كرده‌اند .\r\n\r\n","description":"","footnote":"","page_name":" 173 ","page_number":173},
  {"content":"\r\n\r\n\r\nانتقاد مصنّف ( ره ) به اين وجه\r\nاشكال در اين وجه آنست كه اين تقرير در مثل اسامى معاجين و ساير مركّبات خارجيّه كه موضوع له آنها ابتداء مركّب خاصّى بوده و بعدا مبدّل گشته است صحيح مىباشد ولى در مثل عبادات كه دانستى صحيح آنها بحسب اختلاف حالات مختلف شده و بسا صحيح باعتبار حالى را نسبت به حالت ديگر فاسد بدانند اين تقرير و بيان تمام نمىباشد .\r\n\r\nتحرير و شرح\r\nحاصل وجه چهارم اينست كه بگوئيم :\r\nموضوع له الفاظ عبادات همچون اسامى معاجين و مركّبات خارجى مىباشند .\r\nيعنى ابتداء آنها را براى ماهيّات صحيح و واجد جميع اجزاء وضع نموده آنگاه به واسطه تسامح و تساهلى كه اهل عرف دارند الفاظ مزبور را در فاقد بعضى از اجزاء استعمال نمودند و مصحّح اين استعمال را تنزيل فاقد به منزله واجد دانسته‌اند يعنى ادّعا مىكنند كه فاقد همان واجد است و لفظ در غير موضوع له استعمال نشده است چه آنكه هر دو در اثر مهمّ با هم مشترك و از حيث صورت نيز با يكديگر متشابه مىباشند و پرواضح است كه پس از استعمالات متعدّد و متكثّر همين معناى تنزيلى مسمّى و موضوع له شده و در تمام مصاديق صحيح و فاسد تحقّق دارد و مىتوان از آن به عنوان قدر جامع و امر مشترك نام برد .\r\nمرحوم مصنّف به اين وجه يك اشكال دارند و آن اينست كه :\r\nقياس عبادات به معاجين و مركّبات خارجى از قبيل قياس مع الفارق است چه آنكه تقرير مذكور نسبت به اسماء معاجين و مركّبات خارجى\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nصحيح و بدون ايراد است ولى نسبت به الفاظ عبادات همچون لفظ « صلاة » نمىتوان آن را قبول و پذيرفت زيرا چنانچه قبلا گذشت عبادات صحيح بحسب اختلاف حالات داراى افراد مختلف و متغايرى هستند كه بينشان نمىتوان قدر جامعى به اين بيان برقرار نمود چه آنكه بسيار شده كه عبادتى از نظر حالتى صحيح ولى باعتبار حالت ديگر فاسد تلقّى مىگردد و اين معنا خود مانع است از تصوير قدر مشترك بين افراد .\r\nقوله : كما هو ديدنهم : ضمير « هو » به تسامح راجع بوده و كلمه « ديدن » بفتح دال اوّل و دوّم به معناى خوى و عادت است .\r\nقوله : تنزيلا له منزلة الواجد : ضمير در « له » به فاقد راجعست .\r\nقوله : مجازا فى الكلمة : مجاز در كلمه عبارتست از استعمال لفظ در غير موضوع له مانند استعمال رقبه در عبد به واسطه علاقه جزء و كلّ .\r\nقوله : على ما ذهب اليه السّكّاكى الخ : سكّاكى در باب استعاره مىگويد استعمال لفظ در غير معناى حقيقى به علاقه مشابهت استعاره است و مىتوان در استعاره ادّعاء نمود كه معناى حقيقى توسعه داشته حتّى فرد مجازى از افراد آن مىباشد مثلا ادّعاء كنيم كه « اسد » به معناى شجاع است و اين معنا داراى دو فرد مىباشد يكى شجاع بيابانى كه حيوان مفترس باشد و ديگرى شجاع در خانه كه رجل شجاع باشد بنابراين استعمال « اسد » در رجل شجاع طبق اين تقرير از باب مجاز در كلمه نيست بلكه حقيقت ادّعائى مىباشد .\r\nقوله : دعوى صيرورته حقيقة فيه : ضمير در « صيرورته » به لفظ و در « فيه » به فاقد راجع است .\r\nقوله : بعد الاستعمال فيه كذلك : يعنى استعمال لفظ در فاقد تنزيلا پس ضمير در « فيه » به فاقد اجزاء راجع بوده و مقصود از « كذلك » تنزيلا مىباشد .\r\nقوله : حيث يصحّ اطلاقها على الفاقد الخ : ضمير در « اطلاقها » به اسامى المعاجين عائد است .\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nقوله : المشابه له : كلمه « المشابه » صفت است براى « الفاقد » و ضمير در « له » به واجد اجزاء راجع است .\r\nمتن : خامسها ان يكون حالها حال اسامى المقادير و الاوزان مثل المثقال و الحقّة و الوزنة الى غير ذلك ممّا لا شبهة فى كونها حقيقة فى الزّائد و النّاقص فى الجملة ، فانّ الواضع و ان لاحظ مقدارا خاصّا الّا انّه لم يضع له بخصوصه بل للاعمّ منه و من الزّائد و النّاقص او انّه و ان خصّ به اوّلا الّا انّه بالاستعمال كثيرا فيهما بعناية انّهما منه قد صار حقيقة فى الاعمّ ثانيا .\r\nو فيه انّ الصّحيح كما عرفت فى الوجه السّابق يختلف زيادة و نقيصة ، فلا يكون هناك ما يلحظ الزّائد و النّاقص بالقياس عليه كى يوضع اللّفظ لما هو الاعمّ فتدبّر جيّدا .\r\nترجمه :\r\n\r\nوجه پنجم\r\nوجه پنجم آنست كه بگوئيم حال اسامى عبادات همچون حال اسامى مقادير و اوزان از قبيل :\r\nمثقال و حقّه و وزنه و غير اين‌ها از اسمائى كه بدون ترديد اجمالا در زائد و ناقص حقيقت بوده مىباشند چه آنكه واضع اگرچه در اين‌گونه اسامى مقدار خاصّ و مشخّصى را در وقت وضع ملاحظه نموده ولى اسم را براى خصوص مقدار ملحوظ وضع نكرده بلكه براى اعمّ از آن و زائد يا ناقص قرار داده است يا مىتوان گفت :\r\nاگرچه ابتداء اين اسامى را براى خصوص مقدار ملحوظ وضع نموده ولى به واسطه استعمال فراوان و زيادى كه در زائد و ناقص از آن صورت گرفته و به اين عنايت كه مقدار زائد و ناقص نيز از مصاديق همان مقدار خاصّ\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nمحسوب مىشود اسامى يادشده در مرحله دوّم حقيقت در اعمّ از معناى ملحوظ گرديده است .\r\n\r\nانتقاد مصنّف ( ره ) به اين وجه\r\nمرحوم مصنّف مىفرمايد :\r\nاشكال در اين وجه آنست كه افراد صحيح همان‌طورىكه قبلا دانسته شد و در وجه سابق گفتيم از حيث زيادى و نقصان با هم مختلفند پس نمىتوان مقدارى را ثابت فرض نمود تا زائد و ناقص را با آن سنجيد و ملتزم شد كه لفظ براى اعمّ از مقدار ثابت يا زائد و ناقص از آن وضع شده است .\r\n\r\nتحرير و شرح\r\nحاصل آنچه در اين وجه گفته شده اينست كه :\r\nاسامى عبادات مانند اسامى اوزان مىباشند ، بنابراين همان‌طورىكه كلمات مثقال و حقّه و وزنه و كيلو و من و چارك و امثال اين‌ها حقيقت در مقدارى ثابت و معيّن نبوده بلكه در اعمّ از زائد و ناقص حقيقت مىباشند اسامى عبادات نيز بايد اين‌گونه باشند .\r\n\r\nتقرير وضع اسامى اوزان در مقابل قدر اعمّ\r\nمىتوان اين وضع را به دو بيان تقرير نمود :\r\nبيان اوّل : آنكه بگوئيم واضع مقدار خاصّ و معيّنى را ملاحظه نمود ولى اسم را براى خصوص آن وضع نكرد بلكه در مقابل اعمّ از آن و مقدار\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nزائد و ناقص‌تر جعل نمود به‌طورىكه استعمال اسم در هريك بنحو حقيقت مىباشد .\r\nبيان دوّم : واضع اسم را ابتداء در مقابل همان معناى خاصّ و ملحوظ اوّلى جعل نمود ولى بعدا مقادير بيشتر يا كمتر از آن را چون از مصاديق همان مقدار ملحوظ اوّلى دانستند و تفاوت اندك را بديده اغماض و تسامح نگريستند و روى همين اصل بطور شايع و دارج لفظ را در مقدار اعمّ از زائد و ناقص استعمال نمودند لاجرم لفظ در معناى مستعمل فيه كه مقدار اعمّ باشد حقيقت گرديد .\r\nمرحوم مصنّف مىفرمايد :\r\nاشكالى كه در اين وجه وجود دارد اينست كه طبق آنچه در وجه سابق گفتيم افراد صحيح خود ميزان و مقدار ثابتى ندارند بلكه تمام از نظر زياده و نقصان با هم متفاوتند ازاين‌رو نمىتوان زائد و ناقص را با آنها قياس نمود چه آنكه بديهى است ناقص به مقدارى گفته مىشود كه از مقيس عليه كمتر باشد چنانچه زائد وقتى اطلاقش صحيح است كه مقيس عليه از مقيس كمتر بوده و مقيس از آن فزونى داشته باشد و وقتى مقيس مضبوط و مشخّص نباشد چگونه مىتوان ناقص و زائد تصوير نمود و آنگاه ملتزم شد كه اسم را براى اعمّ از آنها قرار داده‌اند .\r\nقوله : حالها حال اسامى المقادير : ضمير در « حالها » به اسامى عبادات راجع است .\r\nقوله : فى كونها حقيقة فى الزّائد : ضمير در « كونها » به اسامى المقادير عائد است .\r\nقوله : الّا انّه لم يضع له بخصوصه : ضمير در « انّه » به واضع و در « له » به مقدار خاصّ راجع است .\r\nقوله : بل للاعمّ منه و من الزّائد : ضمير در « منه » به مقدار خاصّ عائد است .\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nقوله : او انّه و ان خصّ به اوّلا : ضمير در « انّه » به واضع و در « به » به مقدار خاصّ راجع است .\r\nقوله : الّا انّه بالاستعمال كثيرا فيهما : ضمير در « انّه » به اسم مقادير و ضمير در « فيهما » به ناقص و زائد بازميگردد .\r\nقوله : بعناية انّهما منه : ضمير در « انّهما » به ناقص و زائد و ضمير مجرورى در « منه » به مقدار خاصّ راجع است .\r\nقوله : بالقياس عليه : ضمير مجرورى در « عليه » به صحيح راجع است .\r\nمتن : و منها انّ الظّاهر ان يكون الوضع و الموضوع له فى الفاظ العبادات عامّين و احتمال كون الموضوع له خاصّا بعيد جدّا ، لاستلزامه كون استعمالها فى الجامع فى مثل « الصّلاة تنهى عن الفحشاء » و « الصّلاة معراج المؤمن » و « عمود الدّين » و « الصّوم جنّة من النّار » مجازا او منع استعمالها فيه فى مثلها و كلّ منهما بعيد الى الغاية كما لا يخفى على اولى النّهاية .\r\nترجمه :\r\n\r\nو از جمله\r\nو از جمله امورى كه قبل از ورود در ذكر ادلّه صحيحى و اعمّى ذكر مىگردد اينست كه :\r\nدر اسامى عبادات وضع و موضوع له هر دو عامّ مىباشند و اين احتمال كه خصوص موضوع له در آنها خاصّ بوده بعيد مىباشد ، زيرا اين احتمال مستلزم آن است كه استعمالش در قدر جامع بين افراد صحيحه در مثل « الصّلاة تنهى عن الفحشاء » و « الصّلاة معراج المؤمن » و « الصّلاة عمود الدّين » و « الصّوم جنّة من النّار » مجاز بوده يا اساسا استعمالش ممنوع باشد و هريك از اين دو در غايت بعد بوده چنانچه بر صاحبان فراست و درك مخفى نيست .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\n\r\nتحرير و شرح\r\nخلاصه و حاصل فرموده مصنّف در اين امر دو نكته مىباشد :\r\n\r\nنكته اوّل\r\nوضع و موضوع له در اسامى عبادات عامّ و همچون اسماء اجناس مىباشد به اين معنا كه واضع در وقت وضع معناى كلّى و واسعى را ملاحظه نمود و اين اسماء را در قبال همان معناى كلّى جعل كرد .\r\n\r\nنكته دوّم\r\nاين احتمال كه وضع عامّ ولى موضوع له در اسماء عبادات خاصّ باشد احتمال بعيدى است زيرا مستلزم آنست كه بسيارى از استعمالات را كه اين الفاظ در آنها در قدر جامع و معناى كلّى استعمال شده‌اند از قبيل :\r\n\r\nانّ الصّلاة تنهى عن الفحشاء و المنكر و يا الصوم جنّة من النّار .\r\nو امثال اين دو يا حمل بر مجاز نموده و يا اساسا استعمال را ممنوع بدانيم درحالىكه هريك از اين دو در نهايت بعد مىباشد و التزام به آن بر كسى كه صاحب درك و فهم باشد غير قابل قبول است .\r\nقوله : لاستلزامه كون استعمالها : ضمير در « لاستلزامه » به احتمال و در « استعمالها » به الفاظ العبادات راجع است .\r\nقوله : او منع استعمالها فيه فى مثلها : ضمير در « استعمالها » به الفاظ العبادات و در « فيه » به قدر جامع و در « مثلها » به صلاة راجعست .\r\nقوله : و كلّ منهما : ضمير در « منهما » به مجاز بودن و منع از استعمال راجع است .\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nمتن : و منها انّ ثمرة النّزاع اجمال الخطاب على قول الصّحيحيّ و عدم جواز الرّجوع الى اطلاقه فى رفع ما اذا شكّ فى جزئيّة شىء للمأمور به و شرطيّته اصلا ، لاحتمال دخوله فى المسمّى كما لا يخفى و جواز الرّجوع اليه فى ذلك على قول الاعمّى فى غير ما احتمل دخوله فيه ممّا شكّ فى جزئيّته او شرطيّته .\r\nترجمه :\r\n\r\nو از جمله\r\nثمره و نتيجه نزاع بين صحيحى و اعمّى اينست كه بنا بر قول صحيحى خطاب مجمل بوده و در رفع جزئيّت امر مشكوكى براى مأمور به و نيز شرطيّت آن اصلا به اطلاق خطاب نمىتوان رجوع نمود ، زيرا احتمال دارد كه مشكوك در مسمّى داخل باشد ولى بنا بر قول اعمّى رجوع به اطلاق جايز و با آن مىتوان جزئيّت يا شرطيّت مشكوك را دفع نمود .\r\nالبتّه اين تمسّك تنها در جزء مشكوكى است كه احتمال دخولش در ماهيّت و مسمّى داده نشود بلكه شكّ در آن باشد كه آيا جزء مأمور به است يا جزء نيست .\r\n\r\nتحرير و شرح\r\nحاصل عباراتى كه تا اينجا نقل شد اينست كه :\r\nنتيجه و ثمره نزاع بين صحيحى و اعمّى اينست كه خطابات شرعى كه موضوع آنها صلاة و امثال آن است بنا بر قول صحيحى مجمل و بنا به عقيده اعمّى مبيّن مىباشد بنابراين اگر در موردى مكلّف نسبت به جزء بودن يا شرطيّت شىء براى نماز شكّ كند طبق قول صحيحى به ملاحظه مجمل بودن خطاب باطلاق آن نمىتواند تمسّك كند ولى به عقيده اعمّى كه خطاب را مبيّن مىداند تمسّك مزبور جايز و بدون اشكال است .\r\n\r\n","description":"","footnote":"","page_name":" 181 ","page_number":181},
  {"content":"\r\n\r\n\r\nمؤلّف گويد :\r\nوجه اجمال خطاب بگفته صحيحى اينست كه در موارد مشكوك هر جزء و شرط مشكوكى را احتمال مىدهيم كه از اجزاء مقوّم ماهيّت باشد به‌طورىكه با بودنش ماهيّت متحقّق و با نبودنش حقيقت و مسمّى منتفى است و با چنين موقعيّتى احتمال جزء مشكوك را كه احيانا ممكنست در صورت نياوردن ماهيّت اصلا منتفى باشد نمىتوان با اطلاق خطاب دفع نمود چه آنكه خطاب در چنين فرضى اساسا اطلاق ندارد و مشمول مقدّمات حكمت كه از جمله آنها اينست كه متكلّم در مقام بيان تمام مراد باشد واقع نمىگردد .\r\nولى اعمّى چون لفظ را براى اعمّ از صحيح و فاسد مجعول مىداند قهرا در مورد شكّ صدق اسم از نظر وى بىاشكال است و فقط در مأمور به بودن آن به ملاحظه شكّ در جزئيّت و شرطيّت ترديد و احتمال است ازاين‌رو پس از شمول اطلاقات شكّ را مىتوان بنفس همين اطلاق رفع نمود .\r\nناگفته نماند : اعمّى نيز در آن دسته از اجزاء مشكوكى مىتواند باطلاق متمسّك شود كه احتمال مقوّم بودن آن و دخولش در ماهيّت را ندهيم بلكه شكّ در اين باشد كه آيا جزء مأمور به است يا جزء آن نيست .\r\nقوله : عدم جواز الرّجوع الى اطلاقه : يعنى اطلاق خطاب .\r\nقوله : لاحتمال دخوله فى المسمّى : ضمير در « دخوله » به « شىء مشكوك » راجع است .\r\nقوله : و جواز الرّجوع اليه فى ذلك : ضمير در « اليه » به اطلاق خطاب راجع بوده و مشار اليه « ذلك » رفع جزء مشكوك مىباشد .\r\nقوله : فى غير ما احتمل دخوله فيه : ضمير در « دخوله » به « ما احتمل » و در « فيه » به مسمّى راجع است .\r\nمتن : نعم ، لا بدّ فى الرّجوع اليه فيما ذكر من كونه واردا مورد البيان كما لا بدّ منه فى الرّجوع الى ساير المطلقات و بدونه لا مرجع ايضا الّا البراءة او الاشتغال على الخلاف فى مسئلة دوران الامر بين الاقلّ و الاكثر الارتباطيين .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nترجمه :\r\n\r\nاستدراك\r\nبلى ، در رجوع و عمل به اطلاق لازمست كه اطلاق در مورد بيان باشد چنانچه در ساير مطلقات و عمل به آنها اين معنا شرطست و بدون ورود آنها در مقام بيان هيچ مرجعى وجود نداشته مگر برائت يا اشتغال مىباشد بنا بر اختلافى كه در مسئله دوران امر بين اقلّ و اكثر ارتباطى وجود دارد .\r\n\r\nتحرير و شرح\r\nمرحوم مصنّف در عباراتى كه نقل شد به اين نكته اشاره مىفرماين :\r\nاينكه گفتيم اعمّى در جزء و شرط مشكوك مىتواند باطلاق دليل تمسّك كرده و بدين ترتيب جزئيّت و شرطيّت مشكوك را نفى نمايد در موردى است كه اطلاق مزبور در مورد بيان ماهيّت عبادت باشد تا بتوانيم بگوئيم اگر شىء مشكوك بعنوان شرط و جزء معتبر مىبود بايد در لسان دليل نامى از آن برده مىشد و چون چنين نيست پس كشف مىشود كه رأسا اعتبارش ساقط است .\r\nالبتّه در تمام موارد تمسّك باطلاق شرط اينست كه اطلاق در مورد بيان باشد و منحصر بمورد بحث نيست چه آنكه اطلاقى كه وارد مورد بيان نيست در واقع اطلاق نبوده بلكه اهمال است لذا وظيفه شاكّ اينست كه يا باصالة البراءة تمسّك نموده و يا به احتياط عمل مىنمايد زيرا در اقلّ و اكثر ارتباطى دو مشرب وجود دارد برخى به برائت قائل شده و گروهى به احتياط و اشتغال مايل هستند .\r\nقوله : لا بدّ فى الرّجوع اليه : ضمير در « اليه » به اطلاق عائد است .\r\nقوله : فيما ذكر : مقصود از « ما ذكر » رجوع باطلاق است .\r\nقوله : من كونه واردا مورد البيان : ضمير در « كونه » به اطلاق عود مىكند .\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nقوله : كما لا بدّ منه : ضمير در « منه » به كونه واردا مورد البيان راجع است .\r\nقوله : و بدونه لا مرجع ايضا : ضمير در « بدونه » به كونه واردا مورد البيان عائد است .\r\nقوله : لا مرجع ايضا الّا البراءة او الاشتغال : كلمه « ايضا » اشاره است به اينكه چنانچه بنا بر قول صحيحى مرجع صرفا يا برائت و يا اشتغال است و جاى تمسّك باطلاق كه اصل لفظى است نمىباشد بنا بر قول اعمّىّ نيز در اين فرض كه اطلاق در مقام بيان نباشد امر چنين مىباشد .\r\nقوله : مسئلة دوران الامر بين الاقلّ و الاكثر : دوران امر بين اقلّ و اكثر به دو نحو تصوير مىشود :\r\nالف : آنكه مورد دوران اقلّ و اكثر ارتباطى است .\r\nب : آنكه مورد دوران اقلّ و اكثر غير ارتباطى مىباشد .\r\nمقصود از قسم اوّل آنست كه اگر در واقع اكثر واجب باشد و مكلّف جزء مشكوك را نياورده و تنها به آوردن اقلّ اكتفاء كند اساسا از مأمور به هيچ نياورده و امتثال رأسا منتفى است چه آنكه جزء اتيان نشده در تحقّق مأمور به به نحوى دخيل است كه با اجزاء ديگر مرتبط بوده و نياوردنش در قوّه ترك آنها است همچون اجزاء نماز كه اگر مكلّف همه اجزاء را صحيحا بياورد ولى يكى از آنها را كه معتبر و واجب است ترك كند اصلا نماز را نخوانده و ترك نموده و بهر تقدير در اين قسم از دوران بين اصوليّين در حكم جزء مشكوك اختلاف است برخى قائل به برائت بوده و گروهى آن را مجراى اصالة الاشتغال ( احتياط ) دانسته‌اند .\r\nو مراد از قسم دوّم آنست كه جزء مشكوك بفرض اعتبارش خود واجب مستقلّى است كه اگر ترك شود و اجزاء ديگر اتيان شده باشند مكلّف از حيثى مطيع و از جهتى عاصى به حساب مىآيد و به عبارت ديگر اجزائى كه آورده صحيح و عمل تام بوده و جزئى كه ترك شده واجبى مستقل مىباشد مانند تردّد\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nمكلّف در اينكه يك كفّاره به‌عهده‌اش آمده يا دو تا كه اگر به يكى اكتفاء كند و در واقع دو كفّاره به‌عهده‌اش باشد كفّاره‌اى كه داده صحيح و آن را كه نداده به‌عهده‌اش باقى مىماند .\r\nمتن : و قد انقدح بذلك انّ الرّجوع الى البراءة او الاشتغال فى موارد اجمال الخطاب او اهماله على القولين ، فلا وجه لجعل الثّمرة هو الرّجوع الى البراءة على الاعمّ و الاشتغال على الصّحيح و لذا ذهب المشهور الى البراءة مع ذهابهم الى الصّحيح .\r\nو ربّما قيل بظهور الثّمرة فى النّذر ايضا .\r\nترجمه :\r\n\r\nنظريّه مرحوم مصنّف درباره ثمره‌اى كه ذكر شد\r\nاز تقريرى كه گذشت روشن شد كه در صورت اجمال خطاب يا اهمالش بنا بر هر دو قول ( صحيحى و اعمّى ) مىبايد به برائت رجوع كرد ، بنابراين وجهى ندارد كه ثمره بين اين دو قول را در اين بدانيم كه اعمّى به برائت و صحيحى به اشتغال رجوع مىنمايد و لذا ملاحظه مىشود كه مشهور از علماء با اينكه صحيحى هستند در مورد جزء يا شرط مشكوك به برائت مراجعه مىكنند .\r\nبرخى از ارباب دانش گفته‌اند :\r\nثمره بين دو قول در مورد « نذر » ظاهر مىگردد .\r\n\r\nتحرير و شرح\r\nمرحوم مصنّف در عباراتى كه ذكر شد به دو نكته اشاره فرموده كه ذيلا شرح داده مىشود :\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nاوّل : مناقشه و اشكال در ثمره‌اى كه بين صحيحى و اعمّى نقل شد .\r\nدوّم : ثمره ديگرى كه بين اين دو قول برخى از حضرات گفته‌اند .\r\n\r\nشرح نكته اوّل\r\nگفته شد در مورد جزء و شرط مشكوك صحيحى قائل به اشتغال بوده و اعمّى به برائت تمسّك مىنمايد ولى در تضعيف و ردّ آن بايد بگوئيم :\r\nاطلاقات وارده يا در مقام بيان بوده و يا چنين نيستند :\r\nدر صورتى كه فرض اوّل درست بوده يعنى اطلاقات در مقام بيان ماهيّت عبادات باشند بين صحيحى و اعمّى فرقى نيست در اينكه هر دو به اصالة الاطلاق تمسّك نموده و بدين ترتيب از آوردن مشكوك بعنوان جزء يا شرط برائت مىجويند و بفرض دوّم يعنى اطلاقات در مقام بيان نبوده و مجملات و مهملاتى بيش نباشند هر دو دسته ( صحيحى و اعمّى ) ملزم و مكلّفند كه به اشتغال و احتياط عمل نمايند بنابراين وجهى براى ثمره مذكور بين اين دو قول نمىباشد و شاهد بر اين مدّعا آنست كه مشهور از علماء كه صحيحى بوده مع‌ذلك در جزء و شرط مشكوك به برائت تمسّك مىكنند و آن نيست مگر آنكه اطلاقات در مقام بيان مىباشند فلذا هم ايشان و هم ديگران كه اعمّى هستند باصالة الاطلاق اعتبار مشكوك بعنوان جزئيّت يا شرطيّت را دفع مىنمايند .\r\n\r\nشرح نكته دوّم\r\nبرخى از حضرات كه گويا مرحوم محقّق قمّى در كتاب قوانين باشد فرموده‌اند :\r\nثمره بين صحيحى و اعمّى در مورد نذر ظاهر مىشود به اين نحو :\r\nاگر شخصى نذر نمود به كسى كه نماز مىخواند دينار يا درهمى بدهد حال اگر كسى را ديد كه نمازى فاسد مىخواند در صورتى كه اعمّى بوده اگر\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nدينار يا درهم را بمصلّى دهد به نذر وفاء نموده ولى به عقيده صحيحى اگر پايبند باشد نذر برء نشده و وى از عهده آن برنيامده است .\r\nقوله : و قد انقدح بذلك : كلمه « انقداح » به معناى روشن شدن و ظهور بوده و مشار اليه « ذلك » شرط رجوع باطلاق ، بودن اطلاق در مقام بيان مىباشد .\r\nقوله : على القولين : خبر است براى « انّ الرّجوع » و مقصود از « قولين » صحيحى و اعمّى است .\r\nمتن : قلت :\r\nو إن كان تظهر فيما لو نذر لمن صلّى اعطاء درهم فى البرء فيما لو اعطاه لمن صلّى و لو علم بفساد صلاته لاخلاله بما لا يعتبر فى الاسم على الاعمّ و عدم البرء على الصّحيح الّا انّه ليس بثمرة لمثل هذه المسألة ، لما عرفت من انّ ثمرة المسألة الاصوليّة هى ان يكون نتيجتها واقعة فى طريق استنباط الاحكام الفرعيّة فافهم .\r\nترجمه :\r\n\r\nمناقشه مرحوم مصنّف در ثمره دوّم\r\nمرحوم مصنّف مىفرمايد :\r\nمىگويم : اگرچه در موردى كه شخص براى مصلّى درهم يا دينار نذر كند بين صحيحى و اعمّى در برء نذر و عدم آن ثمره ظاهر مىشود به اين معنا كه بنا بر اعمّى اگر ناذر بمصلّى دينار يا درهم را بدهد ذمّه‌اش برى شده و لو خواننده نماز آن را به واسطه اخلال فاسد كرده باشد و بنا بر قول صحيحى برء نذر حاصل نمىگردد ولى در عين حال اين معنا را براى مسئله مورد بحث نمىتوان ثمره قرار داد زيرا چنانچه دانسته شد ثمره مسئله اصولى آنست كه نتيجه‌اش در طريق استنباط احكام فرعى واقع شود و اينجا چنين نمىباشد .\r\n\r\n","description":"","footnote":"","page_name":" 187 ","page_number":187},
  {"content":"\r\n\r\n\r\nتحرير و شرح\r\nحاصل فرموده مرحوم مصنّف در اشكال بر ثمره‌اى كه مرحوم محقّق قمى فرموده‌اند اينست كه :\r\nثمره اصولى آنست كه نتيجه‌اش در طريق استنباط نفس حكم شرعى قرار گيرد نظير ثمره اوّل به فرضى كه صحيح باشد چه آنكه بنا بر قول صحيحى حكم مستنبط در مورد جزء يا شرط مشكوك برائت و به عقيده اعمّى احتياط است ولى در مورد بحث چنين نيست زيرا برء نذر و عدم آن مسئله فقهى است كه مدركش قول صحيحى و اعمّى است پس اين مسئله را نمىتوان از ثمرات بين قول صحيحى و اعمّى دانست چه آنكه از قبيل حكم مستنبط نبوده بلكه از موضوعات و مصاديق مسئله صحيحى و اعمّى است .\r\nقوله : لاخلاله بما لا يعتبر فى الاسم : ضمير مجرورى در « لاخلاله » به « من صلّى » عود مىكند .\r\nقوله : الّا انّه ليس بثمرة : ضمير در « انّه » به ثمره گفته شده عود مىكند .\r\nقوله : فافهم : شايد اشاره باشد به اينكه همين مقدار نيز در اطلاق ثمره برآن كفايت مىكند .\r\nمتن : و كيف كان فقد استدلّ للصّحيحيّ بوجوه :\r\nاحدها التّبادر و دعوى انّ المنسبق الى الاذهان منها هو الصّحيح و لا منافاة بين دعوى ذلك و بين كون الالفاظ على هذا القول مجملات ، فانّ المنافاة انّما تكون فيما اذا لم يكن معانيها على هذا الوجه مبيّنة بوجه و قد عرفت كونها مبيّنة به غير وجه .\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nترجمه :\r\n\r\nادلّه صحيحىها\r\nو به‌هرحال براى صحيحى و تصحيح قولش به وجوهى استدلال شده است كه ذيلا ذكر مىشوند :\r\n\r\nوجه اوّل تمسّك به تبادر\r\nوجه اوّل براى ادلّه صحيحىها تبادر بوده و در آن ادّعاء كرده‌اند كه از اطلاق الفاظ معناى صحيح آنها به ذهن سبقت مىگيرد .\r\nالبتّه بين اين ادّعاء و اينكه الفاظ عبادات طبق اين مبنى مجملات هستند هيچ‌گونه تنافى و تهافتى نيست زيرا تنافى در صورتى بين اين دو است كه معانى اين الفاظ به اين نحو از اجمال حتّى معلوم نباشد درحالىكه دانسته شد معانى مزبور اجمالا معلوم بوده بدون اينكه بتوان وجه آنها را تفصيلا دانست .\r\n\r\nتحرير و شرح\r\nحاصل استدلال صحيحى در اين وجه آنست كه :\r\nالفاظ عبادات وقتى اطلاق و القاء مىشوند همچون زمانى كه گفته مىشود :\r\nزيد نماز خواند ، عمرو روزه گرفت ، خالد به حجّ رفت و امثال اين استعمالات آنچه به ذهن خطور مىكند اينست كه زيد نماز صحيح و عمرو روزه درست و خالد حجّ تمام و كمال بجا آورده است و نفس اين خطور و تبادر علامت آنست كه اسامى مذكور و ديگر الفاظ براى خصوص صحيح وضع شده‌اند .\r\n\r\n","description":"","footnote":"","page_name":" 189 ","page_number":189},
  {"content":"\r\n\r\n\r\nسؤال\r\nبين اين ادّعاء و آنچه از اين قائلين در دست است كه گفته‌اند در موارد جزء و شرط مشكوك الفاظ مجمل بوده و معانى آنها بوضوح و روشنى معلوم نيست لذا مىبايد احتياط نمود و مشكوك الاعتبار را آورد تنافى و تهافت است زيرا اگر معانى الفاظ مجمل است پس چگونه ادّعاء دارند در صورت اطلاق و القاء معانى صحيح تبادر مىكند و در صورتى كه تبادر درست بوده و پس از گفتن اين الفاظ معناى صحيح متبادر مىشود پس ادّعاى اجمال الفاظ نبايد وجهى داشته باشد ازاين‌رو جمع بين اين دو گفتار از قبيل جمع بين متنافيين مىباشد .\r\n\r\nجواب\r\nمرحوم مصنّف در جواب مىفرماين :\r\nبين اين دو گفتار هيچ‌گونه تنافى وجود ندارد چه آنكه تبادر معناى صحيح و لو آنكه مجمل باشد با ادّعاء دوّم كمال التيام و تناسب را دارد و به عبارت ديگر :\r\nمقصود ايشان از تبادر معناى صحيح ، انسباق معنا و لو اجمالا مىباشد اگرچه تمام اجزاء و شرائط آن را تفصيلا و مشروحا ندانيم و مرادشان از اجمال معنا اينست كه تمام خصوصيّات و اجزاء و شرائط معتبره را اطّلاع نداريم و پرواضح است كه بين اين دو گفته تهافتى وجود ندارد .\r\nبلى : تنافى را زمانى مىتوان ادّعاء كرد كه مقصود ايشان از مجمل بودن معنا اين باشد كه معانى الفاظ عبادات به‌هيچ‌وجه معلوم نبوده و جملگى از مبهمات صرفه هستند چه آنكه بين اين كلام و ادّعاى تبادر تباين و تنافى روشن و ظاهر است .\r\nقوله : انّ المنسبق الى الاذهان منها : ضمير در « منها » به الفاظ راجعست .\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nقوله : و لا منافاة بين دعوى ذلك : مشار اليه « ذلك » تبادر و انسباق معنا مىباشد .\r\nقوله : فانّ المنافاة انّما تكون الخ : علّت است براى « و لا منافاة بين الخ » .\r\nقوله : على هذا الوجه مبيّنة بوجه : مقصود از « هذا الوجه » وجه اجمالى بوده و از « بوجه » بوجه من الوجوه مىباشد و حاصل مراد آنست كه اشكال تنافى در صورتى وارد است كه اجمالى بودن معناى صحيح به هيچ‌يك از وجوه استدلال ثابت نشده باشد نه از راه تبادر و نه از طريق صحّت سلب و نه به بيان اخبار و نه استدلال از طريق چهارم كه ان‌شاءالله جملگى ذكر خواهند شد .\r\nقوله : و قد عرفت كونها مبيّنة به غير وجه : يعنى و حال آنكه دانسته شد كه معانى اجمالى اين الفاظ به يك وجه ثابت نشده بلكه بوجوه متعدّد اثبات گشته است بنابراين ضمير در « كونها » به معانى راجع بوده و مراد از « به غير وجه » به غير وجه واحد مىباشد .\r\nو مىتوان گفت مقصود از « به غير وجه » اينست كه معانى صحيح بوجهها و عناوينها التفصيليّة معلوم نيستند ولى اجمالا و بدون تفصيل محرز و معيّن هستند .\r\nمتن : ثانيها صحّة السّلب عن الفاسد بسبب الاخلال ببعض اجزائه او شرائطه بالمداقّة و ان صحّ الاطلاق عليه بالعناية .\r\nترجمه :\r\n\r\nوجه دوّم تمسّك به صحّت سلب\r\nوجه دوّم براى قول صحيحى صحّت سلب اسم از عمل فاسد بسبب اخلال به بعضى از اجزاء و شرائط است كه حقيقتا و دقيقا اسم را نمىتوان برآن\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nاطلاق نمود اگرچه بعنايت مجاز نام را برآن اطلاق مىنمايند .\r\n\r\nتحرير و شرح\r\nحاصل فرموده مصنّف ( ره ) اينست كه :\r\nدليل دوّم صحيحىها براى مرامشان اينست كه به خوبى مىيابيم كه اسامى عبادات را از فاسد آنها مىتوان سلب كرد مثلا كسى كه نماز بدون طهارت يا قرائت بجاى آورد مىتوان گفت هذه ليست بصلوة و نفس صحّت سلب خود دليل است كه اگر برآن اسم « صلاة » اطلاق گردد مجازا مىباشد .\r\nقوله : ببعض اجزائه : يعنى اجزاء فاسد .\r\nقوله : بالمداقّة : يعنى باطلاق حقيقى .\r\nقوله : و ان صحّ الاطلاق عليه بالعناية : مقصود از « عليه » فاسد بوده و مراد از « بالعناية » اطلاق مجازى مىباشد .\r\nمتن : ثالثها الاخبار الظّاهرة فى اثبات بعض الخواصّ و الآثار للمسمّيات مثل « الصّلاة عمود الدّين » او « معراج المؤمن » و « الصّوم جنّة من النّار » الى غير ذلك او نفى ماهيّتها و طبايعها مثل « لا صلاة الّا بفاتحة الكتاب » و نحوه ممّا كان ظاهرا فى نفى الحقيقة بمجرّد فقد ما يعتبر فى الصّحّة شطرا او شرطا .\r\nترجمه :\r\n\r\nوجه سوّم تمسّك باخبار وارده\r\nوجه سوّم براى قول صحيحى اخبارى است كه برخى از خواصّ و آثار را براى مسمّيات و ماهيّات اثبات مىنمايد مانند :\r\nالصّلاة عمود الدّين ( نماز ستون دين است ) يا الصّلاة معراج المؤمن ( نماز وسيله عروج و ارتقاء اهل ايمان مىباشد ) و الصّوم جنّة من النّار ( روزه سيرى\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nاست از آتش دوزخ ) و غير اين اخبار .\r\nيا اخبارى كه ماهيّات و طبايع عبادات را از برخى موارد نفى و سلب كرده‌اند مانند :\r\nلا صلاة الّا بفاتحة الكتاب ( نماز بدون سوره فاتحه وجود ندارد ) و امثال اين خبر و رواياتى كه از عملى بمجرّد فقدان آنچه در صحّتش معتبر است اعمّ از آنكه شىء معتبر جزء بوده يا شرط باشد نفى ماهيّت و سلب حقيقت كرده است .\r\n\r\nتحرير و شرح\r\nدليل سوّم براى قول صحيحى دو طائفه از اخبار مىباشد :\r\n1 - طائفه اوّل اخبارى است كه براى ماهيّات و مسمّيات آثار و خواصّى را اثبات نموده نظير الصّلاة عمود الدّين و ساير اخبارى كه ذكر گرديد .\r\nپرواضح است كه اين اخبار آثار را براى نفس ماهيّت و صرف حقيقت اثبات نموده بنابراين معناى حديث فوق اين مىشود كه ماهيّت نماز عمود دين است و روشن است كه عمل فاسد نمىتواند عمود دين باشد يا معراج مؤمن و قربان متّقى فرض گردد ازاين‌رو وقتى اين آثار در عمل فاسد وجود نداشت پس ماهيّت صلاة آنجا محقّق نبوده و از باب انتفاء اثر يدلّ على انتفاء المؤثّر مىتوان اثبات نمود پس عمل فاسد حقيقتا نماز نيست و ماهيّت اين عمل از فاسد مسلوب و منتفى مىباشد .\r\n2 - طائفه دوّم احاديثى است كه از ماهيّت و مسمّيات به صرف نداشتن جزء يا شرطى ماهيّت و حقيقت را سلب و نفى نموده‌اند همچون لا صلاة الّا بفاتحة الكتاب و امثال اين حديث .\r\nچه آنكه مقصود از « نفى حقيقت » آنست كه بدون شرط و جزء اساسا عمل فاقد را نمىتوان صلاة دانست .\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nقوله : او نفى ماهيّتها و طبايعها : ضميرهاى مؤنّث به مسمّيات راجع مىباشند .\r\nمتن : و ارادة خصوص الصّحيح من الطّائفة الاولى و نفى الصّحّة من الثّانية لشيوع استعمال هذا التّركيب فى نفى مثل الصّحّة او الكمال خلاف الظّاهر ، لا يصار اليه مع عدم نصب قرينة عليه بل و استعمال هذا التّركيب فى نفى الصّفة ممكن المنع حتّى فى مثل : لا صلاة لجار المسجد الّا فى المسجد ممّا يعلم انّ المراد نفى الكمال بدعوى استعماله فى نفى الحقيقة فى مثله ايضا بنحو من العناية لا على الحقيقة و الّا لما دلّ على المبالغة فافهم .\r\nترجمه : و اراده خصوص معناى صحيح از اخبار طائفه اوّل و نفى صحّت از احاديث دسته دوّم به ملاحظه شيوع استعمال اين تركيب در نفى مثل صحّت يا نفى كمال خلاف ظاهر بوده و نمىتوان با نصب نكردن قرينه به آن ميلى نشان داد بلكه استعمال اين تركيب در نفى صفت ممنوع و محظور است حتّى در مثل « لا صلاة لجار المسجد الّا فى المسجد » و امثال آن از تراكيبى كه مراد از آنها قطعا نفى كمال مىباشد چه آنكه در تمام اين عبارات مىتوان ادّعاء نمود كه حقيقت بنحو عنايت و مجاز منفى و مسلوب بوده نه بطور حقيقت فلذا نفى حقيقت در اين تراكيب دلالت بر مبالغه دارد و اگر اين‌چنين نمىبود نفى را نمىتوانستيم بر مبالغه حمل كنيم .\r\n\r\nتحرير و شرح\r\nمرحوم مصنّف در عباراتى كه نقل شد اشاره به سؤال و جوابى فرموده كه ذيلا تشريح مىشود :\r\n\r\nسؤال\r\nاخبار نامبرده و دو طائفه‌اى كه از احاديث نقل شد دليل بر مدّعاى\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nصحيحىها نمىشود چه آنكه اين روايات را در صورتى مىتوان حجّت و دليل بر مراد ايشان قرار داد كه معناى طائفه اوّل اثبات آثار براى ماهيّات و مسمّيات بوده و مقصود از دسته دوّم نفى ماهيّات و سلب طبايع باشد درحالىكه اين‌طور نيست چه آنكه مىتوان مراد از دسته اوّل را اين دانست كه آثار را براى خصوص ماهيّات صحيح جعل نموده و از طائفه دوّم نفى صحّت از اعمالى كه واجد جزء و شرط نيستند مقصود است بنابراين اين دو طائفه از اخبار هيچ دلالتى ندارند كه اسامى عبادات براى خصوص صحيح وضع شده به‌طورىكه غير صحيح اصلا معدوم الماهيّة باشد .\r\n\r\nجواب\r\nمرحوم مصنّف مىفرماين :\r\nمعناى مزبور بر خلاف ظاهر بوده و تا مادامىكه قرينه بر اراده آن نصب نشده باشد نمىتوان به آن متمايل شد و به عبارت ديگر :\r\nتراكيبى از قبيل : لا صلاة الّا بفاتحة الكتاب و امثال آن يعنى عباراتى كه در آن به وسيله « لاء نفى جنس » حقيقت و طبيعت نفى شده معناى حقيقى آنها همان نفى طبيعت و سلب حقيقت مىباشد و پرواضح است كه حمل اين عبارات بر نفى صحّت يا سلب كمال معناى مجازى بوده و محتاج به نصب قرينه است و تا مادامىكه اين قرينه وجود نداشته باشد حمل مزبور بدون دليل و غير مسموع است بلكه اساسا اين ادّعاء كه مقصود از نفى در اين تراكيب نفى صفت بوده و سلب حقيقت بنحو مجاز است نه حقيقت و الّا مبالغه‌اى كه مطلوب از نفى است حاصل نمىگردد بطور كلّى ممنوع و غير قابل قبول مىباشد .\r\nقوله : و ارادة خصوص الصّحيح الخ : كلمه « ارادة » مبتداء و « خلاف الظّاهر » خبر آن است .\r\nقوله : لا يصار اليه مع عدم نصب قرينة عليه : ضمير در « اليه » و « عليه » به\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nنفى صحّت راجع است .\r\nقوله : بدعوى استعماله فى نفى الحقيقة الخ : اين عبارت بيان است براى نفى كمال .\r\nقوله : و الّا لما دلّ على المبالغة : يعنى نفى حقيقت و سلب ماهيّت در اين قبيل تراكيب محمول بر مبالغه است يعنى نماز همسايه مسجد اگرچه قطعا در غير مسجد صحيح است ولى از باب مبالغه آن را به منزله غير صحيح قرار داده بلكه وجودش را همچون عدم دانسته و بر سبيل مبالغه ماهيّت را از آن منفى و مسلوب قرار داده‌ايم چه آنكه مبالغه مقتضى اين تقدير و اين معنا مىباشد درحالىكه اگر حمل بر نفى حقيقت بر سبيل حقيقت باشد ديگر جاى مبالغه نيست مثلا اگر بخواهيم علم زيد را از طريق مبالغه نفى كنيم بايد بگوئيم لا علم لزيد و پرواضح است كه اين استعمال مجازى است نه حقيقى زيرا اگر حقيقتا زيد علم نداشته باشد نفى علم از وى بر سبيل مبالغه نمىباشد پس مبالغه در جائى است كه علم باشد ولى به واسطه بعضى از جهات آن را به منزله عدم قرار دهيم در مورد بحث نيز همين تقرير جارى است يعنى نفى ماهيّت صلاة از صلاة در غير مسجد بر سبيل مبالغه است نه بنحو حقيقت .\r\nقوله : فافهم : مرحوم مصنّف در حاشيه ( منه ) وجه آن را اين‌طور مىفرمايد :\r\nاخبارى كه آثار را براى ماهيّت اثبات مىكند يا آن را از عملى كه فاقد جزء و شرط است نفى مىكند اگرچه به كمك اصالة الحقيقة اثبات مىشود كه مراد صحيح مىباشد يعنى عمل صحيح داراى آثار بوده و اسامى در قبال آنها وضع شده‌اند ولى بايد گفت از اصالة الحقيقه در اثبات مراد و تعيين آن استفاده مىكنند نه در تعيين موضوع له و اينكه موضوع له اسماء صحيح است نه فاسد .\r\nمتن رابعها دعوى القطع بانّ طريقة الواضعين و ديدنهم وضع الالفاظ للمركّبات\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nالتّامّة كما هو قضيّة الحكمة الدّاعية اليه .\r\nو الحاجة و ان دعت احيانا الى استعمالها فى النّاقص ايضا الّا انّها لا تقتضى ان يكون بنحو الحقيقة بل و لو كان مسامحة تنزيلا للفاقد منزلة الواجد .\r\nو الظّاهر انّ الشّارع غير متخطّئ عن هذه الطّريقة .\r\nو لا يخفى انّ هذه الدّعوى و ان كانت غير بعيدة الّا انّها قابلة للمنع فتأمّل .\r\nترجمه :\r\n\r\nوجه چهارم تمسّك به طريقه واضعين\r\nوجه چهارم براى صحيحىها اينست كه بگوئيم :\r\nقطع و يقين داريم كه طريقه واضعين و عادت ايشان اينست كه الفاظ را براى مركّبات تامّة الاجزاء و الشّرائط قرار مىدهند چنانچه اقتضاى حكمت و مصلحت وضع كه داعى و انگيزه براى وضع مىباشد همين است البتّه حاجت و ضرورت اگرچه احيانا داعى مىشود كه الفاظ را در ناقص نيز استعمال كنند ولى اين حاجت مقتضى نيست كه استعمال بطور حقيقى صورت گيرد بلكه ممكنست بنحو مسامحه و تنزيل فاقد به منزله واجد واقع شده باشد .\r\nو ظاهرا طريق و مسلك شارع نيز از مشى اهل وضع تخطّى ندارد بنابراين نسبت بالفاظ موضوعه در شرع نيز بايد بگوئيم براى خصوص صحيح يعنى تامّ الاجزاء و شرائط وضع شده‌اند .\r\nسپس مرحوم مصنّف مىفرمايد :\r\nمخفى نباشد اين ادّعاء اگرچه بعيد نيست ولى مىتوان آن را نيز ممنوع دانست .\r\n\r\n","description":"","footnote":"","page_name":" 197 ","page_number":197},
  {"content":"\r\n\r\n\r\nتحرير و شرح\r\nحاصل اين وجه آنست كه :\r\nطريقه شارع در وضع الفاظ مستعمل در عرف اهل شرع از قبيل صلاة ، صوم ، حجّ و امثال اين‌ها همان طريقه اهل وضع يعنى واضعين مىباشد و چون دأب و عادت ايشان آنست كه الفاظ را براى خصوص ماهيّات تامّ الاجزاء و الشرائط قرار مىدهند لاجرم شارع مقدّس نيز الفاظ مستعمل در لسان متشرّعه را براى صرف ماهيّات صحيحه قرار داده است .\r\n\r\nسؤال\r\nاگرچه امر همين‌طور است كه تقرير شد و روش و عادت اهل وضع چنين است كه الفاظ را براى خصوص صحيح يعنى تامّ الاجزاء و الشرائط جعل مىكنند ولى در عين حال ضرورت و حاجت گاهى ايجاب مىكند كه آنها را در ناقص الاجزاء نيز استعمال نمايند همان‌طورىكه در شرع نيز چنين است پس نفس اين امر دليل مىشود كه الفاظ براى خصوص صحيح وضع نشده بلكه در مقابل اعمّ از صحيح و فاسد نهاده شده‌اند .\r\n\r\nجواب\r\nبلى گاهى ضرورت و نياز مقتضى است كه الفاظ در ناقص نيز استعمال شوند ولى لازمه اين استعمال آن نيست كه بطور حقيقى باشد چه آنكه استعمال اعمّ از حقيقت و مجاز است .\r\n\r\nانتقاد مرحوم مصنّف به اين وجه\r\nمرحوم مصنّف مىفرماين :\r\nاگرچه دليل چهارم كه مشتمل بر چنين ادّعائى است بعيد نبوده ولى در عين حال نمىتوان آن را پذيرفت زيرا مجوّز اين استدلال برآن است كه\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nغرض اصلى از وضع واضعين تفهيم معانى صحيح باشد نه فاسد يا اعمّ از آن دو و چون شارع نيز براساس همين معنا مشى نموده پس لاجرم غرض نهائى و اصلى وى نيز تفهيم خصوص معانى صحيح مىباشد ولى مىتوان گفت كه اين محور باطل و فاسد است بلكه چه‌بسا مىتوان ادّعاى عكس آن را نمود و گفت غرض اصلى از وضع تفهيم معانى عبادات است با قطع نظر از صحيح و فاسدش اگرچه در مقام مطلوبيّت صرفا متعلّق اوامر شرعى خصوص صحيحه مىباشد .\r\nقوله : كما هو قضيّة الحكمة : ضمير « هو » به وضع الالفاظ للمركّبات التّامّة راجع است .\r\nقوله : الدّاعية اليه : ضمير در « اليه » به وضع الالفاظ للمركّبات التّامّة عود مىكند .\r\nقوله : الّا انّها لا يقتضى الخ : ضمير در « انّها » به حاجت عائد است .\r\nقوله : عن هذه الطّريقة : مقصود طريقه واضعين است .\r\nمتن : و قد استدلّ للاعمّى ايضا بوجوه :\r\nمنها تبادر الاعمّ .\r\nو فيه : انّه قد عرفت الاشكال فى تصوير الجامع الّذى لا بدّ منه ، فكيف يصحّ معه دعوى التّبادر .\r\nترجمه :\r\n\r\nادلّه اعمّىها\r\nو براى اعمّى نيز به وجوهى استدلال شده كه در ذيل تشريح مىشود :\r\n\r\nاز جمله\r\nاز جمله ادلّه ايشان اينست كه گفته‌اند :\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nوقتى الفاظ عبادات گفته مىشوند معنائى اعمّ از صحيح و فاسد به ذهن تبادر مىكند .\r\n\r\nانتقاد مرحوم مصنّف به اين وجه\r\nمرحوم مصنّف در تضعيف و ردّ اين وجه مىفرماين :\r\nو اشكال اين وجه آنست كه قبلا دانسته شد كه معناى اعمّ از صحيح و فاسد كه همان جامع بين افراد صحيحه و فاسده باشد و به ناچار بايد تصوير شود تا بتوان لفظ را در مقابل آن قرار داد تصويرش مشكل است و با عدم امكان تصويرش چگونه ادّعاى تبادر را مىتوان صحيح دانست .\r\nقوله : انّه قد عرفت الخ : ضمير در « انّه » به معناى « شأن » مىباشد .\r\nقوله : الّذى لا بدّ منه : ضمير در « منه » به « الجامع » راجع است .\r\nقوله : فكيف يصحّ معه دعوى التّبادر : ضمير در « معه » به اشكال در تصوير جامع عود مىكند .\r\nمتن : و منها عدم صحّة السّلب عن الفاسد .\r\nو فيه منع لما عرفت .\r\nترجمه :\r\n\r\nو از جمله\r\nو از جمله ادلّه ايشان اينست كه گفته‌اند :\r\nالفاظ عبادات را نمىتوان از فاسد آنها سلب كرد يعنى مثلا كسى كه نماز بدون طهارت يا بدون قرائت را مىخواند نمىتوان در حقّش گفت فعل اين شخص نماز نيست و نفس عدم صحّت سلب علامت حقيقت مىباشد پس\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nمعلوم مىشود اگر به نماز فاسد اطلاق « صلاة » مىباشد .\r\n\r\nانتقاد مرحوم مصنّف به اين وجه\r\nمرحوم مصنّف در تضعيف اين وجه مىفرماين :\r\nاشكال در اين وجه آنست كه اين ادّعا ممنوع است به همان دليلى كه قبلا دانسته شد .\r\n\r\nمؤلّف گويد :\r\nمقصود و منظور مصنّف ( ره ) از « لما عرفت » اينست كه به دقّت و امعان نظر اگر بنگريم مىتوان الفاظ عبادات را از فاسد آنها سلب كرد بلى اطلاق آنها بر فاسد ممكنست احيانا از باب مجاز و بالعناية صورت گيرد .\r\nمتن : و منها صحّة التّقسيم الى الصّحيح و السّقيم .\r\nو فيه انّه انّما يشهد على انّها للاعمّ لو لم تكن هناك دلالة على كونها موضوعة للصّحيح و قد عرفتها ، فلا بدّ ان يكون التّقسيم بملاحظة ما يستعمل فيه اللّفظ و لو بالعناية .\r\nترجمه :\r\n\r\nو از جمله\r\nو از جمله ادلّه ايشان اينست كه گفته‌اند :\r\nصحيح است كه عبادات را به صحيح و فاسد تقسيم كنيم .\r\n\r\n","description":"","footnote":"","page_name":" 201 ","page_number":201},
  {"content":"\r\n\r\n\r\nانتقاد مرحوم مصنّف به اين وجه\r\nمرحوم مصنّف در تضعيف اين دليل مىفرماين :\r\nاشكال در اين وجه آنست كه تقسيم شاهد مىشود بر اينكه الفاظ عبادات براى اعمّ وضع شده امّا در صورتى كه دليلى بر وضع آنها براى خصوص صحيح قائم نشده باشد و حال آنكه دانسته شد دليل بر وضع آنها در مقابل خصوص صحيح قائم است .\r\nبنابراين به ناچار بايد گفت تقسيم مزبور به ملاحظه مستعمل فيه لفظ و لو مستعمل فيه مجازى باشد صورت گرفته .\r\n\r\nتحرير و شرح\r\nحاصل اين استدلال و تقرير آن اينست كه :\r\nديده‌ايم فقهاء مىفرماين : الصّلاة قسمان ، قسم صحيح و قسم فاسد .\r\nو همچنين درباره روزه و حجّ و زكات و امثال اين‌ها اين تقسيم جارى است و از باب اينكه مقسم در اقسام جارى است پس همان‌طورىكه به صحيح كه قسمى از صلاة است اطلاق اين نام بطريق حقيقت بوده لازم است به قسم فاسدش اطلاق مزبور جايز باشد .\r\nو اين تقسيم خود شاهد بارز و دليل محكمى است بر اينكه لفظ « صلاة » مثلا براى اعمّ از صحيح و فاسد وضع شده .\r\nمرحوم مصنّف در مقام انتقاد به اين تقرير مىفرماين :\r\nاگر دليلى در دست نداشته و حجّتى بر وضع الفاظ در مقابل خصوص صحيح نمىداشتيم ممكن بود بگوئيم صحّت تقسيم مزبور شاهد است بر اينكه الفاظ در مقابل معناى اعمّ از صحيح و فاسد وضع شده‌اند ولى چنانچه نقل شد صحيحىها ادلّه محكم و مسلّمى براى مدّعاى خود اقامه\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nنموده و بدين ترتيب اثبات كرده‌اند كه الفاظ عبادات در ازاء خصوص معانى صحيح وضع شده‌اند .\r\nبنابراين بايد ملتزم شويم كه از مقسم مستعمل فيه مجازى اراده شده است و آن معنائى اعمّ از صحيح و فاسد مىباشد .\r\nيعنى الصّلاة سواء كان المراد منها معناها الحقيقى او المجازي قسمان الخ .\r\nقوله : و السّقيم : مقصود فاسد است .\r\nقوله : و فيه انّه انّما يشهد على انّها للاعمّ : ضمير در « انّه » به معناى « شأن » و ضمير مستتر در « يشهد » به تقسيم راجع مىباشد و ضمير در « انّها » به الفاظ عبادات رجوع مىكند .\r\nقوله : على كونها موضوعة للصّحيح : ضمير در « كونها » به الفاظ راجع است .\r\nقوله : و قد عرفتها : ضمير مؤنّث به « دلالة » راجع است .\r\nقوله : و لو بالعناية : يعنى و لو آنكه مستعمل فيه مجازى باشد .\r\nمتن : و منها استعمال « الصّلاة » و غيرها فى غير واحد من الاخبار فى الفاسد كقوله عليه الصّلاة و السّلام :\r\nبنى الاسلام على الخمس : الصّلاة و الزّكاة و الحجّ و الصّوم و الولاية و لم يناد احد بشيء كما نودى بالولاية ، فاخذ النّاس بالاربع و تركوا هذه ، فلو انّ احدا صام نهاره و قام ليله و مات به غير ولاية لم يقبل له صوم و لا صلاة منها .\r\nفانّ الاخذ بالاربع لا يكون بناء على بطلان عبادات تاركى الولاية الّا اذا كانت اسامى للاعمّ .\r\nو قوله عليه السّلام :\r\nدعى الصّلاة ايّام اقرائك .\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nضرورة انّه لو لم يكن المراد منها الفاسد لزم عدم صحّة النّهى عنها ، لعدم قدرة الحائض على الصّحيحة .\r\nترجمه :\r\n\r\nو از جمله\r\nاز جمله ادلّه اعمّىها اينست كه گفته‌اند :\r\nدر بسيارى از اخبار لفظ « صلاة » و غير آن از الفاظ ديگر در فاسد استعمال شده است نظير آنچه در فرموده معصوم عليه السّلام آمده است كه فرموده‌اند :\r\nاسلام بر پنج پايه استوار شده است :\r\nنماز ، زكات ، حجّ ، روزه و ولايت .\r\nو احدى به آن‌طورى كه به ولايت خوانده شده بامر ديگرى دعوت نشده است ولى عامّه چهارتاى آن را نگاه داشته و اين را واگذارده‌اند ، پس بايد گفت اگر شخصى روز را روزه داشته و شب را به عبادت اقامه نمايد ولى بدون ولايت از دنيا رود روزه و نماز از او پذيرفته نمىشود .\r\nدر اين حديث شريف معصوم عليه السّلام فرمودند : عامّه چهارتاى اوّلى را اخذ كرده‌اند .\r\nبنا بر اينكه عبادات اهل سنّت كه تارك ولايت هستند باطل باشد تعبير به « اخذ النّاس بالاربع » تنها در صورتى درست است كه اسامى عبادات براى اعمّ قرار داده شده باشند .\r\nو نيز فرموده امام عليه السّلام كه فرمودند :\r\nدر ايّام حيض نمازت را واگذار .\r\nچه آنكه بديهى و ضرورى است اگر مراد از « صلاة » در اين حديث صلاة فاسد نباشد لازم مىآيد كه نهى از صلاة صحيح نباشد زيرا زن حائض بر خواندن نماز صحيح قادر نيست .\r\n\r\n","description":"","footnote":"","page_name":" 204 ","page_number":204},
  {"content":"\r\n\r\n\r\nتحرير و شرح\r\nحاصل استدلال اعمّىها به اين دليل آنست كه گفته‌اند :\r\nدر بسيارى از اخبار و روايات الفاظ عبادات در فاسد استعمال شده‌اند و ظاهر اين استعمالات آنست كه بنحو حقيقت بوده و بدين ترتيب ثابت مىشود كه اين الفاظ براى اعمّ از صحيح و فاسد وضع شده‌اند و براى نمونه به دو روايت در اين باب تمسّك جسته‌اند :\r\n\r\nتقرير استدلال بحديث اوّل\r\nدر اين حديث شريف امام عليه السّلام به نماز و روزه و زكات و حجّى كه سنّيان بجا مىآورند اين اسامى را اطلاق كرده و فرمودند :\r\n\r\nفاخذ النّاس بالاربع .\r\nبنابراين كه عبادات غير اهل ولايت باطل باشد چنانچه نظر كافّه اهل تحقيق از فقهاء چنين مىباشد هيچ وجهى براى صحّت اطلاق مزبور وجود ندارد مگر آنكه آنها را براى اعمّ از صحيح و فاسد موضوع بدانيم .\r\n\r\nتقرير استدلال بحديث دوّم\r\nدر اين حديث شريف امام عليه السّلام زن حائض را از خواندن نماز در ايّام ناپاكى بازداشته و مىفرماين : در اين ايّام نماز مخوان .\r\nپرواضح است كه متعلّق نواهى همچون اوامر بايد مورد قدرت مكلّف باشد فلذا نهى نمودن زيد از طيران در آسمان حسن نداشته بلكه قبيح نيز شمرده مىشود با توجّه به اين نكته مىگوييم :\r\nزن حائض در ايّام ناپاكى بر خواندن نماز صحيح قادر نيست و همچون زيد كه بر پرواز در آسمان متمكّن نمىباشد وى نيز آوردن نماز صحيح برايش مقدور نمىباشد پس همان‌طورىكه نهى زيد از پرواز قبيح است نهى زن حائض نيز از خواندن نماز صحيح در حال ناپاكى چنين مىباشد پس به ناچار\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nبايد بگوئيم كلمه « الصّلاة » در اين روايت در نماز فاسد استعمال شده يعنى نماز فاسدى را كه در ايّام ناپاكى برآن قادر هستى ترك نما .\r\nقوله : فانّ الاخذ بالاربع : شروع است در تقريب استدلال به حديث شريف .\r\nقوله : الّا اذا كانت اسامى : ضمير در « كانت » به الفاظ عبادات راجع است .\r\nقوله : ضرورة انّه لو لم يكن المراد منها : ضمير در « انّه » به معناى « شأن » بوده و ضمير در « منها » به « صلاة » عود مىكند .\r\nقوله : عدم صحّة النّهى عنها : ضمير در « عنها » به صلاة عود مىكند .\r\nقوله : على الصّحيحة منها : ضمير در « منها » به صلاة راجع است .\r\nمتن : و فيه : انّ الاستعمال اعمّ من الحقيقة ، مع انّ المراد فى الرّواية الاولى هو خصوص الصّحيح بقرينة انّها ممّا بنى عليها الاسلام و لا ينافى ذلك بطلان عبادة منكرى الولاية اذ لعلّ اخذهم بها انّما كان بحسب اعتقادهم لا حقيقة و ذلك لا يقتضى استعمالها فى الفاسد او الاعمّ و الاستعمال فى قوله « فلو انّ احدا صام نهاره الخ » كان كذلك اى بحسب اعتقادهم او للمشابهة و المشاكلة و فى الرّواية الثّانية النّهى للارشاد الى عدم القدرة على الصّلاة و الّا كان الاتيان بالاركان و ساير ما يعتبر فى الصّلاة بل بما يسمّى فى العرف بها و لو اخلّ بما لا يضرّ الاخلال به بالتّسمية عرفا محرّما على الحائض ذاتا و ان لم تقصد به القربة و لا اظنّ ان يلتزم به المستدلّ بالرّواية فتأمّل جيّدا .\r\nترجمه :\r\n\r\nانتقاد مرحوم مصنّف به اين وجه\r\nمرحوم مصنّف مىفرماين :\r\nدر اين وجه اشكال آنست كه استعمال اعمّ است از حقيقت و مجاز ،\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nاز اين گذشته مراد از « صلاة ، زكات ، حجّ و صوم » در روايت اوّل خصوص صحيح آنها مىباشد و قرينه برآن اين است كه در اين حديث اين عبادات را از امورى معرّفى نموده كه بناء اسلام بر آنها است چه آنكه اسلام بر عبادات فاسد بناء نشده است .\r\nو با اين ادّعاء ( كه مراد خصوص صحيح است ) اين امر منافات ندارد كه عبادات منكرين ولايت باطل و فاسد مىباشد ، زيرا مراد از اخذ ايشان بعبادات مذكور شايد اين باشد كه عبادات به عقيده آنها صحيح است نه بحسب واقع و استعمال به اين اعتبار مقتضى آن نيست كه در فاسد يا اعمّ اين الفاظ مستعمل باشند .\r\nو نيز استعمال لفظ « صوم » در فرمايش امام عليه السّلام كه فرمودند « فلو انّ احدا صام نهاره الخ » همين‌طور مىباشد يعنى استعمال بحسب اعتقاد ايشان مىباشد .\r\nو يا باعتبار مشابهت و مشاكلت بين فعل ايشان با صوم حقيقى اين استعمال صورت گرفته است .\r\nو امّا نهى وارد در روايت دوّم به منظور ارشاد به اين نكته است كه زن حائض قادر بر آوردن نماز نيست و الّا اگر نهى بر غير اين معنا حمل شود لازم مىآيد كه اگر زن حائض صرفا اركان و بقيّه اجزائى كه در نماز معتبر و شرط است بياورد حرام باشد بلكه لازم مىآيد اگر عملى كه در عرف به « صلاة » ناميده مىشود و لو آنكه به آوردن اجزاء و شرائطى كه اخلال به آنها مضرّ به نام نماز نيست باشد غير مشروع بوده و اتيان آن براى زن جايز نباشد اگرچه آن را به قصد قربت نياورد درحالىكه گمان نمىكنم مستدلّ به اين روايت به آن ملتزم باشد .\r\n\r\nتحرير و شرح\r\nحاصل اشكال مرحوم مصنّف اينست كه :\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nاز استدلال مزبور دو جواب مىتوان داد :\r\nجواب اوّل : اگرچه بپذيريم كه در روايت اوّل الفاظ صلاة ، زكات و حجّ و صوم در فاسد استعمال شده‌اند ولى مجرّد استعمال دليل برآن نمىشود كه بنحو حقيقت صورت گرفته زيرا استعمال اعمّ از حقيقت و مجاز است ازاين‌رو ممكنست بگوئيم استعمال مزبور مجازا مىباشد .\r\nجواب دوّم : مىگوييم مقصود از الفاظ مذكور خصوص صحيح مىباشد و قرينه بر اين ادّعا آنست كه امام عليه السّلام فرمودند اسلام بر آنها بنا شده و پرواضح است كه نماز و روزه و حجّ و زكات فاسد صلاحيّت براى اين معنا را نداشته و تنها اعمال مزبور در صورت صحيح بودن شايستگى براى آن را دارند بنابراين معناى حديث شريف چنين مىشود :\r\nاسلام بر پنج چيز بناء شده است :\r\nنماز صحيح ، زكات صحيح ، حجّ صحيح و روزه صحيح و ولايت .\r\n\r\nسؤال\r\nاگر مقصود از الفاظ يادشده خصوص صحيح آنها باشد بين صدر حديث و فقره بعدى آن يعنى « فاخذ النّاس بالاربع » منافات حاصل مىشود .\r\nوجه تنافى آن است كه عبادات منكرين ولايت يعنى اهل سنّت باطل و فاسد است با توجّه به اين نكته مقصود از كلمه « اربع » در فقره مذكور بايد چنين باشد :\r\nپس اهل سنّت به نماز فاسد و زكات فاسد و حجّ فاسد و روزه فاسد اخذ كرده‌اند و پرواضح است الف و لام « الاربع » براى عهد ذكرى است و معهود آن همان نماز و زكات و حجّ و روزه‌اى است كه در صدر حديث ذكر شده و بگفته شما مقصود از آنها صحيح مىباشد و بدين ترتيب بين صدر و فقره مزبور تنافى پيدا مىشود چون در صدر منظور از الفاظ چهارگانه صحيح بوده و در فقره بعد مراد فاسد مىباشد و جمع بين اين دو از قبيل جمع بين متنافيين مىباشد .\r\n\r\n","description":"","footnote":"","page_name":" 208 ","page_number":208},
  {"content":"\r\n\r\n\r\nجواب\r\nبين اين دو هيچ تنافى وجود ندارد و به عبارت ديگر :\r\nملتزم مىشويم مقصود از الفاظ چهارگانه در صدر عبادات صحيح است يعنى اسلام بر اين عبادات صحيح بنا شده است و مع‌ذلك مراد از « اربع » نماز و روزه و زكات و حجّ فاسد مىباشد ولى فاسد بحسب واقع و صحيح به عقيده خود اهل سنّت ، بنابراين مىتوان گفت كه مقصود از « الاربع » نيز همان عبادات صحيح مىباشد ولى صحيح از نظر خود اين فرقه نه صحيح واقعى و حقيقى و بدين ترتيب تنافى متوهّم دفع مىگردد چه آنكه با اين تقرير لازم نمىآيد كلمه « الاربع » در عبادات چهارگانه فاسد يا احيانا در اعمّ از صحيح و فاسد استعمال شده باشد .\r\nو از اين تقرير و بيان مىتوان استفاده كرد كه مقصود از « فلو انّ احدا صام نهاره » نيز صوم صحيح است ولى نه صوم صحيح حقيقى و واقعى بلكه صحيح به عقيده اين گروه .\r\nو مىتوان گفت اطلاق صوم به روزه‌اى كه ايشان مىگيرند به اين اعتبار شده كه عملشان با صوم حقيقى مشابه و مشاكل است پس استعارة لفظ مزبور بفعل آنها اطلاق گرديده است .\r\nبنابراين از اطلاق و استعمال لفظ صوم در اين فقره حديث نيز نمىتوان استفاده كرد كه به صوم فاسد نيز اطلاق اين نام بطور حقيقت شده است .\r\n\r\nجواب از روايت دوّم\r\nو امّا جواب از روايت دوّم :\r\nبايد گفت از اين حديث شريف نيز دو جواب مىتوان داد :\r\nجواب اوّل : آنكه استعمال « صلاة » در فاسد اعمّ است از حقيقت و مجاز مىباشد و عامّ را نمىتوان دليل بر خاصّ گرفت .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nجواب دوّم : مىگوييم نهى در اين حديث شريف يعنى « دعى » مولوى نيست بلكه ارشادى مىباشد به اين معنا كه امام عليه السّلام در مقام ارشاد زن حائض بوى مىفرماين :\r\nدر حال حيض و ايّام ناپاكى بيهوده خود را رنج و مشقّت مده و به خواندن نماز اقدام مكن كه بر آوردنش قادر نيستى .\r\nو پرواضح است كه بنابراين معنا مقصود از « صلاة » نماز صحيح مىباشد چه آنكه زن حائض بر خواندن نماز صحيح قدرت ندارد نه فاسد .\r\nپس بدون ترديد بايد نهى مزبور را بر ارشاد حمل كرده و لازمه اين حمل آنست كه مراد از « صلاة » نماز صحيح باشد حال اگر اين حمل پذيرفته نشود و نهى يادشده را بر نهى مولوى حمل كنيم و مراد از « صلاة » را نماز فاسد قرار دهيم تالى فاسدى دارد كه مستدلّ خود به آن ملتزم نيست چه آنكه در فرض مورد اشاره معناى حديث اين مىشود كه امام عليه السّلام فرموده‌اند :\r\nدر ايّام ناپاكى نماز فاسد را ترك و رها كن ، يعنى خواندن نماز فاسد در اين اوقات حرام و نامشروع است پس لازم مىآيد اگر زنى در حالت حيض نمازى كه فاقد برخى از اجزاء است ولى در عين حال عرفا به آن نماز مىگويند بجاى آورد و لو بدون قصد قربت عملش حرام بوده و مرتكب معصيت شده باشد و بسيار بعيد به نظر مىرسد كه مستدلّ به اين حديث ( اعمّى ) آن را قبول داشته باشد .\r\nقوله : بقرينة انّها ممّا بنى عليها الاسلام : ضمير در « انّها » به صلاة و زكات و حجّ و صوم راجع است .\r\nقوله : و لا ينافى ذلك : مشار اليه « ذلك » خصوص صحيح بودن عبادات مىباشد .\r\nقوله : اذ لعلّ اخذهم بها : ضمير جمع در « اخذهم » به منكرى الولاية و ضمير مجرورى در « بها » به عبادات اربع عود مىكند .\r\nقوله : و ذلك لا يقتضى استعمالها فى الفاسد : مشار اليه « ذلك » اخذهم\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nبحسب اعتقادهم بوده و ضمير در « استعمالها » به عبادات اربع راجع است .\r\nقوله : كان كذلك : مقصود از « كذلك » اينست كه استعمال « صوم » در اين فقره نيز باعتبار اعتقاد ايشان مىباشد .\r\nچنانچه مرحوم مصنّف خود آن را چنين تفسير فرموده است .\r\nقوله : او للمشابهة و المشاكلة : يعنى بين عمل و حركت ايشان با صوم حقيقى چون تشابه و تشاكل است به اين عنايت بر فعل ايشان اطلاق « صوم » شده و پرواضح است كه چون علاقه مصحّح و مجوّز مشابهت است اطلاق لفظ « صوم » بر عمل ايشان از باب استعاره مىباشد .\r\nقوله : و الّا كان الاتيان الخ : يعنى و اگر نهى مزبور براى ارشاد نباشد .\r\nقوله : بل بما يسمّى فى العرف بها : ضمير در « بها » به « صلاة » راجع است .\r\nقوله : بما لا يضرّ الاخلال به بالتّسمية : ضمير در « به » به « ما لا يضرّ » راجع بوده و كلمه « بالتّسمية » جارّ و مجرور بوده كه متعلّق است به « لا يضرّ » .\r\nقوله : و ان لم تقصد به القربة : ضمير در « به » به « ما يسمّى فى العرف بها » راجع است .\r\nقوله : و لا اظنّ ان يلتزم به المستدلّ : ضمير در « به » به « كونه محرّما » عود مىنمايد .\r\nمتن : و منها انّه لا شبهة فى صحّة تعلّق النّذر و شبهه به ترك الصّلاة فى مكان تكره فيه و حصول الحنث بفعلها و لو كانت الصّلاة المنذور تركها خصوص الصّحيحة لا يكاد يحصل به الحنث اصلا ، لفساد الصّلاة المأتيّ بها لحرمتها كما لا يخفى ، بل يلزم المحال ، فانّ النّذر حسب الفرض قد تعلّق بالصّحيح منها و لا تكاد تكون معه صحيحة و ما يلزم من فرض وجوده عدمه محال .\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nترجمه :\r\n\r\nو از جمله\r\nو از جمله وجوهى كه اعمّىها به آن استدلال كرده‌اند اينست كه گفته‌اند :\r\nشبهه‌اى نيست در اينكه صحيح است نذر و شبه آن همچون عهد و قسم به ترك نماز در مكانى كه نماز خواندن در آن مكروه است تعلّق گيرند و در صورت خواندن حنث و مخالفت حاصل مىشود .\r\nدرحالىكه اگر نماز متعلّق نذر كه تركش نذر شده خصوص صحيح باشد اصلا حنث و مخالفت نبايد در خارج واقع شود زيرا نمازى كه خوانده مىشود به ملاحظه حرمتش فاسد است و آن نمازى كه تركش منذور است نمىباشد .\r\nبلكه مىتوان گفت :\r\nاساسا اگر متعلّق نذر ترك نماز صحيح باشد محال لازم مىآيد ، زيرا بحسب فرض نذر به نماز صحيح تعلّق گرفته و بديهى است با نذر نمودن ترك آن هرگز به صورت صحيح واقع نمىشود يعنى امكان وجودش نمىباشد .\r\nو به عبارت ديگر :\r\nاگر متعلّق نذر ترك نماز صحيح باشد از وجود چنين نذرى عدمش لازم مىآيد و چيزى كه از فرض وجودش عدمش لازم آيد محال مىباشد .\r\n\r\nتحرير و شرح\r\nحاصل اين استدلال چنين است :\r\nقطعى و حتمى است اگر كسى نذر نمود كه در اماكنى كه نماز خواندن در آنها مكروه است همچون حمّام و رودخانه نماز را ترك نمايد نذرش صحيح و بدون اشكال است و لازمه اين صحّت آنست كه اگر ناذر پس از انعقاد نذر يا اشباهش از قبيل قسم و عهد به خواندن نماز در امكنه يادشده مبادرت نمايد حنث نموده و بايد كفّاره بدهد .\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nاز حكم بصحّت نذر و حصول حنث مىتوان به خوبى دريافت كه مقصود از نماز منذور الترك نماز فاسد مىباشد نه نماز صحيح و اين خود دليل ديگرى است بر وضع لفظ « صلاة » در مقابل اعمّ از صحيح و فاسد امّا دلالت صحّت نذر و حصول حنث بر اينكه مراد نماز فاسد مىباشد تقريرش اينست كه بگوئيم :\r\nاگر مقصود از نمازى كه تركش متعلّق نذر قرار گرفته خصوص صحيح باشد نبايد به مخالفت نذر حنث تحقّق يابد زيرا حنث در صورتى حاصل مىشود كه متعلّق نذر مخالفت شود و در اينجا چنين نمىباشد چه آنكه بحسب فرض متعلّق نذر ترك نماز صحيح مىباشد درحالىكه بعد از انعقاد نذر نمازى كه ناذر در اماكن مزبور مىخواند حرام و فاسد است و بدين ترتيب با متعلّق نذر مغاير مىباشد .\r\nبلكه بايد پاى را فراتر گذارد و گفت اگر متعلّق نذر ترك نماز صحيح باشد اساسا چنين نذرى مستلزم محال مىباشد چون از وجودش عدم خودش لازم مىآيد و شرح آن چنين مىباشد :\r\nفرض اينست كه متعلّق نذر ترك نماز صحيح مىباشد با توجّه به اين امر بايد بگوئيم :\r\nبمجرّد انعقاد نذر و وجودش ناذر بر ترك نماز صحيح قادر نمىباشد چون خواندن چنين نمازى در اماكن مورد نذر اصلا قابل ايجاد نمىباشد بدليل آنكه خواندن نماز در اين بقاع حرام و فاسد هستند پس متعلّق نذر كه ترك نماز صحيح باشد مورد قدرت نبوده و بدين ترتيب از انعقاد و وجود نذر عدم انعقادش لازم مىآيد و پرواضح است كه چيزى كه از وجودش عدم آن لازم آيد محال مىباشد و اين لزوم محال بخاطر اينست كه متعلّق نذر را ترك نماز صحيح قرار داديم درحالىكه اگر متعلّق را ترك نماز فاسد بدانيم چنين محذورى پيش نمىآيد و چون اجماع و ضرورت بر صحّت چنين نذرى قائم است لاجرم اين خود قرينه و دليل است بر اينكه بايد از نماز در اين مورد نماز\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nفاسد اراده شده باشد و بدين ترتيب مدّعا ثابت مىگردد .\r\nقوله : انّه لا شبهة الخ : ضمير در « انّه » به معناى « شأن » مىباشد .\r\nقوله : و شبهه : يعنى و شبه نذر كه مقصود قسم و عهد مىباشد .\r\nقوله : فى مكان تكره فيه : ضمير در « تكره » به « صلاة » و در « فيه » به « مكان » عود مىكند .\r\nقوله : و حصول الحنث : كلمه « حنث » بكسر « حاء » و سكون « نون » به معناى مخالفت نذر و سوگند مىباشد .\r\nقوله : بفعلها : متعلّق است به « حصول » و ضميرش به « صلاة » راجع است .\r\nقوله : لا يكاد يحصل به الحنث : ضمير در « به » به « فعلها » راجع است .\r\nقوله : لحرمتها : يعنى لحرمة الصّلاة المأتيّ بها .\r\nقوله : و لا تكاد تكون معه صحيحة : ضمير در « معه » به نذر راجعست و در « تكون » به « صلاة » بازميگردد .\r\nقوله : و ما يلزم من فرض وجوده عدمه : مقصود از « ماء موصوله » نذر مىباشد .\r\nمتن : قلت لا يخفى انّه لو صحّ ذلك لا يقتضى الّا عدم صحّة تعلّق النّذر بالصّحيح لا عدم وضع اللّفظ له شرعا ، مع انّ الفساد من قبل النّذر لا ينافى صحّة متعلّقه ، فلا يلزم من فرض وجودها عدمها .\r\nو من هنا انقدح انّ حصول الحنث انّما يكون لاجل الصّحّة لو لا تعلّقه .\r\nنعم : لو فرض تعلّقه به ترك الصّلاة المطلوبة بالفعل لكان منع حصول الحنث بفعلها به مكان من الامكان .\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nترجمه :\r\n\r\nانتقاد مرحوم مصنّف به اين وجه\r\nمرحوم مصنّف مىفرماين :\r\nمخفى نماند كه اين استدلال اگر صحيح باشد اقتضايش صرفا اينست كه نذر به نماز صحيح تعلّق نمىگيرد نه اينكه لفظ نماز شرعا براى صحيح وضع نشده .\r\nاز اين گذشته فسادى كه از ناحيه نذر در نماز پديد مىآيد منافات با صحّت متعلّق نذر ندارد بنابراين از فرض وجود صحّت نذر عدمش لازم نمىآيد .\r\nو از اينجا ظاهر شد كه حصول حنث و مخالفت نذر به واسطه نمازى صورت مىگيرد كه اگر نذر به تركش تعلّق نمىگرفت در خارج صحيح واقع مىشد .\r\nبلى : اگر فرض كنيم نذر به ترك نمازى كه فعلا و منجّزا مطلوب است تعلّق گرفته است جائى براى منع از تحقّق حنث و حصول مخالفت به آوردن نماز وجود داشته و امتناع از مخالفت با نذر ممكن مىباشد .\r\n\r\nتحرير و شرح\r\nحاصل جوابى كه مرحوم مصنّف از استدلال اخير اعمّىها مىدهند دو جواب است به اين شرح :\r\nجواب اوّل : در صورتى كه استدلال مزبور را بپذيريم و بگوئيم نذر اگر به ترك نماز تعلّق گرفت مقصود نماز فاسد است نه صحيح چون بعد از انعقاد نذر شخص ناذر بر اتيان نماز صحيح و ترك آن در مواضع مكروه قادر نيست .\r\nدر جواب مىگوييم اگرچه امر چنين است ولى اقتضاى اين دليل فقط آنست كه متعلّق نذر نماز فاسد بوده و صحيح نيست كه آن را نماز صحيح\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nقرار دهيم و پرواضح است اين امر مثبت مدّعاى اعمّىها نمىباشد يعنى با اين دليل نمىتوان اثبات كرد پس لفظ « صلاة » براى اعمّ از صحيح و فاسد وضع شده و شرعا اختصاصى به صحيح ندارد .\r\nجواب دوّم : فسادى كه در نماز نسبت به مواضع و اماكن مكروه پيدا مىشود ذاتى نيست بلكه مستند به نذر و از ناحيه آن مىباشد و اين فساد با صحّت ذاتى و اصلى هيچ‌گونه تنافى ندارد به اين معنا كه صورت نذر چنين مىشود : ناذر نذر مىكند نمازى را كه ذاتا و قبل از نذر صحيح است و پس از نذر به مقتضاى حرمت عرضى كه پيدا كرده و قهرا فاسد مىشود بجاى نياورد و بسى روشن است كه از وجود چنين نذرى عدمش لازم نمىآيد .\r\nبلى اگر متعلّق نذر ترك صلاة صحيح و مطلوب فعلى باشد چون چنين نذرى مستلزم امر محال يعنى لزوم عدم از وجودش مىباشد لاجرم تحقّق نيافته و قهرا بفعل و انجام نماز حنث و مخالفت حاصل نمىشود .\r\nو از اين شرح و تقريرى كه نموديم به خوبى مىتوان دريافت كه حنث نذر در مورد بحث معلول خواندن نمازى است كه اگر تركش متعلّق نذر قرار نمىگرفت فعلش به مقتضاى صحّت ذاتى بىاشكال مىبود ولى چون نذر به تركش تعلّق گرفته لاجرم حرمت عرضى پيدا نموده و ازاين‌رو پس از انعقاد نذر ناذر شرعا از خواندن آن ممنوع است فلذا اگر باتيان آن اقدام و مبادرت ورزد اگرچه فاسد است ولى با همان تقريرى كه گذشت موجب حصول حنث شده و كفّاره بر فاعل ثابت مىگردد .\r\nقوله : لا يخفى انّه لو صحّ ذلك : ضمير در « انّه » به معناى « شأن » بوده و مشار اليه « ذلك » به استدلال اخير راجعست .\r\nقوله : لا عدم وضع اللّفظ له : ضمير در « له » به صحيح عود مىكند .\r\nقوله : لا ينافى صحّة متعلّقه : مقصود از صحّت ، صحّت ذاتى و اصلى بوده و مراد از « متعلّق نذر » نماز در اماكن مكروه است .\r\nقوله : فلا يلزم من فرض وجودها عدمها : مقصود از « وجودها » و « عدمها »\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nوجود و عدم نذر مىباشد بنابراين مناسب بود كه ضميرهاى مؤنّث را مذكّر مىآوردند .\r\nقوله : لاجل الصّحة لو لا تعلّقه : يعنى تعلّق نذر .\r\nقوله : به ترك الصّلاة المطلوبة بالفعل : مقصود از مطلوب بالفعل نماز صحيح است كه حتّى با نذر و انعقاد آن خواندنش صحيح باشد كه البتّه اين امر مجرّد فرض بوده و در خارج قابل تحقّق نمىباشد .\r\nقوله : بفعلها : يعنى بفعل الصّلاة .\r\nمتن : بقى امور الاوّل انّ اسامى المعاملات ان كانت موضوعة للمسبّبات فلا مجال للنّزاع فى كونها موضوعة للصّحيحة او الاعمّ لعدم اتّصافها بهما كما لا يخفى ، بل بالوجود تارة و بالعدم اخرى .\r\nو امّا ان كانت موضوعة للاسباب فللنّزاع فيه مجال ، لكنّه لا يبعد دعوى كونها موضوعة للصّحيحة ايضا و انّ الموضوع له هو العقد المؤثّر لاثر كذا شرعا و عرفا .\r\nو الاختلاف بين الشّرع و العرف فيما يعتبر فى تأثير العقد لا يوجب الاختلاف بينهما فى المعنى ، بل الاختلاف فى المحقّقات و المصاديق .\r\nو تخطئة الشّرع العرف فى تخيّل كون العقد بدون ما اعتبره فى تأثيره محقّقا لما هو المؤثّر كما لا يخفى فافهم .\r\nترجمه :\r\n\r\nامور باقيمانده\r\n\r\nامر اوّل\r\nاسامى معاملات اگر براى مسبّبات وضع شده باشند جائى براى نزاع\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nدر اينكه آيا اين اسماء براى صحيح يا اعمّ وضع شده‌اند وجود ندارد زيرا مسبّبات به صحيح يا فاسد متّصف نمىشوند بلكه گاهى بوجود و زمانى بعدم موصوف مىگردند .\r\nو امّا اگر اين الفاظ براى اسباب وضع شده باشند براى نزاع مزبور محلّى وجود داشته و مىتوان براى آن مجالى قائل شد ولى از نظر ما بعيد نيست كه بتوان ادّعاء نمود اين اسامى براى خصوص صحيح وضع شده و موضوع له و معناى حقيقى آنها همان عقد مؤثّرى است كه داراى اثر شرعى و عرفى كذائى مىباشد .\r\nو اختلاف بين شرع و عرف در آنچه نسبت به تأثير عقد معتبر است سبب آن نمىشود كه بين اين دو در معناى معاملات اختلاف باشد بلكه نزاعشان در محقّقات و مصاديق بوده و احيانا تخطئه شرع نسبت بعرف در ارتباط با اين امر است كه بسا عرف عقدى را بدون آنچه شرع در تأثيرش اعتبار نموده محقّق و واجد اثر پنداشته است .\r\n\r\nتحرير و شرح\r\nحاصل امر اوّل اينست كه :\r\nاسامى معاملات از قبيل : بيع ، اجاره ، صلح و نكاح و امثال اين‌ها از دو حال خارج نيستند :\r\nالف : آنكه موضوع له و معناى آنها مسبّبات باشد .\r\nو مقصود از مسبّبات اثرى است كه بر آنها مترتّب مىگردد همچون نقل عين در مقابل عوض در بيع و نقل منفعت در قبال اجرت در اجاره و حصول مسالمت بين متصالحين در صلح و تحقّق زوجيّت در نكاح .\r\nب : آنكه موضوع له آنها اسباب باشد .\r\nو منظور از اسباب ايجاب و قبول در عقود است .\r\nدر صورتى كه اسامى را در قبال مسبّبات موضوع بدانيم جائى براى\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nطرح نزاع بين صحيحى و اعمّى وجود ندارد زيرا آثار مترتّب بر عقود امرشان مردّد بين وجود و عدم است به اين معنا كه اگر اسباب واجد شرائط و اجزاء معتبر باشند بدون ترديد آثار وجود داشته و بر آنها مترتّب مىگردند و به فرضى كه اين‌طور نباشد و شرط يا جزئى از آنها مفقود و معدوم گردد آثار نيز منتفى و معدوم مىشوند ازاين‌رو است كه اين آثار اساسا قابليّت اتّصاف به صحّت و فساد را ندارند مثلا اثر بيع و مسبّب اين عقد انتقال مبيع به مشترى و دخول ثمن در ملك بايع است حال اگر شرائط صحّت بيع موجود باشد اين اثر موجود و در غير اين صورت معدوم است امّا اينكه نقل و انتقال را بتوانيم در جائى موجود دانسته و مع‌ذلك در آن نزاع كنيم آيا صحيح است يا فاسد امر غير معقول و بىاساسى مىباشد .\r\nامّا اگر الفاظ يادشده را در قبال اسباب و عقود موضوع دانستيم البتّه نزاع يادشده صورت پيدا نموده و مىتوان به تحقّق آن قائل شد زيرا اين نزاع كه مثلا لفظ « بيع » آيا براى خصوص عقد صحيح وضع شده يا براى اعمّ از آن قابل تصوير بلكه اثبات مىباشد .\r\nسپس مرحوم مصنّف پس از اين نكته مىفرمايد :\r\nاز نظر ما هيچ بعدى ندارد كه در اسماء معاملات نيز همچون اسامى عبادات موضوع له آنها را خصوص صحيح بدانيم يعنى بگوئيم اين الفاظ از نظر شرع و عرف براى خصوص عقدى وضع شده‌اند كه واجد اثر كذائى باشد .\r\n\r\nسؤال\r\nبسا ديده شده عقدى از نظر عرف و شرع مورد اختلاف مىباشد به اين معنا كه عرف آن را صحيح دانسته ولى شرع آن را فاسد مىداند پس با وجود چنين اختلافى آيا باز مىتوان گفت از نظر شرع و عرف اين الفاظ براى خصوص صحيح وضع شده‌اند و آيا نفس اين اختلاف خود حاكى از\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nاختلاف موضوع له از ديدگاه شرع و عرف نمىباشد ؟\r\n\r\nجواب\r\nاين اختلاف كاشف از اختلاف شرع و عرف در اصل موضوع له نمىباشد بلكه هر دو موضوع له و معناى حقيقى را مجرّد معانى صحيحه مىدانند و اختلاف مزبور در مصداق و محقّق ماهيّت صحيح است يعنى عرف بسا عقدى را در خارج مصداق صحيح دانسته ولى شرع به ملاحظه اينكه عقد مزبور شرط يا جزئى را نداشته آن را فاسد مىداند ازاين‌رو از نظر وى غير مؤثّر ولى به عقيده عرف واجد اثر مىباشد .\r\nهمچون بيع ربوى كه از نظر عرف بيع صحيح است ولى شرع انور آن را فاسد و بىاثر تلقّى نموده است .\r\nقوله : فى كونها موضوعة للصّحيحة : ضمير در « كونها » به اسامى معاملات راجعست .\r\nقوله : لعدم اتّصافها بهما : ضمير در « اتّصافها » به مسبّبات و در « بهما » به صحّت و فساد راجع است .\r\nقوله : فللنّزاع فيه مجال : ضمير در « فيه » به وضع راجع است .\r\nقوله : لكنّه لا يبعد دعوى كونها موضوعة : ضمير در « لكنّه » به معناى « شأن » است و ضمير در « كونها » به اسامى معاملات راجعست .\r\nقوله : الاختلاف بينهما فى المعنى : ضمير در « بينهما » به شرع و عرف راجع است .\r\nقوله : و تخطئة الشّرع الخ : كلمه « تخطئه » مبتداء و « فى تخيّل » خبر آن است .\r\nقوله : بدون ما اعتبره فى تأثيره : ضمير فاعلى در « اعتبره » به شرع و ضمير مفعولى به « ماء موصوله » راجع است و ضمير مجرورى در « تأثيره » به عقد عود مىكند .\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nقوله : محقّقا لما هو المؤثّر : كلمه « محقّقا » به صيغه اسم فاعل و نصب آن از اين باب است كه خبر براى « كون العقد » مىباشد .\r\nمتن : الثّانى انّ كون الفاظ المعاملات اسامى للصّحيحة لا يوجب اجمالها كالفاظ العبادات كى لا يصحّ التّمسّك باطلاقها عند الشّكّ فى اعتبار شىء فى تأثيرها شرعا .\r\nو ذلك ، لانّ اطلاقها لو كان مسوقا فى مقام البيان ينزّل على انّ المؤثّر عند الشّارع هو المؤثّر عند العرف و لم يعتبر فى تأثيره عنده غير ما اعتبر فيه عندهم كما ينزّل عليه اطلاق كلام غيره حيث انّه منهم و لو اعتبر فى تأثيره ما شكّ فى اعتباره كان عليه البيان و نصب القرينة عليه و حيث لم ينصب بان عدم اعتباره عنده ايضا و لذا يتمسّكون بالاطلاق فى ابواب المعاملات مع ذهابهم الى كون الفاظها موضوعة للصّحيح .\r\nنعم : لو شكّ فى اعتبار شىء فيها عرفا فلا مجال للتّمسّك باطلاقها فى عدم اعتباره ، بل لا بدّ من اعتباره لاصالة عدم الاثر بدونه فتأمّل جيّدا .\r\nترجمه :\r\n\r\nامر دوّم\r\nبودن الفاظ معاملات اسامى براى معاملات صحيحه مانند اسماء و الفاظ عبادات موجب اجمال آنها نمىشود تا در نتيجه هنگام شكّ نسبت باعتبار شىء در تأثيرشان نتوان شرعا باطلاق آنها تمسّك نمود .\r\n\r\nوجه اين گفتار\r\nو وجه آن اينست كه اطلاقات اگر در مقام بيان باشند معنايشان اينست كه :\r\nمعامله مؤثّر از نظر شارع همان معامله مؤثّر پيش عرف بوده و در تأثير\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nعقد از ديد شارع امرى غير از آنچه نزد متعارف مردم معتبر است اعتبار نشده چنانچه اطلاق كلام غير شارع نيز بر همين معنا محمول است .\r\nو سرّ حمل اطلاق شارع بر همان معنائى كه كلام اهل عرف برآن محمول است اين مىباشد كه شارع از عرف بوده و طريقه تفهيمش با طريقه تفهيم عرف يكسان و متّحد مىباشد .\r\nبنابراين اگر امر مشكوك در تأثير عقد نزد شارع معتبر مىبود بر او لازم و واجب بود كه آن را بيان كرده و قرينه‌اى بر اعتبارش نصب مىفرمود و چون بر اين امر مبادرت نورزيده اين خود دلالت بر عدم اعتبار مشكوك از نظر شارع مىنمايد فلذا بسيار مىبينيم كه حضرات با اينكه الفاظ معاملات را براى خصوص صحيح موضوع مىدانند در عين حال در اين ابواب باطلاقات تمسّك كرده و مشكوك الاعتبار را از درجه اعتبار ساقط مىنمايند .\r\nبلى : بايد گفت اگر در اعتبار شيئى در معاملات از نظر عرف شكّ و ترديد شود جاى تمسّك به اطلاقات نبوده و بدين‌وسيله نمىتوان عدم اعتبار مشكوك را اثبات نمود بلكه لازم است آن را معتبر دانسته و رعايتش را ملاحظه كرد چه آنكه بدون اعتبار آن اصل مقتضى عدم تأثير عقد مىباشد .\r\n\r\nتحرير و شرح\r\nمرحوم مصنّف در اين عبارات بشرح اين نكته پرداخته‌اند كه :\r\nبدون ترديد اگر الفاظ معاملات از قبيل : بيع ، صلح ، اجاره و نكاح براى اعمّ از صحيح و فاسد وضع شده باشند داراى اجمال و ابهامى نبوده ازاين‌رو در موردى كه نسبت به جزء و شرط بودن امرى در معامله‌اى شكّ شود مىتوان باطلاق ادلّه اين معاملات تمسّك نمود .\r\nامّا اگر اسامى مزبور را براى خصوص صحيح موضوع بدانيم ، بايد گفت در اين فرض نيز الفاظ اجمالى نداشته و بدين ترتيب صحيح است در موقع شكّ به اطلاقشان استدلال نمود و شكّ در تأثير را زائل و از بين برد .\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nو در علّت اين گفتار چنين مىفرمايد :\r\nمطلقات صادره از شارع در ارتباط به بيان ماهيّات معاملات و تقرير احكام آنها جملگى در مقام بيان بوده به‌طورىكه تمام اجزاء و شرائط معتبر را بيان نموده‌اند حال اگر جزء و شرط مشكوك در واقع معتبر مىبود با اين فرض كه اطلاق در مقام بيان صادر شده على القاعده بايد نامى از آن برده مىشد و چون اسمى از آن برده نشده و كوچك‌ترين اشاره‌اى باعتبار و لزومش نشده لاجرم مىتوان از آن كشف نمود كه بعنوان شرط و جزء لازم و واجب نيست فلذا مشهور از علماء با اينكه الفاظ معاملات را همچون اسامى عبادات موضوع براى خصوص صحيح مىدانند در جزء و شرط مشكوك به اطلاقات تمسّك كرده و شكّ را بدين‌وسيله زائل مىسازند .\r\n\r\nاستدراك\r\nسپس مرحوم مصنّف در مقام استدراك مىفرمايد :\r\nبلى : اگر ماهيّت معامله‌اى از نظر عرف مشكوك بود به اين معنا كه ايشان نيز در جزء و يا شرط بودن امرى مردّد بودند به‌طورىكه بدون رعايت آن صدق اسم مشكوك و تحقّق ماهيّت غير معلوم باشد قاعده مقتضى است كه احتياط كرده و آن امر مشكوك را بياورند و ديگر جائى براى تمسّك باطلاق نمىباشد زيرا بدون رعايت آوردن مشكوك اصل مقتضى است كه معامله واقع شده مؤثّر نباشد .\r\nقوله : لا يوجب اجمالها : يعنى اجمال الفاظ .\r\nقوله : كالفاظ العبادات : يعنى الفاظ عبادات بنا بر اينكه براى خصوص صحيح وضع شده باشند مجمل مىشوند .\r\nقوله : لا يصحّ التّمسّك باطلاقها : يعنى اطلاق الفاظ معاملات .\r\nقوله : فى تأثيرها : يعنى تأثير معاملات .\r\nقوله : و ذلك : يعنى امّا بيان وجه عدم اجمال در الفاظ معاملات .\r\nقوله : و ذلك : يعنى امّا بيان وجه عدم اجمال در الفاظ معاملات .\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nقوله : اطلاقها لو كان مسوقا فى مقام البيان : ضمير در « اطلاقها » به معاملات راجع است .\r\nقوله : ينزّل على انّ المؤثّر الخ : خلاصه مرام مصنّف ( ره ) اينست كه :\r\nبنا بر قول صحيحى اگر محرز و معلوم باشد كه عنوان مطلق بر مورد مشكوك قابل انطباق است و آنچه را كه عرف مثلا بيع مىداند اطلاق شرع نيز با آن تطابق دارد بدون ترديد در امر مشكوك مىتوان باطلاق تمسّك كرده و شكّ را نسبت بعدم اعتبارش زائل ساخت زيرا بيع مؤثّر عرفى همان بيع مؤثّر شرعى مىباشد و اطلاقات صادره از شارع نيز منزّل بر همين معنا هستند .\r\nفلذا اگر در عرف معاطاة كه عبارتست از بيع بدون صيغه بيع باشد و ابناء عرف آن را بيع حقيقى بداند و ما در اعتبار صيغه ايجاب و قبول شكّ كنيم پس از انطباق اطلاق « احلّ اللّه البيع » يا « البيّعان بالخيار ما لم يفترقا » و امثال اين دو برآن مىگوييم مورد شكّ مشمول اطلاقات بوده و چون در اين اطلاقات نامى از ذكر صيغه برده نشده لاجرم اگر در واقع براى صيغه اعتبارى بود در اين ادلّه ذكر مىشد ازاين‌رو عدم اشاره به آن خود دليل بر عدم اعتبارش مىباشد و به عبارت ديگر شرع نيز همچون عرف معاطاة را بيع دانسته و آثار و احكام بيع را برآن مترتّب دانسته است .\r\nقوله : و لم يعتبر فى تأثيره عنده : ضمير در « تأثيره » به « المؤثّر » و در « عنده » به شارع راجع است .\r\nقوله : غير ما اعتبر فيه عندهم : كلمه « غير » مرفوع است تا نائب فاعل براى « لم يعتبر » باشد و ضمير در « فيه » به « المؤثّر عند الشّارع » راجع است و ضمير در « عندهم » به عرف عود مىكند .\r\nقوله : كما ينزل عليه اطلاق كلام غيره : ضمير در « عليه » به « المؤثّر عند العرف » راجع بوده و در « غيره » به شارع راجع است .\r\nقوله : حيث انّه منهم : ضمير در « انّه » به شارع و در « منهم » به عرف راجع است .\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nقوله : و لو اعتبر فى تأثيره : ضمير در « تأثيره » به « المؤثّر عند الشّارع » راجع است .\r\nقوله : كان عليه البيان و نصب القرينة عليه : ضمير در « عليه » به شارع و در « عليه » دوّمى به « اعتبار مشكوك » راجع است .\r\nقوله : و حيث لم ينصب : يعنى لم ينصب القرينة على عدم اعتباره .\r\nقوله : بان عدم اعتباره عنده : يعنى ظهر عدم اعتبار المشكوك عند الشّارع .\r\nقوله : ايضا : يعنى كما انّ المشكوك لم يعتبر عند العرف .\r\nقوله : و لذا يتمسّكون بالاطلاق : ضمير جمع در « يتمسّكون » به مشهور راجع است .\r\nقوله : مع ذهابهم الى كون الفاظها : ضمير در « ذهابهم » به مشهور و در « الفاظها » به معاملات راجع است .\r\nقوله : نعم لو شكّ فى اعتبار شىء فيها عرفا : ضمير در « فيها » به معاملات راجع است .\r\nو حاصل مقصود مرحوم مصنّف اينست كه :\r\nبنا بر اينكه الفاظ معاملات براى خصوص صحيح موضوع باشند اگر اهل عرف در صحّت معامله‌اى شكّ داشته باشند و بدون رعايت امرى ندانند آيا اثر كه نقل و انتقال است برآن مترتّب مىشود يا چنين نيست در اينجا باطلاقات وارده مشكل است بتوان تمسّك كرد زيرا اين تمسّك از قبيل تمسّك بعامّ در شبهه مصداقيّه عامّ مىباشد .\r\nقوله : بل لا بدّ من اعتباره : يعنى اعتبار شىء مشكوك و آوردن آن .\r\nقوله : لاصالة عدم الاثر بدونه : يعنى بدون شىء مشكوك .\r\nمتن : الثّالث انّ دخل شىء وجودىّ او عدمىّ فى المأمور به تارة بان يكون داخلا\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nفيما يأتلف منه و من غيره و جعل جملته متعلّقا للامر ، فيكون جزءا له و داخلا فى قوامه و اخرى بان يكون خارجا عنه لكنّه كان ممّا لا يحصل الخصوصيّة المأخوذة فيه بدونه كما اذا اخذ شىء مسبوقا او ملحوقا به او مقارنا له ، متعلّقا للامر ، فيكون من مقدّماته لا مقوّماته و ثالثة بان يكون ممّا يتشخّص به المأمور به بحيث يصدق على المتشخّص به عنوانه و ربّما يحصل له بسببه مزيّة او نقيصة .\r\nو دخل هذا فيه ايضا طورا بنحو الشّطريّة و آخر بنحو الشّرطيّة ، فيكون الاخلال بما له دخل باحد النّحوين فى حقيقة المأمور به و ماهيّته موجبا لفساده لا محالة ، بخلاف ما له الدّخل فى تشخّصه و تحقّقه مطلقا شرطا كان او شطرا حيث لا يكون الاخلال به الّا اخلالا بتلك الخصوصيّة مع تحقّق الماهيّة بخصوصيّة اخرى غير موجبة لتلك المزيّة ، بل كانت موجبة لنقصانها كما اشرنا اليه كالصّلاة فى الحمّام .\r\nترجمه :\r\n\r\nامر سوّم در بيان انحاء اعتبار جزء و شرط\r\nدخالت داشتن امر وجودى يا عدمى در مأمور به گاهى به اين است كه در مركّبى كه از آن و غير تأليف يافته داخل است به‌طورىكه مجموع متعلّق امر قرار مىگيرند در اين صورت امر دخيل جزء آن مركّب و داخل در قوام آن است .\r\nو زمانى به اين است كه از مأمور به خارج بوده ولى به نحوى اعتبار شده كه خصوصيّت مأخوذ در مأمور به بدون وجود آن امر يا عدمش حاصل نمىشود چنانچه گاهى شيئى را قبلا يا بعدا و يا مقارنا با مأمور به ملاحظه كرده و مأمور به را با لحاظ آن متعلّق امر قرار مىدهند در اين فرض امر دخيل از مقدّمات مأمور به بوده نه مقوّمات آن .\r\nو در برخى اوقات به اين است كه تشخّص مأمور به وابسته به آن است\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nبه‌طورىكه عنوان امر دخيل بر مأمور به متشخّص به آن صادق مىباشد و چه‌بسا به واسطه اين امر در مأمور به مزيّت يا نقصانى حاصل مىگردد .\r\nناگفته نماند كه دخالت امر معتبر بنحو اخير خود زمانى بطور شطريّت و جزئيّت است و در وقتى بنحو شرطيّت مىباشد در اين صورت اخلال به اين امر كه در حقيقت مأمور به و ماهيّت آن به يكى از دو نحو مزبور دخالت دارد سبب فساد و بطلان مأمور به مىگردد درحالىكه اخلال به آنچه كه در تشخّص تكليف و خصوصيّت مأمور به دخيل است اين‌طور نمىباشد اعمّ از آنكه امر مشخّص بنحو شرط اعتبار شده باشد و يا بطور شطر و جزء چه آنكه اخلال مزبور در اين فرض صرفا موجب زوال خصوصيّت و تشخّص حاصل از امر مزبور شده امّا ماهيّت و حقيقت مأمور به به واسطه خصوصيّت ديگرى كه البتّه فاقد مزيّت از دست رفته است محفوظ و ثابت مىباشد .\r\nولى همان‌طورىكه اشاره شد ماهيّت ثابت نه تنها داراى مزيّت و كمال يادشده نيست بلكه مشتمل بر نقصان و احيانا حزازت مىباشد نظير نماز در حمّام .\r\n\r\nتحرير و شرح\r\nمرحوم مصنّف در اين امر به دو نكته بشرح ذيل اشاره مىفرماين :\r\n\r\nنكته اوّل در بيان انحاء اعتبار در مأمور به\r\nامورى كه در متعلّق امر يعنى مأمور به اعتبار و لحاظ مىشوند از سه نحو خارج نيستند :\r\n1 - بنحو جزئيّت : و آن اينست كه وجود يا عدم شيئى در مأمور به به نحوى دخيل باشد كه تقوّم و تحصّل مأمور به وابسته به تركيبش از آن شىء و غير آن باشد و به عبارت ديگر :\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nشىء معتبر به اضافه امور ديگر مجموعا سبب ايجاد مأمور به شده و مجموع متعلّق امر قرار مىگيرند همچون اعتبار اجزاء نماز مانند ركوع و سجود و قرائت كه اساسا تحقّق نماز بدون وجود آنها ممكن نيست فلذا در شأن مركّب گفته‌اند :\r\nالمركّب ينتفى بانتفاء جميع اجزائه او احد اجزائه .\r\n2 - بنحو شرطيّت : و آن اينست كه وجود يا عدم شيئى كه خارج از حقيقت مأمور به است به نحوى در آن دخالت داشته باشد كه خصوصيّت ملاحظه شده در متعلّق امر بدون وجود يا عدم آن امر امكان‌پذير نباشد اعمّ از آنكه وجود يا عدم آن امر معتبر سابق بر وجود مأمور به بوده يا لاحق و يا مقارن باشد بنابراين فرض اوّل را شرط سابق خوانده همچون داشتن ولايت اهل بيت سلام اللّه عليهم اجمعين كه شرط قبول بلكه صحّت عبادات مىباشد .\r\nو فرض دوّم را شرط لاحق گفته نظير اغسال شبانه براى زن مستحاضه نسبت به صحّت روزه روز قبل و فرض سوّم را شرط مقارن خوانند مانند طهارت نسبت به نماز .\r\n3 - بنحو انشاء تشخّص و ايجاد خصوصيّت : و آن اينست كه وجود يا عدم شيئى را به نحوى در مأمور به اعتبار و اخذ كنند كه در متعلّق امر به واسطه آن خصوصيّتى حاصل شود مثلا سبب مزيّت يا نقصان مأمور به گردد .\r\nو اين امر خود به دو گونه ممكنست مورد ملاحظه و اعتبار قرار گيرد :\r\nالف : بنحو شطريّت و جزئيّت همچون اعتبار جهر و اخفات در نمازهاى جهريّه و اخفاتيّه .\r\nب : بطور شرطيّت نظير اعتبار جماعت در نمازهاى يوميّه .\r\n\r\nنكته دوّم در حكم هريك از انحاء\r\nامّا حكم جزء و شرط كه اوّلى در قوام و ماهيّت مأمور به و دوّمى در\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nوجود آن دخالت دارند اينست كه اگر مورد اخلال واقع شوند سبب فساد مأمور به مىشوند چه آنكه پرواضح است بانعدام جزء كلّ معدوم شده و بفقدان شرط نيز مشروط منتفى مىگردد ازاين‌رو حكماء در شأن شرط گفته‌اند :\r\nالشّرط ما يوجب انتفائه انتفاء المشروط و لا يوجب من وجوده وجود المشروط .\r\nامّا حكم امرى كه در ايجاد خصوصيّت و انشاء تشخّص دخيل است آنست كه اخلال به آن سبب فساد مأمور به نمىشود چه بنحو شرطيّت ملاحظه شده باشد و چه بطور جزئيّت .\r\nبلى از ناحيه انتفاء آن ممكنست نقصان و حزازتى در مأمور به پيدا شود درحالىكه با وجودش مزيّت و كمالى در متعلّق امر پديد مىآيد چه آنكه پرواضح است نماز با جماعت بمراتب افضل و اكمل است از نماز فرادى و نيز نماز در مسجد اشرف است از نماز در حمّام .\r\nقوله : انّ دخل شىء وجودى او عدمى الخ : از ملاحظه انحاء اعتبار كه سه نحو مىباشد با وجودى يا عدمى بودن شىء شش قسم پيدا مىشود كه امثله آن بشرح ذيل مىباشد :\r\n1 - آنكه وجود شيئى جزء باشد مانند : ركوع نسبت به نماز .\r\n2 - آنكه عدم شيئى جزء باشد نظير : تكتّف يا آمين در نماز .\r\n3 - آنكه وجود شيئى شرط باشد مثل : طهارت نسبت به نماز .\r\n4 - آنكه عدم شيئى شرط باشد همچون : استدبار نسبت به نماز .\r\n5 - آنكه وجود شيئى ايجاد تشخّص در مأمور به كند چنانچه جماعت نسبت به نماز اين‌طور مىباشد .\r\n6 - آنكه عدم شيئى موجب حصول تشخّص در مأمور به شود همان‌طورىكه عدم حضور قلب در نماز چنين مىباشد .\r\nقوله : فيما يأتلف منه و من غيره : كلمه « يأتلف » يعنى تركيب مىيابد و ضمير در « منه » و « غيره » به « شىء » راجعست .\r\nقوله : و جعل جملته متعلّقا للامر : مقصود از « جمله » مجموع شىء و غير\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nآن مىباشد .\r\nقوله : فيكون جزءا له : ضمير در « يكون » به شىء و در « له » به مأمور به عود مىكند .\r\nقوله : و داخلا فى قوامه : يعنى قوام و تحصّل مأمور به .\r\nقوله : و اخرى بان يكون خارجا عنه : ضمير در « يكون » به شىء و در « عنه » به مأمور به راجع است .\r\nقوله : لكنّه كان ممّا لا يحصل الخ : ضمير در « لكنّه » به شىء راجع است .\r\nقوله : المأخوذة فيه : ضمير در « فيه » به مأمور به عود مىكند .\r\nقوله : بدونه : يعنى بدون شىء معتبر .\r\nقوله : فيكون من مقدّماته : ضمير در « يكون » به شىء و در « مقدّماته » به مأمور به راجع است .\r\nمؤلّف گويد :\r\nشرط را از مقدّمات خارجى و جزء را از مقدّمات داخلى مأمور به نامند .\r\nقوله : بان يكون ممّا يتشخّص به : ضمير در « يكون » و « به » به شىء راجع است .\r\nقوله : عنوانه : يعنى عنوان شىء .\r\nقوله : و ربّما يحصل له بسببه مزيّة او نقيصة : ضمير در « له » به مأمور به و در « بسببه » به شىء راجع است .\r\nقوله : و دخل هذا فيه : مشار اليه « هذا » قسم سوّم بوده و ضمير « فيه » به مأمور به راجع است .\r\nقوله : باحد النّحوين : مقصود شطريّت و جزئيّت مىباشد .\r\nقوله : تشخّصه و تحقّقه مطلقا : ضميرهاى « تشخّصه » و « تحقّقه » به مأمور به راجع بوده و مراد از « مطلقا » اينست كه دخالت چه بنحو شرطيّت بوده\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nو چه بطور جزئيّت .\r\nقوله : لا يكون الاخلال به : ضمير در « به » به ما له الدّخل فى تشخّصه راجع است .\r\nقوله : بل كانت موجبة لنقصانها : ضمير در « كانت » به « خصوصيّة اخرى » و در « نقصانها » به ماهيّت راجع است .\r\nمتن : ثمّ انّه ربّما يكون الشّيء ممّا يندب اليه فيه بلا دخل له اصلا لا شطرا و لا شرطا فى حقيقته و لا فى خصوصيّة و تشخّصه ، بل له دخل ظرفا فى مطلوبيّته بحيث لا يكون مطلوبا الّا اذا وقع فى اثنائه فيكون مطلوبا نفسيّا فى واجب او مستحبّ كما اذا كان مطلوبا كذلك قبل احدهما او بعده ، فلا يكون الاخلال به موجبا للاخلال به ماهيّة و لا تشخّصا و خصوصيّة اصلا .\r\nترجمه :\r\n\r\nدنباله بحث\r\nسپس مرحوم مصنّف مىفرماين :\r\nبسا شيئى از امورى است كه مندوبا و مستحبّا در مأمور به اعتبار شده بدون اينكه در آن بطور جزء و يا شرط ملاحظه شده باشد و نيز نه در حقيقت آن دخيل بوده و نه در تشخّص و خصوصيّتش بلكه مأمور به بعنوان ظرف براى مطلوبيّت آن در نظر گرفته شده به‌طورىكه شىء مزبور فقط زمانى مطلوب است كه در اثناء و ضمن مأمور به آورده شود بنابراين واجب نفسى مىباشد كه در ضمن واجب يا مستحبّى مطلوب قرار گرفته چنانچه گاه باشد كه قبل از واجب يا مستحبّ يا احيانا بعد از اين دو مطلوب مىباشد .\r\nو بهر تقدير بايد گفت اخلال به چنين شيئى سبب اخلال به مأمور به نشده و در نتيجه نه به ماهيّت مطلوب و نه تشخّص و خصوصيّتش بفقدان آن اصلا لطمه و خدشه‌اى وارد مىشود .\r\n\r\n","description":"","footnote":"","page_name":" 231 ","page_number":231},
  {"content":"\r\n\r\n\r\nتحرير و شرح\r\nحاصل فرموده مصنّف در اين عبارات نيز دو نكته مىباشد :\r\n\r\nنكته اوّل\r\nگاهى امرى در مأمور به مورد طلب قرار مىگيرد كه به هيچ‌يك از انحاء سه‌گانه قبل نيست بلكه مأمور به را ظرف مطلوبيّت آن ملاحظه نموده و آن را در مأمور به مستحبّ قرار مىدهند همچون قنوت كه آوردنش در نماز مستحبّ مىباشد بدون اينكه جزء ماهيّت نماز يا شرط آن و يا ايجاد خصوصيّتى در نماز كرده به‌طورىكه وجودش در نماز سبب مزيّت و فقدانش موجب نقص نماز گردد بلكه امر مستحبّى است مستقلّ و علىحدّه كه شارع ظرف استحباب و مطلوبيّتش را صرفا نماز قرار داده است .\r\n\r\nنكته دوّم\r\nحكم اين‌گونه از اشياء آنست كه فقدان و انتفاء آنها هيچ‌گونه فساد بلكه نقصى در مأمور به ايجاد نمىكند بلكه ماهيّت مأمور به با آوردن يا ترك اين قبيل از امور يكسان مىباشد .\r\nقوله : ثمّ انّه ربّما الخ : ضمير در « انّه » به معناى « شأن » است .\r\nقوله : ممّا يندب اليه فيه : ضمير در « اليه » به « الشّيء » و در « فيه » به مأمور به راجع است .\r\nقوله : بلا دخل له اصلا : ضمير در « له » به « الشّيء » راجع است .\r\nقوله : فى حقيقته و لا فى خصوصيّته : ضميرهاى مجرور به مأمور به راجع است .\r\nقوله : بل له دخل ظرفا فى مطلوبيّته : ضمير در « له » به مأمور به و در « مطلوبيّته » به الشّيء راجع است .\r\nقوله : الّا اذا وقع فى اثنائه : ضمير در « وقع » به « الشّيء » و در « اثنائه »\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nبه مأمور به عود مىكند .\r\nقوله : فيكون مطلوبا نفسيّا : ضمير در « يكون » به « الشّيء » راجع است .\r\nقوله : كما اذا كان مطلوبا كذلك : ضمير در « كان » به « الشّيء » راجع بوده و مقصود از « كذلك » مستقلّا و واجبا نفسيّا مىباشد .\r\nقوله : قبل احدهما او بعده : ضمير تثنيه به « واجب و مستحبّ » و ضمير مفرد در « بعده » به احدهما راجع است .\r\nقوله : فلا يكون الاخلال به : ضمير در « به » به « الشّيء » عود مىكند .\r\nقوله : للاخلال به : ضمير در « به » به مأمور به راجع است .\r\nمتن : اذا عرفت هذا كلّه ، فلا شبهة فى عدم دخل ما ندب اليه فى العبادات نفسيّا فى التّسمية باساميها و كذا فيما له دخل فى تشخّصها مطلقا .\r\nامّا ما له الدّخل شرطا فى اصل ماهيّتها فيمكن الذّهاب ايضا الى عدم دخله فى التّسمية بها مع الذّهاب الى دخل ما له الدّخل جزء فيها ، فيكون الاخلال بالجزء مخلّا بها دون الاخلال بالشّرط ، لكنّك عرفت انّ الصّحيح اعتبارهما فيها .\r\nترجمه :\r\n\r\nاشاره‌اى به حكم ديگر امور معتبره در ماهيّات\r\nمرحوم مصنّف مىفرماين :\r\nپس از دانستن امورى كه نقل و ذكر شد اينك مىگوييم :\r\nجاى شبهه و ترديد نيست كه اشياء مندوب و مستحبّ كه بطور مستقلّ در عبادات ملاحظه شده‌اند عدمشان به تسميه عبادات باسامى مخصوصه لطمه‌اى وارد نمىكند و همچنين است فقدان امورى كه در تشخّص و خصوصيّت عبادات دخيل مىباشند .\r\nو امّا امورى كه شرط در اصل ماهيّت بوده :\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nممكنست درباره آنها نيز بگوئيم عدم و فقدانشان در تسميه عبادات باسامى مخصوص لطمه‌اى وارد نكند ولى درباره اجزاء ماهيّت كه تقوّم و تحصّل آن وابسته به آنها است مىتوان گفت :\r\nفقدان جزء و انتفائش موجب سلب تسميه مىگردد بخلاف شرط .\r\nامّا همان‌طورىكه دانسته شد رأى صحيح و قول متين آنست كه جزء و شرط هر دو در عبادات معتبر بوده بنابراين انتفاء هريك سبب انتفاء تسميه مىگردد بدون اينكه بين آن دو فرقى باشد .\r\n\r\nتحرير و شرح\r\nمرحوم مصنّف در اين مقام به حكم ديگرى از احكام امور معتبر در مأمور به اشاره نموده و مىفرمايد :\r\nاشيائى كه بعنوان امر مستقلّ در عبادات مستحبّ شمرده شده‌اند همچون قنوت و برخى از اذكار بدون شكّ و شبهه اگر اتيان نشوند ماهيّت چون فاسد نمىشود قهرا انتفاء آنها به تسميه عبادات باسامى خاصّ نيز لطمه‌اى وارد نمىكند فلذا نماز بدون قنوت بدون شبهه نام صلاة را دارا است و نيز امورى كه در تشخّص مأمور به و خصوصيّت آن همچون اتّصافش به مزيّت و كمال دخالت دارند اگر منتفى شوند تسميه لطمه‌اى نديده و اسم عبادات همچون محفوظ و باقى است چه آنكه بديهى است اگر نماز با جماعت خوانده نشده يا در مسجد بجاى آورده نشود حقيقتا اسم صلاة صادق است .\r\nامّا اشيائى كه شرط در مأمور به هستند همچون طهارت نسبت به نماز :\r\nممكنست درباره اين دسته از امور نيز قائل شويم كه انتفاء آنها ضررى به تسميه وارد نمىكند اگرچه به عنوان مأمور به لطمه و ضرر وارد مىشود و به عبارت ديگر :\r\nنماز بدون طهارت اگرچه اسم صلاة به آن صادق است ولى صلاة مطلوبه به آن نمىگويند .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nو امّا اجزاء ماهيّت : حقّ اينست كه انتفاء آن‌ها موجب انتفاء اسم نيز مىگردد يعنى نماز مثلا بدون ركوع حقيقتا نماز نيست .\r\nسپس در آخر عبارت مرحوم مصنّف مىفرمايد :\r\nهمان‌طورىكه قبلا اشاره شد شرط و جزء بنا بر قول صحيحىها با هم از اين نظر يكسان بوده و انتفاء هريك همان‌طورىكه موجب انتفاء ماهيّت مىشود به همان موازنه نيز باعث سلب اسم از ماهيّت مىگردند .\r\nقوله : فى التّسمية باساميها : ضمير در « اساميها » به عبادات راجع است .\r\nقوله : و كذا فيما له دخل الخ : يعنى در اين قسم نيز فقدان و عدم مضرّ به تسميه نمىباشد .\r\nقوله : فى تشخّصها مطلقا : ضمير در « تشخّصها » به عبادات راجع بوده و مقصود از « مطلقا » اينست كه اعتبار اين امور چه موجب مزيّت و كمال شده يا چنين نباشد .\r\nقوله : فى اصل ماهيّتها : يعنى ماهيّة العبادات .\r\nقوله : فى التّسمية بها : ضمير در « بها » به اسامى راجع است .\r\nقوله : جزء فيها : يعنى جزء در عبادات .\r\nقوله : مخلّا بها : ضمير در « بها » به تسميه راجع است .\r\nقوله : اعتبارهما فيها : ضمير تثنيه در « اعتبارهما » به جزء و شرط و ضمير مفرد مؤنّث در « فيها » به عبادات راجع است .\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nبسم اللّه الرحمن الرحيم متن : الحادى عشر الحقّ وقوع الاشتراك ، للنّقل و التّبادر و عدم صحّة السّلب بالنّسبة الى معنيين او اكثر للفظ واحد و ان احاله بعض ، لاخلاله بالتّفهّم المقصود من الوضع ، لخفاء القرائن ، لمنع الاخلال اوّلا ، لامكان الاتّكال على القرائن الواضحة .\r\nو منع كونه مخلّا بالحكمة ثانيا ، لتعلّق الغرض بالاجمال احيانا ، كما انّ استعمال المشترك فى القرآن ليس بمحال كما توهّم ، لاجل لزوم التّطويل بلا طائل مع الاتّكال على القرائن و الاجمال فى المقال لو لا الاتّكال عليها و كلاهما غير لائق بكلامه تعالى جلّ شأنه كما لا يخفى .\r\nترجمه :\r\n\r\nامر يازدهم وقوع اشتراك در لغات\r\nحقّ اينست كه اشتراك در لغات واقع شده است بدليل نقل و تبادر و عدم صحّت سلب نسبت به دو يا بيش از دو معنا براى لفظ واحد .\r\nاگرچه برخى از ارباب دانش آن را محال دانسته‌اند و دليلشان اينست كه اشتراك موجب اخلال به فهميدن مراد و مقصود از وضع است چه آنكه قرائن دالّه بر مراد مخفى و نارسا مىباشند .\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nولى اين دليل از اين حضرات صحيح نيست زيرا :\r\nاوّلا : قبول نداريم كه اشتراك موجب اخلال بفهم مراد باشد زيرا اعتماد به قرائن واضحه و دالّه بر مراد امرى است ممكن .\r\nو ثانيا : وجود اشتراك به حكمت وضع كوچك‌ترين اخلالى وارد نمىنمايد ، زيرا بسا باشد كه غرض به اجمال‌گوئى تعلّق مىگيرد چنانچه بايد بگوئيم استعمال الفاظ مشترك در قرآن شريف چنانچه برخى توهّم كرده‌اند امر محال و غيرممكنى نمىباشد .\r\nدليل ايشان بر اين ادّعاء آنست كه اگر استعمال مزبور با اتّكال بر قرائن باشد لازم مىآيد تطويل كلام بدون آنكه فائده‌اى برآن مترتّب باشد و اگر بدون اعتماد بر قرائن اين امر صورت گيرد مستلزم اجمال در گفتار است و هيچيك از اين دو شايسته كلام حقتعالى جلّ شأنه نمىباشد .\r\n\r\nتحرير و شرح\r\nمرحوم مصنّف در اين عبارات به دو امر اشاره فرموده كه ذيلا تشريح مىشود :\r\n\r\nامر اوّل انكار برخى از بزرگان نسبت باشتراك و جواب مرحوم مصنّف از ادلّه ايشان\r\nبرخى از بزرگان فرموده‌اند :\r\nاگرچه ثبوتا اشتراك امر ممكنى است ولى از نظر وقوع در خارج امر مستحيلى مىباشد به اين معنا كه امكان وقوعى ندارد و دليل بر اين مدّعا دو امر مىباشد :\r\nالف : آنكه لفظ مشترك مستلزم قرينه معيّنه است كه براى اراده هريك از معانى به آن نياز و احتياج است همچون اراده چشمه يا چشم يا نقره\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nو يا طلا از لفظ عين و چون قرائن دالّه بر معناى مراد خفى و نهانى است و از آن طرف بدون قرينه دالّه بر معناى مقصود استعمال مشترك جايز نمىباشد لاجرم وجود چنين قرينه‌اى به منزله عدم آن بوده و در نتيجه باب جعل و اختراع مشتركات مىبايد مسدود گردد و وقوعشان در خارج منتفى شود .\r\nب : اساسا غرض از وضع الفاظ براى معانى تفهيم و تفهّم است و چون اشتراك الفاظ بين دو معنا يا بيشتر از آن مخلّ به درك معانى است ازاين‌رو اختراع آن موجب نقض غرض و اخلال به حكمت وضع مىشود فلذا وقوع آن در خارج چون مستلزم چنين محذورى است امر مستحيل و غيرممكنى تلقّى مىشود .\r\nمرحوم مصنّف در قبال ايشان مىفرماين :\r\nاز نظر ما حقّ اينست كه اشتراك در لغات همان‌طورىكه ثبوتا ممكنست از نظر وقوع نيز مستحيل نمىباشد .\r\nو دليل ما بر وقوعش سه امر مىباشد :\r\n1 - نقل ، يعنى ارباب لغات در كتب لغوى و فرهنگ بسيارى از لغات را نقل نموده‌اند كه در دو يا بيشتر از آن وضع شده‌اند همچون لفظ « عين » نسبت به چشم و چشمه و ديده‌بان و نيز لفظ « قرء » نسبت به حيض و پاكى و لفظ « شراء » نسبت به فعل موجب و قابل .\r\n2 - تبادر ، يعنى وقتى برخى از الفاظ همچون كلمات مذكور اطلاق مىشوند بيش از يك معنا از آن به ذهن تبادر مىكند و به مقتضاى اينكه تبادر علامت حقيقت است مىبايد لفظ گفته شده در معانى متبادر حقيقت و بين آنها مشترك باشد .\r\n3 - عدم صحت سلب ، يعنى بسا معانى متعدّدى را نمىتوان از لفظ واحدى سلب نمود و اين خود علامت آنست كه لفظ مزبور در تمام آنها حقيقت و بينشان مشترك مىباشد نظير لفظ « عين » نسبت به معانى چشم ، چشمه ،\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nنقره ، طلا ، ديده‌بان ، خورشيد و معانى ديگرى كه اهل لغت براى آن ذكر نموده‌اند .\r\nو امّا دو دليلى كه منكرين اشتراك به آن متمسّك شده‌اند ، بايد گفت مىتوان در جواب آنها اين‌طور اظهار نمود :\r\nاوّلا : قبول نداريم كه اشتراك به فهم و ادراك معانى اخلال وارد نمايد زيرا هميشه اين‌طور نيست كه قرائن مخفى و بر مراد دلالت نداشته باشند بلكه اتّكاء بر قرائن واضحه و دالّه بر معانى مراد امر ممكن و شايعى مىباشد مثلا اگر متكلّم بگويد :\r\nرأيت عينا باكية ( ديدم چشمى گريان را ) مخاطب بوضوح و بسرعت درمىيابد كه مقصود وى از « عينا » چشم مىباشد چنانچه اگر بگويد :\r\nرأيت عينا جارية ( ديدم چشمه‌اى روان را ) سامع بدون درنگ و مهلت مىفهمد كه مراد متكلّم از لفظ « عينا » چشمه است .\r\nثانيا : نفس اشتراك معلوم نيست كه به حكمت وضع مخلّ بوده و سبب نقض غرض از آن باشد زيرا اغراض منضبط نبوده و بسا ممكنست غرض القاء الفاظ مجمله باشد تا هركس به مراد وى مطّلع نشده و از ضمير او آگاه نگردد و بديهى است براى نيل به اين مقصود استفاده از الفاظ مشترك طريق بسيار مطلوب و صحيحى مىباشد .\r\nبنابراين بمقاله مذكور از اين بزرگان نمىتوان اعتماد كرد و از وجود دليل اغماض و صرفنظر نمود .\r\n\r\nامر دوّم انكار برخى از وقوع اشتراك در قرآن شريف و استحاله آن\r\nبرخى ديگر از بزرگان فرموده‌اند :\r\nاستعمال الفاظ مشترك در قرآن شريف امر غيرممكنى است و براى\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nاثبات اين مدّعا به دليل ذيل متمسّك شده‌اند :\r\nاستعمال مشترك در قرآن يا با كمك و همراهى قرينه بوده يا بدون آن صورت گرفته است :\r\nاگر با كمك قرينه آمده باشد لازم مىآيد تطويل بلاطائل و در صورتى كه بدون آن در قرآن واقع شده باشد مستلزم اجمال و اهمال كلام مىگردد .\r\n\r\nتوضيح\r\nامّا لزوم تطويل بلا طائل : فرض اينست كه در افاده معناى مراد از دو كلمه استفاده شده ، يكى لفظ مشترك و ديگرى قرينه دالّه برآن درحالىكه ممكن بود بجاى اين دو لفظ از لفظ واحدى كه معناى مقصود را افاده مىكرد استفاده گردد ، پس با امكان چنين امرى آوردن دو لفظ طولانى كردن كلام است بدون آنكه فائده‌اى برآن مترتّب باشد .\r\nامّا لزوم اجمال : پرواضح است كه لفظ مشترك باعتبار اشتراكش بين دو معنا وقتى بر هيچيك از دو معنا قرينه‌اى نصب نشود سبب اجمال معناى مراد بوده و مخاطب در حيرت و سردرگمى واقع مىشود با اينكه هيچ داعى بر اين كار وجود ندارد .\r\nقوله : و ان احاله بعض : ضمير منصوبى در « احاله » به اشتراك راجع است .\r\nقوله : لاخلاله بالتّفهّم : ضمير در « اخلاله » به اشتراك راجع بوده و اين عبارت اشاره است به دليل اوّل منكرين .\r\nقوله : لخفاء القرائن : اگرچه اين عبارت علّت است براى اخلال به تفهّم ولى از جوابى كه مرحوم مصنّف از كلام ايشان مىدهند اين‌طور استفاده مىشود اين خود دليل جداگانه‌اى براى ايشان مىباشد .\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nقوله : و منع كونه مخلّا بالحكمة : ضمير در « كونه » به اشتراك راجع است .\r\nقوله : لاجل لزوم التّطويل الخ : اشاره است به دليل منكرين اشتراك در قرآن شريف .\r\nقوله : لو لا الاتّكال عليها : ضمير در « عليها » به قرائن راجع است .\r\nقوله : و كلاهما غير لائق الخ : ضمير در « كلاهما » به تطويل بلاطائل و اجمال در كلام راجع است .\r\nمتن : و ذلك :\r\nلعدم لزوم التّطويل فيما كان الاتّكال على حال او مقال ، اتى به لغرض آخر .\r\nو منع كون الاجمال غير لائق بكلامه تعالى مع كونه ممّا يتعلّق به الغرض و الّا لما وقع المشتبه فى كلامه و قد اخبر فى كتابه الكريم بوقوعه فيه :\r\nقال اللّه تعالى :  مِنْهُ آياتٌ مُحْكَماتٌ ، هُنَّ أُمُّ الْكِتابِ وَ أُخَرُ مُتَشابِهاتٌ  .\r\nترجمه :\r\n\r\nجواب مرحوم مصنّف از دليل منكر اشتراك در قرآن\r\nمرحوم مصنّف مىفرماين :\r\nاينكه گفتيم از وقوع اشتراك در قرآن محالى لازم نمىآيد شرح و توضيحش اينست كه :\r\nاوّلا : هميشه اتكال بر قرائن مقالى و لفظى نيست تا بتقريرى كه از ايشان گذشت تطويل بلاطائل لازم آيد بلكه بسا قرائن ، از قبيل قرائن مقامى و حالى است كه نياز به آوردن لفظ نمىباشد .\r\nثانيا : اتّكال بر قرائن مقالى در صورتى تطويل بلاطائل مىشود كه غرضى برآن مترتّب نباشد امّا با وجود غرض مهمّ كه تنها از طريق استعمال\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nلفظ مشترك تأمين شود عدم چنين محذورى واضح و روشن است و امّا اينكه گفته شد در صورت نبودن قرينه لازم مىآيد كه در كلام اجمال بوده و آن شايسته كلام حقتعالى نيست :\r\nدر جواب بايد بگوئيم گفتن اجمال و استعمال الفاظ مجمل در صورتى كه غرض برآن مترتّب باشد هيچ اشكالى نداشته و قبول نداريم در چنين موردى باز اجمال شايسته كلام حقتعالى نباشد .\r\nچگونه مىتوان قبول نمود كه اجمال شايسته كلام بارىتعالى نيست با اينكه حضرتش جلّ و على در قرآن شريف خود از وقوع الفاظ مشترك و مشتبه اخبار نموده چنانچه در سوره ( آل عمران ) آيه ( 7 ) مىفرمايد :\r\n مِنْهُ آياتٌ مُحْكَماتٌ ، هُنَّ أُمُّ الْكِتابِ  الآية :\r\n\r\nتحرير و شرح\r\nقوله : و ذلك : مشار اليه « ذلك » عدم استحاله اشتراك در قرآن مىباشد .\r\nقوله : اتى به : ضمير در « به » به اشتراك راجع است .\r\nقوله : مع كونه ممّا يتعلّق به الغرض : ضمير در « كونه » و « به » به اشتراك عائد است .\r\nقوله : بوقوعه : يعنى بوقوع الاشتراك .\r\nمتن : و ربّما توهّم وجوب وقوع الاشتراك فى اللّغات لاجل عدم تناهى المعانى و تناهى الالفاظ المركّبات ، فلا بدّ من الاشتراك فيها .\r\nو هو فاسد ، لوضوح امتناع الاشتراك فى هذه المعانى ، لاستدعائه الاوضاع الغير المتناهية .\r\nو لو سلّم لم يكد يجدى الّا فى مقدار متناه .\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nمضافا الى تناهى المعانى الكلّيّة و جزئيّاتها و ان كانت غير متناهية الّا انّ وضع الالفاظ بازاء كلّيّاتها يغنى عن وضع لفظ بازائها كما لا يخفى .\r\nمع انّ المجاز باب واسع فافهم .\r\nترجمه :\r\n\r\nكلام قائلين بوجوب اشتراك در لغات\r\nبرخى از ارباب دانش فرموده‌اند :\r\nاساسا وقوع اشتراك و اختراع آن در لغات امر واجب و لازمى است و دليل آن اينست كه :\r\nالفاظ معدود و متناهى و در مقابل معانى نامتناهى و كثير مىباشد ، ازاين‌رو چاره‌اى نيست از اينكه براى افاده معانى مىبايد اشتراك در لغات واقع باشد .\r\n\r\nجواب مرحوم مصنّف\r\nمرحوم مصنّف مىفرماين :\r\nاين كلام فاسد و بىاساس است ، زيرا اگر قبول نموديم كه معانى غير متناهى است بالضّروره اختراع الفاظ مشترك امر ممتنعى مىشود زيرا در چنين موقعيّتى لازم به اوضاع غير متناهى بوده كه آن هم امر غيرممكنى مىباشد .\r\nو بفرض اشتراك را در چنين فرضى بپذيريم صرفا در مقدار متناهى و معدود آن بايد قبول كرد ، بنابراين باز مقدارى از معانى بدون تفهيم و طريق افاده باقى مىمانند .\r\nاز اين جواب كه بگذريم مىگوييم :\r\nاين‌طور نيست كه معانى غير متناهى باشند چه آنكه معانى كلّيّه امورى متناهى و معدود مىباشند .\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nالبتّه مصاديق و جزئيّات آنها اگرچه غير متناهى و متكثّر هستند ولى لازم نيست كه در قبال مصاديق بطور مستقلّ و علىحدّه لفظى وضع شده باشد بلكه وضع الفاظ در مقابل معانى كلّى كافى و وافى به افاده مراد است به‌نحوىكه به اين وسيله از جعل الفاظ در ازاء جزئيّات مستغنى و بىنياز مىشويم .\r\nاز اين گذشته اگر الفاظ به مقدارى كه مفيد معانى باشند در دست نبوده و مقدارشان كمتر از معانى باشد مىتوان براى افاده معانى متوسّل به مجاز و استعمال مجازى شد چه آنكه اين خود باب واسعى است و در بين ابناء محاوره شايع و دارج است .\r\n\r\nتحرير و شرح\r\nحاصل فرموده مرحوم مصنّف در اين عبارات اينست كه :\r\nدر قبال قائلين به استحاله اشتراك گروهى ديگر فرموده‌اند :\r\nاصلا وجود اشتراك و استعمال آن امر لازم و ضرورى است چون معانى غير متناهى و الفاظ متناهى هستند ازاين‌رو براى افاده جميع معانى به واسطه الفاظ محدود و كم چاره‌اى نيست از اينكه به اشتراك بايد توسّل جست .\r\nمرحوم مصنّف از اين كلام سه جواب مىدهند :\r\n\r\nجواب اوّل\r\nاگر معانى غير متناهى باشند اشتراك مىبايد امر ممتنع و مستحيلى تلقّى گردد زيرا واضع براى افاده اين معانى مىبايد اوضاع غير متناهى را صادر كرده باشد چه آنكه در اشتراك لازم است واضع در مقابل هريك از معانى به وضع علىحدّه و مستقلّ لفظ را جداگانه وضع كرده باشد و پرواضح است از ممكن الوجود فعل غير متناهى ممكن نيست .\r\n\r\n","description":"","footnote":"","page_name":" 244 ","page_number":244},
  {"content":"\r\n\r\n\r\nجواب دوّم\r\nالفاظ در مقابل معانى كلّى وضع شده‌اند و پرواضح است كه كلّيّات امور متناهى و معدودى مىباشند .\r\nالبتّه مصاديق كلّيّات و جزئيّات اين معانى اگرچه امور متكثّر و بىشمارى هستند ولى هيچ نيازى به اين نيست كه الفاظ در ازاء آنها وضع شوند بلكه نفس وضع الفاظ در مقابل كلّيّات ما را از آن بىنياز مىگرداند .\r\n\r\nجواب سوّم\r\nبفرض كه معانى غير متناهى باشند و الفاظ متناهى در جواب مىگوييم :\r\nمحذور يادشده در صورتى لازم مىآيد كه بخواهيم الفاظ را در تمام معانى بنحو حقيقت استعمال كنيم تا در نتيجه اختراع اشتراك لازم و واجب باشد ولى چنين نيست زيرا مجاز در مقام استعمال باب واسعى است كه از طريق به كار بستن آن مىتوان با الفاظ معدود معانى عديده و متكثّر را افاده نمود .\r\nقوله : فلا بدّ من الاشتراك فيها : ضمير در « فيها » به الفاظ راجع است .\r\nقوله : و هو فاسد : ضمير « هو » باستدلال مذكور راجع است .\r\nقوله : لوضوح امتناع الاشتراك :\r\nمؤلّف گويد :\r\nاشكال اوّل مرحوم مصنّف در صورتى متوجّه مستدلّ مىگردد كه وى از عدم تناهى ، عدم تناهى باصطلاح حكماء را اراده نموده باشد يعنى معانى بىشمار و بدون منتهى درحالىكه واضح است كه وى مرادش چنين نيست بلكه مقصود از « عدم تناهى » عدم تناهى باصطلاح علماء رياضى است يعنى معانى متكثّر و بسيار به‌طورىكه تعدادشان از الفاظ بمراتب بيشتر و فراوان‌تر است .\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nقوله : لاستدعائه الاوضاع الغير المتناهية : ضمير در « لاستدعائه » به اشتراك در مقابل معانى غير متناهى راجع است .\r\nقوله : و لو سلّم : يعنى اگر قبول كنيم كه صدور غير متناهى ممكن باشد .\r\nقوله : و جزئيّاتها : ضمير در « جزئيّاتها » به معانى كلّيّه راجع است و اين كلمه مبتداء و خبرش و ان كانت مىباشد .\r\nقوله : بازاء كلّيّاتها : ضمير در « كلّيّاتها » به جزئيّات راجع است .\r\nقوله : عن وضع لفظ بازائها : ضمير در « بازائها » به كلّيّات عود مىكند .\r\nقوله : فافهم : شايد اشاره به اين باشد كه اگر فرض نموديم معانى غير متناهى است از طريق مجاز نيز نمىتوان از الفاظ جهت افاده آنها استفاده كرد زيرا استعمال مجازى مستلزم ملاحظه علاقه بين معانى حقيقى و مجازى مىباشد و پرواضح است همان‌طورىكه صدور وضع غير متناهى از ممكن الوجود مستحيل است ملاحظه علاقه مصحّحه نيز بين تمام اين معانى امر غيرممكنى مىباشد .\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nبسم اللّه الرحمن الرحيم\r\nمتن : الثّانى عشر انّه قد اختلفوا فى جواز استعمال اللّفظ فى اكثر من معنى واحد على سبيل الانفراد و الاستقلال بان يراد منه كلّ واحد كما اذا لم يستعمل الّا فيه على اقوال :\r\nاظهرها عدم جواز الاستعمال فى الاكثر عقلا .\r\nو بيانه : انّ حقيقة الاستعمال ليس مجرّد جعل اللّفظ علامة لارادة المعنى ، بل جعله وجها و عنوانا له ، بل بوجه نفسه كانّه الملقى و لذا يسرى اليه قبحه و حسنه كما لا يخفى .\r\nو لا يكاد يمكن جعل اللّفظ كذلك الّا لمعنى واحد ، ضرورة انّ لحاظه هكذا فى ارادة معنى ينافى لحاظه كذلك فى ارادة الآخر حيث انّ لحاظه كذلك لا يكاد يكون الّا بتبع لحاظ المعنى فانيا فيه فناء الوجه فى ذى الوجه و العنوان فى المعنون و معه كيف يمكن ارادة معنى آخر معه كذلك فى استعمال واحد مع استلزامه للحاظ آخر غير لحاظه كذلك فى هذا الحال .\r\nترجمه :\r\n\r\nامر دوازدهم استعمال لفظ در اكثر از معناى واحد\r\nاختلاف است بين ارباب اصول در اينكه لفظ واحد آيا جايز است كه در بيش از يك معنا به‌طورىكه هريك از معانى منفردا و مستقلّا اراده شده\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nباشند استعمال شود يا چنين استعمالى جايز نمىباشد .\r\nمقصود از استعمال لفظ در اكثر از معنا اينست كه هريك از معانى به نحوى از لفظ اراده شده باشند كه گويا لفظ صرفا در آن اطلاق شده و خصوص آن معنا از لفظ اراده گرديده است :\r\nدر اين مقام اقوالى است كه اظهر و روشن‌ترين آنها اينست كه گفته‌اند :\r\nاين استعمال عقلا جايز نيست :\r\n\r\nشرح دليل اين قول\r\nبيان و توضيح اين قول آنست كه :\r\nماهيّت و حقيقت استعمال اين نيست كه صرفا لفظى را علامت براى اراده معنائى قرار دهند بلكه واقع استعمال آنست كه لفظ را وجه و عنوان و مرآت براى نشان دادن معنا نصب كنند بلكه بتعبير ديگر كه دقيق‌تر باشد بايد گفت اساسا لفظ نفس معنا است و بعد از القاء لفظ گويا معنا القاء شده است و لذا حسن و قبح الفاظ بمعانى سرايت مىنمايد .\r\nبا توجّه به اين نكته مىگوييم :\r\nوقتى استعمال داراى چنين حقيقتى بود ديگر ممكن نيست لفظ واحدى را در يك استعمال نسبت به بيش از يك معنا مورد استعمال قرار داد چه آنكه ضرورى و بديهى است ملاحظه لفظ در مقابل معنائى به طرزى كه گفته شد و استعمالش در آن منافى است با لحاظش در قبال معناى ديگرى و اراده آن معنا از لفظ مزبور زيرا اعتبار و لحاظ لفظ در مقام استعمال نسبت به معنائى به آن‌طورى كه شرح داديم اساسا صورت نمىگيرد مگر آنكه معنا را به نحوى در نظر بگيريم كه لفظ فانى در آن باشد همان‌طورىكه وجه در صاحب وجه و عنوان در معنون فانى است و با اين وصف چگونه ممكنست با اراده اين معنا از لفظ معناى ديگرى را در استعمال واحد به همان نحو از لفظ مزبور\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nاراده نمود با اينكه چنين اراده مستلزم لحاظ ديگرى است به همين نحو كه در غير اين حال بايد صورت گيرد .\r\n\r\nتحرير و شرح\r\nمرحوم مصنّف در اين عبارات به دو نكته اشاره فرموده‌اند :\r\n\r\nنكته اوّل استعمال لفظ در اكثر از معنا و مراد از آن مؤلّف گويد :\r\nقبل از اينكه بشرح اين نكته بپردازيم مناسب ديدم كه مطلب ذيل را تذكّرا در اينجا بياورم :\r\nمبحث استعمال لفظ در اكثر از معناى واحد اساسا در باب مشترك لفظى عنوان شده است يعنى پس از بحث از جواز و استحاله وقوعى در اشتراك و اثبات جواز اين بحث طرح شده كه پس از فراغ از جواز آيا جايز است لفظ مشترك را در آن واحد نسبت به بيش از يك معنا استعمال نمود يا جايز نيست البتّه در باب حقيقت و مجاز نيز بحثى مشابه با اين مسئله را طرح كرده و فرموده‌اند :\r\nآيا در آن واحد ممكنست لفظ را در دو معناى حقيقى و مجازيش استعمال نمود يا جايز نيست و بفرموده برخى از ارباب تحقيق مناط و ملاك هر دو بحث يكى مىباشد ازاين‌رو مرحوم مصنّف از هر دو در همين باب صحبت نموده‌اند .\r\nپس از اشاره به اين مطلب مىپردازيم بشرح مرام مصنّف عليه‌الرّحمه :\r\nايشان مىفرماين :\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nدر اين مسئله كه آيا استعمال لفظ در بيش از يك معنا جايز است يا غير جايز اقوال مختلف است و ما صرفا به اظهر و اصحّ اقوال در اينجا مىپردازيم و پيش از توضيح اين قول لازم است كه محلّ نزاع را مشخّص كرده و بيان كنيم كه مراد از اين مبحث چيست .\r\nمؤلّف گويد :\r\nمرحوم صاحب فصول فرموده‌اند :\r\nاستعمال لفظ در بيش از يك معنا بانحاء و اطوارى ممكنست صورت گيرد :\r\nالف : آنكه لفظ را در معناى مشتركى كه شامل تمام معانى شود استعمال نمايند .\r\nب : لفظ را در هريك از معانى به‌طورىكه هركدام بدل از ديگرى باشد استعمال كنند .\r\nج : لفظ را در مجموع معانى به وصف اجتماع استعمال كنند .\r\nد : لفظ را در هريك از معانى بطور مستقلّ و علىحدّه استعمال كنند به‌نحوىكه گويا با معناى مستعمل فيه معناى ديگرى همراه نبوده و لفظ صرفا در يك معنا استعمال شده است .\r\nسپس نحوه اخير را محلّ نزاع قرار داده‌اند چنانچه مرحوم مصنّف نيز همين نحو را معركه آراء دانسته و اقوال را در اين معنا جارى دانسته است .\r\n\r\nنكته دوّم اظهر و اصحّ اقوال در اين مقام و شرح اين قول\r\nاز بين اقوال و آرائى كه در اين مسئله وجود دارد واضح‌ترين و صحيح‌ترين آنها اين قول است كه برخى فرموده‌اند :\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nاستعمال لفظ در بيش از يك معنا عقلا ممكن نيست .\r\nتوضيح و شرح اين قول آنست كه :\r\nاساسا استعمال لفظ حقيقت و ماهيّتش آنست كه لفظ را عنوان براى معنا قرار داده و بدين‌وسيله از لفظ همچون آئينه‌اى كه صورت را در آن مىبينند استفاده نمائيم بلكه اگر دقيق‌تر بخواهيم بگوئيم مىبايد تعبير را عوض كرده و در حقّ استعمال بگوئيم :\r\nاستعمال لفظ و اطلاق آن در واقع يعنى القاء معنا يعنى سخنور وقتى لفظ را به قصد افاده معنا القاء مىكند در حقيقت معنا را القاء مىنمايد فلذا حسن و قبح معانى در الفاظ نيز تأثير گذاشته به‌طورىكه افراد لطيف الرّوح از شنيدن الفاظى كه معانى زيبا داشته لذّت و از كلماتى كه معنايشان زشت و قبيح است انزجار پيدا مىكنند فلذا بسا ديده شده كه اين گروه از افراد در مواقع حسّاسى همچون صرف غذا اگر سخنگو لفظى را كه مشتمل بر معناى ناپسند و مستنكرى است به زبان مىآورد سامع مزبور چنين اين لفظ در طبعش مؤثّر مىافتد كه اشتهايش به غذا زائل شده و ديگر نمىتواند آن را ادامه دهد بلكه در پاره‌اى از اوقات حالت تهوّع و بهم خوردن مزاج نيز به آنها دست مىدهد و اين امرى است كه بسيار ديده و مشاهده شده است و اين نمىباشد مگر آنكه لفظ ملقى در واقع سبب القاء معنا شده است و بهر صورت چنين اطلاق و استعمالى هرگز در يك آن نسبت به بيش از يك معنا امر ممكنى نمىباشد چون لفظ پس از آنكه در مقام استعمال در معناى مقصود فانى شد و با القايش معناى منظور ايجاد گرديد و بدين‌وسيله لفظ خود را فدا و فانى براى ارائه معنا نمود چگونه مىتوان در همين حال معناى ديگرى را كه با معناى ملقى بحسب فرض مغاير است به واسطه لفظ فانى شده القاء نمود درحالىكه استعمال لفظ در اين معنا نياز به لحاظى دارد غير از لحاظ اوّل و محتاج به زمانى است غير از زمان استعمال يادشده .\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nمؤلّف گويد :\r\nمقصود از استعمال لفظ در معنا ، دلالت تصديقى لفظ بر معنا است نه دلالت تصوّرى كه اگر لفظ واحد معانى متكثّرى داشته باشد نسبت به تمام آنها در آن واحد دلالت داشته باشد ، بنابراين در دلالت تصديقى چون تحقّق معنا از قبل لفظ موقوف به اراده متكلّم است و اراده نيز در مرحله متأخّر از تصوّر و لحاظ لفظ در مقابل معنا مىباشد و از آن طرف اعتبار و لحاظ لفظ در مقابل بيش از يك معنا ممكن نيست در آن واحد صورت گيرد لاجرم عقل استعمال لفظ واحد را در يك آن نسبت به بيش از يك معنا مستحيل مىداند .\r\nقوله : انّه قد اختلفوا : ضمير در « انّه » به معناى « شأن » مىباشد .\r\nقوله : بان يراد منه : ضمير در « منه » به لفظ راجع است .\r\nقوله : كلّ واحد : يعنى كلّ واحد من المعانى .\r\nقوله : كما اذا لم يستعمل الّا فيه : يعنى به‌نحوىكه لفظ گويا فقط در آن معنا به تنهائى استعمال شده است .\r\nبنابراين ضمير در « لم يستعمل » به لفظ و در « فيه » به كلّ واحد من المعانى راجع است .\r\nقوله : اظهرها : يعنى اظهر اقوال .\r\nقوله : و بيانه : يعنى و بيان اظهر اقوال .\r\nقوله : بل جعله وجها و عنوانا له : ضمير در « جعله » به لفظ و در « له » به معنا راجع است .\r\nقوله : بل بوجه نفسه : كلمه « بوجه » به تنوين جرّ و « نفسه » مرفوع است تا خبر باشد براى مبتداء محذوف و تقدير عبارت چنين است :\r\nبل بوجه دقيق هو نفس المعنى .\r\nبنابراين محذوف ضميرى است كه به « لفظ » راجع بوده و ضمير مجرورى در « نفسه » به معنا عود مىكند .\r\nقوله : كانّه الملقى : ضمير در « كانّه » به معنا راجع است .\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nقوله : و لذا يسرى اليه قبحه : ضمير در « اليه » به لفظ و در « قبحه » به معنا عود مىكند .\r\nقوله : و لا يكاد يمكن جعل اللّفظ كذلك : مقصود از « كذلك » اينست كه جعل لفظ بنحو عنوان بلكه القائش در واقع القاء معنا باشد .\r\nقوله : انّ لحاظه هكذا : ضمير در « لحاظه » به « لفظ » راجع بوده و مراد از « هكذا » همان معناى « كذلك » مىباشد .\r\nقوله : ينافى لحاظه كذلك : ضمير در « لحاظه » به لفظ راجع بوده و معناى « كذلك » همان است كه گذشت .\r\nقوله : حيث انّ لحاظه كذلك : ضمير در « لحاظه » به لفظ راجع بوده و معناى « كذلك » همان است كه گذشت .\r\nقوله : فانيا فيه : كلمه « فانيا » حال است از « لفظ » و ضمير در « فيه » به معنا راجع است .\r\nقوله : فناء الوجه فى ذى الوجه : كلمه « فناء » منصوب است تا مفعول مطلق نوعى باشد براى « فانيا » .\r\nقوله : و معه كيف يمكن الخ : ضمير در « معه » به فناء لفظ در معنا راجع است .\r\nقوله : معنى آخر معه كذلك : ضمير در « معه » به معنائى كه لفظ در آن فانى است عود مىكند و مراد از « كذلك » فناء لفظ در معناى ديگر مىباشد .\r\nقوله : مع استلزامه للحاظ آخر : ضمير در « استلزامه » به « كون معنى آخر مرادا » عود مىكند .\r\nقوله : غير لحاظه : يعنى غير از لحاظ لفظ نسبت به معنائى كه در آن فانى شده .\r\nقوله : كذلك : يعنى بنحو فناء وجه در ذو الوجه .\r\nقوله : فى هذا الحال : كلمه « فى هذا » متعلّق است به « غير لحاظه » .\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nمتن : و بالجملة لا يكاد يمكن فى حال استعمال واحد لحاظه وجها لمعنيين و فانيا فى الاثنين الّا ان يكون اللّاحظ احول العينين .\r\nفانقدح بذلك امتناع استعمال اللّفظ مطلقا مفردا كان او غيره فى اكثر من معنى بنحو الحقيقة او المجاز و لو لا امتناعه فلا وجه لعدم جوازه ، فانّ اعتبار الوحدة فى الموضوع له واضح المنع .\r\nو كون الوضع فى حال وحدة المعنى و توقيفيّته لا يقتضى عدم الجواز بعد ما لم تكن الوحدة قيدا للوضع و لا للموضوع له كما لا يخفى .\r\nترجمه :\r\n\r\nدنباله شرح و توضيح قول مذكور\r\nخلاصه كلام آنكه ممكن نيست در حال استعمال واحد لفظ را وجه و عنوان براى دو معنا قرار داد و آن را در دو معنا فانى نمود مگر آنكه لاحظ و معتبر ديده‌گانش دوبين و لوچ باشد .\r\nو به اين توضيح و شرحى كه گذشت واضح مىگردد كه استعمال لفظ در بيش از يك معنا بطور مطلق ممتنع است اعمّ از آنكه لفظ مفرد بوده يا تثنيه و جمع باشد ، بنحو حقيقت استعمال صورت گيرد يا بطور مجاز چه آنكه عقل چنين استعمالى را ممتنع مىداند و در بين مواردش هيچ فرقى نمىگذارد و اگر اين امتناع عقلى در بين نمىبود هيچ وجهى براى عدم جواز در دست نداشتيم .\r\nو اينكه برخى قيد « وحدت » در موضوع له را مانع از جواز استعمال قرار داده‌اند واضح و روشن است كه كلام درستى نيست .\r\nو نيز اينكه بعضى ديگر فرموده‌اند :\r\nوضع لفظ براى معنا در حالى صورت گرفته كه معنا ؟ ؟ ؟ ملاحظه\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nشده و چون وضع توقيفى است ازاين‌رو تعدّى از آن جايز نبوده و نمىتوان لفظ را در دو معنا يا بيشتر از آن استعمال نمود .\r\nكلام تمامى نبوده و مقتضى عدم جواز نمىباشد .\r\nزيرا وحدت موضوع له نه قيد براى وضع بوده و نه موضوع له تا تعدّى از آن غير جايز باشد .\r\n\r\nتحرير و شرح\r\nدر اين عبارات مرحوم مصنّف مىفرماين :\r\nپس از آنكه اثبات نموديم عدم جواز استعمال لفظ در بيش از يك معنا به حكم عقل مىباشد و از طرفى مسلّم است كه احكام عقلى قابل تخصيص نمىباشد لاجرم به مقتضاى آن حكم بامتناع تعميم داشته و شامل تمام موارد اختلاف مىشود اعمّ از آنكه لفظ مفرد بوده يا تثنيه و يا جمع باشد ، استعمال بطور حقيقى صورت گيرد يا بنحو مجازى و اساسا همان‌طورىكه اشاره شد همين امتناع عقلى تنها دليل بر عدم جواز است به‌طورىكه اگر اين دليل نمىبود هيچ وجه و برهان ديگرى بر امتناع و عدم جواز در دست نبوده و تمام ادلّه‌اى كه در اين مسئله مورد استدلال قرار گرفته قابل جواب و ضعيف مىباشد .\r\nسپس به دو دليلى كه بعضى براى عدم جواز به آن متمسّك شده‌اند اشاره نموده و مىفرمايد :\r\nبرخى از ارباب دانش فرموده‌اند :\r\nلفظ مفرد را در بيش از يك معنا از اين جهت نمىتوان استعمال نمود كه معناى لفظ با قيد « وحدت » موضوع له مىباشد و پرواضح است وقتى لفظ را بخواهيم در بيش از يك معنا استعمال كنيم مجبوريم قيد « وحدت » را اسقاط كنيم و بديهى است پس از اين اسقاط لفظ در معناى حقيقى استعمال نمىشود .\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nبعضى ديگر فرموده‌اند :\r\nلفظ را واضع در وقتى براى معنا وضع كرد كه معناى موضوع له تنها و در حال وحدت بود و چون وضع توقيفى است و تعدّى از آن جايز نمىباشد ، بنابراين بر مستعملين واجب و فرض است كه لفظ را در همان معنائى كه واضع با تمام خصوصيّات ملاحظه نموده استعمال كنند و چون واضع لفظ را در حال وحدت معنا وضع كرده لاجرم بر ديگران جايز نيست آن را در غير اين حال استعمال نمايند .\r\nمرحوم مصنّف از هر دو دليل جواب داده و مىفرماين :\r\nامّا اعتبار قيد وحدت در موضوع له واضح المنع و كلام بىاساسى است زيرا « وحدت » قيد وضع يا لحاظ مىباشد نه موضوع له تا استعمال لفظ در دو معنا مجاز گردد و سبب اسقاط اين قيد شود .\r\nو امّا اينكه گفته شد واضع لفظ را در حال وحدت معنا وضع نمود و توقيفى بودن وضع مقتضى است ما نيز لفظ را در همين حال معنا استعمال كنيم .\r\nجواب اينست كه اگرچه معنا در اين حال بوده ولى اين حال نه قيد براى وضع بوده و نه موضوع له بلكه اين حال با ساير حالات همچون سرد بودن هوا يا گرم بودن آن و بودن معنا در مكان يا زمان كذا و ساير حالات ديگر مىباشد كه هيچيك در موضوع له بودن معنا دخيل نمىباشند .\r\nقوله : لحاظه وجها لمعنيين : ضمير در « لحاظه » به لفظ راجع است .\r\nقوله : و لو لا امتناعه : يعنى امتناع استعمال .\r\nقوله : لعدم جوازه : يعنى جواز استعمال .\r\nمتن : ثمّ لو تنزّلنا عن ذلك فلا وجه للتّفصيل بالجواز على نحو الحقيقة فى التّثنية و الجمع و على نحو المجاز فى المفرد مستدلّا على كونه بنحو الحقيقة فيهما بكونهما بمنزلة تكرار اللّفظ و بنحو المجاز فيه بكونه موضوعا للمعنى بقيد الوحدة ،\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nفاذا استعمل فى الاكثر لزم الغاء قيد الوحدة فيكون مستعملا فى جزء المعنى بعلاقة الكلّ و الجزء فيكون مجازا .\r\nلوضوح انّ الالفاظ لا تكون موضوعة الّا لنفس المعانى بلا ملاحظة قيد الوحدة و الّا لما جاز الاستعمال فى الاكثر ، لانّ الاكثر ليس جزء المقيّد بالوحدة ، بل يباينه مباينة الشّيء به شرط شىء و الشّيء به شرط لا كما لا يخفى .\r\nترجمه : سپس مرحوم مصنّف مىفرمايد :\r\nاگر از استدلالى كه نموده و گفتيم استعمال لفظ در بيش از يك معنا عقلا ممتنع است تنزّل كرده و عدم جواز را مستند به استحاله عقلى ندانستيم بايد بگوئيم :\r\nوجهى براى تفصيلى كه برخى داده و فرموده‌اند :\r\nاستعمال لفظ نسبت به بيش از يك معنا در تثنيه و جمع بنحو حقيقت و در مفرد بطور مجاز جايز است وجود ندارد .\r\n\r\nاستدلال مفصّل\r\nمفصّل براى تفصيلى كه داده اين‌طور استدلال نموده است :\r\nامّا حقيقت بودن استعمال در تثنيه و جمع به جهت آنست كه اين دو به منزله تكرار لفظ مىباشند پس گويا در تثنيه مفرد دو بار و در جمع بيش از آن تكرار گرديده .\r\nو امّا مجاز بودن استعمال در مفرد بخاطر آنست كه مفرد براى معنا بقيد « وحدت » وضع شده لذا وقتى آن را در بيش از يك معنا بخواهيم استعمال كنيم لازم است قيد « وحدت » را الغاء نمائيم و در نتيجه لفظ به علاقه كلّ و جزء در جزء معنا استعمال مىشود و بدين ترتيب مجاز محقّق مىگردد .\r\n\r\n","description":"","footnote":"","page_name":" 257 ","page_number":257},
  {"content":"\r\n\r\n\r\nجواب مرحوم مصنّف از استدلال مفصّل\r\nمرحوم مصنّف در جواب مىفرماين :\r\nاينكه گفتيم وجهى براى اين تفصيل وجود ندارد جهتش آنست كه :\r\nواضح و روشن است كه الفاظ براى صرف معانى وضع شده‌اند بدون اينكه قيد « وحدت » در آنها لحاظ و اعتبار شده باشد ، زيرا اگر قيد مزبور ملحوظ بود نمىبايست استعمال لفظ در اكثر از معنا اساسا جايز باشد زيرا اكثر جزء معناى مقيّد بقيد « وحدت » نيست تا استعمال در آن از باب استعمال لفظ در جزء معنا باشد بلكه مىتوان گفت « اكثر » با « مقيّد بقيد وحدت » تباين دارد همان تباينى كه بين ماهيّت « به شرط شىء » و ماهيّت « به شرط لا » مىباشد .\r\n\r\nتحرير و شرح تنزّل مرحوم مصنّف از امتناع عقلى و استدلال قائلين بتفصيل در جواز\r\nحاصل فرموده مصنّف ( ره ) اينست كه :\r\nاز نظر ما عدم جواز استعمال لفظ در بيش از يك معنا صرفا مستند به استحاله عقلى و حكم عقل به امتناع آن مىباشد به‌طورىكه اگر اين مانع در بين نمىبود هيچ اشكال ديگرى وجود نداشت و در نتيجه ما نيز قائل بجواز آن مىشديم البتّه نه آن‌طورى كه برخى بجواز آن متمايل شده و بين موارد تفصيل داده‌اند چه آنكه بفرض تنزّل از دليل يادشده و رفع يد از آن تفصيلى هم كه از اين قائلين نقل شده قابل اعتماد و التزام نيست زيرا ايشان در مقام تفصيل بين موارد مسئله فرموده‌اند :\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nاستعمال لفظ در بيش از يك معنا در همه موارد جايز است منتهى اگر لفظ تثنيه و جمع بوده استعمال بنحو حقيقى و در فرض مفرد بودنش استعمال بطور مجازى جايز است .\r\n\r\nشرح تفصيل\r\nامّا حقيقى بودن استعمال در تثنيه و جمع :\r\nلفظ تثنيه همچون « عينان » و جمع مانند « عيون » در واقع مكرّر همان مفرد هستند ازاين‌رو معناى « عينان » عين و عين و معناى « عيون » عين و عين و عين مىباشد .\r\nبا توجّه به اين معنا مىگوييم :\r\nدر تثنيه مىتوان از هر لفظى يك معنا و بدين ترتيب از « عينان » دو معنا را اراده نمود و در جمع يعنى « عيون » لااقلّ سه معنا را قصد كرد و چون اين اراده و قصد در موقع استعمال مستلزم اطلاق لفظ در غير موضوع له نمىباشد لاجرم استعمال دو لفظ تثنيه و جمع در بيش از يك معنا استعمال حقيقى است چون از عين اوّل چشم و از دوّمى چشمه و در جمع از عين سوّمى طلا مىتوان اراده كرد و بحسب فرض تمام اين معانى براى لفظ « عين » موضوع له مىباشند .\r\nو امّا مجازى بودن استعمال در مفرد :\r\nلفظ مفرد همچون لفظ « عين » در وقت وضع براى هريك از معانى با قيد « وحدت » ملاحظه شده يعنى :\r\nواضع آن را براى « چشم » به قيد وحدت و در مقابل « چشمه » با قيد وحدت و به همين ترتيب نسبت بمعانى ديگر وضع نموده پس معناى اين لفظ مجموعى است از معنا با قيد وحدت .\r\nپرواضح است اگر از اين لفظ در آن واحد دو معنا اراده شود الزاما هر دو بدون قيد وحدتشان بايد اراده گردند يعنى از هر معنائى جزئى از آن را\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nبايد اراده كرد در نتيجه لفظ « عين » كه براى « كلّ » يعنى معنا با قيد وحدت وضع شده در جزء آن يعنى معانى با حذف قيد وحدت استعمال مىشود پس از باب استعمال لفظ موضوع براى كلّ و استعمالش در جزء مىشود كه يكى از انحاء استعمال مجازى همين است .\r\n\r\nجواب مصنّف ( ره ) از استعمال مجازى در مفرد\r\nحاصل جوابى كه مرحوم مصنّف از استعمال مجازى در مفرد مىدهند اينست كه :\r\nپرواضح است الفاظ در مقابل صرف معانى بدون لحاظ قيد « وحدت » وضع شده‌اند چه آنكه وحدت معنا از حالات آن بوده و هيچ‌گونه دخالتى در موضوع له ندارد .\r\nو اساسا اين قائل بايد توجّه داشته باشد كه قيد « وحدت » اگر در موضوع له لحاظ شده باشد بر عليه وى بوده و نمىبايد استعمال لفظ مفرد در بيش از يك معنا جايز باشد نه بنحو حقيقت و نه بطور مجاز .\r\nامّا بنحو حقيقت را كه مستدلّ و مفصّل خود قائل مىباشد .\r\nو امّا بطور مجاز : زيرا در صورتى ادّعاى مجازى بودن درست است كه « اكثر » بتقريرى كه گذشت جزء موضوع له يعنى « مقيّد بقيد وحدت » باشد درحالىكه چنين نبوده بلكه با آن مباين است چه آنكه موضوع له بقيد وحدت از قبيل ماهيّت به شرط شىء و اكثر از سنخ ماهيّت به شرط لا مىباشد و پرواضح است كه اين دو با هم مباين بلكه ضدّ هستند زيرا در محلّش مقرّر است كه هر دو از افراد ماهيّت « لا به شرط مقسمى » بوده و چون بين افراد لازم است كه قسيميّت و ضدّيّت حاكم باشد لاجرم اين دو ماهيّت با يكديگر متضادّ مىباشند نه آنكه يكى جزء و ديگرى كلّ بوده و بدين ترتيب استعمال\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nلفظ در اكثر از باب استعمال لفظ موضوع براى كلّ و استعمالش در جزء باشد .\r\nقوله : لو تنزّلنا عن ذلك : مشار اليه « ذلك » امتناع و استحاله عقلى است .\r\nقوله : مستدلّا على كونه بنحو الحقيقة فيهما : ضمير در « كونه » به استعمال راجع است و در « فيهما » به تثنيه و جمع عود مىكند .\r\nقوله : بكونهما : يعنى بكون التّثنية و الجمع : كلمه « بكون » جارّ و مجرور ، متعلّق است به « مستدلّا » .\r\nقوله : و بنحو المجاز فيه : يعنى در مفرد .\r\nقوله : بكونه موضوعا الخ : ضمير در « بكونه » به مفرد راجع بوده و كلمه « بكونه » جارّ و مجرور ، متعلّق است به « مستدلّا » .\r\nقوله : فاذا استعمل فى الاكثر : ضمير نائب فاعلى در « استعمل » به مفرد راجع است .\r\nقوله : فيكون مستعملا فى جزء المعنى : ضمير در « يكون » به مفرد راجع است .\r\nقوله : فيكون مجازا : ضمير در « يكون » به استعمال مفرد در اكثر راجع است .\r\nقوله : و ذلك : مشار اليه آن « فلا وجه للتّفصيل » مىباشد و از اينجا شروع بجواب مرحوم مصنّف از استدلال مفصّل مىباشد .\r\nقوله : و الّا لما جاز : كلمه « و الّا » يعنى و ان لوحظ قيد الوحدة فى الموضوع له . . .\r\nقوله : بل يباينه : ضمير فاعلى به اكثر و ضمير مفعولى به « المقيّد بالوحدة » راجع است .\r\nمتن : و التّثنية و الجمع و ان كانا بمنزلة التّكرار فى اللّفظ الّا انّ الظّاهر انّ اللّفظ فيهما كانّه كرّر و اريد من كلّ لفظ فرد من افراد معناه ، لا انّه\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nاريد منه معنى من معانيه .\r\nفاذا قيل مثلا : جئنى بعينين ، اريد فردان من العين الجارية لا العين الجارية و العين الباكية .\r\nو التّثنية و الجمع فى الاعلام انّما هما بتأويل المفرد الى « المسمّى به » ، مع انّه لو قيل بعدم التّأويل و كفاية الاتّحاد فى اللّفظ فى استعمالهما حقيقة بحيث جاز ارادة عين جارية و عين باكية من تثنية العين حقيقة لما كان هذا من باب استعمال اللّفظ فى الاكثر ، لانّ هيئتهما انّما تدلّ على ارادة المتعدّد ممّا يراد من مفردهما ، فيكون استعمالهما و ارادة المتعدّد من معانيه استعمالا لهما فى معنى واحد كما اذا استعملا و اريد المتعدّد عن معنى واحد منهما كما لا يخفى .\r\nترجمه :\r\n\r\nجواب مرحوم مصنّف از استدلال مفصّل در تثنيه و جمع\r\nو امّا جواب از استدلال حقيقت بودن استعمال در تثنيه و جمع بايد بگوئيم :\r\nتثنيه و جمع اگرچه به منزله تكرار در لفظ مىباشند ولى ظاهرا لفظ در اين دو صيغه گويا تكرار شده و از هر لفظى فردى از افراد معناى واحدى اراده شده نه آنكه معنائى از معانى مقصود باشد .\r\nمثلا وقتى مىگويند : جئنى بعينين ( نزد من دو عين بياور ) از آن دو فرد از عين جاريه يعنى چشمه اراده مىشود نه عين جاريه و عين باكيه .\r\nو تثنيه و جمع در اعلام را مىتوان به « المسمّى » تأويل برد و بدين ترتيب افراد متعدّد از يك معنا باز در آنها اراده شده نه معانى متعدّد و متغاير .\r\nاز اين گذشته : بفرض در تثنيه و جمع بتأويل قائل نشده و مجرّد اتّحاد در لفظ را در استعمال آنها بنحو حقيقت كافى بدانيم به‌طورىكه بتوان از تثنيه « عين » حقيقتا عين جاريه و عين باكيه را اراده نمود بايد گفت اين را\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nاستعمال لفظ در اكثر از معنا نخوانند زيرا هيئت تثنيه و جمع دلالت دارد بر اراده مصاديق متعدّدى كه از معناى مفرد قصد شده است .\r\nبنابراين استعمال و اطلاق اين دو و اراده معانى متعدّد از آنها از باب استعمال لفظ در معناى واحد مىباشد همان‌طورىكه القاء لفظ اين دو و اراده مصاديق متعدّد از معناى مفردشان از قبيل استعمال لفظ در معناى واحد مىباشد .\r\n\r\nتحرير و شرح\r\nقبلا گفته شد كه قائل بتفصيل براى حقيقت بودن استعمال تثنيه و جمع در اكثر از معناى واحد اين‌طور دليل آورد :\r\nلفظ « عينان » يعنى « عين » و « عين » چنانچه « عيون » يعنى « عين » و « عين » و « عين » و چون ممكنست از هر « عينى » يك معنا اراده شود مثلا در تثنيه از « عين » اوّل عين جاريه و از « عين » دوّم عين باكيه و در جمع از « عين » سوّم ذهب را مىتوان اراده نمود بدين ترتيب هركدام از اين دو صيغه در بيشتر از يك معنا استعمال مىگردند .\r\nحاصل جوابى كه مرحوم مصنّف از اين استدلال مىدهند اينست كه :\r\nاين نكته را كسى نمىتواند انكار كند كه تثنيه و جمع به منزله تكرار مفرد مىباشند و از نظر تمام ادباء و اهل فنّ امر مسلّم و قطعى است ولى اين امر مصحّح استعمال اين دو در بيشتر از يك معنا نمىباشد و بحثى را كه در اينجا داريم از اين طريق نمىتوان مستدلّ ساخت .\r\n\r\nتوضيح\r\nمورد بحث آنست كه آيا لفظ واحدى را مىتوان با يك استعمال در بيشتر از يك معنا استعمال نمود يا نمىتوان مثلا لفظ « عين » يا « عينان » و يا « عيون » را در چشم و چشمه و طلا اطلاق كرد .\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nپرواضح است كه صيغه تثنيه و جمع دلالت دارند بر اراده مصاديق متعدّد از همان معناى مقصود از مفرد يعنى اگر « عينان » و « عيون » تثنيه و جمع « عين » به معناى چشم باشند از تثنيه دو چشم و از جمع سه يا بيشتر از سه تا چشم اراده مىگردد چنانچه اگر تثنيه و جمع « عين » به معناى چشمه باشند دو فرد يا سه فرد از چشمه مقصود است و بدين ترتيب « عينان » و « عيون » همچون مفردشان در يك معنا بيشتر استعمال نشدند منتهى فرقشان با مفرد اينست كه از مفرد يك مصداق نسبت به معناى مقصود مراد است ولى در تثنيه دو و در جمع سه فرد يا بيشتر اراده مىشود .\r\n\r\nسؤال\r\nتثنيه و جمع در غير اعلام همين‌طور است كه ذكر گرديد امّا در اعلام چنين نيست چنانچه اگر دو نفر بوده يكى بنام زيد بن قيس و ديگرى بنام زيد بن ثابت باشند و از هر دو به يك لفظ بخواهيم تعبير كنيم مىگوييم : زيدان چنانچه اگر در جمع نيز چنين است فلذا از مرحوم شيخ كلينى و ابن بابويه و شيخ طوسى كه نام هر سه « محمّد » است تعبير به « محمّدون » مىنمايند .\r\nپس در تثنيه و جمع اعلام مىتوان از هر مفردى معنا و شخصى مغاير با ديگرى را اراده كرد و در اينجا آنگاه صادق است بگوئيم لفظ واحدى در استعمال واحدى در بيشتر از يك معنا استعمال گرديده است .\r\n\r\nجواب\r\nادباء فرموده‌اند همان‌طورىكه آحاد در تثنيه و جمع لازمست از حيث لفظ با هم متّحد باشند در معنا نيز اين اتّحاد شرط است فلذا مىتوان فردى از عين به معناى چشمه را با فرد ديگر از همين معنا كه بهر دو در لفظ « عين » گفته مىشود تثنيه بسته و از هر دو مصداق به « عينان » تعبير نمود ولى ايشان اجازه نداده‌اند كه بتوان در تثنيه فردى از عين به معناى چشمه با فردى از عين\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nبه معناى چشم لفظ « عينان » را استعمال نموده و صرف اتّحاد اين دو در لفظ را كافى قرار داد .\r\nناگفته نماند كه اين بيان اختصاص به بعضى از كلمات دون برخى ندارد بلكه در تمام اين قاعده جارى است حتّى اعلام را نيز شامل است فلذا در تثنيه اعلام يا جمع آنها اگر مىبينيم با اختلاف معانى و مجرّد اتّحاد در لفظ اين دو صيغه را استعمال مىنمايند بايد قائل بتأويل شد تا بدين‌وسيله نقض قانون كلّى لازم نيايد .\r\nازاين‌رو در تثنيه : زيد بن قيس و زيد بن ثابت كه « زيدان » مىباشد مىگوييم قاعده و قانون مزبور بجاى خود محفوظ بوده و در امثال اين كلمات هيچ نقضى به آن وارد نشده است چه آنكه اين دو كلمه همان‌طورىكه در لفظ با هم متّحد بوده و لفظ هريك « زيد » است معنايشان نيز اين‌گونه است چون معنا در هر دو « مسمّى به زيد » مىباشد چنانچه در « محمّدون » نيز همين تقرير را مىنماييم بنابراين اعلام با غير اعلام تفاوتى نداشته و جملگى مشمول قاعده هستند ازاين‌رو به همان تقريرى كه « عينان » و « عيون » استعمالشان در بيشتر از يك معنا نبوده بلكه مصاديق مراد از اين دو متعدّد و متكثّر است « زيدان » و « محمّدون » نيز همين‌طور مىباشند .\r\n\r\nسؤال\r\nاين‌طور نيست كه ادباء يا احيانا واضع در تثنيه و جمع شرط كرده باشد آحاد از حيث لفظ و معنا با هم متّحد باشند بلكه صرفا اتّحاد لفظى كافى است فلذا مىتوان گفت معناى « عينان » عين جاريه يعنى چشمه و عين باكيه يعنى چشم مىباشد .\r\nلذا چه در اعلام و چه در غير آنها هيچ نيازى به تأويل يادشده نمىباشد .\r\n\r\n","description":"","footnote":"","page_name":" 265 ","page_number":265},
  {"content":"\r\n\r\n\r\nجواب\r\nاگر بپذيريم كه در تثنيه و جمع آحاد بمجرّد اتّحاد در لفظ قابل تثنيه يا جمع بستن هستند و لازم نيست كه معنايشان نيز با هم يكى باشد باز مىگوييم :\r\nاين حيله و علاج نيز مصحّح و مجوّز استعمال تثنيه و جمع در بيشتر از يك معنا نمىشود زيرا اين دو داراى صيغه و مادّه‌اى هستند :\r\nمثلا در « عينان » و « عيون » مادّه همان « عين » و صيغه عبارتست از هيئت تثنيه و جمع پرواضح است هيئت در اين دو دلالت مىكند از مادّه با معنائى كه از آن مقصود است متعدّد اراده شده فلذا اگر قبول كنيم عينان تثنيه « عين » به معناى چشم و « عين » به معناى چشمه است استعمال آن در اين دو در واقع از قبيل استعمال لفظ در يك معنا مىباشد چون از هركدام يك فرد و يك مصداق مقصود مىباشد و حكم اين فرض با صورتى كه معناى « عينان » دو مصداق از چشم يا چشمه باشد متّحد و يكسان است يعنى هر دو فرض از باب استعمال لفظ در معناى واحد مىگردند .\r\nقوله : كانّه كرّر : ضمير در « كانّه » و « كرّر » به « اللّفظ » راجعست .\r\nقوله : لا انّه اريد منه معنى من معانيه : ضمير در « انّه » به معناى « شأن » بوده و ضمير در « منه » و « معانيه » به « اللّفظ » راجع است .\r\nقوله : مع انّه لو قيل : ضمير در « انّه » به معناى « شأن » است .\r\nقوله : و ارادة المتعدّد من معانيه : ضمير در « معانيه » به مفرد راجعست .\r\nمتن : نعم :\r\nلو اريد مثلا من « عينين » فردان من الجارية و فردان من الباكية كان من استعمال العينين فى المعنيين الّا انّ حديث التّكرار لا يكاد يجدى فى ذلك اصلا ، فانّ فيه الغاء قيد الوحدة المعتبرة ايضا ، ضرورة انّ التّثنية عنده انّما تكون لمعنيين او لفردين بقيد الوحدة .\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nو الفرق بينها و بين المفرد انّما يكون فى انّه موضوع للطّبيعة و هى موضوعة لفردين منها او معنيين كما هو اوضح من ان يخفى .\r\nترجمه :\r\n\r\nاستدراك\r\nبلى ، اگر از « عينان » دو فرد از معناى جاريه و دو فرد از معناى باكيه اراده شود البتّه استعمال اين لفظ را مىتوان از قبيل استعمال لفظ در بيشتر از معناى واحد دانست ولى تمسّك به تكرار مفرد در اين دو نافع و مفيد نمىباشد ، زيرا در اين استعمال به ناچار « قيد وحدت » كه نزد اين مستدلّ معتبر است بايد الغاء و حذف شود چه آنكه به عقيده وى تثنيه براى دو معنا يا دو فرد از معنا بقيد وحدت وضع شده و پرواضح است كه جمع بين استعمال لفظ در بيشتر از يك معنا بطريق حقيقت با حفظ قيد وحدت امكان‌پذير نيست چه لفظ مفرد را بخواهيم در بيشتر از يك معنا با حفظ اين قيد استعمال كرده و چه تثنيه و جمع را .\r\nبلى فرقى كه بين تثنيه و مفرد مىباشد اينست كه مفرد براى طبيعت وضع شده و تثنيه براى دو فرد از طبيعت يا دو معنا جعل شده است .\r\n\r\nتحرير و شرح\r\nمرحوم مصنّف در جواب استدلال مفصّل ( مرحوم صاحب معالم ) كه استعمال لفظ در بيشتر از يك معنا را در تثنيه و جمع بنحو حقيقت مىداند فرمودند :\r\nتكرار در اين دو صيغه اگرچه امر مسلّم و قطعى است ولى ظاهرا تكرار مفيد تعدّد مصاديق و افراد همان معناى مقصود از مفرد مىباشد و به عبارت ديگر :\r\nدر جواز استعمال صيغه تثنيه و جمع شرط است كه آحاد با يكديگر از حيث لفظ و معنا متّحد باشند و بدين ترتيب بين مفرد و تثنيه و جمع از نظر\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nعدم جواز استعمال در بيشتر از يك معنا فرقى وجود ندارد .\r\nسپس اضافه نمودند :\r\nو بفرض كه در استعمال اين دو صيغه اتّحاد در لفظ كافى بوده و نيازى به اتّحاد معنوى نباشد چون معناى « عينان » فردى از چشم و فردى از چشمه است باز لفظ در بيشتر از يك معنا استعمال نشده است .\r\nحال در مقام استدراك مىفرمايد :\r\nبلى اگر مثلا تثنيه عبارت از دو فرد از هر معنائى باشد همچون دو فرد از جاريه و باكيه به ناچار بايد بپذيريم كه استعمال تثنيه در اين هنگام از قبيل استعمال لفظ در بيشتر از يك معنا است چون هم از مادّه آن معناى متعدّد اراده شده كه جاريه و باكيه باشد و هم صيغه و هيئتش دلالت بر دو فرد از معناى مقصود از مفرد را دارد منتهى نكته‌اى كه بايد گفت اينكه :\r\nاين امر را از طريق استدلالى كه مفصّل نمود و اظهار داشت كه تثنيه در قوّه تكرار مفرد است نمىتوان اثبات كرد زيرا وقتى گفتيم تثنيه به منزله تكرار مفرد است چون از نظر مستدلّ در مفرد قيد وحدت معتبر مىباشد به ناچار بايد قيد وحدت از دو مفرد مقصود در تثنيه حذف گردد تا بتوان هر دو را از اين لفظ اراده نمود و پس از حذف اين قيد معانى تماما و كمالا تكرار نشده بلكه از هر مفردى جزئى از آن مقصود و مراد مىباشد در نتيجه استعمال تثنيه با اين تقرير استعمال مجازى مىشود .\r\nمثلا : طبق اين تقرير بايد بگوئيم :\r\nمعناى « عينان » يعنى « دو چشم بدون قيد وحدت » و « دو چشمه با حذف قيد وحدت » درحالىكه معناى « عين » يعنى مفرد آن « چشم با قيد وحدت » يا « چشمه با اين قيد » مىباشد .\r\nو پرواضح است استعمال عينان در متعدّد چشم و چشمه با حذف دو قيد وحدت استعمال مجازى است و حال آنكه مدّعا اينست كه تثنيه يا جمع استعمالشان در بيشتر از يك معنا بنحو حقيقت جايز است .\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nو حاصل آنكه :\r\nدر مفرد يعنى « عين » همان‌طورىكه اين مستدلّ استعمال لفظ در اكثر از معنا را باعتبار ملاحظه قيد وحدت مجاز مىداند نه حقيقت عينا اعتبار آن در تثنيه و جمع سبب مجازى بودن استعمال مزبور مىگردد .\r\nبلى : بنا به عقيده كسانى كه قيد وحدت را در موضوع له و معنا معتبر نمىدانند اگر از لفظ « عينان » دو فرد از جاريه و دو فرد از باكيه اراده گردد همان‌طورىكه گفتيم اين استعمال ، از باب استعمال لفظ در بيشتر از يك معنا بنحو حقيقت مىباشد ولى مستدلّ يعنى مرحوم صاحب معالم چون قيد وحدت را جزء معنا مىدانند نمىتوانند امر يادشده را اثبات كنند و چنانچه مكرّر توضيح داديم حديث تكرار مفرد در تثنيه يا جمع بنفع ايشان كارگشا نبوده و نافع نيست بدليل آنكه مفرد به عقيده ايشان براى هريك از معانى موضوعه بقيد وحدت مىباشد تثنيه نيز براى دو معنا يا دو فرد از يك معنا بقيد وحدت وضع شده است و به همان قياسى كه اعتبار قيد وحدت در مفرد مانع از استعمال حقيقى لفظ در اكثر از يك معنا مىگردد در تثنيه يا جمع نيز اعتبار و لحاظ قيد مزبور با حقيقى بودن استعمال تثنيه در بيشتر از يك معنا منافات و تهافت كلّى دارد و از اين رهگذر بين تثنيه و مفرد هيچ‌گونه فرقى نيست فقط فرقشان در اين است كه مفرد براى طبيعت وضع شده ولى تثنيه براى دو فرد از طبيعت جعل گشته است .\r\nقوله : كان من استعمال العينين فى المعنيين : يعنى اين استعمال بنحو حقيقت مىباشد .\r\nقوله : الّا انّ حديث التّكرار : مقصود اينست كه اين استعمال حقيقى را با استدلالى كه مفصّل نمود و از طريق تكرار معنا در تثنيه و جمع خواست اثبات كند نمىتوان ثابت نمود .\r\nقوله : لا يكاد يجدى فى ذلك : مشار اليه « ذلك » حقيقت بودن استعمال مزبور مىباشد .\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nقوله : فانّ فيه الغاء قيد الوحدة : علّت است براى « لا يكاد يجدى » و حاصل مقصود مصنّف اينست كه :\r\nوجه به كار نيامدن حديث تكرار اينست كه اگر تثنيه را در بيشتر از يك معنا بخواهيم استعمال كنيم بايد قيد وحدت را الغاء و حذف نمائيم و اين خود موجب مجازى بودن استعمال مىشود .\r\nپس ضمير در « فيه » باستعمال تثنيه در اكثر از معنا راجع مىباشد .\r\nقوله : المعتبرة ايضا : يعنى همان‌طورىكه در مفرد اين قيد به عقيده مستدلّ معتبر است در تثنيه و جمع نيز چنين مىباشد .\r\nقوله : انّما تكون لمعنيين : به عقيده كسانى كه در تثنيه اتّحاد در مجرّد لفظ را كافى مىدانند .\r\nقوله : او لفردين : يعنى بنا به نظريّه آنان كه شرط مىكنند آحاد اتّفاق در لفظ اگر داشته باشند كفايت مىكند .\r\nقوله : و الفرق بينها و بين المفرد : ضمير در « بينها » به تثنيه راجع است .\r\nقوله : فى انّه موضوع للطّبيعة : ضمير در « انّه » به مفرد عود مىكند .\r\nقوله : و هى موضوعة لفردين : ضمير « هى » به تثنيه راجع است .\r\nمتن : وهم و دفع لعلّك تتوهّم ، انّ الاخبار الدّالّة على انّ للقرآن بطونا سبعة او سبعين تدلّ على وقوع استعمال اللّفظ فى اكثر من معنى واحد فضلا عن جوازه .\r\nو لكنّك غفلت عن انّه لا دلالة لها اصلا على انّ ارادتها كانت من باب ارادة المعنى من اللّفظ .\r\nفلعلّها كانت بارادتها فى انفسها حال الاستعمال فى المعنى لا من اللّفظ كما اذا استعمل فيها او كان المراد من البطون لوازم معناه المستعمل فيه اللّفظ و ان كان افهامنا قاصرة عن ادراكها .\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nترجمه :\r\n\r\nتوهّم و دفع آن\r\nشايد چنين توهّم نمائى كه اخبار دالّه بر اينكه قرآن داراى بطون هفت‌گانه يا هفتادگانه است دلالت بر وقوع استعمال لفظ در بيشتر از يك معنا دارند چه رسد به جواز آن .\r\nولى از عدم دلالت اين اخبار غفلت ورزيده‌اى و توجّه نكرده‌اى كه اين امر از باب اراده معنا از لفظ نيست .\r\nبنابراين ممكنست اراده اين معانى مستقلّا درحالىكه لفظ را در يكى از اين معانى استعمال نموده‌اند صورت گرفته باشد نه آنكه جملگى از لفظ مقصود بوده به همان نحوى كه لفظ را در معنا استعمال مىنمايند .\r\nو يا ممكنست مقصود از « بطون » لوازم معناى مستعمل فيه باشد اگرچه افهام و عقول ما از درك آنها قاصر و كوتاه باشد .\r\n\r\nتحرير و شرح\r\nدر اينجا مرحوم مصنّف به توهّمى اشاره فرموده كه براى دفع آن به دو جواب اكتفاء نموده است .\r\nحاصل توهّم چنين است :\r\nاخبار بسيار وارد شده كه قرآن شريف داراى هفت بطن يا هفتاد بطن مىباشد و اين مضمون خود شاهد اقوائى است كه لفظ واحد در بيشتر از يك معنا استعمال شده و تحقّق خارجى دارد چه رسد به اينكه بخواهيم در امكان ثبوتى آن صحبت نمائيم زيرا ادلّ دليل بر امكان چيزى وقوع آن مىباشد .\r\n\r\nجواب اوّل\r\nممكنست بگوئيم مقصود از مضمون يادشده اينست كه لفظ در وقت استعمال قالب براى يك معنا قرار داده شده و در همين يكى فانى و نسبت\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nبمعانى ديگر علامت مىباشد به‌طورىكه استفاده آن معانى از اين لفظ بسان استعمال لفظ در معنا و استفاده آنها از لفظ نباشد تا از باب اطلاق لفظ و اراده معانى متعدّد از آن باشد .\r\n\r\nجواب دوّم\r\nمحتمل است معناى آن اين باشد كه لفظ در يك معنا بيشتر استعمال نشده ولى در عين حال معناى مزبور داراى لوازم متكثّرى است كه از آن جدا نمىباشند اگرچه عقول ناقص ما از درك آن لوازم عاجز و از فهم آنها ناتوان باشد .\r\nقوله : فضلا عن جوازه : ضمير در « جوازه » به استعمال لفظ در اكثر از معنا راجعست .\r\nقوله : عن انّه لا دلالة لها : ضمير در « انّه » به معناى « شأن » مىباشد و ضمير در « لها » به « اخبار » عود مىكند .\r\nقوله : ارادتها كانت الخ : ضمير در « ارادتها » به معانى راجع است .\r\nقوله : فلعلّها كانت بارادتها فى انفسها : ضمير در « لعلّها » به بطون و در « ارادتها » به معانى عود مىكند .\r\nقوله : حال الاستعمال فى المعنى : يعنى حال استعمال اللّفظ فى المعنى الواحد .\r\nقوله : لا من اللّفظ : يعنى لا من باب ارادة المعانى من اللّفظ .\r\nقوله : اذا استعمل فيها : ضمير در « استعمل » به لفظ و در « فيها » به معانى راجع است .\r\nقوله : لوازم معناه : يعنى معنا اللّفظ .\r\nقوله : المستعمل فيه اللّفظ : ضمير در « فيه » به معنا راجع است .\r\nقوله : عن ادراكها : يعنى ادراك اللّوازم .\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nبسم اللّه الرحمن الرحيم\r\nمتن : الثّالث عشر انّه اختلفوا فى انّ المشتقّ حقيقة فى خصوص ما تلبّس بالمبدا فى الحال او فيما يعمّه و ما انقضى عنه على اقوال بعد الاتّفاق على كونه مجازا فيما يتلبّس به فى الاستقبال .\r\nو قبل الخوض فى المسألة و تفصيل الاقوال فيها و بيان الاستدلال عليها ينبغى تقديم امور ؟\r\nترجمه :\r\n\r\nامر سيزدهم اختلاف در حقيقت مشتقّ\r\nاختلافست در اينكه مشتقّ آيا در خصوص ذاتى كه به مبدأ و حدث متلبّس است در حال حقيقت شده يا در معنائى اعمّ از آن و ذاتى كه مبدأ از آن منقضى شده است حقيقت مىباشد .\r\nدر آن اقوالى است پس از آنكه جملگى متّفقند بر اينكه استعمال مشتقّ در ذات متلبّس به حدث در زمان آينده مجاز مىباشد .\r\nو پيش از ورود در مسئله و تفصيل اقوال وارد در آن و بيان استدلال هريك از صاحبان اقوال سزاوار است كه امورى چند برسم مقدّمه ذكر گردد :\r\n\r\n","description":"","footnote":"","page_name":" 273 ","page_number":273},
  {"content":"\r\n\r\n\r\nتحرير و شرح\r\nدر معناى حقيقى مشتقّ بين ارباب دانش اختلافست و هريك به طرفى رفته و رأيى را اختيار فرموده‌اند .\r\nبعضى گفته‌اند :\r\nمشتقّ در خصوص ذاتى كه در حال اطلاق به مبدأ متلبّس و موصوف باشد حقيقت و در غير آن مجازا استعمال مىشود بنابراين اگر زيد در حال اخبار از وى داراى وصف ضرب باشد مىتوان بوى « ضارب » اطلاق نمود و در غير اين صورت اين اطلاق مجازى مىباشد .\r\nبرخى ديگر فرموده‌اند :\r\nمشتقّ در اعمّ از اين معنا حقيقت شده فلذا اگر زيد قبلا وصف « ضارب » را واجد بوده و پس از مدّتى از وى سلب شود به‌طورىكه در حال اخبار از وى غير ضارب باشد مع‌ذلك اطلاق ضارب بر وى بنحو حقيقت مىباشد .\r\nناگفته نماند :\r\nاگر باعتبار آنكه در آينده ضارب مىشود فعلا بوى اطلاق ضارب شود باتّفاق همه اين اطلاق مجازى است .\r\nقوله : انّه اختلفوا : ضمير در « انّه » به معناى « شأن » است .\r\nقوله : ما تلبّس بالمبدا : مقصود از « مبدأ » حدث مىباشد .\r\nقوله : او فيما يعمّه : ضمير منصوبى در « يعمّه » به « ما تلبّس بالمبدا فى الحال » عود مىكند .\r\nقوله : و ما انقضى عنه : ضمير در « عنه » به ماء موصوله و در « انقضى » به مبدأ راجع است .\r\nقوله : على كونه مجازا : ضمير در « كونه » به مشتقّ راجع است .\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nمتن : احدها انّ المراد بالمشتقّ هاهنا ليس مطلق المشتقّات ، بل خصوص ما يجرى منها على الذّوات ممّا يكون مفهومه منتزعا من الذّات بملاحظة اتّصافها بالمبدا و اتّحادها معه بنحو من الاتّحاد ، كان بنحو الحلول او الانتزاع او الصّدور و الايجاد كاسماء الفاعلين و المفعولين و الصّفات المشبّهات بل و صيغ المبالغة و اسماء الازمنة و الامكنة و الآلات كما هو ظاهر العنوانات و صريح بعض المحقّقين ، مع عدم صلاحيّة ما يوجب اختصاص النّزاع بالبعض الّا التّمثيل به هو غير صالح كما هو واضح .\r\nترجمه :\r\n\r\nامر اوّل مقصود از مشتقّ\r\nمقصود از مشتقّ در اين مقام مطلق مشتقّات نيست ، بلكه مجرّد كلماتى است كه معنايشان جارى بر ذوات مىباشد يعنى كلمات و الفاظى كه مفهومشان از ذات باعتبار اتّصاف ذات بمصدر و اتّحادش با آن به نحوى از انحاء اتّحاد چه بنحو حلول و چه بطور انتزاع و چه به طرز صدور انتزاع مىگردد همچون اسماء فاعل ، مفعول و صفات مشبّهه بلكه و صيغه مبالغه و اسماء مكان و زمان و اسماء آلت چنانچه ظاهر عنوانات اهل فنّ در كتب و صريح برخى از محقّقين نيز همين است .\r\nاز اين گذشته وجهى كه براى اختصاص دادن نزاع به بعضى از مشتقّات صالح باشد در دست نيست مگر آنكه بگوئيم ذكر خصوص برخى از مشتقّات در بين ابحاث صرفا از باب مثال و تنظير است و آن هم موجب تخصيص بحث به آنها نيست .\r\n\r\n","description":"","footnote":"","page_name":" 275 ","page_number":275},
  {"content":"\r\n\r\n\r\nتحرير و شرح\r\nمشتقّ باصطلاح اهل ادب عبارتست از لفظى كه از لفظ ديگرى اخذ شده مشروط به اينكه با مأخوذ منه در اصل حروف و ترتيب آنها موافق باشد همچون ضارب كه از ضرب اخذ شده و چنانچه ملاحظه مىشود حروف سه‌گانه ( ض - ر - ب ) در ضارب بوده و علاوه برآن ترتيب اين سه نيز در « ضارب » مراعات شده يعنى ابتداء ( ض ) و بعد ( راء ) و سپس ( باء ) قرار گرفته است .\r\nالبتّه اين تعريف شامل مصادر افعال ثلاثى مزيد نيز مىشود درحالىكه اين اطلاق در اينجا مقصود نمىباشد و همان‌طورىكه مرحوم مصنّف فرموده مراد از مشتقّ در اين مقام صرفا ذواتى هستند كه مبدأ و حدث بر آنها جارى شده و اين ذوات به آنها متّصف مىباشند همچون اسم فاعل ، اسم مفعول ، صفت مشبّهه ، صيغه مبالغه ، اسم زمان ، اسم مكان ، اسم آلت .\r\nناگفته نماند : همان‌طورىكه مقصود از « مشتقّ » در اينجا معناى واسع اصطلاحى آن نيست تا شامل مصادر ثلاثى مزيد نيز باشد بلكه منظور خصوص ذواتى است كه متّصف به مبدأ و مصدر باشند عينا مىگوييم در بين اين ذوات متّصف فرقى نمىكند بين انحاء اتّصافشان چه بنحو حلول باشد همچون كلمه « مريض » كه « مرض » در ذات حال است يا بطور انتزاع بوده مانند « مالك » كه صفتى است منتزع از علاقه بين شخص و ملك يا به واسطه صدور صورت گيرد مثل « ضارب » كه « ضرب » از ذات صادر مىشود .\r\nبنابراين وجهى براى كلام مرحوم صاحب فصول به نظر نمىرسد كه بحث را اختصاص بخصوص برخى از مشتقّات داده‌اند :\r\n\r\n","description":"","footnote":"","page_name":" 276 ","page_number":276},
  {"content":"\r\n\r\n\r\nمقاله مرحوم صاحب فصول و مناقشه مصنّف ( ره )\r\nمرحوم صاحب فصول مىفرماين :\r\nمحل بحث خصوص اسم فاعل و مشتقّاتى است كه به معناى آن باشند همچون صفت مشبّهه و امّا ساير صفات همچون اسماء زمان و مكان و اسم آلت در بحث داخل نيستند و دليل بر اين گفته دو وجه مىباشد :\r\n\r\nوجه اوّل\r\nاستدلالات اصوليّون را كه بررسى نموده و در نظر مىگيريم جملگى باسم فاعل مثال آورده شده و اين خود نشانه آن است كه محلّ كلام خصوص اين صفت و اشباهش مىباشد .\r\n\r\nوجه دوّم\r\nبرخى از كسانى كه عقيده‌اشان وضع مشتقّات براى اعمّ مىباشد براى اثبات مدّعا به اين بيان تمسّك كرده‌اند كه اسم فاعل اطلاق داشته ، شامل متلبّس و كسى كه مبدأ از آن منقضى شده مىگردد .\r\nاز اين استدلال نيز به خوبى برمىآيد كه محلّ كلام بين حضرات خصوص اين وصف مىباشد .\r\nمرحوم مصنّف در مقام جواب از استدلال صاحب فصول مىفرماين :\r\nهيچيك از اين دو وجه صلاحيّت آن را ندارد كه محلّ بحث را اختصاص بخصوص اسم فاعل دهد بلكه نهايت آن اينست كه از اسم فاعل بعنوان مثال استفاده شده است .\r\nقوله : انّ المراد بالمشتقّ هاهنا : مشار اليه « هاهنا » علم اصول مىباشد .\r\nقوله : ليس مطلق المشتقّات : چنانچه در اصطلاح علم اشتقاق اين اطلاق مرسوم و دارج است .\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nقوله : بل خصوص ما يجرى منها : ضمير در « منها » به مشتقّات راجعست .\r\nقوله : ممّا يكون مفهومه : ضمير در « مفهومه » به « ماء موصوله » در « ممّا يكون » راجع است .\r\nقوله : بملاحظة اتّصافها : يعنى اتّصاف ذات .\r\nقوله : بالمبدا : مقصود از « مبدأ » مصدر مىباشد .\r\nقوله : و اتّحادها معه : ضمير در « اتّحادها » به ذات و در « معه » به مبدأ راجع است .\r\nقوله : كان بنحو الحلول : ضمير مستتر در « كان » به اتّحاد راجع است .\r\nقوله : و صريح بعض المحقّقين : همچون مرحوم حاج ميرزا حبيب اللّه رشتى در كتاب بدائع الافكار .\r\nقوله : الّا التّمثيل به : ضمير در « به » به « البعض » راجع است .\r\nقوله : و هو غير صالح : ضمير « هو » به تمثيل عود مىكند .\r\nمتن : فلا وجه لما زعمه بعض الاجلّة من الاختصاص باسم الفاعل و ما بمعناه من الصّفات و ما يلحق بها و خروج ساير الصّفات .\r\nو لعلّ منشأه توهّم كون ما ذكره لكلّ منها من المعنى ممّا اتّفق عليه الكلّ .\r\nو هو كما ترى .\r\nو اختلاف انحاء التّلبّسات حسب تفاوت مبادى المشتقّات بحسب الفعليّة و الشّأنيّة و الصّناعة و الملكة حسبما بشير اليه لا يوجب تفاوتا فى المهمّ من محلّ النّزاع هاهنا كما لا يخفى .\r\nترجمه :\r\n\r\nمنشا توهّم صاحب فصول و جواب از آن\r\nشايد منشا توهّم صاحب فصول اين باشد كه پنداشته معانى كه\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nبراى اوصاف و مشتقّات ذكر نموده از نظر تمام مقبول و مورد امضاء است و حال آنكه اين‌طور نمىباشد .\r\nو اينكه انحاء تلبّسات در مشتقّات بحسب تفاوت مبادى در آنها از نظر فعليّت و شأنيّت ، صناعت و ملكه با هم متفاوت و متغاير است نبايد در ماهيّت نزاع نقشى داشته و سبب خروج برخى از مشتقّات از محلّ نزاع شود .\r\n\r\nتحرير و شرح\r\nمرحوم مصنّف در اين عبارات به منشا توهّم صاحب فصول اشاره فرموده و سپس بجواب از آن مىپردازد كه شرح آن چنين است :\r\nبين مرحوم مصنّف و صاحب فصول عليه‌الرّحمه از نظر محلّ خلاف و مورد اتّفاق واقع آنست كه هر دو در اسم فاعل و صفت مشبّهه با هم اتّفاق داشته و آن دو را محلّ نزاع مىدانند ولى در صفات پنجگانه يعنى اسم مفعول ، صيغه مبالغه ، اسم زمان و اسم مكان و اسم آلت با هم اختلاف دارند .\r\nمرحوم مصنّف آنها را نيز داخل در محلّ نزاع دانسته ولى صاحب فصول معتقد است كه اين صفات از مورد نزاع خارجند .\r\nوى در تقريب خروج اين صفات از محلّ نزاع فرموده :\r\nامّا خروج اسم مفعول بخاطر آنست كه برخى از اين اسماء بر اعمّ از متلبّس و منقضى اطلاق مىشوند چنانچه گفته مىشود :\r\nهذا مقتول زيد يا هذا مصنوع زيد يا هذا مكتوب زيد با اينكه مشار اليه « هذا » در اين سه مثال چه‌بسا متلبّس به مبادى سه‌گانه « قتل » و « صنع » و « كتابت » نيستند .\r\nو در مقابل آن گاهى اسم مفعول را در خصوص متلبّس استعمال مىنمايند همچون : هذا مملوك زيد يا هذا مسكون زيد و يا هذا مقدور زيد .\r\nبدون ترديد اطلاق مملوك و مسكون و مقدور زمان صحيحى است كه ذات متلبّس به « ملك » و « سكونت » و « مقدوريّت » باشد ، و در غير\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nاين صورت استعمال مجازى و احيانا باطلست .\r\nو ما در اين باب بر ضابطه و قاعده كلّى دست نيافتيم كه اسماء مفاعيل را بتوانيم در محلّ نزاع داخل كنيم بلكه اين قسم از مشتقّات را بايد ارجاع بعرف داد و از مورد خلاف خارج نمود .\r\nامّا اسم زمان : بايد بگوئيم اين اسماء براى اعمّ از متلبّس و منقضى وضع شده‌اند چنانچه اسم مكان نيز چنين مىباشد .\r\nو امّا اسم آلت : اين اسماء براى ذاتى وضع شده‌اند كه براى آليّت معدّ و آماده مىباشد اعمّ از آنكه مبدأ در آن حاصل شده يا حاصل نشده باشد .\r\nو امّا صيغه مبالغه : اين اسماء براى ذاتى وضع شده‌اند كه اتّصافشان به مبدأ از نظر عرف كثير و بسيار باشد .\r\nمرحوم مصنّف مىفرماين :\r\nمعانى كه براى صفات پنجگانه نقل شد از نظر صاحب فصول معانى قطعى و مسلّمى است كه تمام ارباب فنّ آن را قبول دارند ازاين‌رو وقتى اين معانى براى صفات مزبور ثابت بود ديگر نمىتوان آنها را در محلّ نزاع داخل كرد .\r\nولى بايد گفت اين توهّمى بيش نيست و امر آن‌طور كه ايشان پنداشته‌اند نمىباشد زيرا اگرچه بپذيريم كه معانى مذكور براى صفات خمسه از نظر همه اهل عرف ثابت و مبيّن است ولى در عين حال مجرّد وضوح معنا و مبيّن بودن آن سبب نمىشود كه نزد علماء محلّ خلاف و نزاع نباشد چه آنكه بسا مفاهيم و معانى وجود دارد كه از نظر اهل عرف و ابناء محاوره مبيّن و روشن است ولى مع‌ذلك حضرات اهل علم در آن با يكديگر نزاع و اختلاف دارند .\r\nسپس به ايراد دوّمى پرداخته و مىفرمايد :\r\nاينكه مشتقّات در انحاء تلبّسات با هم مختلف مىباشند و تفاوت مبادى از نظر فعليّت و شأنيّت صناعت و ملكه موجب اختلاف كيفيّت\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nتلبّسات مشتقّات مىگردد نبايد سبب خروج برخى از آنها از حيطه نزاع و دائره اختلاف بشود و به عبارت ديگر :\r\nنزاع در اينجا در مفاد هيئت است نه در مفهوم مبدأ درحالىكه امثله مذكور در كلام صاحب فصول از قبيل مقتول و مصنوع و مكتوب چون فعلى اخذ و اعتبار نشده بلكه در اوّلى قتل به معناى عدم روح و در دوّمى اثر صنع و در سوّمى حرفه و صناعت معنا شده لاجرم به اين لحاظ تلبّس در حال جرى و اسناد متحقّق مىباشد درحالىكه اگر قتل به معناى ازهاق روح كه مقتضاى معناى مصدرى است و صنع به معناى تأثير فعلى و كتابت به معناى كتابت فعلى باشد جرى و اسناد باعتبار حال تلبّس مىشود آنگاه مورد نزاع واقع مىشود كه آيا اطلاق اين كلمات صرفا در خصوص ذات متلبّس به مبدأ حقيقت است يا در اعمّ از آن .\r\nقوله : و لعلّ منشأه : ضمير در « منشأه » به اختصاص راجع است .\r\nقوله : لكلّ منها من المعنى : ضمير در « منها » به صفات و مشتقّات راجع است .\r\nمتن : ثمّ ، انّه لا يبعد ان يراد بالمشتقّ فى محلّ النّزاع مطلق ما كان مفهومه و معناه جاريا على الذّات و منتزعا عنها بملاحظة اتّصافها بعرض او عرضى و لو كان جامدا كالزّوج و الزّوجة و الرّقّ و الحرّ فان ابيت الّا عن اختصاص النّزاع المعروف بالمشتقّ كما هو قضيّة الجمود على ظاهر لفظه فهذا القسم من الجوامد ايضا محلّ النّزاع كما يشهد به ما عن الايضاح فى باب الرّضاع فى مسئلة « من كانت له زوجتان كبيرتان ارضعتا زوجته الصّغيرة » ما هذا لفظه .\r\nترجمه :\r\n\r\nتوسعه در دايره مشتقّ\r\nسپس مرحوم مصنّف مىفرمايد :\r\nبعيد نيست كه بگوئيم در محلّ نزاع مقصود از مشتقّ مطلق آن چيزى\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nاست كه مفهومش بر ذات جارى بوده و به ملاحظه اتّصافش به عرض يا امر عرضى از آن منتزع مىگردد اگرچه بحسب قواعد ادبى جامد باشد همچون كلمات : زوج ، زوجه ، رقّ و حرّ .\r\nو اگر از اين مقاله اباء داشته و بگوئى بطور حتم و قطع نزاع معروف مختص است به كلمات مشتقّ نه همچون كلمات مذكور چنانچه اقتضاى تجمّد بر ظاهر لفظ مشتقّ در عناوين كلمات علماء همين است در پاسخ گوئيم :\r\nاگرچه اين اصرار را تخطئه نكنيم و بپذيريم ولى باز مىگوييم :\r\nامثال كلمات ذكر شده در محلّ نزاع داخلند و لو اصطلاحا مشمول اطلاق مشتقّ نباشند و شاهد ما بر اين مدّعا عبارتى است كه از مرحوم فخر المحقّقين در كتاب ايضاح در باب رضاع در ذيل مسئله « كسى كه داراى سه همسر است و دو تن از ايشان كبيره و سوّمى صغيره مىباشد حال اگر دو همسر كبيره‌اش صغيره را شير دادند » نقل شده است :\r\n\r\nتحرير و شرح\r\nحاصل فرموده مصنّف ( ره ) در اين عبارات اينست كه :\r\nممكنست در دايره مشتقّ توسعه داده حتّى آن را شامل برخى از جوامد دانست و آن به اين است كه در تفسير مشتقّ بگوئيم :\r\nمشتقّ آنست كه معنا و مفهومش بر ذات جارى شده و به ملاحظه اتّصافش بعرض يا امر عرضى از ذات منتزع گردد اعمّ از آنكه از نظر اصطلاح ادباء مشتقّ بوده يا جامد باشد بنابراين طبق اين تفسير كلمات زوج و زوجه و رقّ و حرّ نيز داخل در محلّ نزاع مىشود و به اين ترتيب مثلا در شأن كلمه « زوج » اين‌طور طرح نزاع مىشود :\r\nآيا اين كلمه در خصوص ذاتى كه متلبّس به وصف همسرى است حقيقت مىباشد و حاصل بمرد زن‌دار حقيقتا اين كلمه اطلاق مىشود يا به كسى\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nكه قبلا متزوّج بوده و هم‌اكنون از همسرش جدا شده نيز مىتوان حقيقتا آن را اطلاق كرد .\r\nو همچنين است ساير كلمات و الفاظ ديگر .\r\nسپس مرحوم مصنّف مىفرمايد :\r\nاگر اين مقاله از ما پذيرفته نشده و نزاع منحصرا در مشتقّات اصطلاحى مذكور خلاصه شود بايد گفت بفرض اينكه اين‌طور باشد ولى شايسته و سزاوار است كه در كلمات جامد مذكور نيز نزاع جريان پيدا كند و اين صرف تصوّر و امكان ثبوتى نبوده بلكه وقوع نيز پيدا كرده است و شاهد برآن فرموده مرحوم فخر المحقّقين در كتاب ايضاح الفوائد شرح بر قواعد مرحوم علّامه حلّى است كه عبارت ايشان در ذيل مسئله مذكور در شرح بعدى تشريح خواهد شد .\r\nقوله : ثمّ انّه لا يبعد ان يراد بالمشتقّ : ضمير در « انّه » به معناى « شأن » مىباشد .\r\nقوله : جاريا على الذّات : مقصود از « جريان بر ذات » حمل آن بر ذات مىباشد .\r\nقوله : و منتزعا عنها : ضمير در « عنها » به ذات عود مىكند .\r\nقوله : بملاحظة اتّصافها : ضمير در « اتّصافها » به ذات راجعست .\r\nقوله : بعرض او عرضى : مقصود مرحوم مصنّف از « عرض » مبادى اصيله است كه داراى حقيقت و ماهيّت واقعى مىباشند همچون بياض و سواد .\r\nو مراد از « عرضى » مصادر و مبادى اعتبارى است نظير زوجيّت و رقّيّت و ملكيّت ولى همان‌طورىكه برخى از محقّقين فرموده‌اند اين تفسير بر خلاف اصطلاح اهل ميزان مىباشد چه آنكه عرض باصطلاح اين طائفه نفس المبدا بوده همچون بياض و عرضى عبارتست از مشتقّ و به عبارت ديگر :\r\nعرض مأخوذ است بطور به شرط لا و بر موضوعش حمل نمىشود ولى\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nعرض بر موضوع و معروضش حمل شده و بطور لا به شرط مأخوذ است .\r\nولى همان‌طورىكه در محلّش مقرّر است گاهى عرض را بر عرضى همچون عرض عامّ و عرض خاصّ و عرض لازم و عرض مفارق نيز اطلاق مىكنند .\r\nمرحوم حاجى سبزوارى در لآلى مىفرمايد :\r\n و عرضىّ الشّيء غير العرض * ذا كالبياض ذاك مثل الابيض \r\nو براى شرح و توضيح بيشتر قارئين مىتوانند به « فصول المنطق » تأليف حقير مراجعه فرمايند .\r\nقوله : و لو كان جامدا : ضمير در « كان » به ما كان مفهومه راجعست .\r\nقوله : عن اختصاص النّزاع المعروف بالمشتقّ : مقصود مشتقّ اصطلاحى است .\r\nقوله : كما هو قضيّة الجمود على ظاهر لفظه : ضمير « هو » به « اختصاص النّزاع بالمشتقّ » و ضمير در « لفظه » به مشتقّ عود مىكند .\r\nقوله : كما يشهد به ما عن الايضاح : ضمير در « به » به « كون هذا القسم من الجوامد محل النّزاع ايضا » راجع است .\r\nمتن : تحرم المرضعة الاولى و الصّغيرة مع الدّخول بالكبيرتين .\r\nو امّا المرضعة الآخرة ففى تحريمها خلاف ، فاختار والدى المصنّف ( ره ) و ابن ادريس تحريمها لانّ هذه يصدق عليها ام زوجته ، لانّه لا يشترط فى المشتقّ بقاء المشتقّ منه هكذا هاهنا .\r\nو ما عن المسالك فى هذه المسألة ، من ابتناء الحكم فيها على الخلاف فى مسئلة المشتقّ .\r\nفعليه : كلّما كان مفهومه منتزعا من الذّات بملاحظة اتّصافها بالصّفات الخارجة عن الذّاتيّات كانت عرضا او عرضيّا كالزّوجيّة و الرّقّيّة و الحرّيّة و غيرها من الاعتبارات و الاضافات كان محلّ النّزاع و إن كان جامدا و\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nهذا بخلاف ما كان مفهومه منتزعا عن مقام الذّات و الذّاتيّات ، فانّه لا نزاع فى كونه حقيقة فى خصوص ما اذا كانت الذّات باقية بذاتيّاتها .\r\nترجمه :\r\n\r\nرأى فخر المحقّقين در مسئله مذكور\r\nمرحوم فخر المحقّقين در مسئله مذكور مىفرماين :\r\nزن شيرده اوّلى و زن صغيره‌اى كه از ضرّه خود شير خورده در صورتى كه شوهر با دو زن كبيره هم‌بستر شده باشد بر شوهر حرام مىشوند .\r\nامّا زن شيرده دوّمى پس در تحريمش بر شوهر بين فقهاء خلاف است :\r\nمرحوم پدرم كه مصنّف كتاب قواعد است ( يعنى مرحوم علّامه مصنّف متن كتاب ايضاح ) و ابن ادريس ( ره ) او را بر شوهر حرام مىدانند و دليلشان اينست كه بر وى عنوان « امّ زوجه » صادق است چه آنكه در مشتقّ شرط نيست كه مشتقّ منه باقى باشد ، در اينجا نيز حكم همين است .\r\n\r\nنظريّه مرحوم شهيد ثانى در اين مسئله\r\nمرحوم شهيد ثانى در كتاب مسالك در ذيل همين مسئله فرموده‌اند :\r\nحكم اين مسئله مبتنى بر اختلافى است كه در مسئله مشتقّ مىباشد ، يعنى اگر مشتقّ را در خصوص متلبّس به مبدأ حقيقت دانستيم چون به مرضعه دوّم حقيقتا امّ زوجه صادق نيست پس بر شوهر حرام نيست و اگر مشتقّ را در اعمّ از متلبّس و منقضى حقيقت دانستيم مرضعه مزبور بر شوهرش قطعا بايد حرام باشد .\r\nزيرا اگرچه پس از حرام شدن صغيره بر شوهر به واسطه خوردن شير از مرضعه اوّل عنوان « زوجه » از او زائل مىشود و مرضعه دوّم وقتى او را شير مىدهد كه به شيرخوار زوجه صادق نيست ولى طبق مرام و عقيده اعمّىها همين مقدار كه قبلا زوجه به صغيره صادق بود كافيست در اينكه به مرضعه\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nدوّم حقيقتا امّ الزّوجه گفته و بدين ترتيب بر شوهرش حرام شود .\r\nسپس مرحوم مصنّف مىفرماين :\r\nبنابراين هرآنچه مفهومش از ذات به ملاحظه اتّصافش بصفات خارج از آن منتزع گرديد اعمّ از آنكه صفات خارج از ذات عرض بوده يا عرضى باشند نظير زوجيّت ، رقّيّت ، حرّيّت و غير اين‌ها از اعتبارات و صفات اضافى مىبايد در محلّ نزاع داخل باشد اگرچه بحسب اصطلاح جامد بوده و به آن مشتقّ نگويند .\r\nبخلاف كلماتى كه مفهومشان از مقام ذات و ذاتيّات انتزاع مىشود چه آنكه نزاع و اختلافى بين ارباب دانش نيست در اينكه اين قبيل كلمات در خصوص زمانى حقيقت هستند كه ذات با ذاتيّاتش باقى باشد و در غير اين صورت اطلاق مجازى است .\r\n\r\nتحرير و شرح\r\nحاصل فرموده فخر المحقّقين اينست :\r\nاگر مردى بنام زيد سه همسر داشت بنامهاى فاطمه ، كبرى و صغرى .\r\nصغرى صغيره و شيرخوار مىباشد حال اگر هركدام از فاطمه و كبرى به ترتيب وى را شير دادند به مقدارى كه نشر حرمت به آن تحقّق مىيابد ( يعنى يك شبانه‌روز كامل بدون آنكه بين رضعات تناول غذا فاصله شود يا پانزده مرتبه و يا به مقدارى كه انبات لحم و اشتداد عظم مستند به آن باشد ) .\r\nدر اينجا صغيره بمجرّد خوردن شير از فاطمه بر شوهرش حرام مىشود چنانچه مرضعه يعنى فاطمه نيز بر وى حرام مىگردد .\r\nامّا صغيره : جهتش آنست كه دختر رضاعى وى مىگردد .\r\nو امّا فاطمه : جهت حرمتش آنست كه عنوان « ام الزّوجه » بر او حقيقتا\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nصادق مىآيد چون در زمانى صغيره را شير داد كه عنوان زوجه بر وى صادق بود .\r\nو امّا كلام در مرضعه دوّم يعنى كبرى :\r\nمرحوم علّامه مصنّف كتاب و ابن ادريس عليه‌الرّحمه فرموده‌اند :\r\nكبرى نيز بر شوهرش حرام مىشود ، زيرا عنوان « امّ الزّوجة » بر وى نيز صادقست و در شرح اين رأى چنين آورده است :\r\nبه عقيده ما در مشتقّ شرط نيست كه مشتقّ منه و مبدأ حتما باقى باشد بلكه در صورت زوال و انقضاء نيز اطلاق نام مشتقّ برآن حقيقى است ، در اينجا نيز اگرچه كلمه « زوجه » مشتقّ نمىباشد ولى حكم مشتقّ را دارا است به اين معنا كه با زوال وصف « زوجيّت » از صغيره باز صادق است كه بوى اطلاق زوجيّت بنحو حقيقى بشود لاجرم كبرى پس از آنكه بوى شير به قدر معتبر داد نشر حرمت تحقّق يافته و به كبرى نيز همچون « فاطمه » اطلاق « ام الزّوجه » مىشود ، بنابراين بر شوهر حرام مىگردد .\r\nسپس بنقل كلامى از مرحوم شهيد ثانى در مسالك پرداخته كه شرح فرموده ايشان چنين است :\r\nحرمت مرضعه اوّلى و صغيره بر شوهر محلّ كلام و صحبت نيست .\r\nامّا حرمت مرضعه دوّمى : بايد گفت حرمت و عدم حرمت او مبتنى بر اختلافى است كه در مسئله مشتقّ بين حضرات وجود دارد ، زيرا اگر در آن مسئله مشتقّ را در خصوص متلبّس به مبدأ حقيقت دانستيم در اينجا نيز بايد بگوئيم چون صغيره پس از ارتضاع از فاطمه از زوجيّت خارج شده و اين وصف از وى منقضى مىشود لاجرم شير دادن كبرى موجب آن نمىشود كه عنوان ام الزّوجه را براى خويش كسب نمايد در نتيجه بر شوهر حرام نمىگردد .\r\nولى اگر در مشتقّ معتقد شديم كه براى اعمّ از متلبّس و منقضى وضع شده و اطلاقش در هر دو بنحو حقيقت است به ناچار ارتضاع صغيره از كبرى نيز موجب حرام شدن كبرى بر شوهر مىشود .\r\n\r\n","description":"","footnote":"","page_name":" 287 ","page_number":287},
  {"content":"\r\n\r\n\r\nاستنتاج مرحوم مصنّف\r\nسپس مرحوم مصنّف بعد از اينكه كلام صاحب ايضاح و مسالك ( رهما ) را نقل نموده مىفرماين :\r\nبنا بر اينكه مسئله چنين بوده و حكم آن مبتنى بر نظريّه در مبحث مشتقّ باشد مىتوان چنين نتيجه گرفت كه :\r\nمقصود از مشتقّ در اينجا هرآن چيزى است كه مفهومش از ذات باعتبار اتّصاف آن بصفات خارجى انتزاع گردد اعمّ از آنكه صفات خارج از ذات عرض بوده يا امر عرضى باشند ازاين‌رو زوج ، زوجه ، حرّ و رقّ كه ذواتى هستند موصوف به زوجيّت و حرّيّت و رقّيّت اگرچه باصطلاح ادباء مشتقّ نيستند ولى در نزاع واقع بين ارباب اصول داخل مىباشند .\r\nامّا كلماتى كه مفهومشان از تمام ذات منتزع است و اصطلاحا از آنها به « منتزع از مقام ذات » تعبير مىكنند همچون انسان و نيز الفاظى كه مفادّشان از جزء ذات انتزاع مىگردد و در اصطلاح از آنها به « منتزع از ذاتيّات » نام مىبرند مانند حيوان يا ناطق باتّفاق ارباب دانش حقيقت در خصوص ذواتى هستند كه اتّصافشان به امر منتزع منه باقى باشد فلذا اطلاق انسان بر ذات يا حيوان برآن زمانى بنحو حقيقت صحيح است كه تلبّس ذات به انسان و حيوان باقى باشد ازاين‌رو بر جنازه انسان يا جثّه حيوان اين نام حقيقتا اطلاق نمىشود .\r\nقوله : لانّ هذه يصدق عليها : مشار اليه « هذه » المرضعة الآخرة بوده و ضمير در « عليها » به همان راجع است .\r\nقوله : امّ زوجته : ضمير در « زوجته » به « من كانت له » راجع است .\r\nقوله : لانّه لا يشترط فى المشتقّ : ضمير در « لانّه » به معناى « شأن » مىباشد .\r\nقوله : بقاء المشتقّ منه : مقصود از « مشتقّ منه » مبدأ يعنى مصدر مىباشد .\r\nقوله : هكذا هاهنا : مشار اليه « هاهنا » مسئله مورد بحث است .\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nقوله : من ابتناء الحكم فيها : ضمير در « فيها » به هذه المسألة راجع است .\r\nقوله : فعليه : يعنى فعلى كون ابتناء الحكم فى المسألة على الخلاف فى مسئلة المشتقّ .\r\nقوله : بملاحظة اتّصافها : ضمير در « اتّصافها » به ذات راجع است .\r\nقوله : الخارجة عن الذّاتيّات : مقصود از صفات خارج از ذات محمولات بالضّميمه هستند اعمّ از آنكه عرض بوده همچون بياض و سواد كه ذات متّصف به آنها را ابيض و اسود گويند يا امر عرضى باشند نظير زوجيّت و رقّيّت و حرّيّت كه ذات متّصف به اينها را زوج ، رقّ و حرّ خوانند .\r\nقوله : و غيرها من الاعتبارات و الاضافات : مقصود از اعتبارات و اضافات در اينجا يك معنا بوده بنابراين عطف « اضافات » به اعتبارات از قبيل عطف تفسير است و مقصود از اضافات و اعتبارات صفات انتزاعى است همچون ابوّت و بنوّت و اخوّت .\r\nقوله : عن مقام الذّات و الذّاتيّات : كه به اين صفات ، صفات خارج محمول و خارج من صميم در اصطلاح مىگويند و آن اوصافى است كه از حقيقت ذات انتزاع و خارج نموده و سپس دوباره برآن حمل مىكنند همچون وجود و امكان و انسان و حيوان و ناطق چنانچه توضيح بيشتر آن را در كتاب فصول المنطق آورده‌ام طالبين به آنجا رجوع فرمايند .\r\nقوله : فانّه لا نزاع فى كونه الخ : ضمير در « فانّه » به معناى « شأن » مىباشد و در « كونه » به « ما كان مفهومه » راجعست .\r\nمتن : ثانيها قد عرفت انّه لا وجه لتخصيص النّزاع ببعض المشتقّات الجارية على الذّوات الّا انّه ربّما يشكل بعدم امكان جريانه فى اسم الزّمان ، لانّ الذّات فيه و هى الزّمان بنفسه ينقضى و ينصرم فكيف يمكن ان يقع النّزاع فى انّ\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nالوصف الجارى عليه حقيقة فى خصوص المتلبّس بالمبدا فى الحال او فيما يعمّ المتلبّس به فى المضىّ .\r\nترجمه :\r\n\r\nامر دوّم اشكال در جريان نزاع نسبت به اسم زمان\r\nدانسته شد كه وجهى براى تخصيص دادن نزاع به بعضى از مشتقّات جارى بر ذات همچون اسم فاعل وجود ندارد بلكه بحث و نزاع تعميم داشته و تمام مشتقّات را شامل است ولى در عين حال بايد بگوئيم :\r\nبسا در جريان آن نسبت به اسم زمان اشكال شده و گفته‌اند اجراء اين نزاع در اسم زمان ممكن نيست زيرا ذات در اسم زمان كه عبارتست از « نفس زمان » ذاتا و بنفسه منقضى شده و زائل مىگردد پس چگونه ممكنست نزاع واقع شود در اينكه وصف جارى برآن حقيقت در خصوص متلبّس به مبدأ در حال نسبت است يا در اعمّ از متلبّس در زمان گذشته و منقضى حقيقت مىباشد .\r\n\r\nتحرير و شرح\r\nحاصل فرموده مصنّف در اين عبارات آنست كه :\r\nاگرچه قبلا فرموده مرحوم صاحب فصول را نقل و سپس تضعيف نموديم و در مقام اثبات مدّعى دليل آورديم كه نزاع بين حضرات منحصر در خصوص اسم فاعل و اشباه آن همچون صفت مشبّهه نمىباشد و اين اختلاف بين ارباب اصول تعميم دارد ولى اكنون مىگوييم :\r\nبسا در كلمات باحثين و كسانى كه اين مبحث را متعرّض شده‌اند اشكالى طرح شده راجع به عدم امكان جريان نزاع در اسم زمان و حاصل\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nاشكال چنين است :\r\nاسم زمان همچون : مقتل ( زمان قتل ) و مجلس ( زمان نشستن ) عبارتست از ذات متّصف به مبدأ همان‌طورىكه قاتل ( كشنده ) و جالس ( نشيننده ) عبارتند از ذات موصوف به صفت قتل و جلوس ، در اسم فاعل و ساير مشتقّات چون ذات امر ثابت و باقى مىباشد منتهى مبدأ و مشتقّ منه گاهى باقى و زمانى زائل است جاى طرح اين بحث است كه در وقت زوال مبدأ آيا اطلاق عنوان اسم فاعل يا ديگر صفات بر ذات بنحو حقيقت است يا بطور مجاز مىباشد .\r\nامّا در اسم زمان ذات همان نفس زمان مىباشد كه مبدأ و مشتقّ منه در آن واقع شده بدين ترتيب هم ظرف ( يعنى ذات ) و هم مظروف ( يعنى مبدأ اشتقاق ) هر دو در معرض زوال و انقضاء هستند ازاين‌رو پس از انقضاء هر دو ذاتى وجود ندارد كه بنحو حقيقت يا مجاز به آن عنوان اسم زمان را بتوان اطلاق نمود تا زمينه براى طرح بحث وجود داشته باشد بنابراين بايد اسماء زمان را از حيطه نزاع خارج دانست .\r\nقوله : ثانيها : يعنى ثانى الامور .\r\nقوله : انّه لا وجه : ضمير در « انّه » به معناى « شأن » است .\r\nقوله : الّا انّه ربّما يشكل : ضمير در « انّه » به معناى « شأن » مىباشد .\r\nقوله : جريانه فى اسم الزّمان : ضمير در « جريانه » به نزاع راجع است .\r\nقوله : لانّ الذّات فيه و هى الزّمان : ضمير در « فيه » به اسم زمان راجع بوده و ضمير « هى » به ذات عود مىكند .\r\nقوله : ينقضى و ينصرم : عطف « ينصرم » به « ينقضى » عطف تفسير است .\r\nقوله : الوصف الجارى عليه : ضمير در « عليه » به زمان راجع است .\r\nمتن : و يمكن حلّ الاشكال بانّ انحصار مفهوم عامّ بفرد كما فى المقام\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nلا يوجب ان يكون وضع اللّفظ بازاء الفرد دون العامّ و الّا لما وقع الخلاف فيما وضع له لفظ الجلالة ، مع انّ الواجب موضوع للمفهوم العامّ مع انحصاره فيه تبارك و تعالى .\r\nترجمه :\r\n\r\nحلّ اشكال و جواب از آن\r\nمرحوم مصنّف در جواب و حلّ اشكال مىفرماين :\r\nممكنست اشكال يادشده را اين‌طور حلّ كنيم كه منحصر بودن مفهوم عامّى در يك فرد همچون مورد كلام سبب نمىشود كه لفظ بازاء همان فرد وضع شده نه در مقابل عامّ چه آنكه اگر انحصار فرد سبب وضع مزبور باشد نبايد در موضوع له لفظ جلاله يعنى ( اللّه ) اختلاف باشد كه آيا لفظ « اللّه » براى ذات اقدس واجب الوجود بوده تا علم باشد يا براى مفهوم واجب وضع شده تا اسم جنس تلقّى گردد با اينكه واجب الوجود براى مفهوم عامّى وضع شده كه فردش منحصر در ذات اقدس الهى است .\r\n\r\nتحرير و شرح\r\nحاصل جوابى كه مرحوم مصنّف از اشكال يادشده مىدهند اينست كه :\r\nدر اسم زمان نيز ذات همچون ساير مشتقّات باقى است بنابراين اشكال يادشده كه منشأش انصرام و انقضاء ذات بود بدين ترتيب دفع مىگردد .\r\n\r\nتوضيح\r\nاسم زمان همچون « مقتل » موضوع له عامّى دارد و آن عبارتست از « زمان قتل » منتهى پس از وقوع قتل در خارج اين مفهوم عامّ يك فرد محقّق بيشتر ندارد كه البتّه ذات در آن فرد منصرم و منقضى است ولى لفظ مقتل در\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nمقابل فرد زوال‌پذير و منصرم وضع نشده تا زوال ذات در آن منشا اشكال سابق الذّكر گردد بلكه چنانچه اشاره شد لفظ « مقتل » در مقابل همان مفهوم عامّ قرار داده شده كه ذات در آن هميشه باقى و ثابت است .\r\nو بايد توجّه داشت اگر مفهوم عامّى داراى يك فرد بيشتر نبود اين انحصار در فرد سبب آن نيست كه لفظ نيز صرفا در مقابل همان فرد جعل و وضع شده باشد تا در نتيجه اشكال شود كه چون ذات در اسم زمان فانى و غير ثابت است جريان نزاع در آن مشكل بلكه ممتنع مىباشد .\r\nو شاهد ما بر اين ادّعاء كه حصر كلّى در فرد موجب جعل لفظ در مقابل فرد نمىشود آنست كه حضرات در لفظ « جلاله » نزاع و اختلاف دارند كه آيا اسم جنس است يا علم مىباشد با اينكه واجب الوجود تنها يك فرد بيشتر ندارد و على القاعده نبايد نزاع مزبور صورت گيرد بلكه باتّفاق كلمه بايد جملگى بگويند كه لفظ جلاله براى همان فرد وضع و علم شده ولى مىبينيم كه چنين نبوده و نزاع از ديرزمان بين ايشان بوده و خواهد بود .\r\nقوله : كما فى المقام : يعنى كما فى اسم الزّمان .\r\nقوله : مع انحصاره فيه : ضمير در « انحصاره » به واجب و در « فيه » به ذات اقدس الهى راجع است .\r\nمتن : ثالثها انّ من الواضح خروج الافعال و المصادر المزيد فيها عن حريم النّزاع ، لكونها غير جارية على الذّوات ضرورة انّ المصادر المزيد فيها كالمجرّد فى الدّلالة على ما يتّصف به الذّوات و يقوم بها كما لا يخفى .\r\nو انّ الافعال انّما تدلّ على قيام المبادى بها قيام صدور او حلول او طلب فعلها او تركها منها على اختلافها .\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nترجمه :\r\n\r\nامر سوّم خروج افعال و مصادر مزيد از مورد نزاع\r\nواضح و روشن است كه افعال و مصادر مزيد از حيطه و حريم نزاع خارج مىباشند ، زيرا در حقّ آنها نمىتوان گفت اوصافى هستند جارى بر ذوات چه آنكه مصادر مزيد همچون مجرّد صرفا دلالت بر حدثى دارند كه ذوات به آنها متّصف و آنها به ذوات قوام و تحصّل پيدا مىكنند چنانچه افعال نيز تنها دلالت بر قيام مبادى به ذوات دارند اعمّ از آنكه قيام بنحو صدور بوده يا بطور حلول و يا اساسا طلب ايجاد و يا ترك باشد به آن اختلافى كه بين آنها وجود دارد .\r\n\r\nتحرير و شرح\r\nحاصل فرموده مصنّف اينست كه :\r\nنزاع حضرات در مشتقّ منحصر است به ذواتى كه به مبادى متّصف هستند ازاين‌رو افعال اگرچه مشتقّ اصطلاحى مىباشند يا مصادر مزيد و لو جزء مشتقّات شمرده شده‌اند ولى به ملاحظه آنكه ذات موصوف به مبدأ بر آنها صادق نيست از حريم نزاع خارجند .\r\n\r\nتوضيح\r\nمصادر مزيد همچون « اكرام » و « استقامت » و امثال آن با مصادر مجرّد از نظر دلالت بر نفس حدث هيچ‌گونه فرقى ندارند و پرواضح است چنين معانى صلاحيّت براى محلّ نزاع را ندارند .\r\nو امّا افعال : بايد گفت كه افعال همان نفس مصادر بوده و بدين ترتيب دلالت بر مجرّد قيام مبادى به ذوات دارند نه بر ذوات متّصف به\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nمبادى اعمّ از آنكه قيام بطور صدور بوده همچون ضرب يا نصر يا بنحو حلول باشد نظير مرض و مات يا اساسا طلب انجام كارى بوده مثل اضرب يا طلب ترك آن باشد مانند لا تضرب .\r\nقوله : ثالثها : يعنى ثالث الامور .\r\nقوله : و المصادر المزيد فيها : وجه اختصاص مصادر مزيد به ذكر دون مجرّد از اين جهت است كه مصادر مجرّد بنا بر رأى مشهور اصلا مشتقّ نيستند بلكه جوامد محض هستند .\r\nقوله : لكونها غير جارية : ضمير در « لكونها » به مصادر مزيد راجع است .\r\nقوله : على ما يتّصف به الذّوات : ضمير در « به » به « ماء موصوله » كه مقصود از آن مبدأ و نفس حدث است راجع مىباشد .\r\nقوله : و يقوم بها : ضمير در « يقوم » به « ماء موصوله » و در « بها » به ذوات راجع است .\r\nقوله : انّما تدلّ على قيام المبادى بها : ضمير در « بها » به ذوات راجع است .\r\nقوله : طلب فعلها : يعنى فعل المبادى .\r\nقوله : تركها منها : ضمير در « تركها » به مبادى و در « منها » به ذوات عود مىكند .\r\nقوله : على اختلافها : يعنى على اختلاف الافعال .\r\nمتن : ازاحة شبهة قد اشتهر فى السنة النّحاة دلالة الفعل على الزّمان حتّى اخذوا الاقتران بها فى تعريفه و هو اشتباه ضرورة عدم دلالة الامر و لا النّهى عليه ، بل على انشاء طلب الفعل او التّرك غاية الامر نفس الانشاء بهما فى الحال كما هو الحال فى الاخبار بالماضى او المستقبل او بغيرهما كما لا يخفى ، بل يمكن منع دلالة غيرهما من الافعال على الزّمان الّا بالاطلاق و الاسناد الى الزّمانيّات و الّا لزم القول بالمجاز و التّجريد عند الاسناد الى غيرها من نفس الزّمان و المجرّدات .\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nترجمه :\r\n\r\nدفع شبهه\r\nدر السنه نحاة چنين مشهور شده كه فعل دلالت بر زمان دارد حتّى در تعريف آن اقتران به زمان را اخذ نموده‌اند .\r\nولى اين اشتباه است زيرا ضرورى است كه امر و نهى بر زمان دلالت ندارند بلكه صرفا بر انشاء طلب فعل يا ترك دلالت دارند منتهى نفس انشاء در زمان حال واقع است چنانچه در اخبار به واسطه فعل ماضى يا مستقبل يا به غير اين دو حال بدين منوال مىباشد .\r\nبلكه ممكنست پا فراخ‌تر گذاشته و بگوئيم غير امر و نهى از افعال ديگر نيز بر زمان دلالت ندارند مگر به واسطه اطلاق و اسناد آنها به زمانيّات و الّا اگر ذاتا خود برآن دلالت داشته باشند بايد در وقت اسناد آنها به غير زمانيّات همچون نفس زمان ملتزم به مجاز و تجريد شويم .\r\n\r\nتحرير و شرح\r\nحاصل فرموده مصنّف در اين مقام دفع و ازاله شبهه‌اى است كه پيش آمده و شرح آن اينست :\r\nمشهور در تعريف فعل اينست كه نحاة گفته‌اند :\r\nفعل كلمه‌اى است كه داراى معناى مستقلّ بوده و معنايش به يكى از سه زمان حال ، آينده ، ماضى نزديك باشد .\r\nمؤلّف گويد :\r\nمقصود از « زمان » مفهوم آن نبوده بلكه مراد حقيقت و مصداق آن مىباشد و از حال زمان تكلّم و از آينده زمان بعد از آن و از ماضى وقت پيش از آن منظور مىباشد .\r\nو مرادشان از اينكه مىگويند : معناى فعل با يكى از سه زمان نزديك است اين مىباشد كه لفظ فعل بر زمان بطور دلالت تضمّن دلالت دارد و به عبارت روشن‌تر .\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nزمان جزئى از معناى فعل را تشكيل مىدهد .\r\nمرحوم مصنّف مىفرمايد :\r\nاينكه زمان را جزء مدلول و مفهوم فعل قرار دهيم اشتباه محض است چه آنكه اگر اين‌طور باشد بايد تمام افعال واجد اين خصوصيّت بوده و هيچ فعلى از آن تخلّف نكند درحالىكه فعل امر و نهى اين‌طور نيستند چه آنكه امر فقط بر انشاء و ايجاد طلب فعل و نهى بر انشاء طلب ترك دلالت دارند و پرواضح است كه طلب داراى زمان نيست .\r\nبلى انشاء طلب فعل يا انشاء طلب ترك در زمان حال واقع مىشود همان‌طورىكه در جملات اخبارى وقتى متكلّم به واسطه فعل ماضى يا مستقبل يا به غير اين‌ها از واقعه‌اى خبر مىدهد نفس اخبارش در زمان حال واقع مىشود و از اين جهت بين اخبار و انشاء فرقى نيست .\r\nبلكه مىتوان ادّعاى بالاترى را نمود و گفت اساسا هيچيك از افعال چه امر و نهى و چه ماضى و مضارع بر زمان دلالت ندارند .\r\nبلى از اينكه آنها را به اشياء زمانى و موجودات واقع در زمان نسبت مىدهيم البتّه انتزاع زمان از آنها مىشود مثلا وقتى مىگوييم ضرب زيد چون زيد در زمان گذشته وجود داشته قهرا فعل منسوب به او نيز در همان زمان از وى صادر شده است امّا اينكه زمان گذشته جزئى از معنا و ماهيّت اين فعل را تشكيل دهد چنين نيست .\r\n\r\nشاهد بر مدّعا\r\nو شاهد بر اين مدّعا كه زمان جزء معناى فعل نيست آنكه اگر فعلى را بنفس زمان نسبت دهيم مثلا كلمه « زمان » را فاعل براى فعلى قرار دهيم و بگوئيم :\r\nمضى الزمان ( زمان گذشت ) در اين تركيب و اشباه آن اگر كلمه « مضى » دلالت بر زمان داشته باشد اسنادش به « زمان » لغو و مستدرك\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nاست و الزاما براى تصحيح آن يا بايد بمجاز متمسّك شده و يا لفظ « مضى » را از « زمان » تجريد نموده و آنگاه به زمان نسبتش دهيم .\r\nچنانچه اگر فاعل آنها را مجرّدات يعنى موجودات خالص و برهنه از زمان قرار داده و مثلا بگوئيم :\r\nيعلم اللّه بايد بمجاز يا تجريد متمسّك شويم و اين هر دو بر خلاف قاعده و اصل بوده بلكه با وجدان تنافى و تهافت دارد .\r\nقوله : الاقتران بها فى تعريفه : ضمير در « بها » به زمان راجع بوده و در « تعريفه » به فعل عود مىكند .\r\nقوله : و هو اشتباه : ضمير « هو » به « اقتران » راجع است .\r\nقوله : الامر و لا النّهى عليه : ضمير در « عليه » به اقتران عود مىكند .\r\nقوله : نفس الانشاء بهما : ضمير « بهما » به امر و نهى راجع است .\r\nقوله : دلالة غيرهما : يعنى غير امر و نهى .\r\nقوله : الى الزّمانيّات : موجود زمانى آنست كه در زمان واقع باشد همچون زيد و عمرو و بكر و غيره .\r\nقوله : الى غيرها : يعنى غير زمانيّات .\r\nقوله : من نفس الزّمان و المجرّدات : كلمه « من » بيانيّه است براى « غيرها » .\r\nمتن : نعم :\r\nلا يبعد ان يكون لكلّ من الماضى و المضارع بحسب المعنى خصوصيّة اخرى موجبة للدّلالة على وقوع النّسبة فى الزّمان الماضى فى الماضى و فى الحال او الاستقبال فى المضارع فيما كان الفاعل من الزّمانيّات .\r\nترجمه :\r\n\r\nاستدراك\r\nبلى : بعيد نيست كه براى هريك از فعل ماضى و مضارع از نظر معنا\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nخصوصيّت ديگرى باشد كه موجب دلالت بر وقوع نسبت در زمان ماضى و حال و يا استقبال باشد البتّه در موردى كه فاعل از زمانيّات فرض گردد .\r\n\r\nتحرير و شرح\r\nحاصل اين استدراك آنست كه :\r\nاگرچه گفتيم افعال بر زمان دلالت ندارند ولى هيچ بعدى ندارد كه هريك از افعال واجد خصوصيّتى بوده كه لازمه آن دلالت بر زمان باشد مثلا خصوصيّتى كه در فعل ماضى است آنست كه :\r\nعمل از قوّه در آن بفعل رسيده و پرواضح است كه اين معنا مستلزم زمان گذشته است و يا در فعل مضارع مىگوييم عمل هنوز از مرحله قوّه به مرتبه فعل نرسيده ، پرواضح است كه بروز عمل در مرتبه فعل ملازم با زمان حال يا استقبال مىباشد .\r\nقوله : خصوصيّة اخرى : ظاهرا قيد « اخرى » در غير محلّ واقع باشد زيرا از مرحوم مصنّف بيان هيچ خصوصيّتى در فعل نشده تا خصوصيّتى را كه در اينجا به آن اشاره فرموده‌اند نياز به اين قيد داشته باشد و شايد مقصودشان اين باشد كه غير از معنا هريك از ماضى و مضارع خصوصيّت ديگرى داشته باشند .\r\nو اللّه اعلم بالصّواب .\r\nمتن : و يؤيّده انّ المضارع يكون مشتركا معنويّا بين الحال و الاستقبال و لا معنى له الّا ان يكون له خصوص معنى صحّ انطباقه على كلّ منهما لا انّه يدلّ على مفهوم زمان يعمّهما كما انّ الجملة الاسميّة كزيد ضارب يكون لها معنى صحّ انطباقه على كلّ واحد من الازمنة ، مع عدم دلالتها على واحد منها اصلا فكانت الجملة الفعليّة مثلها .\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nترجمه :\r\n\r\nتأييد آوردن مصنّف ( ره ) براى استفاده زمان از خصوصيّت ملحوظه در افعال\r\nو مؤيّد اين گفتار آنست كه فعل مضارع مشترك معنوى است بين زمان حال و استقبال درحالىكه براى اين اشتراك معنا و مفهومى نيست مگر آنكه بگوئيم :\r\nمضارع داراى خصوصيّت معنوى است كه به ملاحظه آن بر هريك از دو زمان قابل انطباق مىباشد نه اينكه معناى واسع و عامّى داشته كه باعتبار آن شامل هر دو زمان باشد .\r\nچنانچه جمله اسميّه همچون « زيد ضارب » داراى معنائى است كه به لحاظ آن بر هريك از سه زمان قابل انطباق است با اينكه اساسا جمله اسميّه بر خصوص هيچيك از ازمان دلالتى ندارد و وقتى حال جمله اسميّه چنين بود مىبايد جمله فعليّه نيز اين‌چنين باشد .\r\n\r\nتحرير و شرح\r\nحاصل فرموده مصنّف ( ره ) در اين مقام آنست كه :\r\nگفته شد هيچ‌كدام از افعال دلالت بر زمان نداشته و نمىتوان زمان را جزء معناى آنها دانست به‌طورىكه دلالت فعل بر زمان دلالت تضمّنى باشد ، بلى هريك از افعال واجد خصوصيّتى بوده كه لازمه آن دلالت بر زمان است .\r\nحال مىگوييم : مؤيّد اين گفتار كلامى است كه از ادباء در اين مقام نقل شده ، ايشان گفته‌اند :\r\nفعل مضارع مشترك معنوى است بين زمان حال و استقبال .\r\nظاهر اين عبارت معنا و مفهومى ندارد زيرا چنانچه قبلا گفته شد مقصود از « زمان » در تعريف فعل حقيقت و مصداق آن است نه مفهوم زمان\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nبا توجّه به اين نكته چطور مىتوان گفت كه جزء فعل مضارع مصداق زمانى است بين حال و استقبال مشترك معنوى مىباشد درحالىكه هرگز بين اين دو زمان جامعى وجود ندارد مگر مفهوم زمان كه آن هم در تعريف اخذ و لحاظ نشده است پس بايد بگوئيم مقصود اينست كه فعل مضارع داراى خصوصيّتى است كه هم با زمان حال قابل انطباق بوده و هم با زمان استقبال و آن عدم خروج عمل از قوّه به مرتبه فعل است چنانچه وقتى مىگويند جمله اسميّه نظير « زيد ضارب » مشترك بين سه زمان است مقصودشان اينست كه اين جمله واجد خصوصيّتى است كه با هريك از سه زمان قابل تطبيق است چه آنكه عدم دلالت جمله اسميّه بر زمان امر مسلّم و قطعى مىباشد .\r\nقوله : و يؤيّده : ضمير منصوبى در « يؤيّده » به « ايجاب الخصوصيّة الدّلالة على الزّمان » راجع است .\r\nقوله : و لا معنى له : ضمير در « له » به اشتراك معنوى بين حال و استقبال راجع است .\r\nقوله : الّا ان يكون له : ضمير در « له » به مضارع راجع است .\r\nقوله : صحّ انطباقه على كلّ منهما : ضمير در « انطباقه » به « معنا » و در « كلّ منهما » به حال و استقبال عود مىكند .\r\nقوله : لا انّه يدلّ : ضمير در « انّه » به مضارع عود مىكند .\r\nقوله : يعمّهما : ضمير فاعلى به « زمان » و ضمير مفعولى به حال و استقبال راجع است .\r\nقوله : يكون لها معنى : ضمير در « لها » به جمله اسميّه راجع است .\r\nقوله : صحّ انطباقه : ضمير در « انطباقه » به معنى عود مىكند .\r\nقوله : مع عدم دلالتها على واحد منها : ضمير در « دلالتها » به جمله اسميّه راجع است و در « منها » به ازمنه عود مىكند .\r\nقوله : فكانت الجملة الفعليّة مثلها : يعنى مثل الجملة الاسميّة .\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nمتن : و ربّما يؤيّد ذلك انّ الزّمان الماضى فى فعله و زمان الحال او الاستقبال فى المضارع لا يكون ماضيا او مستقبلا حقيقة لا محالة بل ربّما يكون فى الماضى مستقبلا حقيقة و فى المضارع ماضيا كذلك و انّما يكون ماضيا او مستقبلا فى فعلهما بالاضافة كما يظهر من مثل قوله : يجيئنى زيد بعد عام و قد ضرب قبله بايّام و قوله : جاء زيد فى شهر كذا و هو يضرب فى ذلك الوقت او فيما بعده فيما مضى فتأمّل جيّدا .\r\nترجمه :\r\n\r\nتأييد ديگر\r\nو بسا مقاله مذكور را با اين بيان تأييد نموده‌اند :\r\nگاه باشد زمان گذشته در فعل ماضى و زمان حال يا استقبال در فعل مضارع ماضى يا مستقبل حقيقى نمىباشند بلكه چه‌بسا زمان در فعل ماضى مستقبل حقيقى و در مضارع ماضى حقيقى مىباشد منتهى باعتبار و به ملاحظه امر ديگرى زمان مستقبل در فعل ماضى را ماضى و زمان ماضى در فعل مضارع را مستقبل فرض نموده‌اند .\r\nچنانچه اين معنا در دو مثال زير ظاهر و روشن است :\r\n1 - يجيئنى زيد بعد عام و قد ضرب قبله بايّام .\r\n( زيد نزد من بعد از يك سال خواهد آمد درحالىكه چند روز قبل از آن زده است ) .\r\n2 - جاء زيد فى شهر كذا و هو يضرب فى ذلك الوقت او فيما بعده فيما مضى .\r\n( زيد در فلان ماه آمد درحالىكه در همان وقت يا در زمان بعدش در گذشته مىزد ) .\r\n\r\nتحرير و شرح\r\nحاصل فرموده مصنّف اينست كه :\r\nمؤيّد ديگر بر اينكه افعال ذاتا دلالت بر زمان نداشته و اين امر از\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nخصوصيّت مأخوذه در آنها استفاده مىشود آنست كه :\r\nمقصود از فعل ماضى و مستقبل در كلام نحاة فعلى است كه حقيقتا دلالت بر زمان گذشته يا آينده و حال بنمايد و به عبارت ديگر :\r\nزمان گذشته در ماضى و حال و آينده در مضارع بطور حقيقى اخذ و ملاحظه شده‌اند درحالىكه در برخى از امثله زمان گذشته در ماضى و زمان حال و آينده در مضارع بطور حقيقى ملحوظ نبوده بلكه اضافى مىباشند و از طرفى اهل محاوره و ابناء عرف بدون رعايت و ملاحظه هيچ‌گونه علاقه‌اى اين امثله را استعمال مىنمايند .\r\nلذا بايد بگوئيم اين خود تأييد ديگرى است بر اينكه زمان مأخوذ در افعال جزء حقيقى آنها نبوده تا دلالت افعال بر آنها بنحو دلالت تضمّنى باشد بلكه مقصود اينست كه در هريك از آنها خصوصيّتى است كه موجب تحقّق دلالت بر زمان مىباشد .\r\nو از امثله‌اى كه به آن اشاره شد دو مثال ذيل مىباشد :\r\n1 - يجيئنى زيد بعد عام و قد ضرب قبله بايّام .\r\nدر اين مثال « يجيئنى » فعل مضارع و « ضرب » فعل ماضى است درحالىكه ماضويّت « ضرب » باعتبار آنست كه چند روز قبل از « مجىء » اتّفاق مىافتد و با قطع نظر از اين جهت چون وقوعش همچون « مجىء » در آينده‌اى نزديك به يك سال بعد است زمان مأخوذ در آن آينده مىباشد پس صادق است در حقّ آن بگوئيم با اينكه « ضرب » ماضى است زمان ملحوظ در آن مضارع و آينده مىباشد .\r\n2 - جاء زيد فى شهر كذا و هو يضرب فى ذلك الوقت او فيما بعده فيما مضى .\r\nدر اين مثال « جاء » فعل ماضى و « يضرب » فعل مضارع است درحالىكه مضارع و مستقبل بودن « يضرب » باعتبار آنست كه در حال مجىء يا احيانا بعد از آن واقع شده است و با قطع نظر از اين جهت چون وقوعش همچون « مجىء » در زمان پيش بوده زمان مأخوذ در آن ماضى است ازاين‌رو صادق\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nاست در حقّ « يضرب » بگوئيم يضرب با اينكه مضارع است زمان ملحوظ در آن ماضى و گذشته است .\r\nقوله : و ربّما يؤيّد ذلك : مشار اليه « ذلك » ايجاب الخصوصيّة الدّلالة على الزّمان مىباشد .\r\nقوله : فى فعله : يعنى فى فعل الماضى .\r\nقوله : ربّما يكون فى الماضى مستقبلا : ضمير مستتر در « يكون » به زمان مأخوذ راجع است .\r\nقوله : و فى المضارع ماضيا كذلك : مقصود از « كذلك » حقيقة مىباشد .\r\nقوله : فى فعلهما : يعنى فى الماضى و المضارع .\r\nقوله : بالاضافة : يعنى باعتبار شىء ديگر .\r\nمتن : ثمّ لا بأس به صرف عنان الكلام الى بيان ما به يمتاز الحرف عمّا عداه بما يناسب المقام لاجل الاطّراد فى الاستطراد فى تمام الاقسام .\r\nفاعلم : انّه و ان اشتهر بين الاعلام انّ الحرف ما دلّ على معنى فى غيره و قد بيّنّاه فى الفوائد بما لا مزيد عليه الّا انّك عرفت فيما تقدّم عدم الفرق بينه و بين الاسم بحسب المعنى و انّه فيهما لم يلحظ فيه الاستقلال بالمفهوميّة و لا عدم الاستقلال بها و انّما الفرق هو انّه وضع ليستعمل و اريد منه معناه حالة لغيره و بما هو فى الغير و وضع غيره ليستعمل و اريد منه معناه بما هو هو .\r\nو عليه يكون كلّ من الاستقلال بالمفهوميّة و عدم الاستقلال بها انّما اعتبر فى جانب الاستعمال لا فى المستعمل فيه ليكون بينهما تفاوت بحسب المعنى .\r\nترجمه :\r\n\r\nتوجّه مرحوم مصنّف به حرف و بيان امتياز حروف از اسماء و افعال\r\nسپس مرحوم مصنّف مىفرماين :\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nايرادى ندارد كه عنان كلام را از اسم و فعل منصرف نموده و به حرف توجّه كنيم و در شطرى چند تا آنجا كه مقام تناسب دارد به بيان امتياز حرف از غيرش بپردازيم تا از باب تكميل اقسام كلمه به حكم الاطّراد فى الاستطراد امتيازات جمله اقسام و انحاء كلمه را بيان و تشريح نموده باشيم :\r\nپس مىگوييم بدان كه :\r\nگرچه مشهور بين اعلام و بزرگان چنين است كه حرف كلمه‌اى است كه بر معناى در غير خودش دلالت كند و ما نيز آن را بكرّات و مرّات در « فوائد » به بيانى كه فوق آن را نتوان تقرير نمود آورده‌ايم ولى در عين حال همان‌طورىكه قبلا گفته شد اينك مىگوييم :\r\nهيچ فرقى بين حرف و اسم از نظر معنا وجود ندارد و در هيچيك از اسم و حرف قيد « استقلال در مفهوم » و « عدم استقلال در مفهوم » ملحوظ نمىباشد و تنها فرقى كه بين اين دو است آنكه حرف را واضع چنين وضع نموده كه در مقام استعمال معنايش را حالت و قيد براى ديگرى قرار دهند ولى غير حرف را بدين گونه وضع كرده كه از آن معنا بطور مستقلّ و باعتبار خودش اراده گردد .\r\nازاين‌رو هركدام از دو قيد « استقلال در مفهوم » نسبت باسم و « عدم استقلال در مفهوم » در حرف در ناحيه استعمال اعتبار شده و بتاتا در مستعمل فيه ملاحظه نشده‌اند تا بتوان از نظر معنا بين آن دو فرق گذارد .\r\nمؤلّف گويد :\r\nچون بحث در اطراف معانى حروف قبلا بتفصيل گذشت و شرح مرام مصنّف در پيش بطور مستوفى تقرير شد ازاين‌رو در اينجا تنها بتوضيح مفردات عبارت بسنده مىشود .\r\nقوله : انّه و ان اشتهر بين الاعلام : ضمير در « انّه » به معناى « شأن » مىباشد .\r\nقوله : و قد بيّنّاه فى الفوائد : ضمير در « بيّنّاه » به معناى حرفى راجع بوده\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nو مقصود از « فوائد » رساله مختصرى است از مرحوم مصنّف كه برخى از قواعد اصولى را در آن متعرّض شده‌اند .\r\nقوله : عدم الفرق بينه و بين الاسم : ضمير در « بينه » به حرف راجع است .\r\nقوله : و انّه فيهما لم يلحظ فيه الخ : ضمير در « انّه » و در « فيه » به معنا و در « فيهما » به اسم و حرف راجع است .\r\nقوله : و لا عدم الاستقلال بها : ضمير در « بها » به مفهوميّة راجع است .\r\nقوله : و انّما الفرق هو انّه وضع ليستعمل : ضمير « هو » به فرق راجع بوده و در « انّه » و « وضع » و « يستعمل » به حرف عائد مىباشد .\r\nقوله : و اريد منه معناه حالة لغيره : ضمير در « منه » و « معناه » و در « لغيره » به حرف عائد است .\r\nقوله : و بما هو فى الغير : ضمير « هو » به معنا راجع بوده و مراد از « الغير » غير معناى حرف مىباشد .\r\nقوله : و وضع غيره : يعنى غير حرف .\r\nقوله : ليستعمل و اريد منه معناه : ضمير در « يستعمل » و « منه » و « معناه » به غير راجع است .\r\nقوله : بما هو هو : ضميرهاى « هو » به معناى غير حرف راجع است .\r\nقوله : و عليه : يعنى و بنا بر تقريرى كه در فرق بين اسم و حرف گفته شد .\r\nقوله : ليكون بينهما تفاوت : ضمير در « بينهما » به حرف و اسم راجع است .\r\nمتن : فلفظ الابتداء لو استعمل فى المعنى الآلى و لفظة « من » فى المعنى الاستقلالى لما كان مجازا و استعمالا له فى غير ما وضع له و ان كان به غير ما وضع له .\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nفالمعنى فى كليهما فى نفسه كلّى طبيعى يصدق على كثيرين و مقيّدا باللّحاظ الاستقلالى او الآلى كلّى عقلىّ و ان كان بملاحظة انّ لحاظه وجوده ذهنا كان جزئيّا ذهنيّا ، فانّ الشّيء ما لم يتشخّص لم يوجد و ان كان بالوجود الذّهني فافهم و تأمّل فيما وقع فى المقام من الاعلام من الخلط و الاشتباه .\r\nترجمه : پس در نتيجه بايد گفت لفظ ابتداء ( ابتداء اسمى ) اگر در معناى آلى ( ابتداء حرفى ) استعمال شده و در مقابل لفظ « من » در معناى استقلالى ( ابتداء اسمى ) آورده شود اين استعمال مجازى و به كار بردن لفظ در غير موضوع له نمىباشد اگرچه استعمال در غير شأن وضع و در غير غرض واضع به كار رفته است .\r\nبنابراين معنا در هر دو ( ابتداء اسمى و ابتداء حرفى ) كلّى طبيعى است كه بر افراد متكثّر صادق است به اين معنا كه هرآنچه در خارج يافت شده و ابتداء خوانده شود عين همان كلّى طبيعى است اعمّ از آنكه بنحو استقلال استعمال شده و آن را بعنوان حالت براى غير ملاحظه نكنند يا اين‌طور نبوده بلكه از آن صرفا بعنوان آليّت و جهت ارتباط بين دو امر استفاده نمايند چه آنكه هيچيك از اين دو نحو استعمال در اصل « ابتداء بودن » دخالتى ندارد ازاين‌رو هر دو از افراد و نمايندگان كلّى طبيعى مىباشند و امّا ابتداء مقيّد به لحاظ استقلالى يا ابتداء مقيّد به قيد آلى عبارتست از كلّى عقلى همچون انسان مقيّد به كلّى كه به ملاحظه وجودش در ذهن و عقل آن را به اين نام موسوم نموده‌اند اگرچه باعتبار آنكه ظرف وجودش ذهن است و در آن تحقّق دارد جزئى ذهنى نيز ناميده مىشود چه آنكه به مقتضاى « الشّيء ما لم يتشخّص لم يوجد » هيچ موجودى بدون تشخّص و جزئيّت قابل وجود نيست چه در ظرف خارج و چه در وعاء ذهن و به عبارت ديگر :\r\nتشخّص و جزئيّت علّت وجود مىباشد چه وجود خارجى و چه وجود ذهنى لاجرم بايد گفت :\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nكلّيّات مقيّده بقيود چون ظرف تحقّقشان در ذهن است همچون حيوان كلّى و انسان كلّى و ابتداء آلى و ابتداء استقلالى ازاين‌رو از نفس وجودشان در اين ظرف به كشف انّى جزئى بودن ذهنى آنها را احراز مىنماييم .\r\nالبتّه در اين باب تأمّل و دقّت بيشتر لازم است چه آنكه بسيارى از اعلام و بزرگان در مضمار مرتكب خلط و اشتباه شده و به واسطه دخالت دادن قيد آليّت را در موضوع له يا مستعمل فيه حروف و آن را بعنوان قيد موضوع له دانستن موضوع له آنها را خاصّ قرار داده و بدين ترتيب بين موضوع له اسماء و حروف چنين فرقى قائل شده‌اند كه موضوع له در حروف خاصّ ولى در اسماء عامّ است درحالىكه طبق تقرير و تفصيلى كه در مباحث پيشين گذشت اگر قيد « استقلالى » در اسماء موجب جزئيّت معانى اسماء نيست پس قيد « آليّت » در حروف نيز بايد چنين باشد و اگر قيد « آليّت » به ملاحظه آنكه قيد مستعمل فيه و موضوع له حروف است و بدين ترتيب معنا خاص مىشود لازم است قيد « استقلالى » در اسماء نيز اين‌گونه ملاحظه شده و در نتيجه معانى اسمى نيز خاصّ گردند .\r\nخلاصه كلام آنكه بين حروف و اسماء از اين جهت هيچ‌گونه فرقى نمىباشد و شاهد بر اين گفتار آنكه هريك از معانى حروف را مىتوان بجاى معانى اسمى مناسب با آن قرار داد همچون ابتداء حرفى بجاى ابتداء اسمى و ظرفيّت اسمى را بجاى ظرفيّت حرفى و به همين قياس بدون اينكه مجازى پيش بيايد و نياز به ملاحظه علاقه و نصب قرينه باشد چنانچه قبلا اين بحث بطور مستوفى و بنحو تفصيل گذشت و ديگر احتياجى بشرح بيشتر نمىباشد .\r\nقوله : فلفظ الابتداء : مقصود ابتداء اسمى است .\r\nقوله : فى المعنى الآلى : مراد ابتداء حرفى است .\r\nقوله : فى المعنى الاستقلالى : يعنى ابتداء اسمى .\r\nقوله : و استعمالا له فى غير ما وضع له : ضمير در « له » اوّل به كلّ واحد\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nمن الابتداء الاسمى و الحرفى راجع است .\r\nقوله : و ان كان به غير ما وضع له : ضمير مستتر در « كان » به استعمال راجع است .\r\nقوله : فالمعنى فى كليهما : يعنى در ابتداء اسمى و حرفى .\r\nمتن : و توهّم كون الموضوع له او المستعمل فيه فى الحروف خاصّا بخلاف ما عداه فانّه عام .\r\nو ليت شعرى ان كان قصد الآليّة فيها موجبا لكون المعنى جزئيّا فلم لا يكون قصد الاستقلاليّة فيه موجبا له و هل يكون ذلك الّا لكون هذا القصد ليس ممّا يعتبر فى الموضوع له و لا المستعمل فيه ، بل فى الاستعمال فلم لا يكون فيها كذلك ، كيف و الّا لزم ان يكون معانى المتعلّقات غير منطبقة على الجزئيّات الخارجيّة ، لكونها على هذا كلّيّات عقليّة و الكلّى العقلى لا موطن له الّا الذّهن .\r\nفالسّير و البصرة و الكوفة فى « سرت من البصرة الى الكوفة » لا تكاد تصدق على السّير و البصرة و الكوفة لتقيّدها بما اعتبر فيه القصد فتصير عقليّة فيستحيل انطباقها على الامور الخارجيّة .\r\nترجمه :\r\n\r\nدنباله بحث\r\nكلمه « توهّم » معطوف است به « الاشتباه » و حاصل ترجمه و مقصود مصنّف ( ره ) اينست :\r\nو دقّت و تأمّل نما در اين مقام كه اينجا بسيارى از اعلام دچار خلط و اشتباه و اين توهّم شده‌اند كه موضوع له يا مستعمل فيه در حروف را خاصّ پنداشته بخلاف موضوع له در غير حروف زيرا به عقيده ايشان اين معانى ( معانى غير حروف ) عامّ هستند .\r\nو كاشك مىدانستم اگر قصد آليّت در حروف موجب جزئيّت معانى حرفى است پس چرا قصد استقلاليّت در اسماء سبب آن نمىشود .\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nو اين عدم جزئيّت در معانى اسمى فقط بخاطر اينست كه قصد استقلاليّت در موضوع له يا مستعمل فيه اسماء اعتبار و لحاظ نشده بلكه از قيود ملحوظه در استعمال است پس چرا در حروف اين‌طور نباشد يعنى در حروف نيز لازمست كه قيد آليّت از قيود ملحوظه در استعمال باشد نه مستعمل فيه يا موضوع له تا سبب جزئى بودن آنها گردد .\r\nو چگونه اين‌طور نباشد و حال آنكه در غير اين صورت لازم مىآيد معانى متعلّقات و مقاصد از معانى حروف هرگز بر جزئيّات خارجى منطبق نشوند زيرا وقتى بنا شد قيد آليّت را جزء معانى حرفى قرار داده و بدين‌وسيله مستعمل فيه يا موضوع له حروف را جزئى نمائيم همان‌طورىكه قبلا گفته شد اين معانى باعتبار آنكه كلّى مقيّد هستند جزئى ذهنى و بتعبير ديگر كلّى عقلى مىگردند و چون كلّى عقلى هيچ موطن و ظرف ديگرى غير از عقل براى وجودش صلاحيّت ندارد لاجرم در خارج قابل تحقّق نبوده و بدين ترتيب متعلّقات و مقاصد حرفى هرگز در خارج با جزئيّات خارجى منطبق نمىشوند .\r\nبنابراين « سير » و « بصره » و « كوفه » در مثال « سرت من البصرة الى الكوفة » بر سير و بصره و كوفه خارجى منطبق نيستند زيرا بحسب فرض مقيّد شده‌اند به قيدى كه در قصد اعتبار و لحاظ شده ازاين‌رو اين امور در ذهن و عقل مقيّد و بدين ترتيب از كلّيّات عقليّه تلقّى مىشوند و در نتيجه انطباقشان بر خارج مستحيل مىگردد و بدين ترتيب باب اطاعت و امتثال عبيد از موالى منسدّ و غيرممكن مىشود زيرا وقتى مولائى به بنده‌اش گفت : سر من البصرة الى الكوفة .\r\nچون سير مأمور به بوده و بصره و كوفه متعلّق امر كلّى عقلى هستند و در خارج غير قابل تحقّق مىباشند هرگز عبد نمىتواند مقصود و غرض مولى را تأمين نمايد و بدين ترتيب فعليّت امر و طلب نسبت به بنده از قبيل تكليف ما لا يطاق مىشود .\r\nقوله : بخلاف ما عداه : يعنى « ما عدا الحروف » و مقصود از « ما عدا »\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nاسماء است .\r\nقوله : فانّه عام : ضمير در « فانّه » به ما عدا راجع است .\r\nقوله : ان كان قصد الآليّة فيها : يعنى فى الحروف .\r\nقوله : قصد الاستقلاليّة فيه : يعنى فى الاسم .\r\nقوله : موجبا له : ضمير در « له » به « جزئيّا » راجع است .\r\nقوله : و هل يكون ذلك : كلمه « هل » به معناى استفهام انكارى بوده و مشار اليه « ذلك » عدم جزئيّت در معانى اسمى است .\r\nقوله : الّا لكون هذا القصد : يعنى قصد استقلاليّت در اسماء .\r\nقوله : فلم لا يكون فيها كذلك : ضمير در « فيها » به حروف راجع بوده و مقصود از « كذلك » اينست كه حروف نيز بايد مانند اسماء مستعمل فيه يا موضوع له آنها جزئى نباشد .\r\nقوله : كيف : يعنى كيف لا يكون الحروف كالاسماء .\r\nقوله : و الّا لزم الخ : يعنى و اگر حروف به واسطه لحاظ قيد آليّت در معنايشان خاصّ شوند لازم مىآيد الخ .\r\nقوله : معانى المتعلّقات : مقصود از متعلّقات ، متعلّقات حروف مىباشد .\r\nقوله : لكونها على هذا : ضمير در « لكونها » به متعلّقات راجع بوده و مشار اليه « هذا » جزئى بودن معانى حروف مىباشد .\r\nقوله : لتقيّدها بما اعتبر فيه القصد : ضمير در « تقيّدها » به سير و بصره و كوفه راجع بوده و ضمير در « فيه » به « ماء موصوله » عود مىكند .\r\nقوله : فتصير عقليّة : ضمير در « تصير » به سير و بصره و كوفه عود مىكند .\r\nقوله : فيستحيل انطباقها : يعنى انطباق سير و بصره و كوفه .\r\nقوله : على الامور الخارجيّة : يعنى بر سير و بصره و كوفه در خارج .\r\nمتن : و بما حقّقناه يوفّق بين جزئيّة المعنى الحرفى بل الاسمى و الصّدق على الكثيرين و انّ الجزئيّة باعتبار تقيّد المعنى باللّحاظ فى موارد\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nالاستعمالات آليّا او استقلاليّا و الكلّيّة به لحاظ نفس المعنى .\r\nو منه ظهر عدم اختصاص الاشكال و الدّفع بالحرف بل يعمّ غيره فتأمّل فى المقام فانّه دقيق و مزالّ الاقدام للاعلام و قد سبق فى بعض الامور بعض الكلام و الاعادة مع ذلك لما فيها من الفائدة و الافادة فافهم .\r\nترجمه :\r\n\r\nجمع بين جزئى بودن اسم و حرف و صادق بودن اين دو بر كثيرين\r\nسپس مرحوم مصنّف مىفرمايد :\r\nو به آنچه تحقيق نموديم ظاهر و روشن شد كه بين جزئى بودن معناى حرفى بلكه معانى اسمى و صادق بودن اين دو بر افراد كثير به سادگى مىتوان جمع نمود زيرا مقصود از اينكه مىگويند معانى اين دو جزئى است يعنى باعتبار آنكه معناى آنها در موارد استعمالات به قيد آليّت و استقلاليّت مقيّد است .\r\nو زمانى كه مىگويند معانى اين دو كلّى است و بر افراد كثير قابل انطباق است مراد آنست كه نفس معانى حروف و اسماء بدون لحاظ قيد آليّت يا استقلاليّت اين‌چنين مىباشند .\r\nبنابراين بايد گفت اشكال تنافى بين جزئيّت و صدق بر افراد كثير و جواب از اين اشكال اختصاص به حرف نداشته بلكه در غير آن نيز جارى است .\r\nسپس مرحوم مصنّف امر به تأمّل نموده و مىفرمايد :\r\nپس در اين مقام تأمّل كن زيرا بحث دقيق و محلّ لغزش قدم بزرگان مىباشد و قبلا در بعضى از امور مرقومه شطرى از كلام در اين مسئله گفته شد و اينكه دوباره بحث را در اينجا اعاده نموديم جهتش آنست كه در تكرار و اعاده هم فائده براى گوينده است و هم ديگران استفاده مىبرند .\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nقوله : و انّ الجزئيّة الخ : اين عبارت بيان است براى توفيق و جمع .\r\nقوله : و قد سبق فى بعض الامور : مقصود « امر دوّم » است كه در اطراف وضع صحبت نمودند .\r\nمتن : رابعها انّ اختلاف المشتقّات فى المبادى و كون المبدا فى بعضها حرفة و صناعة و فى بعضها قوّة و ملكة و فى بعضها فعليّا لا يوجب اختلافا فى دلالتها بحسب الهيئة اصلا و لا تفاوتا فى الجهة المبحوث عنها كما لا يخفى ، غاية الامر انّه يختلف التّلبّس به فى المضي او الحال ، فيكون التّلبّس به فعلا لو اخذ حرفة او ملكة و لو لم يتلبّس به الى الحال او انقضى عنه و يكون ممّا مضى او يأتى لو اخذ فعليّا .\r\nفلا يتفاوت فيها انحاء التّلبّسات و انواع التّعلّقات كما اشرنا اليه .\r\nترجمه :\r\n\r\nامر چهارم اختلاف مشتقّات در مبادى\r\nاختلاف مشتقّات در مبادى و اينكه مبدأ در بعضى حرفه و صناعت و در برخى قوّه و ملكه و در پاره‌اى امر فعلى است سبب آن نمىشود كه مشتقّات در دلالتشان بحسب هيئت كوچك‌ترين تفاوتى با يكديگر پيدا كنند چنانچه اين اختلاف موجب آن نمىشود كه در جهت بحث نيز تفاوتى حاصل شود منتهى اختلاف مزبور باعث مىشود كه تلبّس مشتقّات به مبادى از نظر زمان گذشته يا حال مختلف شود به اين بيان كه اگر مبدأ در مشتقّات حرفه يا ملكه باشد تلبّس آنها به مبدأ فعلى است يعنى فعلا مىتوان گفت ذات به مبدأ متلبّس است اگرچه تا زمان تكلّم هنوز فعلى از آن صادر نشده يا احيانا ملكه و حرفه از ذات زائل و منقضى گرديده باشد .\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nو امّا اگر مبدأ در مشتقّات بنحو فعلى يعنى انجام عملى اخذ شده باشد پرواضح است كه در زمان حال اگر ذات به آن متلبّس نباشد تلبّس يا باعتبار ماضى بوده و يا به ملاحظه آينده مىباشد بنابراين انحاء تلبّسات و انواع تعلّقات در مشتقّات هيچ تفاوتى با هم ندارند چنانچه قبلا به آن اشاره شد .\r\n\r\nتحرير و شرح\r\nبرخى از محقّقين فرموده‌اند :\r\nظاهرا در اين امر مرحوم مصنّف در مقام دفع دو توهّم مىباشند :\r\n\r\nتوهّم اوّل\r\nبرخى چنين گمان كرده‌اند كه بعضى از مشتقّات حقيقت در اعمّ مىباشد نظير « كاتب » و « مثمر » و « مجتهد » زيرا اين اسامى به همان نحو كه در حال تلبّس ذات به مبدأ اطلاق مىشوند پس از انقضاء مبادى بدون لحاظ علاقه و اعتبار قرائن نيز صورت مىگيرند .\r\n\r\nتوهّم دوّم\r\nمرحوم صاحب فصول چنانچه قبلا گذشت چنين پنداشته‌اند كه غير اسم فاعل و اشباه آن از محلّ نزاع خارجند و شرح منشا توهّم ايشان با جوابش سابقا بطور مفصّل ذكر شد .\r\n\r\nدفع توهّم اوّل\r\nحاصل دفع توهّم اوّل اينست كه :\r\nمبدأ گاهى در مشتقّات فعل و حدث است همچون : ضارب و زمانى قوّه و استعداد است چنانچه در مثل مثمر اين‌طور بوده و در پاره‌اى اوقات حرفه و صناعت است مثل عطّار و بقّال و در برخى ازمان به صورت ملكه اخذ مىشود\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nنظير مجتهد .\r\nدر اين قبيل از مشتقّات مبدأ پس از آنكه از مرحله قوّه به مرتبه فعليّت رسيد اطلاق اين عناوين بر ذات بنحو حقيقت صورت مىگيرد حتّى پس از انقضاء تلبّس زيرا اين امور پس از به مرحله فعليّت رسيدن باقى بوده و زائل شدنى نيستند اگرچه عطّار مثلا به اين حرفه مبادرت نورزد يا درخت مثمر در فصل خزان ميوه نداشته باشد و مجتهد اجتهاد ننمايد .\r\nولى در مثل ضارب و كاتب و جالس كه مبدأ فعل و حدث است چون پس از زوال تلبّس يا قبل از تلبّس ذات به آن حدث و فعل باقى يا موجود نبوده لاجرم زمينه براى طرح اين بحث را فراهم نموده كه اطلاق ضارب بر ذات آيا تنها در صورت تلبّس ذات به آن در حال تكلّم حقيقت است يا در اعمّ از آن چنانچه در مشتقّات مزبور يعنى مثمر و مجتهد و عطّار نيز مىتوان گفت نزاع در اينست كه قبل از فعلى شدن مبدأ و به مرحله بروز رسيدن آيا اطلاق حقيقى است يا تنها در صورت به مرحله فعلى رسيدن اين اطلاق حقيقى مىباشد .\r\nپس در نتيجه بايد گفت انحاء تلبّسات و انواع تعلّقات در جهت بحث تفاوتى ايجاد نمىكند .\r\nقوله : و كون المبدا فى بعضها حرفة : مانند بقل نسبت به بقّال .\r\nقوله : و صناعة : مانند نجر نسبت به نجّار .\r\nقوله : و فى بعضها قوّة و ملكة : همچون اجتهاد نسبت بمجتهد .\r\nقوله : و فى بعضها فعليّا : يعنى امر فعلى و حدثى همچون ضرب نسبت به ضارب .\r\nقوله : فى دلالتها بحسب الهيئة : يعنى دلالت مشتقّات بحسب دلالت اشتقاقى آنها .\r\nقوله : فيكون التّلبّس : كلمه « فاء » به معناى ترتيب ذكرى يعنى عطف مفصّل بر مجمل مىباشد .\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nقوله : به فعلا : ضمير در « به » به مبدأ راجع است و مقصود از « فعلا » زمان تكلّم و حال مىباشد .\r\nقوله : لو اخذ حرفة و ملكة : ضمير در « اخذ » به مبدأ راجع است .\r\nقوله : و لو لم يتلبّس به الى الحال او انقضى عنه : ضمير در « لم يتلبّس » به ذات و در « به » به مبدأ راجع است .\r\nو مقصود اينست كه اگرچه تلبّس ذات به مبدأ تا زمان تكلّم مستمرّ نباشد همچون اطلاق مثمر بر درخت ميوه‌دار در فصل پائيز كه اگرچه ميوه‌ها روى درخت ظاهر نيستند ولى پس از آنكه در درخت قوّه اثمار ايجاد شد به آن اين نام را اطلاق مىكنند اگرچه فعلا و در زمان تكلّم ميوه‌اى نداشته باشد .\r\nچنانچه به شاعر اطلاق اين نام مىكنند و لو در حال گفتن شعر نبوده يا احيانا تصميم بر انشاء آن نداشته باشد .\r\nقوله : او انقضى عنه : يعنى يا حتّى اگر تلبّس از ذات منقضى نيز باشد باز به آن اطلاق اين نام مىكنند مثلا به درخت خشكيده انار باز درخت انار گويند و اين بخاطر آنست كه ابناء محاوره در اين قبيل از مشتقّات مبدأ را طورى در مشتقّات مأخوذ مىدانند كه حتّى پس از زوال و انقضاء آن را باقى مىدانند .\r\nو به عبارت ديگر :\r\nصرف الوجود و مجرّد بروز قوّه و ملكه را علّت تامّه براى بقاء تلبّس مىدانند بخلاف موردى كه مبدأ به صورت حدث و فعل مأخوذ باشد همچون ضارب و كاتب و امثال اين دو .\r\nقوله : فلا يتفاوت فيها انحاء التّلبّسات : ضمير در « فيها » به مشتقّات يا جهت مبحوث راجع است .\r\nمتن : خامسها انّ المراد بالحال فى عنوان المسألة هو حال التّلبّس لا حال النّطق ،\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nضرورة انّ مثل « كان زيد ضاربا امس » او « سيكون غدا ضاربا » حقيقة اذا كان متلبّسا بالضّرب فى الامس فى المثال الاوّل و متلبّسا فى الغد فى الثّانى .\r\nفجرى المشتقّ حيث كان به لحاظ حال التّلبّس و ان مضى زمانه فى احدهما و لم يأت بعد فى الآخر كان حقيقة بلا خلاف .\r\nترجمه :\r\n\r\nامر پنجم در بيان مقصود از حال\r\nمراد از « حال » در عنوان مسئله كه مىگويند :\r\nانّ المشتقّ حقيقة فى خصوص ما تلبّس بالمبدا فى الحال ، او فيما يعمّه و ما انقضى عنه .\r\nحال تلبّس بوده نه حال نطق ، زيرا بديهى است كه مثل « كان زيد ضاربا امس » يا نظير « سيكون زيد غدا ضاربا » اگر در مثال اوّل نسبت به زمان گذشته و در مثال دوّم در زمان آينده متلبّس به ضرب باشد استعمالش حقيقى است .\r\nپس حمل مشتقّ « ضارب » بر زيد وقتى به لحاظ تلبّس بود اگرچه زمانش گذشته يا هنوز نيامده باشد بدون خلاف و شبهه‌اى حقيقت است .\r\n\r\nتحرير و شرح\r\nحاصل فرموده مصنّف ( ره ) اينست كه مقصود حضرات از « حال » در عنوان مسئله حال تلبّس مىباشد نه حال نطق و دليل بر اين ادّعا آنست كه :\r\nاگر زيد در زمان پيش ضارب بوده و اكنون واجد اين وصف نباشد به او اطلاق ضارب نموده و مقصود ضارب در زمان گذشته باشد نه حال تكلّم بدون ترديد اين استعمال حقيقت مىباشد چنانچه به زيد كه در آينده وصف « مجتهد » را دارا مىشود اگر اطلاق مجتهد نموده و منظور مجتهد آينده باشد بدون ترديد استعمال حقيقى مىباشد حال اگر اطلاق اين دو وصف باعتبار اعمّ\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nاز اين حال صورت بگيرد محلّ خلاف است كه اطلاق حقيقى است چنانچه اعمّىها مىگويند يا مجاز بوده همان‌طورىكه اخصّىها معتقد مىباشند .\r\nقوله : و متلبّسا به : ضمير در « به » به ضرب راجع است .\r\nقوله : فجرى المشتقّ : كلمه « جرى » به صيغه مصدر به معناى حمل مىباشد .\r\nقوله : و ان مضى زمانه فى احدهما : ضمير در « زمانه » به « تلبّس » راجع بوده و مقصود از « احدهما » مثال اوّل مىباشد و ضمير « هما » به مثالين عود مىكند .\r\nقوله : و لم يأت بعد فى الآخر : ضمير در « لم يأت » به تلبّس راجع بوده و كلمه « بعد » بضمّ دال به معناى « هنوز » مىباشد و مراد از « الآخر » مثال دوّم است .\r\nمتن : و لا ينافيه الاتّفاق على انّ مثل « زيد ضارب غدا » مجاز ، فانّ الظّاهر انّه فيما اذا كان الجرى فى الحال كما هو قضيّة الاطلاق و الغد انّما يكون لبيان زمان التّلبّس ، فيكون الجرى و الاتّصاف فى الحال و التّلبّس فى الاستقبال .\r\nو من هنا ظهر الحال فى مثل « زيد ضارب امس » و انّه داخل فى محلّ الخلاف و الاشكال .\r\nو لو كانت لفظة « امس » او « غد » قرينة على تعيين زمان النّسبة و الجرى ايضا كان المثالان حقيقة .\r\nترجمه : و با اين گفته اتّفاقى كه بين اصوليّون است بر مجاز بودن مثال « زيد ضارب غدا » تنافى ندارد زيرا ظاهرا اين مجاز در جائى است كه جرى و حمل مشتقّ بر زيد به لحاظ حال نطق صورت گرفته چنانچه اقتضاى اطلاق همين است بنابراين لفظ « غد » براى بيان زمان تلبّس مىباشد ، پس حمل و اتّصاف زيد به « ضارب » در زمان حال بوده و تلبّسش در زمان\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nاستقبال مىباشد .\r\nو از اينجا ظاهر شد حال در مثل « زيد ضارب امس » يعنى اين مثال نيز داخل در محلّ خلاف و نزاع است .\r\nحال اگر لفظ « امس » در اين مثال و كلمه « غد » در مثال قبلى قرينه بر تعيين زمان نسبت و حمل بوده هر دو مثال حقيقت مىباشند و بدين‌وسيله از محلّ خلاف و اشكال خارج مىشوند .\r\n\r\nتحرير و شرح\r\nدر اين عبارات مرحوم مصنّف به سؤال و جوابى پرداخته كه در ذيل تشريح مىشوند :\r\n\r\nسؤال\r\nگفته شد مثال : زيد ضارب امس و سيكون ضاربا غدا استعمال حقيقى است درحالىكه نسبت بمثال دوّم اجماع است كه اطلاق در آن مجازى مىباشد پس با وجود چنين اجماعى چگونه مىتوان ادّعاء حقيقت بودن آن را نمود .\r\n\r\nجواب\r\nبين آنچه ادّعاء نموديم و اين اجماع هيچ تهافت و تنافى وجود ندارد زيرا مورد اجماع آنجائى است كه اطلاق ضارب به زيد در اين مثال باعتبار زمان نطق بوده و كلمه « غد » براى بيان زمان تلبّس باشد يعنى زيد الآن ضارب است چونكه در آينده ضارب خواهد شد پرواضح است كه اطلاق ضارب بر زيد به ملاحظه آنكه در آينده متّصف به ضرب خواهد شد اطلاق مجازى است .\r\nو امّا اينكه ما اين اطلاق را حقيقى دانستيم به اين اعتبار بود كه حمل\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nضارب بر زيد باعتبار زمان تلبّس مىباشد يعنى زيد ضارب آينده مىباشد بديهى است كه اين اطلاق حقيقى بايد باشد .\r\nو از اين اشكال و جواب معلوم شد كه در مثال اوّل يعنى زيد ضارب امس نيز اگر اطلاق ضارب بر زيد به لحاظ حال نطق بوده و قيد « امس » براى بيان زمان تلبّس باشد اين مثال نيز در محل خلاف داخل بوده و به عقيده اعمّىها حقيقت و به نظريه اخصّىها مجاز است ولى در صورتى كه اطلاق و حمل به ملاحظه زمان تلبّس صورت گرفته و قيد « امس » قرينه براى تعيين زمان نسبت و حمل باشد مثال حقيقى بوده و از محل نزاع خارج مىباشد .\r\nبنابراين اگر معناى زيد ضارب امس اين باشد كه زيد ضارب ديروزى است اطلاق حقيقى است و اگر مقصود اين باشد كه زيد چون ديروز ضارب بوده امروز نيز كه اين وصف را واجد نيست ضارب مىباشد در اين صورت مورد خلاف و نزاع قرار مىگيرد كه اين استعمال حقيقى است يا مجازى مىباشد .\r\nقوله : و لا ينافيه : ضمير منصوبى به كون المثال الثّانى حقيقة راجع است .\r\nقوله : فانّ الظّاهر انّه : ضمير در « انّه » به اتّفاق راجع است .\r\nقوله : كما هو قضيّة الاطلاق : ضمير « هو » به جرى فى الحال عود مىكند .\r\nقوله : و انّه داخل فى محلّ الخلاف : ضمير در « انّه » به مثال زيد ضارب امس راجع است .\r\nمتن : و بالجملة :\r\nلا ينبغى الاشكال فى كون المشتقّ حقيقة فيما اذا جرى على الذّات به لحاظ حال التّلبّس و لو كان فى المضىّ او الاستقبال و انّما الخلاف فى كونه حقيقة فى خصوصه او فيما يعمّ ما اذا جرى عليها فى الحال بعد ما انقضى عنها\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nالتّلبّس بعد الفراغ عن كونه مجازا فيما اذا جرى عليها فعلا به لحاظ حال التّلبّس فى الاستقبال .\r\nترجمه :\r\n\r\nخلاصه كلام\r\nخلاصه آنكه سزاوار و شايسته نيست كه در حقيقت بودن مشتقّ نسبت به موردى كه حمل و جرى بر ذات به ملاحظه حال تلبّس صورت گيرد اشكال شود اعمّ از آنكه حال تلبّس در گذشته بوده يا در استقبال باشد بلى امرى كه مورد خلاف و نزاع است اين مىباشد كه آيا مشتقّ در خصوص حال تلبّس حقيقت است يا در اعمّ از آن يعنى اگر مبدأ از ذات منقضى شد آيا جرى و حمل مشتقّ بر ذات در اين حال باز حقيقت بوده يا بنحو مجاز مىباشد .\r\nالبتّه جرى و حمل در زمان حال به ملاحظه اينكه تلبّس در زمان استقبال است اگر واقع شود باز مجازى بودن آن مفروغ عنه و امر مسلّمى مىباشد .\r\n\r\nتحرير و شرح\r\nخلاصه آنچه تا به اينجا گفته شد اينست كه اطلاق مشتقّ بر ذات از سه حال خارج نيست كه از اين سه صورت دو صورت آن محلّ اتّفاق و اجماع بوده و تنها يك صورتش مورد نزاع مىباشد :\r\n1 - جرى و حمل مشتقّ بر ذات به ملاحظه حال تلبّس باشد چه زمان تلبّس گذشته بوده و چه استقبال باشد بنابراين در اين فرض دو قيد « امس » و « غد » براى تعيين زمان نسبت و حمل مىباشند .\r\n2 - جرى و حمل مشتقّ بر ذات به ملاحظه حال نطق بوده و زمان تلبّس استقبال باشد بنابراين در اين فرض قيد « غد » براى بيان زمان تلبّس مىباشد .\r\n3 - جرى و حمل مشتقّ بر ذات به ملاحظه حال نطق بوده درحالىكه\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nزمان تلبّس ماضى باشد ازاين‌رو در اين فرض قيد « امس » براى بيان زمان تلبّس مىباشد .\r\nدو صورت اوّل و دوّم مورد اتّفاق و اجماع است چه آنكه باتّفاق ارباب دانش استعمال در فرض اوّل حقيقت و در فرض دوّم مجاز است و بدين ترتيب تنها در صورت سوّم اختلاف و نزاع وجود دارد .\r\nقوله : و لو كان فى المضىّ او الاستقبال : ضمير مستتر در « كان » به حال تلبّس راجع است .\r\nقوله : انّما الخلاف فى كونه حقيقة فى خصوصه : ضمير در « كونه » به مشتقّ و در « خصوصه » به حال تلبّس راجع است .\r\nقوله : عن كونه مجازا : ضمير در « كونه » به مشتقّ راجع است .\r\nقوله : فيما اذا جرى عليها فعلا : ضمير در « عليها » به ذات عود مىكند .\r\nمتن : و يؤيّد ذلك اتّفاق اهل العربيّة على عدم دلالة الاسم على الزّمان و منه الصّفات الجاريّة على الذّوات و لا ينافيه اشتراط العمل فى بعضها بكونه بمعنى الحال او الاستقبال ، ضرورة انّ المراد الدّلالة على احدهما بقرينة ، كيف لا و قد اتّفقوا على كونه مجازا فى الاستقبال .\r\nترجمه :\r\n\r\nتأييد براى مقاله مذكور\r\nو مؤيّد اين ادّعاء كه مقصود از « حال » در عنوان مشتقّ حال تلبّس است نه حال نطق اتّفاقى است از ادباء كه ايشان اجماعا فرموده‌اند اسم بر زمان دلالت ندارد و سپس گفته‌اند :\r\nو صفات جارى بر ذوات يعنى مشتقّات نيز از مصاديق اسماء محسوب مىشوند و حكم آنها نيز همين است يعنى مشتقّات نيز دلالت بر زمان ندارند :\r\nو اينكه ادباء در برخى از مشتقّات شرط كرده‌اند كه عمل نمودن آنها مشروط است به اينكه به معناى حال يا استقبال باشد با اين كلام تنافى\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nندارد زيرا بديهى است كه مقصودشان دلالت بر يكى از دو زمان به واسطه قرينه است نه اينكه ذاتا دلالت برآن داشته باشند ، چگونه مىتوان مرادشان را غير از اين دانست و حال آنكه جملگى متّفق هستند بر اينكه مشتقّ يادشده در زمان استقبال مجاز است .\r\n\r\nتحرير و شرح\r\nحاصل فرموده مصنّف ( ره ) اينست كه :\r\nعلماء ادب اجماع دارند كه اسم بر زمان دلالت ندارد بلكه همين امر را فارق بين اسم و فعل دانسته‌اند و چون كلّيّه مشتقّات باستثناء افعال اسم مىباشند لاجرم در هيچيك از آنها دلالت بر زمان تحقّق ندارد .\r\nاز اين اتّفاق مىتوان وجهى براى تأييد كلام گذشته و اينكه گفتيم مقصود از حال ، حال تلبّس است نه زمان نطق استفاده نمائيم .\r\n\r\nوجه تأييد\r\nممكنست وجه تأييد اين باشد كه وجه فارق بين اسماء و افعال اينست كه افعال دلالت بر زمان دارند ولى اسماء اين دلالت را ندارند و پرواضح است كه افعال يا دلالتشان بر زمان ماضى است و يا حال و يا استقبال و مراد از اين سه زمان از منه ثلاثه نسبت به زمان نطق است چه آنكه اگر فعلى قبل از زمان نطق واقع شده باشد از آن بماضى و از فعلى كه در وقت نطق يا احيانا در بعد از آن حادث مىشود به مضارع تعبير مىكنند .\r\nبديهى است وقتى بگوئيم اين دلالت براى اسماء ثابت نيست مقصود اينست كه اسماء و صفات مشتقّه نظير افعال بر ماضى و حال و استقبال نسبت به زمان نطق دلالت ندارند و وقتى نفى حال نسبت به زمان نطق شد قهرا مقصود از حال در عنوان مبحث حال تلبّس مىگردد .\r\nالبتّه همان‌طورىكه برخى از محقّقين فرموده‌اند اين تقرير و وجه دليل\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nو حجّت نبوده بلكه صرف تأييد و اشعارى است كه از كلام اهل ادب براى مقصود مىتوان از آن استفاده كرد .\r\n\r\nسؤال\r\nاينكه گفته شد ادباء بالاجماع زمان را از اسم نفى و سلب كرده‌اند و سپس صفات جارى بر ذوات يعنى مشتقّات را در اين حكم داخل دانسته‌اند خلاف آن چيزى است كه از ايشان در باب اعمال صفات و اسماء مشتقّه مىبينيم چه آنكه ايشان در برخى از مشتقّات همچون اسماء فاعل و مفعول گفته‌اند شرط عمل در اين دو آنست كه به معناى حال يا استقبال باشند و در غير اين صورت عمل نمىنمايد .\r\nپس با چنين حكمى چگونه مىتوان به ايشان نسبت داد كه قائل به سلب زمان در اسماء مشتقّه هستند چه رسد به اينكه بگوئيم اين حكم از نظر ايشان اجماعى و اتّفاقى است .\r\n\r\nجواب\r\nهيچ تنافى و تهافتى بين اجماعى كه از ايشان نقل نموديم با اين كلام كه از ايشان در باب اعمال مشتقّات وارد شده وجود ندارد زيرا مقصودشان از سلب زمان در مشتقّات اينست كه اين كلمات همچون مطلق اسماء ذاتا و فى نفسه دلالت بر زمان ندارند و در باب اعمال كه شرط عمل را دلالت بر زمان حال يا استقبال قرار داده‌اند مقصود دلالت به معونه قرينه مىباشد و پرواضح است كه بين اين نفى و اثبات هيچ تنافى وجود ندارد .\r\nو شاهد بر اين مدّعا كه مقصود ايشان از دلالت بر زمان دلالت مستند به قرينه است اينكه باتّفاق ادباء اسم فاعل و مفعول در زمان استقبال مجاز مىباشند و با اين ادّعاء چگونه مىتوان گفت اسم فاعل و مفعول ذاتا بر استقبال دلالت دارند .\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nقوله : و يؤيّد ذلك : مشار اليه « ذلك » كون المراد من الحال ، حال التّلبّس مىباشد .\r\nقوله : و منه الصّفات الجارية على الذّوات : ضمير در « منه » به اسم راجعست و مقصود از « صفات » مزبور مشتقّات مىباشد .\r\nقوله : و لا ينافيه اشتراط الخ : جواب است از سؤال مقدّر و ضمير منصوبى در « ينافيه » به عدم دلالة اسم على الزّمان راجع است .\r\nقوله : فى بعضها : يعنى فى بعض الصّفات و مقصود از « بعض » اسم فاعل و اسم مفعول مىباشد .\r\nقوله : بكونه بمعنى الحال او الاستقبال : ضمير در « بكونه » به بعض عود مىكند .\r\nقوله : الدّلالة على احدهما : ضمير « هما » به حال و استقبال عود مىنمايد .\r\nقوله : كيف لا : يعنى چگونه مقصود اين نباشد كه دلالت مستند به قرينه است نه به خود صفت .\r\nقوله : و قد اتّفقوا على كونه مجازا فى الاستقبال : ضمير در « كونه » به « بعضها » راجع است .\r\nمتن : لا يقال يمكن ان يكون المراد بالحال فى العنوان زمانه كما هو الظّاهر منه عند اطلاقه و ادّعى انّه الظّاهر فى المشتقّات امّا لدعوى الانسباق من الاطلاق او بمعونة قرينة الحكمة .\r\nلانّا نقول هذا الانسباق و ان كان ممّا لا ينكر الّا انّهم فى هذا العنوان بصدد تعيين ما وضع له المشتقّ لا تعيين ما يراد بالقرينة منه .\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nترجمه :\r\n\r\nاشكال\r\nمرحوم مصنّف مىفرمايد :\r\nاشكال نشود كه ممكنست مقصود از « حال » در عنوان بحث زمان حال باشد چنانچه وقتى آن را بدون قرينه مىگويند ظاهرا مراد همين معنا است و در مشتقّات نيز ادّعاء ظهور نيز شده است و وجه ظهور يا ادّعاء انسباق از اطلاق بوده يا به كمك قرينه حكمت مىتوان آن را احراز نمود و بهر صورت اين امكان و احتمال بسيار قوى است كه مقصود از حال حال نطق باشد .\r\n\r\nجواب\r\nدر جواب مىگوييم :\r\nاين اشكال درست نيست زيرا اگرچه دعواى انسباق از اطلاق در باب مشتقّات امرى است غير قابل انكار ولى بايد توجّه داشت كه حضرات در اين عنوان در مقام تعيين موضوع له مشتقّ هستند نه بيان آنچه به واسطه قرينه از آن اراده مىگردد .\r\n\r\nتحرير و شرح\r\nشرح اشكال چنين است :\r\nاينكه گفته شد مقصود حضرات از « حال » در عنوان بحث حال به لحاظ زمان تلبّس است و بنابراين معناى حال وقت و زمان مىشود كلامى است غير قابل اعتماد زيرا احتمال بسيار قوى دارد كه مقصود ايشان از اين كلمه حال نطق و زمان تكلّم باشد و شاهد بر اين ادّعاء اينست كه ارباب فنّ فرموده‌اند :\r\nظاهرا مشتقّات دلالت بر زمان حال دارند مثلا وقتى مىگويند :\r\nزيد ضارب است از ظاهر اين كلام اين‌طور استفاده مىشود كه وى در\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nحال تكلّم متكلّم متّصف به اين صفت است و دليل بر اين ظهور دو امر مىباشد :\r\nالف : تبادر زمان نطق از اطلاق لفظ بدون قرينه .\r\nب : قرينه حكمت خود دالّ برآن است يعنى متكلّم حكيم وقتى اين لفظ را كه ظهور در زمان نطق دارد وقتى القاء نمود اگر مرادش غير زمان نطق باشد مىبايد قرينه صارفه بياورد و چون نصب چنين قرينه‌اى ننموده پس اطلاق محمول بر همين زمان مىباشد .\r\nشرح جواب از اين اشكال آنست كه :\r\nاگرچه اطلاق مشتقّات ظهور در زمان نطق داشته و اين انسباق و تبادر غير قابل انكار است حتّى قرينه حكمت را نيز منكر نبوده و قبول داريم منتهى از اين استدلال نفعى عائد نمىشود زيرا متمسّكين به اين دو وجه ( انسباق ظهور و قرينه حكمت ) غرضشان اثبات موضوع له مشتقّ بوده و درصدد آن هستند كه بگويند مشتقّ حقيقت است در مطلق حال نسبت و پرواضح است كه اين بيان قرينه نمىشود بر اينكه مرادشان از حال ، حال نطق مىباشد .\r\nو به عبارت ديگر :\r\nلفظ « حال » در دو مقام ذكر مىشود :\r\n1 - مقام موضوع له مشتقّ .\r\n2 - مقامى كه مشتقّ برآن دلالت دارد و لو به معونه قرينه .\r\nحال اگر گفته شد لفظ حال در مقام دوّم ظاهر در حال نطق است مقتضى آن نيست كه در مقام اوّل نيز چنين ظهورى داشته باشد .\r\nو باز به عبارت ديگر :\r\nانسباق و يا قرينه حكمت كه در كلام مستدلّين آمده اقتضايشان تعيين زمان حمل و نسبت در زمان نطق است ولى اين نه از باب موضوعيّت زمان نطق باشد بلكه چون اين زمان با زمان تلبّس متّحد است از زمان تلبّس به آن تعبير شده پس در واقع مقصود همان زمان تلبّس بوده منتهى با عبارتى از آن تعبير شده كه ظهور در وقت نطق دارد و به همان ظهور اكتفاء شده زيرا مخلّ\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nبه مقصود نمىباشد چه آنكه وقت نطق با وقت تلبّس متّفق و متّحد است .\r\nقوله : فى العنوان زمانه : يعنى زمان حال كه مراد وقت نطق است .\r\nقوله : كما هو الظّاهر منه عند اطلاقه : ضمير « هو » به زمان نطق راجع بوده و ضمير در « منه » و « اطلاقه » به حال عائد است و مقصود از « اطلاق » القاء لفظ بدون قرينه است .\r\nقوله : و ادّعى انّه الظّاهر فى المشتقّات : ضمير در « انّه » به زمان نطق راجع است .\r\nقوله : امّا لدعوى الانسباق من الاطلاق : وجه اوّل براى ظهور زمان حال در حال نطق در مشتقّات مىباشد .\r\nقوله : فى هذا العنوان : مقصود از « هذا العنوان » ادّعاء ظهور مشتقّات در زمان نطق مىباشد .\r\nقوله : ما يراد بالقرينة منه : ضمير در « منه » به مشتقّ راجع است .\r\nمتن : سادسها انّه لا اصل فى نفس هذه المسألة يعوّل عليه عند الشّكّ .\r\nو اصالة عدم ملاحظة الخصوصيّة مع معارضتها باصالة عدم ملاحظة العموم لا دليل على اعتبارها فى تعيين الموضوع له .\r\nو امّا ترجيح الاشتراك المعنوى على الحقيقة و المجاز اذا دار الامر بينهما لاجل الغلبة فممنوع ، لمنع الغلبة اوّلا و منع نهوض حجّة على التّرجيح بها ثانيا .\r\nترجمه :\r\n\r\nامر ششم نبودن اصل لفظى در مسئله\r\nمرحوم مصنّف مىفرماين :\r\nدر اصل مسئله مشتقّ اصلى كه بتوان به آن در وقت شكّ اعتماد نمود وجود ندارد .\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nامّا اصالة عدم ملاحظه خصوصيّت :\r\nاين اصل علاوه بر آنكه با اصالة عدم ملاحظة العموم تعارض دارد اساسا دليلى بر اعتبارش در باب تعيين موضوع له در دست نيست و امّا ترجيح اشتراك معنوى بر حقيقت و مجاز در صورت دوران امر بين آن دو باستناد غلبه امرى است ممنوع و غير قابل قبول زيرا :\r\nاوّلا : غلبه را منع كرده و به آن ملتزم نيستم .\r\nثانيا : دليلى بر ترجيح به واسطه غلبه در دست نمىباشد .\r\n\r\nتحرير و شرح\r\nمرحوم مصنّف در اين امر بشرح اين نكته پرداخته‌اند كه براى اثبات موضوع له مشتقّ و اينكه آيا در خصوص زمان تلبّس حقيقت بوده يا در اعمّ از آن اصلى وجود ندارد نه اصل لفظى و نه اصل عملى .\r\nامّا نبودن اصل لفظى :\r\nبه جهت آنكه اصول لفظى كه در اينجا ممكنست باشد عبارتند از :\r\n1 - اصالة عدم الخصوصيّة ( يعنى اصل اينست كه واضع مشتقّات را براى خصوص زمان تلبّس وضع نكرده است ) .\r\n2 - در وقت دوران امر بين مشترك معنوى و حقيقت و مجاز اصل اشتراك است .\r\nو تطبيق اين دوران با مورد بحث چنين است :\r\nامر دائر است بين آنكه مشتقّ در خصوص زمان تلبّس حقيقت و در غير آن اعمّ بوده و بين آنكه در قدر مشترك بين آن دو يعنى اعمّ از هر دو حقيقت باشد اصل مقتضى اشتراك و اعمّ بودن است .\r\n\r\nعدم جريان اصل اوّل\r\nامّا اصل اوّل در اين مقام جارى نيست و جهتش دو امر است :\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nالف : آنكه اين اصل با اصالة عدم ملاحظة العموم معارض مىباشد و پرواضح است اصل در صورتى جريان پيدا مىكند كه اصل معارض و مانع نداشته باشد .\r\nب : بفرض كه اصل مزبور جارى باشد در اين مقام نافع نيست زيرا بحث ما تعيين موضوع له مشتقّ است نه تعيين مراد و اصل يادشده براى تعيين مراد به كار مىرود يعنى از اين اصل در موردى استفاده مىشود كه حقيقت و مجاز هر دو معلوم بوده ولى ندانيم متكلّم كداميك را اراده كرده آنگاه به واسطه اين اصل اثبات مىكنيم كه مرادش حقيقت است زيرا اصل آنست كه خاص ملاحظه نشده و عامّ مراد مىباشد البتّه در صورتى كه معناى حقيقى عامّ و خاصّ مجاز باشد .\r\n\r\nعدم جريان اصل دوّم\r\nو امّا اصل دوّم :\r\nبايد گفت مبنا و اساس حجّيّت آن غلبه مىباشد و آن نيز داراى دو اشكال است :\r\nج : آنكه وجود غلبه اصلا ممنوع است يعنى قبول نداريم كه مشترك معنوى بر حقيقت و مجاز غلبه داشته باشد .\r\nد : بفرض غلبه وجودى دليلى بر ترجيح آن در دست نيست .\r\nقوله : سادسها : يعنى سادس الامور .\r\nقوله : انّه لا اصل فى نفس هذه المسألة : ضمير در « انّه » به معناى « شأن » مىباشد و مقصود از « اصل مسئله » عنوان آن است .\r\nقوله : يعوّل عليه عند الشّكّ : ضمير در « عليه » به اصل راجع بوده و اين جمله صفت است براى « اصل » .\r\nقوله : مع معارضتها : ضمير مؤنّث به « اصالة عدم ملاحظة الخصوصيّة » راجع است .\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nقوله : لا دليل على اعتبارها : ضمير مؤنّث به « اصالة عدم ملاحظة الخصوصيّة » عود مىكند .\r\nقوله : اذا دار الامر بينهما : يعنى بين اشتراك معنوى و حقيقت و مجاز .\r\nقوله : لاجل الغلبة : كلمه « لاجل » جارّ و مجرور ، متعلّق است به « ترجيح » .\r\nقوله : على التّرجيح بها : ضمير در « بها » به غلبه عود مىكند .\r\nمتن : و امّا الاصل العملي فيختلف فى الموارد :\r\nفاصالة البراءة فى مثل « اكرم كلّ عالم » يقتضى عدم وجوب اكرام ما انقضى عنه المبدا قبل الايجاب كما انّ قضيّة الاستصحاب وجوبه لو كان الايجاب قبل الانقضاء .\r\nترجمه :\r\n\r\nكلام در اصل عملى در مسئله\r\nو امّا اصل عملى در موارد مختلف و متغاير است :\r\nمثلا در مثل « اكرم كلّ عالم » اصالة البراءة مقتضى آنست كه ذاتى كه مبدأ علم قبل از ايجاب از او منقضى شده واجب الاكرام نباشد چنانچه اگر ايجاب و امر بوجوب اكرام قبل از انقضاء مبدأ از ذات صادر شده باشد اقتضاى استصحاب وجوب اكرام آن مىباشد .\r\n\r\nتحرير و شرح\r\nدر اين عبارات مرحوم مصنّف بموارد جريان اصل عملى در اين مسئله اشاره كرده و مىفرماين :\r\nاصول عمليّه نسبت بموارد اين مسئله مختلف است :\r\nمثلا اگر مولا به بنده‌اش گفت : اكرم كلّ عالم بر بنده لازم است كسانى را كه در وقت اكرام عالم هستند قطعا مورد اكرام قرار دهد امّا افرادى\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nرا كه قبلا اين وصف را داشته و سپس از آنها زائل و منقضى شده است در صورتى كه انقضاء مبدأ از آنها پيش از ورود امر باشد مجراى اصالة البراءة بوده و بدين ترتيب اكرامشان واجب نيست ولى اگر پس از امر و حصول ايجاب وصف از آنها منقضى شده باشد استصحاب وجوب اكرام مقتضى لزوم مىباشد .\r\nقوله : ما انقضى عنه المبدا قبل الايجاب : مقصود از « مبدأ » در اينجا علم مىباشد .\r\nقوله : قضيّة الاستصحاب وجوبه : يعنى وجوب الاكرام .\r\nمتن : فاذا عرفت ما تلونا عليك فاعلم :\r\nانّ الاقوال فى المسألة و ان كثرت الّا انّها حدثت بين المتأخّرين بعد ما كانت ذات قولين بين المتقدّمين لاجل توهّم اختلاف المشتقّ باختلاف مباديه فى المعنى او بتفاوت ما يعتريه من الاحوال و قد مرّت الاشارة الى انّه لا يوجب التّفاوت فيما نحن بصدده و يأتى له مزيد بيان فى اثناء الاستدلال على ما هو المختار و هو اعتبار التّلبّس فى الحال وفاقا لمتأخّرى الاصحاب و الاشاعرة و خلافا لمتقدّميهم و المعتزلة .\r\nترجمه :\r\n\r\nمنشا پيدايش اقوال در مشتقّ\r\nپس از آنچه بر شما تلاوت نموديم اكنون مىگوييم :\r\nبدان كه اقوال در اين مسئله اگرچه بسيار و مختلف است امّا اين كثرت بين متأخّرين پيدا شده بعد از آنكه بين متقدّمين دو قول بيشتر نبوده است .\r\nو منشا اين اختلاف و كثرت آنست كه مبادى مشتقّات در معانى با يكديگر مختلف بوده يا طوارى و عوارض بر معنا در آنها متفاوت و متغاير مىباشد .\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nولى چنانچه قبلا به آن اشاره شد اين اختلاف مبادى در معنا و يا تغاير عوارض بر معنا سبب تغاير و تفاوت در بحث نشده و جهت مورد بحث را تغيير نمىدهند و ان‌شاءالله در اثناء استدلال بر رأى مختار كه اعتبار تلبّس باشد چنانچه متأخّرين از اصحاب و اشاعره نيز به آن قائل شده و متقدّمين از اصحاب و معتزله با آن مخالفت كرده‌اند بيان و تقرير بيشترى خواهد آمد .\r\n\r\nتحرير و شرح\r\nمرحوم مصنّف مىفرماين :\r\nپس از تمهيد امور ششگانه اينك مىگوييم اقوال در مشتقّ بين متقدّمين از اصحاب از دو تا متجاوز نبوده برخى آن را در خصوص متلبّس و گروهى در اعمّ از آن حقيقت مىدانسته‌اند ولى بعدا بين متأخّرين اقوال متكثّر شد و منشا اين تكثّر و اختلاف دو امر مىباشد :\r\nالف : اختلاف و تغاير مبادى در معنا با يكديگر .\r\nب : تفاوت طوارى و تغاير حالات مشتقّات با هم .\r\nمؤلّف گويد :\r\nاختلاف و تغاير مبادى در معنا با هم مانند اينكه برخى از مبادى دلالت بر حدث داشته همچون ضرب و قيام و قعود و بعضى ديگر چنين نمىباشند لذا همين اختلاف سبب شده كه گروهى در مشتقّاتى كه داراى مبادى حدوثى هستند بقاء مبدأ در ذات را اعتبار نموده و در غير آن به چنين شرطى قائل نشده‌اند .\r\nچنانچه گاهى ديده شده كه پاره‌اى از مبادى از مصادر سيّاله و منتقله بوده همچون اخبار و كلام و برخى اين‌طور نيستند ازاين‌رو بعضى فرموده‌اند مشتقّاتى كه داراى مصادر سيّاله هستند بقاء مبدأ در ذات آنها معتبر نبوده ولى در غير مبادى سيّاله اين امر شرط است .\r\nو امّا تفاوت مشتقّات در طوارى و حالات نظير اينكه برخى تفصيل\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nداده و گفته‌اند اگر مشتقّ محكوم عليه باشد بقاء مبدأ در آن معتبر نبوده ولى در صورتى كه محكوم به باشد معتبر است .\r\nمرحوم مصنّف مىفرماين :\r\nقبلا گفتيم كه هيچيك از اين تغاير و تفاوت‌ها نبايد منشا تفصيل شده و رأيى را به خودش اختصاص دهد و ان‌شاءالله در ضمن ادلّه‌اى كه بر قول مختار مىآوريم اين امر را كما هو حقّه اثبات مىنمائيم .\r\nسپس بقول مختار خود اشاره نموده و مىفرمايد :\r\nحقّ از نظر ما اينست كه مشتقّ حقيقت در خصوص متلبّس مىباشد و در اين قول متأخّرين از اصحاب و نيز اشاعره با ما موافق ولى متقدّمين و معتزله با آن مخالف هستند .\r\nقوله : الّا انّها حديث بين المتأخّرين : ضمير در « انّها » به اقوال راجع است .\r\nقوله : بعد ما كانت ذات قولين : ضمير در « كانت » به « المسألة » راجع است .\r\nقوله : او بتفاوت ما يعتريه من الاحوال : ضمير در « يعتريه » به مشتقّ عود مىكند .\r\nقوله : الى انّه لا يوجب التّفاوت : ضمير در « انّه » به « اختلاف مبادى و تفاوت ما يعتريه » راجع است .\r\nقوله : و يأتى له مزيد بيان : ضمير در « له » به « عدم ايجاب التّفاوت فيما نحن بصدده » راجع است .\r\nقوله : و هو اعتبار التّلبّس : ضمير « هو » به « المختار » راجع است .\r\nمتن : و يدلّ عليه تبادر خصوص المتلبّس بالمبدا فى الحال .\r\nو صحّة السّلب مطلقا عمّا انقضى عنه كالمتلبّس به فى الاستقبال .\r\nو ذلك لوضوح انّ مثل « القائم » و « الضّارب » و « العالم » و ما يرادفها\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nمن سائر اللّغات لا يصدق على من لم يكن متلبّسا بالمبادى و إن كان متلبّسا بها قبل الجرى و الانتساب و يصحّ سلبها عنه ، كيف و ما يضادّها بحسب ما ارتكز من معناها فى الاذهان يصدق عليه ، ضرورة صدق « القاعد » عليه فى حال تلبّسه بالقعود بعد انقضاء تلبّسه بالقيام ، مع وضوح التّضادّ بين « القاعد » و « القائم » بحسب ما ارتكز لهما من المعنى كما لا يخفى .\r\nترجمه :\r\n\r\nاستدلال مصنّف ( ره ) براى قول مختار\r\nمصنّف ( ره ) مىفرمايد :\r\nو بر قول مختار تبادر خصوص متلبّس به مبدأ در حال و صحّت سلب از ذاتى كه مبدأ از آن منقضى است همچون ذات متلبّس به مبدأ در استقبال دلالت مىكند چه آنكه واضح و روشن است مثل « قائم » و « ضارب » و « عالم » و اشباه و نظائر اين‌ها از ساير لغات بر كسى كه به مبادى اين مشتقّات متلبّس نيست صادق نمىباشند اگرچه قبل از حمل به آنها تلبّس داشته بلكه مىتوان گفت مشتقّات يادشده را از غير متلبّس مىتوان سلب كرد ، چگونه نتوان اين عناوين را از غير متلبّس كرد و حال آنكه عناوين اضداد با اين‌ها بسا بر غير متلبّس صادق است زيرا ضرورى و بديهى است شخص قائم پس از زوال قيام از وى و تلبّس او به قعود عنوان « قاعد » بر او صادق است كه بحسب آنچه در ذهن مرتكز است با « قائم » ضدّ مىباشد .\r\n\r\nتحرير و شرح\r\nحاصل فرموده مصنّف در اين مقام آنست كه :\r\nدليل بر قول مختار دو امر مىباشد :\r\nالف : تبادر خصوص متلبّس به مبدأ ، يعنى وقتى مىگويند زيد ضارب\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nاين‌طور به ذهن مىآيد كه زيد در همان وقت زدن اين عنوان را داشته و حمل « ضارب » بر او به واسطه متكلّم به لحاظ همين حال بوده بنابراين اگر وى در يك ماه پيش فاعل اين فعل بوده و هم‌اكنون از وى زائل شده باشد و مع‌ذلك متكلّم او را به اين عنوان متّصف كرده و وصف « ضارب » را بر او حمل كند عالم به وضع ذهنش به اين معنا منتقل مىشود كه متكلّم اطلاقش باعتبار حال تلبّس زيد به اين وصف مىباشد نه آنكه وصف يادشده را در اعمّ از آن استعمال نموده است .\r\nب : صحّت سلب مشتقّات از ذواتى كه مبادى از آنها منقضى شده چنانچه از ذاتى كه در آينده به مبدأ متلبّس مىشود سلب مشتقّ باتّفاق اهل دانش جايز و صحيح است .\r\nو شرح اين دليل آنست كه بگوئيم :\r\nصفات « قائم » و « ضارب » و « عالم » و مرادف اين اوصاف از ساير لغات و السنه بر ذاتى كه به مبدأ اين اوصاف متلبّس نبوده صادق نيستند اگرچه ذات مزبور قبلا متّصف بصفات يادشده باشد چه آنكه پس از زوال و انقضاء اين مبادى ، مبادى ضد پديد آمده و ذات باوصاف ضد اين صفات موصوف مىشود و پرواضح است پس از جاىنشين شدن اوصاف ضد ديگر اطلاق صفات پيش قابل سلب و نفى آنها صحيح است و نفس همين صحت سلب دليل است كه اطلاق بنحو مجازى است مثلا :\r\nاگر زيد قبلا قائم بوده و بعدا نشسته باشد در حال دوّمى صفت « قاعد » بر او صادق است نه « قائم » زيرا بحسب ذهن بين اين دو صفت تضادّ است ازاين‌رو نمىتوان بر شخصى كه به يكى از دو وصف ضدّ موصوف است صفت ضدّش را اطلاق نمود .\r\nقوله : و يدلّ عليه : ضمير در « عليه » به قول مختار راجع است .\r\nقوله : و صحّت السّلب مطلقا : چه بحمل اوّلى و چه حمل شايع .\r\nقوله : كالمتلبّس به فى الاستقبال : ضمير در « به » به مبدأ راجع است و\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nمقصود اينست كه :\r\nهمان‌طورىكه مشتقّ را در حال مىتوان از ذاتى كه در آينده به آن متلبّس مىشود سلب نمود و در آن اتّفاق و اجماع است بايد بگوئيم نسبت به هر ذاتى كه وصف و مبدأ از آن منقضى باشد اين سلب و نفى صحيح است اگرچه قبلا به آن متّصف بوده و بعدا از او منقضى شده است .\r\nقوله : و ذلك لوضوح الخ : يعنى و شرح صحّت السّلب آنست كه . . .\r\nقوله : و ما يرادفها من سائر اللّغات : ضمير در « يرادفها » به قائم و ضارب و عالم راجع بوده و مقصود از مرادفات ترجمه اين كلمات در السنه و لغات ديگر مىباشد همچون ايستاده و زننده و دانشمند در لغت فارسى .\r\nقوله : و ان كان متلبّسا بها قبل الجرى : ضمير در « بها » به مبادى راجع است .\r\nقوله : و يصحّ سلبها عنه : ضمير در « سلبها » به اوصاف مزبور يعنى قائم و ضارب و عالم راجع بوده و ضمير در « عنه » به « من لم يكن متلبّسا » عود مىنمايد .\r\nقوله : و ما يضادّها : ضمير در « يضادّها » به اوصاف ثلاثه يعنى قائم و ضارب و عالم عود مىكند و ضدّ اين اوصاف عبارتست از قاعد و غير ضارب و جاهل .\r\nقوله : من معناها : يعنى من معنى هذه الاوصاف .\r\nقوله : يصدق عليه : ضمير فاعلى در « يصدق » به « ما يضادّها » راجع بوده و ضمير مجرورى در « عليه » به « من لم يكن متلبّسا » عود مىنمايد .\r\nقوله : ضرورة صدق القاعد عليه : ضمير در « عليه » به « من لم يكن بقائم » عود مىكند .\r\nقوله : فى حال تلبّسه بالقعود : ضمير مجرورى در « تلبّسه » به من موصوله راجع است .\r\nقوله : بحسب ما ارتكز لهما من المعنى : مراد مصنّف ( ره ) اينست كه :\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nهمان‌طورىكه بين مبادى مثل قيام و قعود تضادّ مىباشد پس بين صفات يعنى قائم و قاعد نيز اين تضادّ وجود دارد .\r\nمتن : و قد يقرّر هذا وجها على حدة و يقال :\r\nلا ريب فى مضادّة الصّفات المتقابلة المأخوذة من المبادى المتضادّة على ما ارتكز لها من المعانى ، فلو كان المشتقّ حقيقة فى الاعمّ لما كان بينها مضادّة ، بل مخالفة ، لتصادقها ، فيما انقضى عنه المبدا و تلبّس بالمبدا الآخر .\r\nترجمه :\r\n\r\nتقرير صحّت سلب بعنوان وجه ديگر براى قول مختار\r\nمرحوم مصنّف مىفرماين :\r\nتقرير و بيانى كه براى صحّت سلب نموديم برخى آن را بعنوان دليل ديگرى براى قول مختار ذكر نموده و گفته‌اند :\r\nشكّى نيست كه صفات متقابل مأخوذ از مبادى متضادّ با هم متضادّ هستند ، پس اگر مشتقّ حقيقت در اعمّ باشد لازم مىآيد كه بين اين صفات تضادّ وجود نداشته بلكه با هم متخالف باشند چون بحسب فرض هر دو در ذاتى كه مبدأ از آن منقضى شده و مبدأ ديگر در آن پديد آمده صادق مىباشند .\r\n\r\nتحرير و شرح\r\nحاصل اين تقرير آنست كه :\r\nبدون شكّ و شبهه صفات مأخوذ از مبادى متضادّ با يكديگر تضادّ دارند يعنى قائم كه از قيام اخذ شده با قاعد كه از قعود مأخوذ است با هم متضادّ مىباشند و همچنين عالم و جاهل .\r\nو يكى از احكام مسلّم و قطعى متضادّين آنست كه هرگز با هم در يك موضوع اجتماع نمىكنند با توجّه به اين نكته اگر ذاتى كه قبلا به مبدائى از مبادى\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nمتلبّس بود و اكنون اين مبدأ از آن منقضى و به ضدّ آن متلبّس شده همچون مبدأ قيام كه به قعود مبدّل شود و بدين ترتيب قائم ، قاعد گردد حال اگر به قاعد نيز بتوان حقيقتا قائم گفت و به عبارت ديگر :\r\nقائم را در اعمّ از متلبّس و منقضى حقيقت بدانيم لازم مىآيد كه بين اين دو مبدأ يعنى قيام و قعود و در نتيجه بين دو وصف قائم و قاعد تضادّ نبوده بلكه تخالف باشد زيرا بحسب فرض در ذاتى كه قائم نيست هم قائم صدق نمود و هم قاعد و چون متخالفين در يك مورد با هم مجتمع مىشوند لاجرم بين دو وصف مزبور بايد اين نسبت حاكم باشد درحالىكه اين خلاف فرض است .\r\nقوله : و قد يقرّر هذا وجها على حدة : مشار اليه « هذا » تقريرى است كه براى صحّت سلب شد .\r\nقوله : على ما ارتكز لها من المعانى : ضمير در « لها » به « مبادى » راجع بوده و كلمه « على ما » جارّ و مجرور و متعلّق است به « المتضادّة » .\r\nقوله : لما كان بينها مضادة : ضمير در « بينها » به مبادى راجع است .\r\nقوله : لتصادقها : يعنى لتصادق المبادى المتضادّة .\r\nمتن : و لا يرد على هذا التّقرير ما آورده بعض الاجلّة من المعاصرين من عدم التّضادّ على القول بعدم الاشتراط ، لما عرفت من ارتكازه بينها كما فى مباديها .\r\nان قلت لعلّ ارتكازه لاجل الانسباق من الاطلاق لا الاشتراط .\r\nقلت لا يكاد يكون لذلك ، لكثرة استعمال المشتقّ فى موارد الانقضاء لو لم يكن باكثر .\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nترجمه : و بر اين تقرير آنچه را كه برخى از اجلّه معاصرين وارد نموده و بعنوان اشكال ذكر كرده وارد نيست .\r\nوى فرموده :\r\nبنا بر آنكه تلبّس ذات به مبدأ در مشتقّ شرط نباشد تضادّ بين صفات وجود ندارد ازاين‌رو از طريق برهان تضادّ نمىتوان قائلين بعدم وضع مشتقّات براى خصوص متلبّس را مجاب و قانع ساخت وجه عدم ورود اين اشكال آنست كه :\r\nتضادّ بين اين صفات ارتكازى است همان‌طورىكه در مبادى آنها اين تضادّ ارتكازى مىباشد .\r\n\r\nسؤال\r\nشايد ارتكاز تضادّ بين اين صفات مستند به استعمالات و اطلاقات باشد نه آنكه معلول اشتراط باشد .\r\n\r\nجواب\r\nاين‌طور نيست كه به واسطه اطلاقات و استعمالات تضادّ حاصل باشد زيرا استعمال مشتقّ در موارد انقضاء اگر بيشتر از موارد تلبّس نباشد خود استعمالات و اطلاقات كثيرى مىباشد .\r\n\r\nتحرير و شرح\r\nحاصل آنچه مرحوم مصنّف در اينجا آورده‌اند جواب از اشكالى است كه مرحوم محقّق رشتى در بدايع فرموده و شرح آن با جوابش چنين است :\r\n\r\n","description":"","footnote":"","page_name":" 340 ","page_number":340},
  {"content":"\r\n\r\n\r\nكلام محقّق رشتى ( ره ) در بدايع\r\nمرحوم حاج ميرزا حبيب اللّه رشتى در كتاب بدايع فرموده‌اند :\r\nاين تقرير كه مبتنى بر تضادّ صفات و مشتقّات مىباشد همچون قائم و قاعد يا عالم و جاهل در صورتى صحيح و تمام است كه در مشتقّ قائل باشتراط شده و آن را حقيقت در خصوص متلبّس به مبدأ بدانيم چه آنكه در اين فرض بديهى است معناى « قائم » ذات مشروط به اتّصافش بقيام مىشود و بالضّروره اين معنا با « قاعد » كه به معناى ذات مشروط به اتّصافش بقعود تضادّ دارد چون هركدام از قبيل ماهيّت به شرط شىء شده با اين خصوصيّت كه « شىء مشروط » در هركدام با ديگرى تضادّ كامل دارد ازاين‌رو تقرير برهان تضادّ صرفا دليل اقناعى براى قائلين باشتراط مىباشد ولى كسانى كه مشتقّ را در اعمّ از متلبّس حقيقت مىدانند اين برهان بر ايشان بىاساس است زيرا معناى « قائم » از نظر ايشان ذات لا به شرط مىشود يعنى چه قيام را واجد بوده و چه فاقد و پرواضح است اين معنا با معناى « قاعد » كه آن نيز ذات لا به شرط از تلبّس بقعود يا انقضاء اين مبدأ از آن مىباشد هيچ‌گونه تضادّى ندارد چه آنكه در محلّش مقرّر است كه ذوات و ماهيّات لا به شرط هيچ‌گونه تضادّ و تنافى با هم ندارند .\r\n\r\nجواب مرحوم مصنّف\r\nمرحوم مصنّف مىفرمايد :\r\nتضادّ بين اين صفات ناشى از تضادّى است كه بحسب ارتكاز بين مبادى اين صفات وجود دارد و اين بنا بر جميع اقوال و مبانى امر ثابت و مستقرّى است چه قائل باشتراط شده و چه اعمّى شويم پس اين‌طور نيست كه تضادّ بين صفات فقط بنا بر رأى اشتراطىها بوده و بنا بر مبناى اعمّىها تضادّ مرتفع باشد .\r\n\r\n","description":"","footnote":"","page_name":" 341 ","page_number":341},
  {"content":"\r\n\r\n\r\nكلام مرحوم محقّق مشگينى در حاشيه\r\nمرحوم ميرزا ابو الحسن مشگينى صاحب حاشيه در اين مقام مىفرماين :\r\nمقصود مصنّف از « لما عرفت من ارتكازه الخ » اينست كه استدلال محقّق رشتى را جواب دهند و استدلال ميرزاى رشتى ( ره ) را اين‌طور تقرير فرموده :\r\nغرض ايشان از استدلال مزبور اينست كه اگر از طريق برهان تضادّ بخواهيم اشتراط يعنى وضع مشتقّ در خصوص من تلبّس بالمبدا را اثبات كنيم اين استدلال دورى است و باطل مىباشد .\r\n\r\nشرح دور\r\nاگر دليل بر وضع مشتقّات در خصوص متلبّس به مبدأ برهان تضادّ باشد اقتضاى دليليّت آنست كه علم به وضع مشتقّات در متلبّس موقوف برآن باشد چه آنكه علم بمدلول موقوف بر علم به دليل مىباشد درحالىكه علم به تضادّ صفات موقوف بر آنست كه بدانيم مشتقّات در خصوص متلبّس به مبدأ وضع شده‌اند و اين دور واضح و صريح است لذا نمىتوان آن را از ادلّه قائل باشتراط قرار داد .\r\n\r\nجواب مرحوم مصنّف از اشكال دور\r\nمرحوم مصنّف در جواب از اين اشكال مىفرماين :\r\nعلم به تضادّ ارتكازى است و بدين ترتيب اشكال دور مرتفع است زيرا علم تفصيلى به وضع مشتقّات در خصوص متلبّس به مبدأ موقوف بر علم ارتكازى اجمالى به تضادّ است و اين علم ارتكازى موقوف بر علم تفصيلى مزبور نبوده بلكه متوقّف بر علم اجمالى به وضع مشتقّات در خصوص متلبّس مىباشد و به عبارت ديگر :\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nعلم ارتكازى بتضادّ اوصاف مستند به اينست كه مشتقّات در خصوص متلبّس به مبدأ وضع شده‌اند .\r\nسپس اين كلام زمينه براى اشكال و سؤال بعدى را فراهم مىكند كه شرحش چنين است :\r\n\r\nسؤال و اشكال\r\nاين‌طور نيست كه علم ارتكازى بتضادّ صفات ( مشتقّات ) مستند به اشتراط و وضع مشتقّات در خصوص متلبّس به مبدأ باشد بلكه منشا آن اينست كه استعمال و اطلاق مشتقّ در متلبّس غلبه وجودى داشته به‌طورىكه در ذاتى كه مبدأ از آن منقضى است قليل الاستعمال مىباشد .\r\n\r\nجواب از اشكال\r\nاين ادّعاء صحيح نيست زيرا استعمال مشتقّ در ذاتى كه مبدأ از آن منقضى شده اگر بيشتر از ذات متلبّس به مبدأ نباشد لااقلّ بايد گفت استعمالى رائج و شايع و كثير مىباشد پس نمىتوان ادّعاى قلّت وجودى آن را نمود و سپس آن را منشا حصول علم ارتكازى به تضادّ دانست .\r\nقوله : و لا يرد على هذا التّقرير : مقصود از « هذا التّقرير » تقرير برهان تضادّ مىباشد .\r\nقوله : من ارتكازه بينها : ضمير در « ارتكازه » به تضادّ و در « بينها » به صفات راجعست .\r\nقوله : كما فى مباديها : ضمير مؤنّث به مشتقّات و صفات راجع است .\r\nقوله : لعلّ ارتكازه : يعنى ارتكاز تضادّ .\r\nقوله : من الاطلاق : يعنى من الاستعمال .\r\nقوله : لا يكاد يكون لذلك : ضمير در « يكون » به ارتكاز تضادّ راجع بوده\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nو مشار اليه « ذلك » اطلاق مىباشد .\r\nقوله : لو لم يكن باكثر : ضمير در « لم يكن » به استعمال در موارد انقضاء راجع است .\r\nمتن : ان قلت على هذا يلزم ان يكون فى الغالب او الاغلب مجازا و هذا بعيد و ربّما لا يلائمه حكمة الوضع .\r\nلا يقال : كيف ، و قد قيل بانّ اكثر المحاورات مجازات .\r\nفانّ ذلك لو سلّم فانّما هو لاجل تعدّد المعانى المجازيّة بالنّسبة الى المعنى الحقيقى الواحد .\r\nنعم : ربّما يتّفق ذلك بالنّسبة الى معنى مجازى لكثرة الحاجة الى التّعبير عنه لكن اين هذا ممّا اذا كان دائما كذلك فافهم .\r\nترجمه :\r\n\r\nسؤال\r\nاگر گفته شود : بنابراين لازم مىآيد كه در غالب يا اغلب موارد استعمال مشتقّ مجازى باشد و اين امر بعيدى است و بسا با حكمت وضع مناسب نمىباشد .\r\nگفته نشود : چگونه اين امر بعيد باشد و حال آنكه اكثر محاورات و سخنان بين اهل عرف مجازات هستند .\r\nزيرا ، اوّلا قبول نداريم كه اكثر محاورات مجاز بوده و بفرض تسليم آن كثرت بخاطر آنست كه معانى حقيقى يكى و مجازات متعدّد است قهرا معناى مجازى نسبت به حقيقت كثير و زياد مىشود .\r\nبلى : مىتوان گفت كه معانى مجازى چون زياد مورد حاجت هستند لاجرم تعبير از آنها بطور كثرت واقع مىشود ولى اين امر كجا و دائمى بودن مجاز كجا .\r\n\r\n","description":"","footnote":"","page_name":" 344 ","page_number":344},
  {"content":"\r\n\r\n\r\nتحرير و شرح\r\nحاصل اشكال آنست كه اگر مشتقّ در اعمّ از متلبّس به مبدأ مجاز بوده و مع‌ذلك استعمالش در اين معنا كثير بلكه اكثر از استعمال آن در معناى حقيقى كه خصوص متلبّس به مبدأ بوده باشد لازم مىآيد مجاز نسبت به حقيقت يا اكثر بوده يا كثير و غالب باشد و اين نه تنها امر بعيدى است بلكه با حكمت وضع نيز تناسب ندارد .\r\nسپس مستشكل به خودش ايرادى به اين شرح وارد نموده است :\r\nكثرت مجاز يا احيانا اكثر بودنش از حقيقت امر بعيدى نيست زيرا اكثر محاورات و سخنان ابناء عرف از سنخ مجاز مىباشد پس با اين ترتيب چه مانعى دارد كه استعمال مشتقّ در معناى مجازيش كه اعمّ از متلبّس و منقضى باشد بيشتر از معناى حقيقى آن يعنى خصوص متلبّس باشد .\r\nسپس در جواب از اين اشكال چنين گفته :\r\nاوّلا : نمىپذيريم كه امر در خارج چنين بوده و مجازات از حقائق بيشتر باشند يعنى استعمالات مجازى از استعمالات و اطلاقات حقيقى بيشتر يا حتّى مساوى باشند و كسى چنين ادّعائى را ننموده و بفرض اگر كسى هم به اين كلام تفوّه نموده باشد مقصودش نه اينست كه اطلاقات مجازى بيشتر از استعمالات حقيقى باشد بلكه مراد اينست كه غالبا بلكه اكثرا اين‌طور است كه مجازات الفاظ نسبت به معناى حقيقى آنها بيشتر است يعنى اگر لفظى مثلا همچون اسد معناى حقيقى آن فقط يكى باشد يعنى حيوان مفترس مجازاتش بيشتر از يكى است چون شجاع و محموم ( تب‌دار ) و ابخر ( كسى كه بوى دهانش ناپسند است ) و اين غير از آنست كه استعمال لفظ در معناى مجازى بيش از استعمال آن در معناى حقيقى باشد .\r\nالبتّه ممكنست گاهى به واسطه كثرت احتياج و وفور نياز بمجاز اطلاقات و تعبيرات از آن نسبت به آن بيش از حقيقت باشد همچون مجاز\r\n\r\n","description":"","footnote":"","page_name":" 345 ","page_number":345},
  {"content":"\r\n\r\nمشهور مانند استعمال ( امر ) در ندب كه ادّعاء شده است از اين قبيل مىباشد ولى اين امر هميشگى نبوده بلكه بطور اتّفاقى است و نمىتوان حتّى نام كثرت برآن نهاد .\r\nقوله : على هذا يلزم : مشار اليه « هذا » كثرة استعمال المشتقّ فى موارد الانقضاء بل اكثريّته مىباشد .\r\nقوله : و هذا بعيد : مشار اليه « هذا » اكثريّت و يا كثرت مجاز مىباشد .\r\nقوله : و ربّما لا يلائمه حكمة الوضع : ضمير منصوبى در « لا يلائمه » به « هذا » عود مىكند .\r\nو تقرير حكمت وضع آنست كه بگوئيم :\r\nغرض واضع از وضع لغات اينست كه آنها را قالب معانى موضوع له قرار داده باشد به‌طورىكه وقتى الفاظ القاء شدند صرفا همين معانى موضوع له اراده گردند مگر در موارد بسيار نادر و مواضع استثنائى كه به معونه قرينه و ملاحظه علاقه لفظ را در امور و معانى مجازى استعمال مىكنند حال اگر بنا شود كه اين معانى مجازى در مقام استعمال بيشتر از موضوع له و حقيقت مورد استعمال قرار بگيرند غرض از وضع آنها نقض مىگردد .\r\nقوله : لا يقال كيف : مقصود از « كيف » اينست كه چگونه غالب يا اغلب بودن مجاز بعيد باشد و حال آنكه چنين گفته شده است . . .\r\nقوله : فانّ ذلك لو سلّم : جواب است براى « لا يقال » و مشار اليه « ذلك » اكثر محاورات از قبيل مجاز بودن مىباشد .\r\nقوله : فانّما هو لاجل تعدّد المعانى المجازيّة : ضمير « هو » به « ذلك » راجع است .\r\nقوله : ربّما يتّفق ذلك : مشار اليه « ذلك » اكثريّت استعمال مجازى از حقيقى مىباشد .\r\nقوله : لكثرة الحاجة الى التّعبير عنه : ضمير در « عنه » به مجاز عود مىكند .\r\nقوله : لكن اين هذا : مشار اليه « هذا » اتّفاقى بودن استعمال مجاز\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nمىباشد .\r\nقوله : ممّا اذا كان دائما : ضمير در « كان » به اطلاق و استعمال مجازى عود مىكند .\r\nقوله : كذلك : يعنى اكثر بودن مجاز از حقيقت در مقام استعمال و اطلاق مىباشد .\r\nقوله : فافهم : اشاره است به اينكه اگر استعمال در معناى مجازى بر خلاف حكمت وضع است در آن فرقى نيست بين آنكه در مورد نادر و قليلى استعمال شود يا بطور كثرت صورت گيرد .\r\nمتن : قلت مضافا الى انّ مجرّد الاستبعاد غير ضائر بالمراد بعد مساعدة الوجوه المتقدّمة عليه ، انّ ذلك انّما يلزم لو لم يكن استعماله فيما انقضى به لحاظ حال التّلبّس مع انّه به مكان من الامكان فيراد من جاء الضّارب او الشّارب و قد انقضى عنه الضّرب و الشّرب ، جاء الّذى كان ضاربا و شاربا قبل مجيئه حال التّلبّس بالمبدا لا حينه بعد الانقضاء كى يكون الاستعمال به لحاظ هذا الحال و جعله معنونا بهذا العنوان فعلا بمجرّد تلبّسه قبل مجيئه ضرورة انّه لو كان للاعمّ لصحّ استعماله به لحاظ كلا الحالين .\r\nترجمه :\r\n\r\nجواب از سؤال\r\nمرحوم مصنّف در جواب از سؤال كه بعنوان « ان قلت » عنوان شد مىفرماين :\r\nمضافا به اينكه صرف استبعاد مضرّ به مقصود نبوده چه آنكه وجوه و ادلّه متقدّمه مساعد و كمك گفته ما مىباشد .\r\nمىگوييم : اين ايراد و اشكال زمانى متوجّه كلام ما مىشود كه استعمال مشتقّ در منقضى به لحاظ حال تلبّس نباشد درحالىكه امكان اين\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nلحاظ فراهم است .\r\nبنابراين از مثال : جاء الضارب يا جاء الشارب درحالىكه ضرب و شرب از ذات منقضى شده است اين معنا اراده مىشود :\r\nذاتى كه قبل از آمدن ، ضارب و شارب بود و تلبّس به ضرب يا شرب داشت آمد نه آنكه مراد از آن اين باشد .\r\nكسى كه مبدأ ضرب و شرب از او منقضى شده و در حال آمدن تلبّس به اين دو مبدأ را نداشته آمد و صفتش ضارب يا شارب بود .\r\nچه آنكه اگر معناى دوّمى مراد باشد استعمال ضارب و شارب به لحاظ زمان انقضاء بوده و شخص را بمجرّد آنكه قبل از آمدن متّصف به مبدأ ضرب و شرب بوده معنون بعنوان ضارب و شارب قرار داده‌ايم و البتّه اين اطلاق مجازى مىشود چه آنكه اگر اين دو لفظ و اشباه آن دو براى اعمّ از متلبّس و منقضى مىبودند استعمالش به لحاظ هر دو حال بطور حقيقت مىبايد صحيح باشد .\r\n\r\nتحرير و شرح\r\nمرحوم مصنّف از سؤال سابق دو جواب مىدهند :\r\n1 - اينكه گفته شد اگر مشتقّ حقيقت در خصوص متلبّس باشد چون استعمالش در موارد انقضاء زياد بلكه اكثر از موارد متلبّس مىباشد لازم مىآيد اكثريّت مجاز از حقيقت و اين امر بعيدى است .\r\nدر جواب مىگوييم : اين صرف استبعادى بيش نيست و نامش را نمىتوان استدلال يا احيانا اشكال نهاد زيرا با در نظر گرفتن ادلّه گذشته و اثبات مدّعا با آنها هيچ بعدى ندارد كه معناى حقيقى مشتقّات خصوص متلبّس بوده ولى مع‌ذلك استعمالش در موارد انقضاء زياد يا احيانا بيشتر باشد .\r\n\r\n","description":"","footnote":"","page_name":" 348 ","page_number":348},
  {"content":"\r\n\r\n2 - جواب دوّم اينست كه اساسا استعمال مشتقّ در موارد انقضاء مجاز نيست تا اكثريّت مجاز نسبت به حقيقت پيش بيايد چه آنكه استعمال مشتقّ در مورد انقضاء به دو نحو صورت مىگيرد :\r\nالف : آنكه اطلاق وصف به لحاظ حال تلبّس باشد .\r\nب : آنكه استعمال صفت به ملاحظه حال انقضاء صورت گيرد و مجوّزش تلبّس ذات به صفت در زمان قبل باشد .\r\nبا توجّه به اين نكته مىگوييم :\r\nاگر استعمال بنحو اوّل باشد آن را نتوان استعمال مجازى تلقّى كرد بلكه طبق آنچه قبلا گفتيم اطلاق حقيقى است مثلا در مثال :\r\nجاء الضارب با اينكه جائى در حال آمدن وصف ضارب بودن را ندارد مع‌ذلك اطلاق ضارب بر او چون به ملاحظه حال تلبّس است و معنا آنست كه شخص ضارب قبل از آمدن نزد من آمد لاجرم اين اطلاق حقيقى مىباشد .\r\nو اگر استعمال بطور ثانى باشد البتّه استعمال مجازى است مثلا در مثال مزبور بگوئيم معنايش اينست كه جائى با اينكه در وقت آمدن وصف ضارب بودن را ندارد ولى چون قبلا به آن متّصف بوده الآن هم ضارب مىباشد قطعا اين استعمال مجازى است .\r\nاكنون كه واضح شد اين مثال و اشباه آن يعنى مواردى كه لفظ مشتقّ در مورد انقضاء استعمال شده ممكنست به دو وجه صورت بگيرد مىگوييم محذور مجازيّت و اكثر بودن آن از حقيقت وقتى پيش مىآيد كه استعمالات بنحو ثانى باشد نه بطور اوّل درحالىكه ممكنست ملتزم شويم كه تمام استعمالات مزبور از قبيل قسم اوّل است و بدين ترتيب جائى براى ايراد سابق الذّكر باقى نمىماند .\r\nقوله : غير ضائر بالمراد : مقصود از « مراد » مدّعا يعنى حقيقت بودن مشتقّات در خصوص متلبّس مىباشد .\r\nقوله : بعد مساعدة الوجوه المتقدّمة : مقصود از « وجوه متقدّمه » سه دليلى\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nاست كه مرحوم مصنّف براى اثبات مدّعاى خود به آن متمسّك شدند ( تبادر - صحّت سلب و تقريرى كه اخيرا براى صحّت سلب نمودند و برخى آن را دليل جداگانه قرار دادند ) .\r\nقوله : عليه : متعلّق است به « مساعدة » و ضمير مجرورى به « مراد » راجع است .\r\nقوله : انّ ذلك انّما يلزم الخ : كلمه « انّ » بفتح همزه و تشديد نون تا با اسم و خبرش در تأويل مصدر و نائب فاعل باشد براى « مضافا » .\r\nمشار اليه « ذلك » اكثريّت مجاز و يا كثرت آن مىباشد .\r\nقوله : لو لم يكن استعماله : يعنى استعمال مشتقّ .\r\nقوله : مع انّه به مكان من الامكان : ضمير منصوبى در « انّه » به استعمال به لحاظ حال تلبّس مىباشد .\r\nقوله : جاء الّذى كان ضاربا و شاربا الخ : اين جمله نائب فاعل است براى « فيراد » .\r\nقوله : لا حينه : يعنى لا حين المجيء .\r\nقوله : به لحاظ هذا الحال : يعنى حال الانقضاء .\r\nقوله : و جعله معنونا بهذا العنوان : ضمير مجرورى در « جعله » به جائى راجع است .\r\nقوله : بمجرّد تلبّسه قبل مجيئه : ضمير در « تلبّسه » و « مجيئه » به جائى راجع است .\r\nقوله : ضرورة انّه لو كان للاعمّ : ضمير در « انّه » و « كان » به مشتقّ راجع است .\r\nقوله : لصحّ استعماله به لحاظ كلا الحالين : ضمير در « استعماله » به مشتقّ راجع بوده و مقصود از « كلا الحالين » حال تلبّس و انقضاء مىباشد .\r\nمتن : و بالجملة : كثرة الاستعمال فى حال الانقضاء تمنع عن دعوى انسباق خصوص\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nحال التّلبّس من الاطلاق ، اذ مع عموم المعنى و قابليّة كونه حقيقة فى المورد و لو بالانطباق لا وجه لملاحظة حال اخرى كما لا يخفى ، بخلاف ما اذا لم يكن له العموم ، فانّ استعماله حينئذ مجازا به لحاظ حال الانقضاء و ان كان ممكنا الّا انّه لمّا كان به لحاظ حال التّلبّس على نحو الحقيقة به مكان من الامكان فلا وجه لاستعماله و جربه على الذّات مجازا و بالعناية و ملاحظة العلاقة و هذا غير استعمال اللّفظ فيما لا يصحّ استعماله فيه حقيقة كما لا يخفى فافهم .\r\nترجمه :\r\n\r\nخلاصه كلام\r\nخلاصه كلام آنكه كثرت استعمال مشتقّ در حال انقضاء مانع است از اينكه ادّعاء كنيم خصوص حال تلبّس از استعمال متبادر و منسبق است چه آنكه وقتى معنا عموميّت داشت و قابل آن بود كه بطور حقيقت در مورد انقضاء استعمال شده باشد و لو به واسطه انطباق و تصادق باشد وجهى ندارد آن را مجازى دانسته و براى تصحيح آن حال تلبّس را در نظر گرفته و به ملاحظه رعايت علاقه بين اين دو حالت استعمال در حال انقضاء را تثبيت نمائيم .\r\nامّا بخلاف وقتى كه لفظ عموم نداشته و صرفا در خصوص يك معنا وضع شده باشد چنانچه مشتقّ در خصوص متلبّس وضع گشته است ، در اينجا مىتوان گفت استعمال آن به‌طورى مجاز در حال انقضاء اگرچه امر ممكنى است ولى از طرفى استعمال و اطلاقش به لحاظ حال تلبّس در مورد انقضاء بنحو حقيقت نيز ممكن مىباشد ازاين‌رو وجهى ندارد كه اطلاق مشتقّ را بر ذاتى كه مبدأ از آن منقضى شده است بطور مجازى فرض كنيم و براى تصحيح آن به ملاحظه علاقه و تكلّف عنايت متمسّك گرديم .\r\nپس معلوم شد وقتى استعمال مشتقّ در مورد انقضاء به لحاظ حال تلبّس امر ممكنى مىباشد اطلاق را بر همان حمل مىكنيم چون بحسب فرض مورد كلام از مواردى نيست كه لفظ در معنائى فقط استعمال شده باشد كه بنحو حقيقت اطلاقش صحيح نباشد .\r\n\r\n","description":"","footnote":"","page_name":" 351 ","page_number":351},
  {"content":"\r\n\r\n\r\nتحرير و شرح\r\nحاصل آنچه مرحوم مصنّف در اين عبارات فرمود اينست كه :\r\nاگرچه قبول كنيم استعمال مشتقّ در مورد انقضاء كثير و زياد است ولى نفس كثرت استعمال در مورد انقضاء را نمىتوان تالى فاسدى براى قول باشتراط قرار داد و آن را از موهنات وضع مشتقّ در ازاء خصوص متلبّس به مبدأ قرار داد .\r\nبلى مىتوان گفت اين كثرت مانع مىشود از اينكه ادّعاء كنيم از اطلاقات و استعمالات مشتقّ خصوص متلبّس متبادر به ذهن مىشود چه آنكه قائل به اعمّ از اين كثرت مىتواند استفاده كرده و چنين اظهار نمايد :\r\nبا عامّ بودن مشتقّ نسبت به متلبّس و منقضى و قابليّتش براى حقيقت بودن در مورد انقضاء و لو قابليّت به واسطه انطباقش با اين مورد باشد و با اين فرض كه استعمالش در موارد انقضاء كمتر از مورد تلبّس نبوده بلكه مساوى يا احيانا از آن بيشتر مىباشد ديگر وجهى ندارد كه اطلاق در اين‌همه موارد را حمل بر مجازى و وجود علاقه بين آن و حالت تلبّس بنمائيم ولى ما كه قائل باشتراط بوده و با ادلّه مسلّمه سابق اثبات نموديم لفظ مشتقّ عمومى نداشته و نسبت به ذاتى كه مبدأ از آن منقضى شده است مجاز مىباشد اين ادّعا را از قائلين به اعمّ نپذيرفته و مىگوييم :\r\nاوّلا : همان‌طورىكه گفته شد لفظ مشتقّ عمومى ندارد تا استعمالش در موارد انقضاء نسبت به ذاتى كه مبدأ از آن منقضى شده استعمالش حقيقى باشد .\r\nثانيا : كثرت استعمال مشتقّ در موارد انقضاء دليل نيست كه استعمالش به لحاظ حال انقضاء بوده و مع‌ذلك اين اطلاق حقيقى است چه آنكه استعمالات مجازى امر ممكن بلكه شايع و رائجى مىباشد .\r\nثالثا : ملتزم مىشويم كه اطلاقات و استعمالات در موارد انقضاء تمام\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nبه لحاظ حال تلبّس است و چون اين امر ممكنى مىباشد لاجرم استعمال مشتقّ در اين موارد را محمول بر معناى حقيقى دانسته و براى خود هيچ الزامى نمىبينيم كه يا قائل به عدم اشتراط شده و مقاله اعمّى را قبول كنيم يا اطلاقات را حمل بر مجاز نمائيم بلكه هم قائل باشتراط بوده و هم اطلاقات و استعمالات مشتقّات در موارد انقضاء را حمل بر استعمالات حقيقى مىكنيم يعنى مىگوييم اطلاقات به لحاظ حال تلبّس صورت گرفته‌اند .\r\nقوله : حال التّلبّس من الاطلاق : مقصود از « اطلاق » استعمال مىباشد .\r\nقوله : اذ مع عموم المعنى : يعنى بنا بر قول قائلين بعدم اشتراط .\r\nقوله : و قابليّة كونه حقيقة فى المورد : ضمير در « كونه » به مشتقّ راجع است و مراد از « مورد » مورد انقضاء مبدأ از ذات مىباشد .\r\nقوله : و لو بالانطباق : يعنى و لو به صدق باشد همچون صدق كلّى طبيعى و انطباق آن بر فرد .\r\nقوله : لا وجه لملاحظة حال اخرى : مقصود حال تلبّس مىباشد .\r\nقوله : بخلاف ما اذا لم يكن له العموم : ضمير در « له » به مشتقّ راجع است و اين بنا بر قول قائلين باشتراط است .\r\nقوله : فانّ استعماله حينئذ : ضمير در « استعماله » به مشتقّ راجع بوده و مراد از « حينئذ » حين عدم كون العموم له مىباشد .\r\nقوله : و ان كان ممكنا : ضمير در « كان » به « استعمال » راجع است .\r\nقوله : الّا انّه لمّا كان به لحاظ حال التّلبّس : ضمير در « انّه » به استعمال عود مىكند .\r\nقوله : فلا وجه لاستعماله و جريه على الذّات : ضمير در « استعماله » و « جريه » به مشتقّ راجع است .\r\nقوله : و هذا غير استعمال اللّفظ الخ : مشار اليه « هذا » استعمال مشتقّ در حال انقضاء به ملاحظه حال تلبّس مىباشد .\r\nو حاصل مراد مصنّف از اين عبارت طبق تقرير برخى از محقّقين\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nآنست كه :\r\nلفظ گاهى استعمالش در معنائى است كه صرفا غير از مجاز احتمال ديگر در آن داده نمىشود مانند استعمال لفظ « اسد » در « رجل شجاع » و زمانى در معنائى اطلاق مىشود كه هريك از مجاز و حقيقت در آن ممكن مىباشند همچون مورد بحث كه لفظ مشتقّ در حال انقضاء هم ممكن است استعمالش بنحو حقيقت بوده و هم بطور مجاز صورت گرفته باشد .\r\nدر صورت اوّل لفظ صرفا بر معناى مجازى بايد حمل گردد بخلاف صورت دوّم كه با امكان حمل بر معناى حقيقى داعى بر اطلاق مجازى وجود ندارد .\r\nقوله : فافهم : شايد اشاره باشد به اينكه مجرّد امكان استعمال مشتقّ در حال انقضاء به ملاحظه حال تلبّس كافى نيست كه آن را بر خصوص اين حال حمل كنيم چه آنكه امكان استعمال آن به لحاظ حال انقضاء نيز امر ممكنى است پس با امكان و احتمال هر دو از لفظ چگونه مىتوان آن را بدون رجحان يكى بر ديگرى محمول بر خصوص يكى از آن دو دانست .\r\nپس الزاما بايد بگوئيم تنها مرجّحى كه باعث اين حمل شده اصالة الحقيقة مىباشد و اجراء آن در مقام خالى از اشكال نيست زيرا با ادّعاء اعمّىها ظهور اطلاق در حال انقضاء را ديگر جائى براى اين اصل و اجرائش باقى نمىماند چون اصل مزبور مصادم و معارض با اصالة الظهور نبوده بلكه از مصاديق آن مىباشد ازاين‌رو وقتى اعمّى به اصالة الظّهور تمسّك كرد و به بركت آن لفظ را محمول بر معناى مجازى دانست قائل باشتراط نمىتواند بتمسّك اصالة الحقيقه با وى معارضه نمايد .\r\nمگر آنكه بگوئيم مدرك اصالة الحقيقة تعبّد است نه ظهور چه آنكه در اين صورت وجهى براى كلام قائل باشتراط مىباشد .\r\nمتن : ثمّ : انّه ربّما اورد على الاستدلال بصحّة السّلب بما حاصله :\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nانّه ان اريد بصحّة السّلب صحّته مطلقا فغير سديد .\r\nو ان اريد مقيّدا فغير مفيد ، لانّ علامة المجاز هى صحّة السلب المطلق .\r\nترجمه :\r\n\r\nاشكال باستدلال به صحّت سلب\r\nبرخى از ارباب اصول بر استدلال بصحّت سلب ايراد و اشكالى وارد نموده‌اند كه حاصلش چنين مىباشد :\r\nاگر از صحّت سلب ، صحّت سلب بطور مطلق اراده شده اين كلام محكم و متين نيست .\r\nو اگر از آن صحّت سلب مقيّد مقصود مىباشد فايده‌اى برآن مترتّب نيست زيرا علامت مجاز صحّت سلب بطور مطلق است .\r\n\r\nتحرير و شرح\r\nحاصل اين اشكال آنست كه :\r\nتمسّك به صحّت سلب براى اثبات مدّعا و اينكه مشتقّ براى خصوص متلبّس به مبدأ وضع شده درست نيست زيرا مقصود از صحّت سلب يكى از دو امر است :\r\nالف : صحّت سلب مشتقّ بطور مطلق و بدون تقييد به حال تلبّس يا انقضاء .\r\nب : صحّت سلب مقيّد به زمان انقضاء .\r\nاگر مقصود اوّل باشد يعنى بخواهيد بگوئيد مشتقّ را بطور مطلق مىتوان از ذات سلب كرد چه به مبدأ تلبّس داشته و چه مبدأ از آن منقضى باشد اين كلام باطل و فاسد است زيرا گفتن : زيد قائم و زيد قاعد در حال قيام و قعود صحيح است و سلب آن جايز نيست .\r\nو اگر مراد سلب مقيّد باشد مثلا بخواهيد بگوئيد : زيد در حال قعود\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nقائم نيست يا زيد در حال قيام قاعد نمىباشد اين هم صحيح نيست زيرا صحّت سلب زمانى علامت مجازيّت است كه بدون قيد و بطور مطلق ملاحظه شود .\r\nقوله : انّه ربّما اورد : ضمير در « انّه » به معناى « شأن » بوده و عين اشكال و ايراد در كتاب بدايع مذكور مىباشد .\r\nقوله : انّه ان اريد بصحّة السلب : ضمير در « انّه » به معناى « شأن » است .\r\nقوله : صحّته مطلقا : يعنى صحّة السلب بدون تقييد به حال من الحالين ( حال تلبّس و حال انقضاء ) .\r\nمتن : و فيه : انّه ان اريد بالتّقييد ، تقييد المسلوب الّذى يكون سلبه اعمّ من سلب المطلق كما هو واضح ، فصحّة سلبه و ان لم تكن علامة على كون المطلق مجازا فيه الّا انّ تقييده ممنوع .\r\nو ان اريد تقييد السّلب فغير ضائر بكونها علامة ، ضرورة صدق المطلق على افراده على كلّ حال مع امكان منع تقييده ايضا بان يلحظ حال الانقضاء فى طرف الذّات الجارى عليها المشتقّ فيصحّ سلبه مطلقا به لحاظ هذا الحال كما لا يصحّ سلبه به لحاظ حال التّلبّس فتدبّر جدّا .\r\nترجمه :\r\n\r\nجواب از اشكال و ضعف آن\r\nمرحوم مصنّف در مقام جواب از اشكال مذكور و تضعيف آن مىفرماين :\r\nدر اين ايراد و اشكالى كه هست آن است كه :\r\nاگر مراد مستشكل از « تقييد » تقييد مسلوب بوده كه سلب آن اعمّ از سلب مطلق مىباشد ، بايد گفت اگرچه صحّت سلب آن علامت مجاز بودن\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nمطلق در مقيّد نمىباشد ولى قبول نداريم كه مسلوب مقيّد باشد و اگر مقصود وى از « تقييد » تقييد سلب باشد ، بايد بگوئيم اين تقييد به علامت بودن صحّت سلب براى مجاز هيچ ضررى وارد نمىكند زيرا بديهى است كه مطلق بر افرادش در هر حالى صادق و منطبق مىباشد .\r\nاز اين گذشته ممكن است تقييد سلب را نيز ممنوع بدانيم يعني مىگوييم :\r\nقيد « حال انقضاء » را در طرف ذات كه مشتقّ برآن جارى و حمل مىشود ملاحظه مىكنيم بنابراين سلب به ملاحظه اين حال بطور مطلق صورت مىگيرد ، چنانچه سلب را به ملاحظه حال تلبّس نيز نمىتوان مقيّد ساخت .\r\n\r\nتحرير و شرح\r\nشرح آنچه مرحوم مصنّف در اينجا بعنوان جواب آورده‌اند طبق تقرير برخى از محقّقين چنين مىباشد :\r\nقضيّه سالبه در اين مقام از دو حال خارج نيست : يا بطور مقيّد بوده و يا بنحو مطلق مىباشد .\r\nمقصود از مطلق آنست كه مسلوب و مسلوب عنه و سلب هيچيك مقيّد نباشند چنانچه بگوئيم :\r\nزيد ليس بضارب البتّه اين سلب صحيح نيست زيرا فرض اينست كه زيد در زمان قبل ضارب بوده و سپس مبدأ از آن منقضى شده است درحالىكه مفاد قضيّه مزبور آنست كه زيد در هيچ زمانى از ازمنه ضارب نمىباشد .\r\nو امّا قضيّه سالبه مقيّد بايد گفت از چهار حال خارج نيست :\r\nالف : آنكه مسلوب عنه ( محكوم عليه ) مقيّد باشد چنانچه بگوئيم زيد المنقضى عنه الضّرب ليس بضارب يعنى زيدى كه مبدأ ضرب از او منقضى شده ضارب نيست .\r\nبدون اشكال اين قضيّه صحيح بوده و صحّت سلب را مىتوان علامت\r\n\r\n","description":"","footnote":"","page_name":" 357 ","page_number":357},
  {"content":"\r\n\r\nمجازيّت قرار داد يعنى اگر به زيد اطلاق ضارب نموده و گفتيم : زيد ضارب قطعا اين اطلاق مجازى است زيرا « زيد » در اين قضيّه ( قضيّه موجبه ) اگر از افراد زيد المنقضى عنه الضرب باشد چون سلب ضارب در قضيّه سالبه مفروض الصّحة است لاجرم اثبات آن برايش در قضيّه موجبه بنحو مجاز بايد باشد .\r\nچنانچه بنا بر قول اعمّى سلب ضارب از « زيد » نبايد صحيح باشد .\r\nب : آنكه سلب مقيّد باشد چنانچه بگوئيم : زيد ليس فى حال الانقضاء بضارب .\r\nيعنى عدم ضارب بودن در حال انقضاء فقط ثابت است .\r\nاين صورت نيز همچون فرض قبلى بدون اشكال صحيح است و مىتوان آن را علامت مجاز قرار داد .\r\nج : آنكه مسلوب ( محكوم به ) مقيّد باشد باعتبار معناى هيئت چنانچه بگوئيم :\r\nزيد ليس بضارب فى حال الانقضاء يعنى زيد در حال انقضاء واجد هيئت فاعلى ضرب نيست بدون ترديد اين فرض نيز صحيح بوده و مىتوان آن را علامت مجاز قرار داد بدليل اينكه اگر مشتقّ براى اعمّ وضع شده بود نمىبايد اين سلب صحيح باشد درحالىكه صحّتش مفروغ عنه و مسلّم است .\r\nد : آنكه مسلوب ( محكوم به ) مقيّد باشد ولى باعتبار معناى مادّه ، بنابراين معناى مثال مزبور اين مىشود كه زيد در حال انقضاء بالفعل ضارب نيست .\r\nدر اين فرض بايد بگوئيم اگرچه نفى و سلب صحيح است ولى نمىتوان آن را علامت مجاز قرار داد زيرا بنا بر مذهب اعمّىها نيز اين سلب صحيح است چه آنكه ايشان مشتقّ را در اعمّ از متلبّس به مبدأ فعلى يا شأنى حقيقت مىدانند و پرواضح است طبق اين مبنا مىتوان به زيد در حال انقضاء گفت كه وى ضرب فعلى را ندارد امّا اينكه اصلا ضارب هم نيست سلبش\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nصحيح نمىباشد .\r\nبا توجّه به اين مقدّمه مىگوييم :\r\nغرض مستدلّ از « تقييد » اگر تقييد مسلوب باشد كه سلبش از سلب مطلق اعمّ بوده در جواب بايد بگوئيم اگرچه صحّت سلب مسلوب مقيّد علامت آن نيست كه مطلق در آن مجاز باشد چنانچه شرح داده شد ولى كلامى كه هست آنكه قبول نداريم مسلوب مقيّد باشد .\r\nو اگر قصدش از « تقييد » تقييد سلب باشد چنانچه گفتيم اين تقييد به علامت بودن صحّت سلب ضررى وارد نمىكند زيرا مطلق در تمام حالات بر افرادش قابل صدق و انطباق است ولى در عين حال قبول نداريم كه سلب مقيّد باشد بنابراين قيد حال انقضاء را در جانب مسلوب عنه كه ذات باشد ملاحظه مىكنيم و همان‌طورىكه تقرير شد سلب مشتقّ بطور مطلق به لحاظ حال انقضاء از آن صحيح است و مىتوان آن را علامت مجاز قرار داد ولى سلب مشتقّ از ذات مسلوب عنه به لحاظ حال تلبّس صحيح نيست .\r\nقوله : و فيه انّه ان اريد بالتّقييد : ضمير در « فيه » به ايراد راجع بوده و ضمير در « انّه » به معناى « شأن » مىباشد .\r\nقوله : تقييد المسلوب : مقصود از « مسلوب » مشتقّ مىباشد .\r\nقوله : الّذى يكون سلبه اعمّ من سلب المطلق : يعنى اگر گفتيم زيد ليس بضارب فى حال الانقضاء معنايش اينست كه زيد ضارب در حال انقضاء نيست پرواضح است اين معنا اعمّ است از سلب مطلق ضارب يعنى سلب ضارب در حال انقضاء با ضارب بودن در حال تلبّس سازش دارد و در محلّش مقرّر است كه سلب اخصّ يا مقيّد اعمّ است از سلب مطلق يا عامّ .\r\nقوله : فصحّة سلبه و ان لم تكن علامة الخ : مرحوم محقّق مشگينى در حاشيه مىفرمايد :\r\nتسليم مصنّف بر علامت نبودن صحّت سلب در اين تقدير در صورتى درست است كه مسلوب مقيّد باعتبار مادّه نفى شده باشد نه هيئت چه آنكه\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nنفى آن باعتبار هيئت قطعا علامت براى مجاز مىتواند باشد چنانچه تشريح شد .\r\nقوله : مجازا فيه : ضمير در « فيه » به مقيّد راجع است .\r\nقوله : الّا انّ تقييده ممنوع : ضمير در « تقييده » به مسلوب عود مىكند .\r\nقوله : غير ضائر بكونها علامة : ضمير در « بكونها » به صحّت سلب راجع است .\r\nقوله : مع امكان منع تقييده ايضا : ضمير در « تقييده » به سلب راجع است و كلمه « ايضا » اشاره است به اينكه تقييد سلب نيز همچون تقييد مسلوب قابل انكار مىباشد .\r\nقوله : بان يلحظ الخ : بيان است براى منع تقييد سلب و مسلوب يعنى پس از انكار تقييد سلب و مسلوب قهرا قيد « حال الانقضاء » را بايد در طرف ذات يعنى مسلوب عنه ملاحظه نمود .\r\nقوله : فى طرف الذّات الجارى عليها : ضمير در « عليها » به ذات عود مىكند .\r\nقوله : فيصحّ سلبه مطلقا به لحاظ هذا الحال : ضمير در « سلبه » به مشتقّ راجع بوده و مراد از « هذا الحال » حال انقضاء مىباشد .\r\nقوله : فتدبّر جدّا : شايد اشاره باشد به اشكالى كه از مرحوم مشگينى در تسليم مصنّف نسبت به علامت نبودن صحّت سلب نقل شد .\r\nمتن : ثمّ ، لا يخفى انّه لا يتفاوت فى صحّة السّلب عمّا انقضى عنه المبدا بين كون المشتقّ لازما و كونه متعدّيا لصحّة سلب الضّارب عمّن يكون فعلا غير متلبّس بالضّرب و كان متلبّسا به سابقا .\r\nو امّا اطلاقه عليه فى الحال ، فان كان به لحاظ حال التّلبّس فلا اشكال كما عرفت و ان كان به لحاظ الحال فهو و ان كان صحيحا الّا انّه لا دلالة على كونه بنحو الحقيقة ، لكون الاستعمال اعمّ منها كما لا يخفى .\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nكما لا يتفاوت فى صحّة السّلب عنه بين تلبّسه بضدّ المبدا و عدم تلبّسه ، لما عرفت من وضوح صحّته مع عدم التّلبّس ايضا و ان كان معه اوضح .\r\nو ممّا ذكرنا ظهر حال كثير من التّفاصيل فلا نطيل بذكرها على التّفصيل .\r\nترجمه : مرحوم مصنّف سپس مىفرمايد :\r\nمخفى نباشد در اينكه صحّت سلب از ذاتى كه مبدأ از آن منقضى شده علامت مجاز مىباشد فرقى نيست بين آنكه مشتقّ از افعال لازم اخذ شده يا از افعال متعدّى مأخوذ باشد زيرا همان‌طورىكه قائم و قاعد را كه از افعال لازم گرفته شده‌اند مىتوان از غير متلبّس بقيام و قعود سلب نمود « ضارب » را كه از فعل متعدّى مشتقّ شده است از ذاتى كه فعلا به « ضرب » تلبّس ندارد و قبلا به آن متّصف بوده صحيح است سلب و نفى نمائيم .\r\nو امّا اطلاقش برآن در حال نطق اگر به ملاحظه حال تلبّس باشد بدون اشكال اين اطلاق حقيقى است چنانچه شرحش داده شد و اگر به لحاظ حال نطق يعنى حال انقضاء باشد اگرچه اين اطلاق صحيح است ولى دليلى نداريم كه استعمال مزبور و اطلاق مذكور بنحو حقيقت است چه آنكه در محلّش ثابت است كه استعمال اعمّ از حقيقت و مجاز مىباشد .\r\nو نيز بايد بگوئيم در علامت بودن صحّت سلب هيچ تفاوتى نيست بين اينكه ذات پس از انقضاء مبدأ از آن به مبدئى ضد مبدأ منقضى متّصف و متلبّس شده يا از مبدأ ضدّ خالى باشد و دليل بر اين مدّعا همان است كه گفته شد يعنى سلب صفت زايل از ذات در صورت عدم تلبّس صحيح مىباشد چه به صفت ضدّ موصوف شده و چه متّصف به آن نشده باشد اگرچه علامت بودن صحّت سلب در صورت اتّصاف به مبدأ ضدّ واضح‌تر و روشن‌تر مىباشد .\r\nو از آنچه تا به اينجا نقل و ذكر شد حال بسيارى از تفاصيل كه در\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nاين مقام داده شده روشن و آشكار مىگردد و چنين معلوم مىگردد كه به هيچ‌يك از آنها نمىتوان اعتماد و استناد نمود و ما لزومى در ذكر آنها كه موجب طولانى شدن كلام مىگردد نمىبينيم .\r\nقوله : لا يخفى انّه لا يتفاوت الخ : ضمير در « انّه » به معناى « شأن » مىباشد .\r\nقوله : عمّن يكون فعلا غير متلبّس الخ : مقصود از « فعلا » زمان نطق مىباشد .\r\nقوله : و كان متلبّسا به سابقا : ضمير در « كان » به « من يكون » راجع بوده و ضمير در « به » به ضرب عود مىكند .\r\nقوله : و امّا اطلاقه عليه : ضمير در « اطلاقه » به مشتقّ و در « عليه » به « من يكون » راجع است .\r\nقوله : فان كان به لحاظ الخ : ضمير در « كان » به اطلاق راجع است .\r\nقوله : فلا اشكال : يعنى لا اشكال فى كونه حقيقة .\r\nقوله : و ان كان به لحاظ الحال : ضمير در « كان » به اطلاق راجع بوده و مقصود از « الحال » حال نطق يعنى زمان انقضاء مبدأ از ذات مىباشد .\r\nقوله : فهو و ان كان صحيحا : ضمير « هو » به اطلاق راجع است .\r\nقوله : الّا انّه لا دلالة على كونه بنحو الحقيقة : ضمير در « انّه » به معناى « شان » و در « كونه » به اطلاق عود مىكند .\r\nقوله : لكون الاستعمال اعمّ منها : ضمير در « منها » به حقيقت راجع است .\r\nقوله : كما لا يتفاوت فى صحّة السّلب عنه : ضمير در « عنه » به « من يكون فعلا غير متلبّس » راجع است .\r\nقوله : بين تلبّسه بضدّ المبدا و عدم تلبّسه : ضمير در « تلبّسه » به « من يكون » راجع بوده و مقصود از « مبدأ » مبدئى است كه از ذات منقضى شده است .\r\nقوله : لما عرفت من وضوح صحّته : ضمير در « صحّته » به سلب راجع\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nاست .\r\nقوله : مع عدم التّلبّس ايضا : كلمه « ايضا » اشاره است به صحّت سلب در صورت عدم اتّصاف ذات به مبدأ ضدّ كه در اين صورت نيز همچون صورت اتّصاف به مبدأ ضدّ سلب صحيح مىباشد .\r\nقوله : و إن كان معه اوضح : ضمير در « معه » به تلبّس به ضدّ راجع بوده و ضمير در « كان » به صحّت سلب عائد مىباشد .\r\nقوله : فلا نطيل بذكرها : يعنى ذكر تفاصيل .\r\nمتن : حجّة القول بعدم الاشتراط وجوه الاوّل : التّبادر و قد عرفت انّ المتبادر هو خصوص حال التّلبّس .\r\nترجمه :\r\n\r\nادلّه قائلين بعدم اشتراط\r\nحجّت و دليل قائلين بعدم اشتراط تلبّس وجوهى است كه ذيلا تشريح مىشوند :\r\n\r\nوجه اوّل تبادر\r\nدليل اوّل ايشان تبادر است يعنى گفته‌اند :\r\nوقتى مشتقّ بدون قرينه اطلاق مىشود از آن قدر جامع بين متلبّس و منقضى بذهن منسبق مىشود .\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nمصنّف مىفرمايد :\r\nقبلا دانسته شد كه متبادر به ذهن خصوص حال تلبّس است نه اعمّ .\r\nمؤلّف گويد :\r\nبعضى از مشايخ ما فرموده‌اند :\r\nتبادر از باب ظهور نزد متبادر اليه حجّت است و خصم نمىتواند در مقام ردّ آن بگويد :\r\nمتبادر آنست كه من مىگويم چه آنكه در مقابل ممكنست مستدلّ عينا همين گفتار را تكرار نمايد .\r\nمتن : الثّانى عدم صحّة السّلب فى مضروب و مقتول عمّن انقضى عنه المبدا .\r\nو فيه : انّ عدم صحّته فى مثلهما انّما هو لاجل انّه اريد من المبدا معنى يكون التّلبّس به باقيا فى الحال و لو مجازا .\r\nترجمه :\r\n\r\nوجه دوّم عدم صحّت سلب\r\nوجه دوّم از وجوه اين قول عدم صحّت سلب است در مثل « مضروب » و « مقتول » به اين معنا ذاتى كه مبدأ يعنى ضرب و قتل از او منقضى شده مع‌ذلك اين دو عنوان برآن صادق بوده و نفى و سلبشان از آن صحيح نيست .\r\nمرحوم مصنّف مىفرماين :\r\nاشكال در اين استدلال آنست كه عدم صحّت سلب اين دو عنوان از ذات بخاطر آنست كه از مبدأ اين دو معنائى اراده شده كه تلبّس ذات به آن تا زمان نطق باقى بوده و زائل نشده است اگرچه تلبّس بقايش تا آن تكلّم\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nمجازى باشد .\r\nقوله : و فيه انّ الخ : يعنى و فى الدّليل الثّانى اشكال .\r\nقوله : انّ عدم صحّته فى مثلهما : ضمير در « صحّته » به سلب و در « مثلهما » به مضروب و مقتول راجع است .\r\nقوله : لاجل انّه اريد من المبدا : ضمير در « انّه » به معناى « شأن » مىباشد .\r\nقوله : معنا يكون التّلبّس به باقيا فى الحال : مقصود از « معنا » حدوث فعل مىباشد و بديهى است كه عنوان حدوث قتل و ضرب در مقتول و مضروب تا زمان نطق بلكه الى آخر الدّهر باقى است .\r\nضمير در « به » به معنا راجع است و مقصود از « الحال » حال نطق مىباشد .\r\nقوله : و لو مجازا : يعنى و لو آنكه مادّه اين دو به معناى مجازى استعمال شده باشند نه هيئتشان .\r\nمتن : و قد انقدح من بعض المقدّمات انّه لا يتفاوت الحال فيما هو المهمّ فى محلّ البحث و الكلام و مورد النّقض و الابرام اختلاف ما يراد من المبدا فى كونه حقيقة او مجازا .\r\nو امّا لو اريد منه نفس ما وقع على الذّات ممّا صدر عن الفاعل فانّما لا يصحّ فيما لو كان به لحاظ حال التّلبّس و الوقوع كما عرفت لا به لحاظ الحال ايضا ، لوضوح صحّة ان يقال : انّه ليس بمضروب الآن بل كان .\r\nترجمه : مرحوم مصنّف سپس در دنباله اشكال خود مىفرمايد :\r\nاز برخى مقدّمات كه قبلا ذكر نموديم ظاهر شد كه در محلّ بحث و غرض از آن و مورد نقض و ابرام اختلاف معانى مراد از مبدأ چه بنحو حقيقت بوده يا بطور مجاز باشد تفاوت و اثرى ندارد .\r\nو امّا اگر مقصود مستدلّ از عدم صحّت سلب اين باشد كه از مثل\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nمضروب و مقتول نفس آن فعل را كه از فاعل يعنى ( ضارب ) و ( قاتل ) بر ذات يعنى مفعول واقع شده نمىتوان سلب كرد .\r\nجواب اينست كه بلى چنين است كه ضرب و قتل را كه فعل صادر از ضارب و قاتل است از مقتول و مضروب نمىتوان سلب كرد ، امّا در صورتى كه به لحاظ حال تلبّس و وقوع باشد چنانچه قبلا بطور تفصيل گذشت نه در فرضى كه به ملاحظه و اعتبار حال نطق و انقضاء باشد چه آنكه اگر باعتبار حال تكلّم در نظر بگيريم صحيح است گفته شود فلان مضروب در آن حاضر نيست بلكه مضروب بود .\r\nقوله : و قد انقدح من بعض المقدّمات : مقصود مقدّمه چهارم است .\r\nقوله : انّه لا يتفاوت الحال : ضمير در « انّه » به معناى « شأن » مىباشد .\r\nقوله : فى كونه حقيقة او مجازا : ضمير در « كونه » به « ما يراد من المبدا » راجع است .\r\nقوله : و امّا لو اريد منه نفس ما وقع : ضمير در « منه » به مبدأ راجع است .\r\nقوله : فيما لو كان به لحاظ حال التّلبّس : ضمير در « كان » به سلب راجع است .\r\nقوله : لا به لحاظ الحال : مقصود حال نطق مىباشد .\r\nقوله : ان يقال انّه ليس بمضروب : ضمير در « انّه » به مضروب راجع است .\r\nمتن : الثّالث استدلال الامام عليه الصّلاة و السّلام تأسّيا بالنّبى صلوات اللّه عليه كما عن غير واحد من الاخبار بقوله :\r\nلا ينال عهدى الظّالمين على عدم لياقة من عبد صنما او و ثنا لمنصب الامامة و الخلافة تعريضا به من تصدّى لها ممّن عبد الصّنم مدّة مديدة .\r\nو من الواضح توقّف ذلك على كون المشتقّ موضوعا للاعمّ و الّا\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nلما صحّ التّعريض ، لانقضاء تلبّسهم بالظّلم و عبادتهم للصّنم حين التّصدّى للخلافة .\r\nترجمه :\r\n\r\nوجه سوّم\r\nدليل سوّم قائلين بعدم اشتراط ، استدلال امام عليه الصّلاة و السّلام است كه به پيروى از حضرت نبوى صلّى اللّه عليه و آله و سلّم به آن‌طورى كه از كثيرى از اخبار بدست مىآيد بفرموده حقتعالى كه مىفرمايد :\r\n لا يَنالُ عَهْدِي الظَّالِمِينَ  تمسّك نمودند بر عدم شايستگى كسانى كه بت يا صنم پرستيده‌اند براى منصب امامت و خلافت .\r\nو اين استدلال از حضرتش سلام اللّه عليه بعنوان تعريض و كنايه به كسانى بود كه مدّت مديد و زمانى طويل بت‌پرست بوده و بعد از اختيار اسلام متصدّى امر خلافت شدند .\r\nواضح و روشن است كه اين استدلال موقوف است بر آنكه مشتقّ براى اعمّ وضع شده باشد چه آنكه در غير اين صورت تعريض و كنايه حضرت به ايشان صحيح نيست زيرا تلبّس ايشان به ظلم و عبادتشان نسبت به بت در زمان تصدّى خلافت منقضى و زائل شده بود .\r\n\r\nتحرير و شرح\r\nحاصل اين دليل آنست كه خداوند متعال در سوره بقره آيه 124 مىفرمايد :\r\n لا يَنالُ عَهْدِي الظَّالِمِينَ  يعنى كسانى كه ظالم هستند قابل نيل به عهد من كه امر خلافت باشد نيستند .\r\nاز بسيارى اخبار و احاديث اين‌طور استفاده مىشود كه امام عليه الصّلاة و السّلام به تبعيّت از نبىّ اكرم صلّى اللّه عليه و آله و سلّم به اين آيه استدلال فرمودند كه كسانى كه قبل از اسلام بت‌پرست بوده و ستايش اصنام مىكردند\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nلياقت خلافت و جانشينى پيامبر اكرم صلّى اللّه عليه و آله و سلّم را ندارند .\r\nاين استدلال از حضرتش سلام اللّه عليه به منظور طعن و كنايه به خلفاى به ناحق بوده كه پس از حضرت نبىّ اكرم صلّى اللّه عليه و آله و سلّم اين مقام را حيازت كردند .\r\nپرواضح است كه اين استدلال در صورتى مثبت مدّعى و صحيح است كه مشتقّ در اعمّ از متلبّس و منقضى حقيقت باشد تا بتوان به خلفاى يادشده كه در عصرى بت‌پرست و ظالم بودند در حين خلافت نيز اطلاق ظالم نمود و بدين‌وسيله آنها را مشمول آيه قرار داد .\r\nقوله : به من تصدّى لها : ضمير در « لها » به خلافت راجع است .\r\nقوله : توقّف ذلك : مشار اليه « ذلك » استدلال به آيه مىباشد .\r\nمتن : و الجواب : منع التّوقّف على ذلك بل يتمّ الاستدلال و لو كان موضوعا لخصوص المتلبّس .\r\nو توضيح ذلك يتوقّف على تمهيد مقدّمة و هى انّ الاوصاف العنوانيّة الّتى تؤخذ فى موضوعات الاحكام تكون على اقسام :\r\nاحدها ان يكون اخذ العنوان لمجرّد الاشارة الى ما هو فى الحقيقة موضوع للحكم لمعهوديّته بهذا العنوان من دون دخل لاتّصافه به فى الحكم اصلا .\r\nثانيها ان يكون لاجل الاشارة الى علّيّة المبدا للحكم مع كفاية مجرّد صحّة جرى المشتقّ عليه و لو فيما مضى .\r\nثالثها ان يكون لذلك مع عدم الكفاية بل كان الحكم دائرا مدار صحّة\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nالجرى عليه و اتّصافه به حدوثا و بقاء .\r\nترجمه :\r\n\r\nجواب مرحوم مصنّف از استدلال سوّم\r\nمرحوم مصنّف مىفرمايد :\r\nجواب از اين استدلال آنست كه مىگوييم صحّت استدلال امام عليه السّلام به آيه شريفه متوقّف بر وضع مشتقّ براى اعمّ نيست بلكه اين استدلال صحيح است اگرچه آن را براى خصوص متلبّس موضوع بدانيم .\r\n\r\nتوضيح\r\nو توضيح اين بيان موقوف بر تمهيد مقدّمه‌اى مىباشد و آن عبارت است از :\r\nاوصاف عنوانى كه در موضوعات احكام اخذ مىشوند بر سه قسم هستند :\r\n\r\nقسم اوّل\r\nآنكه اخذ عنوان صرفا بخاطر اشاره به آن چيزى است كه در حقيقت و واقع موضوع براى حكم قرار گرفته چه آنكه موضوع حكم به اين عنوان معهود مىباشد .\r\nدر اين قسم عنوان كوچك‌ترين اشاره‌اى در حكم اصلا ندارد و همان‌طورىكه گفته شد صرفا بخاطر اشاره بموضوع حكم است و از آن اصطلاحا به وصف مشير نام مىبرند .\r\n\r\nقسم دوّم\r\nآنكه عنوان به منظور اشاره به علّت بودن مبدأ براى حكم باشد با\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nاين فرض كه صرف صحّت حمل مشتقّ بر ذات و لو در زمان گذشته براى علّت بودن كفايت نمايد .\r\nو به عبارت ديگر :\r\nعلّت براى ترتّب حكم صرف الوجود مبدأ در ذات و مجرّد اتّصاف ذات به آن باشد و لو بعدا مبدأ از آن منقضى و زائل گردد و براى اشاره به اين معنا ذات را متّصف به وصف عنوانى قرار مىدهند .\r\n\r\nقسم سوّم\r\nآنكه وصف عنوانى براى اشاره به علّت بودن مبدأ براى حكم باشد ولى مجرّد صحّت حمل مشتقّ بر ذات كافى نباشد بلكه حكم دائر مدار صحّت حمل و اتّصاف ذات به مبدأ حدوثا و بقاء باشد به اين معنا تا مادامىكه تلبّس ذات به مبدأ محقّق بوده حكم نيز تحقّق داشته و پس از انقضاء مبدأ از ذات حكم نيز ساقط و زائل مىگردد .\r\nقوله : منع التّوقّف على ذلك : مشار اليه « ذلك » وضع مشتقّ براى اعمّ از متلبّس مىباشد .\r\nقوله : و توضيح ذلك : مشار اليه « ذلك » جواب مىباشد .\r\nقوله : لمعهوديّته بهذا العنوان : ضمير در « معهوديّته » به موضوع حكم راجع است .\r\nقوله : لاتّصافه به : ضمير در « لاتّصافه » به موضوع و در « به » به عنوان راجع است .\r\nقوله : صحّة جرى المشتقّ عليه : ضمير در « عليه » به موضوع حكم راجع است .\r\nقوله : ان يكون لذلك : ضمير در « يكون » به عنوان راجع بوده و مشار اليه « ذلك » علّيّت مبدأ براى حكم مىباشد .\r\nقوله : صحّة الجرى عليه : ضمير در « عليه » به موضوع حكم راجع است .\r\n\r\n","description":"","footnote":"","page_name":" 370 ","page_number":370},
  {"content":"\r\n\r\nقوله : و اتّصافه به : ضمير در « اتّصافه » به موضوع و در « به » به عنوان ( مشتقّ ) راجع است .\r\nمتن : اذا عرفت هذا فنقول :\r\nانّ الاستدلال بهذا الوجه انّما يتمّ لو كان اخذ العنوان فى الآية الشّريفة على النّحو الاخير ، ضرورة انّه لو لم يكن المشتقّ للاعمّ لما تمّ بعد عدم التّلبّس بالمبدا ظاهرا حين التّصدّى ، فلا بدّ ان يكون للاعمّ ليكون حين التّصدّى حقيقة من الظّالمين و لو انقضى عنهم التّلبّس بالظّلم .\r\nو امّا اذا كان على النّحو الثّانى فلا كما لا يخفى و لا قرينة على انّه على النّحو الاوّل لو لم نقل بنهوضها على النّحو الثّانى فانّ الآية الشّريفة فى بيان جلالة قدر الامامة و الخلافة و عظم خطرها و رفعة محلّها و انّ لها خصوصيّة من بين المناصب الالهيّة و من المعلوم انّ المناسب لذلك هو ان لا يكون المتقمّص بها متلبّسا بالظّلم اصلا كما لا يخفى .\r\nترجمه : پس از آنكه مقدّمه مزبور دانسته شد اينك مىگوييم :\r\nاستدلال به اين وجه سوّم در صورتى تمام و صحيح است كه اخذ عنوان « ظالم » در آيه شريفه بنحو سوّم كه وجه اخير است اخذ و ملاحظه شده باشد چه آنكه ضرورى و بديهى است اگر مشتقّ براى اعمّ نباشد بعد از عدم تلبّس ذات به مبدأ بحسب ظاهر در وقت تصدّى امر خلافت هرگز استدلال تامّ و تمام نيست ازاين‌رو تماميّت استدلال و صحّت آن موقوف است بر اينكه مشتقّ براى اعمّ وضع شده باشد تا بتوان حقيقتا اطلاق ظالم بر شخصى كه فعلا متصدّى امر خلافت شده است نمود اگرچه فعلا متلبّس به ظلم نباشد و امّا اگر اخذ عنوان ظلم در آيه شريفه بنحو دوّم باشد ديگر استدلال به آيه صحيح نيست و چون قرينه‌اى بر ملاحظه آن بنحو اوّل در دست نداريم بلكه مىتوان مدّعى شد كه قرينه بر وجه دوّم قائم است لاجرم استدلال به آيه صحيح نيست .\r\nزيرا آيه شريفه در بيان جلالت قدر امامت و خلافت و عظمت شأن\r\n\r\n","description":"","footnote":"","page_name":" 371 ","page_number":371},
  {"content":"\r\n\r\nآن و رفعت و ارتقاء محل و درجه آن بوده و اينكه براى امامت از بين ساير مناصب الهى خصوصيّت و جهتى است كه در ديگر آنها وجود ندارد و پرواضح است كه مناسب با اين مقام آنست كه متصدّى و مباشر آن اصلا كوچك‌ترين شائبه ظلم در وى نبايد باشد .\r\n\r\nتحرير و شرح\r\nتوضيح مرام مصنّف در اينجا طبق تقرير برخى از محقّقين چنين است :\r\nبدون اشكال و شكّى عنوان « ظالم » در آيه شريفه بنحو اوّل از وجوه ثلاثه‌اى كه ذكر شد ملاحظه نشده است زيرا وجه اوّل آن بود كه وصف عنوانى صرفا بعنوان وصف مشير به كار رفته بدون آنكه در حكم دخالتى داشته باشد درحالىكه عنوان « ظالم » بدون ترديد در حكم دخيل مىباشد .\r\nپس امر دائر بين وجه دوّم و سوّم مىشود .\r\nبايد بگوئيم استدلال اعمّى در صورتى تمام و صحيح است كه عنوان « ظالم » در آيه شريفه بنحو اخير يعنى سوّم ملاحظه شده باشد نه نحوه دوّم درحالىكه ايشان به ملاحظه نداشتن قرينه از اثبات آن عاجز هستند چه آنكه به همان مقدارى كه احتمال وجه اخير داده مىشود وجه دوّم نيز محتمل و ممكنست .\r\nبلكه مىتوان مدّعى شد كه احتمال وجه دوّم اقوى است زيرا قرينه بر اراده‌اش وجوه دارد و آن اينست كه جلالت منصب امامت خود قرينه ارتكازى برآن است كه ادنى تلبّس بظلم و لو در آنى از آنات و لحظه‌اى از لحظات باشد مانع از شايستگى ظالم براى احراز اين مقام مىباشد و بدين ترتيب استدلال به اين وجه نيز براى قائلين بعدم اشتراط نافع و مجدى نمىباشد .\r\nقوله : لو كان اخذ العنوان : يعنى عنوان « ظالم » .\r\nقوله : على النّحو الاخير : يعنى وجه سوّم .\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nقوله : ضرورة انّه لو لم يكن : ضمير در « انّه » به معناى « شأن » مىباشد .\r\nقوله : لما تمّ : يعنى لما تمّ الاستدلال .\r\nقوله : حين التّصدّى : يعنى حين تصدّى الظّالم بالخلافة .\r\nقوله : اذا كان على النّحو الثّانى فلا : يعنى فلا يتمّ الاستدلال .\r\nقوله : على انّه على النّحو الاوّل : ضمير در « انّه » به اخذ عنوان ظالم راجع بوده و مراد از « نحو اوّل » وجه سوّم است .\r\nقوله : لو لم نقل بنهوضها : يعنى نهوض القرينة .\r\nقوله : فانّ الآية الشّريفة الخ : تقرير نهوض قرينه بر وجه دوّم مىباشد .\r\nقوله : انّ المناسب لذلك : مشار اليه « ذلك » امور مذكور يعنى جلالت قدر امامت و خلافت و عظم شأن و رفعت محلّ آن مىباشد .\r\nقوله : لا يكون المتقمّص بها : مقصود از « متقمّص » مباشر و متصدّى بوده و ضمير در « بها » به خلافت و امامت راجع مىباشد .\r\nمتن : ان قلت نعم ، و لكنّ الظّاهر انّ الامام عليه السّلام انّما استدلّ بما هو قضيّة ظاهر العنوان وضعا لا بقرينة المقام مجازا ، فلا بدّ ان يكون للاعمّ و الّا لما تمّ .\r\nقلت لو سلّم لم يكن يستلزم جرى المشتقّ على النّحو الثّانى كونه مجازا ، بل يكون حقيقة لو كان به لحاظ حال التّلبّس كما عرفت فيكون معنى الآية و اللّه العالم :\r\nمن كان ظالما و لو انا فى الزّمان السّابق لا ينال عهدى ابدا و من الواضح انّ ارادة هذا المعنى لا تستلزم الاستعمال لا به لحاظ حال التّلبّس .\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nترجمه :\r\n\r\nسؤال\r\nبلى آنچه گفته شد مورد قبول است ولى ظاهر اينست كه امام عليه السّلام به آنچه اقتضاى ظاهر عنوان از نظر وضع مىباشد استدلال فرموده‌اند نه به معونه قرينه مقاميّه تا اطلاق مجازى باشد ازاين‌رو بايد مشتقّ براى اعمّ وضع شده باشد تا استدلال صحيح و تمام بنمايد .\r\n\r\nجواب\r\nاگر قبول كنيم كه استدلال امام عليه السّلام به مقتضاى ظاهر عنوان ظالم مىباشد در جواب باز مىگوييم اين امر باعث نمىشود كه حمل مشتقّ بر ذات بنحو وجه دوّم مجازى باشد بلكه طبق اين وجه نيز اطلاق حقيقى است زيرا استعمال به لحاظ حال تلبّس صورت گرفته چنانچه شرح آن قبلا گذشت بنابراين معناى آيه چنين مىشود :\r\nكسى كه در آنى از آنات زمان پيش ظالم بوده باشد به عهد من كه خلافت و امامت باشد هرگز دست نخواهد يافت و اللّه العالم .\r\nو واضح است كه اراده اين معنا صرفا مستلزم آنست كه استعمال به لحاظ حال تلبّس انجام شده باشد .\r\n\r\nتحرير و شرح\r\nحاصل سؤال اينست كه :\r\nاز ظاهر استدلال امام عليه السّلام اين‌طور استفاده مىشود كه اطلاق ظالم در آيه ، اطلاق حقيقى است نه مجازى با توجّه به اين نكته اگر بخواهيم بگوئيم « ظالم » در خصوص متلبّس حقيقت و در مورد انقضاء مجاز مىباشد تطبيق آيه با مورد استدلال كه خلفاى به ناحق باشد يعنى كسانى كه قبلا ظالم بوده و در حين تصدّى خلافت اين وصف از آنها منقضى شده نبايد درست\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nباشد ازاين‌رو راه منحصر براى صحّت اين استدلال همان است كه بگوئيم مشتقّ براى اعمّ وضع شده و تلبّس ذات به مبدأ در آن شرط نيست .\r\nو خلاصه جواب از اين سؤال آنست كه :\r\nبفرض بپذيريم از ظاهر استدلال امام عليه السّلام اين‌طور بدست بيايد كه اطلاق ظالم بنحو حقيقت مراد مىباشد ولى اين امر مستلزم آن نيست كه اگر اخذ عنوان بطور وجه دوّم ملاحظه شده باشد اطلاقش در اين مقام اطلاق مجازى باشد زيرا همان‌طورىكه مكرّر گفته شد اينك مىگوييم كه اگر اين اطلاق به ملاحظه زمان نطق كه حال انقضاء بوده صورت گرفته باشد البتّه استعمال مجازى است ولى اگر آن را به ملاحظه حال تلبّس اطلاق كرده باشند نمىتوان آن را مجاز دانست بلكه قطعا حقيقت مىباشد بنابراين معناى آيه آنست كه :\r\nظالم اگرچه اتّصافش به اين وصف منكر در لحظه‌اى از لحظات عصر گذشته باشد براى امامت كه منصب الهى است لياقت و شايستگى ندارد .\r\nقوله : لا بقرينة المقام : اين عبارت ردّ ادّعائى است كه قبلا مصنّف ( ره ) نمود و فرمود « فان الآية الشريفة فى بيان جلالة قدر الامامة الخ » .\r\nقوله : فلا بدّ ان يكون للاعمّ : ضمير در « يكون » به مشتقّ راجع است .\r\nقوله : و الّا لما تمّ : ضمير در « تمّ » به استدلال عود مىكند .\r\nقوله : لو سلّم : يعنى اگر تسليم كنيم و قبول نمائيم كه استدلال به ملاحظه معناى حقيقى ظالم صورت گرفته باشد .\r\nقوله : كونه مجازا : ضمير در « كونه » به « جرى مشتقّ على النّحو الثّانى » راجع است .\r\nمتن : و منه قد انقدح ما فى الاستدلال على التّفصيل بين المحكوم عليه و المحكوم به به اختيار عدم الاشتراط فى الاوّل بآية حدّ السّارق و السّارقة و\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nالزّانى و الزّانية .\r\nو ذلك حيث ظهر انّه لا ينافى ارادة خصوص حال التّلبّس دلالتها على ثبوت القطع و الجلد مطلقا و لو بعد انقضاء المبدا مضافا الى وضوح بطلان تعدّد الوضع حسب وقوعه محكوما عليه او به كما لا يخفى .\r\nو من مطاوى ما ذكرنا هاهنا و فى المقدّمات ظهر حال سائر الاقوال و ما ذكر لها من الاستدلال و لا يسع المجال لتفصيلها و من اراد الاطّلاع عليها فعليه بالمطوّلات .\r\nترجمه :\r\n\r\nاستدلال برخى از قائلين بتفصيل و جواب مصنّف ( ره ) از آن\r\nمرحوم مصنّف مىفرماين :\r\nاز تقرير جوابى كه از استدلال قائلين بعدم اشتراط داديم به خوبى ظاهر و روشن مىشود كه استدلال بر تفصيل بين مشتقّى كه محكوم عليه واقع شده و بين آنكه محكوم به قرار گيرد يعنى بگوئيم در صورت اوّل تلبّس به مبدأ شرط نيست و تنها در فرض دوّم تلبّس و اتّصاف شرط مىباشد ضعيف و غير قابل استناد است :\r\nقائلين به اين تفصيل براى اثبات عدم اشتراط در فرض اوّل به دو آيه حدّ سارق و سارقه و حدّ زانى و زانيه تمسّك نمودند .\r\nو وجه ضعف استدلال ايشان آنست كه :\r\nوقتى روشن شد اراده خصوص حال تلبّس با دلالت آيه بر ثبوت قطع يد و تحقّق جلد و لو بعد از انقضاء مبدأ تنافى و تهافت ندارد ديگر وجهى براى استدلال مفصّل به اين دو آيه باقى نمىماند .\r\nاز اين گذشته لازمه اين تفصيل تعدّد وضع در مشتقّات به ملاحظه محكوم عليه و محكوم به واقع شدن آنها مىباشد و اين امر واضح البطلانى است .\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nو از بين مطالبى كه در اينجا و مقدّمات ذكر نموديم حال ساير اقوال و آنچه بعنوان استدلال بر آنها ذكر شده معلوم و روشن شده كه مقام مجال ذكر تمام آنها را نداشته ازاين‌رو طالبين مىتوانند بكتب مطوّله مراجعه بنمايند .\r\n\r\nتحرير و شرح\r\nحاصل استدلال مفصّل در اين مقام آنست كه :\r\nوى گفته است اگر مشتقّ محكوم عليه واقع شود حقيقت است در اعمّ از متلبّس و منقضى و اگر محكوم به قرار گيرد در خصوص متلبّس حقيقت مىباشد و دليل وى بر اين مدّعا دو آيه حدّ سرقت و زنا مىباشد .\r\nآيه حدّ سرقت عبارتست از آيه ( 38 ) از سوره مائده كه مىفرمايد :\r\n السَّارِقُ وَ السَّارِقَةُ فَاقْطَعُوا أَيْدِيَهُما جَزاءً بِما كَسَبا . \r\nآيه حدّ زنا عبارتست از آيه ( 2 ) از سوره نور كه مىفرمايد :\r\n الزَّانِيَةُ وَ الزَّانِي فَاجْلِدُوا كُلَّ واحِدٍ مِنْهُما مِائَةَ جَلْدَةٍ . \r\n\r\nتقرير استدلال\r\nخداوند متعال در اين دو آيه شريفه وجوب قطع يد و ثبوت تازيانه را براى سارق و سارقه و زانى و زانيه اثبات فرموده .\r\nپرواضح است اگر كسى العياذ باللّه مرتكب عمل فحشاء ( زنا ) شد يا دست به سرقت برد و پس از مدّتى حاكم بر وى دست‌يافت حدّ شرعى را كه قطع يد سارق و زدن صد تازيانه بر زانى است بايد اجراء كند درحالىكه در اين زمان قطعا به اوّلى سارق و به دوّمى زانى نمىگويند چون به مبدأ تلبّس ندارند درحالىكه طبق نطاق اين دو آيه به ايشان حقيقتا اطلاق سارق و زانى مىتوان نمود و اين نيست مگر آنكه مشتقّ وقتى محكوم عليه واقع شود در اعمّ از متلبّس وضع شده است .\r\nو امّا حقيقت بودنش در خصوص متلبّس در وقت محكوم به بودن\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nبخاطر همان ادلّه‌اى است كه قائلين باشتراط اقامه نموده‌اند .\r\nحاصل جوابى كه مرحوم مصنّف از استدلال ايشان داده‌اند اينست كه :\r\nمىگوييم اگرچه خداوند متعال در حال انقضاء سرقت و زنا به فاعلين اين دو عمل زشت اطلاق سارق و زانى فرموده و بدين ترتيب حدّ شرعى را در حقّشان مىبايد اجراء نمود ولى اين اطلاق ممكنست بگوئيم به لحاظ حال تلبّس است نه زمان انقضاء به اين معنا كه سارق و زانى زمان گذشته را بايد تأديب نمود و برايشان حدّ جارى كرد اگرچه در زمان اجراء حدّ حقيقتا سارق و زانى نباشند .\r\nاز اين گذشته اشكال ديگرى كه بر اين تفصيل وارد است آنكه لازمه آن تعدّد وضع در مشتقّات است يعنى مشتقّ باعتبار محكوم عليه بودنش براى اعمّ و به ملاحظه محكوم به واقع شدنش براى خصوص متلبّس وضع گرديده درحالىكه اين امر بطلانش واضح و فسادش آشكار است .\r\nقوله : و منه قد انقدح : ضمير در « منه » به جواب از استدلال اعمّىها راجع است .\r\nقوله : و ذلك حيث ظهر : مشار اليه « ذلك » انقداح ما فى الاستدلال على التّفصيل مىباشد .\r\nقوله : انّه لا ينافى : ضمير در « انّه » به معناى « شأن » است .\r\nقوله : دلالتها على ثبوت القطع : ضمير در « دلالتها » به آيه راجع است .\r\nقوله : حسب وقوعه محكوما عليه : ضمير در « وقوعه » به مشتقّ راجع است .\r\nقوله : و ما ذكر لها من الاستدلال : ضمير در « لها » به اقوال راجع است .\r\nقوله : و لا يسع المجال لتفصيلها : يعنى لتفصيل الاقوال .\r\nقوله : و من اراد الاطّلاع عليها : يعنى على الاقوال\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nمتن : بقى امور الاوّل انّ مفهوم المشتقّ على ما حقّقه المحقّق الشّريف فى بعض حواشيه بسيط منتزع عن الذّات باعتبار تلبّسها بالمبدا و اتّصافها به غير مركّب .\r\nو قد افاد فى وجه ذلك انّ مفهوم الشّيء لا يعتبر فى مفهوم النّاطق مثلا و الّا لكان العرض العامّ داخلا فى الفصل .\r\nو لو اعتبر فيه ما صدق عليه الشّيء انقلبت مادّة الامكان الخاصّ ضرورة ، فانّ الشّيء الّذى له الضّحك هو الانسان و ثبوت الشّيء لنفسه ضرورى .\r\nهذا ملخّص ما افاده الشّريف على ما لخّصه بعض الاعاظم .\r\nترجمه :\r\n\r\nامور باقيمانده اوّل\r\nمفهوم مشتقّ طبق تحقيقى كه محقّق شريف در برخى از حواشى خود نموده بسيط بوده و از ذات باعتبار تلبّس و اتّصافش به مبدأ منتزع بوده نه آنكه مفهوم مركّبى باشد .\r\nو در توجيه اين كلام چنين آورده است :\r\nمفهوم « شىء » را نمىتوان در مفهوم و معناى « ناطق » اعتبار كرد زيرا در غير اين صورت عرض عامّ در فصل داخل مىگردد .\r\nو اگر در « ناطق » مصداق شىء را ملاحظه نمائيم لازم مىآيد كه مادّه امكان خاصّ به ضرورت منقلب گردد چه آنكه شىء كه ضحك برايش ثابت است همان انسان مىباشد و ثبوت شىء براى شىء امر ضرورى است اين استدلال ملخّص آنچه شريف طبق تلخيص برخى از بزرگان گفته مىباشد .\r\n\r\n","description":"","footnote":"","page_name":" 379 ","page_number":379},
  {"content":"\r\n\r\n\r\nتحرير و شرح كلام محقّق شريف در ردّ شارح مطالع\r\nشارح مطالع « قطب الدّين رازى » در ذيل قول مصنّف كه مىگويد :\r\nنظر عبارتست از ترتّب امور معلوم براى رسيدن بامور مجهول .\r\nمىفرمايد :\r\nوجه تعبير مصنّف به « امور » آنست كه در امر واحد ترتيب تصوّر نمىشود سپس شطرى از تحقيقات و مطالب ارزنده فرموده آنگاه مىگويد :\r\nاشكالى كه حضرات را به سختى انداخته و در حلّ آن به رنج و مشقّت افتاده‌اند اينست كه در تعريف نمىتوان به فصل تنها يا اعراض خاصّه فقط اكتفاء نمود .\r\nولى در جواب اين اشكال بايد بگوئيم :\r\nتعريف اشياء بالفاظ مفرد صرفا به واسطه مشتقّات صورت مىگيرد و مشتقّ اگرچه در لفظ مفرد است ولى در معنا مركّب است چون معناى آن شىء له المشتقّ است محقّق شريف در حاشيه بر شرح مطالع مىگويد :\r\nمعناى مشتقّ بسيط و از ذات باعتبار اتّصافش به مبدأ انتزاع مىگردد .\r\n\r\nوجه بساطت مشتقّات از نظر محقّق شريف\r\nمحقّق شريف براى اثبات مدّعاى خويش مىگويد :\r\nدر امثال كلمه « ناطق » اگر مشتقّ معنايش عبارت باشد از شىء له النطق از دو حال خارج نيست يا مقصود از « شىء » مفهوم آن بوده و يا مصداقش در هر دو صورت تالى فاسدى دارد :\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nامّا اگر مقصود مفهوم « شىء » باشد چون مفهوم « شىء » عرض عامّ است لاجرم لازم مىآيد كه در فصل يعنى ناطق عرض عامّ مأخوذ بوده و جزئى از آن را تشكيل دهد و اين با ذاتى بودن فصل تنافى دارد .\r\nو امّا اگر مصداق « شىء » منظور باشد لازمه آن اينست كه قضيه ممكنه خاصّه به ضرورت منقلب گردد چه آنكه در قضيّه الانسان ضاحك بالامكان الخاصّ اگر مقصود از « ضاحك » شىء له الضّحك بوده و مراد از « شىء » نيز مصداق باشد پرواضح است كه مصداق شىء عين انسان بوده و بدين ترتيب انسان با ضاحك عين هم مىباشند و از باب اينكه اثبات شىء لنفسه امر ضرورى و قطعى است بايد بگوئيم جهت در قضيّه الانسان ضاحك ضرورت است نه امكان خاصّ و حال آنكه مفروض « امكان خاصّ » بود .\r\nقوله : محقّق الشّريف : همان مير سيّد شريف مشهور مىباشد .\r\nقوله : باعتبار تلبّسها بالمبدا و اتّصافها به : ضمير در « تلبّسها » و « اتّصافها » به ذات و در « به » به مبدأ عود مىكند .\r\nقوله : و قد افاد فى وجه ذلك : ضمير در « افاد » به محقّق شريف راجع بوده و مشار اليه « ذلك » بساطت مشتقّ مىباشد .\r\nقوله : و الّا لكان العرض العامّ : مقصود مفهوم شىء است چه آنكه اين مفهوم باعتبار صدقش بر اشياء متباين عرض عامّ محسوب مىگردد .\r\nقوله : و لو اعتبر فيه : ضمير در « فيه » به مفهوم ناطق راجع است .\r\nقوله : بعض الاعاظم : مقصود مرحوم كلانتر در تقريرات مىباشد .\r\nمتن : و قد اورد عليه فى الفصول بانّه يمكن ان يختار الشّقّ الاوّل .\r\nو يدفع الاشكال بانّ كون النّاطق مثلا فصلا مبنىّ على عرف المنطقيّين حيث اعتبروه مجرّدا عن مفهوم الذّات و ذلك لا يوجب وضعه لغة كذلك .\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nو فيه انّه من المقطوع انّ مثل النّاطق قد اعتبر فصلا بلا تصرّف فى معناه اصلا بل بما له من المعنى كما لا يخفى .\r\nترجمه :\r\n\r\nايراد مرحوم صاحب فصول بر محقّق شريف\r\nمرحوم صاحب فصول بر كلام محقّق شريف ايراد نموده و فرموده است :\r\nممكنست ما شقّ اوّل را انتخاب كرده و اشكال را اين‌طور دفع كنيم :\r\nفصل بودن ناطق مبنى بر عرف اهل منطق است كه آن را مجرّد از مفهوم ذات اعتبار مىكنند ولى اين باعث نمىشود كه اهل لغت نيز آن را اين‌چنين لحاظ كرده و لفظ « ناطق » را براى مفهوم مجرّد از ذات وضع كرده باشند .\r\n\r\nجواب مرحوم مصنّف از كلام صاحب فصول ( ره )\r\nمصنّف مىفرمايد :\r\nقطعى و يقينى است كه مثل كلمه « ناطق » با همان معنائى كه از نظر اهل لغت ثابت است نزد اهل ميزان فصل قرار داده شده بدون آنكه در معنايش تصرّفى نموده باشند .\r\n\r\nتحرير و شرح\r\nحاصل فرموده صاحب فصول اينست كه :\r\nاز دو شقّى كه گذشت شقّ اوّل را اختيار مىكنيم و مىگوييم معناى ناطق مفهوم شىء كه نطق براى آن ثابت است مىباشد و امّا جواب اشكال\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nمزبور اينست كه :\r\nمعناى مشتقّ همچون ناطق از نظر لغويّين با معناى آن به عقيده اهل منطق فرق دارد چه آنكه منطقيّين آن را فصل دانسته و بدين ترتيب از مفهوم ذات مجرّدش نموده‌اند ولى اهل لغت آن را به شىء ثبت له النّطق تفسير كرده و مفهوم ذات را در آن داخل كرده‌اند .\r\nپس اگر ناطق از نظر اهل ميزان بسيط بود لازمه‌اش نيست كه به عقيده واضعين و اهل لغت نيز اين‌چنين باشد .\r\nو حاصل فرموده مصنّف در جواب صاحب فصول در اين مقام آنست كه :\r\nاهل ميزان ناطق را با همان معناى از نظر لغت فصل مىدانند ، پس اگر از نظر اهل ميزان بسيط است و مفهوم ذات در آن داخل نيست در لغت نيز بايد همين‌طور باشد و اگر مفهومش همان‌طورىكه اهل لغت مىگويند مركّب بوده و ذات در آن داخل است پس از نظر اهل منطق نيز بايد چنين باشد و حاصل آنكه بين اين دو اصطلاح تغاير و تفاوتى در معناى « ناطق » وجود ندارد .\r\nقوله : و قد اورد عليه فى الفصول : ضمير در « عليه » به محقّق شريف راجع است .\r\nقوله : بانّه يمكن ان يختار الخ : ضمير در « بانّه » به معناى « شأن » مىباشد .\r\nقوله : حيث اعتبروه مجرّدا عن مفهوم الذّات : ضمير منصوبى در « اعتبروه » به ناطق راجع بوده و مراد از « ذات » همان « شىء » است .\r\nقوله : و ذلك لا يوجب وضعه لغة كذلك : مشار اليه « ذلك » اعتبار منطقيّين مىباشد و مراد از كلمه « كذلك » اينست كه در لغت نيز معناى ناطق از مفهوم ذات مجرّد باشد و ضمير در « وضعه » به ناطق عود مىكند .\r\nقوله : و فيه انّه من المقطوع : ضمير در « فيه » به ايراد صاحب فصول ( ره ) راجع بوده و ضمير در « انّه » به معناى شأن مىباشد .\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nمتن : و التّحقيق ان يقال :\r\nانّ مثل النّاطق ليس بفصل حقيقى بل لازم ما هو الفصل و اظهر خواصّه و انّما يكون فصلا مشهوريّا منطقيّا يوضع مكانه اذا لم يعلم نفسه ، بل لا يكاد يعلم كما حقّق فى محلّه و لذا ربّما يجعل لا زمان مكانه اذا كانا متساويى النّسبة اليه كالحسّاس و المتحرّك بالارادة فى الحيوان .\r\nو عليه فلا بأس باخذ مفهوم الشّيء فى مثل النّاطق ، فانّه و ان كان عرضا عامّا لا فصلا مقوّما للانسان الّا انّه بعد تقييده بالنّطق و اتّصافه به كان من اظهر خواصّه .\r\nو بالجملة :\r\nلا يلزم من اخذ مفهوم الشّيء فى معنى المشتقّ الّا دخول العرض فى الخاصّة الّتى هى من العرضى لا فى الفصل الحقيقى الّذى هو من الذّاتى فتدبّر جيّدا .\r\nترجمه :\r\n\r\nتحقيق مرحوم مصنّف در جواب محقّق شريف\r\nمرحوم مصنّف مىفرمايد :\r\nتحقيق آنست كه گفته شود اساسا مثل ناطق فصل حقيقى نيست بلكه لازمه معنائى است كه آن فصل بوده و اين ناطق از اظهر خواصّ آن مىباشد .\r\nبلى ناطق فصل مشهورى منطقى است كه وقتى فصل حقيقى معلوم نباشد آن را به جايش مىگذارند ، بلكه اصلا فصل حقيقى امرى است كه قابل علم نيست چنانچه در محلّش مقرّر و ثابت است فلذا گاه باشد كه دو عرض لازم متساوى النّسبة با ناطق را بجاى آن قرار مىدهند همچون « حسّاس » و « متحرّك بالاراده » در حيوان .\r\nبنابراين وقتى ناطق فصل حقيقى نشد اشكالى ندارد كه مفهوم\r\n\r\n","description":"","footnote":"","page_name":" 384 ","page_number":384},
  {"content":"\r\n\r\n« شىء » در آن اخذ شود زيرا مفهوم شىء اگرچه عرض عامّ بوده نه فصل مقوّم براى انسان ولى پس از تقييدش به « نطق » و اتّصافش به آن از اظهر خواصّ فصل مىگردد .\r\nخلاصه كلام آنكه از اخذ مفهوم شىء در معناى مشتقّ تنها امرى كه لازم مىآيد اينست كه عرض عامّ در مفهوم عرض خاصّ كه خود امر عرضى است اخذ گردد نه در فصل حقيقى كه امر ذاتى است و اين اشكال و ايرادى ندارد .\r\n\r\nتحرير و شرح\r\nسپس مرحوم مصنّف بعد از تضعيف كلام صاحب فصول خود بجواب از استدلال محقّق شريف پرداخته و مىفرمايد :\r\nاشكال مزبور در صورتى لازم مىآيد كه « ناطق » فصل حقيقى براى انسان باشد درحالىكه بگفته محقّقين امر اين‌طور نيست زيرا « ناطق » فصل مشهورى است نه فصل حقيقى .\r\nبلى از اظهر خواصّ و لوازم فصل حقيقى مىتوان آن را دانست .\r\nو سرّ اين نكته آنست كه اساسا غير از علّام الغيوب احدى از فصل حقيقى انسان مطّلع نيست و شاهد ما بر اينكه ناطق فصل حقيقى نمىباشد آنكه بسيار ديده شده كه در تعريف انسان دو عرض خاصّ را كه نسبت مجموعشان با ناطق متّحد است بجاى آن قرار مىدهند درحالىكه اگر ناطق فصل حقيقى مىبود گذاردن دو عرض خاصّ نمىبايد خاصيّت آن را داشته و ما را از آوردنش مستغنى بنمايند .\r\nو بهر صورت وقتى ناطق را فصل حقيقى ندانسته و آن را فصل مشهورى دانستيم ديگر اشكالى ندارد كه بگوئيم مفهوم شىء كه عرض عامّ است و در آن ملحوظ شده است زيرا از لحاظ آن لازم مىآيد كه عرض عامّ را در مفهوم عرض خاصّ اخذ كرده باشيم نه در فصل حقيقى و اين غير از\r\n\r\n","description":"","footnote":"","page_name":" 385 ","page_number":385},
  {"content":"\r\n\r\nاشكالى است كه شريف نموده بود .\r\nقوله : و التّحقيق ان يقال : يعنى در جواب شريف .\r\nقوله : لازم ما هو الفصل : ضمير « هو » به ماء موصوله راجع است .\r\nقوله : و اظهر خواصّه : يعنى و ناطق اظهر خواصّ آن چيز ( فصل ) مىباشد .\r\nقوله : و انّما يكون فصلا مشهوريّا منطقيّا : ضمير در « يكون » به ناطق راجع است .\r\nمؤلّف گويد :\r\nفصل حقيقى عبارتست از امر ذاتى كه فعليّت شىء به آن وابسته است و از آن بفصل حكيمى نيز تعبير مىنمايند و فصل مشهورى آنست كه لازم و اظهر خواصّ فصل حقيقى باشد كه از آن بفصل منطقى نيز تعبير مىگردد .\r\nقوله : يوضع مكانه : يعنى مكان فصل حقيقى .\r\nقوله : اذا لم يعلم نفسه : يعنى نفس فصل حقيقى .\r\nقوله : و لذا ربّما يجعل لازمان : يعنى و چونكه ناطق فصل منطقى مشهورى است بسا به جايش دو عرض لازم قرار مىدهند .\r\nقوله : مكانه : يعنى مكان ناطق .\r\nو ممكنست بگوئيم ضمير به فصل حقيقى راجع بوده و معناى « و لذا ربّما الخ » اين مىباشد :\r\nو چون فصل حقيقى امرى است غير معلوم لهذا بسيار مىشود كه بجاى آن دو وصف لازم قرار مىدهند كه نسبت آن دو با فصل حقيقى متساوى است الخ .\r\nقوله : و عليه : يعنى و بنا بر اينكه ناطق فصل حقيقى نباشد .\r\nقوله : فانّه و ان كان عرضا عامّا : ضمير در « فانّه » به مفهوم شىء راجع است .\r\nقوله : الّا انّه بعد تقييده بالنّطق : ضمير در « انّه » و در « تقييده » به\r\n\r\n","description":"","footnote":"","page_name":" 386 ","page_number":386},
  {"content":"\r\n\r\nمفهوم شىء عود مىكند .\r\nقوله : و اتّصافه به : يعنى اتّصاف مفهوم شىء به نطق .\r\nقوله : من اظهر خواصّه : يعنى خواصّ انسان .\r\nقوله : الّتى هى من العرضى : گاه باشد كه در منطق به عرض خاصّ اطلاق عرضى مىنمايند چنانچه در پاره‌اى از اوقات به ذات متّصف به عرض همچون ابيض و ناطق عرض گويند و ظاهرا مراد مصنّف از عرضى در اينجا اصطلاح اوّل باشد .\r\nمتن : ثمّ : قال انّه يمكن ان يختار الوجه الثّانى ايضا و يجاب بانّ المحمول ليس مصداق الشّيء و الذّات مطلقا بل مقيّدا بالوصف و ليس ثبوته للموضوع حينئذ بالضّرورة ، لجواز ان لا يكون ثبوت القيد ضروريّا انتهى .\r\nترجمه :\r\n\r\nجواب مرحوم صاحب فصول از شق دوّم در كلام شريف\r\nسپس صاحب فصول فرموده است :\r\nممكنست وجه دوّم را نيز اختيار كرده و بگوئيم مشتقّ عبارتست از مصداق شىء كه مبدأ برايش ثابت است و از اشكالى كه ذكر شد اين‌طور جواب دهيم :\r\nمحمول مصداق شىء و ذات بطور مطلق نبوده بلكه مقيّد است به وصف و ثبوتش در اين هنگام براى موضوع ضرورى نيست زيرا ممكنست ثبوت قيد براى مقيّد ضرورى نباشد تمام شد كلام صاحب فصول .\r\n\r\nتحرير و شرح\r\nمحقّق شريف اين‌طور اظهار كرد كه اگر از « شىء » مصداق آن اراده شود بتقريرى كه گذشت لازم مىآيد امكان خاصّ به ضرورت منقلب شود .\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nمرحوم صاحب فصول پس از اختيار شقّ اوّل و جواب از آن فرموده است ممكنست شقّ دوّم را نيز اختيار كنيم و از اشكال انقلاب امكان خاصّ به ضرورت اين‌طور جواب دهيم :\r\nدر قضيّه الانسان ضاحك بالامكان الخاصّ مىگوييم معناى « ضاحك » مصداق شىء مىباشد ولى نه مصداق مطلق و بدون قيد بلكه مصداق مقيّد به وصف ضحك و پرواضح است كه تمام قيود براى مقيّدات در واقع و نفس الامر ضرورى نيستند بلكه گاهى ضرورتا ثابت بوده و زمانى به صورت امكان و در پاره‌اى از اوقات بنحو اطلاق عامّ و در بعضى از ازمنه به جهتى از جهات ديگر ثابت مىباشند با توجّه به اين نكته مىگوييم وقتى مقصود از « شىء » مصداق مقيّد به ضحك بود چون ضحك در واقع براى مصداق شىء كه همان انسان باشد بطور امكان خاصّ ثابت است در نتيجه حمل « ضاحك » كه منحل به « شىء له الضّحك » مىشود بر انسان منقلب به ضرورت نمىگردد بلكه به همان امكان خاصّ باقى است چون همان‌طورىكه گفتيم معناى « ضاحك » « شىء مقيّد به ضحك » مىباشد و پرواضح است كه شىء مقيّد به ضحك عين انسان نمىباشد تا حملش بر انسان بطور ضرورت ثابت گردد بلكه بنحو امكان خاصّ برآن حمل مىشود .\r\nقوله : ثمّ قال انّه يمكن : ضمير در « قال » به صاحب فصول راجع بوده و ضمير در « انّه » به معناى « شأن » است .\r\nقوله : ان يختار الوجه الثّانى : مقصود از « وجه ثانى » شقّ دوّم يعنى مراد از « شىء » مصداق آن است .\r\nقوله : بانّ المحمول ليس مصداق الشّيء : مثلا در قضيّه « الانسان ضاحك بالامكان الخاصّ » محمول ضاحك است و آن منحل به « شىء له الضّحك » مىشود پس در واقع محمول بر انسان « شىء » است حال مىگوييم اگر مقصود از « شىء » مصداق آن بطور مطلق باشد اشكال مذكور پيش مىآيد ولى اگر منظور از آن « شىء مقيّد به ضحك » باشد ديگر عين انسان نبوده بلكه بطور\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nامكان خاصّ بر انسان حمل مىگردد و محذور مرتفع است .\r\nقوله : و ليس ثبوته للموضوع : يعنى ثبوت قيد براى موضوع لذا در مثالى كه گذشت مراد از قيد « له الضّحك » بوده و مقصود از « موضوع » شىء است كه همان انسان مىباشد .\r\nقوله : حينئذ : يعنى حين اذ كان الشّيء مقيّدا .\r\nمتن : و يمكن ان يقال :\r\nانّ عدم كون ثبوت القيد ضروريّا لا يضرّ بدعوى الانقلاب ، فانّ المحمول ان كان ذات المقيّد و كان القيد خارجا و ان كان التّقيّد داخلا بما هو معنى حرفىّ ، فالقضيّة لا محالة تكون ضروريّة ، ضرورة ضروريّة ثبوت الانسان الّذى يكون مقيّدا بالنّطق للانسان و ان كان المقيّد بما هو مقيّد على ان يكون القيد داخلا .\r\nفقضيّة : الانسان ناطق تنحلّ فى الحقيقة الى قضيّتين :\r\nإحداهما : قضيّة الانسان انسان و هى ضروريّة .\r\nو الاخرى : قضيّة الانسان له النّطق و هى ممكنة .\r\nو ذلك ، لانّ الاوصاف قبل العلم بها اخبار كما انّ الاخبار بعد العلم بها تكون اوصافا .\r\nفعقد الحمل ينحلّ الى القضيّة كما انّ عقد الوضع ينحلّ الى قضيّة مطلقة عامّة عند الشّيخ و قضيّة ممكنة عند الفارابى فتأمّل .\r\nترجمه :\r\n\r\nانتقاد مرحوم مصنّف به جواب مرحوم صاحب فصول\r\nمرحوم مصنّف مىفرمايد :\r\nممكنست گفته شود ضرورى نبودن قيد براى موضوع ضررى به دعواى انقلاب امكان خاصّ به ضرورت وارد نمىكند زيرا محمول اگر ذات\r\n\r\n","description":"","footnote":"","page_name":" 389 ","page_number":389},
  {"content":"\r\n\r\nمقيّد بوده به‌طورىكه قيد از آن خارج و تقيّد داخل باشد به همان نحوى كه معانى حرفى ثابت و محقّقند پس قضيّه حتما ضرورى مىشود زيرا بديهى است كه ثبوت انسان مقيّد به نطق براى انسان ضرورى مىباشد .\r\nو اگر محمول ، مقيّد بعنوان مقيّد باشد به‌نحوىكه در آن داخل باشد پس قضيّه : الانسان ناطق در واقع به دو قضيّه منحل مىگردد :\r\nالف : قضيّه الانسان انسان بالضّرورة .\r\nب : قضيّه الانسان له النّطق بالامكان .\r\nچه آنكه اوصاف قبل از آنكه معلوم باشند خبر محسوب شده همان‌طورىكه اخبار پس از آنكه معلوم قرار گرفتند اوصاف تلقّى مىشوند .\r\nبنابراين عقد الحمل به يك قضيّه و عقد الوضع نيز به يك قضيّه ديگر منحل مىگردد كه اين قضيّه از نظر شيخ مطلقه عامّه و به عقيده فارابى ممكنه مىباشد .\r\n\r\nتحرير و شرح\r\nحاصل اشكال مرحوم مصنّف به صاحب فصول اينست كه :\r\nمقيّد فرض نمودن « شىء » و ضرورى نبودن قيد براى « شىء » اثر چندانى نداشته و بادّعاء انقلاب كه محقّق شريف دارد ضرر و لطمه‌اى وارد نمىكند و براى توضيح اين معنا ناچاريم كه مقدّمه ذيل را در اينجا بياوريم :\r\nبنا بر آنكه مشتقّ مركّب بوده و مقصود از اخذ شىء در معنايش مصداق آن باشد حمل آن بر موضوع به يكى از انحاء چهارگانه ذيل ممكنست باشد :\r\n1 - آنكه محمول تنها مقيّد بوده نه قيد و نه تقيّد لذا در قضيّه الانسان ناطق و الانسان ضاحك انسان موضوع بوده و محمول نفس « شىء » بدون نطق و ضحك مىباشد .\r\nبلى اين دو قيد را بعنوان تعيين و احراز محمول و تشخيص آن ذكر\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nمىكنند ازاين‌رو معناى دو قضيّه فوق چنين مىشود : انسان شىء است ولى چون « شىء » مبهم و گنگ است براى اينكه معيّن شود مقصود از شىء كدام مصداق آن است قيد « له النّطق » و « له الضّحك » را مىآوريم .\r\n2 - آنكه محمول ذات مقيّد ( شىء ) با تقييدش مىباشد لذا در قضيّه الانسان ناطق معنايش اينست :\r\nانسان شىء با تقييدش به نطق مىباشد .\r\nالبتّه اين فرض بتصديق و شهادت برخى از محقّقين صحيح نيست زيرا شىء مقيّد موجود ذهنى بوده كه با خارج منطبق نشده و اساسا قابل تحقّق در ظرف خارج نمىباشد .\r\n3 - آنكه محمول مقيّد بوده ولى در عرض آن قيد را نيز در حمل داخل بدانيم بنابراين معناى الانسان ناطق چنين مىشود انسان شىء و نطق مىباشد و نيز قضيّه الانسان كاتب معنايش انسان شىء و كتابت است ، در اين فرض بايد گفت قضيّه‌اى كه ممكنه صرف است مانند مثال دوّم منحل به دو قضيّه ضروريّه و ممكنه مىشود با اين شرح :\r\nالف : انسان انسان است بالضّروره . چون مقصود از « شىء » مصداق آن يعنى همان انسان مىباشد .\r\nب : انسان كتابت است بالامكان .\r\nالبتّه اين فرض كه محمول مقيّد و در عرض آن قيد نيز در حمل داخل باشد صحيح نيست زيرا وقتى آن را منحل به دو قضيّه ضروريّه و ممكنه نموديم در قضيّه ممكنه نفس مبدأ محمول قرار گرفته درحالىكه حمل مبدأ بر ذات بنحو حقيقت صحيح نيست مگر از آن مجاز اراده شود كه آن هم بر خلاف فرض مىباشد .\r\n4 - آنكه محمول مقيّد و در طولش قيد را در حمل داخل بنمائيم بنابراين معناى « الانسان كاتب بالامكان العام » انسان انسانى است كه كتابت برايش ثابت باشد .\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nالبتّه همان‌طورىكه مرحوم محقّق مشگينى در حاشيه آورده‌اند اين معنا داراى دو نسبت است .\r\n1 - نسبت تامّه خبريّه و آن عبارتست از اسناد انسان به انسان .\r\n2 - نسبت ناقصه وصفيّه و آن عبارتست از نسبت « له الكتابة » به شىء كه انسان دوّم كه در محمول قرار گرفته است مىباشد اين نسبت اگرچه به دلالت مطابقى ناقصه وصفيّه است ولى به دلالت التزام بر نسبت خبريّه تامّه دلالت دارد فلذا ارباب فنّ گفته‌اند :\r\nاوصاف پيش از علم به آنها خبر هستند يعنى باعتبار دلالت التزاميّه‌اى كه بر خبر دارند براى كسى كه به آن عالم نيست فائده خبر را دارد چنانچه اخبار پس از علم به آنها در حكم اوصاف مىباشند .\r\nبا توجّه به اين مقدّمه مىپردازيم بتوضيح عبارات كتاب :\r\nمرحوم مصنّف مىفرماين :\r\nمحمول در قضيّه اگر ذات مقيّد بوده به‌طورىكه قيد از آن خارج و تقيّدش به آن داخل همچون معناى حرفى باشد بدون ترديد قضيّه ضروريّه مىشود و انقلابى را كه محقّق شريف ادّعاء نمود پيش مىآيد چه آنكه بنابراين فرض معناى الانسان ناطق چنين مىشود :\r\nانسان انسانى است مقيّد بنطق و ثبوت انسانى كه مقيّد به نطق باشد براى انسان ضرورى و بديهى است و اگر محمول عبارت باشد از ذات مقيّد بعنوان مقيّد بودن به شرطى كه قيد داخل فرض گردد در اينجا قضيّه الانسان ناطق به دو قضيّه منحل مىشود به شرحى كه در مقدّمه گذشت .\r\nپس در اين فرض عقد الحمل يعنى محمول خود به يك قضيّه منحل مىشود و آن عبارتست از :\r\nالانسان له الكتابة يا له النطق يا له الضّحك .\r\nچنانچه عقد الوضع يعنى موضوع نيز خود به يك قضيّه ديگر منحل مىگردد كه جهت در آن به عقيده شيخ مطلقه عامّه است و از نظر فارابى ممكنه\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nمىباشد چه آنكه وصف عنوانى براى موضوع جهت ثبوتش از نظر اين دو شخص بزرگ با هم فرق دارد ازاين‌رو معناى انسان از نظر شيخ الانسان انسان بالفعل و به عقيده فارابى الانسان انسان بالامكان العام مىباشد .\r\nو خلاصه كلام آنكه جواب مرحوم صاحب فصول اشكال انقلاب امكان به ضرورت را دفع ننمود .\r\nقوله : لا يضرّ بدعوى الانقلاب : يعنى دعواى انقلابى كه محقّق شريف دارد .\r\nقوله : ان كان ذات المقيّد : مقصود از ذات مقيّد « شىء » است كه مصداقش عين انسان مىباشد .\r\nقوله : و كان القيد خارجا و ان كان التّقيّد داخلا : چنانچه مرحوم حاجى سبزوارى فرموده است :\r\nتقيّد جزء و قيد خارج الخ .\r\nقوله : بما هو معنى حرفى : مقصود از معناى حرفى همان ربط بين قيد و مقيّد بوده كه امرى است داخل گرچه مرتبط يعنى قيد خارج مىباشد .\r\nقوله : و ان كان المقيّد بما هو مقيّد : ضمير در « كان » به محمول راجع است .\r\nقوله : و ذلك لانّ الاوصاف قبل العلم بها اخبار : مشار اليه « ذلك » انحلال قضيّه مزبور به دو قضيّه مىباشد و حاصل مرام مصنّف اينست كه :\r\nوجه انحلال قضيّه : الانسان ناطق به دو قضيّه مذكور اينست كه :\r\nالانسان يعنى ذات كه انسانيّت برايش ثابت است پس قبل از آنكه وصف انسانيّت براى ذات يادشده به صورت وصف درآيد و از آن به « الانسان » تعبير كنيم چون عرفان به ثبوت اين وصف نبوده قهرا « انسان » به صورت خبر براى ذات قرار مىداديم و پس از اخبار و حصول علم به آن وصف براى ذات شده و چنانچه گفته شد به صورت « الانسان » موضوع قرار داده مىشود و بنابراين عقد الوضع يعنى موضوع پيش از اينكه از آن به صورت فعلى\r\n\r\n","description":"","footnote":"","page_name":" 393 ","page_number":393},
  {"content":"\r\n\r\nكه فائده وصف را دارا است تعبير شود به گونه خبر بوده و به عبارت ديگر :\r\nعقد الوضع منحل به يك قضيّه‌اى مىشود به اين ترتيب : الانسان ذات ثبت له الانسانيّة منتهى ثبوت وصف انسانيّت براى ذات از نظر شيخ الرّئيس بايد بالفعل ( اطلاق عامّ ) باشد و به عقيده فارابى بالامكان بنابراين معناى قضيّه يادشده از نظر شيخ چنين است :\r\nذاتى كه بالفعل انسان است كذا و كذا و به عقيده فارابى اين‌طور مىباشد :\r\nذاتى كه ممكنست انسان باشد كذا و كذا .\r\nچنانچه معناى « ناطق » نيز اينست : الانسان له النّطق و پس از علم به آن و ثبوتش براى ذات كه انسان باشد از صورت اخبار خارج شده و به گونه وصف از آن تعبير مىشود .\r\nو حاصل آنكه علّت انحلال قضيّه واحد به دو قضيّه آنست كه اوصاف قبل از علم به آنها مفيد خبر بوده چنانچه پس از معلوم واقع شدن افاده فائده وصف را مىنمايند .\r\nقوله : قبل العلم بها اخبار : يعنى تفيد فائدة الاخبار .\r\nقوله : انّ الاخبار بعد العلم بها تكون اوصافا : يعنى تفيد فائده الاوصاف .\r\nقوله : فعقد الحمل ينحلّ الى القضيّة : يعنى ناطق كه محمول است و فعلا به صورت يك كلمه وصفى آورده شده و فائده وصف را مىدهد در واقع عبارتست از يك قضيّه به اين كيفيّت : ذات ( انسان ) له النّطق .\r\nقوله : كما انّ عقد الوضع ينحلّ الى قضيّة : يعنى « الانسان » كه موضوع است و فعلا به صورت يك كلمه آمده و افاده معناى وصف را مىكند در واقع و حقيقت عبارتست از يك قضيّه به اين كيفيت :\r\nذات ثبت له الانسانيّة بالفعل از نظر شيخ و ذات ثبت له الانسانيّة به عقيده فارابى .\r\nقوله : فتأمّل : مرحوم محقّق مشگينى در حاشيه مىفرماين :\r\n\r\n","description":"","footnote":"","page_name":" 394 ","page_number":394},
  {"content":"\r\n\r\nشايد وجه امر به تأمّل اين باشد :\r\nاگر مقصود مصنّف ( ره ) از شقّ اوّل كه فرمود :\r\nمحمول اگر ذات مقيّد باشد به‌نحوىكه قيد خارج بوده و تقيّد داخل ، قسم اوّل از اقسام چهارگانه باشد يعنى حمل مشتقّ بر ذات به اين گونه بوده كه محمول تنها مقيّد بوده نه قيد و نه تقيّد .\r\nبايد گفت اگرچه اين نحو از حمل همان‌طورىكه مصنّف ( ره ) فرمود قادح و مضرّ به دعواى انقلاب نبوده و اشكال محقّق شريف دفع نمىشود ولى در عين حال بايد گفت در باب مشتقّات حمل به اين صورت اساسا صورت نمىگيرد بلكه تقيّد يا قيد در حمل مقصود مىباشند .\r\nو اگر مراد ايشان از اين شقّ قسم دوّم از اقسام چهارگانه باشد يعنى محمول ذات مقيّد با تقييد فرض گردد چنانچه عبارت « بما هو معنى حرفى » نيز قرينه بر اراده همين قسم است چه آنكه معانى حرفى در باب حمل مقصود مىباشند بايد بگوئيم اينكه مصنّف ( ره ) فرمود قضيّه در اين صورت قطعا ضروريّه است يعنى انقلاب غير ضرورت به ضرورت لا محاله لازم مىآيد كلام درستى نيست زيرا در اين فرض مىتوان انقلابى را كه شريف ادّعاء كرد منع نمود و حقّ را بجانب صاحب فصول ( ره ) داد زيرا ذات مقيّد به قيد امكانى صرفا امكانى است نه ضرورى .\r\nو اگر مراد مصنّف از شقّ دوّم كه فرمود :\r\nمحمول مقيّد بعنوان مقيّد بوده به‌طورىكه قيد داخل باشد .\r\nاينست كه مثلا كتابت ( قيد ) در عرض انسان ( مقيّد ) در مقام حمل مقصود مىباشد بايد بگوئيم در اين فرض اگرچه انقلاب به ضرورت قطعا پيش مىآيد و در قضيّه اوّلى يعنى الانسان انسان حتما جهتش طبق فرموده مصنّف ( ره ) ضرورت است ولى در عين حال اصل اين لحاظ صحيح نيست زيرا در مقام حمل قيود را در عرض مقيّدات لحاظ و اعتبار نمىكنند .\r\nو اگر قيد در طول مقيّد اعتبار شود در آن سه اشكال مىباشد :\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nالف : جهت در قضيّه بايد تابع جزء مقصود از دو جزء باشد لذا اگر جزء اوّل مقصود است جهت نيز ضروريه محسوب شده و اگر جزء دوّم مراد باشد جهت ممكنه است پس انقلاب به ضروريّه و ممكنه نشد يعنى اينكه مصنّف فرمود قضيّه به دو قضيّه ضروريّه و ممكنه منحل مىشود درست نيست بلكه يا اساسا ضروريّه است اگر جزء اوّل مقصود باشد و جزء دوّم در طول آن ملاحظه شود و يا اصلا ممكنه است اگر جزء دوّم منظور بوده و جزء اوّل را در طول آن قرار دهند .\r\nب : اساسا در باب مشتقّات جزء دوّم هميشه مقصود است و بدين ترتيب انقلاب به دو قضيّه ضروريّه و ممكنه حاصل نشده و قضيّه به همان حالت امكانى خود باقى مىماند .\r\nج : محمول در قضيّه اوّلى ذات مقيّد نبوده بلكه مقيّد به قيد « له الكتابة » يا « له النّطق » مىباشد و به عبارت ديگر محمول انسان بما هو انسان نمىباشد بلكه انسان بما له الكتابة محمول قرار گرفته لذا مقصود از حمل آن اگر ذات انسان بوده و تقييد را بعنوان مرآت ملاحظه نمائيم البتّه انقلاب لازم مىآيد ولى همان‌طورىكه در شقّ اوّل گفته شد متعارف در حمل مشتقّات خلاف آن است و اگر انسان خاصّ مراد باشد آن امكانى است نه ضرورى پس قضيّه منحل به دو ممكنه است نه ممكنه و ضرورى .\r\nمتن : لكنّه قدّس سرّه تنظّر فيما افاده بقوله : و فيه نظر .\r\nلانّ الذّات المأخوذة مقيّدة بالوصف قوّة او فعلا ان كانت مقيّدة به واقعا صدق الايجاب بالضّرورة و الّا صدق السّلب بالضّرورة مثلا :\r\nلا يصدق زيد كاتب بالضّرورة لكن يصدق زيد الكاتب بالقوّة او بالفعل كاتب بالضّرورة انتهى .\r\n\r\n","description":"","footnote":"","page_name":" 396 ","page_number":396},
  {"content":"\r\n\r\nترجمه :\r\n\r\nتأمّل مرحوم صاحب فصول در جوابى كه خود فرموده\r\nولى مرحوم صاحب فصول در آنچه خود فرموده تأمّل نموده و اضافه كرده‌اند كه آنچه ما گفتيم مورد تأمّل است زيرا ذاتى كه مقيّد به وصف اخذ مىشود اعمّ از آنكه وصف را بالقوّه برايش بعنوان قيد ملاحظه كنيم يا بطور بالفعل اگر در واقع نيز به آن مقيّد باشد ضرورة موجبه صادق مىشود و اگر در واقع اين‌چنين نباشد ضرورة سالبه تحقّق مىيابد .\r\nمثلا : زيد كاتب بالضّرورة صادق نيست ولى زيد كاتب بالقوّة يا بالفعل كاتب است بالضّرورة صادق مىباشد تمام شد كلام صاحب فصول ( ره ) .\r\n\r\nتحرير و شرح\r\nحاصل اشكال مرحوم صاحب فصول در آنچه را كه قبلا فرموده اينست :\r\nاينكه ما گفتيم اگر مقصود مصداق شىء باشد براى دفع انقلاب امكان به ضرورت شىء را مقيّد فرض مىكنيم نه مطلق اساسا كلام درستى نيست زيرا وقتى شىء را مقيّد به وصف ملاحظه نموديم و وصف را يا بنحو بالفعل چنانچه شيخ الرّئيس مىگويد و يا بطور بالقوّة كه فارابى عقيده‌اش هست وصف عنوانى براى شىء قرار داديم واقع امر از دو حال خارج نيست يا در واقع نيز همين‌طور است و يا بر خلاف آن مىباشد اگر در واقع نيز مقيّد به آن بود پس ضرورت ايجاب صادق است و در صورت دوّم ضرورت سلب محقّق مىباشد مثلا در قضيّه :\r\nالانسان كاتب بالامكان العامّ اگر انسان مقيّد به كتابت را موضوع قرار داده باشيم و مرادمان اين باشد كه انسان بقيد كتابت كاتب است در\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nاينجا امكان عامّ منقلب به ضرورت مىشود و بدين‌وسيله اين قضيّه موجبه ممكنه عامّه منقلب به موجبه ضروريّه مىگردد و انقلابى را كه شريف مدّعى است لازم مىآيد و اگر در واقع به آن مقيّد نباشد باز قضيّه ممكنه عامّه به ضرورت منتهى سالبه آن قلب مىگردد يعنى بايد بگوئيم :\r\nانسان بدون قيد كتابت كاتب نيست بالضّرورة .\r\nمتن : و لا يذهب عليك انّ صدق الايجاب بالضّرورة به شرط كونه مقيّدا واقعا به لا يصحّح دعوى الانقلاب الى الضّروريّة ، ضرورة صدق الايجاب بالضّرورة به شرط المحمول فى كلّ قضيّة و لو كانت ممكنة كما لا يكاد يضرّ بها صدق السّلب كذلك به شرط عدم كونه مقيّدا به واقعا ، لضرورة السّلب بهذا الشّرط .\r\nو ذلك لوضوح انّ المناط فى الجهات و موادّ القضايا انّما هو بملاحظة انّ نسبة هذا المحمول الى ذلك الموضوع موجّهة باىّ جهة منها و مع ايّة منها فى نفسها صادقة لا بملاحظة ثبوتها له واقعا او عدم ثبوتها له كذلك و الّا كانت الجهة منحصرة بالضّرورة ، ضرورة صيرورة الايجاب او السّلب به لحاظ الثّبوت و عدمه واقعا ضروريّا و يكون من باب الضّرورة به شرط المحمول .\r\nترجمه :\r\n\r\nمناقشه مرحوم مصنّف در تأمّل صاحب فصول ( ره )\r\nمرحوم مصنّف در مقام مناقشه در وجه نظر صاحب فصول ( ره ) مىفرماين :\r\nمخفى نباشد كه صدق ايجاب بالضّرورة به واسطه مقيّد بودن موضوع به قيد در واقع مصحّح دعواى انقلاب به ضرورت نيست تا بدين‌وسيله تسليم اشكال محقّق شريف بشويم زيرا بديهى و ضرورى است كه ايجاب با ضرورت به شرط محمول در هر قضيّه‌اى صادق است اگرچه جهت آن در واقع\r\n\r\n","description":"","footnote":"","page_name":" 398 ","page_number":398},
  {"content":"\r\n\r\nامكان باشد چنانچه سالبه بالضّروره به واسطه عدم تقييد موضوع به قيد مضرّ به دعواى انقلاب نمىباشد ، زيرا وقتى موضوع را مقيّد بعدم محمول نمائيم بديهى است كه ضرورة سلب صادق مىباشد .\r\nو سرّ اين امر كه مىگوييم صدق ايجاب بالضّرورة يا ضرورت سلب مضرّ يا مصحّح نمىتواند باشد اينست كه مناط در جهات و موادّ قضايا به اينست كه نسبت اين محمول به آن موضوع داراى چه جهت بوده و در واقع و با قطع نظر از تقييدش بمحمول يا بعدم آن مادّه‌اش چيست چه آنكه اگر موضوعات را بخواهيم با قيد محمول ملاحظه كنيم جهت صرفا ضرورت است زيرا اگر موضوعات مقيّد به محمولات باشند ضرورت ايجاب و در صورتى كه مقيّد به عدم محمولات ملاحظه شوند ضرورت سلب تحقّق مىيابد و تمام قضايا از باب قضيّه ضرورت به شرط محمول مىگردند .\r\n\r\nتحرير و شرح\r\nخلاصه فرموده مصنّف در مقام اشكال بكلام صاحب فصول آنست كه :\r\nجهات قضايا عبارتند از :\r\nضرورت ، امكان ، اطلاق عامّ ، دوام .\r\nيعنى هر موضوعى نسبت به هر محمولى در واقع و نفس الامر داراى يكى از اين جهات اربعه است بدون اينكه موضوع را مقيّد و مشروط به ثبوت محمول يا بعدم آن ملاحظه كنيم .\r\nمثلا وقتى مىگويند زيد حيوان النّاطق يعنى زيد بدون تقييدش به حيوان النّاطق و يا بعدم آن در واقع حيوان ناطق است بطور ضرورت .\r\nيا وقتى مىگويند انسان كاتب است يعنى انسان مطلق و بدون تقييدش به ثبوت كتابت يا عدم ثبوت كتابت در واقع ممكنست كاتب باشد .\r\nو حاصل كلام آنكه مناط در قضاياى موجّهه حمل محمول بر موضوع\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nمطلق مىباشد نه موضوع مقيّد چه آنكه اگر موضوعات مقيّد به ثبوت محمول يا بعدم آن باشند جهات چهار تا نبوده بلكه منحصر فقط در ضرورت مىشود چنانچه مرحوم حاجى سبزوارى در لآلى به آن اشاره نموده و مىفرمايد :\r\n الشّيخ الإشراقي ذو الفطانة * قضيّة قصّر فى البتّانة \r\nچه آنكه در قضيّه الانسان كاتب اگر انسان را مقيّد به ثبوت كتابت در نظر بگيريم و بگوئيم :\r\nالانسان الكاتب كاتب قطعا جهت « بالضّرورة » است زيرا كه اثبات شىء لنفسه امر ضرورى و بديهى است چنانچه اگر انسان را مقيّد به عدم كتابت در نظر بگيريم و بگوئيم :\r\nالانسان الغير الكاتب كاتب مسلّما اين قضيّه كاذب بوده و صادقش آنست كه بگوئيم :\r\nالانسان الغير الكاتب ليس بكاتب بالضّرورة .\r\nپس با توجّه به اين نكته مىگوييم :\r\nمحقّق شريف كه ادّعاى انقلاب ممكنه به ضرورت را دارد نه از راه ضرورت به شرط محمول چه آنكه اين نحو از قضيّه همان‌طورىكه اشاره شد از محلّ كلام ارباب دانش و مهره فنّ خارج بلكه مغفول عنه است ازاين‌رو مقصود شريف آنست كه در صورت فرض دوّم كه مراد از « شىء » مصداق آن باشد لازم مىآيد محمولى كه براى موضوع مطلق ( بدون تقييدش به ثبوت محمول يا بعدم آن ) بطور امكان عامّ ثابت است منقلب به ضرورت شود پس فرموده صاحب فصول ( ره ) نه تصحيح كلام شريف را مىنمايد و نه مضرّ به حال او است و به عبارت ديگر لا يسمن و لا يغنى من الجوع .\r\nقوله : و لا يذهب عليك : يعنى لا يخفى عليك .\r\nقوله : به شرط كونه مقيّدا واقعا به : كلمه « به شرط » متعلّق است به « صدق » و ضمير در « كونه » به مصداق شىء كه همان عين موضوع باشد راجع است و ضمير در « به » به قيد راجع است .\r\n\r\n","description":"","footnote":"","page_name":" 400 ","page_number":400},
  {"content":"\r\n\r\nقوله : كما لا يكاد يضرّ بها : ضمير مؤنّث در « بها » به دعوى الانقلاب عود مىكند .\r\nقوله : صدق السّلب كذلك : يعنى بالضّرورة .\r\nقوله : به شرط عدم كونه مقيّدا به : ضمير در « كونه » به مصداق شىء و در « به » به قيد و محمول راجع است .\r\nقوله : و ذلك لوضوح الخ : مشار اليه « ذلك » عدم تصحيح دعواى انقلاب و عدم اضرار به آن مىباشد .\r\nقوله : فى الجهات و موادّ القضايا : اهل ميزان فرموده‌اند :\r\nهر محمولى با موضوعى در واقع مكيّف است به كيفى كه اگر آن را در لفظ تصريح كنند جهت خوانده شده و قضيّه‌اى كه داراى جهت باشد قضيّه موجّهه گويند مانند قضيّه : الانسان حيوان ناطق بالضّرورة يا الانسان كاتب بالامكان العامّ و در صورتى كه به آن تصريح نشود صرف كيف در واقع را مادّه گفته و قضيّه خالى از آن را غير موجّهه گويند مانند قضيّه الانسان حيوان ناطق يا الانسان كاتب .\r\nقوله : باىّ جهة منها : يعنى من الجهات .\r\nقوله : و مع ايّة منها فى نفسها : ضمير در « منها » به جهات و در « نفسها » به قضيّه عود مىكند .\r\nقوله : لا بملاحظة ثبوتها له واقعا : يعنى موضوع را به شرط محمول در نظر نگيرند .\r\nضمير در « ثبوتها » به نسبت محمول و در « له » به موضوع راجع است .\r\nقوله : او عدم ثبوتها له كذلك : يعنى عدم ثبوت نسبة المحمول للموضوع واقعا .\r\nمتن : و بالجملة :\r\nالدّعوى هو انقلاب مادّة الامكان بالضّرورة فيما ليست مادّته واقعا فى\r\n\r\n","description":"","footnote":"","page_name":" 401 ","page_number":401},
  {"content":"\r\n\r\nنفسه و بلا شرط غير الامكان .\r\nو قد انقدح بذلك عدم نهوض ما افاده ( ره ) بابطال الوجه الاوّل كما زعمه قدّس سرّه ، فانّ لحوق مفهوم الشّيء و الذّات لمصاديقهما انّما يكون ضروريّا مع اطلاقهما لا مطلقا و لو مع التّقيّد الّا به شرط تقيّد المصاديق به ايضا و قد عرفت حال الشّرط فافهم .\r\nترجمه :\r\n\r\nخلاصه كلام و عدم ابطال مقاله صاحب فصول نسبت بشقّ اوّل از كلام شريف\r\nخلاصه كلام آنكه ادّعاى شريف آنست كه در قضيّه‌اى كه مادّه‌اش بحسب واقع امكان است اين مادّه به ضرورت منقلب مىشود بدون آنكه در ناحيه موضوع قيد و شرط را ملاحظه نمايد .\r\nو از تقريرى كه تا به اينجا در جواب فصول آورديم واضح و روشن مىشود كه مقاله ايشان در شقّ دوّم وافى بابطال اشكال در شقّ اوّل به آن‌طورى كه وى پنداشته نمىباشد ، زيرا عروض مفهوم شىء و ذات بر مصاديقشان در صورتى ضرورى مىباشد كه اين دو را مطلق و بدون تقييد ملاحظه كنيم نه آنكه مطلقا حتّى با فرض تقييد .\r\nمگر آنكه مصاديق را نيز مقيّد در نظر بگيريم و حال آنكه ضعف اين لحاظ و تقدير قيد را قبلا بطور مستوفى بيان نموديم .\r\n\r\nتحرير و شرح\r\nمرحوم صاحب فصول پس از آنكه شقّ دوّم را اختيار نموده و فرموده است اگر مقصود از « شىء » مصداق باشد انقلابى را كه محقّق شريف گفته مىتوان جواب داد و جواب مذكور را آورده و پس از آن فرموده‌اند « و فيه نظر »\r\n\r\n","description":"","footnote":"","page_name":" 402 ","page_number":402},
  {"content":"\r\n\r\nبعد از بيان وجه نظر اضافه كرده و فرموده است :\r\nمخفى نماند كه اشكال انقلاب امكان به ضرورت منحصر به صورتى نيست كه مراد از « شىء » مصداق باشد بلكه اگر مفهوم شىء را نيز اراده نمائيم اين اشكال ممكنست پيش بيايد زيرا ثبوت اين مفهوم براى مصاديق كه اشياء خاصّه باشند امرى است ضرورى بدليل آنكه مفهوم « شىء » و « ذات » از لوازم لا ينفكّ موجودات مىباشد پس ثبوت آنها ضرورى بوده و بدين ترتيب انقلاب پيش مىآيد .\r\nپس وجهى ندارد كه شريف اشكال انقلاب را تنها به صورتى اختصاص دهد كه مراد از « شىء » مصداق آن باشد بلكه اگر مفهوم نيز مقصود و از آن اراده گردد اشكال انقلاب را مىتوان آورد .\r\nالبتّه ما همان جوابى كه از اشكال انقلاب امكان به ضرورت در شقّ دوّم داديم در اينجا نيز مىگوييم .\r\nيعنى اگر شريف بگويد در صورتى كه مقصود از « شىء » مفهوم آن باشد چون اين مفهوم از لوازم لاينفكّ موجودات است لازم مىآيد مثلا در قضيّه الانسان كاتب كه معنايش الانسان شىء له الكتابة است اگرچه جهت در آن امكان مىباشد ولى تقدير مفهوم شىء در معناى « كاتب » سبب آن مىشود كه امكان به ضرورت منقلب شود و بايد بگوئيم الانسان كاتب بالضّرورة .\r\nما در جواب شريف همان بيان و جواب از شقّ دوّم را آورده و مىگوييم :\r\nمحمول در اين قضيّه مفهوم شىء بطور مطلق نيست بلكه مفهوم شىء بقيد كتابت مىباشد و چون اين قيد در واقع براى مفهوم ضرورى نيست بلكه بطور امكان ثابت است قهرا حمل شىء له الكتابة بالامكان بر انسان نيز بايد بطور امكان بوده و بدين ترتيب اشكال انقلاب را در اين شقّ نيز جواب مىدهيم .\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nمرحوم مصنّف مىفرمايد :\r\nما نيز همان تقريرى را كه در تضعيف جواب صاحب فصول از شقّ دوّم داديم و گفتيم ضرورى نبودن ثبوت قيد براى مصداق كه صاحب فصول به آن اعتماد نمود مضرّ به ادّعاى انقلاب نيست در اينجا نيز همان جواب و تقرير را در مقاله اينجا مىآوريم و مىگوييم :\r\nمراد محقّق شريف اينست كه :\r\nمفهوم شىء بطور مطلق براى مصاديق و اشياء خاصّه ضرورىّ الثّبوت است نه مطلقا حتّى با تقييدش به قيد امكانى مگر آنكه صاحب فصول همان‌طورىكه در وجه نظر سابق اظهار نمود در اينجا نيز بفرمايد :\r\nاشياء خاصّه را مقيّد به قيد فرض مىكنيم و پرواضح است كه چون مفهوم شىء بقيد مشروط شده لاجرم ثبوتش براى اشياء خاصّه مقيّد به همان قيد ضرورى است و بدين ترتيب ادّعاى شريف ثابت مىگردد .\r\nما نيز در جواب از اين تقريرش همان‌طورىكه در تضعيف وجه نظر قبلا گفتيم عينا در اينجا مىگوييم :\r\nاگر شريف اشكال انقلاب را در شقّ اوّل قائل شود و آن را بشقّ دوّم اختصاص ندهد بايد توجّه داشت كه ادّعاى انقلاب تقريرش چنين است .\r\nمفهوم شىء و ذات براى مصاديقش بطور مطلق ضرورى است نه مطلقا حتّى با مقيّد بودنش كه صاحب فصول ادّعاء نمود مگر آنكه مصداق شىء يعنى اشياء خاصّه را نيز مقيّد و مشروط به همان قيد قرار دهيم كه آن هم به ملاحظه اينكه موجب تقدير قضيّه به صورت ضرورت به شرط محمول مىشود فرض صحيح و تمامى نمىباشد .\r\nمتن : ثمّ انّه لو جعل التّالى فى الشّرطيّة الثّانية لزوم اخذ النّوع فى الفصل ، ضرورة انّ مصداق الشّيء الّذى له النّطق هو الانسان ، كان اليق بالشّرطيّة الاولى بل كان اولى ، لفساده مطلقا و لو لم يكن مثل النّاطق بفصل\r\n\r\n","description":"","footnote":"","page_name":" 404 ","page_number":404},
  {"content":"\r\n\r\nحقيقى ، ضرورة بطلان اخذ الشّيء فى لازمه و خاصّته فتأمّل جيّدا .\r\nترجمه :\r\n\r\nمقاله مصنّف ( ره ) در ارتباط با تصوير اشكال بقول كسانى كه مشتقّ را مركّب مىدانند\r\nسپس مرحوم مصنّف مىفرمايد :\r\nاگر تالى را در قضيّه شرطيّه دوّم محقّق شريف لزوم اخذ نوع در فصل قرار مىداد اصلح و شايسته‌تر بود زيرا مصداق شىء كه نطق برايش ثابت است همان انسان مىباشد و اين معنا فاسد است اگرچه ناطق فصل حقيقى نباشد زيرا اخذ شىء در لازمه و عرض خاصّش بديهى البطلان مىباشد .\r\n\r\nتحرير و شرح\r\nحاصل كلام مصنّف ( ره ) در اين مقام آنست كه :\r\nبهتر بلكه لازم بود شريف در ضمن اشكالى كه بقائلين تركيب در مفهوم مشتقّ نموده در قضيّه شرطيّه دوّم اين‌طور مىگفت :\r\nاگر مقصود از « شىء » مصداق آن باشد نه مفهوم لازم مىآيد كه نوع را در فصل اخذ نموده باشيم زيرا معناى ناطق وقتى « شىء ثبت له النّطق » باشد و فرض نموديم كه مراد از « شىء » مصداق آن يعنى انسان مىباشد قهرا در تفسير ناطق بايد بگوئيم : انسان له النّطق .\r\nو لازمه اين تفسير آنست كه نوع يعنى انسان را در مفهوم فصل كه ناطق باشد اعتبار و لحاظ نموده‌ايم و اين معنائى است كه به بداهت فسادش و وضوح بطلانش عقل مستقلّا حكم مىكند و لو آنكه ناطق فصل حقيقى نيز نباشد چون بنابراين نيز اشكال آنست كه انسان را در لازمه‌اش يعنى ناطق لحاظ و اخذ نموده‌ايم .\r\nقوله : انّه لو جعل التّالى : ضمير در « انّه » به معناى « شأن » بوده و در\r\n\r\n","description":"","footnote":"","page_name":" 405 ","page_number":405},
  {"content":"\r\n\r\n« جعل » به محقّق شريف راجع است .\r\nقوله : اليق بالشّرطيّة الاولى : زيرا صورت دو شقّ اشكال چنين مىشود :\r\nلو كان المراد من الشّيء مفهومه لزم اخذ عرض العامّ فى الفصل و لو كان المقصود منه مصداقه لزم اخذ النّوع فى الفصل .\r\nو اين اشكال به ملاحظه آنكه به همان مثالى وارد مىشود كه اشكال اوّل به آن متوجّه است مناسب‌تر و شايسته‌تر مىباشد چون هر دو محذور و ايراد به مثال « الانسان ناطق » معطوف مىگردد درحالىكه اشكال انقلاب امكان به ضرورت كه شريف در قضيّه شرطيّه دوّم به صورت اشكال آورده به مثال « الانسان كاتب بالامكان العام » و امثال آن ناظر است نه به مثل الانسان ناطق كه مورد ايراد اوّل بود .\r\nقوله : لفساده مطلقا : يعنى لفساد اخذ الانسان فى معنى النّاطق و لو لم يكن النّاطق بفصل حقيقى .\r\nمتن : ثمّ انّه يمكن ان يستدلّ على البساطة بضرورة عدم تكرّر الموصوف فى مثل : زيد الكاتب و لزومه من التّركّب و اخذ الشّيء مصداقا او مفهوما فى مفهومه .\r\nترجمه :\r\n\r\nاستدلال مصنّف ( ره ) براى بساطت معناى مشتقّ\r\nسپس مصنّف ( ره ) مىفرمايد :\r\nممكنست براى بساطت معناى مشتقّ اين‌طور استدلال كنيم :\r\nدر مثل : زيد الكاتب كه كاتب صفت است براى « زيد » اگر معناى « كاتب » عبارت باشد از شىء له الكتابة به ملاحظه آنكه « شىء » همان زيد است لازم مىآيد كه موصوف تكرار شده باشد و حال آنكه اين عيب و نقص بنا بر بساطت معناى مشتقّ لازم نمىآيد .\r\n\r\n","description":"","footnote":"","page_name":" 406 ","page_number":406},
  {"content":"\r\n\r\nقوله : ثمّ انّه يمكن الخ : ضمير در « انّه » به معناى « شأن » مىباشد .\r\nقوله : و لزومه من التّركّب : ضمير در « لزومه » به تكرّر الموصوف عائد است .\r\nقوله : و اخذ الشّيء مصداقا : بنا بر اينكه مراد از « شىء » مصداق آن باشد زيد بشخصه تكرار مىشود زيد مصداق شىء عينا همان زيد است .\r\nقوله : او مفهوما : در صورتى كه مراد از « شىء » مفهوم باشد زيد در تحت كلّى شىء مكرّر مىگردد .\r\nقوله : فى مفهومه : يعنى فى مفهوم الكاتب .\r\n« فى مفهومه » جارّ و مجرور بوده و متعلّق است به « اخذ الشّيء » و « اخذ الشّيء » معطوف است به « من التّركّب » .\r\nمتن : ارشاد لا يخفى انّ معنى البساطة بحسب المفهوم وحدته ادراكا و تصوّرا بحيث لا يتصوّر عند تصوّره الّا شىء واحد ، لا شيئان و ان انحلّ بتعمّل من العقل الى شيئين كانحلال مفهوم « الحجر » و « الشّجر » الى شىء له الحجريّة او الشّجريّة ، مع وضوح بساطة مفهومهما .\r\nو بالجملة :\r\nلا ينثلم بالانحلال الى الاثنينيّة بالتّعمّل العقلى وحدة المعنى و بساطة المفهوم كما لا يخفى و الى ذلك يرجع الاجمال و التّفصيل الفارقان بين المحدود و الحدّ ، مع ما هما عليه من الاتّحاد ذاتا .\r\nفالعقل بالتّعمّل يحلّل النّوع و يفصّله الى جنس و فصل بعد ما كان امرا واحدا ادراكا و شيئا فاردا تصوّرا ، فالتّحليل يوجب فتق ما هو عليه من الجمع و الرّتق .\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nترجمه :\r\n\r\nارشاد و رهنمود\r\n\r\n[ اول 
  ]\r\nمخفى نماند كه معناى بساطت بحسب مفهوم اينست كه مفهوم و معنا از نظر ادراك و تصوّر امر وحدانى است به‌طورىكه در وقت تصوّر شدنش تنها يك شىء متصوّر مىشود نه دو شىء اگرچه بتحليل عقل و امعان نظر ممكنست به دو شىء منحلّ گردد همچون مفهوم حجر و شجر كه با وحدتى كه دارند مع‌ذلك عقل مفهوم اين دو را به شىء له الحجريّة و شىء له الشّجريّة تحليل مىنمايد .\r\nو خلاصه آنكه اين تحليل عقلى و دوئيّت حاصله در مفهوم از ناحيه دقّت عقل و امعان نظر رخنه‌اى در وحدت معنا و بساطت مفهوم ايجاد نمىكند .\r\nو به همين معنا ناظر و راجع است اجمال و تفصيلى كه بين محدود و حدّ فارق و حاكم مىباشد با اينكه ذاتا اين دو با هم متّحد مىباشند منتهى عقل به تعمّل و دقّت نوع همچون « انسان » را به جنس يعنى « حيوان » و فصل يعنى « ناطق » تحليل و تفصيل مىدهد درحالىكه نوع از نظر ادراك و تصوّر امر واحد و شىء فاردى است .\r\nپس تحليل سبب گشودن و گسترانيدن امر واحدى است كه اجزاء عقلى آن جمع و مجتمع مىباشند .\r\nقوله : وحدته ادراكا : ضمير در « وحدته » به مفهوم و معنا راجع است .\r\nقوله : عند تصوّره : يعنى تصوّر معنا .\r\nقوله : بتعمّل من العقل : مقصود از « تعمّل » اعمال دقّت به واسطه عقل مىباشد .\r\nقوله : بساطة مفهومهما : يعنى مفهوم حجر و شجر .\r\nقوله : لا ينثلم : يعنى ثلمه و رخنه‌اى پيدا نمىشود .\r\nقوله : و الى ذلك يرجع : مشار اليه « ذلك » تحليل عقلى است .\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nقوله : بين المحدود و الحدّ : يعنى محدود مجمل و حدّ مفصّل آن است .\r\nقوله : مع ما هما عليه من الاتّحاد : ضمير « هما » به محدود و حدّ راجع بوده و ضمير در « عليه » به ماء موصوله عود كرده و كلمه « من » بيانيّه ، بيان است از ماء موصوله .\r\nقوله : و يفصّله : ضمير فاعلى به عقل و ضمير مفعولى به نوع راجع است .\r\nقوله : بعد ما كان امرا واحدا : ضمير در « كان » به نوع راجع است .\r\nقوله : و شيئا فاردا : كلمه « فارد » بمعنى منفرد و تنها .\r\nقوله : يوجب فتق : كلمه « فتق » يعنى شكافتن و گشودن .\r\nقوله : ما هو عليه من الجمع و الرّتق : ضمير « هو » به نوع راجع بوده و ضمير در « عليه » به ماء موصوله عود مىكند و كلمه « من » بيانيّه ، بيان است از « ماء موصوله » و لغت « رتق » به معناى بسته و جمع مىباشد .\r\nمتن : الثّانى الفرق بين المشتقّ و مبدئه مفهوما انّه بمفهومه لا يأبى عن الحمل على ما تلبّس بالمبدا و لا يعصى عن الجرى عليه لما هما عليه من نحو من الاتّحاد ، بخلاف المبدا ، فانّه بمعناه يا بى عن ذلك بل اذا قيس و نسب اليه كان غيره لا هو هو و ملاك الحمل و الجرى انّما هو نحو من الاتّحاد و الهوهوبّة .\r\nو الى هذا يرجع ما ذكره اهل المعقول فى الفرق بينهما :\r\nمن انّ المشتقّ يكون لا به شرط و المبدا يكون به شرط لا اى يكون مفهوم المشتقّ غير آب عن الحمل و مفهوم المبدا يكون آبيا عنه .\r\nترجمه :\r\n\r\nدوّم فرق بين مشتقّ و مبدأ آن\r\nدوّم از امور باقيمانده فرق بين مشتقّ و مبدأ آن از نظر مفهوم مىباشد .\r\n\r\n","description":"","footnote":"","page_name":" 409 ","page_number":409},
  {"content":"\r\n\r\nو آن اينست كه بگوئيم :\r\nمشتقّ به ملاحظه مفهومش از حمل بر ذاتى كه به مبدأ متلبّس است هيچ‌گونه اباء و سركشى ندارد زيرا ذات و مشتقّ بينشان نوعى از انواع و نحوى از انحاء اتّحاد حاكم مىباشد .\r\nفلذا حمل كاتب و عالم بر زيد صحيح و بدون اشكال مىباشد .\r\nبخلاف مبدأ و نفس حدث چه آنكه مبدأ باعتبار مفهوم و معنايش از حمل بر ذات آبى و عاصى مىباشد فلذا صحيح نيست بگوئيم : زيد كتابة و زيد علم .\r\nو نه تنها اين حمل صحيح نيست بلكه وقتى مبدأ را با ذات قياس و در معرض سنجش قرار داده و احيانا به آن نسبتش مىدهيم به خوبى مىيابيم كه بينشان مغايرت و لا هو هويّت برقرار است درحالىكه مناط حمل و ملاك جرى عبارتست از نوعى اتّحاد و هو هويّت .\r\nو مراد اهل معقول كه در مقام فرق بين مشتقّ و مبدأ گفته‌اند :\r\nمشتقّ لا به شرط و مبدأ به شرط « لا » است همين تقريرى است كه گذشت يعنى مفهوم مشتقّ به لحاظ مفهوم « لا به شرطى » كه دارد از حمل بر ذات سر باز نمىزند چه آنكه لا به شرط يجتمع مع الف شرط ولى مفهوم مبدأ باعتبار معناى « به شرط لائى » كه دارد از حمل بر ذات امتناع دارد .\r\nقوله : و مبدئه : يعنى مبدأ مشتقّ .\r\nقوله : انّه بمفهومه : ضمير در « انّه » و « مفهومه » به مشتقّ عود مىكنند .\r\nقوله : على ما تلبّس بالمبدا : مقصود از كلمه « ماء موصوله » ذات مىباشد .\r\nقوله : عن الجرى عليه : ضمير در « عليه » به ذات راجع است .\r\nقوله : لما هما عليه من نحو من الاتّحاد : ضمير « هما » به مشتقّ و ذات راجع بوده و ضمير در « عليه » به ماء موصوله راجع است و كلمه « من نحو » بيان است از « ماء موصوله » .\r\nقوله : فانّه بمعناه : ضمير در « فانّه » و « بمعناه » به مبدأ راجعند .\r\n\r\n","description":"","footnote":"","page_name":" 410 ","page_number":410},
  {"content":"\r\n\r\nقوله : يأبى عن ذلك : مشار اليه « ذلك » حمل بر ذات مىباشد .\r\nقوله : بل اذا قيس و نسب اليه : ضميرهاى نائب فاعلى در « قيس » و « نسب » به مبدأ و ضمير مجرورى در « اليه » به ذات راجع است .\r\nقوله : كان غيره : ضمير در « كان » به مبدأ و در « غيره » به ذات راجع است .\r\nقوله : لا هو هو : كلمه « هو » اوّل به « مبدأ » و « هو » دوّم به « ذات » عود مىكند .\r\nقوله : و ملاك الحمل و الجرى : كلمه « واو » حاليه بوده و لفظ « الجرى » با « الحمل » به يك معنا هستند .\r\nقوله : و الى هذا يرجع : مشار اليه « هذا » فرق بين مشتقّ و مبدأ آن بتقريرى كه گذشت مىباشد .\r\nقوله : فى الفرق بينهما : يعنى بين المشتقّ و مبدئه .\r\nقوله : يكون آبيا عنه : يعنى آبيا و ممتنعا عن الحمل .\r\nمتن : و صاحب الفصول ( ره ) حيث توهّم انّ مرادهم انّما هو بيان التّفرقة بهذين الاعتبارين به لحاظ الطّوارى و العوارض الخارجيّة مع حفظ مفهوم واحد ، اورد عليهم بعدم استقامة الفرق بذلك ، لاجل امتناع حمل العلم و الحركة على الذّات و ان اعتبر لا به شرط و غفل عن انّ المراد ما ذكرنا كما يظهر منهم من بيان الفرق بين الجنس و الفصل و بين المادّة و الصّورة فراجع .\r\nترجمه :\r\n\r\nتوهّم صاحب فصول ( ره ) و جواب مصنّف ( ره ) از آن\r\nمرحوم صاحب فصول چون اين‌طور گمان نموده‌اند كه كلام اهل معقول ناظر است به بيان فرق بين مشتقّ و مبدأ آن به واسطه اين دو اعتبار از حيث طوارى و عوارض خارجيّه با متّحد بودن مفهوم اين دو با هم لاجرم در مقام ايراد\r\n\r\n","description":"","footnote":"","page_name":" 411 ","page_number":411},
  {"content":"\r\n\r\nبر ايشان فرموده است :\r\nبين مشتقّ و مبدأ آن به لا به شرط بودن و به شرط لا بودن نمىتوان فرق گذاشت زيرا حمل علم و حركت بر ذات ممتنع است اگرچه اين دو را لا به شرط فرض كنيم .\r\nمصنّف ( ره ) مىفرمايد :\r\nايشان از آنچه مقصود ارباب معقول است غفلت نموده و به اين نكته پى نبرده‌اند كه مقصود آنها همان است كه ما ذكر نموديم .\r\nيعنى غرضشان اينست كه مشتقّ لا به شرط است و از حمل بر ذات امتناعى ندارد ولى مبدأ ذاتا و مفهوما به شرط لا يعنى آبى از حمل بر ذات است .\r\nچنانچه اين مقصود از بيان فرقى كه بين جنس و فصل و بين مادّه و صورت گذارده‌اند به خوبى آشكار مىشود .\r\n\r\nتحرير و شرح\r\nمؤلّف گويد : حضرات اهل معقول گفته‌اند :\r\nماهيّات مركّب بر دو قسم مىباشند :\r\n1 - مركّب عقلى .\r\n2 - مركّب خارجى .\r\nاجزاء مركّب عقلى جنس و فصل بوده و اجزاء مركّب خارجى هيولى و صورت مىباشد .\r\nفرق بين جنس و فصل و مادّه و صورت آنست كه :\r\nجنس و فصل نسبت به يكديگر لا به شرط مىباشند مثلا حيوان لا به شرط است از جميع فصول ازاين‌رو بر يكديگر قابل حمل بوده و از اين معنا ابائى\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nندارند چنانچه مىتوان گفت ناطق حيوان است يا به عكس بگوئيم حيوان ناطق است .\r\nولى مادّه و صورت نسبت به يكديگر به شرط لا مىباشند فلذا بر هم حمل نمىشوند .\r\nو شرح اين مطلب را در كتاب فصول الحكمه جلد دوّم آورده‌ايم طالبين به آنجا مىتوانند رجوع كنند و حاصل كلام آنكه ارباب معقول گفته‌اند :\r\nاگر اجزاء لا به شرط اخذ شوند جنس و فصل بوده و در صورتى كه به شرط لا ملاحظه شوند مادّه و صورت مىباشند چنانچه مرحوم حاجى سبزوارى در غرر الفرائد گويد :\r\n جنس و فصل لا به شرط حملا * فمدّة و صورة به شرط لا \r\nمرحوم صاحب فصول نيز در همين مبحث فرموده :\r\nبرخى از اهل معقول چنين پنداشته‌اند كه فرق بين مشتقّ و مبدئش همان فرقى است كه بين ماهيّت لا به شرط و ماهيّت به شرط لا است ازاين‌رو معناى « ضرب » اگر به شرط لا اعتبار شود مدلول لفظ « ضرب » بوده و حملش بر ذات ممتنع است و اگر لا به شرط ملاحظه گردد مدلول لفظ « ضارب » قرار مىگيرد و حملش بر ذات صحيح است .\r\nپس ايشان فرق بين عرض و عرضى را همچون فرق بين هيولى و جنس و بين صورت و فصل قرار داده‌اند ( يعنى اعتبارى و تقديرى دانسته‌اند ) و اين از نظر ما صحيح نيست .\r\nسپس فرموده :\r\nاخذ عرض بطور لا به شرط مصحّح حمل آن بر موضوع نمىباشد فلذا حمل علم و حركت بر موضوع ممتنع است و لو آنكه بطور لا به شرط اخذ گردند انتهى .\r\nاشكال مصنّف ( ره ) بر صاحب فصول اينست كه :\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nايشان مراد اهل معقول را ملتفت نشده و لذا به ايشان اشكال كرده‌اند چه آنكه مراد ايشان اين نيست كه فرق بين عرض و عرضى همچون فرق بين هيولى و جنس و بين صورت و فصل اعتبارى و تقديرى است كه اگر لا به شرط بود بر ذات قابل حمل بوده و در صورت به شرط لا بودن برآن حمل نمىشود بلكه مقصود اين حضرات آنست كه عرض يعنى مبدأ هيچ‌گاه بر ذات قابل حمل نيست ولى عرضى هميشه قابل اين معنا است منتهى از عدم قابليّت حمل به « به شرط لا » و از قابليّت براى آن به « لا به شرط » تعبير نموده‌اند چنانچه از بيان فرق بين جنس و فصل و بين مادّه و صورت به خوبى مىتوان اين مقصود را احراز نمود .\r\nمؤلّف گويد :\r\nما ابتداء عبارت اهل معقول و بيتى از مرحوم حاجى سبزوارى ( ره ) را در اينجا آورديم تا قارئين خود قضاوت كنند كه صاحب فصول مقصود اهل معقول را به خوبى دريافته و از مراد ايشان غافل نشده است و حقّ با صاحب فصول بوده يعنى ايشان مىخواهند بگويند :\r\nمبدأ اگر لا به شرط اخذ گردد حملش بر ذات جايز است چون به معناى مشتقّ مىشود يعنى عرض به معناى عرضى مىگردد و در صورتى كه به شرط لا تقدير شود عرض محض بوده و بدين ترتيب بر ذات نمىتوان حملش نمود .\r\nقوله : و صاحب الفصول حيث توهّم انّ مرادهم : يعنى مراد اهل معقول .\r\nقوله : بهذين الاعتبارين : يعنى اعتبار و تقدير لا به شرط و به شرط لا .\r\nقوله : مع حفظ مفهوم واحد : يعنى مبدأ در هر دو صورت مفهومش يكى است منتهى باعتبار لا به شرط بودن قابل حمل و به ملاحظه به شرط لا بودن چنين قابليّتى را ندارد .\r\nقوله : اورد عليهم : يعنى على اهل المعقول .\r\nقوله : بذلك : يعنى به تقدير لا به شرط بودن و به شرط لا بودن .\r\nقوله : عن انّ المراد ما ذكرنا : ما ذكرنا عبارت بود از اينكه ارباب معقول\r\n\r\n","description":"","footnote":"","page_name":" 414 ","page_number":414},
  {"content":"\r\n\r\nمىگويند مبدأ هيچ‌گاه بر ذات حمل نمىشود و از اين معنا به « به شرط لا » تعبير كرده‌اند .\r\nقوله : كما يظهر منهم : يعنى من اهل المعقول .\r\nمتن : الثّالث ملاك الحمل كما اشرنا اليه هو الهوهوبّة و الاتّحاد من وجه و المغايرة من وجه آخر كما يكون بين المشتقّات و الذّوات و لا يعتبر معه ملاحظة التّركيب بين المتغايرين و اعتبار كون مجموعهما بما هو كذلك واحدا ، بل يكون لحاظ ذلك مخلّا ، لاستلزامه المغايرة بالجزئيّة و الكلّيّة .\r\nو من الواضح انّ ملاك الحمل لحاظ بنحو الاتّحاد بين الموضوع و المحمول مع وضوح عدم لحاظ ذلك فى التّحديدات و ساير القضايا فى طرف الموضوعات ، بل لا يلحظ فى طرفها الّا نفس معانيها كما هو الحال فى طرف المحمولات و لا يكون حملها عليها الّا بملاحظة ما هما عليه من نحو من الاتّحاد مع ما هما عليه من المغايرة و لو بنحو من الاعتبار فانقدح بذلك فساد ما جعله فى الفصول تحقيقا للمقام .\r\nو فى كلامه موارد للنّظر تظهر بالتّأمّل و امعان النّظر .\r\nترجمه :\r\n\r\nسوّم ملاك حمل\r\nسوّمين امر از امور باقيمانده آنست كه بگوئيم :\r\nمناط و ملاك حمل همان‌طورىكه قبلا به آن اشاره نموديم عبارتست از « هو هويّت » و اتّحاد بين موضوع و محمول از جهتى و مغايرت بين آنها از جهت ديگر چنانچه بين مشتقّات و ذوات نيز همين تغاير و اتّحاد معتبر است و امّا اينكه در حمل علاوه بر اين ملاك ملاحظه تركيب بين متغايرين ( موضوع و محمول ) و لحاظ مجموع به وصف اجتماع بعنوان يك وجود معتبر\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nنبوده بلكه اساسا لحاظ اين طرزى مخلّ به حمل نيز مىباشد زيرا لازمه آن اينست كه بين محمول و محمول عليه لحاظ مغايرت شده باشد همان‌طورىكه بين جزء و كلّ تغاير مىباشد و پرواضح است كه ملاك حمل اعتبار نحوى از انحاء اتّحاد بين موضوع و محمول مىباشد نه ملاحظه مغايرت بين آن دو .\r\nاز اين گذشته روشن و واضح است كه چنين لحاظى هرگز در تحديدات و ساير قضايا در طرف موضوعات صورت نمىگيرد بلكه اساسا در جانب موضوع قضايا صرفا نفس معانى آنها را در نظر مىگيرند چنانچه در ناحيه محمولات نيز امر همين‌طور مىباشد آنگاه محمولات و موضوعات را با آنچه از معنا واجد هستند در نظر گرفته و به ملاحظه نحوى از انحاء اتّحاد كه بينشان حاكم مىباشد محمول را بر موضوع حمل مىكنند مشروط به اينكه بين آن دو جهت مغايرتى كه وجود دارد ملحوظ و منظور داشته باشند و لو آنكه اين مغايرت نيز به اعتبارى از اعتبارات باشد .\r\nو به اين بيانى كه نموديم فساد آنچه در فصول بعنوان تحقيق مقام آورده روشن و واضح مىگردد .\r\nو در كلام ايشان موارد عديده‌اى هست كه از نظر ما مورد مناقشه و تأمّل مىباشد كه با دقّت و التفات مىتوان به آنها پى برد .\r\n\r\nتحرير و شرح\r\nمرحوم مصنّف در اين امر سه نكته را متعرّض مىشوند :\r\n\r\nنكته اوّل ملاك و مناط حمل\r\nحاصل آن اينست كه در صورتى بين دو شىء حمل صورت مىگيرد و مىتوان يكى را موضوع و ديگرى را محمول قرار داد كه دو جهت در بين آنها ملاحظه و اعتبار شود :\r\n\r\n","description":"","footnote":"","page_name":" 416 ","page_number":416},
  {"content":"\r\n\r\nالف : جهت اتّحاد و لو به اعتبارى از اعتبارات باشد .\r\nب : جهت تغاير اگرچه به نحوى از انحاء فرض گردد .\r\nامّا اعتبار جهت اتّحاد بخاطر آنست كه اگر بين موضوع و محمول تغايرى كلّى و تباين رأسى باشد حمل صورت نگيرد چه آنكه بديهى است حمل يكى از دو امر متباين بر ديگرى ممكن نيست .\r\nو امّا اعتبار جهت تغاير ازاين‌رو است كه اگر بين موضوع و محمول اتّحاد من جميع الجهات باشد پس در واقع هر دو يكى مىباشند و پرواضح است كه حمل شىء بر نفس امر محال و غيرممكنى مىباشد .\r\n\r\nنكته دوّم\r\nدر حمل تنها همين دو جهتى كه ذكر شد معتبر است و بيش از آن امر ديگرى اعتبار نشده است بنابراين نبايد توهّم شود كه علاوه بر رعايت دو جهت مذكور لازم است بين دو امر متغاير كه موضوع و محمول باشند ملاحظه تركيب شده و مجموع را امر واحدى فرض نمود و پس از آن يكى را بر ديگرى حمل كرد .\r\nو وجه عدم اعتبار اين امر دو چيز مىباشد :\r\nالف : اگر بنا باشد رعايت و ملاحظه اين امر لازم باشد مثلا موضوع را با محمول ابتداء مركّبا در نظر گرفته و سپس محمول به تنهائى را برآن حمل نمائيم لازم مىآيد محمول جزء و موضوع كلّ باشد و تغاير كلّ با جزء بسى واضح و روشن است فلذا اين امر نه تنها مصحّح حمل نمىگردد بلكه مخلّ به آن نيز مىباشد درحالىكه گفتيم رعايت نحوى از انحاء اتّحاد بين موضوع و محمول لازم و واجب است .\r\nب : اساسا در مقام تحديدات و قضاياى متعارفه نه در جانب موضوع و نه در ناحيه محمول چنين امرى رعايت و ملاحظه مىشود بلكه هركدام از اين دو را با معنائى كه دارند به تنهائى لحاظ مىكنند مضافا به آن دو جهتى كه\r\n\r\n","description":"","footnote":"","page_name":" 417 ","page_number":417},
  {"content":"\r\n\r\nقبلا گفتيم يعنى اتّحاد از جهتى و تغاير از جهتى ديگر .\r\n\r\nنكته سوّم\r\nمرحوم صاحب فصول در اين مقام كلامى دارند كه از مطالب ذكر شده فساد و بطلان آن ظاهر و روشن مىشود :\r\nوى فرموده :\r\nتغاير گاهى اعتبارى و اتّحاد بين موضوع و محمول حقيقى است چنانچه گفته مىشود : هذا زيد و النّاطق حسّاس و زمانى به عكس مىباشد و آن به اين است كه اشياء متغايرة الوجود را به منزله شىء واحد قرار داده و مجموع را من حيث هو المجموع ملاحظه كنند پس براى مجموع وحدت اعتبارى حاصل شده و بدين ترتيب حمل هريك از آن دو كه جزء ديگرى قرار داده شده بر مجموع صحيح است مانند الانسان جسم يا الانسان ناطق .\r\nپس ثابت شد كه حمل احد المتغايرين بر ديگرى در صورتى صحيح است كه سه شرط فراهم باشد :\r\n1 - اخذ المجموع من حيث هو المجموع .\r\n2 - اخذ الاجزاء بطور لا به شرط .\r\n3 - لحاظ حمل نسبت بمجموع من حيث هو المجموع .\r\nبنابراين حمل مشتقّ مثل « عالم » بر زيد صحيح نيست زيرا مفاد « عالم » به عقيده حكماء علم لا به شرط مىباشد چنانچه مفاد مبدأ علم به شرط لا مىباشد و هيچ اتّحادى بحسب وجود بين علم لا به شرط كه مفاد عالم بوده و بين زيد وجود ندارد ازاين‌رو حمل عالم بر او ممتنع مىشود همان‌طورىكه حمل علم بر زيد نيز مستحيل و غيرممكن مىباشد .\r\nو وجه فساد كلام صاحب فصول به عقيده مصنّف ( ره ) لحاظ حمل نسبت بمجموع من حيث هو المجموع است چه آنكه گفته شد اين لحاظ نه تنها مصحّح حمل نيست بلكه مخلّ به آن نيز مىباشد و همچنين اشكالات\r\n\r\n","description":"","footnote":"","page_name":" 418 ","page_number":418},
  {"content":"\r\n\r\nديگرى در فرموده صاحب فصول وجود دارد كه رعايت اختصار و عدم اطاله سخن مقتضى ذكر آن نمىباشد .\r\nقوله : الاتّحاد من وجه : مقصود اتّحاد مصداقى بين طرفين حمل مىباشد .\r\nقوله : و المغايرة من وجه آخر : مراد تغاير مفهومى بين اين دو مىباشد .\r\nقوله : بين المشتقّات و الذّوات : مثل زيد عالم .\r\nقوله : و لا يعتبر معه : ضمير در « معه » به ملاك مزبور راجع است .\r\nقوله : كون مجموعهما بما هو كذلك واحدا : ضمير در « مجموعهما » به موضوع و محمول راجع بوده و ضمير « هو » به مجموع عود مىكند و مقصود از « كذلك » كونهما مجموعا مىباشد .\r\nقوله : بل يكون لحاظ ذلك مخلّا : مشار اليه « ذلك » تركيب بين متغايرين مىباشد .\r\nقوله : لاستلزامه المغايرة : ضمير در « استلزامه » به ذلك راجع است .\r\nقوله : عدم لحاظ ذلك : مشار اليه « ذلك » تركيب بين متغايرين مىباشد .\r\nقوله : لا يلحظ فى طرفها : يعنى طرف الموضوعات .\r\nقوله : الّا نفس معانيها : يعنى معانى الموضوعات .\r\nقوله : و لا يكون حملها عليها : يعنى حمل المحمولات على الموضوعات .\r\nقوله : الّا بملاحظة ما هما عليه : ضمير « هما » به موضوع و محمول راجع بوده و ضمير در « عليه » به ماء موصوله عود مىكند .\r\nقوله : من الاتّحاد : يعنى اتّحاد در وجود .\r\nقوله : من المغايرة : يعنى بحسب مفهوم .\r\nقوله : فانقدح بذلك : مشار اليه « ذلك » اخلال تركيب به حمل مىباشد .\r\n\r\n","description":"","footnote":"","page_name":" 419 ","page_number":419},
  {"content":"\r\n\r\nمتن : الرّابع لا ريب فى كفاية مغايرة المبدا مع ما يجرى المشتقّ عليه مفهوما و ان اتّحدا عينا و خارجا ، فصدق الصّفات مثل العالم و القادر و الرّحيم و الكريم الى غير ذلك من صفات الكمال و الجلال عليه تعالى على ما ذهب اليه اهل الحقّ من عينيّة صفاته يكون على الحقيقة ، فانّ المبدا فيها و ان كان عين ذاته تعالى خارجا الّا انّه غير ذاته تعالى مفهوما .\r\nترجمه :\r\n\r\nچهارم كفايت تغاير مفهومى مبدأ با ذات\r\nشكّى نيست در اينكه مغايرت مبدأ با ذاتى كه مشتقّ برآن جارى مىشود بحسب مفهوم كفايت مىكند اگرچه در خارج و عالم عين با هم متّحد باشند .\r\nبنابراين صدق صفات از قبيل عالم ، قادر ، رحيم و كريم و غير اين صفات از صفات كمال و جمال بر حضرت حقتعالى جلّ شأنه بنا بر عقيده اهل حقّ كه رأيشان اينست كه صفات بارىتعالى عين ذات اقدسش بوده بطور حقيقت مىباشد ، چه آنكه مبدأ اين صفات در خارج عين ذات حضرتش جلّ و على مىباشد گرچه از نظر مفهوم با ذات متغاير هستند .\r\nقوله : ما يجرى المشتقّ عليه : ضمير در « عليه » به ماء موصوله كه منظور از آن ذات است راجع مىباشد .\r\nقوله : و ان اتّحدا عينا : ضمير تثنيه در « اتّحدا » به مبدأ و ما يجرى عليه المشتقّ راجع است و مراد از اتّحاد عينى ، اتّحاد مصداقى است .\r\nقوله : من صفات الكمال : مقصود از اين صفات همان صفات جمال است كه در كلام به صرف صفات ثبوتيّه حقتعالى اطلاق مىشود .\r\nقوله : و الجلال : منظور از آن صفات سلبيّه حقتعالى است .\r\n\r\n","description":"","footnote":"","page_name":" 420 ","page_number":420},
  {"content":"\r\n\r\nقوله : فانّ المبدا فيها : يعنى در صفات .\r\nمتن : و منه قد انقدح ما فى الفصول من الالتزام بالنّقل او التّجوّز فى الفاظ الصّفات الجارية عليه تعالى بناء على الحقّ من العينيّة ، لعدم المغايرة المعتبرة بالاتّفاق .\r\nو ذلك لما عرفت من كفاية المغايرة مفهوما و لا اتّفاق على اعتبار غيرها ان لم نقل بحصول الاتّفاق على عدم اعتباره كما لا يخفى .\r\nو قد عرفت ثبوت المغايرة كذلك بين الذّات و مبادى الصّفات .\r\nترجمه :\r\n\r\nانقداح اشكال و ايراد در كلام صاحب فصول ( ره )\r\nمرحوم مصنّف مىفرماين :\r\nو از بيان و تقريرى كه در اين مقام گذشت چنين ظاهر مىشود كه آنچه در فصول ذكر شده مورد اشكال و ايراد است .\r\nمرحوم صاحب فصول مىفرمايد :\r\nلازم است در الفاظ صفاتى كه بر حقتعالى حمل و جارى مىشوند ملتزم به نقل معنا يا مجازيّت آنها بشويم .\r\nچه آنكه به عقيده اهل حقّ كه صفات عين ذات اقدسش مىباشند هيچ مغايرتى بين موضوع و محمول وجود ندارد درحالىكه باتّفاق ارباب فنّ اين تغاير معتبر و لازم است .\r\nمصنّف ( ره ) مىفرماين :\r\nوجه ظهور اشكال و ايراد در اين كلام آنست كه مغايرت بحسب مفهوم در مقام حمل كافى است و از اتّفاق علماء بر اعتبار مغايرت بيش از اين استفاده نشده و دليلى بر لزوم مغايرت ديگر در دست نداريم اگرچه مىتوان\r\n\r\n","description":"","footnote":"","page_name":" 421 ","page_number":421},
  {"content":"\r\n\r\nادّعاى اتّفاق بر عدم مغايرت ديگر نمود و قبلا بتفصيل بيان نموديم كه مغايرت اعتبارى ( يعنى بحسب مفهوم ) بين ذات و مبدأ وجود دارد .\r\n\r\nتحرير و شرح\r\nحاصل فرموده صاحب فصول در اين مقام چنين است :\r\nبه عقيده علماء حقّ يعنى دانشمندان شيعه صفات ذات در بارى تعالى عين ذات اقدسش مىباشند و چون در حمل تغاير بين موضوع و محمول باتّفاق ارباب علم لازم است لاجرم در حمل اين‌گونه صفات بر حقتعالى الزاما يا بايد قائل بنقل شده و بگوئيم صفات مزبور به معناى اصلى خود نيستند و از آن نقل داده شده‌اند و يا بايد بمجاز متوسّل شويم .\r\nو حاصل جوابى كه مرحوم مصنّف از اين كلام مىدهند اينست كه :\r\nقبلا گفته شد در حمل مغايرت اعتبارى كفايت مىكند و مقصود از آن اينست كه موضوع و محمول همين‌قدر كه در مفهوم با هم تغاير داشتند كافيست اگرچه مصداقا و وجودا عين هم باشند .\r\nو امّا اتّفاقى را كه ايشان بوى متمسّك شده‌اند جوابش اينست كه :\r\nاتّفاقى بر اعتبار تغاير غير اعتبارى و غير مفهومى قائم نشده است و به عبارت ديگر :\r\nمعقد اجماع و مورد اتّفاق صرفا تغاير بين موضوع و محمول است و امّا اينكه حتما تغاير بايد وجودى نيز باشد و مغايرت مفهومى كافى نيست بايد گفت چنين اتّفاقى وجود نداشته بلكه مىتوان مدّعى شد كه اتّفاق اصلا بر عدم اعتبار تغاير وجودى مىباشد .\r\nو بهر تقدير مقدار تغايرى كه در مقام حمل معتبر است يعنى تغاير بحسب مفهوم بين ذات و مبادى صفات در حقتعالى وجود دارد چون در مثال اللّه عالم اگرچه عالم به معناى علم و آن عين ذات اقدسش مىباشد ولى اين عينيّت بحسب وجود بوده نه به لحاظ مفهوم چه آنكه مفهوم علم ظهور بالذّات و\r\n\r\n","description":"","footnote":"","page_name":" 422 ","page_number":422},
  {"content":"\r\n\r\nمظهر غير مىباشد همچون تعريفى كه براى نور كرده‌اند و پرواضح است كه اين مفهوم غير از مفهوم واجب الوجود جلّ و على است .\r\nقوله : و منه قد انقدح : ضمير « منه » به كفايت مغايرة مبدأ با ذات بحسب مفهوم راجع است .\r\nقوله : لعدم المغايرة المعتبرة بالاتّفاق : علّت است براى « الالتزام بالنّقل الخ » .\r\nقوله : و ذلك لما عرفت الخ : مشار اليه « ذلك » انقداح ما فى الفصول مىباشد .\r\nقوله : و لا اتّفاق على اعتبار غيرها : يعنى غير مغايرت مفهومى .\r\nقوله : على عدم اعتباره : يعنى على عدم اعتبار غيرها .\r\nقوله : و قد عرفت ثبوت المغايرة كذلك : يعنى مغايرت مفهومى .\r\nمتن : الخامس انّه وقع الخلاف بعد الاتّفاق على اعتبار المغايرة كما عرفت بين المبدا و ما يجرى عليه المشتقّ فى اعتبار قيام المبدا به فى صدقه على نحو الحقيقة .\r\nو قد استدلّ من قال بعدم الاعتبار بصدق « الضّارب » و « المولم » مع قيام الضّرب و الالم بالمضروب و المولم بالفتح .\r\nو التّحقيق انّه لا ينبغى ان يرتاب من كان من اولى الالباب فى انّه يعتبر فى صدق المشتقّ على الذّات و جريه عليها من التّلبّس بالمبدا بنحو خاصّ على اختلاف انحائه النّاشئة من اختلاف الموادّ تارة و اختلاف الهيئات اخرى من القيام صدورا او حلولا او وقوعا عليه او فيه او انتزاعه عنه مفهوما مع اتّحاده معه خارجا كما فى صفاته تعالى على ما اشرنا اليه آنفا او مع عدم تحقّق الّا للمنتزع عنه كما فى الاضافات و الاعتبارات الّتى لا تتحقّق لها و لا يكون بحذائها فى الخارج شىء و تكون من الخارج المحمول لا المحمول بالضّميمة .\r\n\r\n","description":"","footnote":"","page_name":" 423 ","page_number":423},
  {"content":"\r\n\r\nترجمه :\r\n\r\nپنجم اختلاف در اعتبار قيام مبدأ به ذات در صدق مشتقّات\r\nامر پنجم از امور باقيمانده اينست كه :\r\nبعد از اتّفاق حضرات بر اعتبار مغايرت بين مبدأ و ذات بينشان اختلاف شده است در اينكه آيا صدق مشتقّات موقوف است به قيام مبدأ به ذات بنحو حقيقت يا چنين توقّفى در صدق آنها وجود ندارد :\r\nكسانى كه قائل بعدم اعتبار قيام هستند چنين استدلال نموده‌اند :\r\nكلمات : ضارب و مولم قطعا صادق هستند با اينكه مبدأ آنها كه ضرب و الم باشد قائم بمضروب و مولم ( بفتح لام ) مىباشند نه به ضارب و مولم ( بكسر لام ) .\r\n\r\nتحقيق مرحوم مصنّف\r\nمرحوم مصنّف مىفرمايد :\r\nاز نظر ما تحقيق آنست كه بگوئيم :\r\nكسى كه از اهل فكر و تأمّل است بدون شكّ و ترديد مىداند كه در صدق مشتقّ بر ذات و حملش برآن تلبّس ذات به مبدأ بنحو خاصّى از انحاء تلبّسات معتبر است .\r\nو مقصود از انحاء تلبّسات ، تلبّسات مختلفى است كه اختلافشان ناشى است از اختلاف موادّ با هم يا معلول و پديده تغاير و تفاوت هيآت مىباشد چه آنكه مادّه در مشتقّات گاهى بر قيام صدورى و زمانى بر قيام حلولى و در برخى اوقات بر قيام وقوعى ( چه وقوع برآن و چه وقوع در آن ) دلالت دارد .\r\nو بسا مادّه بر گونه‌اى است كه از آن انتزاع مبدأ از ذات و\r\n\r\n","description":"","footnote":"","page_name":" 424 ","page_number":424},
  {"content":"\r\n\r\nاختلافشان بحسب مفهوم با اتّحادشان در خارج استفاده مىشود چنانچه در برخى از مشتقّات كه مادّه آنها دالّ بر انتزاع است امر اين‌چنين بوده كه تحقّق صرفا از آن منتزع عنه بوده و منتزع اساسا هيچ وجودى ندارد همچون مشتقّات اضافى و اعتبارى كه تحقّقى نداشته و در حذاء و قبالشان بحسب عالم خارج چيزى وجود ندارد و باصطلاح از سنخ خارج محمول بوده نه از قبيل محمول بالضميمه .\r\n\r\nتحرير و شرح\r\nقوله : انّه وقع الخلاف الخ : ضمير در « انّه » به معناى « شأن » است :\r\nاقوال حضرات در اين مسئله به چهار قول مىرسد :\r\n1 - برخى فرموده‌اند در صدق مشتقّ بر ذات لازم است كه قيام مبدأ به ذات قيام حلولى باشد چنانچه از اشعرى چنين نقل شده است .\r\n2 - بعضى ديگر گفته‌اند در صدق مشتقّ بر ذات اساسا قيام معتبر نيست چه قيام حلولى و چه غير آن .\r\nاين گروه به ادلّه‌اى متمسّك شده‌اند كه مرحوم مصنّف يكى از براهين ايشان را در متن ذكر فرموده‌اند كه حاصلش اينست كه :\r\nبالوجدان مىيابيم كه اطلاق دو كلمه « ضارب » و « مولم » و امثال اين دو صحيح است با اينكه مبدأ در اين دو به ذات ضارب و مولم قائم نبوده بلكه قيامشان به مضروب و مولم ( بفتح لام ) مىباشد چنانچه اطلاق خالق و متكلّم بر حقتعالى صحيح است درحالىكه مبدأ اين دو به غير حضرتش يعنى مخلوق و جسم قائم است .\r\nو غير از اين دليل به وجوهى ديگر متمسّك شده‌اند از جمله آنكه گفته‌اند :\r\n\r\n","description":"","footnote":"","page_name":" 425 ","page_number":425},
  {"content":"\r\n\r\nصفات ذات در بارىتعالى بدون اشكال بر حضرتش اطلاق شده با اينكه مبادى آنها همچون علم و قدرت و حيات عين ذات اقدسش مىباشد و با عينيّت چگونه مىتوان قيام تصوير شود .\r\n3 - دسته‌اى ديگر فرموده‌اند : مشتقّات بر دو گونه هستند :\r\nالف : آنكه مبدأ در آنها ذات است همچون تامر و لابن چه آنكه مبدأ اين دو « تمر » و « لبن » بوده كه از سنخ ذوات هستند نه احداث .\r\nب : آنكه مبدئشان حدث است نظير عالم ، ضارب ، كاتب ، مولم زيرا مبدأ اين‌ها علم ، ضرب ، كتابت و الم بوده كه تمام از قبيل احداث هستند .\r\nدر صورت اوّل قيام مبدأ به ذات معتبر نبوده ولى در فرض دوّم قيام به معناى اعمّ از حلول و صدور و غير اين دو در صدق مشتقّ بر ذات شرط و معتبر مىباشد .\r\n4 - قولى است كه مرحوم مصنّف اختيار فرموده و آن اينست كه قيام به معناى تلبّس معتبر است منتهى تلبّس داراى انحاء و گونه‌هائى است و همان‌طورىكه اختلاف تلبّسات گاهى ناشى از اختلاف هيآت است همچون هيئت مشتقّ از اسم فاعل و اسم مفعول زمانى نيز اين اختلاف معلول اختلاف موادّ با يكديگر مىباشد مثلا گاهى تلبّس حلولى است نظير تلبّس قرطاس به بياض كه سبب اطلاق ابيض مىشود و گاه صدورى است همچون تلبّس ذات به ضرب كه موجب اطلاق ضارب مىشود و در برخى اوقات تلبّس انتزاعى است يعنى ذات منشا انتزاع مبدأ از آن مىگردد و باعث آن مىشود كه مفهوم مبدأ از ذات اخذ گردد با اينكه در خارج بحسب وجود با هم متّحد مىباشند همچون تلبّس ذات اقدس الهى بصفات ذات كه اساسا ذات منشا انتزاع اين صفات مىباشد و شرح آن قبلا گذشت .\r\nو در پاره‌اى اوقات تلبّس انتزاع صرف بوده به‌طورىكه براى آن اساسا تحقّق و وجودى نمىباشد و به عبارت ديگر خارج ظرف براى ماهيّت آنها بوده\r\n\r\n","description":"","footnote":"","page_name":" 426 ","page_number":426},
  {"content":"\r\n\r\nنه وجودشان همچون اوصاف اعتبارى محض نظير ابوّت و اخوّت .\r\nقوله : او انتزاعه عنه : يعنى انتزاع مبدأ از ذات .\r\nقوله : مع اتّحاده معه : يعنى اتّحاد مبدأ با ذات .\r\nقوله : و تكون من الخارج المحمول : ضمير در « تكون » به اعتبارات راجع است .\r\nمقصود مصنّف از « خارج محمول » عارض اعتبارى همچون ابوّت و اخوّت و ملكيّت و امثال آن بوده و از محمول بالضميمه عارض اصلى چون بياض و علم و ضرب و امثال آن اگرچه اين معنا براى هر دو خلاف اصطلاح حكماء است چه آنكه خارج محمول در لسان حكماء به عرضى گفته مىشود كه از حاق ذات انتزاع شده و برآن حمل مىگردد همچون وجود و موجود و وحدت و تشخّص .\r\nو محمول بالضّميمه آنست كه اين‌طور نباشد بلكه مقصود از آن ذات موصوف به عرض اصيل را گويند همچون ابيض و اسود در اجسام و عالم و مدرك در نفوس .\r\nمرحوم حاجى سبزوارى در لآلى فرمايد :\r\n و الخارج المحمول من صميمه * يغاير المحمول بالضّميمه \r\nمتن : ففى صفاته الجارية عليه تعالى يكون المبدا مغايرا له تعالى مفهوما و قائما به عينا لكنّه بنحو من القيام لا بان يكون هناك اثنينيّة و كان ما بحذائه غير الذّات ، بل بنحو الاتّحاد و العينيّة و كان ما بحذائه عين الذّات و عدم اطّلاع العرف على مثل هذا التّلبّس من الامور الخفيّة لا يضرّ بصدقها عليه تعالى على نحو الحقيقة اذا كان لها مفهوم صادق عليه تعالى حقيقة و لو بتأمّل و تعمّل من العقل .\r\nو العرف انّما يكون مرجعا فى تعيين المفاهيم لا فى تطبيقها على مصاديقها .\r\n\r\n","description":"","footnote":"","page_name":" 427 ","page_number":427},
  {"content":"\r\n\r\nترجمه :\r\n\r\nدنباله تحقيق مرحوم مصنّف\r\nپس در صفاتى كه بر حقتعالى جارى مىشود مبدأ بحسب مفهوم با ذات تغاير داشته و از نظر وجود قائم به آن مىباشد منتهى قيامش به نحوى است كه در آن دوئيّت بين مبدأ و ذات در خارج وجود نداشته و اين‌طور نيست كه در قبال مبدأ غير از ذات چيز ديگرى تحقّق داشته باشد بلكه قيام مبدأ در حقتعالى بنحو اتّحاد و عينيّت بوده و در حذائش عين ذات مىباشد .\r\nالبتّه اين امر به ملاحظه نهانى بودنش از دسترس اطّلاع عرف كنار مانده و نوع افهام اوساط ناس از درك آن عاجزند ولى اين عدم اطّلاع به صدق حقيقى صفات بر ذات اقدسش خلل و ضررى وارد نمىكند چه آنكه بحسب واقع براى اين صفات مفهومى است كه بنحو حقيقت بر حضرتش جلّت عظمته صدق دارد اگرچه اين صدق بتأمّل و تعمّل عقلى باشد .\r\nو عرف و فهم آنها صرفا مرجع در تعيين مفاهيم است نه در تطبيق آنها بر مصاديق پس اگر عرف از تطبيق صفات بر مصداقى ناتوان بود با انطباق آنها بحسب عقل و دقّت آن هيچ اشكالى ندارد كه اين انطباق را قائل شده و صدق آن بر ذات را حقيقى بدانيم .\r\n\r\nتحرير و شرح\r\nقوله : ففى صفاته الخ : يعنى در صفات ذات كه بر حقتعالى جارى مىباشند .\r\nقوله : مغايرا له تعالى مفهوما : مثل علم كه با ذات واجب از نظر مفهوم متفاوت است چه آنكه مفهوم علم همان نور است و مفهوم واجب ذاتى است كه مسبوق به غير يا عدم نباشد و پرواضح است كه بين اين دو مفهوم با هم تغاير حاكم است .\r\nقوله : و قائما به : ضمير در « به » به ذات بارى تعالى راجع است .\r\n\r\n","description":"","footnote":"","page_name":" 428 ","page_number":428},
  {"content":"\r\n\r\nقوله : لكنّه بنحو من القيام : ضمير در « لكنّه » به قيام راجع است .\r\nقوله : لا بان بكون هناك اثنينيّة : مشار اليه « هناك » حمل صفات بر ذات مىباشد و مقصود از دوئيّت اينست كه حمل عالم بر حقتعالى را بگوئيم يعنى ذات و علم همان‌طورىكه در نفوس بشرى حمل صفات داراى چنين معنائى است .\r\nقوله : و كان ما بحذائه غير الذّات : ضمير در « بحذائه » به مبدأ راجع است .\r\nقوله : على مثل هذا التّلبّس : يعنى تلبّس عينى بحسب وجود خارجى .\r\nقوله : لا يضرّ بصدقها عليه تعالى : ضمير در « صدقها » به صفات راجع است .\r\nقوله : اذا كان لها مفهوم : ضمير در « لها » به صفات عائد است .\r\nقوله : لا فى تطبيقها على مصاديقها : ضميرهاى مؤنّث به صفات راجع مىباشند .\r\nمتن : و بالجملة :\r\nيكون مثل « العالم » و « العادل » و غيرهما من الصّفات الجارية عليه تعالى و على غيره جارية عليهما بمفهوم واحد و معنى فارد و ان اختلفا فيما يعتبر فى الجرى من الاتّحاد و كيفيّة التّلبّس بالمبدا حيث انّه بنحو العينيّة فيه تعالى و بنحو الحلول او الصّدور فى غيره ، فلا وجه لما التزم به فى الفصول من نقل الصّفات الجارية عليه تعالى عمّا هى عليها من المعنى كما لا يخفى .\r\nكيف و لو كانت به غير معانيها العامّة جارية عليه تعالى كانت صرف لقلقة اللّسان و الفاظ بلا معنى ، فانّ غير تلك المفاهيم العامّة الجارية على غيره تعالى غير مفهوم و لا معلوم الّا بما يقابلها .\r\n\r\n","description":"","footnote":"","page_name":" 429 ","page_number":429},
  {"content":"\r\n\r\nترجمه :\r\n\r\nدنباله تحقيق مرحوم مصنّف و تضعيف كلام صاحب فصول ( ره )\r\nخلاصه كلام آنكه مثل كلمه « عالم » و « عادل » و غير اين دو از صفاتى كه بر حقتعالى و غير حضرتش حمل و جرى مىگردند با مفهوم واحد و معناى فاردى اين امر صورت مىگيرد نه آنكه حمل آنها در خداوند به معنائى غير از معناى محمول بر نفوس بشرى باشد .\r\nالبتّه اين دو حمل از نظر آنچه در جرى معتبر و ملحوظ است همچون اتّحاد و كيفيّت تلبّس ذات به مبدأ با هم متفاوت هستند چه آنكه در حقتعالى بطور عينيّت و در غير حضرتش بنحو حلول يا صدور مىباشد امّا همان‌طورىكه گفته شد هر دو از نظر اصل تلبّس به مبدأ با هم يكسان و يك نسق مىباشند .\r\nازاين‌رو وجهى براى التزام مرحوم صاحب فصول نمىبينيم كه ايشان خود را بتكلّف انداخته و در صفات محمول بر حقتعالى قائل به نقل معناى آنها به معناى ديگر شده است .\r\nو چگونه مىتوان اين صفات را به غير معانى عامّه‌اى كه دارند و به ملاحظه همين معانى بر نفوس بشرى حمل مىشوند بر خداوند حمل نمود درحالىكه اگر اين‌چنين ملاحظه شوند صرف لقلقه زبان و الفاظى بدون معنا مىگردند ، زيرا مثلا صفاتى همچون عادل و عالم كه به معناى متعارف و عامّشان بر بشر حمل مىگردند اگر به غير اين معانى بر خداوند سبحان حمل گردند معنائى متصوّر و مفهوم از آنها محرز و معلوم نيست چه آنكه معانى اين صفات از باب تعرف الاشياء باضدادها از صفات مقابل اين‌ها كه « ظالم در مقابل عادل و جاهل در مقابل عالم » باشد معلوم و مشخّص مىشود و غير از آن معناى ديگرى برايشان وجود ندارد .\r\n\r\n","description":"","footnote":"","page_name":" 430 ","page_number":430},
  {"content":"\r\n\r\n\r\nتحرير و شرح\r\nقوله : جارية عليهما : يعنى على اللّه تعالى و على غيره .\r\nقوله : حيث انّه بنحو العينيّة فيه تعالى : ضمير در « انّه » به تلبّس راجع است .\r\nقوله : عمّا هى عليها : ضمير « هى » به صفات راجع است .\r\nقوله : و لو كانت به غير معانيها : ضمير در « كانت » و « معانيها » به صفات راجع است .\r\nقوله : الّا بما يقابلها : مثلا در تفسير عالم مىگوييم غير جاهل و در شرح عادل مىگوييم غير ظالم .\r\nمتن : ففى مثل ما اذا قلنا انّه تعالى عالم امّا ان نعنى انّه من ينكشف لديه الشّيء فهو ذاك المعنى العامّ ، او انّه مصداق لما يقابل ذاك المعنى فتعالى عن ذلك علوّا كبيرا ، و امّا ان لا نعنى شيئا ، فتكون كما قلناه من كونها صرف اللّقلقة و كونها بلا معنى كما لا يخفى .\r\nو العجب انّه جعل ذلك علّة لعدم صدقها فى حقّ غيره و هو كما ترى .\r\nو بالتّأمّل فيما ذكرنا ظهر الخلل فيما استدلّ من الجانبين و المحاكمة بين الطّرفين فتأمّل .\r\nترجمه :\r\n\r\nدنباله تحقيق مصنّف ( ره ) و تضعيف كلام صاحب فصول ( ره )\r\nپس در مثل اين مثال كه مىگوييم خداوند متعال عالم است يا مقصودمان از « عالم » كسى است كه نزدش اشياء منكشف و آشكار مىباشد كه در اين صورت به همان معناى عامّ و متعارفش استعمال شده يا منظور از آن مصداق و فردى است مقابل آن يعنى ذاتى كه جاهل مىباشد تعالى اللّه عن\r\n\r\n","description":"","footnote":"","page_name":" 431 ","page_number":431},
  {"content":"\r\n\r\nذلك علوّا كبيرا و يا اساسا از آن هيچ معنائى اراده نمىشود كه در اين صورت همان‌طورىكه گفتيم صرف لقلقه زبان و لفظى بدون معنا مىشود .\r\nو جاى بسى تعجّب و شگفت است كه مرحوم صاحب فصول تجوّز و نقل در اوصاف حقتعالى را علّت براى آن قرار داده كه اين صفات در حقّ غير حضرتش صادق نمىباشند و فساد و بطلان اين كلام آشكار است و بتأمّل و دقّت در آنچه ذكر نموديم فساد و خلل در ادلّه‌اى كه طرفين به آنها استدلال كرده‌اند و محاكمه بين ايشان ظاهر و روشن مىشود .\r\n\r\nتحرير و شرح\r\nقوله : امّا ان نعنى انّه من ينكشف : ضمير « انّه » به عالم راجع است .\r\nقوله : او انّه مصداق الخ : ضمير در « انّه » به عالم عود مىكند .\r\nقوله : من كونها صرف اللّقلقة : ضمير در « كونها » به صفات راجع است .\r\nقوله : و كونها بلا معنى : ضمير در « كونها » به الفاظ صفات راجع است .\r\nقوله : و العجب انّه جعل ذلك : ضمير در « انّه » و « جعل » به صاحب فصول راجع بوده و مشار اليه « ذلك » تجوّز و نقل در صفات بارىتعالى است .\r\nقوله : لعدم صدقها فى حقّ غيره : يعنى لعدم صدق الصّفات بنحو صدقها عليه تعالى فى حقّ غيره .\r\nقوله : و كما ترى : يعنى چنانچه گفتيم صدق صفات در خداوند و غير حضرتش يكسان است اگرچه نحوه تلبّس فرق دارد .\r\nقوله : من الجانبين : يعنى كسانى كه قيام مبدأ به ذات را معتبر و كسانى كه آن را شرط ندانسته‌اند .\r\nقوله : فتأمّل : شايد اشاره باشد به اينكه بين طرفين در واقع نزاع صورى و لفظى است چون كسانى كه قيام را معتبر مىدانند مقصودشان اصل التّلبّس و مجرّد آن مىباشد و كسانى كه آن را شرط نمىدانند خصوص حلول يا صدور را\r\n\r\n","description":"","footnote":"","page_name":" 432 ","page_number":432},
  {"content":"\r\n\r\nنفى كرده‌اند نه اصل تلبّس را بنابراين بين ايشان محاكمه معنا ندارد .\r\nمتن : السّادس الظّاهر انّه لا يعتبر فى صدق المشتقّ و جريه على الذّات حقيقة التّلبّس بالمبدا حقيقة و بلا واسطة فى العروض كما فى الماء الجارى ، بل يكفى التّلبّس به و لو مجازا و مع هذه الواسطة كما فى الميزاب الجارى .\r\nفاسناد الجريان الى الميزاب و ان كان اسنادا الى غير ما هو له و بالمجاز الّا انّه فى الاسناد لا فى الكلمة .\r\nفالمشتقّ فى مثل المثال بما هو مشتقّ قد استعمل فى معناه الحقيقى و ان كان مبدؤه مسندا الى الميزاب بالاسناد المجازي و لا منافاة بينهما اصلا كما لا يخفى .\r\nو لكنّ ظاهر الفصول بل صريحه اعتبار الاسناد الحقيقى فى صدق المشتقّ حقيقة و كانّه من باب الخلط بين المجاز فى الاسناد و المجاز فى الكلمة و لهذا صار محلّ الكلام بين الاعلام و الحمد للّه و هو خير ختام .\r\nترجمه :\r\n\r\nششم عدم اعتبار تلبّس حقيقى در صدق مشتقّ\r\nمرحوم مصنّف مىفرماين :\r\nامر ششم از امور باقيمانده آنست كه بگوئيم :\r\nظاهرا در صدق مشتقّ و حملش بر ذات تلبّس حقيقى ذات به مبدأ معتبر نبوده و لازم نيست كه اين اتّصاف بدون واسطه در عروض باشد همان‌طورىكه در مثال « الماء الجارى » امر چنين است چه آنكه اتّصاف آب به جريان حقيقى و بدون واسطه در عروض مىباشد .\r\nبلكه صرف تلبّس ذات به مبدأ كافى است اگرچه بنحو مجاز و\r\n\r\n","description":"","footnote":"","page_name":" 433 ","page_number":433},
  {"content":"\r\n\r\nبا واسطه مزبور باشد چنانچه در مثال « الميزاب الجارى » حال چنين مىباشد ، زيرا اسناد جريان به ميزاب ( ناودان ) اگرچه اسناد به غير ما هو له و مجازى است چه آنكه جريان حقيقتا وصف آب است نه ناودان ولى در عين حال اين مجاز در اسناد مىباشد نه در كلمه « الجارى » بدليل آنكه چه آن را صفت براى « الماء » قرار دهيم و چه براى « الميزاب » در هر دو فرض معنايش ذات له الجريان است بدون آنكه بين دو مثال فرقى باشد .\r\nپس مشتقّ در مثل اين مثال بعنوان اينكه مشتقّ است در معناى حقيقى خود استعمال شده اگرچه مبدئش باسناد مجازى به ميزاب نسبت داده شده است و هيچ تنافى بين اين نيست كه مبدأ مجازا به غير ما هو له نسبت داده شود و در عين حال مشتقّ در معناى حقيقى خود استعمال گردد .\r\nولى از ظاهر بلكه صريح كلام صاحب فصول اين‌طور بدست مىآيد كه در صدق حقيقى مشتقّ معتبر است كه اسناد مبدأ به ذات نيز بنحو حقيقت و بدون واسطه در عروض باشد .\r\nولى گويا اين فرموده ايشان منشأش خلط و اشتباه بين مجاز در اسناد و مجاز در كلمه باشد و ازاين‌رو اين اشتباه و خلط سبب شده است كه مسئله مذكور محل كلام بين اعلام و بزرگان واقع شود و حمد و ستايش از آن حقتعالى بوده و او بهترين ختم‌كننده امور و عواقب ما مىباشد .\r\n\r\nتحرير و شرح\r\nقوله : الظّاهر انّه لا يعتبر الخ : ضمير در « انّه » به معناى شأن مىباشد .\r\nقوله : و جريه على الذّات : يعنى و جرى و حمل مشتقّ بر ذات .\r\nقوله : حقيقة : قيد است براى « صدق » .\r\nقوله : التّلبّس بالمبدا حقيقة : كلمه « التّلبّس » نائب فاعل است براى « لا يعتبر » .\r\nقوله : كما فى الماء الجارى : مثال است براى حقيقى بودن تلبّس ذات\r\n\r\n","description":"","footnote":"","page_name":" 434 ","page_number":434},
  {"content":"\r\n\r\nبه مبدأ .\r\nقوله : و مع هذه الواسطة : يعنى واسطه در عروض .\r\nقوله : الى غير ما هو له و بالمجاز : كلمه « بالمجاز » عطف تفسير براى « الى غير ما هو له » مىباشد .\r\nقوله : الّا انّه فى الاسناد : ضمير در « انّه » به مجاز راجع است .\r\nقوله : فالمشتقّ فى مثل المثال : مقصود مثال « الميزاب الجارى » است .\r\nقوله : و لا منافاة بينهما : ضمير در « بينهما » به اسناد مجازى در مبدأ و حقيقت بودن مشتقّ در معنايش راجع است .\r\nقوله : و كانّه من باب الخلط الخ : ضمير در « انّه » به اعتبار اسناد حقيقى راجع است .\r\nمؤلّف گويد :\r\nمجاز در اسناد آنست كه كلمه در معناى حقيقى خود استعمال شده ولى اسنادش به كلمه ديگر يا اسناد كلمه‌اى به آن در مورد حقيقى نباشد چنانچه وقتى مىگويند : شفى الطبيب المريض كلمه « شفى » و « طبيب » به معناى حقيقى خود بوده ولى اسناد « شفى » به طبيب اسناد به ما هو له نيست چه آنكه حقيقتا شافى حقتعالى مىباشد نه طبيب .\r\nولى مجاز در كلمه آنست كه كلمه را در غير موضوع له استعمال كنند همچون استعمال « اسد » در « رجل شجاع » .\r\nبا توجّه به اين نكته مىگوييم :\r\nكلمه « الجارى » در مثال « الميزاب الجارى » از قبيل مجاز در اسناد است نه مجاز در كلمه زيرا اين كلمه يعنى « جارى » در غير موضوع له خود استعمال نشده است بلكه اسنادش به « الميزاب » اسناد به ما هو له نيست و بحث ما در اين مقام در خود كلمه است نه اسنادش به كلمه ديگر ازاين‌رو مىتوان گفت كلام صاحب فصول ( ره ) ناشى از اشتباه بين اين دو مجاز مىباشد .\r\n\r\n","description":"","footnote":"","page_name":" 435 ","page_number":435},
  {"content":"\r\n\r\nبسم اللّه الرحمن الرحيم\r\nمتن : المقصد الاوّل فى الاوامر و فيه فصول :\r\nترجمه :\r\n\r\nمقصد اوّل بيان اوامر\r\nو در آن چند فصل است :\r\n\r\nتحرير و شرح\r\nكلمه « اوامر » جمع « امر » به معناى فرمان و دستور است چنانچه كلمه « امور » نيز جمع « امر » به معناى كار و حادثه مىباشد و از اين معنا اين‌طور استفاده مىشود كه مفرد « اوامر » داراى معناى حدثى است فلذا مشتقّ منه كلمات « امر » ، « يأمر » ، « آمر » ، « مأمور » و ديگر مشتقّات واقع مىشود بخلاف « امر » كه مفرد « امور » است چه آنكه اين كلمه به لحاظ معنائى كه برايش شده و ما نقل كرديم از معناى حدثى مجرّد بوده و ازاين‌رو مبدأ اشتقاق نمىتواند قرار گيرد .\r\n\r\n","description":"","footnote":"","page_name":" 436 ","page_number":436},
  {"content":"\r\n\r\nو پس از توضيح اين كلمه مىگوئيم كه در اين مقصد مرحوم مصنّف سيزده فصل بشرح ذيل تدوين و ترتيب داده است :\r\n1 - فصل اوّل در بحث از مادّه امر .\r\n2 - فصل دوّم در بحث از صيغه امر .\r\n3 - فصل سوّم در مبحث اجزاء .\r\n4 - فصل در مقدّمه واجب .\r\n5 - فصل در مبحث ضدّ .\r\n6 - فصل در بيان عدم جواز امر با علم بانتفاء شرط .\r\n7 - فصل در بيان و توضيح تعلّق اوامر به طبايع .\r\n8 - فصل در بيان دلالت امر پس از نسخ وجوبش .\r\n9 - فصل در تعلّق امر به يكى از دو شىء يا چند شىء .\r\n10 - فصل در مبحث واجب كفائى .\r\n11 - فصل در مبحث واجب موقّت .\r\n12 - فصل در بيان اينكه امر به امر به شىء امر به آن شىء مىباشد .\r\n13 - فصل در بيان اينكه وقتى امر به شىء شد و سپس قبل از امتثال آن امر ديگرى وارد گرديد كه مضمونش امر به آن امر اوّل باشد آيا موجب تكرار است يا تأكيد امر اوّل را مىنمايد .\r\nقوله : و فيه فصول : ضمير در « فيه » به مقصد اوّل راجع است .\r\nمتن : الاوّل فيما يتعلّق بمادّة الامر من الجهات و هى عديدة :\r\nالاولى انّه قد ذكر للفظ الامر معان متعدّدة :\r\nمنها : الطّلب كما يقال : امره بكذا .\r\n\r\n","description":"","footnote":"","page_name":" 437 ","page_number":437},
  {"content":"\r\n\r\nو منها : الشّأن كما يقال : شغله امر كذا .\r\nو منها : الفعل كما فى قوله تعالى :  وَ ما أَمْرُ فِرْعَوْنَ بِرَشِيدٍ . \r\nو منها : الفعل العجيب كما فى قوله تعالى :  فَلَمَّا جاءَ أَمْرُنا . * \r\nو منها : الشّيء كما تقول : رأيت اليوم امرا عجيبا .\r\nو منها : الحادثة .\r\nو منها : الغرض كما تقول : جاء زيد لامر كذا .\r\nو لا يخفى انّ عدّ بعضها من معانيه من اشتباه المصداق بالمفهوم ، ضرورة انّ الامر فى « جاء زيد لامر كذا » ما استعمل فى معنى الغرض ، بل اللّام قد دلّ على الغرض .\r\nنعم : يكون مدخوله مصداقه فافهم .\r\nترجمه :\r\n\r\nفصل اوّل بحث از مادّه امر\r\nفصل اوّل در آنچه متعلّق به مادّه امر است بوده و از آن باعتبار جهات عديده‌اى صحبت مىگردد .\r\n\r\nجهت اوّل براى لفظ « امر » معانى متعدّد و كثيرى نقل شده است :\r\nاز جمله : طلب چنانچه گفته مىشود : امره بكذا : يعنى امر نمود او را بفلان شىء به اين معنا كه از او چيزى را طلب و درخواست كرد .\r\nو از جمله : شأن و موقعيّت چنانچه گفته مىشود : شغله امر كذا يعنى مشغول نمود وى را فلان امر و شأن و موقعيّت كذائى .\r\nو از جمله : فعل و كار : چنانچه در فرموده حقتعالى به همين معنا آمده :\r\nو ما امر فرعون برشيد يعنى كار و عمل فرعون صحيح نمىباشد .\r\n\r\n","description":"","footnote":"","page_name":" 438 ","page_number":438},
  {"content":"\r\n\r\nو از جمله : فعل و عمل شگفت‌انگيز چنانچه در فرموده حقتعالى به اين معنا آمده :\r\nفلمّا جاء امرنا . يعنى پس زمانى كه امر شگفت‌انگيز ما فرارسيد .\r\nو از جمله : شىء : چنانچه مىگوئى رأيت اليوم امرا عجيبا يعنى ديدم در امروز چيز عجيبى .\r\nو از جمله : حادثه و واقعه .\r\nو از جمله : غرض و هدف چنانچه گوئى : جاء زيد لامر كذا ( آمد زيد براى فلان غرض ) .\r\nسپس مىفرماين :\r\nمخفى نماند كه شمردن برخى از اين تفاسير را از معانى « امر » از باب اشتباه مصداق بمفهوم مىباشد چه آنكه ضرورى و بديهى است كلمه « امر » در مثال « جاء زيد لامر كذا » هرگز در معناى غرض استعمال نشده بلكه كلمه « لام » كه برآن داخل شده برآن دلالت دارد .\r\nبلى : مىتوان گفت مدخول « لام » مصداق غرض و فرد آن مىباشد .\r\n\r\nتحرير و شرح\r\nمؤلّف گويد :\r\nمقصود مرحوم مصنّف اينست كه معانى مذكوره موضوع له و معناى حقيقى كلمه « امر » يعنى « أ - م - ر » نبوده بلكه مىتوان ادّعاء نمود كه شمردن برخى از آنها بعنوان معنا براى اين لفظ از باب اشتباه مصداق بمفهوم است يعنى معناى مزبور مفهوم و موضوع له نبوده بلكه امر مصداق آن مىباشد مثلا در عبارت :\r\nجاء زيد لامر كذا اگرچه گفته‌اند كه مفهوم و معناى « امر » غرض و هدف است ولى واقع آنست كه مطلب چنين نبوده و لفظ « امر » در معناى\r\n\r\n","description":"","footnote":"","page_name":" 439 ","page_number":439},
  {"content":"\r\n\r\nغرض و غايت استعمال نشده نه بنحو حقيقت و نه بطور مجاز بلكه كلمه « لام » كه از حروف جرّ مىباشد در اينجا به معناى غرض و غايت آمده و مدخولش يعنى « امر » يكى از مصاديق و افراد آن مىباشد چه آنكه اگر بگوئيم :\r\nجاء زيد للدّرس ( آمد زيد به منظور خواندن درس ) يا جاء زيد لملاقاة الصّدّيق ( آمد زيد براى ديدار دوستش ) يا جاء زيد لاحسان ابيه ( آمد زيد براى احسان به پدرش ) و امثله ديگر در تمام اين مثالها لام به معناى « غرض » بوده و هريك از « درس » و « ملاقات » و « احسان » كه مدخول لام هستند مصداقى از مصاديق غرض مىباشند حال اگر بجاى اين كلمات لفظ « امر » گذاشته شد اين لفظ نيز مصداقى از مصاديق غرض مىباشد .\r\nپس اگر بگوئيم « امر » در اين مثال به معناى غرض است مصداق را بجاى مفهوم قلمداد كرده و اين دو را با هم اشتباه نموده‌ايم .\r\nو به عبارت ديگر :\r\nكلمه « امر » در اين عبارت به همان معناى « شىء » است و معناى غرض از « لام » استفاده مىگردد .\r\nقوله : فيما يتعلّق بمادّة الامر : مقصود از مادّه « امر » همزه و ميم و راء مىباشد در مقابل هيئت كه صيغه « افعل » باشد و شرح آن ان‌شاءالله در فصل دوّم خواهد آمد .\r\nقوله : و هى عديدة : ضمير « هى » به جهات راجع است .\r\nقوله : انّه قد ذكر للفظ الامر : ضمير در « انّه » به معناى « شأن » مىباشد .\r\nقوله : منها الطّلب : ضمير در « منها » به معان راجع است و مقصود از « طلب » بفتح طاء و لام خواستن چيزى است .\r\nابن فارس در مقائيس اللّغة گويد :\r\nالطّاء و اللّام و الباء اصل واحد يدلّ على ابتغاء الشّيء :\r\nيعنى اين سه كلمه « طاء » و « لام » و « باء » مادّه واحده‌اى است\r\n\r\n","description":"","footnote":"","page_name":" 440 ","page_number":440},
  {"content":"\r\n\r\nكه بر خواستن چيزى دلالت دارد .\r\nمؤلّف گويد :\r\nدر امثله و شواهد بسيارى اين كلمه به معناى سعى و كوشش به طرف شيئى استعمال شده است چنانچه در حديث شريف : اطلبوا العلم و لو بالصّين به همين معنا آمده است .\r\nقوله : و منها الشّأن : كلمه « شأن » نيز به معناى طلب و خواستن مىآيد چنانچه در بيت ذيل گفته‌اند به اين معنا مىباشد :\r\n يا طالب الجود انّ الجود مكرمة * لا البخل منك و لا من شأنك الجود \r\nيعنى اى كسى كه خواهان جود و كرم مىباشى ، همانا بخشش كرامت است ، نه از تو بخل و اباء بوده و نه از تو مطالبه جود و بخشش مىباشد .\r\nو گاهى نيز اين كلمه به معناى موقعيّت و مقام مىباشد چنانچه در ترجمه آورديم .\r\nابن فارس در مقائيس معناى اوّل را آورده و مىگويد :\r\nالشّين و الهمزة و النّون اصل واحد يدلّ على ابتغاء و طلب .\r\nيعنى : سه كلمه « شين » و « همزه » و « نون » مادّه واحده‌اى است كه بر خواستن و طلبيدن دلالت دارد .\r\nقوله :  وَ ما أَمْرُ فِرْعَوْنَ بِرَشِيدٍ :  سوره هود آيه ( 97 ) .\r\nقوله :  فَلَمَّا جاءَ أَمْرُنا :  سوره هود آيه ( 66 ) .\r\nقوله : انّ عدّ بعضها من معانيه : ضمير در « بعضها » به معان متعدّده و در « معانيه » به « امر » راجع بوده و مقصود از « بعض » غير از طلب و شىء مىباشد .\r\nقوله : يكون مدخوله مصداقه : ضمير در « مدخوله » به « لام » و در « مصداقه » به غرض راجع است .\r\nقوله : فافهم : ممكنست بگوئيم اين كلمه اشاره است به اينكه اگر مدخول\r\n\r\n","description":"","footnote":"","page_name":" 441 ","page_number":441},
  {"content":"\r\n\r\nلام يعنى « امر » مصداق غرض باشد پس از باب اينكه مصداق كلّى نفس كلّى و حقيقت آن بوده چنانچه زيد همان انسان و واقع آن مىباشد لاجرم مىتوان به اين لحاظ بگوئيم امر چون مصداق غرض است پس همان غرض و نفس آن مىباشد .\r\nمتن : و هكذا الحال فى قوله تعالى :  فَلَمَّا جاءَ أَمْرُنا ، *  يكون مصداقا للتّعجّب لا مستعملا فى مفهومه و كذا فى الحادثة و الشّأن .\r\nو بذلك ظهر ما فى دعوى الفصول من كون لفظ الامر حقيقة فى المعنيين الاوّلين و لا يبعد دعوى كونه حقيقة فى الطّلب فى الجملة و الشّيء .\r\nهذا بحسب العرف و اللّغة .\r\nترجمه : و همچنين است حال در فرموده حقتعالى  « فَلَمَّا جاءَ أَمْرُنا » *  يعنى :\r\nكلمه « امرنا » مصداق تعجّب است نه آنكه در مفهوم تعجّب استعمال شده باشد و به همين منوال است حال كلمه « امر » نسبت به « حادثه » و « شأن » .\r\nو به واسطه تقرير و شرحى كه داديم ظاهر و روشن شد كه ادّعاى مرحوم صاحب فصول مورد اشكال و مناقشه است :\r\nايشان فرموده‌اند كه امر حقيقت در دو معناى اوّل يعنى طلب و شأن مىباشد و از نظر ما بعيد نيست كه بتوان ادّعاء نمود كلمه « امر » اجمالا در « طلب » و « شىء » حقيقت مىباشد .\r\nسپس مىفرماين :\r\nآنچه در اطراف كلمه « امر » نقل و ذكر گرديد از نظر عرف و لغت\r\n\r\n","description":"","footnote":"","page_name":" 442 ","page_number":442},
  {"content":"\r\n\r\n\r\nتحرير و شرح\r\nحاصل فرموده مصنّف در اين عبارات شرح سه نكته است بشرح زير :\r\nالف : اينكه گفتيم كلمه « امر » در مثال جاء زيد لامر كذا مصداق غرض است نه آنكه در مفهوم غرض استعمال شده باشد تنها نسبت به اين معنا اين‌طور نبوده بلكه نسبت به برخى ديگر از آنها همين تقرير جارى است مثلا در آيه شريفه  « فَلَمَّا جاءَ أَمْرُنا » *  اين‌طور نيست كه لفظ « امر » در مفهوم تعجّب استعمال شده باشد بلكه مصداق آن و فردى از افرادش مىباشد چنانچه نسبت به دو معناى حادثه و شأن نيز بايد گفت كه « امر » مصداق اين دو قرار مىگيرد نه آنكه در مفهوم آنها به كار رود .\r\nب : مرحوم صاحب فصول فرموده‌اند :\r\nمادّه « امر » حقيقت است در معناى « طلب » و « شأن » .\r\nمصنّف ( ره ) اين قول را تصديق نفرموده و در تضعيف آن مىفرماين :\r\nاز شرحى كه داده شد ضعف اين قول روشن و ظاهر مىشود چه آنكه امر در امثله‌اى كه توهّم آن مىشود كه به معناى « طلب » يا « شأن » است اين‌طور نيست كه در مفهوم اين دو استعمال شده باشد بلكه مصداق و فرد آنها است ، پس فرموده صاحب فصول مبتنى بر اشتباه بين مفهوم و مصداق است .\r\nمرحوم مشگينى در حاشيه مىفرماين :\r\nغير از اشكال مصنّف ( ره ) بر مرحوم صاحب فصول اشكال ديگر آنست كه :\r\nلازمه رأى ايشان آنست كه اگر كلمه « امر » در غير اين دو معنا استعمال گردد مثل « رأيت امرا » يا بايد در مصداق اين دو مستعمل باشد و يا اساسا استعمال مجازى و غير حقيقى فرض گردد .\r\nدرحالىكه هر دو منتفى و غير قابل التزام مىباشد .\r\nامّا منتفى بودن اوّل بخاطر اينست كه لازمه مصداق بودن « امر » نسبت\r\n\r\n","description":"","footnote":"","page_name":" 443 ","page_number":443},
  {"content":"\r\n\r\nبه طلب و شأن در امثال مثال مذكور اينست كه بتوان لفظ « امر » را برداشته و يكى از دو معناى مزبور را بطور منع خلوّ قرار داد درحالىكه تبديل اين كلمه به آن دو صحيح نمىباشد .\r\nو امّا منتفى بودن دوّم ، پس بخاطر دو جهت است :\r\n1 - بين اين دو معنا و معناى « امر » كه مفهوم « شىء » باشد هيچ تناسب و علاقه‌اى وجود ندارد درحالىكه اگر استعمال مزبور مجازى مىبود لازم و واجب بود كه يكى از انحاء علائق در مجاز وجود داشته باشد .\r\n2 - عرف بين دو معناى مزبور و مفهوم « امر » كه « شىء » باشد اساسا لحاظ علاقه و تناسب نمىكنند .\r\nمؤلّف گويد :\r\nغير از فرموده صاحب فصول سه قول ديگر در مسئله وجود دارد :\r\n1 - رأى مرحوم مصنّف و آن اينست كه : مادّه « امر » را در طلب و « شىء » حقيقت مىدانند .\r\n2 - قول مرحوم قوچانى و آن اينست كه : « امر » در طلب و شىء و شأن حقيقت مىباشد .\r\n3 - نظريّه مرحوم مشگينى در حاشيه و آن اينست كه : لفظ « امر » در طلب و « شأن » و فعل حقيقت مىباشد .\r\nقوله : لا مستعملا فى مفهومه : ضمير در « مفهومه » به تعجّب راجع است .\r\nقوله : و لا يبعد دعوى كونه الخ : ضمير در « كونه » به « امر » راجع بوده و اين عبارت اشاره به مذهب مصنّف ( ره ) است .\r\nمتن : و امّا بحسب الاصطلاح ، فقد نقل الاتّفاق على انّه حقيقة فى القول المخصوص و مجاز فى غيره .\r\nو لا يخفى انّه عليه لا يمكن منه الاشتقاق ، فانّ معناه حينئذ لا يكون\r\n\r\n","description":"","footnote":"","page_name":" 444 ","page_number":444},
  {"content":"\r\n\r\nمعنا حدثيّا مع انّ الاشتقاقات منه ظاهرا تكون بذلك المعنى المصطلح عليه بينهم لا بالمعنى الآخر فتدبّر .\r\nترجمه :\r\n\r\nحقيقت لفظ « امر » از نظر اصطلاح ارباب فنّ\r\nو امّا از نظر اصطلاح اهل فنّ :\r\nبايد بگوئيم نقل شده كه اتّفاق علماء است بر اينكه اين لفظ حقيقت است در قول مخصوص كه صيغه « افعل » باشد و در غير آن مجاز است .\r\nولى مخفى نماند كه بنابراين اتّفاق اشتقاق مشتقّات از لفظ امر ممكن نمىباشد زيرا در اين فرض معناى امر حدثى و مصدرى نيست تا قابليّت براى اشتقاق از آن را داشته باشد درحالىكه واضح و روشن است كه از لفظ « امر » به همان معناى مصطلح نه معناى ديگر مشتقّات اخذ مىشوند .\r\n\r\nتحرير و شرح\r\nحاصل فرموده مصنّف در اين مقام آنست كه :\r\nمادّه « امر » از نظر اصطلاح به معناى قول مخصوص كه همان صيغه « افعل » هست مىباشد و برآن ادّعاى اتّفاق شده .\r\n\r\nنقد مصنّف ( ره ) بر معناى اصطلاحى « امر »\r\nمرحوم مصنّف در مقام تضعيف و اشكال بر معناى اصطلاحى مىفرماين :\r\nاگر معناى كلمه « امر » صيغه مخصوص باشد چون اين معنا ، اسمى است نه مصدرى لاجرم بايد ملتزم شويم كه از امر به معناى مصطلح اشتقاق\r\n\r\n","description":"","footnote":"","page_name":" 445 ","page_number":445},
  {"content":"\r\n\r\nمشتقّات از قبيل اسم فاعل ، اسم مفعول ، ماضى ، مضارع و ديگر مشتقّات ممكن نيست چه آنكه اشتقاق از كلمه‌اى بايد صورت گيرد كه داراى معناى حدثى و مصدرى باشد درحالىكه بدون ترديد از « امر » به معناى مصطلح مشتقّات اخذ مىشود و اين خود دليل بارز و آشكارى است كه امر در اصطلاح به معناى قول مخصوص نمىباشد .\r\nقوله : على انّه حقيقة فى القول المخصوص : ضمير در « انّه » به امر راجع است .\r\nقوله : و لا يخفى انّه عليه لا يمكن منه الاشتقاق : ضمير در « انّه » به معناى شأن بوده و در « عليه » به كونه حقيقتا فى القول المخصوص راجع بوده و در « منه » به امر راجع است .\r\nقوله : فانّ معناه حينئذ : ضمير در « معناه » به امر راجع بوده و مقصود از « حينئذ » حين كونه حقيقتا فى القول المخصوص مىباشد .\r\nقوله : مع انّ الاشتقاقات منه ظاهرا الخ : ضمير در « منه » به امر عود مىكند .\r\nمتن : و يمكن ان يكون مرادهم به هو الطّلب بالقول لا نفسه تعبيرا عنه بما يدلّ عليه .\r\nنعم : القول المخصوص اى صيغة الامر اذا اراد العالى بها الطّلب يكون من مصاديق الامر ، لكنّه بما هو طلب مطلق او مخصوص .\r\nو كيف كان فالامر سهل لو ثبت النّقل و لا مشاحة فى الاصطلاح و انّما المهمّ بيان ما هو معناه عرفا و لغة ليحمل عليه فيما اذا ورد بلا قرينة .\r\nترجمه :\r\n\r\nتوجيه معناى اصطلاحى\r\nسپس در مقام توجيه معناى مصطلح مىفرمايد :\r\nممكنست مراد اهل فنّ به « قول مخصوص » طلب به واسطه قول باشد\r\n\r\n","description":"","footnote":"","page_name":" 446 ","page_number":446},
  {"content":"\r\n\r\nنه نفس قول مخصوص تا اشكال و محظور عدم اشتقاق مشتقّات لازم آيد .\r\nو اين نحو از تعبير از باب تفسير شىء است به امرى كه دلالت برآن شىء دارد چه آنكه قول مخصوص ( صيغه افعل ) دلالت بر طلب مىكند .\r\nبلى : قول مخصوص كه همان صيغه امر مىباشد وقتى شخص عالى به واسطه‌اش از دانى طلب نمود از مصاديق امر مىگردد و به اين اعتبار مىتوان اطلاق امر به صيغه كرد ولى باعتبار آنكه امر طلب مطلق يا مخصوص مىباشد .\r\nو بهر تقدير اگر اجماع و اتّفاق منقول ثابت باشد امر سهل و مشكل حلّ است و ما در اصطلاح هيچ نزاعى نداريم و آنچه براى ما در اينجا مهمّ است اينست كه بيان معناى عرفى و لغوى اين لفظ را بررسى كنيم تا وقتى اين كلمه در لسان دليل بدون قرينه وارد شد بتوانيم برآن حمل كنيم .\r\n\r\nتحرير و شرح\r\nخلاصه و حاصل فرموده مصنّف در اين مقام تذكّر سه نكته مىباشد :\r\n\r\nنكته اوّل\r\nمصنّف ( ره ) در مقام توجيه معناى مصطلح مىفرماين :\r\nاينكه نقل شد معناى « امر » در اصطلاح عبارتست از قول مخصوص و برآن اجماع و اتّفاق ادّعاء گرديد ممكنست ظاهر اين عبارت مقصود نبوده و مراد اين باشد كه لفظ « امر » در اصطلاح عبارتست از طلب نمودن و خواستن به واسطه لفظ مخصوص و چون لفظ مخصوص يعنى صيغه « افعل » بر طلب دلالت دارد لفظ دالّ را گفته و از آن مدلولش را اراده نموده‌اند .\r\n\r\nنكته دوّم\r\nالبتّه در موردى كه شخص عالى همچون مولى وقتى از دانى نظير\r\n\r\n","description":"","footnote":"","page_name":" 447 ","page_number":447},
  {"content":"\r\n\r\nبنده طلب كرد و صيغه مخصوص را به كار برد مىتوان گفت صيغه « افعل » از مصاديق و افراد امر مىباشد و شايد به اين عنايت اطلاق امر بتوان برآن نمود و از « امر » بعنوان مفسّر به واسطه‌اش بشود تعبير كرد ولى اين تعبير به ملاحظه آنست كه امر طلب مطلق يا مخصوصى است و به عبارت ديگر :\r\nصيغه « افعل » مصداق طلب مىباشد اعمّ از آنكه طلب مطلق بوده يا مخصوص باشد .\r\n\r\nنكته سوّم\r\nاگر اجماع و اتّفاق ادّعاء شده ثابت باشد ما هيچ‌گونه خدشه و اشكالى نداشته و در اصطلاح هرگز به منازعه برنمىخيزيم و اساسا اين بحث كه در اصطلاح لفظ « امر » چه معنائى دارد چندان قابل توجّه و اهميّت نيست بلكه آنچه حائز ارزش و شايان توجّه است اينكه اين لفظ از نظر لغت و عرف عامه مردم بچه معنا مىباشد تا وقتى در لفظ دليل وارد شد برآن معنا حمل كنيم .\r\nقوله : يكون مرادهم به : ضمير جمع به مجمعين و در « به » به قول مخصوص راجع است .\r\nقوله : هو الطّلب بالقول لا نفسه : مقصود از « طلب بالقول » طلب بقول مخصوص مىباشد يعنى طلب با صيغه « افعل » صورت گيرد و ضمير در « نفسه » به « قول » عود مىكند .\r\nقوله : تعبيرا عنه بما يدلّ عليه : ضمير در « عنه » و « عليه » به طلب راجع است و مقصود از « ماء موصوله » صيغه افعل مىباشد .\r\nقوله : لكنّه بما هو طلب مطلق او مخصوص : يعنى به اين ملاحظه كه امر به معناى طلب است چه طلب مخصوص و چه طلب مطلق .\r\nضمير در « لكنّه » به امر عود مىكند .\r\nقوله : و لا مشاحة فى الاصطلاح : كلمه « مشاحة » به معناى نزاع مىباشد .\r\n\r\n","description":"","footnote":"","page_name":" 448 ","page_number":448},
  {"content":"\r\n\r\nقوله : ما هو معناه عرفا : ضمير در « معناه » به امر راجع است .\r\nقوله : ليحمل عليه : ضمير در « ليحمل » به امر و در « عليه » به « ما هو معناه » عود مىكند .\r\nقوله : فيما اذا ورد بلا قرينة : ضمير در « ورد » به امر راجع است .\r\nمتن : و قد استعمل فى غير واحد من المعانى فى الكتاب و السّنّة و لا حجّة على انّه على نحو الاشتراك اللّفظى او المعنوى او الحقيقة و المجاز .\r\nو ما ذكر فى التّرجيح عند تعارض هذه الاحوال لو سلّم و لم يعارض بمثله ، فلا دليل على التّرجيح به فلا بدّ مع التّعارض من الرّجوع الى الاصل فى مقام العمل .\r\nنعم ، لو علم ظهوره فى احد معانيه و لو احتمل انّه كان للانسباق من الاطلاق فليحمل عليه و ان لم يعلم انّه حقيقة فيه بالخصوص او فيما يعمّه كما لا يبعد ان يكون كذلك فى المعنى الاوّل .\r\nترجمه :\r\n\r\nاستعمال لفظ امر در كتاب و سنّت بمعانى متعدّده\r\nلفظ امر بمعانى متعدّد در آيات قرآنى و سنن منقوله وارد شده است و هيچ حجّت و دليلى در دست نيست كه اين لفظ نسبت بمعانى مذكور مشترك لفظى يا معنوى و يا در آنها بنحو حقيقت و مجاز است .\r\nو آنچه را كه حضرات در باب ترجيح برخى از معانى بر بعضى در تعارض احوال نقل و ذكر كرده‌اند بفرض اينكه تماميّت آنها را پذيرفته و از معارضه به مثلشان اغماض و صرفنظر كنيم مع‌ذلك دليل و حجّت بر ترجيح هيچيك از معانى بر ديگرى نمىباشد ، ازاين‌رو در تعارض اين معانى با يكديگر و احتمال اراده هريك از لفظ چاره‌اى نيست از اينكه در مقام عمل به اصل عملى بايد رجوع شود .\r\n\r\n","description":"","footnote":"","page_name":" 449 ","page_number":449},
  {"content":"\r\n\r\nبلى ، اگر بظهور اين لفظ در يكى از معانيش علم پيدا كنيم اگرچه منشا اين علم احتمالا انسباق معنا از اطلاق لفظ باشد به ناچار مىبايد لفظ را بر همان معنا حمل كرد و لو آنكه حقيقت بودن لفظ در آن بنحو خصوص يا عموم محرز و معلوم نباشد چنانچه بعيد نيست اين ادّعاء علم را نسبت به معناى اوّل يعنى طلب بتوان نمود .\r\n\r\nتحرير و شرح\r\nحاصل فرموده مرحوم مصنّف در اين مقام آنست كه :\r\nآنچه مسلّم است اينكه لفظ « امر » در آيات و اخبار و احاديث بمعانى متعدّدى وارد شده كه بسيارى از آنها قبلا ذكر شد .\r\nحال درصدد اين هستيم كه تجسّس و تفحّص نموده و دليلى كه بر حقيقت يا مجاز بودن اين معانى دلالت كند تحصيل كنيم .\r\nبايد گفت مناسب با اين مقام آنست كه بسراغ اصول لفظيّه رفته تا شايد به بركت آنها اين غرض حاصل شود ولى پس از دقّت و فكر و فحص به اين نتيجه رسيديم كه هيچيك از اصول لفظيّه در اينجا مقصود و غرض ما را تأمين نمىكنند ازاين‌رو حجّت و برهانى در دست ما نيست كه به وسيله‌اش بتوان اثبات نمود لفظ « امر » در معانى مذكوره يا بعضى از آنها بنحو مشترك لفظى يا معنوى و يا حقيقت و مجاز مىباشد بلكه همان‌طورىكه اشاره شد فقط اين مقدار مسلّم است كه لفظ مزبور در اين معانى استعمال شده امّا اينكه بنحو حقيقت و يا مجاز و يا بطور مشترك است ادّعائى است بدون دليل .\r\n\r\nتمسّك به قواعد تعارض احوال و تضعيف آن در مقام\r\nبرخى به واسطه تمسّك به قواعد تعارض احوال خواسته‌اند اثبات كنند مثلا امر در معناى كذائى حقيقت و در ديگر معانى مجاز است .\r\n\r\n","description":"","footnote":"","page_name":" 450 ","page_number":450},
  {"content":"\r\n\r\nحقيقت بوده و اشتراك ثابت است .\r\nمصنّف عليه الرّحمة مىفرمايد :\r\nاوّلا : آنچه در ترجيح يكى از احوال لفظ بر حالات ديگر در اين باب ذكر كرده‌اند صحيح نبوده و قابل اعتماد نيست چه آنكه ادلّه مذكور در آن صرفا موجب ظنّ و گمان و حدس است كه نمىتوان به آن استناد جست .\r\nثانيا : بفرض اينكه ادلّه را بپذيريم و تصديق كنيم بايد گفت نوعا آنچه براى ترجيح حالتى از حالات ذكر شده با دليل بر ترجيح حالت ديگر معارض مىباشد .\r\nمؤلّف گويد :\r\nمناسب ديدم كه در اين مقام خلاصه‌اى از فرموده محقّق قمّى در قوانين را كه مربوط به باب تعارض احوال است ذكر نمايم .\r\n\r\nمقاله مرحوم محقّق قمّىّ در قوانين\r\nقبلا گفته شد كه اصل در تفهيم و تفهّم وضع مىباشد .\r\nو نيز بايد بگوئيم : اصل و ظاهر هر دو اقتضاء دارند كه بيش از يك معنا از لفظ اراده نشود چنانچه اقتضايشان اينست كه لفظ براى بيش از يك معنا وضع نشده باشد تا در نتيجه اشتراك يا نقل لازم آيد .\r\nو نيز اصل و ظاهر مقتضى آن هستند كه از لفظ غير از معناى اوّلش معناى ديگرى اراده نشود و بين آن دو معنا علاقه و مناسبتى لحاظ و اعتبار نكنند تا مجاز لازم آيد .\r\nسپس مىفرماين :\r\nدر جائى كه وجود اين مخالفات را احراز و اراده آنها را از لفظ كشف كنيم اعمّ از آنكه سبب احراز و كشف قرينه حاليه بوده يا قرينه مقاليّه بر آنها دلالت كند بهر تقدير بفرض قطع و يقين به اراده آنها جاى بحث و گفتگو نيست ولى اگر اراده آنها احتمالى بوده و قرينه‌اى برآن وجود نداشته باشد\r\n\r\n","description":"","footnote":"","page_name":" 451 ","page_number":451},
  {"content":"\r\n\r\nبدون شكّ و شبهه لازم است لفظ بر معناى موضوع له اوّلى حمل شود چنانچه قبلا شطرى در اين زمينه گذشت .\r\nو اگر احتمال و ترديد بين اراده اين امور كه با اصل مخالفند بسبب دواعى خارجيّه حاصل شد در اينجا صورى تصوّر مىشود كه حضرات اصوليّون از آنها به تعارض احوال تعبير مىكنند كه اين تعارض از دوران لفظ بين برخى از حالات همچون اشتراك و نقل و تخصيص و اضمار و مجاز و بعضى ديگر از حالات لفظ ناشى و حاصل مىشود .\r\nالبتّه تخصيص و اضمار نيز اگرچه هر دو از افراد و مصاديق مجاز مىباشند ولى چون از اهمّيّت قابل اعتنائى برخوردار هستند لاجرم ارباب فنّ اين دو را جداگانه و بطور مستقلّ مورد ذكر قرار داده‌اند و بهر صورت اصوليّون در اين باب براى هريك از اين حالات مرجّحى نقل كرده‌اند چنانچه گفته‌اند :\r\n1 - در دوران بين اراده مجاز و اشتراك ، مجاز از اشتراك ارجح است و دليل آن دو امر مىباشد .\r\nالف : مجاز اكثر از مشترك و در عبارات اوسع از آن مىباشد .\r\nب : در مقام سنجش فائده مجاز بيش از مشترك است زيرا در آن توقّف نبوده و هرگز در حمل لفظ برآن مخاطب و سامع متحيّر نمىماند بخلاف مشترك .\r\nبرخى ديگر در مقام تعارض گفته‌اند :\r\nحمل لفظ بر مشترك ارجح از حمل آن بر مجاز است و دليل آن را دو امر ذكر كرده‌اند :\r\nج : اشتراك از خطاء و اشتباه دور تر و مصون‌تر مىباشد زيرا با نبودن قرينه بر تعيين يكى از دو معنا وظيفه توقّف است درحالىكه امر در مجاز چنين نبوده و تكليف آنست كه با نبودن قرينه صارفه از معناى حقيقى بايد لفظ را بر معناى حقيقى حمل كرد درحالىكه بسا معناى حقيقى مراد متكلّم نيست .\r\n\r\n","description":"","footnote":"","page_name":" 452 ","page_number":452},
  {"content":"\r\n\r\nد : اشتراك فائده‌اش بيشتر از مجاز است زيرا وقتى لفظ را در دو معنا حقيقت دانستيم مىتوان براى هريك از دو معنا مجازى اعتبار و در نظر گرفت و بدين‌وسيله در مجازات مىتوان توسعه داده و معنا را تكثير نمود بخلاف صورتى كه لفظ را در يكى از دو معنا حقيقت و در ديگرى مجاز بدانيم .\r\n2 - در دوران بين اشتراك و نقل ، اشتراك از نقل ارجح است و دليل بر اين ترجيح دو امر مىباشد :\r\nه : مقتضاى نقل اينست كه لفظ بطور تعاقب براى دو معنا وضع و وضع اوّل نسخ شده باشد و نسخ اقتضايش بطلان منسوخ است و اين دو امر هر دو بر خلاف اصل هستند درحالىكه به واسطه اشتراك چنين امرى لازم نمىآيد .\r\nو : اشتراك از نقل اكثر و اوسع است .\r\n3 - در دوران بين اشتراك و اضمار ، اضمار از اشتراك ارجح است و دليل آن دو امر مىباشد :\r\nز : اجمالى كه از ناحيه اضمار پديد مىآيد اختصاص به برخى از صور دارد و آن در جائى است كه مضمر معيّن نباشد درحالىكه اجمال ناشى از اشتراك تعميم داشته و مختصّ به صورت خاصّى نيست .\r\nح : اضمار موجب ايجاز و اختصار در كلام بوده كه آن امرى است مطلوب و از محاسن سخن به حساب مىآيد درحالىكه اين مزيّت در اشتراك نمىباشد .\r\n4 - در دوران بين تخصيص و اشتراك ، تخصيص از اشتراك ارجح است و دليل آن يك امر مىباشد :\r\nو آن اينست كه تخصيص از مجاز ارجح است درحالىكه مجاز نيز از اشتراك ارجح مىباشد و پرواضح است با ملاحظه اين معنا تخصيص از اشتراك بايد ارجح و بهتر باشد .\r\n5 - در دوران بين مجاز و نقل ، مجاز از نقل ارجح است و دليل آن دو امر مىباشد :\r\n\r\n","description":"","footnote":"","page_name":" 453 ","page_number":453},
  {"content":"\r\n\r\nط : نقل محتاج به اتّفاق اهل لسان بر تغيير وضع دارد و تحصيل آن امرى است متعسّر بلكه غير ممكن درحالىكه مجاز نيازمند به قرينه صارفه است و بدست آوردن آن بسى سهل و آسان است .\r\nى : فوائد مجاز بمراتب بيشتر از نقل است .\r\n6 - در دوران بين تخصيص و نقل ، تخصيص از نقل ارجح است و دليل آن اينست كه :\r\nتخصيص از مجازى كه بر نقل ترجيح دارد ارجح است .\r\n7 - در دوران بين تخصيص و مجاز ، تخصيص از مجاز ارجح است و دليل آن اينست كه :\r\nدر تخصيص وقتى بر قرينه‌اى دست نيافتيم لفظ را حمل بر عموم نموده و بدين ترتيب مراد و غير مراد هر دو حاصل مىشوند ولى در مجاز وقتى قرينه صارفه موجود نبود لفظ را بر حقيقت بايد حمل كرد و بسا معناى حقيقى مراد نباشد .\r\n8 - در دوران بين تخصيص و اضمار ، تخصيص از اضمار ارجح است زيرا اضمار با مجاز مساوى بوده و وقتى تخصيص بر مجاز ترجيح داشت بر امر مساوى با آن نيز ترجيح دارد .\r\nسپس مىفرماين :\r\nدر بسيارى از اين وجوه منقوله مىتوان مناقشه و ايراد نمود چه آنكه اكثر آنها معارض به مثل مىباشند .\r\nتمام شد مقدار حاجت از كلام مرحوم محقّق قمّى .\r\nمؤلّف گويد :\r\nحال كه امر بدينجا منتهى شد و ثابت شد كه براى ترجيح هيچيك از معانى امر بر ديگرى دليلى در دست نيست و وجوه مذكوره در باب تعارض احوال نيز كارگشا نيستند وظيفه آنست كه در مقام عمل بايد باصول عمليّه متمسّك شد و در هر مورد باصل مناسب با آن عمل كرد .\r\n\r\n","description":"","footnote":"","page_name":" 454 ","page_number":454},
  {"content":"\r\n\r\nسپس مىفرماين :\r\nبلى بايد بگوئيم در صورتى كه به ظهور لفظ « امر » در يكى از معانى علم پيدا كنيم و لو منشا ظهور انسباق و تبادر معنا از لفظ به واسطه اطلاق و استعمال لفظ در معنا باشد لازم است لفظ را برآن معنا حمل كنيم اگرچه حقيقت يا مجاز بودن آن را احراز و كشف نكرده باشيم چنانچه از نظر ما بين تمام معانى مذكوره خصوص طلب واجد چنين خصوصيّتى مىباشد ازاين‌رو وقتى مادّه « امر » اطلاق شود ظاهر اينست كه معناى طلب از آن قصد و اراده شده است .\r\nقوله : و قد استعمل فى غير واحد : ضمير نائب فاعلى در « استعمل » به امر راجع است .\r\nقوله : و لا حجّة على انّه على نحو الاشتراك : ضمير در « انّه » به استعمال راجع است .\r\nقوله : و لم يعارض بمثله : ضمير مجرورى در « بمثله » به ما ذكر راجع است .\r\nقوله : فلا دليل على التّرجيح به : ضمير در « به » به ما ذكر راجع است .\r\nقوله : الى الاصل : مقصود اصل عملى است .\r\nقوله : لو علم ظهوره فى احد معانيه : ضمير در « ظهوره » و « معانيه » به امر راجع است .\r\nقوله : و لو احتمل انّه كان للانسباق : كلمه « لو » وصليّه بوده و ضمير در « انّه » به ظهور راجع است .\r\nقوله : من الاطلاق : مقصود از « اطلاق » كثرت استعمال مىباشد .\r\nقوله : فليحمل عليه : ضمير مجرورى در « عليه » به « احد معانيه » راجع است .\r\nقوله : و ان لم يعلم انّه حقيقة فيه : كلمه « ان » وصليّه بوده و ضمير در « انّه » به امر و در « فيه » به احد معانيه عود مىكند .\r\n\r\n","description":"","footnote":"","page_name":" 455 ","page_number":455},
  {"content":"\r\n\r\nقوله : او فيما يعمّه : يعنى در معنائى كه اعمّ از معناى ظاهر باشد كه بنابراين فرض لفظ امر نسبت به معناى « ظاهر » و غيرش مشترك معنوى مىشود .\r\nضمير فاعلى در « يعمّه » به « ماء موصوله » و ضمير مفعولى به « احد معانيه » عود مىنمايد .\r\nقوله : كما لا يبعد ان يكون كذلك فى المعنى الاوّل : ضمير در « يكون » به امر راجع بوده و مقصود از « كذلك » اينست كه امر در معناى اوّل كه طلب باشد ظاهر است به‌طورىكه وقتى اين لفظ اطلاق مىشود معناى مزبور از بين معانى متبادر به ذهن مىشود .\r\nمتن : الجهة الثّانية الظّاهر اعتبار العلوّ فى معنى الامر ، فلا يكون الطّلب من السّافل او المساوى امرا و لو اطلق عليه كان بنحو من العناية ، كما انّ الظّاهر عدم اعتبار الاستعلاء ، فيكون الطّلب من العالى امرا و لو كان مستخفضا بجناحه .\r\nو امّا احتمال اعتبار احدهما فضعيف .\r\nو تقبيح الطّالب السّافل من العالى المستعلى عليه و توبيخه به مثل انّك لم تأمره ، انّما هو على استعلائه لا على امره حقيقة بعد استعلائه و انّما يكون اطلاق الامر على طلبه بحسب ما هو قضيّة استعلائه و كيف كان ففى صحّة سلب الامر عن طلب السّافل و لو كان مستعليا كفاية .\r\nترجمه :\r\n\r\nجهت دوّم [ در معناى امر 
  ]\r\nظاهرا علوّ و برترى آمر بر مأمور در معناى « امر » معتبر مىباشد ازاين‌رو طلبى را كه شخص سافل و پست از عالى و برتر يا احيانا از كسى كه با خودش مساوى است مىنمايد امر نخوانند و اگر هم اطلاق امر برآن شود به نحوى از عنايت و رعايت مناسبتى مىباشد .\r\n\r\n","description":"","footnote":"","page_name":" 456 ","page_number":456},
  {"content":"\r\n\r\nچنانچه بايد بگوئيم ظاهرا استعلاء و خود را برتر قرار دادن در تحقّق معناى امر اعتبار نشده است فلذا طلب نمودن شخص عالى را امر گويند اگرچه در مقام فروتنى و خضوع خود را قرار دهد .\r\nو امّا اينكه برخى احتمال داده‌اند كه در معناى امر يكى از اين دو يعنى « علوّ و استعلاء » شرط مىباشد احتمالى است ضعيف و غير قابل اعتناء .\r\nو نيز اينكه شخص سافل و دون را وقتى از كسى كه بر او تفوّق و علوّ دارد چيزى را به صورت امر طلب مىكند ، تقبيح و توبيخ كرده و بوى مىگويند :\r\nچرا به او امر كردى ؟ !\r\nمعلوم باشد كه اين تقبيح و توبيخ به منظور اينست كه چرا خود را بر او بالاتر ديدى و استعلاء به خرج دادى نه آنكه بطلب وى پس از استعلاء قائل شدن حقيقتا اطلاق امر شده باشد .\r\nبلى ، اگر بطلب وى امر گفته شده به ملاحظه اقتضاى اعتبار استعلاء مىباشد ، يعنى چون خودش را برتر قرار داده و در نتيجه بحسب اقتضاى اين مقام در خود ديده است به ديگرى كه از وى بالاتر و والاتر است امر نمايد .\r\nو بهر تقدير همين‌قدر كه بتوان از طلب نمودن شخص سافل اگرچه خود را مستعلى و عالى قرار دهد امر را سلب نمود كافيست و نفس همين صحّت سلب علامت آنست كه به طلبش حقيقتا امر نمىگويند .\r\n\r\nتحرير و شرح\r\nبين ارباب دانش در تحقّق معناى مادّه امر اختلاف است و در آن شش قول بشرح زير نقل شده است :\r\n1 - معناى امر زمانى تحقّق مىيابد كه آمر شخص عالى و مأمور سافل و پست باشد همچون طلب پدر از فرزند يا مولى از عبد .\r\n2 - در تحقّق آن شرط نيست كه آمر عالى باشد بلكه لازم و واجب است كه وى شخصى بوده كه خود را از مأمور برتر و والاتر ببيند و به عبارت\r\n\r\n","description":"","footnote":"","page_name":" 457 ","page_number":457},
  {"content":"\r\n\r\nديگر بايد مستعلى باشد .\r\n3 - لازم است كه آمر هم عالى بوده و هم خود را برتر از مأمور بداند .\r\n4 - تحقّق هريك از اين دو موجب تحقّق معناى امر است بنابراين لازم است كه آمر يا عالى بوده و يا مستعلى باشد .\r\n5 - شرط است كه آمر عالى بوده و خود را در مقام فروتنى و خضوع قرار ندهد .\r\nاز كلام مرحوم مصنّف در اينجا ظاهر مىشود كه بقول اوّل متمايل مىباشند لذا فرموده‌اند :\r\nظاهر كلمه « امر » اينست كه در معنايش علوّ و برترى داشتن آمر معتبر و شرط است ازاين‌رو شخص سافل اگر از بزرگى يا از سافل ديگرى كه با وى در يك مرتبه و مقام است طلب كند ، طلبش را امر نمىگويند مثلا فرزند از پدر يا عبد از مولا يا بندگان از حضرت حقتعالى اگر مطلبى را بخواهند اصطلاحا به طلب در اين موارد امر نگويند بلكه آن را به عربى دعا و به فارسى درخواست تعبير مىكنند چنانچه بطلب شخص از ديگرى كه با وى مساوى است در لسان تازى التماس و به فارسى خواهش گويند ازاين‌رو بايد گفت اگر در مواردى به طلب سافل از عالى يا سافل از سافل اطلاق امر شده اين اطلاق مجازى و بمناسبت تشابهش با امر حقيقى مىباشد .\r\nسپس در مقام ردّ قول كسانى كه علاوه بر علوّ آمر استعلاء را نيز در آن شرط دانسته‌اند مىفرماين :\r\nظاهرا بيش از علوّ آمر ، امر ديگرى در تحقّق معناى مادّه امر شرط نيست فلذا مطلق طلبى كه از شخص عالى بداعى طلب صادر شود امر خوانده شده اگرچه خود را در مقام فروتنى و خضوع و خشوع قرار داده باشد همچون شخص بزرگى كه از ديگرى كه در مرتبه ما دون او است با لسان خواهش و التماس مطلبى را مطالبه كند .\r\n\r\n","description":"","footnote":"","page_name":" 458 ","page_number":458},
  {"content":"\r\n\r\n\r\nاستدلال قائلين به كفايت علوّ يا استعلاء و تضعيف مصنّف ( ره ) نسبت باستدلال ايشان\r\nقائلين به كفايت علوّ يا استعلاء در تحقّق معناى امر فرموده‌اند :\r\nدليل ما بر كفايت يكى از اين دو آنست كه در موارد استعمال كلمه « امر » به خوبى مشاهد است به همان نحو كه بطلب عالى اطلاق لفظ « امر » شده به طلبى كه شخص غير عالى در مقام استعلاء صادر نموده اين لفظ اطلاق شده است مثلا بسا ديده شده شخص سافل و دونى كه از بزرگتر و اعلاى خود مطلبى را طلب نموده در عرف مورد توبيخ و ملامت قرار گرفته و در مقام تقبيح طلبش مىگويند :\r\nچرا به فلانى امر كردى ! ؟\r\nو چنانچه ملاحظه مىشود طلب وى را امر ناميده و بخاطر امر كردنش او را سرزنش مىنمايند ، پس معلوم مىشود از نظر تبادر عرفى طلب سافل را در مقام استعلاء مىتوان امر خواند .\r\nمرحوم مصنّف در تضعيف اين استدلال مىفرماين :\r\nاين استدلال مثبت مدّعا نيست زيرا اهل عرف سافل را بر اين تقبيح و توبيخ مىكنند كه خودش را و الا و برتر قرار داده و به خويش اجازه داده است كه بزعم خويش به بزرگتر و عالى امر نمايد .\r\nو به عبارت ديگر :\r\nاهل عرف در مقام سرزنش بوى مىگويند :\r\nچرا خود را بالاتر دانسته و به خود اجازه دادى فعلى را كه شايسته مقام تو نيست صادر كرده و از شخص فلانى طلب كنى .\r\nپس توبيخ بر برتر قرار دادن سافل خودش را از ديگرى است نه آنكه وى را ملامت كنند كه پس از استعلاء و بلندبينى چرا امر نمودى تا در نتيجه\r\n\r\n","description":"","footnote":"","page_name":" 459 ","page_number":459},
  {"content":"\r\n\r\nبتوان اثبات كرد كه طلب صادر از وى پس از استعلاء از نظر عرف امر مىباشد .\r\n\r\nسؤال\r\nعرف در مقام مذمّت و تقبيح وى مىگويند :\r\nچرا به بزرگتر از خود امر نمودى نه آنكه بگويند چرا خويشتن را برتر ديدى و اين تعبير در مقام توبيخ مثبت مدّعاى ما مىباشد .\r\n\r\nجواب\r\nمراد اهل عرف همان است كه ما گفتيم يعنى مقصودشان از زجر و نهى ملامت بر استعلاء و بلندبينى سافل است و اگر احيانا در كلامشان لفظ امر را به كار برده و بگويند چرا امر نمودى استعمال اين كلمه به مقتضاى استعلاء و پنداشتن سافل مىباشد يعنى :\r\nوقتى سافل خود را برتر ديد و مقام خويش را در مرتبه‌اى اعلا از مطلوب منه ملاحظه كرد اقتضاى اين خودبينى آنست كه به خود اجازه امر نمودن نيز مىدهد لذا عرف بوى مىگويند چرا امر كردى يعنى بچه وجه خود را بالاتر قرار داده و باقتضاى اين مقام خود را لايق براى امر كردن و صالح براى فرمان دادن ملاحظه نمودى .\r\nو شاهد بر مدّعاى ما اينكه در حقّ طلب صادر از شخص سافل مىتوان گفت :\r\nانّ هذا الطلب ليس بامر ، و همين نفس صحّت سلب « امر » از آن براى اثبات مدّعاى ما كافى است .\r\nقوله : فى معنى الامر : مقصود معناى مادّه « امر » مىباشد .\r\nقوله : او المساوى امرا : مقصود طلب شخص از مساوى خود مىباشد .\r\nقوله : و لو اطلق عليه كان بنحو من العناية : ضمير نائب فاعلى در\r\n\r\n","description":"","footnote":"","page_name":" 460 ","page_number":460},
  {"content":"\r\n\r\n« اطلق » به امر راجع است و ضمير مجرورى در « عليه » به طلب سافل و مساوى عود كرده و ضمير مستتر در « كان » به اطلاق بازميگردد و مقصود از « بنحو من العناية » اطلاق بنحو مجاز مىباشد .\r\nقوله : و لو كان مستخفضا بجناحه : ضمير در « كان » به عالى راجع بوده و مقصود از عبارت « مستخفضا بجناحه » اينست كه عالى خود را خاضع و خاشع قرار دهد .\r\nقوله : احتمال اعتبار احدهما : ضمير تثنيه به علوّ و استعلاء راجع است .\r\nقوله : و تقبيح الطّالب السّافل : كلمه « تقبيح » مبتداء و خبرش « انّما هو » مىباشد و كلمه « السّافل » صفت است براى « الطّالب » .\r\nقوله : و توبيخه به مثل الخ : ضمير مجرورى در « توبيخه » به طالب سافل راجع بوده و اضافه مصدر به ضمير از قبيل اضافه مصدر به مفعول است و ضمير فاعلى در « توبيخ » به عرف راجع مىباشد .\r\nقوله : انّك لم تأمره : كلمه « لم » مخفّف از « لما » مىباشد و به فارسى يعنى « براى چه » .\r\nقوله : انّما هو على استعلائه : ضمير « هو » به « كلّ واحد من التّقبيح و التّوبيخ » راجع بوده و ضمير مجرورى در « استعلائه » به طالب سافل عود مىكند .\r\nقوله : لا على امره حقيقتا : ضمير در « امره » به طالب سافل راجع است .\r\nقوله : بعد استعلائه : يعنى بعد استعلاء السّافل .\r\nقوله : اطلاق الامر على طلبه : يعنى طلب سافل .\r\nقوله : بحسب ما هو قضيّة استعلائه : ضمير « هو » به ماء موصوله راجع بوده و ضمير مجرورى در « استعلائه » به طالب سافل راجع است .\r\nقوله : و لو كان مستعليا : ضمير در « كان » به سافل راجع است .\r\nقوله : كفاية : فاعل است براى ظرف يعنى « ففى صحّة سلب » به اين معنا كه فاعل است براى متعلّق آنكه استقرّ باشد و تقدير عبارت چنين مىباشد :\r\n\r\n","description":"","footnote":"","page_name":" 461 ","page_number":461},
  {"content":"\r\n\r\nو كيف كان ، فيكون كفاية فى صحّة سلب الامر الخ .\r\nمتن : الجهة الثّالثة لا يبعد كون لفظ الامر حقيقة فى الوجوب ، لانسباقه عنه عند اطلاقه .\r\nو يؤيّده قوله تعالى :\r\n فَلْيَحْذَرِ الَّذِينَ يُخالِفُونَ عَنْ أَمْرِهِ . \r\nو قوله صلّى اللّه عليه و آله و سلّم :\r\nلو لا ان اشقّ على امّتي لامرتهم بالسّواك .\r\nو قوله صلّى اللّه عليه و آله و سلّم لبريرة بعد قولها : أ تأمرني يا رسول اللّه ؟\r\nلا ، بل انّما انا شافع .\r\nالى غير ذلك .\r\nو صحّة الاحتجاج على العبد و مؤاخذته بمجرّد مخالفة امره و توبيخه على مجرّد مخالفته كما فى قوله تعالى :\r\n ما مَنَعَكَ أَلَّا تَسْجُدَ إِذْ أَمَرْتُكَ . \r\nترجمه :\r\n\r\nجهت سوّم [ در معناى امر 
  ]\r\nبعيد نيست كه بگوئيم :\r\nلفظ « امر » در وجوب حقيقت است زيرا در وقتىكه آن را بدون قرينه مىگويند اين معنا به ذهن سبقت مىگيرد و مؤيّد اين ادّعاء است آيه شريفه :\r\n فَلْيَحْذَرِ الَّذِينَ يُخالِفُونَ عَنْ أَمْرِهِ : \r\nيعنى بايد كسانى كه از امر حقتعالى سرپيچى مىكنند خائف و ترسان باشند .\r\nو نيز فرموده پيامبر اكرم صلّى اللّه عليه و آله و سلّم :\r\nلو لا ان اشقّ على امّتى لامرتهم بالسّواك :\r\n\r\n","description":"","footnote":"","page_name":" 462 ","page_number":462},
  {"content":"\r\n\r\nيعنى اگر بر امّت من مشقّت‌بار نبود ايشان را به مسواك نمودن امر و فرمان مىدادم .\r\nو نيز فرموده حضرت صلّى اللّه عليه و آله و سلّم به بريره و آن در وقتى بود كه محضر مباركش عرض كرد :\r\nأ تأمرني يا رسول اللّه : آيا مرا امر مىفرماييد اى فرستاده خدا .\r\nحضرت فرمودند :\r\nلا ، بل انّما انا شافع :\r\nيعنى خير ، بلكه به شفاعت و وساطت آمده‌ام .\r\nو غير اين ادلّه نقلى از اخبار و آيات ديگر .\r\nو مؤيّد ديگر آنست كه :\r\nبمجرّد آنكه بنده مخالفت امر را بنمايد صحيح است وى را مورد احتجاج و مؤاخذه قرار دهند و بر نفس سرپيچى و نافرمانيش توبيخ و سرزنش كنند چنانچه در فرموده حقتعالى امر چنين است :\r\n ما مَنَعَكَ أَلَّا تَسْجُدَ إِذْ أَمَرْتُكَ : \r\nيعنى چه تو را از سجده نمودن بازداشت وقتى به تو امر نمودم .\r\n\r\nتحرير و شرح\r\nمرحوم مصنّف در اين بحث كه تحت عنوان « جهت سوّم » عنوان فرموده درصدد اثبات اين است كه مادّه امر حقيقت در معناى وجوب بوده و اين معنا امرى است ممكن و دليل بر اثبات آن تبادر معناى وجوب از اين لفظ مىباشد ، چه آنكه وقتى مىگويند :\r\nفلانى به زيد امر نمود ، بذهن اين‌طور خطور مىكند كه بر وى مطلبى را ايجاب و الزام كرد و همين تبادر علامت حقيقت مىباشد .\r\nسپس به ذكر چهار مؤيّد بشرح زير مىپردازد :\r\nالف : آيه شريفه : فليحذر الّذين الخ .\r\n\r\n","description":"","footnote":"","page_name":" 463 ","page_number":463},
  {"content":"\r\n\r\n\r\nتقريب استدلال\r\nخداوند متعال در اين آيه شريفه مىفرمايد :\r\nكسانى كه از امر پروردگار سرپيچى و مخالفت مىكنند در بيم و هراس بايد بسر برند .\r\nپرواضح است كه « امر » بايد بر وجوب دلالت كند تا مخالفت‌كننده در چنين موقعيتى قرار گيرد چه آنكه امر استحبابى و غير وجوبى چنين اثر و نتيجه‌اى ندارد .\r\nو چون حقتعالى در اين آيه شريفه صرفا مخالفت با امر را موجب لزوم حذر قرار داده لاجرم مىتوان استظهار كرد كه نفس امر ، بدون اينكه قرينه دالّه بر وجوب همراهش باشد بر وجوب دلالت دارد .\r\nب : فرمايش حضرت نبى اكرم صلّى اللّه عليه و آله و سلّم : لو لا ان اشقّ الخ :\r\n\r\nتقريب استدلال\r\nدر اين حديث شريف وجود مبارك پيغمبر صلّى اللّه عليه و آله و سلّم مىفرماين :\r\nاگر بر امّت من دشوار نبود ايشان را به مسواك نمودن دندانها امر مىكردم .\r\nبدون ترديد مسواك نمودن به ملاحظه اخبار و احاديث وارده امر مشروع و مستحبّى است و مطلوب شارع مقدّس است حال با اين وصف اگر حضرت بفرمايند اگر مشقّت نداشت امّت را به آن امر مىكردم به خوبى اين كلام دلالت دارد كه مقصود از « امر » وجوب مىباشد .\r\nج : فرمايش حضرت نبىّ اكرم صلّى اللّه عليه و آله و سلّم به بريره است كه كنيزى بود و شوهرى داشت بنام مغيث كه عبدى سياه‌چهره بود ، سپس بريره آزاد شد و تصميم گرفت از شوهرش جدا شود ، حضرت به بريره\r\n\r\n","description":"","footnote":"","page_name":" 464 ","page_number":464},
  {"content":"\r\n\r\nفرمود زندگانى خود را با همسرت ادامه بده و از وى جدا مشو ، بريره محضر مباركش عرض نمود :\r\nأ تأمرنى يا رسول اللّه : آيا مرا امر مىفرماييد ؟\r\nحضرت فرمودند : لا بل انّما انا شافع : خير فقط صرف وساطت مىباشد .\r\nمؤلّف گويد :\r\nاين روايت را مرحوم حاج ميرزا حسين نورى در مستدرك ج ( 2 ) ص ( 600 ) به اين شرح نقل فرموده :\r\nاز كتاب غوالى اللّئالى :\r\nروى ابن عبّاس انّ زوج بريره كان عبدا اسود يقال لها مغيث كانّى انظر اليه يطوف خلفها يبكى و دموعه تجرى على لحيته ، فقال النبىّ صلّى اللّه عليه و آله و سلّم للعبّاس :\r\nيا عبّاس الا تعجب من حب مغيث بريرة و من بعض بريرة مغيثا ؟ !\r\nفقال لها النّبىّ صلّى اللّه عليه و آله : لو راجعته فانّه ابو ولدك .\r\nفقالت يا رسول اللّه : ا تأمرنى ؟\r\nقال : لا انّما انا شفيع .\r\nفقالت : لا حاجة لى فيه .\r\n\r\nتقريب استدلال\r\nاز اينكه بريره به حضرت عرض نمود : آيا امر مىفرماييد و سپس حضرت در پاسخش فرمودند : خير ، فقط صرف وساطت است به خوبى معلوم مىشود كه لفظ « امر » در اينجا به معناى وجوب است چون نفى حضرت و اثبات مجرّد وساطت و شفاعت دلالت برآن دارد كه امر به معناى وجوب است .\r\nد : خداوند متعال در آيه شريفه : ما منعك الخ به شيطان مىفرمايد :\r\n\r\n","description":"","footnote":"","page_name":" 465 ","page_number":465},
  {"content":"\r\n\r\nوقتى تو را به سجده كردن در مقابل آدم امر كردن چرا تمرّد نموده و مخالفت كردى .\r\n\r\nتقريب استدلال\r\nاگر مطلق امر بر وجوب دلالت نمىكرد شايسته نبود كه به صرف مخالفت ابليس خداوند وى را توبيخ و ملامت نموده و وى را از درگاهش براند .\r\nقوله : لانسباقه عند اطلاقه : ضمير در « انسباقه » به وجوب و در « عنه » و « اطلاقه » به امر راجع است .\r\nقوله : و يؤيّده : ضمير منصوبى به « كون لفظ الامر حقيقتا فى الوجوب » راجع است .\r\nقوله : فليحذر الّذين الخ : سوره نور آيه 63 .\r\nقوله : و مؤاخذته بمجرّد مخالفة امره : ضمير در « مؤاخذته » به عبد و در « امره » به حقتعالى راجع است .\r\nقوله : و توبيخه على مجرّد مخالفته : ضمير در « توبيخه » و « مخالفته » به عبد راجع است .\r\nقوله :  ما مَنَعَكَ أَلَّا تَسْجُدَ  الخ : سوره اعراف آيه ( 12 ) .\r\nمتن : و تقسيمه الى الايجاب و الاستحباب انّما يكون قرينة على ارادة المعنى الاعمّ منه فى مقام تقسيمه .\r\nو صحّة الاستعمال فى معنى اعمّ من كونه على نحو الحقيقة كما لا يخفى .\r\nو امّا ما افيد من انّ الاستعمال فيهما ثابت ، فلو لم يكن موضوعا للقدر\r\n\r\n","description":"","footnote":"","page_name":" 466 ","page_number":466},
  {"content":"\r\n\r\nالمشترك بينهما لزم الاشتراك او المجاز فهو غير مفيد ، لما مرّت الاشارة اليه فى الجهة الاولى و فى تعارض الاحوال فراجع .\r\nو الاستدلال بانّ فعل المندوب طاعة و كلّ طاعة فهو فعل المأمور به ، فيه ما لا يخفى من منع الكبرى لو اريد من المأمور به معناه الحقيقى و الّا لا يفيد المدّعى .\r\nترجمه : و اينكه امر را بايجاب و استحباب تقسيم مىكنند خود قرينه است بر اينكه از « امر » در مقام تقسيم معناى اعمّ از وجوب اراده شده است .\r\nو صحّت استعمال در معنائى اعمّ است از اينكه در آن بنحو حقيقت بوده يا مجاز باشد .\r\nو امّا اينكه گفته شده :\r\nاستعمال در وجوب و استحباب ثابت است ، پس اگر امر براى قدر مشترك بين اين دو معنا نباشد يا اشتراك و يا مجاز لازم مىآيد .\r\nاين بيان چندان فايده‌اى نداشته و اثبات اشتراك نمىكند ، زيرا قبلا در جهت اوّل و در مبحث تعارض احوال وجهش را گفته‌ايم پس طالبين به آنجا رجوع نمايند .\r\nو اين استدلال كه برخى نموده و گفته‌اند :\r\nفعل مندوب و عمل مستحبّ طاعت است و هر طاعتى فعل مأمور به مىباشد ، پس مستحبّ نيز مأمور به بوده و در نتيجه امر براى قدر مشترك بين وجوب و استحباب بايد باشد .\r\nضعف و سستى اين تقرير مخفى و پنهان نيست ، زيرا اگر مقصود از « مأمور به » معناى حقيقى آن است كبراى قياس را منع مىنماييم و اگر معناى غير حقيقى آن مىباشد كه استدلال مزبور مفيد مدّعا و مثبت آن نمىباشد .\r\n\r\n","description":"","footnote":"","page_name":" 467 ","page_number":467},
  {"content":"\r\n\r\n\r\nتحرير و شرح استدلال قائلين باشتراك امر بين وجوب و استحباب و تضعيف مرحوم مصنّف آن را\r\nقائلين به اينكه امر مشترك معنوى بين استحباب و وجوب است و آن را براى قدر مشترك بين اين دو دانسته‌اند فرموده‌اند كه :\r\nدر كلمات و عبارات اهل فنّ آمده كه مىگويند :\r\nامر بر دو قسم است :\r\nامر وجوبى و امر استحبابى .\r\nچون مقسم بايد در اقسام جارى باشد و الّا تقسيم غلط و اشتباه بوده لاجرم به مقتضاى اين قاعده بايد بگوئيم پس قدر مشترك بين وجوب و استحباب معناى « امر » مىباشد و به عبارت ديگر :\r\nامر صرفا و تنها به معناى وجوب نيست بلكه براى قدر مشترك بين استحباب و وجوب وضع شده است .\r\n\r\nجواب مرحوم مصنّف\r\nمرحوم مصنّف در مقام جواب مىفرماين :\r\nاگرچه قاعده كلّى مزبور كه مقسم بايد در اقسام جارى باشد مقبول و مورد امضاء است ولى لازم نيست كه از مقسم معناى حقيقى اراده شود بلكه بسا آن را به معنائى اعمّ از حقيقى و مجازى تقدير نموده و سپس به ملاحظه اين معناى عام تقسيمش مىكنند ازاين‌رو در مورد بحث بايد بگوئيم :\r\nوقتى قبلا اثبات كرديم كه « امر » در معناى وجوب حقيقت است و در معانى ديگر بعنايت علاقه و رعايت مناسبت استعمال مىشود حال اگر در موردى مثل مقام تقسيم آن را به وجوب و استحباب تقسيم نمودند نفس اين\r\n\r\n","description":"","footnote":"","page_name":" 468 ","page_number":468},
  {"content":"\r\n\r\nتقسيم قرينه مىشود كه از مقسم معنائى اعمّ از معناى حقيقى كه به اين لحاظ شامل وجوب و استحباب بشود اراده گرديده و ازاين‌رو معناى عبارت تقسيم چنين است :\r\nامر به اعمّ از معناى حقيقى و مجازى بر دو قسم است : امر ايجابى و امر استحبابى .\r\nو بديهى است كه از اين تقسيم نمىتوان براى اثبات مدّعا كمك گرفت .\r\n\r\nاستدلال ديگر براى اثبات مشترك معنوى بودن امر\r\nبرخى ديگر در مقام اثبات مشترك معنوى بودن امر بين استحباب و وجوب فرموده‌اند :\r\nبدون شكّ و شبهه‌اى مادّه « امر » هم در معناى وجوب استعمال شده و هم در استحباب و در چنين وضعى حال از سه امر خالى نيست :\r\n1 - آنكه بگوئيم در هر دو معنا وضع شده و در آنها حقيقت مىباشد .\r\n2 - آنكه ملتزم شويم در يكى از آن دو وضع و نسبت به ديگرى مجازا استعمال شده است .\r\n3 - قبول كنيم كه در معنائى مشترك بين اين دو وضع شده است .\r\nاحتمال اوّل باعث آن مىشود كه باشتراك لفظى بودن امر بين وجوب و استحباب قائل شده و لاجرم ملتزم شويم كه دو بار بنحو علىحدّه وضع گرديده است .\r\nو احتمال دوّم مقتضايش آنست كه استعمال « امر » در يكى از دو معنا بر خلاف وضع و به ملاحظه علاقه صورت گرفته است .\r\nبديهى است كه هر دو احتمال بر خلاف بوده و به آن نمىتوان ملتزم شد\r\n\r\n","description":"","footnote":"","page_name":" 469 ","page_number":469},
  {"content":"\r\n\r\nچه آنكه هم اشتراك لفظى و هم مجاز هر دو بر خلاف اصل و قاعده مىباشند در نتيجه احتمال سوّم ثابت شده و از آن مفرّ و گريزى نمىباشد .\r\n\r\nجواب مرحوم مصنّف از استدلال مذكور\r\nمرحوم مصنّف مىفرماين :\r\nاين استدلال مفيد نبوده و مثبت مدّعا نمىباشد و جهتش آنست كه اساس آن مبتنى بر همان قواعد استحسانيّه باب تعارض احوال است كه قبلا در جهت اوّل و نيز در مبحث تعارض احوال ضعف و سستى آنها را گوشزد كرده و گفتيم كلّيّه ادلّه و وجوهى كه در اين مبحث ذكر شده غير قابل اعتماد و استناد است ازاين‌رو تقرير مذكور در اينجا بيان تازه و جديدى نبوده و ما براى عدم اطاله كلام از تضعيف تفصيلى و بيان وجه ردّ آن در اينجا صرفنظر كرده و طالبين را به ابحاث گذشته ارجاع مىدهيم .\r\n\r\nاستدلال ديگر براى اشتراك معنوى و بيان ضعف آن\r\nبرخى ديگر از اصوليّون براى اثبات مشترك معنوى بودن امر به اين بيان متمسّك شده‌اند :\r\nانجام فعل مندوب و عمل نمودن به مستحبّات بدون شبهه طاعت است و هر طاعتى نيز مأمور به بوده ، پس در نتيجه فعل مندوب و عمل استحبابى نيز بايد مأمور به باشد .\r\nپس حاصل اين استدلال مركّب است از صغرا و كبرائى كه به شكل اوّل مىباشد .\r\nمرحوم مصنّف در جواب از آن مىفرماين :\r\n\r\n","description":"","footnote":"","page_name":" 470 ","page_number":470},
  {"content":"\r\n\r\nصغراى اين قياس صحيح است ولى كبرايش قابل تأمّل است زيرا در مقام سؤال مىپرسيم :\r\nمقصود از « مأمور به » در كبرى چيست ؟\r\nاز دو حال خارج نمىباشد : يا مراد از آن معناى حقيقى آن بوده و يا اعمّ از معناى حقيقى و مجازى مىباشد .\r\nدر صورت اوّل كبرى را منع كرده و در فرض دوّم قياس مزبور مثبت مدّعا نمىباشد .\r\nامّا منع كبرى بخاطر اينست كه قبول نداريم هر طاعتى حقيقتا مأمور به بوده و اين عنوان برآن بطور حقيقت صادق باشد چه آنكه برخى از طاعات هستند كه مأمور به نمىباشند همچون مستحبّات .\r\nو امّا عدم اثبات مدّعا در فرض دوّم بخاطر اينست كه وقتى از « مأمور به » معناى اعمّ از حقيقى و مجازى اراده شده باشد صحيح است گفته شود كه اگرچه به فعل مندوب و عمل استحبابى مأمور به اطلاق مىكنند ولى اين اطلاق بنحو مجازى است نه حقيقى تا ادّعا را بتوان با آن ثابت كرد .\r\nقوله : و تقسيمه الى الايجاب الخ : كلمه « تقسيمه » مبتداء و « انّما » خبر آن مىباشد .\r\nقوله : المعنى الاعمّ منه : ضمير در « منه » به امر راجع است .\r\nقوله : فى مقام تقسيمه : يعنى تقسيم الامر .\r\nقوله : و صحّة الاستعمال فى معنى اعمّ الخ : كلمه « صحّة الاستعمال » مبتداء بوده و خبرش « اعمّ » مىباشد و مراد از « معنى » در اينجا مندوب مىباشد .\r\nقوله : من كونه على نحو الحقيقة : ضمير مجرورى در « كونه » به استعمال راجع است .\r\nقوله : الاستعمال فيهما ثابت : ضمير در « فيهما » به استحباب و وجوب\r\n\r\n","description":"","footnote":"","page_name":" 471 ","page_number":471},
  {"content":"\r\n\r\nراجع است .\r\nقوله : فلو لم يكن موضوعا : ضمير در « لم يكن » به امر راجع است .\r\nقوله : بينهما : يعنى بين وجوب و استحباب .\r\nقوله : لزم الاشتراك : يعنى اشتراك لفظى .\r\nقوله : فهو غير مفيد : ضمير « هو » به « ما افيد » راجع است .\r\nقوله : و الاستدلال بانّ الخ : كلمه « الاستدلال » مبتداء و خبرش « فيه ما لا يخفى » مىباشد\r\nمتن : الجهة الرّابعة الظّاهر انّ الطّلب الّذى يكون هو معنى الامر ، ليس هو الطّلب الحقيقى الّذى يكون طلبا بالحمل الشّائع الصّناعى ، بل الطّلب الانشائى الّذى لا يكون بهذا الحمل طلبا مطلقا ، بل طلبا انشائيّا سواء انشأ بصيغة « افعل » او بمادّة الطّلب او بمادّة الامر او بغيرها .\r\nو لو ابيت الّا عن كونه موضوعا للطّلب فلا اقلّ من كونه منصرفا الى الانشائى منه عند اطلاقه كما هو الحال فى لفظ « الطّلب » ايضا و ذلك لكثرة الاستعمال فى الطّلب الانشائى كما انّ الامر فى لفظ الارادة على عكس لفظ الطّلب .\r\nو المنصرف عنها عند اطلاقها هو الارادة الحقيقيّة .\r\nو اختلافهما فى ذلك الجاء بعض اصحابنا الى الميل الى ما ذهب اليه الاشاعرة من المغايرة بين الطّلب و الارادة خلافا لقاطبة اهل الحقّ و المعتزلة من اتّحادهما ، فلا بأس به صرف عنان الكلام الى بيان ما هو الحقّ فى المقام و ان حقّقناه فى بعض فوائدنا ، الّا انّ الحوالة لمّا لم تكن عن المحذور خالية و الاعادة ليست بلا فائدة و لا افادة كان المناسب هو التّعرّض هاهنا ايضا .\r\n\r\n","description":"","footnote":"","page_name":" 472 ","page_number":472},
  {"content":"\r\n\r\nترجمه :\r\n\r\nجهت چهارم [ در معناى امر 
  ]\r\nظاهرا طلبى كه معناى مادّه امر است طلب حقيقى يعنى طلب بحمل شايع صناعى نبوده بلكه طلب انشائى است كه بحمل شايع نمىتوان طلب را بطور مطلق و بدون قيد برآن حمل نمود بلكه در مقام حمل ، طلب مقيّد به انشائى را بايد برآن حمل كرد اعمّ از آنكه آن را به صيغه « افعل » انشاء كرده يا به مادّه طلب و يا به مادّه امر و يا به غير اين‌ها انشاء و ايجاد كنند .\r\nو اگر در موضوع بودن امر براى طلب اصرار نموده و از عدم وضعش براى اين معنا اباء و استنكاف نمائى مىگوييم :\r\nلااقلّ بايد اين را بپذيرى كه وقتى لفظ « امر » اطلاق مىشود منصرف است به امر انشائى چنانچه در لفظ « طلب » نيز بايد اين معنا را پذيرفت و در وقت اطلاق به طلب انشائى منصرف دانست و وجه اين انصراف آنست كه لفظ « امر » و « طلب » كثيرا در طلب انشائى استعمال مىشوند و همين كثرت استعمال منشا انصراف مىباشد چنانچه حال در لفظ « اراده » عكس لفظ « طلب » بوده و وقتى آن را بطور مطلق و بدون قرينه القاء كنند منصرف است به اراده حقيقى .\r\nو همين اختلاف بين طلب و اراده برخى از اصحاب را برآن داشته كه به عقيده اشاعره گرويده و به آن تمايل پيدا نموده و بين اين دو ( طلب - اراده ) به مغايرت قائل شوند درحالىكه جميع اهل حقّ و قاطبه علماء شيعه و دانشمندان مذهب معتزله با اين رأى مخالف بوده و اين دو را متّحد مىدانند ازاين‌رو اشكال و ايرادى نمىبينم كه عنان كلام را به بيان و توضيح آنچه در اين مقام حقّ بوده معطوف داشته و شمّه‌اى در اين زمينه اينجا بنگارم اگرچه اين مسئله را در برخى از حواشى و فوائدى كه نگاشته‌ام تحقيق نموده‌ام منتهى چون در حواله دادن قارئين به آن نوشته‌جات خالى از اشكال نبوده و از طرفى ديگر تكرار مطلب و اعاده آن بدون فائده نمىباشد لاجرم مناسب ديدم كه در\r\n\r\n","description":"","footnote":"","page_name":" 473 ","page_number":473},
  {"content":"\r\n\r\nاينجا دوباره اين مسئله را متعرّض شوم .\r\n\r\nتحرير و شرح مبحث طلب و اراده\r\nقبل از تشريح و تحرير فرموده مصنّف به ذكر سه مقدّمه مىپردازيم :\r\n\r\nمقدّمه اوّل\r\nاقسام حمل : علماء ميزان فرموده‌اند كه حمل بر دو قسم است :\r\n1 - حمل ذاتى و اوّلى .\r\n2 - حمل شايع صناعى .\r\nحمل اوّلى آنست كه موضوع و محمول مفهوما و مصداقا با هم متّحد باشند مانند حمل حيوان ناطق بر انسان در مثال : انسان حيوان ناطق است .\r\nحمل شايع صناعى آنست كه موضوع و محمول صرفا از نظر مصداق با هم متّحد بوده و مفهوما متغاير باشند نظير حمل انسان بر زيد در مثال : زيد انسان است .\r\nدر اين حمل موضوع خاصّ و محمول بايد عامّ باشد و چون تحقّق عامّ يعنى امر كلّى بدون تشخّص و جزئيّت در خارج ممكن نمىباشد لاجرم وجود خارجى محمول و تحقّق حقيقى آن به همان موضوع در خارج مىباشد فلذا مذهب منصور و رأى مطلوب در منطق آنست كه وجود كلّى طبيعى به وجود افرادش مىباشد .\r\n\r\nمقدّمه دوّم\r\nطلب بر چهار قسم است :\r\nطلب مفهومى ، طلب انشائى ، طلب حقيقى ، طلب ذهنى .\r\n\r\n","description":"","footnote":"","page_name":" 474 ","page_number":474},
  {"content":"\r\n\r\nمقصود از طلب مفهومى معناى طلب و امر كلّى است كه سه قسم ديگر جملگى از افراد آن مىباشند ازاين‌رو بين اين قسم از طلب و سه قسم ديگر عامّ و خاصّ مطلق است .\r\nو مراد از طلب انشائى ايجاد طلب به واسطه اسباب در خارج مىباشد اعمّ از آنكه سبب ايجاد آن صيغه امر بوده و يا مادّه طلب و يا غير آن باشد و نيز در ايجاد آن فرقى نيست بين آنكه داعى بر ايجادش تهديد بوده و يا طلب و يا غير اين دو از دواعى ديگر باشد .\r\nو منظور از طلب حقيقى همان نفس رغبت و خواسته نهانى طالب است كه قائم بوى مىباشد اعمّ از آنكه بسببى از اسباب در خارج ايجاد صورى پيدا كرده يا مبرز و مظهرى نداشته باشد .\r\nو غرض از طلب ذهنى همان طلب بقيد كلّيّت است چه آنكه مقيّد بما هو مقيّد غير از ذهن ظرف و وعاء ديگرى ندارد .\r\nاز تفسيرى كه براى اين اقسام نموديم به خوبى معلوم مىشود كه بين طلب انشائى و حقيقى عامّ و خاصّ من وجه است چه آنكه هر دو در يك مورد مجتمع و در دو مادّه با هم مفترق مىباشند .\r\nامّا مادّه اجتماعشان در جائى است كه طالب به داعى طلب خواسته و رغبت خويش را به وسيله صيغه افعل يا مادّه طلب يا مبرز ديگرى اظهار كند مثلا آقا به بنده‌اش بگويد :\r\nاكرم العلماء ( دانشمندان را حتما احسان و اكرام بنما ) .\r\nو امّا موردى كه طلب انشائى بوده بدون طلب حقيقى ، آن در جائى است كه طالب از ديگرى امرى را بداعى تهديد يا تسخير و يا زجر و يا اشباه اين دواعى غير از رغبت و طلب نهانى بخواهد .\r\nو امّا موردى كه طلب حقيقى بوده بدون طلب انشائى ، آن در جائى است كه طالب حقيقتا و واقعا امرى مطلوب و مرغوبش بوده ولى براى آن مبرز و مظهر نياورده و در خارج آن را به وسيله انشاء صورت نمىدهد .\r\n\r\n","description":"","footnote":"","page_name":" 475 ","page_number":475},
  {"content":"\r\n\r\n\r\nمقدّمه سوّم\r\nاراده در دو مورد محلّ بحث واقع مىشود :\r\n1 - اراده حقتعالى .\r\n2 - اراده انسان .\r\nاراده حقتعالى بنا بر مذهب صحيح كه با اخبار وارده از آل اللّه و اهل بيت عصمت و طهارت سلام اللّه عليهم اجمعين مطابق مىباشد عبارتست از فعل خداوند متعال چنانچه در خبر صحيح از امام معصوم عليه السّلام وارده شده :\r\nانّما ارادته فعله ( اراده خداوند صرفا همان فعل او مىباشد ) .\r\nبنابراين اراده به عقيده صحيح از صفات فعل جنابش جلّ و على بوده نه از صفات ذات به آن طورى كه بسيارى از اهل معقول و كلام گفته‌اند و دليل بر درست نبودن اراده ذاتى در حقتعالى فرموده معصوم عليه السّلام است كه مىفرماين :\r\nمن اعتقد انّه مريد ازلا فليس بموحّد .\r\nو تحقيق اين بحث را مختصرا در كتاب فصول الحكمة نموده طالبين به آنجا رجوع نمايند .\r\nو اراده در غير حقتعالى عبارتست از نزوع نفس و تمايل آن به جانب شيئى .\r\nحضرات براى اراده نيز مراتب و مراحلى گفته‌اند و آنها عبارتند از :\r\nاراده مفهومى ، اراده انشائى ، اراده حقيقى ، اراده ذهنى .\r\nالبتّه آنچه در اينجا مورد استفاده و بحث ما است اراده انشائى و حقيقى بوده ازاين‌رو از اقسام ديگر صحبتى به ميان نمىآوريم .\r\nاراده انشائى عبارتست از ايجاد و انشاء تمايل نفس به واسطه مظهر و مبرز .\r\n\r\n","description":"","footnote":"","page_name":" 476 ","page_number":476},
  {"content":"\r\n\r\nاراده حقيقى همان معناى قائم به ذات بوده كه عبارتست از حقيقت تمايل و نزوع .\r\nبا ذكر اين مقدّمه كوتاه اكنون بشرح مرام مصنّف ( ره ) مىپردازيم .\r\nحاصل فرموده ايشان در اين مقام اينست كه :\r\nاينكه در جهت قبلى گفتيم معناى امر طلب است ظاهرا مقصود طلب حقيقى كه بحمل شايع طلب را برآن حمل مىكنند نبوده بلكه مراد طلب انشائى است فلذا نمىتوان بحمل مزبور طلب را بر اين قسم بطور مطلق و بدون قيد حمل كرد بلكه الزاما در صحّت حملش قيد « انشائى » مورد نياز و احتياج است فلذا هرگاه بگويند :\r\nامر دلالت بر طلب دارد مقصودشان از طلب ، همان طلب انشائى است نه طلب حقيقى به معناى نفس رغبت و خواسته نهانى .\r\nفلذا بايد بگوئيم در مقام استعمال نيز لازم است وقتى مىگويند امر دلالت بر طلب دارد بايد قيد انشائى را دنبال طلب بياورند اگرچه اطلاق اين كلمه به ملاحظه كثرت استعمال طلب در طلب انشائى به همين قسم از طلب منصرف مىباشد .\r\n\r\nفرق بين طلب و اراده\r\nاز نظر مرحوم مصنّف بين طلب و اراده هيچ فرقى بحسب واقع وجود ندارد بلكه تنها فرقى كه ايشان بين اين دو قائل هستند اينست كه :\r\nهرگاه لفظ « طلب » بدون قيد و بطور مطلق القاء و استعمال مىشود منصرف به طلب انشائى بوده و از آن نمىتوان طلب حقيقى را مراد دانست .\r\nولى در لفظ « اراده » امر به عكس است يعنى هروقت آن را بدون قيد و بطور مطلق مىگويند منصرف به اراده حقيقى است نه انشائى .\r\nو با قطع نظر از اين جهت هيچ فرق ديگرى بين آنها نبوده بلكه بحسب واقع اين دو متّحد و يكى مىباشند ولى اين مقدار فرق بين اين دو موجب\r\n\r\n","description":"","footnote":"","page_name":" 477 ","page_number":477},
  {"content":"\r\n\r\nآن شده كه بعضى از اصحاب به مذهب اشاعره متمايل شده و همچون ايشان بين اين دو تغاير و تباين قائل شوند درحالىكه اين رأى بر خلاف عقيده قاطبه علماء و دانشمندان اماميّه و معتزله مىباشد لذا مرحوم مصنّف براى دفع اين توهّم و شبهه از قائلين به تغاير و تباين به تحقيق اين بحث پرداخته‌اند كه در ابحاث آتيه ان‌شاءالله خواهد آمد .\r\nقوله : الّذى يكون طلبا بالحمل الشّائع : چنانچه مىگويند الطّلب طلب .\r\nقوله : لا يكون بهذا الحمل طلبا مطلقا : يعنى بايد بگويند الطّلب طلب انشائى .\r\nقوله : الّا عن كونه موضوعا للطّلب : ضمير در « كونه » به امر راجع است .\r\nقوله : فلا اقلّ من كونه منصرفا الى الانشائى منه : ضمير در « كونه » به امر و در « منه » به طلب راجع است .\r\nقوله : عند اطلاقه : يعنى عند اطلاق الامر .\r\nقوله : و ذلك : يعنى و بيان ذلك ، مشار اليه « ذلك » انصراف طلب به طلب انشائى مىباشد .\r\nقوله : كما انّ الامر فى لفظ الارادة : كلمه « الامر » در اينجا به معناى مادّه امر نيست بلكه از آن « شأن » و حال اراده شده است .\r\nقوله : و المنصرف عنها : ضمير در « عنها » به اراده راجع است .\r\nقوله : عند اطلاقها : يعنى اطلاق الارادة .\r\nقوله : و اختلافهما فى ذلك : ضمير تثنيه در « اختلافهما » به طلب و اراده راجع بوده و مشار اليه « ذلك » الانصراف الى الانشائى فى الطّلب و الى الحقيقيّة فى الارادة مىباشد .\r\nمتن : فاعلم : انّ الحقّ كما هو عليه اهله وفاقا للمعتزلة و خلافا للاشاعرة هو اتّحاد الطّلب و الارادة بمعنى انّ لفظيهما موضوعان بازاء مفهوم واحد و ما بازاء احدهما فى الخارج يكون بازاء الآخر و الطّلب المنشأ بلفظه او\r\n\r\n","description":"","footnote":"","page_name":" 478 ","page_number":478},
  {"content":"\r\n\r\nبغيره عين الارادة الانشائيّة .\r\nو بالجملة هما متّحدان مفهوما و انشاء و خارجا لا انّ الطّلب الانشائى الّذى هو المنصرف اليه اطلاقه كما عرفت متّحد مع الارادة الحقيقيّة الّتى ينصرف اليها اطلاقها ايضا ، ضرورة انّ المغايرة بينهما اظهر من الشّمس و ابين من الامس .\r\nترجمه :\r\n\r\nتفصيل\r\nبدان كه حقّ و واقع همان‌طورىكه اهل حقّ برآن هستند و طائفه معتزله نيز به آن قائل ولى گروه اشاعره با آن مخالف بوده اينست كه طلب و اراده با هم متّحد مىباشند يعنى لفظ هر دو در مقابل يك معنا وضع شده و آنچه در ازاء يكى از اين دو بوده در قبال ديگرى همان جعل و وضع شده است .\r\nو طلبى كه بلفظ « طلب » يا به غير آن انشاء مىشود عين اراده انشائيّه مىباشد .\r\nو خلاصه آنكه اين دو از نظر مفهوم و انشاء و خارج با يكديگر متّحد و يكسانند نه اينكه طلب انشائى كه اطلاق طلب به آن انصراف دارد با اراده حقيقيّه‌اى كه اطلاق اراده منصرف به آن است متّحد باشد چه آنكه بسى روشن و آشكار است كه مغايرت بين اين دو از خورشيد ظاهرتر و از زمان گذشته مسلّم‌تر مىباشد .\r\n\r\nتحرير و شرح\r\nحاصل فرموده مصنّف در اين مقام اينست كه :\r\nطلب انشائى با اراده انشائيّه متّحد بوده و طلب حقيقى با اراده حقيقى يكى مىباشد نه آنكه طلب انشائى با اراده حقيقى اتّحاد داشته باشد چه آنكه تغاير و مغايرت اين دو با هم ضرورى و بديهى است .\r\n\r\n","description":"","footnote":"","page_name":" 479 ","page_number":479},
  {"content":"\r\n\r\nقوله : كما هو عليه اهله : ضمير « هو » و « عليه » و « اهله » تمام به حقّ راجع مىباشند .\r\nقوله : بمعنى انّ لفظيهما موضوعان الخ : يعنى اين دو لفظ با هم مترادف مىباشند .\r\nقوله : و الطّلب المنشأ بلفظه او بغيره : ضمير در « بلفظه » و « بغيره » به طلب راجعند .\r\nقوله : هما متّحدان مفهوما و انشاء او خارجا : ضمير « هما » به طلب و اراده راجع است و مقصود از اين عبارت آنست كه :\r\nطلب مفهومى با اراده مفهومى و طلب انشائى با اراده انشائى و طلب خارجى و حقيقى با اراده حقيقى و خارجى متّحد مىباشد .\r\nقوله : هو المنصرف اليه اطلاقه : ضمير « هو » و « اليه » به طلب انشائى و ضمير در « اطلاقه » به طلب راجع است .\r\nقوله : ينصرف اليها اطلاقها : ضمير در « اليها » به اراده حقيقيّه و در « اطلاقها » به اراده عود مىكند .\r\nقوله : انّ المغايرة بينهما : يعنى بين اراده حقيقيّة و طلب انشائى .\r\nمتن : فاذا عرفت المراد من حديث العينيّة و الاتّحاد ، ففى مراجعة الوجدان عند طلب شىء و الامر به حقيقة كفاية ، فلا يحتاج الى مزيد بيان و اقامة برهان ، فانّ الانسان لا يجد غير الارادة القائمة بالنّفس صفة اخرى قائمة بها يكون هو الطّلب غيرها سوى ما هو مقدّمة تحقّقها عند خطور الشّيء و الميل و هيجان الرّغبة اليه و التّصديق لفائدته و هو الجزم بدفع ما يوجب توقفه عن طلبه لاجلها .\r\nو بالجملة : لا يكاد يكون غير الصّفات المعروفة و الارادة هناك صفة اخرى قائمة بها يكون هو الطّلب ، فلا محيص الّا عن اتّحاد الارادة و الطّلب و ان يكون ذاك الشّوق المؤكّد المستتبع لتحريك العضلات فى ارادة فعله\r\n\r\n","description":"","footnote":"","page_name":" 480 ","page_number":480},
  {"content":"\r\n\r\nبالمباشرة او المستتبع لامر عبيده به فيما لو اراده لا كذلك مسمّى بالطّلب و الارادة كما يعبّر به تارة و بها اخرى كما لا يخفى .\r\nترجمه : پس از آنكه مقصود از عينيّت طلب و اراده و اتّحادشان با هم دانسته شد و گفتيم مراد اينست كه طلب حقيقى با اراده حقيقى و طلب انشائى با اراده انشائى يكى هستند اينك در مقام تأييد و تثبيت اين معنا افزوده و مىگوييم :\r\nدر مراجعه به وجدان و حكم آن همين‌قدر كافى است كه وقتى شىء را طلب مىكنند و به آن امر نمايند در خود مىيابيم كه يك صفت در اينجا بيشتر نبوده و آن اراده يا طلب است نه آنكه دو صفت ممتاز و منهاض از يكديگر تحقّق داشته باشد .\r\nو اين معنا نياز به بيان بيش از اين و اقامه برهان و دليل ندارد چه آنكه انسان در خود غير از اراده صفت ديگرى كه به نفسش قيام داشته و نامش طلب باشد نمىيابد مگر آنچه كه بعنوان مقدّمه براى تحقّق اراده حاصل مىشود و آن در وقتى است كه شىء به ذهن خطور نموده و نفس به آن مايل گشته و رغبت به طرفش تحرّك يافته و عقل فايده آن را تصديق نموده و به دفع و رفع آنچه سبب بازداشتنش از طلب بوده همّت گمارده باشد .\r\nخلاصه آنكه غير از صفات معروف و شناخته شده در نفس صفت ديگرى وجود ندارد كه به آن قائم بوده و نامش طلب باشد ازاين‌رو چاره‌اى نيست از اينكه بگوئيم طلب و اراده با هم متّحد مىباشند و آن شوق مؤكّدى كه در اراده عمل و فعلى سبب تحرّك عضلات شده و به دنبالش شخص مريد خود شخصا به انجام آن همّت مىگمارد يا احيانا بندگان و غلامان خويش را به آن امر فرموده تا ايشان آن را انجام دهند نامش طلب و اراده است چنانچه گاهى در عبارت از آن به طلب و زمانى به اراده تعبير مىكنند .\r\n\r\n","description":"","footnote":"","page_name":" 481 ","page_number":481},
  {"content":"\r\n\r\n\r\nتحرير و شرح\r\nمرحوم مصنّف پس از آنكه اشارتا اقسام طلب و اراده را بيان نموده و اظهار داشتند كه اين دو با هم كوچك‌ترين فرقى نداشته بلكه اراده حقيقى همان طلب حقيقى و اراده انشائى طلب انشائى است اينك در مقام بسط كلام و توضيح بيشتر مىفرماين :\r\nپس از معلوم شدن مقصود و دانستن مراد و اينكه منظور از عينيّت طلب و اراده و اتّحاد اين دو با هم چه مىباشد اكنون مىگوييم :\r\nاتّحاد اين دو با هم نياز باثبات و اقامه برهان و دليل ندارد بلكه از امور وجدانى است چه آنكه وقتى در عرف مىگويند :\r\nزيد از عمرو مطلبى را طلب نمود و بوى امر كرد يا خود شاهد امر و فرمان زيد بعمرو باشيم وجدانا مىيابيم كه در زيد يك صفت بيشتر تحقّق نيافته و همان صفت متحقّق وى را برآن داشته كه از عمرو مطلوبش را بخواهد و آن اراده و طلب است نه آنكه غير از اراده صفت ديگرى كه مغاير با آن باشد در نفسش پديد آمده باشد و به نظر مىرسد كه وقتى امر به اينجا موكول شد و مسئله به وجدان ارجاع گرديد ديگر دليلى فوق آن نمىتوان اقامه كرد و به بيانى زائد بر اين مقدار نيازمند و محتاج نباشيم .\r\nبلى مىتوان گفت قبل از اينكه امر به مرحله اراده و طلب برسد مقدّماتى در نفس انسان پيدا شده كه در اصطلاح حكماء به مقدّمات اراده موسوم است ولى نمىتوان آنها را طلب دانسته تا به اين بيان بين طلب و اراده ايجاد فرق و امتياز نمود .\r\n\r\nمقدّمات اراده\r\nهر شخصى كه نسبت به انجام فعلى اراده و عزم پيدا مىكند قبل از رسيدن به اين مرحله در نفسش مقدّماتى طىّ شده كه شرح مختصر آنها اينست :\r\n\r\n","description":"","footnote":"","page_name":" 482 ","page_number":482},
  {"content":"\r\n\r\nالف : شىء ابتداء به ذهن خطور داده مىشود .\r\nب : سپس نفس در مقام پىگيرى آن برآمده و مايل به آن مىشود .\r\nج : پس از آن به واسطه انس نفس با آن شىء و تعقيب آن رغبت به آن پيدا كرده و به طرفش حركت مىكند .\r\nد : بعد در مقام آن برمىآيد كه فايده مترتّب برآن را تصديق و اثبات كند و در نتيجه پس از تصديق و تثبيت آن هرآنچه از طلب و خواستن آن شىء مانع و رادع باشد به وسيله نفس قلع و قمع مىشود به‌طورىكه هيچ امرى حاجب و فاصل بين آن و نفس واقع نمىشود و پس از آنكه امر به اينجا منتهى شد نفس بر انجام آن و تحقّقش اراده مىكند منتهى اگر بخواهد خود مباشرتا آن را در خارج تحقّق دهد بدنبال اين شوق و رغبتى كه در وى ايجاد شده عضلات متحرّك شده و براى ايجاد مطلوب خود را آماده مىسازند و اگر نخواهد خود بنفسه آن را ايجاد كند غلامان و بندگان را برآن وادار و مجبور كرده كه مطلوب را حتّى الامكان وجود دهند .\r\n\r\nخلاصه كلام\r\nخلاصه كلام آنكه پس از طىّ مقدّمات و قطع مراحل ابتدائى شوقى كه در نفس پديد مىآيد به‌طورىكه هيچ زاجرى نمىتواند آن را از مقصود و هدفش بازدارد و هيچ مبرّدى قادر بر فرونشاندن آتش شعله‌ور اين شوق و حبّ نمىباشد اراده و به عبارت ديگر طلب مىباشد و ماوراء اين حالت و صفت ديگرى در نفس وجود ندارد منتهى از اين حالت گاهى به اراده و زمانى به طلب تعبير مىكنند و بدين ترتيب اين دو لفظ با هم مترادف مىباشند .\r\nقوله : من حديث العينيّة و الاتّحاد : مقصود عينيّت طلب و اراده است .\r\nقوله : صفة اخرى قائمة بها : ضمير در « بها » به نفس راجع است .\r\nقوله : يكون هو الطّلب : ضمير « هو » به صفت اخرى راجع بوده و تذكير آن باعتبار خبر كه « طلب » بوده مىباشد .\r\n\r\n","description":"","footnote":"","page_name":" 483 ","page_number":483},
  {"content":"\r\n\r\nقوله : سوى ما هو مقدّمة تحقّقها : يعنى تحقّق اراده .\r\nقوله : و هيجان الرّغبة اليه : ضمير در « اليه » به شىء راجع است .\r\nقوله : و التّصديق لفائدته : ضمير در « فائدته » به شىء عود مىكند .\r\nقوله : و هو الجزم بدفع ما يوجب : ضمير « هو » به تصديق راجع است .\r\nقوله : توقفه عن طلبه لاجلها : ضمير در « توقفه » به طالب و در « طلبه » به شىء و در « لاجلها » به فائده راجع است .\r\nقوله : هناك : يعنى در نفس .\r\nقوله : صفة اخرى قائمة بها : يعنى قائم بنفس .\r\nقوله : يكون هو الطّلب : ضمير « هو » به صفة اخرى راجع است .\r\nقوله : المستتبع لتحريك العضلات : كلمه « مستتبع » يعنى به دنبالش واقع مىشوند .\r\nقوله : ارادة فعله بالمباشرة : ضمير در « فعله » به شىء راجع است و اين عبارت ناظر است به موردى كه طالب خود شخصا بخواهد فعل را انجام دهد .\r\nقوله : او المستتبع لامر عبيده به : ضمير در « عبيده » به طالب و در « به » به شىء راجع است و اين عبارت ناظر به صورتى بوده كه طالب نخواهد خود شخصا بر انجام فعل اقدام نمايد .\r\nقوله : لا كذلك : يعنى لا بالمباشرة .\r\nقوله : مسمّى بالطّلب : كلمه « مسمّى » خبر است براى « يكون » .\r\nقوله : كما يعبّر به : ضمير در « به » به طلب راجع است .\r\nقوله : و بها اخرى : ضمير در « بها » به اراده عائد است .\r\nمتن : و كذا الحال فى ساير الصّيغ الانشائيّة و الجمل الخبريّة ، فانّه لا يكون غير الصّفات المعروفة القائمة بالنّفس من التّرجّى و التّمنّى و العلم الى غير ذلك صفة اخرى كانت قائمة بالنّفس و قد دلّ اللّفظ عليها كما قيل :\r\n انّ الكلام لفى الفؤاد و انّما * جعل اللّسان على الفؤاد دليلا \r\n\r\n","description":"","footnote":"","page_name":" 484 ","page_number":484},
  {"content":"\r\n\r\nترجمه :\r\n\r\nتشابه ساير صيغ انشاء با مادّه و صيغه امر\r\nو همچنين است حال در ساير صيغ انشاء و جملات خبريّه ، چه آنكه در نفس غير از صفات معروفه‌اى كه به نفس قيام دارند از قبيل ترجّى و تمنّى و علم و غير اين‌ها صفت ديگرى كه در نفس قائم بوده و لفظ برآن دلالت داشته باشد وجود ندارد و چنانچه برخى چنين پنداشته و به صفتى غير از صفات معروفه در نفس قائل شده‌اند و براى مسلك خويش به قول شاعر تمسّك كرده‌اند كه گفته است :\r\nانّ الكلام لفى الفؤاد و انّما الخ .\r\nيعنى كلام در نفس بوده و زبان بر كلام در نفس دليل و برهان قرار داده شده است .\r\n\r\nتحرير و شرح\r\nمرحوم مصنّف در اين عبارات تعريضا و كناية به تضعيف مذهب فاسد اشاعره خذلهم اللّه پرداخته و حاصل فرموده ايشان اينست :\r\nغير از صفات معروف و مشهورى كه قائم به نفس هستند از قبيل ترجّى و تمنّى و علم و استفهام و غير اين‌ها همچون طلب و اراده صفتى زائد وجود ندارد ازاين‌رو حال ساير صيغ انشائى نظير صيغه ترجّى و تمنّى و استفهام و مدح و ذمّ و امثال و اشباه اين‌ها همچون صيغه امر بوده كه دلالت بر طلب و اراده دارد ، بنابراين مقاله‌اى كه از اشاعره در دست است و در طىّ آن گفته‌اند :\r\nغير از صفات معروف از قبيل ترجّى و تمنّى و صفات مذكوره ديگر صفتى غير از تمام اين‌ها در نفس بوده كه نه از مقوله اخبار بوده و نه از سنخ انشاء ، نه علم است و نه اراده ، بلكه به آن كلام گفته و بكلام نفسى موسوم\r\n\r\n","description":"","footnote":"","page_name":" 485 ","page_number":485},
  {"content":"\r\n\r\nاست و تكلّم ظاهرى برآن دلالت دارد بايد بگوئيم ، عقيده‌اى است باطل و فاسد و هيچ دليلى برآن قائم نمىباشد .\r\nو همين‌قدر كه از معصوم دليلى برآن وارد نشده كافيست در بطلان آن مضافا به اينكه بيت مذكور هيچ دلالتى بر ثبوت كلام نفسى ندارد بلكه بايد گفت مدلول فرد مذكور آنست كه هر كلامى به دلالت التزام كاشف است از معنائى كه در نفس قائم است و مقصود از آن معنا همان صفات مشهور و معروف يعنى علم ، تمنّى ، ترجّى و امثال آن مىباشد .\r\nو شرح بيشتر از اين در محلّش يعنى مباحث كلاميّه بايد طرح و عنوان شود .\r\nقوله : فى ساير الصّيغ الانشائيّة : مقصود غير از امر از صيغ ديگر همچون نهى ، استفهام و مدح و ذمّ و دعاء و تمنّى و ترجّى مىباشد كه در اين صيغ نيز بايد گفت طلب حقيقى با اراده حقيقى متّحد و طلب انشائى با اراده انشائيّه نيز يكى مىباشند .\r\nقوله : فانّه لا يكون غير الصّفات : ضمير در « فانّه » به معناى شأن مىباشد .\r\nقوله : صفة اخرى كانت قائمة بالنّفس : كلمه « صفة » منصوب است تا خبر باشد براى « لا يكون » و كلمه « اخرى » صفت و جمله « كانت قائمة » نيز صفت بعد از صفت مىباشد .\r\nقوله : و قد دلّ اللّفظ عليها : ضمير در « عليها » به صفة اخرى راجع است .\r\nمتن : و قد انقدح ممّا حقّقناه ما فى استدلال الاشاعرة على المغايرة بالامر مع عدم الارادة كما فى صورتى الاختبار و الاعتذار من الخلل ، فانّه كما لا ارادة حقيقة فى الصّورتين لا طلب كذلك فيهما و الّذى يكون فيهما انّما هو الطّلب الانشائىّ الايقاعىّ الّذى هو مدلول الصّيغة او المادّة و لم يكن بيّنا و لا مبيّنا فى الاستدلال مغايرته مع الارادة الانشائيّة .\r\n\r\n","description":"","footnote":"","page_name":" 486 ","page_number":486},
  {"content":"\r\n\r\nترجمه :\r\n\r\nاستدلال اشاعره بر مغايرت بين طلب و اراده و تضعيف استدلالشان\r\nو از تحقيقى كه نموديم ظاهر مىشود فساد استدلالى كه اشاعره بر مغايرت بين طلب و اراده نموده‌اند .\r\nايشان گفته‌اند :\r\nبسا امر و طلب در خارج تحقّق داشته ولى اراده وجود ندارد چنانچه در صورت اوامر اختيارى و آزمايشى و نيز موردى كه امر بداعى اعتذار و زمينه ساختن براى تصحيح مؤاخذه صادر مىشود طلب وجود داشته ولى اراده محقّق نيست .\r\nاين استدلال مخدوش و در آن خلل مىباشد زيرا در جواب مىگوييم :\r\nدر اين دو مورد همان‌طورىكه اراده حقيقتا وجود ندارد طلب نيز موجود نيست و آنچه در اين دو صورت تحقّق دارد طلب انشائى ايقاعى است كه مدلول صيغه امر يا مادّه آن مىباشد و در اين استدلال بيان نشده كه اين قسم از طلب با اراده انشائى تغاير دارد .\r\n\r\nتحرير و شرح\r\nحاصل استدلال اشاعره بر تغاير بين طلب و اراده اينست كه :\r\nبسا مواردى سراغ داريم كه بين طلب و اراده انفكاك و جدائى است و با اين وصف چگونه مىتوان اين دو را با هم متّحد و عين يكديگر دانست .\r\nو از موارد نامبرده كه بين اين دو جدائى مىباشد دو مورد ذيل است :\r\n1 - اوامر امتحانى ، مثلا مولائى براى آزمايش و امتحان و اينكه بداند بنده‌اش حالت سركشى و طغيان ندارد بوى امر نموده و مطلبى را كه اراده باطنى و شوق درونى نسبت به آن ندارد از او طلب مىكند مثلا با اينكه هيچ احساسى نسبت به عطش ندارد به بنده مىگويد : اسقني « آب بده » .\r\n\r\n","description":"","footnote":"","page_name":" 487 ","page_number":487},
  {"content":"\r\n\r\nمسلّما در اين مثال طلب و خواستن وجود داشته ولى اراده يعنى شوق اكيد و ميل باطنى وجود ندارد .\r\n2 - امر در مقام اعتذار .\r\nمقصود از اين امر آنست كه مولى با اينكه مىداند بنده‌اش مطيع و فرمانبردار نيست براى اينكه جهت مؤاخذه و تأديبش عذرى داشته باشد نسبت بمطلبى كه اساسا ممكنست هيچ خواسته و تمايلى نداشته باشد امر نموده و آن را از وى طلب مىكند تا پس از مخالفت عبد وى را مؤاخذه نمايد .\r\nدر اين مثال نيز قطعا طلب بوده ولى بحسب فرض اراده تحقّق ندارد .\r\nمرحوم مصنّف در جواب از اين دو استدلال مىفرماين :\r\nهيچيك از اين دو مورد مثبت مدّعا نمىباشند بلكه استدلال مخدوش و داراى خلل و فساد است .\r\nزيرا بايد بگوئيم :\r\nاگرچه در اين دو صورت اراده موجود نيست ولى بايد گفت طلب نيز تحقّق ندارد و به عبارت ديگر :\r\nهمان‌طورىكه اراده حقيقى موجود نيست طلب حقيقى نيز تحقّق ندارد و آنچه در دو مورد مىباشد اراده و طلب انشائى است كه در استدلال مزبور صحبتى از تغاير اين دو با هم به ميان نيامده است .\r\nقوله : من الخلل : بيان است براى « ما فى استدلال الاشاعرة » .\r\nقوله : فانّه كما لا ارادة حقيقة : ضمير در « فانّه » به معناى « شأن » است .\r\nقوله : لا طلب كذلك فيهما : مقصود از « كذلك » طلب حقيقى بوده و ضمير تثنيه در « فيهما » به صورتى الاختبار و الاعتذار راجع مىباشد .\r\nقوله : مدلول الصّيغة : يعنى صيغه امر .\r\nقوله : او المادّة : يعنى مادّه « ا - م - ر » .\r\nقوله : فى الاستدلال مغايرته : مقصود از « استدلال » استدلال اشاعره بوده و ضمير در « مغايرته » به طلب انشائى راجع است .\r\n\r\n","description":"","footnote":"","page_name":" 488 ","page_number":488},
  {"content":"\r\n\r\nمتن : و بالجملة :\r\nالّذى يتكفّله الدّليل ليس الّا الانفكاك بين الارادة الحقيقيّة و الطّلب المنشأ بالصّيغة الكاشف عن مغايرتهما و هو ممّا لا محيص عن الالتزام به كما عرفت و لكنّه لا يضرّ بدعوى الاتّحاد اصلا لمكان هذه المغايرة و الانفكاك بين الطّلب الحقيقى و الانشائى كما لا يخفى .\r\nترجمه :\r\n\r\nخلاصه كلام و حاصل تضعيف استدلال اشاعره\r\nمرحوم مصنّف مىفرماين :\r\nخلاصه كلام آنكه : آنچه استدلال اشاعره متكفّل آنست صرفا انفكاك بين اراده حقيقيّه و طلب انشائى است كه با صيغه انشاء مىگردد و تغاير بين اين دو مورد قبول و از التزام به آن فرار و گريزى نيست چنانچه قبلا شرحش گذشت ولى اثبات اين معنا مضرّ به دعواى اتّحاد طلب و اراده نيست چه آنكه اين تغاير نه تنها بين اراده حقيقيّه و طلب انشائى است بلكه بالاتر آن را گفته و اظهار مىداريم كه بين طلب انشائى و طلب حقيقى نيز همين مغايرت عينا وجود دارد و ما درصدد اثبات اتّحاد اين دو نبوديم تا دليل مزبور اين معنا را اثبات كند بلكه ما مدّعى هستيم كه بين اراده حقيقى و طلب حقيقى اتّحاد بوده چنانچه اراده انشائى و طلب انشائى نيز با يكديگر يكى هستند و بطور متعدّد و مكرّر گفته‌ايم :\r\nما نمىگوئيم كه اراده حقيقى با طلب انشائى متّحد است ازاين‌رو دليل مذكور در ابطال مدّعاى ما كوچك‌ترين نقشى را ندارد .\r\n\r\nتحرير و شرح\r\nقوله : الّذى يتكفّله الدّليل : مقصود از « دليل » دليلى است كه اشاعره به آن تمسّك كرده‌اند .\r\n\r\n","description":"","footnote":"","page_name":" 489 ","page_number":489},
  {"content":"\r\n\r\nقوله : و الطّلب المنشأ بالصّيغة : منظور طلب انشائى است .\r\nقوله : الكاشف عن مغايرتهما : كلمه « الكاشف » صفت است براى « المنشأ » و ضمير تثنيه در « مغايرتهما » به اراده حقيقيّه و طلب انشائى راجع است .\r\nقوله : و هو ممّا لا محيص عن الالتزام به : ضمير « هو » به انفكاك بين اراده حقيقى و طلب انشائى راجع است و ضمير در « به » نيز به انفكاك مزبور راجع است .\r\nقوله : و لكنّه لا يضرّ بدعوى الاتّحاد : ضمير در « لكنّه » به التزام عود مىكند .\r\nقوله : و الانشائى كما لا يخفى : كلمه « الانشائى » صفت است بر الطّلب .\r\nمتن : ثمّ انّه يمكن ممّا حقّقناه ان يقع الصّلح بين الطّرفين و لم يكن نزاع فى البين بان يكون المراد بحديث الاتّحاد ما عرفت من العينيّة مفهوما و وجودا حقيقيّا و انشائيّا .\r\nو يكون المراد بالمغايرة و الاثنينيّة هو اثنينيّة الانشائى من الطّلب كما هو كثيرا ما يراد من اطلاق لفظه و الحقيقى من الارادة كما هو المراد غالبا منها حين اطلاقها ، فيرجع النّزاع لفظيّا فافهم .\r\nترجمه :\r\n\r\nصلح و جمع بين دو طرف نزاع\r\nسپس مرحوم مصنّف مىفرمايد :\r\nاز تحقيقى كه نموديم اين امكان برايمان حاصل مىشود كه بين دو طرف نزاع را بتوانيم صلح داده و بين دو كلام جمع نمائيم و نزاع را بدين ترتيب خاتمه و فيصله دهيم .\r\n\r\n","description":"","footnote":"","page_name":" 490 ","page_number":490},
  {"content":"\r\n\r\n\r\nبيان جمع و كيفيّت آن\r\nنحوه جمع و كيفيّت آن به اين است كه بگوئيم :\r\nمقصود از اتّحاد و عينيّت اراده و طلب همان است كه قبلا بطور مكرّر گفته‌ايم يعنى قائلين به اتّحاد مىگويند :\r\nاراده مفهومى با طلب مفهومى و طلب حقيقى با اراده حقيقى و اراده انشائى با طلب انشائى متّحد است .\r\nو منظور قائلين به دوئيّت و تغاير بين طلب و اراده آنست كه :\r\nطلب انشائى كه بطور شايع و زياد از اطلاق آن اراده مىگردد و لفظ طلب به آن انصراف دارد با اراده حقيقى كه آن نيز از اطلاق لفظ اراده بطور فراوان قصد شده و مورد انصراف اطلاق مىباشد تغاير دارد .\r\nپس اگرچه قائلين باتّحاد طلب را مقيّد به حقيقى يا انشائى ننموده‌اند چنانچه لفظ اراده را نيز بطور مطلق گفته‌اند ولى در عين حال مقصودشان اتّحاد حقيقى هريك از اين دو با ديگرى يا انشائى آنها با هم است و در مقابل منظور معتقدين به تغاير آنست كه حقيقى هريك با انشائى ديگرى متغاير است و بدين كيفيّت نزاعشان را مىتوان لفظى و صورى تلقّى نمود .\r\n\r\nتحرير و شرح\r\nقوله : ثمّ انّه يمكن ممّا حقّقناه : ضمير در « انّه » به معناى « شأن » مىباشد .\r\nقوله : بين الطّرفين : مقصود قائلين باتّحاد و معتقدين به تغاير مىباشد .\r\nقوله : بان يكون المراد الخ : كلمه « بان يكون » بيان است براى صلح بين طرفين .\r\nقوله : كما هو كثيرا ما يراد : ضمير « هو » به انشائى راجع است .\r\nقوله : من اطلاق لفظه : يعنى لفظ طلب .\r\nقوله : كما هو المراد غالبا منها : ضمير « هو » به حقيقى و ضمير در « منها »\r\n\r\n","description":"","footnote":"","page_name":" 491 ","page_number":491},
  {"content":"\r\n\r\nبه اراده عود مىكند .\r\nقوله : حين اطلاقها : يعنى اطلاق ارادة .\r\nقوله : فافهم : اشاره است به اينكه جمع بين اشاعره و اهل حقّ ممكن نيست زيرا برخى از ادلّه ايشان صريح است در اينكه بين اراده حقيقى و طلب حقيقى تغاير و دوئيّت است .\r\nمثلا از مقالاتى كه از اين طائفه ضالّ و گمراه نقل شده و دلالت بر عدم اتّحاد طلب و اراده دارد اينست كه گفته‌اند :\r\nكلام حقتعالى نه از جنس اصوات بوده و نه از سنخ حروف بلكه معنائى است قائم به ذات مقدّس الهى و موسوم به كلام نفسى است .\r\nپس مذهب ايشان در كلام آنست كه ، كلام معنائى است قائم به ذات اقدسش و قديم مىباشد و چون نمىتوانند آن را به علم و اراده و كراهت و اشباه اين تعابير تفسير نمايند لاجرم در خبر از آن به « نسبت » و در انشاء به « طلب » از آن ياد مىكنند .\r\nپس با اين ترتيب « طلب » از نظر ايشان از صفات نفس و قائم به ذات مقدّسش مىباشد ازاين‌رو نمىتوان گفت مرادشان از طلب ، انشائى است زيرا انشاء نه از صفات ذات بوده و نه قديم مىباشد .\r\nمتن : دفع وهم لا يخفى انّه ليس غرض الاصحاب و المعتزلة من نفى غير الصّفات المشهورة و انّه ليس صفة اخرى قائمة بالنّفس كانت كلاما نفسيّا مدلولا للكلام اللّفظى كما يقول به الاشاعرة ، انّ هذه الصّفات المشهورة مدلولات للكلام .\r\nترجمه :\r\n\r\nدفع توهّم\r\nمخفى نماند : غرض علماء اماميّه و حضرات معتزله از اينكه\r\n\r\n","description":"","footnote":"","page_name":" 492 ","page_number":492},
  {"content":"\r\n\r\nمىگويند :\r\nغير از صفات مشهوره صفت ديگرى در نفس كه به آن قائم بوده و بعنوان مدلول كلام لفظى ، كلام نفسى خوانده شود به آن‌طورى كه اشاعره قائلند ، اين نيست كه صفات مشهوره مدلولات و معانى براى كلام لفظى مىباشند .\r\n\r\nتحرير و شرح\r\nحاصل توهّم در اين مقام اينست كه :\r\nعلماء اماميّه و طائفه معتزله در مقام ردّ بر اشاعره گفته‌اند :\r\nدر نفس غير از صفات مشهور از قبيل ترجّى و تمنّى و طلب و علم صفت ديگرى كه قائم بنفس بوده و كلام نفسى نام داشته باشد و مدلول كلام لفظى قرار گيرد وجود ندارد .\r\nاز اين عبارت اين‌طور استفاده مىشود كه صفات مذكور مدلول كلام لفظى بوده ولى غير از اين صفات ، صفت ديگرى بنام كلام نفسى مدلول كلام لفظى نمىباشد .\r\nو حاصل دفع اينست كه :\r\nمعناى كلام حضرات اثبات مدلول بودن صفات يادشده براى كلام لفظى نمىباشد بلكه غرض ايشان آنست كه بفرمايند :\r\nاينكه اشاعره غير از صفات مشهور ، صفت ديگرى بنام كلام نفسى قائل شده و آن را مدلول كلام لفظى قرار داده‌اند باطل است زيرا ما غير از اين صفات ، وصف ديگرى كه مدلول كلام لفظى باشد سراغ نداريم .\r\nقوله : لا يخفى انّه ليس غرض الاصحاب : ضمير در « انّه » به معناى « شأن » مىباشد .\r\nقوله : و انّه ليس صفة اخرى : ضمير در « انّه » به معناى « شأن » بوده و اين جمله معطوف است به نفى غير الصّفات .\r\nقوله : كانت كلاما نفسيّا : صفت است براى « صفة اخرى » .\r\n\r\n","description":"","footnote":"","page_name":" 493 ","page_number":493},
  {"content":"\r\n\r\nقوله : كما يقول به الاشاعرة : ضمير در « به » به كلام نفسى راجع است .\r\nقوله : انّ هذه الصّفات الخ : خبر است براى « ليس غرض الاصحاب » .\r\nمتن : ان قلت فما ذا يكون مدلولا عليه عند الاصحاب و المعتزلة .\r\nقلت امّا الجمل الخبريّة فهى دالّة على ثبوت النّسبة بين طرفيها او نفيها فى نفس الامر من ذهن او خارج كالانسان نوع او كاتب .\r\nو امّا الصّيغ الانشائيّة فهى على ما حقّقناه فى بعض فوائدنا موجدة لمعانيها فى نفس الامر اى قصد ثبوت معانيها و تحقّقها بها و هذا نحو من الوجود و ربّما يكون هذا منشا لانتزاع اعتبار مترتّب عليه شرعا او عرفا آثار كما هو الحال فى صيغ العقود و الايقاعات .\r\nترجمه :\r\n\r\nسؤال\r\nپس مدلول كلام لفظى از نظر علماء اماميّه و معتزله چيست ؟\r\n\r\nجواب\r\nامّا جمل خبريّه ، پس دلالت دارند بر ثبوت نسبت يا نفى آن بين طرفين در واقع و نفس الامر اعمّ از ذهن يا خارج نظير : الانسان نوع يا الانسان كاتب .\r\nو امّا صيغ انشائيّه ، پس طبق آنچه ما تحقيقش را در برخى از فوائد و حواشى خود نموده‌ايم معانى خود را در نفس الامر و واقع ايجاد مىكنند يعنى به واسطه صيغ معانى آنها قصد مىگردد و اين خود نحوه‌اى از وجود مىباشد و بسا همين امر منشا براى انتزاع اعتبارى شده كه شرعا يا عرفا برآن امر مترتّب\r\n\r\n","description":"","footnote":"","page_name":" 494 ","page_number":494},
  {"content":"\r\n\r\nمىگردد چنانچه در صيغ عقود و ايقاعات حال چنين مىباشد .\r\n\r\nتحرير و شرح\r\nحاصل سؤال اينست كه :\r\nطبق گفته شما غرض اصحاب و منظورشان از نفى غير صفات مشهوره اينست كه صفت ديگرى كه قائم بنفس بوده و كلام نفسى نام داشته باشد و كلام لفظى برآن دلالت نمايد وجود ندارد نه آنكه بخواهند بگويند صفات مشهوره مدلولات كلام لفظى هستند و به عبارت ديگر :\r\nاين‌طور كه شما تقرير نموديد مقصد اصحاب صرفا نفى صفت ديگرى غير از صفات مشهوره است نه آنكه بخواهند تثبيت اين معنا را نيز بكنند كه صفات معروفه مدلولات كلام لفظى مىباشند .\r\nحال اگر واقع چنين باشد پس كلام لفظى بر چه دلالت دارد .\r\nحاصل جوابى كه مرحوم مصنّف از اين سؤال مىدهند آنست كه :\r\nكلام لفظى از دو قسم خارج نيست :\r\nالف : جملات خبريّه .\r\nب : صيغ انشائى .\r\nامّا جملات خبريّه :\r\nبايد گفت كه اين جملات دلالت بر ثبوت نسبت بين موضوع و محمول در عالم نفس الامر دارد اعمّ از آنكه در ذهن بوده يا در خارج چنانچه وقتى مىگوييم :\r\nانسان نوع است ، نوع بودن انسان و ثبوت اين معنا براى آن قائم بنفس متكلّم نيست به‌طورى كه اگر متكلّم نباشد اين نسبت نيز تحقّق نداشته باشد بلكه اگر اساسا هيچ فردى از انسان نيز در خارج تحقّق نداشته باشد و هيچ گوينده‌اى نيز به اين قضيّه تفوّه نكند مع‌ذلك انسان نوع است پس نوع بودن براى انسان صفتى قائم بنفس متكلّم نيست تا كلام لفظى متكلّم برآن\r\n\r\n","description":"","footnote":"","page_name":" 495 ","page_number":495},
  {"content":"\r\n\r\nدلالت نمايد .\r\nو نيز وقتى مىگوييم :\r\nانسان كاتب است ، كاتب بودن براى انسان در خارج ثابت بوده و هيچ تقوّمى به نفس متكلّم ندارد تا كلامى لفظى وى دلالت بر قيام آن به نفسش بنمايد .\r\nو خلاصه كلام آنكه جملات خبريّه هرگز دلالت ندارد بر ثبوت صفت قائم بنفس بلكه اين قسم از كلام لفظى صرفا دلالت دارد بر ثبوت نسبت بين طرفين اسناد در عالم نفس الامر به اعمّ از آنكه در ذهن كلّى اين نسبت تحقّق داشته نه در خصوص ذهن متكلّم يا در خارج محقّق باشد .\r\nو امّا جملات و صيغ انشائى از قبيل امر ، نهى ، استفهام ، تمنّى ، ترجّى و غيره بايد بگوئيم :\r\nمدلول اين قسم از كلام لفظى ايجاد معانى مزبور و ايقاع آنها مىباشد يعنى بنفس القاء صيغ انشائى قصد مىشود كه معانى انشائيّات در خارج وجود پيدا كنند نه آنكه در نفس اين معانى قائم بوده و الفاظ صيغ بر معانى موجوده و قائمه دلالت كنند مثلا با صيغه « افعل » نظير « اقرأ » متكلّم قصد مىكند كه فعل قرائت را به واسطه مخاطب ايجاد كند يا مثلا با صيغه « لا تفعل » مانند « لا تشرب » منشى قصدش ايجاد ترك شرب مىباشد و بهر صورت مدلول صيغ انشائى صرف ايجاد معنا مىباشد نه دلالت بر معناى قائم در نفس و اين خود نحوه‌اى از وجود مىباشد و شاهد بر وجود بودن آن اينست كه بسا اين نحو از تحقّق منشا براى آثار شرعى يا عرفى مىگردد چنانچه در صيغ انشائى عقود و ايقاعات حال بدين منوال است مثلا وقتى مىگوييم :\r\nبعت هذا الكتاب بعشرة تومانا ، با صيغه « بعت » انشاء و ايجاد بيع نموده‌ايم يعنى قصد ما ايجاد معناى بيع كه نقل و انتقال است بوده كه بر وجود و تحقّق بيع آثار عرفى از قبيل مالكيّت هريك از متعاقدين نسبت به آنچه به آنها منتقل شده و نيز آثار شرعى همچون حرمت تصرّف هريك از متعاقدين\r\n\r\n","description":"","footnote":"","page_name":" 496 ","page_number":496},
  {"content":"\r\n\r\nدر مالى كه به ديگرى منتقل شده است مترتّب مىگردد .\r\nو خلاصه كلام آنكه :\r\nاگر صفات مشهور و معروف را مدلول كلام لفظى ندانستيم اين‌طور نيست كه كلام خارج از دهان بدون مدلول و بىمعنا بماند .\r\nقوله : بين طرفيها : يعنى طرفين نسبت .\r\nقوله : او نفيها : يعنى نفى نسبت .\r\nقوله : فى نفس الامر من ذهن او خارج : حضرات ظرف وجود اشياء را سه تا دانسته‌اند :\r\nالف : ذهن كه ظرف موجودات كلّى است .\r\nب : خارج كه ظرف موجودات شخصى و جزئى است .\r\nج : نفس الامر كه اعمّ از ذهن و خارج مىباشد و از آن گاهى به عالم واقع نيز تعبير مىنمايند .\r\nقوله : موجدة لمعانيها : ضمير در « معانيها » به صيغ انشائى راجع است .\r\nقوله : ثبوت معانيها و تحقّقها بها : ضمير در « معانيها » به صيغ انشائى و در « تحقّقها » به معانى و در « بها » به صيغ عود مىكند .\r\nقوله : و هذا نحو من الوجود : مشار اليه « هذا » ثبوت معانى بنفس صيغ مىباشد .\r\nقوله : و ربّما يكون هذا منشا لانتزاع اعتبار مترتّب عليه : مشار اليه « هذا » ثبوت معانى بنفس صيغ مىباشد .\r\nمثلا زن وقتى مىگويد :\r\nانكحتك نفسى على الصّداق المعلوم يعنى ( خودم را در مقابل مهر معلوم به زوجيّت و كابين تو درآوردم ) .\r\nسپس مرد مىگويد :\r\nقبلت النّكاح لنفسى هكذا .\r\nيعنى پذيرفتم نكاح را براى خود به آن‌طورى كه انشاء نمودى .\r\n\r\n","description":"","footnote":"","page_name":" 497 ","page_number":497},
  {"content":"\r\n\r\nدر اينجا زن قصدش از صيغه انشاء « انكحتك » ثبوت معناى نكاح بنفس صيغه مزبور است كه اين ثبوت منشا است براى انتزاع زوجيّت بين زن و مرد كه امرى است مترتّب بر ثبوت معناى نكاح .\r\nمتن : نعم :\r\nلا مضايقة فى دلالة مثل صيغة الطّلب و الاستفهام و التّرجّى و التّمنّى بالدّلالة الالتزاميّة على ثبوت هذه الصّفات حقيقة امّا لاجل وضعها لايقاعها فيما اذا كان الدّاعى اليه ثبوت هذه الصّفات او انصراف اطلاقها الى هذه الصّورة ، فلو لم تكن هناك قرينة كان انشاء الطّلب او الاستفهام او غيرها بصيغتها لاجل قيام الطّلب و الاستفهام و غيرهما بالنّفس وضعا او اطلاقا .\r\nترجمه :\r\n\r\nاستدراك\r\nبلى : مضايقه‌اى نيست از اينكه بگوئيم :\r\nصيغه طلب و استفهام و ترجّى و تمنّى به دلالت التزاميّه بر ثبوت اين صفات حقيقتا در نفس دلالت دارند حال يا بخاطر اينكه وضع اين صيغ براى ايقاع صفات مزبور مىباشد و آن در جائى است كه داعى و باعث بر ايقاع تحقّق و ثبوت اين صفات در نفس باشد .\r\nو يا به جهت آنكه اطلاق صيغه منصرف به خصوص صورتى است كه صفات در نفس تحقّق داشته باشند بنابراين اگر قرينه‌اى در بين نباشد بايد گفت :\r\nانشاء طلب يا استفهام و يا غير اين دو به واسطه صيغه انشاء و ايقاع بخاطر آنست كه طلب و استفهام و غير اين دو از صفات ديگر در نفس قائم مىباشند يا از باب وضع چنانچه گفته شد و يا از جهت اطلاق و انصراف .\r\n\r\n","description":"","footnote":"","page_name":" 498 ","page_number":498},
  {"content":"\r\n\r\n\r\nتحرير و شرح\r\nحاصل استدراك مذكور اينست كه :\r\nاگرچه گفتيم كلام لفظى به اعمّ از جملات اخباريّه و صيغ انشائيّه بر صفات مشهوره دلالت ندارند و اين صفات مدلول كلام لفظى نمىباشند ولى در عين حال بايد اين نكته تذكّر داده شود كه مقصود از دلالت ، دلالت مطابقى است نه التزامى ، ازاين‌رو هيچ مضايقه و ابائى نداريم از اينكه ملتزم شويم به اينكه صفات مشهور مدلول التزامى صيغ طلب و استفهام و ترجّى و تمنّى مىباشند به اين معنا كه نفس صيغ مزبور التزاما دلالت مىكنند كه در نفس متكلّم اين صفات بطور حقيقت وجود دارند البتّه منشا اين دلالت دو امر مىتواند باشد :\r\n\r\nالف : وضع . ب : انصراف .\r\nمقصود از « وضع » آنست كه بگوئيم اساسا صيغ انشائى وضع شده‌اند براى ايقاع و انشاء معانى موجود در نفس قهرا استعمال آنها در موردى بايد باشد كه داعى و باعث بر القاء آنها وجود صفات منظور در نفس باشد .\r\nمثلا صيغه استفهام وضعش به اين منظور است كه متكلّم مستفهم يعنى كسى كه در نفسش طلب فهم و ادراك موجود است آن را به اين قصد گفته و از مخاطب طلب درك نمايد فلذا كسى كه نمىداند و حقيقتا طالب درك است بايد از اين صيغه استفاده كرده و مقصود خود را با آن عملى بسازد و مراد از « انصراف » آنست كه بگوئيم اگرچه صيغ انشائى را براى خصوص اين صورت وضع نكرده‌اند ولى در عين حال اطلاقش به اين فرض منصرف مىباشد .\r\nدر نتيجه هرگاه صيغ انشائى استفهام ، طلب ، تمنّى و اشباه اين‌ها بدون قرينه دالّه القاء شوند يا به كمك وضع و يا به معونه انصراف بخصوص موردى كه صفات مزبور در نفس متكلّم موجود است حمل مىگردد .\r\n\r\n","description":"","footnote":"","page_name":" 499 ","page_number":499},
  {"content":"\r\n\r\nقوله : امّا لاجل وضعها لايقاعها : ضمير در « وضعها » به صيغه طلب و استفهام و نظائر اين دو راجع بوده و ضمير در « ايقاعها » به صفات راجع بوده و مقصود از « ايقاع » همان انشاء مىباشد .\r\nقوله : فيما اذا كان الدّاعى اليه : ضمير در « اليه » به ايقاع راجع است .\r\nقوله : انصراف اطلاقها الى هذه الصّورة : ضمير در « اطلاقها » به صيغه راجع بوده و مقصود از « هذه الصّورة » ثبوت هذه الصّفات فى النّفس مىباشد .\r\nقوله : او اطلاقا : مقصود از « اطلاقا » انصراف مىباشد .\r\nمتن : اشكال و دفع امّا الاشكال ، فهو انّه يلزم بناء على اتّحاد الطّلب و الارادة فى تكليف الكفّار بالايمان ، بل مطلق اهل العصيان فى العمل بالاركان امّا ان لا يكون هناك تكليف جدّى ان لم يكن هناك ارادة حيث انّه لا يكون حينئذ طلب حقيقى و اعتباره فى الطّلب الجدّى ربّما يكون من البديهى و إن كان هناك ارادة فكيف تتخلّف عن المراد و لا يكاد يتخلّف اذا اراد اللّه شيئا يقول له كن فيكون .\r\nترجمه :\r\n\r\nاشكال و دفع\r\nامّا اشكال : آنست كه بنا بر اتّحاد داشتن طلب و اراده با هم ، در تكليف كفّار به ايمان بلكه مطلق اهل عصيان به عمل به اركان يا بايد بگوئيم در صورت نبودن اراده تكليف جدّى وجود ندارد ، زيرا طلب حقيقى در اين فرض تحقّق نداشته و حال آنكه اعتبار آن در طلب جدّى بسا از امور بديهى تلقّى شده است .\r\nو اگر در اينجا اراده تحقّق داشته باشد ، پس چگونه مىتوان اراده را از مراد متخلّف دانست درحالىكه وقتى حقتعالى چيزى را اراده كند و بفرمايد انجام بشو حتما وجود پيدا مىكند .\r\n\r\n","description":"","footnote":"","page_name":" 500 ","page_number":500},
  {"content":"\r\n\r\n\r\nتحرير و شرح\r\nحاصل اشكال اينست كه :\r\nاگر بنا باشد كه طلب و اراده با هم يكى بوده و آن‌طورى كه تقرير شد طلب انشائى با اراده انشائى و طلب حقيقى با اراده حقيقى متّحد باشد تالى فاسدى دارد كه التزام به آن ممكن نيست و آن اينست كه :\r\nدر تكليف كفّار به ايمان و اهل عصيان و طغيان به عمل به واجبات و زجر از محرّمات امر از دو حال خارج نيست :\r\nالف : آنكه حقتعالى در تكليف مزبور اراده حقيقى داشته باشد .\r\nب : آنكه اراده حقيقى و جدّى در بين نباشد .\r\nفرض دوّم قابل پذيرفتن نيست زيرا در تكاليف جدّى بدون شبهه و ترديد اراده جدّى لازم و اعتبارش از امور ضرورى و بديهى است .\r\nو امّا فرض اوّل : بايد بگوئيم چطور ممكنست كه حقتعالى در تكليف كفّار و اهل طغيان اراده جدّى داشته و حقيقتا و واقعا از ايشان خواستار ايمان و عمل باركان باشد ولى مع‌ذلك اين اراده در خارج تحقّق نيافته بلكه مراد از آن تخلّف نمايد به اين معنا كه كفّار همچون قبل به كفر خويش باقى بوده و اهل عصيان به سركشى و طغيان خويش ادامه دهند درحالىكه حضرت حقتعالى در قرآن شريف خود فرموده است :\r\nاذا اراد اللّه شيئا ، يقول له كن فيكون .\r\nقوله : فهو انّه يلزم : ضمير « هو » به اشكال و ضمير در « انّه » به معناى « شأن » مىباشد .\r\nقوله : حيث انّه لا يكون حينئذ طلب حقيقى : ضمير در « انّه » به معناى « شأن » است و كلمه « حينئذ » يعنى حين لم تكن هناك ارادة .\r\nقوله : و اعتباره فى الطّلب الجدّى : كلمه « واو » به معناى حاليه بوده و ضمير در « اعتباره » به طلب حقيقى راجع است .\r\n\r\n","description":"","footnote":"","page_name":" 501 ","page_number":501},
  {"content":"\r\n\r\nقوله : فكيف تتخلّف عن المراد : ضمير در « تتخلّف » به اراده راجع است .\r\nمتن : و امّا الدّفع فهو انّ استحالة التّخلّف انّما تكون فى الارادة التّكوينيّة و هو العلم بالنّظام على النّحو الكامل التّامّ دون الارادة التّشريعيّة و هو العلم بالمصلحة فى فعل المكلّف .\r\nو ما لا محيص عنه فى التّكليف انّما هو هذه الارادة التّشريعيّة لا التّكوينيّة .\r\nفاذا توافقتا فلا بدّ من الاطاعة و الايمان و اذا تخالفتا فلا محيص عن ان يختار الكفر و العصيان .\r\nترجمه :\r\n\r\nامّا دفع اشكال\r\nاستحاله تخلّف اراده از مراد صرفا در اراده تكوينيّه يعنى علم بنظام عالم بنحو كامل و تامّ مىباشد نه در اراده تشريعيّه كه به معناى علم به مصلحت در فعل مكلّف است .\r\nو اراده‌اى كه در تكليف به آن نياز و محتاج هستيم همين اراده تشريعيّه بوده نه اراده تكوينيّه فلذا اگر اين دو با هم توافق پيدا كردند قطعا اطاعت و ايمان در خارج تحقّق يافته و در فرض تخالف بين آنها به ناچار كافر كفر را و عاصى عصيان را برمىگزينند .\r\n\r\nتحرير و شرح\r\nحاصل جوابى كه مصنّف ( ره ) از اشكال مذكور ذكر مىكنند اينست كه :\r\nاز دو شقّى كه مستشكل در اشكالش آورد ما اين شقّ را اختيار\r\n\r\n","description":"","footnote":"","page_name":" 502 ","page_number":502},
  {"content":"\r\n\r\nمىكنيم كه در تكليف بكفّار و عاصيان اراده جدّى و تكليف قطعى تحقّق دارد .\r\nاشكال اين بود اگر اراده جدّى باشد پس چطور كفّار بر كفر خود و عصاة بر عصيان و نافرمانى باقى هستند درحالىكه حقتعالى خود فرموده كه :\r\nاذا اراد اللّه الخ : و حاصلش اينست كه بين اراده حقتعالى و مرادش هرگز تخلّف و جدائى نيست مىگوييم اراده به دو معنا اطلاق مىشود :\r\nالف : اراده تكوينى .\r\nب : اراده تشريعى .\r\nمقصود از اراده تكوينى آنست كه حقتعالى بنظام اتم عالم آفرينش علم و اطّلاع دارد يعنى حضرتش به اينكه هر موجودى مثلا در چه زمان و در چه مكان و بچه خصوصيّت بايد آفريده شود فقر صلاح او است يا غناء ، جمال بنفع و مصلحت است يا غير آن نيرو و توان بايد داشته باشد تا چرخ نظام بگردد يا تأمين اين جهت در گرو ضعف و ناتوانى او مىباشد و از اين قبيل امور كه در بپاداشتن نظام خلقت و گردش عالم آفرينش دخيل و ضرورى است و مراد از اراده تشريعى آنست كه حضرتش جلّ و علا به مصلحت كامنه در فعل مكلّف عالم و آگاه مىباشد يعنى مىداند مثلا وجوب نماز و لزوم صوم و حجّ مثلا واجد مصلحتى است كه به ناچار بايد به واسطه‌اش فعل در حقّ مكلّف واجب شود .\r\nو آنچه در تكليف ضرورت داشته و بايد محقّق باشد اراده تشريعى بوده نه اراده تكوينى حال اگر اين دو با هم توافق پيدا كردند يعنى علم بنظام اتم عالم مقتضى بود كه زيد مثلا ايمان اختيار نموده و مطيع اوامر و فرامين الهى باشد و از طرفى تكليف زيد بايمان و اطاعت چون مشتمل بر مصلحت بوده اراده تشريعيّه ايجاب نمود كه حقتعالى وى را به آن مكلّف نموده و او هم آن را اختيار و از فرمان مزبور اطاعت نمايد و بدين ترتيب امكان ندارد كه زيد با توافق اين دو اراده با يكديگر اطاعت نكرده و ايمان را اختيار ننمايد .\r\n\r\n","description":"","footnote":"","page_name":" 503 ","page_number":503},
  {"content":"\r\n\r\nولى اگر بين اين دو تخالف حاصل شد يعنى مثلا نظام اتم مقتضى بود كه زيد كفر يا عصيان اختيار نمايد و حقتعالى نيز به آن علم دارد يعنى اراده تكوينيّه‌اش چنين اقتضا نمود كه زيد كافر باشد يا عاصى ولى اراده تشريعيّه‌اش اقتضاء نمود كه وى مؤمن و مطيع گردد فلذا وى را بايمان و اطاعت امر كرد در اينجا قطعا زيد مطابق نظام اتم و اراده تكوينيّه حقتعالى كه علم حضرتش به آن باشد كفر را اختيار نموده و طريق عصيان را پيش مىگيرد .\r\nمؤلّف گويد :\r\nتفسير اراده به علم از صواب بدور مىباشد و اساسا ارجاع اراده به علم موجب تنقيص يكى از صفات حقتعالى است و هيچ داعى برآن نمىباشد بلكه همان‌طورىكه در كتاب « فصول الحكمة » آورده‌ايم علم از صفات ذات و اراده از صفات فعل مىباشد ، علم عين ذات و قديم بوده ، اراده زائد بر ذات و حادث مىباشد ، علم قابل سلب و اثبات نبوده ولى اراده اين قابليّت را دارا است و خلاصه كلام آنكه ارجاع اراده بعلم به نظر ما درست نمىباشد .\r\nو اجمالا مىگوييم :\r\nاين‌طور به نظر مىآيد كه بهتر بود مرحوم مصنّف اين بحث را در اينجا متعرّض نمىشدند و بدين ترتيب كلمات و عباراتى كه موهم خلاف مذهب حقّ و رأى صواب است ذكر نمىكردند تا براى توجيه آن ديگران به زحمت افتاده و بسا در حين توجيه آنچه نبايد بگويند ، ذكر نمايند .\r\nازاين‌رو ما صلاح را در اين ديديم كه صرفا به ترجمه و شرح مراد مصنّف ( ره ) پرداخته و طريق نقض و ابرام و احيانا توجيه ظواهر عبارات در اينجا را ترك كرده و فقط بگوئيم ان‌شاءالله مرحوم مصنّف مقصودش ظواهر اين تعبيرات نبوده و خود به آنچه اراده كرده بهتر آگاه است و اللّه اعلم .\r\n\r\n","description":"","footnote":"","page_name":" 504 ","page_number":504},
  {"content":"\r\n\r\nمتن : ان قلت اذا كان الكفر و العصيان و الاطاعة و الايمان بارادته تعالى الّتى لا تكاد تتخلّف عن المراد فلا يصحّ ان يتعلّق بها التّكليف ، لكونها خارجة عن الاختيار المعتبر فيه عقلا .\r\nترجمه :\r\n\r\nاشكال و انتقاد\r\nوقتى كفر و عصيان و اطاعت و ايمان به واسطه اراده حقتعالى كه از مراد تخلّف‌پذير نيست باشد پس صحيح نيست كه تكليف به آن تعلّق گرفته و طلب شود زيرا در اين صورت اطاعت و عصيان از اختيارى كه عقلا در تكليف معتبر است خارج مىباشند .\r\n\r\nتحرير و شرح\r\nاز مضامين و فحواى عبارات مرحوم مصنّف در ذيل « امّا الدّفع فهو الى آخر » همان‌طورىكه شرح نموديم اين‌طور برمىآيد كه اختيار كفر و عصيان يا ايمان و اطاعت به مقتضاى اراده تكوينى يعنى علم بنظام اتمّ است به اين معنا كه حقتعالى مىداند مثلا زيد در فلان روز عصيان كرده يا مثلا كافر مىگردد و بسا نظام اتم همين اقتضاء را داشته باشد اگرچه مقتضاى اراده تشريعى اين نبوده فلذا طبق اين اراده حضرتش جلّ و على زيد را به ايمان و اطاعت امر و طلب نموده است ولى خود مىداند كه زيد ايمان را اختيار نكرده و اطاعت نمىنمايد لاجرم نبايد در خارج خلاف اين علم حاصل شود به اين معنا كه هرگز خلافش واقع نمىشود و به عبارت ديگر :\r\nبين اين اراده ( اراده تكوينى ) و مراد هرگز تخلّف حاصل نمىشود .\r\nحال با توجّه به اين معنا مستشكل در مقام اشكال و ايراد مىگويد :\r\nطبق اين تقرير اختيار كفر و عصيان و برگزيدن ايمان و طاعت\r\n\r\n","description":"","footnote":"","page_name":" 505 ","page_number":505},
  {"content":"\r\n\r\nمستند به اراده حقتعالى بوده و از آنجا ناشى است و چون بگفته شما بين اراده و مراد نبايد تخلّف باشد لاجرم كافر و عاصى در اختيار اين دو بىاختيار مىباشند چنانچه مؤمن و مطيع نيز داراى اختيار نبوده و بدين ترتيب ايشان را مسلوب الاختيار بايد بدانيم و اين با لزوم اختيار در تكليف منافات كلّى دارد و التزام به آن اساسا از طريق صواب و راه مستقيم به دور مىباشد .\r\nقوله : بارادته تعالى : مقصود اراده تكوينى است .\r\nقوله : فلا يصحّ ان يتعلّق بها التّكليف : ضمير در « بها » به كفر و عصيان و اطاعت و ايمان راجع است .\r\nقوله : لكونها خارجة عن الاختيار : ضمير در « لكونها » به كفر و عصيان و اطاعت و ايمان عود مىكند .\r\nقوله : المعتبر فيه عقلا : كلمه « المعتبر » صفت است براى « الاختيار » و ضمير در « فيه » به تكليف راجع است .\r\nمتن : قلت انّما يخرج بذلك عن الاختيار لو لم يكن تعلّق الارادة بها مسبوقة بمقدّماتها الاختياريّة و الّا فلا بدّ من صدورها بالاختيار و الّا لزم تخلّف ارادته عن مراده تعالى عن ذلك علوّا كبيرا .\r\nترجمه :\r\n\r\nجواب از اشكال\r\nمرحوم مصنّف در جواب از اشكال مذكور مىفرماين :\r\nوقتى كفر و عصيان يا ايمان و اطاعت به واسطه استنادشان به اراده حقتعالى از اختيار خارج مىشوند كه قبل از تعلّق اراده به آنها مقدّمات اختياريّه در بين نباشد ولى در جائى كه اراده حقتعالى بافعال مزبور مسبوق بمقدّمات اختياريّه فرض گردد به ناچار بايد ملتزم شويم كه صدور آنها مستند به اختيار\r\n\r\n","description":"","footnote":"","page_name":" 506 ","page_number":506},
  {"content":"\r\n\r\nفاعل مىباشد و در غير اين صورت لازم مىآيد كه اراده حقتعالى از مرادش تخلّف پيدا كند و اين امر قابل التزام نيست و تعالى اللّه عن ذلك علوّا كبيرا .\r\n\r\nتحرير و شرح\r\nدر اشكال سابق الذّكر چنين مطرح شد كه اگر كفر و عصيان يا ايمان و طاعت به اراده حقتعالى باشد جبر لازم آمده و بايد ملتزم شويم كه فاعل يعنى بنده در صدور افعال بىاختيار است .\r\nمرحوم مصنّف در جواب از اين اشكال مىفرمايد :\r\nاستناد اين افعال به اراده حقتعالى به دو نحو تصوير مىشود :\r\nالف : آنكه قبل از تعلّق اراده حقتعالى به اين افعال فرض شود كه مقدّمات اختياريّه يعنى همان مقدّمات اراده از قبيل تصوّر فعل ، تصديق مضار و منافع آن ، شوق مؤكّد و عزم و اراده فاعل بر انجام فعل محقّق بوده و پس از فراهم بودن اين مقدّمات و تحقّق داشتن آنها اراده حقتعالى به آنها تعلّق مىگيرد .\r\nب : قبل از فراهم بودن مقدّمات اختيار و اراده ، اراده حقتعالى به آنها تعلّق گيرد به‌طورىكه فعل بدون اختيار از عبد صادر و انجام گردد .\r\nاگر تعلّق اراده بارى تعالى بافعال صادر از عبد بنحو دوّم باشد البتّه اشكال جبر و صدور فعل لا عن اختيار لازم آمده و اين همان مذهب فاسدى است كه طائفه ضالّه جبرى به آن معتقد مىباشند ولى اگر استناد افعال به اراده حضرتش بنحو دوّم فرض گردد يعنى بگوئيم افعال با در نظر گرفتن مقدّمات اختيارى متعلّق اراده او هستند به اين معنا كه حقّ جلّت عظمته عبد را از مقدّمات اختياريّه متمكّن ساخته و در انتخاب فعل و ترك آن قادر و مختار گردانده ولى مىداند كه وى مع‌ذلك عصيان را اختيار مىكند و بكفر روى مىآورد لاجر خلاف اين علم در خارج واقع نشده و قطعا عبد مطابق علم حضرتش كفر را انتخاب نموده و بعصيان مبادرت مىورزد بدون اينكه علم حضرتش\r\n\r\n","description":"","footnote":"","page_name":" 507 ","page_number":507},
  {"content":"\r\n\r\nعلّت براى آن باشد ولى در عين حال تخلّف از آن نيز ممكن نمىباشد چون تخلّف مراد از اراده و به تعبير ديگر كه مرحوم مصنّف در اينجا اراده را به آن تفسير نمود تخلّف معلوم از علم حضرتش مستحيل الوقوع مىباشد .\r\nقوله : انّما يخرج بذلك : مشار اليه « ذلك » استناد افعال به اراده حقتعالى مىباشد .\r\nقوله : لو لم يكن تعلّق الارادة بها : ضمير در « بها » به افعال راجع است .\r\nقوله : بمقدّماتها الاختياريّة : ضمير در « مقدّماتها » به افعال راجع است .\r\nقوله : و الّا فلا بدّ من صدورها بالاختيار : ضمير در « صدورها » به افعال راجع بوده و كلمه « الّا » تقديرش چنين است :\r\nو ان كان تعلّق الإرادة بالافعال الصّادرة عن العباد مسبوق بمقدّماتها الاختياريّة فلا بدّ من صدورها بالاختيار الكائن فى العباد .\r\nقوله : و الّا لزم تخلّف ارادته عن مراده : تقدير كلام چنين است :\r\nو ان لم يكن صدورها حينئذ عن ارادة العبد و اختياره لزم تخلّف ارادته تعالى عن مراده .\r\nو حاصل مراد اينست كه :\r\nاراده حقتعالى بفعلى تعلّق گرفته كه از روى اختيار و اراده عبد صادر مىشود حال اگر بگوئيم فعل صادر از عبد در خارج مستند به اختيارش نيست بين اراده بارىتعالى و مرادش تخلّف حاصل مىشود و اين مستحيل و غيرممكنست .\r\nمتن : ان قلت انّ الكفر و العصيان من الكافر و العاصى و لو كانا مسبوقين بارادتهما الّا انّهما منتهيان الى ما لا بالاختيار كيف و قد سبقهما الارادة الازليّة و المشيّة الالهيّة و معه كيف تصحّ المؤاخذة على ما يكون بالاخرة بلا اختيار .\r\n\r\n","description":"","footnote":"","page_name":" 508 ","page_number":508},
  {"content":"\r\n\r\nترجمه :\r\n\r\nاشكال و انتقاد\r\nاگرچه طبق جوابى كه ذكر شد كفر و عصيان از شخص كافر و طاغى مسبوق به اراده خودشان مىباشد ولى در عين حال باز منتهى به امرى شده كه در اختيار آنها نمىباشد و آن اراده حقتعالى است .\r\nو چگونه مىتوان كفر و عصيان را اختيارى دانست با اينكه اراده ازلى حقّ و مشيّت الهى حضرتش بر اين دو سابق مىباشد .\r\nو با اين وصف چطور و چگونه مؤاخذه اين دو بر امرى كه بالاخره در اختيارشان نيست صحيح مىباشد .\r\n\r\nتحرير و شرح\r\nحاصل اين اشكال آنست كه :\r\nجواب مزبور دفع اشكال سابق الذّكر را نمىكند و همچون ايراد بقوّت خود باقى است زيرا طبق جواب يادشده اگرچه كفر و عصيان با مقدّمات اختياريّه‌اى كه دارند متعلّق اراده قرار گرفته ولى در عين حال وقتى اراده حقّ به كفر عبد يا عصيانش تعلّق گرفت و به تعبير شما خداوند مىداند كه حتما فلان بنده كافر و يا عاصى مىباشد و از طرفى بين اراده و مراد و به عبارت ديگر بين علم و معلوم انفكاك و تخلّف نمىباشد چگونه بگوئيم عصيان عبد در خارج و كافر شدنش به اختيار خود او است با اينكه وقتى اراده به آن تعلّق گرفت از محالات است كه خلافش در خارج تحقّق يابد و با اين تقرير چطور پس از تحقّق اين عصيان و كفر خداوند وى را مؤاخذه و عقاب مىكند درحالىكه وقوع اين عصيان و كفر به اراده خود بارىتعالى بوده است .\r\nقوله : بارادتهما : ضمير تثنيه به كافر و عاصى راجع است .\r\nقوله : الّا انّهما منتهيان : ضمير تثنيه در « انّهما » به كفر و عصيان راجع است .\r\n\r\n","description":"","footnote":"","page_name":" 509 ","page_number":509},
  {"content":"\r\n\r\nقوله : الى ما لا بالاختيار : مقصود اراده حقتعالى است و مراد از اين اختيار در اينجا و ساير موارد اشكال و جواب همان اراده تكوينيّه مىباشد .\r\nقوله : و قد سبقهما الارادة الازليّة : ضمير در « سبقهما » به كفر و عصيان عود مىكند .\r\nمؤلّف گويد :\r\nتعبير به اراده ازليّه كاشف است از اينكه اراده از صفات ذات تقدير شده و اين با عقيده صحيح اماميّه سازگار نيست و از اين گذشته روايت وارد از معصوم عليه السّلام آن را تكذيب مىكند چه آنكه در حديث مروى است :\r\nمن اعتقد انّه مريد ازلا فليس بموحّد .\r\nو قبلا گفته شد كه مرحوم مصنّف مقصودش از « اراده » همان علم است و اين اشكال ديگرى دارد و آن اينست كه اراده و علم هريك صفتى مستقلّ در جنابش بوده و ارجاع يكى به ديگرى بىوجه مىباشد چنانچه پيشتر بطور اجمال نيز به آن اشاره نموديم .\r\nقوله : و معه كيف تصحّ المؤاخذة : ضمير در « معه » به استناد افعال به اراده ازليّه راجع است .\r\nقوله : على ما يكون بالاخرة بلا اختيار : مقصود از كلمه « ما » همان افعال صادره از بندگان از قبيل كفر و عصيان مىباشد .\r\nمتن : قلت العقاب انّما يتبع الكفر و العصيان التّابعين للاختيار النّاشئ عن مقدّماته النّاشية عن شقاوتهما الذّاتيّة اللّازمة لخصوص ذاتهما ، فانّ السّعيد سعيد فى بطن امّه و الشّقىّ شقىّ فى بطن امّه و النّاس معادن كمعادن الذّهب و الفضّة كما فى الخبر ، و الذّاتىّ لا يعلّل ، فانقطع سؤال انّه لم جعل السّعيد سعيدا و الشّقىّ شقيّا ، فانّ سعيد سعيد بنفسه و الشّقىّ شقىّ كذلك و انّما اوجدهما اللّه تعالى قلم اينجا رسيد سر بشكست .\r\n\r\n","description":"","footnote":"","page_name":" 510 ","page_number":510},
  {"content":"\r\n\r\nقد انتهى الكلام فى المقام الى ما ربّما لا يسعه كثير من الافهام و من اللّه الرّشد و الهداية و به الاعتصام .\r\nترجمه :\r\n\r\nجواب از اشكال\r\nمرحوم مصنّف در جواب از اشكال مذكور مىفرماين :\r\nعقاب تابع كفر و سرپيچى و عصيان عبد است كه اين دو نيز تابع اختيار خود بنده مىباشند و اختيار بنده نيز ناشى از مقدّمات اختياريّه فعل بوده كه تحقّق اين مقدّمات در نفس وى نيز ناشى از شقاوت ذاتى او مىباشد و اين شقاوت صفتى است لازم خصوص ذات و غير منفكّ از آن چنانچه در خبر آمده :\r\nسعيد در شكم مادر سعيد بوده و شقى نيز در شكم مادرش شقى مىباشد و مردم معادن و ذخائرى بوده همچون ذخائر و معادن طلا و نقره .\r\nپس شقاوت و سعادت ذاتى كافر و مؤمن بوده و ذاتى امرى نيست كه قابل تعليل باشد در نتيجه ديگر سؤال و پرسش از اينكه چرا سعيد ، سعيد قرار داده شده و شقى ، شقى آفريده شده است منقطع مىگردد زيرا سعيد بنفسه و ذاتا سعيد بوده و شقى نيز ذاتا و فطرتا شقى مىباشد و حقتعالى و آفريننده متعال اين دو را اين‌طور ايجاد نموده است و بايد در اين مقام بگوئيم :\r\nقلم كه به اينجا رسيد سرش بشكست و واژگون گرديد .\r\nدر اينجا كلام و سخنان بامرى منتهى شد كه بسا افهام كثيرى از مردم آن را درك نمىكنند و ما از خداوند متعال رشد و هدايت را طلب نموده و به خودش متمسّك مىشويم .\r\n\r\nتحرير و شرح\r\nحاصل جوابى كه مرحوم مصنّف از اشكال مزبور مىدهند اينست كه :\r\nاينكه در اشكال گفته شد وقتى كفر و عصيان اختيارى نبوده و\r\n\r\n","description":"","footnote":"","page_name":" 511 ","page_number":511},
  {"content":"\r\n\r\nمنتهى به اختيار و اراده حقتعالى باشد پس چطور خداوند كافر و عاصى را عقاب مىكند .\r\nجوابش اينست كه : عقاب و مؤاخذه بارىتعالى معلول و تابع كفر و عصيانى است كه از بنده سر زده و تحقّق اين دو نيز از روى اختيار عبد مىباشد چه آنكه طبق گفته قبلى تمام افعال صادره از بندگان مسبوق به مقدّمات اختيارى است فلذا تصوير صدور كفر و عصيان در بنده به اين نحو مىباشد :\r\nابتداء وى معصيت كذائى يا عقيده كفرآميز فلانى به قلبش خطور مىكند و با اينكه مىتواند آن را تعقيب نكرده و در اطرافش بيشتر از اين نينديشد و انس زائد بر اين با آن پيدا نكند مع‌ذلك آن را تعقيب كرده و احيانا منافع و مصالح احتمالى يا موهومى برآن مترتّب كرده سپس با اينكه باز مىتواند به همين جا آن را خاتمه داده و پىگيرى نكند به تعقيبش ادامه داده تا در نتيجه نسبت بفعل و انجام آن در نفسش شوقى پيدا شده و هر لحظه به واسطه مأنوس بودن با اين افكار و تصوّرات بر شوقش مىافزايد تا كار به جائى مىرسد كه شوق مزبور تأكيد و تقويت شده به ناچار بر فعل آن عزم و اراده مىكند پس در تمام اين مراحل اختيار از وى سلب نشده و خود با سوء اختيار هر مرحله‌اى را پس از مرحله ديگر طى مىنمايد ازاين‌رو صحيح است بگوئيم عصيان و كفر حاصل در خارج ناشى از مقدّماتى است كه فاعل خود بسوء اختيار آنها را برگزيد .\r\nو امّا اينكه چرا وى با اينكه در مقدّمات اراده نيز اختيار داشت مع‌ذلك امورى را انتخاب كرد كه وى را به كفر و عصيان كشانيد بايد بگوئيم اين امر نيز معلول علّتى است و آن علّت عبارت است از اينكه ذات وى چون شقى و خبيث مىباشد و اين شقاوت ذاتى همچون لازمه ماهيّت نظير زوجيّت براى اربعه از ذات كافر و عاصى جدا نبوده و اساسا امكان جدائى نيز ندارد چه آنكه زوالش مساوى با زوال ذات بوده و وجودش مساوق با تحقّق ذات مىباشد و دليل ما بر شقاوت ذاتى حديثى است كه در اين مقام نقل شده :\r\n\r\n","description":"","footnote":"","page_name":" 512 ","page_number":512},
  {"content":"\r\n\r\nو آن اينست كه :\r\nسعيد از همان زمانى كه در شكم مادر تكوّن پيدا مىكند سعيد بوده و شقىّ نيز به همين نحو از به دو وجودش شقى درست مىشود و همان‌طورىكه معادن طلا و نقره ذاتا جنسشان طلا و نقره است مردم نيز همچون اين معادن بوده كه ذواتشان شقى و سعيد مىباشد .\r\nپس همان‌طورىكه انقلاب در ذات ممكن نيست و ذاتى قابل تعليل نمىباشد چنانچه گفته شده :\r\nذاتى شىء لم يكن معلّلا ذات شقى را نمىتوان تغيير داد همان‌طورىكه ذات و جبلت سعيد قابل تغيير و تبدّل نيست پس سعيد نمىتواند غير طاعت عمل ديگرى نمايد چنانچه شقى و خبيث قادر نيست كه غير كفر و عصيان به عمل ديگر دست بزند .\r\nو وقتى سعادت و شقاوت را ذاتى دانستيم و به تبع آن صدور طاعت و عصيان را قهرى و حتمى تقدير نموديم ديگر نبايد سؤال شود كه چرا سعيد سعيد قرار داده شد و شقى شقى خلق گرديد يعنى تا اينجا سؤالات مورد و مجال داشت به اين معنا :\r\nاوّل سؤال شد كه خداوند چرا بنده را عقاب مىكند ؟\r\nدر جواب گفتيم چون كفر يا عصيان را اختيار نموده .\r\nبعد سؤال شد كه چرا كفر و عصيان در بنده تحقّق و از وى صادر شد ؟\r\nجواب داديم كه اين دو معلول مقدّمات اختياريّه مىباشند يعنى علّت آنها همان مقدّمات اراده است .\r\nسپس سؤال شد اين مقدّمات را عبد چرا اختيار نمود ؟\r\nدر جواب گفتيم علّت آن شقاوت ذاتى او است .\r\nسؤال و جواب به اينجا كه رسيد ديگر جاى سؤال نمانده و نبايد سؤال شود علّت شقاوت ذاتى چيست چه آنكه ذاتيّات قابل تعليل نيستند زيرا كلّ\r\n\r\n","description":"","footnote":"","page_name":" 513 ","page_number":513},
  {"content":"\r\n\r\nما بالعرض لا بدّ ان ينتهى الى ما بالذّات و الذّات لا ينتهى و لا يعلّل بشيء آخر .\r\nو به عبارت ديگر سؤال از علّت براى شقاوت ذاتى مثل سؤال از اينست كه پرسيده شود :\r\nانسان چرا انسان قرار داده شد و علّتش چيست .\r\nجوابى كه از آن بايد داد اينست كه بگوئيم :\r\nانّ اللّه تعالى اوجد الانسان انسانا .\r\nيعنى خداوند متعال او را انسان ايجاد كرد و به عبارت ديگر :\r\nعلّتش همان ايجاد او به اين خصوصيّت مىباشد پس در حقّ شقى و سعيد نيز بايد گفت :\r\nعلّت شقى بودن و سعيد بودن همان ايجاد حقتعالى است كه ايشان را اين‌طور خلق نموده است .\r\nمؤلّف گويد :\r\nجاى بسى افسوس و حسرت است كه محقّقى مانند مرحوم مصنّف بحثى را كه اساسا كلامى بوده و با اصول چندان ارتباطى نداشته در اينجا عنوان كرده و آن را تا جائى تعقيب كند كه گرفتار اشكالاتى گردد و خود را اسير شبهات و انتقاداتى كند كه براى جواب از آنها خويش را به اين گونه تمحّلات و عبارات منكره مبتلا ساخته و رسما مذهب جبر را تثبيت نموده و افعال صادره از عباد را مستند به سعادت و شقاوت ذاتى دانسته كه اساسا اعتقاد به ذاتى بودن اين دو با صريح آيه شريفه هو الّذى احسن كلّ شيء خلقه ثمّ هدى تنافى كلّى دارد و براى تصحيح اين كلام به حديث غير معلوم السّندى كه بفرض تصحيح سندش متن آن موضوعه بوده و از اخبار دخيله محسوب مىشود تمسّك كرده و در آخر كلامش رسما بفرمايد كه شقىّ را خداوند شقى خلق كرده و سعيد را حضرتش سعيد آفريده به‌طورىكه اساسا شقى غير از اختيار كفر و عصيان بر اختيار افعال ديگر قادر نبوده و سعيد نيز به غير از طاعت از انجام كارهاى ديگر متمكّن نمىباشد و بدين ترتيب اذهان صاف‌دلان و پاك‌نيّتان\r\n\r\n","description":"","footnote":"","page_name":" 514 ","page_number":514},
  {"content":"\r\n\r\nرا دستخوش برخى الفاظ بىمحتوى و بىمغزى كه اساس آنها به وسيله دزدان دين و سلسله غير جليله اشعرىها و جبرىها كه بتعبير معصوم عليه السّلام يهود اين امّت مىباشند پايه‌گذارى شده قرار دهد درحالىكه حضرات علماء ربّانى و بزرگان شيعه كه علومشان از معدن وحى و اوقيانوس علوم بىپايان ائمّه عصمت و طهارت اخذ شده زحمات وافر و رنجهاى فراوان متحمّل شده و اين شبهات و اشكالات بىاساس را جواب داده و در عصر غيبت امام عليه السّلام خود و ايتام آل محمّد عليهم السّلام را همچون شبانى كه گله گوسفندان را در مراقبت شديد خود قرار داده تا از دستبرد دزدان و حمله گرگان برحذر داشته باشند .\r\nو عجيب آنكه پس از تثبيت اين معنا و اثبات ذاتى بودن شقاوت و سعادت و اينكه خداوند شقى را شقى خلق نموده و مستحيل است كه وى به غير از كفر و عصيان فعل ديگرى را بتواند انجام دهد نام اين الفاظ توخالى را نهايت كلام گذارده و مدّعى شده است كه افهام بسيارى از درك آن عاجز و ناتوان مىباشد درحالىكه اين مطالب و كلمات از حدّ بازى با الفاظ نگذشته و كسانى كه اندك انسى با اخبار و روايات كه كلمات نورانى آل اللّه الطّاهره است داشته باشند مىدانند كه اعتقاد به اين بافته‌ها ، اعتقاد بواقع نبوده بلكه سبب انحراف آن از واقع مىشود .\r\nدر اينجا از كلّيّه خوانندگان و قارئين تمنّا داريم كه بيشتر گرد اين بحث نگشته و بجاى اتلاف وقت و صرف عمر از انوار تابناك و علوم حقيقى موالى و اربابان خود يعنى حضرات ائمّه طاهرين سلام اللّه عليهم اجمعين استفاده كرده و خود را به واسطه توسّل به ذيل عنايت ايشان از اعتقاد به اين گونه آراء فاسده برحذر دارند .\r\nقوله : عن مقدّماته النّاشئة : ضمير در « مقدّماته » به اختيار راجع است .\r\nقوله : فانّ السّعيد سعيد فى بطن امّه : چنانچه در شرح آورديم متن حديث آن‌طورى كه مصنّف نقل كرده نبوده بلكه طبق آنچه مرحوم صدوق در توحيد\r\n\r\n","description":"","footnote":"","page_name":" 515 ","page_number":515},
  {"content":"\r\n\r\nباب سعادت و شقاوت نقل فرموده اينست كه :\r\nپيغمبر اكرم صلّى اللّه عليه و آله و سلّم فرمودند :\r\nالشّقى من شقى فى بطن امّه و السّعيد من سعد في بطن امّه .\r\nسپس مولانا امام موسى الكاظم عليه السّلام در تفسير آن فرمودند :\r\nمعناى حديث جدّم رسول خدا اينست كه شقىّ كسى است كه خدا درحالىكه وى در شكم مادر است مىداند وى عمل كسانى را كه شقى هستند انجام مىدهد و سعيد شخصى است كه درحالىكه در شكم مادر مىباشد حقتعالى مىداند عمل سعدا را انجام مىدهد .\r\nدر اينجا مناسب ديدم كه عبارت مختصرى از كتاب داورى وجدان تأليف استادنا و شيخنا آية اللّه الشّيخ راضى التّبريزى دامت افاضاته را برسم يادبودى از اين كتاب شريف و تقدير از مؤلّف محترم آنكه حقير مدّتهاى مديد خدمت اين بزرگوار تلمّذ كرده و از محضر مباركشان استفاده نموده‌ام نقل نمايم :\r\nتنبيه :\r\nپس بدان متن حديث چنين است كه نقل شد نه آن‌چنانىكه در كفايه محقّق خراسانى ضبط كرده است زيرا مفهوم از متن حديث معناى حصولى است لكن عبارت كفايه معناى تحقّق را مىرساند و لذا طبق عبارت خود اشتباها سعادت و شقاوت را از ذاتيّات خيال كرده است گويا به اين حديث اطّلاعى پيدا نكرده است و الّا چنان معنا نمىكرد . الجواد قد يكبو .\r\nمؤلّف گويد :\r\nمقصود استاد از معناى حصولى اينست كه شخص در شكم مادر ذاتا شقى نيست بلكه به واسطه عوامل خارجى از قبيل غذاهائى كه مادر تناول مىكند يا معاشرتهاى نامناسب و تأثير فضا و بسيارى از مؤثّرات ديگر در آنچه در رحم او است اثر گذاشته به‌طورىكه در خارج اعمال اشقياء يا سعداء را انتخاب مىنمايد .\r\n\r\n","description":"","footnote":"","page_name":" 516 ","page_number":516},
  {"content":"\r\n\r\nقوله : و النّاس معادن كمعادن الذّهب و الفضّة : طبق آنچه از استاد در درس شنيده‌ايم ايشان مىفرمودند اين فقره در احاديث اماميّه اصلا وجود ندارد .\r\nقوله : قلم اينجا رسيد و سر بشكست : حضرت استاد در درس مىفرمودند اين مصراع ، مصراع دوّم از بيتى است كه خاقانى در ديوانش آورده و تمام بيت چنين است :\r\n قصّه‌ها مىنوشت خاقانى * قلم اينجا رسيد و سر بشكست \r\nو سپس ايشان مىفرمودند :\r\nآوردن اين شعر در اينجا هيچ تناسبى نداشته و ذكر آن بىوجه است و بعدا در ردّ مطالب مذكور منتهى در لباس نظم اين فرد را كه سروده خود ايشان است فرموده‌اند :\r\n هم قلم بشكست و هم كاغذ دريد * چون‌كه مطلب را نشد پيدا كليد \r\nمتن : وهم و دفع لعلّك تقول :\r\nاذا كانت الارادة التّشريعيّة منه تعالى عين علمه بصلاح الفعل لزم بناء على أن تكون عين الطّلب كون المنشأ بالصّيغة فى الخطابات الالهيّة هو العلم و هو به مكان من البطلان .\r\nلكنّك غفلت عن انّ اتّحاد الارادة مع العلم بالصّلاح انّما يكون خارجا لا مفهوما ، و قد عرفت انّ المنشأ ليس الّا المفهوم لا الطّلب الخارجى و لاغر و اصلا فى اتّحاد الارادة و العلم عينا و خارجا ، بل لا محيص عنه فى جميع صفاته تعالى ، لرجوع الصّفات الى ذاته المقدّسة .\r\nقال امير المؤمنين عليه السّلام :\r\nو كمال توحيده الاخلاص له و كمال الاخلاص له نفى الصّفات عنه .\r\n\r\n","description":"","footnote":"","page_name":" 517 ","page_number":517},
  {"content":"\r\n\r\nترجمه :\r\n\r\nتوهّم و دفع آن\r\nشايد در مقام توهّم بگوئى :\r\nوقتى اراده تشريعيّة از حقتعالى همان علمش بصلاح فعل باشد بنا بر اينكه اراده عين طلب بوده لازمه‌اش آنست كه در خطابات الهيّه آنچه با صيغه انشاء مىشود علم باشد و اين امرى است باطل و بطلانش واضح و روشن مىباشد .\r\nولى در اين توهّم غفلت كرده و توجّه ننموده‌اى كه اتّحاد اراده با علم بصلاح از نظر خارج و مصداق است نه بحسب مفهوم ، و قبلا دانستى كه آنچه انشاء مىشود صرفا مفهوم طلب بوده نه طلب خارجى و حقيقى و هيچ بعدى اصلا ندارد كه اراده با علم در خارج متّحد و عين يكديگر باشند ، بلكه در جميع صفات حقتعالى امر چنين بوده و چاره‌اى از آن نمىباشد زيرا صفات حضرتش جميعا به ذات مقدّسه‌اش رجوع مىنمايند .\r\nحضرت امير المؤمنين عليه السّلام مىفرماين :\r\nكمال و نهايت توحيد حقّ اخلاص به او است ، و كمال اخلاص به او آنست كه صفات را از حضرتش نفى نمائى .\r\n\r\nتحرير و شرح\r\nحاصل توهّم آنست كه :\r\nاز صريح كلمات قبل اين‌طور استفاده شد كه اراده تشريعيّه همان علم حقتعالى به مصلحت كامنه در فعل است و چون پيشتر گفته شد اراده همان طلب مىباشد و با آن فرقى ندارد لاجرم از باب قياس مساوات بايد بگوئيم علم و طلب نيز با يكديگر بايد متّحد و معاين باشند و لازمه اين اتّحاد آنست كه در خطابات الهيّه كه طلب با صيغه انشائى ، انشاء شده از قبيل :\r\n أَقِيمُوا الصَّلاةَ ، وَ آتُوا الزَّكاةَ ، وَ ارْكَعُوا مَعَ الرَّاكِعِينَ . \r\n\r\n","description":"","footnote":"","page_name":" 518 ","page_number":518},
  {"content":"\r\n\r\nو امثال اين تعبيرات بگوئيم اراده يا طلب يا علم انشاء شده است و هركدام از اين سه را كه گفتيم صحيح و بدون اشكال مىباشد درحالىكه علم قابل انشاء نيست و بطلان اين كلام اظهر من الشّمس است .\r\nو خلاصه دفع اين توهّم آنست كه :\r\nمقصود ما از اتّحاد علم بصلاح و مصلحت كامنه در فعل با اراده بحسب خارج و مصداق مىباشد نه از نظر مفهوم مثلا در خواندن نماز مصلحتى است كه حقتعالى به آن علم دارد حال منظور ما از اتّحاد علم با اراده تشريعى آنست كه وجود و تحقّق اين مصلحت در خارج مصداق علم و اراده تشريعى هر دو مىباشد به اين معنا كه به مصلحت متحقّقه هم اطلاق علم صحيح است و هم اطلاق اراده مىشود و پرواضح است كه اين مصداق متحقّق در خارج قابل انشاء با صيغه نبوده تا اشكال شود از اتّحاد طلب و اراده و علم لازم مىآيد كه با صيغه انشائى علم انشاء گردد چه آنكه آنچه با صيغ انشائيّه ، انشاء مىشوند مفهوم طلب و اراده بوده نه طلب خارجى ، ازاين‌رو مىگوييم از اتّحاد طلب و اراده و علم در خارج و بحسب مصداق لازم نمىآيد كه مفهوم علم نيز با مفهوم طلب متّحد باشد پس اشكال مذكور كه گفته شد :\r\nاز اتّحاد علم با طلب لازم مىآيد منشا با صيغه علم باشد لازم نيامده و اساسا از اين مقام اجنبى مىباشد .\r\nسپس در تعقيب اين تقرير مىفرمايد :\r\nهيچ بعدى ندارد كه مصداق اراده با علم متّحد باشد بلكه عقيده حقّ و رأى صواب در صفات بارىتعالى همين است كه كلّيّه صفات ذات حضرت مفهوما با يكديگر مغاير ولى از نظر مصداق جملگى با هم متّحد مىباشند چنانچه مولانا امير المؤمنين على عليه السّلام فرمودند :\r\nكمال يكتاپرستى اخلاص به حضرت حقتعالى است و كمال اخلاص نفى صفات از ذات مقدّسه‌اش مىباشد به اين معنا نگوئيم ذاتى است و\r\n\r\n","description":"","footnote":"","page_name":" 519 ","page_number":519},
  {"content":"\r\n\r\nصفتى بلكه هرچه هست ذات بوده و صفات ذاتش عين آن مىباشد نه زائد برآن .\r\nقوله : عين علمه بصلاح الفعل : يعنى علم حقتعالى .\r\nقوله : أن تكون عين الطّلب : ضمير در « تكون » به اراده راجع است .\r\nقوله : و هو به مكان من البطلان : ضمير « هو » به كون المنشأ هو العلم راجع است .\r\nقوله : ليس الّا المفهوم : يعنى مفهوم طلب .\r\nقوله : و لا غرو : يعنى و لا بعد .\r\nقوله : بل لا محيص عنه : ضمير در « عنه » به اتّحاد بحسب خارج راجع است .\r\nقوله : لرجوع الصّفات الى ذاته المقدّسة : البتّه رجوع صفات به ذات مقدّسش صرفا در صفات ذات از قبيل وجود ، وجوب ، قدرت ، علم ، حيات بوده نه در مثل صفات فعل همچون تكلّم و اراده و رازق بودن و امثال آن .\r\n\r\n","description":"","footnote":"","page_name":" 520 ","page_number":520},
  {"content":"\r\n\r\nبسم اللّه الرحمن الرحيم\r\nمتن : الفصل الثّاني فيما يتعلّق بصيغة الامر و فيه مباحث الاوّل :\r\nانّه ربّما يذكر للصّيغة معان و قد استعملت فيها و قد عدّ منها التّرجّى و التّمنّى و التّهديد و الانذار و الاهانة و الاحتقار و التّعجيز و التّسخير الى غير ذلك .\r\nو هذا كما ترى ، ضرورة انّ الصّيغة ما استعملت فى واحد منها ، بل لم تستعمل الّا فى انشاء الطّلب الّا انّ الدّاعى الى ذلك كما يكون تارة هو البعث و التّحريك نحو المطلوب الواقعى يكون اخرى احد هذه الامور كما لا يخفى .\r\nترجمه :\r\n\r\nفصل دوّم در آنچه متعلّق است به صيغه امر\r\nو در آن چند مبحث مىباشد :\r\n\r\n","description":"","footnote":"","page_name":" 521 ","page_number":521},
  {"content":"\r\n\r\n\r\nمبحث اوّل\r\nبراى صيغه امر معانى متعدّده‌اى ذكر شده كه صيغه در آنها استعمال مىشود و از جمله آنها معانى ذيل را شمرده‌اند :\r\nترجّى ( اميدوارى ) ، تمنّى ( آرزو نمودن ) ، تهديد ( ترساندن ) ، انذار ( برحذر داشتن ) ، اهانت ( كوچك شمردن ) ، احتقار ( خوار نمودن ) ، تعجيز ( به عجز آوردن ) ، تسخير ( رام نمودن ) و غير اين از معانى ديگر .\r\nولى اين امور را از معانى امر دانستن صحيح نمىباشد ، زيرا بديهى است كه صيغه امر در هيچيك از اين امور استعمال نشده است بلكه صرفا در انشاء طلب به كار مىرود ، منتهى داعى و باعث بر انشاء طلب همان‌طورىكه گاه بعث و تحريك به طرف مطلوب واقعى بوده زمانى نيز يكى از اين امور مىباشد .\r\n\r\nتحرير و شرح\r\nدر اين فصل كه مربوط به صيغه امر است نه مبحث عنوان شده بشرح ذيل :\r\nمبحث اوّل : معانى صيغه امر .\r\nمبحث دوّم : بيان معناى حقيقى صيغه امر .\r\nمبحث سوّم : بيان معناى ظاهرى جمل خبريّه .\r\nمبحث چهارم : بفرض كه صيغه امر حقيقت در وجوب نباشد آيا در آن ظهور دارد يا ظاهر نيز نمىباشد .\r\nمبحث پنجم : اقتضاى اطلاق صيغه آنست كه وجوب توصّلى باشد .\r\nمبحث ششم : اقتضاى اطلاق صيغه آنست كه وجوب نفسى تعيينى عينى باشد .\r\nمبحث هفتم : اختلاف در صيغه امر عقيب حظر .\r\nمبحث هشتم : نفى دلالت صيغه امر بر مرّه و تكرار .\r\nمبحث نهم : نفى دلالت صيغه امر بر فور و تراخى .\r\n\r\n","description":"","footnote":"","page_name":" 522 ","page_number":522},
  {"content":"\r\n\r\nمبحث اوّل\r\nبراى صيغه امر معانى متكثّر و متعدّدى ذكر شده است كه برخى از اصوليّون آنها را بالغ بر پانزده معنا دانسته‌اند .\r\nعقيده مصنّف ( ره ) اينست كه صيغه امر در هيچيك از اين معانى استعمال نشده بلكه معناى صيغه همان انشاء طلب مىباشد منتهى داعى بر انشاء و آنچه باعث برآن است گاهى انشاء طلب نسبت بمطلوب واقعى بوده و زمانى محرّك بر انشاء يكى از اين معانى مىباشد ، ازاين‌رو ذكر امور يادشده در زمره معانى امر از باب اشتباه داعى به مفهوم مىباشد .\r\nقوله : و فيه مباحث : ضمير در « فيه » به فصل ثانى راجع است .\r\nقوله : انّه ربّما يذكر : ضمير در « انّه » به معناى « شأن » مىباشد .\r\nقوله : قد استعملت فيها : ضمير در « استعملت » به صيغه و در « فيها » به معان راجع است .\r\nقوله : و قد عدّ منها : ضمير در « منها » به معان راجع است .\r\nقوله : و هذا كما ترى : مشار اليه « هذا » شمردن معانى مذكور از جمله معانى صيغه مىباشد .\r\nقوله : فى واحد منها : ضمير در « منها » به معانى مذكوره راجع است .\r\nقوله : انّ الدّاعى الى ذلك : مشار اليه « ذلك » انشاء طلب مىباشد .\r\nمتن : و قصارى ما يمكن ان يدّعى أن تكون الصّيغة موضوعة لانشاء الطّلب فيما اذا كان بداعى البعث و التّحريك لابداع آخر منها ، فيكون انشاء الطّلب بها بعثا حقيقة و انشائه بها تهديدا مجازا و هذا غير كونها مستعملة فى التّهديد و غيره فلا تغفل .\r\nترجمه : سپس مىفرمايد :\r\nنهايت امرى كه ممكنست ادّعا نمود اينكه :\r\n\r\n","description":"","footnote":"","page_name":" 523 ","page_number":523},
  {"content":"\r\n\r\nدر موردى كه انشاء طلب بداعى بعث و تحريك بوده نه به دواعى ديگر صيغه براى انشاء طلب وضع شده است ، بنابراين انشاء طلب به واسطه صيغه بعث حقيقى مىباشد و انشاء طلب با صيغه به داعى تهديد بنحو مجاز معنايش اين نيست كه صيغه در تهديد استعمال شده است چنانچه نسبت بامور مذكوره ديگر همين‌طور مىباشد .\r\nتحرير و شرح\r\nحاصل كلام مصنّف در اين مقام آنست كه :\r\nگفته شد هيچيك از معانى مذكوره را نمىتوان معناى مستعمل فيه صيغه امر دانست ، بلكه معناى صيغه تنها يك چيز بوده و آن عبارتست از انشاء طلب و امور يادشده و غير آن تمام از قبيل داعى بر انشاء هستند ، اكنون مىگوييم :\r\nنهايت ادّعائى كه ممكنست در اينجا بنمائيم اينست كه بگوئيم :\r\nصيغه امر براى انشاء طلب وضع شده منتهى در موردى كه بداعى بعث و تحريك استعمال گردد نه بداعى ديگر از دواعى مذكور .\r\nدر نتيجه مىتوان گفت انشاء طلب با صيغه به داعى طلب حقيقتا بعث بوده ولى انشاء آن به داعى ديگر همچون تهديد و تسخير و تعجيز و ساير دواعى مذكوره حقيقتا بعث نيست بلكه مجاز مىباشد و در عين حال تذكّرا مىگوييم در همين مورد كه تهديد داعى بر انشاء طلب و بعث شده صيغه را در تهديد استعمال نكرده‌ايم بلكه در همان انشاء طلب به كار برده‌ايم منتهى باعث بر اين انشاء تهديد بوده است .\r\nقوله : فيما اذا كان بداعى البعث و التّحريك : يعنى حقيقت بودن صيغه و موضوع بودنش براى طلب صرفا در جائى است كه به داعى بعث و تحريك استعمال شود به‌طورىكه باعث و داعى برآن اگر غير از بعث و تحريك بوده باشد صيغه در معناى حقيقى خود استعمال نشده و اين نحو از استعمال را بايد\r\n\r\n","description":"","footnote":"","page_name":" 524 ","page_number":524},
  {"content":"\r\n\r\nمجازى شمرد .\r\nقوله : لابداع آخر منها : ضمير در « منها » به امور مذكوره راجع است .\r\nقوله : انشاء الطّلب بها بعثا حقيقة : ضمير در « بها » به صيغه راجع است و حاصل مقصود اينست كه چون استعمال صيغه در انشاء طلب به داعى بعث و تحريك بوده در نتيجه انشاء طلب به واسطه آن حقيقتا بعث بوده و صيغه در معناى حقيقى خود استعمال شده است .\r\nقوله : و انشائه بها تهديدا مجازا : ضمير در « انشائه » به طلب و در « بها » به صيغه راجع مىباشد .\r\nو مراد اينست كه :\r\nاگر صيغه را براى انشاء طلب ولى به داعى تهديد استعمال كنند ، اين استعمال مجازى است .\r\nقوله : و هذا غير كونها مستعملة فى التّهديد : مشار اليه « هذا » استعمال صيغه در انشاء طلب به داعى تهديد مىباشد و ضمير در « كونها » به صيغه راجع مىباشد .\r\nمتن : ايقاظ لا يخفى انّ ما ذكرناه فى صيغة الامر جار فى سائر الصّيغ الانشائيّة ، فكما يكون الدّاعى الى انشاء التّمنّى او التّرجّى او الاستفهام بصيغها تارة هو ثبوت هذه الصّفات حقيقة ، يكون الدّاعى غيرها اخرى فلا وجه للالتزام بانسلاخ صيغها عنها و استعمالها فى غيرها اذا وقعت فى كلامه تعالى ، لاستحالة مثل هذه المعانى فى حقّه تبارك و تعالى ممّا لازمه العجز او الجهل و انّه لا وجه له ، فانّ المستحيل انّما هو الحقيقى منها لا الانشائى الايقاعى الّذى يكون بمجرّد قصد حصوله بالصّيغة كما عرفت .\r\n\r\n","description":"","footnote":"","page_name":" 525 ","page_number":525},
  {"content":"\r\n\r\nترجمه : تنبيه\r\nمخفى نماند آنچه در صيغه امر ذكر نموديم در ساير صيغ انشائى جارى مىباشد .\r\nبنابراين همان‌طورىكه داعى بر انشاء تمنّى در صيغه تمنّى و بر انشاء ترجّى در صيغه ترجّى و بر استفهام در صيغه استفهام گاهى ثبوت اين صفات بطور حقيقى در نفس بوده زمانى داعى بر انشاء اين امور صفت ديگرى مىباشد .\r\nبنابراين هيچ وجهى ندارد كه بگوئيم وقتى اين صيغ در كلام حقتعالى واقع شوند بايد ملتزم شد كه صيغ مزبور از معانى خود منسلخ شده و در غير آنها استعمال شده‌اند و علّت انسلاخ را اين بدانيم كه در حقّ خداوند متعال اين معانى مستحيل مىباشد زيرا لازمه آنها عجز يا جهل است كه حضرتش از هر دو منزّه مىباشد .\r\nو جهت عدم وجه براى التزام مذكور اينست كه :\r\nآنچه در حقّ خداوند متعال از اسناد اين معانى به حضرتش مستحيل است معناى حقيقى اين امور بوده نه انشائى ايقاعى كه به صرف قصد حصولش با صيغه وجود پيدا مىنمايد چنانچه قبلا دانسته شد .\r\nتحرير و شرح\r\nحاصل آنچه مرحوم مصنّف تا به اينجا فرموده اينست كه :\r\nگفته شد صيغه امر تنها يك معنا دارد و آن عبارتست از انشاء طلب منتهى دواعى بر اين انشاء مختلف است گاهى تهديد و زمانى تسخير و در پاره‌اى از اوقات تعجيز و در برخى ازمان داعى ديگرى مىباشد حال مىگوييم :\r\nحال ساير صيغ انشائى از قبيل تمنّى و ترجّى و استفهام نيز همين‌طور\r\n\r\n","description":"","footnote":"","page_name":" 526 ","page_number":526},
  {"content":"\r\n\r\nمعناى صيغه تمنّى صرفا انشاء طلب بوده كه اگر به داعى تمنّى و آرزو استعمال در اين انشاء شود ، استعمال حقيقى است و در غير اين صورت مجازى مىباشد چنانچه معناى صيغهء استفهام و ترجّى نيز صرفا همان انشاء طلب بوده كه داعى بر اين انشاء مختلف مىباشد .\r\nپس در نتيجه بايد گفت :\r\nاگر اين صيغ را خداوند متعال نيز استعمال كرده و به كار ببرد به همان معناى مزبور يعنى انشاء طلب مىباشد منتهى به داعى تمنّى يا استفهام و يا ترجّى كه از معانى موجود در نفس ممكنات بوده و لازمه آنها جهل و عجز است نمىباشد و به عبارت ديگر :\r\nاستعمال تمنّى يا استفهام و يا ترجّى و امثال اين صيغ در كلام خالق متعال بنحو تمنّى و استفهام و يا ترجّى حقيقى نبوده بلكه در انشائى از اين امور به كار رفته است و بسيار روشن و واضح مىباشد كه استفهام انشائى مثلا هيچ استحاله‌اى در حقّ متعال ندارد زيرا به صرف القاء صيغه استفهام اين معنا حاصل مىشود بدون آنكه دلالت بر جهل مثلا بنمايد چنانچه صرف انشاء و ايقاع صيغه ترجّى موجب حصول معناى ترجّى انشائى بوده و هيچ موقوف بر وجود اين صفت در ذات نبوده تا لازمه‌اش عجز و ناتوانى منشى باشد .\r\nبا توجّه به اين نكته مىگوييم :\r\nپس استعمال صيغ استفهام ، ترجّى ، تمنّى در كلام حقتعالى نبايد موجب آن بشود كه بگوئيم در اين مورد اين صيغ از معانى خود منسلخ شده و به معناى ديگرى استعمال شده‌اند چه آنكه هيچ وجهى براى اين كلام نبوده و تفوّه به آن اساسا صحيح نمىباشد .\r\nقوله : بصيغها : ضمير مؤنّث به تمنّى و ترجّى و استفهام راجع است .\r\nقوله : يكون الدّاعى غيرها : يعنى غير هذه الصّفات .\r\nقوله : اخرى : يعنى تارة اخرى .\r\n\r\n","description":"","footnote":"","page_name":" 527 ","page_number":527},
  {"content":"\r\n\r\nقوله : بانسلاخ صيغها عنها : ضميرهاى مؤنّث به تمنّى و ترجّى و استفهام راجع مىباشند .\r\nقوله : و استعمالها فى غيرها : ضميرهاى مؤنّث به تمنّى و ترجّى و استفهام عود مىكنند .\r\nقوله : اذا وقعت فى كلامه تعالى : ضمير در « وقعت » به صيغ معانى مذكوره راجع است .\r\nقوله : ممّا لازمه العجز : اين عبارت ناظر است به « ترجّى » .\r\nقوله : او الجهل : ناظر است به « استفهام » .\r\nقوله : و انّه لا وجه له : ضمير در « انّه » به معناى شأن بوده و در « له » به « التزام » عود مىكند و اين عبارت تكرار « فلا وجه للالتزام » بوده و همان را تأكيد مىنمايد .\r\nقوله : هو الحقيقى منها : ضمير در « منها » به تمنّى و ترجّى و استفهام راجع است .\r\nقوله : بمجرّد قصد حصوله : ضمير در « حصوله » به انشائى ايقاعى راجع است .\r\nمتن : ففى كلامه تعالى قد استعملت فى معانيها الايقاعيّة الانشائيّة ايضا لا لاظهار ثبوتها حقيقة ، بل لامر آخر حسب ما يقتضيه الحال من اظهار المحبّة او الانكار او التّقرير الى غير ذلك .\r\nو منه ظهر انّ ما ذكر من المعانى الكثيرة لصيغة الاستفهام ليس كما ينبغى ايضا .\r\nترجمه : سپس مىفرمايد :\r\nپس در كلام خداوند متعال اين صيغ در معانى انشائيّه ايقاعيّه استعمال شده‌اند نه به منظور اظهار ثبوت اين معانى بطور واقع و حقيقت در ذات اقدسش ، بلكه به جهت امر ديگرى بحسب آنچه را كه حال و مقام اقتضاء\r\n\r\n","description":"","footnote":"","page_name":" 528 ","page_number":528},
  {"content":"\r\n\r\nكند از قبيل اظهار محبّت يا انكار يا تقرير و تثبيت و غير اين امور از معانى ديگر .\r\nو از اين تقرير ظاهر مىشود كه آنچه از معانى متعدّد و كثيرى كه براى صيغه استفهام ذكر كرده‌اند شايسته نبوده و همان‌طورىكه در صيغه امر گفتيم اين امور از معانى صيغه نبوده بلكه از قبيل دواعى بر انشاء مىباشند .\r\nتحرير و شرح\r\nحاصل فرموده مصنّف ( ره ) اينست كه :\r\nوقوع صيغ استفهام و تمنّى و ترجّى در كلام بارىتعالى به معناى حقيقى اين صفات نبوده بلكه در انشائى ايقاعى به كار رفته‌اند ، ازاين‌رو هرگز آمدن اين صيغ در كلام حضرتش كاشف از وجود اين معانى در ذات اقدسش نبوده بلكه به منظور رعايت و ملاحظه امر ديگرى به كار رفته‌اند مثلا كلمه « ليت » چون دلالت بر شدّت حبّ و كمال مطلوبيّت دارد اگر حقتعالى آن را استعمال نمود بايد گفت صرفا براى اظهار محبّت است چنانچه استفهام گاهى به منظور انكار يا تثبيت امرى استعمال مىگردد نه آنكه كاشف از عدم علم و ثبوت جهل باشد .\r\nسپس در آخر كلام مىفرمايد :\r\nاز تقرير و شرحى كه ذكر گرديد ظاهر شد كه استفهام نيز همچون صيغه امر يك معنا بيشتر نداشته و معانى متعدّدى كه براى آن ذكر شده از قبيل : انكار ، تقرير ، تسويه ، امر ، تعجّب و استبطاء و غير اين معانى تمام از باب تكثّر داعى بوده و ذكر آنها بجاى معنا از باب اشتباه داعى با مفهوم مىباشد .\r\nقوله : قد استعملت فى معانيها الإيقاعيّة : ضميرهاى مؤنّث به تمنّى و ترجّى و استفهام راجع است .\r\nقوله : لا لاظهار ثبوتها حقيقة : ضمير در « ثبوتها » به معانى تمنّى و ترجّى\r\n\r\n","description":"","footnote":"","page_name":" 529 ","page_number":529},
  {"content":"\r\n\r\nو استفهام عود مىكند .\r\nمتن : المبحث الثّانى فى انّ الصّيغة حقيقة فى الوجوب او فى النّدب او فيهما او فى المشترك بينهما وجوه بل اقوال و لا يبعد تبادر الوجوب عند استعمالها بلا قرينة .\r\nو يؤيّده عدم صحّة الاعتذار عن المخالفة باحتمال ارادة النّدب مع الاعتراف بعدم دلالته عليه به حال او مقال .\r\nترجمه :\r\n\r\nمبحث دوّم\r\nدر اينست كه صيغه امر حقيقت در وجوب بوده يا در ندب و يا در هر دو و يا در قدر مشترك بين اين دو مىباشد ، در آن چهار احتمال بلكه چهار قول مىباشد :\r\nاز نظر ما بعيد نيست كه در وقت استعمال صيغه بدون قرينه وجوب تبادر نمايد و اين خود علامت آنست كه در وجوب حقيقت مىباشد .\r\nو مؤيّد اين تبادر آنست كه بنده پس از مخالفت صحيح نيست براى عدم اطاعت و مخالفتش اين‌طور عذر بياورد كه احتمال اراده ندب مىدادم درحالىكه خودش معترف است كه قرينه حاليه يا مقاليّه وقتى بر اراده ندب نباشد از صيغه نمىتوان آن را استفاده نمود .\r\n\r\nتحرير و شرح\r\nدر اين مبحث كلام در اطراف اين موضوع است كه موضوع له صيغه يا بتعبير روشن‌تر معناى حقيقى صيغه امر چيست ؟\r\nالبتّه مرحوم مصنّف در اين مقام چهار قول نقل نموده و پس از آن خود به نوعى از ترجيح اين رأى را اختيار كرده كه صيغه حقيقت در وجوب است و به يك دليل استدلال و به يك تأييد متمسّك شده است :\r\n\r\n","description":"","footnote":"","page_name":" 530 ","page_number":530},
  {"content":"\r\n\r\nامّا دليلى كه اقامه نموده‌اند اينست كه :\r\nوقتى صيغه بدون قرينه « چه قرينه حاليه و چه مقاليّه ، قرينه لفظيّه و قرينه معنويّه » القاء مىشود وجوب از آن متبادر مىشود و چون تبادر علامت حقيقت است لاجرم معناى حقيقى صيغه عبارتست از وجوب .\r\nو امّا تأييد :\r\nاگر صيغه القاء شد و كسى كه مأمور به آن است مخالفت نمود و براى مخالفتش اين‌طور عذر آورد كه اگرچه قرينه‌اى بر اراده ندب در بين نبوده ولى چون احتمال اين اراده را من دادم ازاين‌رو به آوردن مطلوب اقدام نكردم ، هرگز اين عذر مسموع و مقبول نبوده و وى را عاصى و مخالف قلمداد مىكنند .\r\nمؤلّف گويد :\r\nنكته‌اى كه توجّه به آن لازم است اينكه محل نزاع بين اصوليّون در اين مقام صيغه مجرّد از قرينه بوده حتّى در صيغه امرى كه به وسيله عالى به دانى متوجّه شده كلام و صحبتى نيست چه آنكه نفس صدور و القاء صيغه از عالى خود قرينه بر لزوم اطاعت و وجوب امتثال است بنابراين اگرچه بحث بطور اعمّ طرح شده ولى در عين حال صيغى كه از شارع مقدّس يا موالى عرفى و خلاصه هر عالى نسبت به دانى صادر مىشود از محلّ كلام خارجند يعنى دلالت اين صيغ بر وجوب محلّ شبهه نيست زيرا دلالت آنها بر وجوب مستند به قرينه مىباشد .\r\nقوله : او فيهما : مقصود بنحو اشتراك لفظى است در وجوب و ندب .\r\nقوله : او فى المشترك بينهما : يعنى بين وجوب و ندب ، و مقصود از آن اشتراك معنوى يعنى قدر جامع بين وجوب و ندب كه رجحان يا طلب بوده مىباشد .\r\nقوله : وجوه : يعنى احتمالات .\r\nقوله : عند استعمالها بلا قرينة : ضمير در « استعمالها » به صيغه عود مىكند .\r\n\r\n","description":"","footnote":"","page_name":" 531 ","page_number":531},
  {"content":"\r\n\r\nقوله : و يؤيّده عدم صحّة الاعتذار : ضمير در « يؤيّده » به تبادر وجوب راجع است .\r\nقوله : باحتمال ارادة النّدب : كلمه « باحتمال » جار و مجرور ، متعلّق است به « اعتذار » .\r\nقوله : مع الاعتراف : يعنى مع اعتراف المخالف و العاصى .\r\nقوله : بعدم دلالته عليه : ضمير در « دلالته » به صيغه امر و در « عليه » به ندب راجع است .\r\nمتن : و كثرة الاستعمال فيه فى الكتاب و السّنّة و غيرهما لا توجب نقله اليه او حمله عليه ، لكثرة استعماله فى الوجوب ايضا .\r\nمع انّ الاستعمال و ان كثر فيه الّا انّه كان مع القرينة المصحوبة و كثرة الاستعمال كذلك فى المعنى المجازي لا توجب صيرورته مشهورا فيه ليرجّح او يتوقّف على الخلاف فى المجاز المشهور كيف ، و قد كثر استعمال العامّ فى الخاصّ حتّى قيل : ما من عامّ الّا و قد خصّ و لم ينثلم به ظهوره فى العموم ، بل يحمل عليه ما لم تقم قرينة بالخصوص على ارادة الخصوص .\r\nترجمه : و كثرت استعمال صيغه امر در ندب در آيات قرآنى و سنن وارده و غير اين دو از كلمات موجب آن نيست كه آن را به ندب نقل داده يا احيانا سبب بشود كه هرگاه صيغه مطلق و بدون قرينه آمد حمل بر ندب گردد ، زيرا همان‌طورىكه در ندب كثير الاستعمال است عينا در وجوب نيز بطور فراوان و زياد استعمال شده است .\r\nاز اين گذشته استعمال صيغه در ندب اگرچه كثير بوده ولى بايد گفت اين استعمالات نوعا با قرائن دالّه بر استحباب همراه است و پرواضح است كه كثرت استعمال اين‌چنين در معناى مجازى موجب آن نمىشود كه معناى مجازى مستعمل فيه را مجاز مشهور دانست تا بر حقيقت ترجيح داده يا لااقلّ در حمل بر هريك توقّف نمائيم چنانچه اين دو قول در مجاز مشهور بين\r\n\r\n","description":"","footnote":"","page_name":" 532 ","page_number":532},
  {"content":"\r\n\r\nاصوليّون وجود دارد .\r\nچگونه مىتوان مجرّد كثرت استعمال در معنائى را سبب تحقّق يافتن مجاز مشهور دانست و بدين ترتيب به واسطه‌اش ظهور لفظ در معناى حقيقى را خلل وارد نمود و حال آنكه استعمال لفظ « عام » در خاصّ به حدّى از كثرت است كه درباره‌اش گفته شده :\r\nهيچ عامى نيست مگر آنكه تخصيص خورده باشد ولى مع‌ذلك كثرت استعمال عام در خاصّ باعث آن نشده كه ظهور لفظ عام در معناى عام منثلم و خلل‌دار گردد بلكه هرگاه عام القاء شده و قرينه‌اى بر اراده معناى خاصّ قائم نباشد بىدرنگ لفظ را بر عام حمل مىكنند .\r\n\r\nتحرير و شرح\r\nدر اين مقام مرحوم مصنّف تعريضا و كناية كلام مرحوم صاحب معالم را قدح و ردّ مىنمايند و تقرير كلام صاحب معالم ( ره ) و بيان وجه ردّ مصنّف چنين است :\r\n\r\nتقرير كلام مرحوم صاحب معالم\r\nايشان پس از آنكه فرموده‌اند صيغه امر بحسب لغت و عرف حقيقت در وجوب است اضافه مىنمايند :\r\nچون در اوامر و الفاظ شرعى چون آيات و اخبار صيغه امر بطور رائج و دارج در معناى ندب استعمال شده به حدّى كه استحباب و ندب مجاز مشهور گرديده است و از خواصّ مجاز مشهور اينست كه لفظ وقتى القاء شد شيوع معناى مجازى مانع از ظهور لفظ در معناى حقيقى مىگردد ازاين‌رو دسته‌اى حمل لفظ بر اين مجاز را بر حملش بر معناى حقيقى ترجيح داده و گروهى ديگر گفته‌اند احتمال اراده هر دو از لفظ متساوى بوده فلذا جاى توقّف است ، ازاين‌رو ما اگرچه صيغه امر را در لغت و عرف حقيقت در\r\n\r\n","description":"","footnote":"","page_name":" 533 ","page_number":533},
  {"content":"\r\n\r\nوجوب مىدانيم و از نظر اين دو اصطلاح بىدرنگ صيغه را حمل بر اين معنا مىنماييم ولى در اوامر شرعى چون صيغ مجاز مشهور در ندب شده‌اند نمىتوانيم بمجرّد مطلق بودن لفظ آن را بر معناى وجوب محمول بدانيم مگر آنكه قرينه‌اى بر اراده خصوص وجوب قائم بشود .\r\n\r\nبيان ردّ از مرحوم مصنّف\r\nحاصل بيان مرحوم مصنّف در مقام ردّ استدلال صاحب معالم اينست كه :\r\nفرمايش صاحب معالم به دو دليل مردود است :\r\n1 - مجرّد كثرت استعمال در آيات و اخبار نسبت به معناى ندب موجب آن نيست كه صيغه امر در ندب به سرحدّ مجاز مشهور رسيده باشد تا يا قائل بنقل صيغه از وجوب به معناى ندب شده و يا به قرينه كثرت استعمال آن را بر استحباب و ندب حمل كنيم ، بلكه كثرت مزبور زمانى موجب اين امر مىشود كه استعمال صيغه در ندب بطور شيوع و در وجوب بنحو ندرت و قلّت باشد درحالىكه امر چنين نبوده بلكه نسبت به معناى وجوب نيز استعمال متكثّر و شايع است و در چنين موقعيّتى هرگز نمىتوان بمجرّد اينكه در ندب نيز كثيرا استعمال مىگردد لفظ را به آن نقل داده يا اطلاقش را محمول برآن بدانيم .\r\n2 - اگرچه استعمال صيغه امر در ندب بطور كثرت مىباشد ولى چون در تمام استعمالات قرينه دالّه بر ندب همراه لفظ است لاجرم اين كثرت نافع نبوده و مثبت مدّعا نمىباشد .\r\nو اگر صرف استعمال كثير با كمك قرينه سبب تحقّق يافتن مجاز مشهور مىبود پس در الفاظ عموم اولى و شايسته‌تر بود كه بگويند :\r\nلفظ عام در معناى خاصّ مجاز مشهور است ، زيرا استعمال عمومات در معانى خاصّه به حدّى از وفور مىباشند كه موقعيّت اين الفاظ را اين‌طور نموده\r\n\r\n","description":"","footnote":"","page_name":" 534 ","page_number":534},
  {"content":"\r\n\r\nكه درباره آنها گفته شده :\r\nهيچ عامّى وجود ندارد مگر آنكه به آن تخصيص خورده است ، پس وقتى عام با اينكه استعمالش در معناى خاصّ از حدّ كثرت گذشته و بحدّ دوام رسيده است و مع‌ذلك كسى معناى خاصّ را مجاز مشهور براى الفاظ عامّه نشمرده است و جهتش هم همان است كه گفته شد يعنى اين استعمالات مقرون با قرائن دالّه بر معناى خاصّ مىباشد ، پس چگونه صيغه امر را كه استعمالش در ندب بحدّ استعمالات الفاظ عموم در خصوص نبوده بتوان نسبت به معناى استحباب و ندب مجاز مشهور دانست .\r\nقوله : و كثرة الاستعمال فيه : يعنى استعمال صيغه امر در ندب .\r\nقوله : و غيرهما : همچون استعمال صيغ در كلام علماء و متشرّعه .\r\nقوله : لا توجب نقله اليه : ضمير مجرورى در « نقله » به صيغه امر و در « اليه » به ندب راجع است .\r\nقوله : او حمله عليه : ضمير در « حمله » به صيغه امر و در « عليه » به ندب عود مىكند .\r\nقوله : لكثرة استعماله فى الوجوب : ضمير در « استعماله » به صيغه امر راجع مىباشد .\r\nقوله : و ان كثر فيه : ضمير در « كثر » به استعمال و در « فيه » به « ندب » راجع است .\r\nقوله : الّا انّه كان مع القرينة المصحوبة : ضمير در « انّه » و « كان » به استعمال راجع مىباشد .\r\nقوله : و كثرة الاستعمال كذلك : يعنى كثرت استعمال با قرينه .\r\nقوله : لا توجب صيرورته مشهورا فيه : ضمير در « لا توجب » به كثرة الاستعمال و در « صيرورته » به صيغه امر و در « فيه » به معناى مجازى عود مىكند .\r\nقوله : ليرجّح : ضمير نائب فاعلى به مجاز مشهور عود مىكند .\r\n\r\n","description":"","footnote":"","page_name":" 535 ","page_number":535},
  {"content":"\r\n\r\nقوله : كيف : يعنى چگونه مجرّد كثرت استعمال در معناى مجازى را سبب تحقّق يافتن مجاز مشهور بدانيم .\r\nقوله : و قد كثر استعمال العامّ فى الخاصّ : كلمه « واو » حاليه بوده و جمله نيز جمله حاليه است .\r\nقوله : حتّى قيل : ما من عامّ الّا و قد خصّ : قائل اين قول بنا بفرموده برخى از مشايخ ما ابن عبّاس مىباشد .\r\nقوله : و لم ينثلم به ظهوره فى العموم : كلمه « انثلام » رخنه پذيرفتن و خلل پيدا كردن بوده و ضمير در « به » به كثرت استعمال عام در خاصّ راجع بوده و ضمير مجرورى در « ظهوره » به عام برمىگردد .\r\nقوله : بل يحمل عليه : ضمير نائب فاعلى در « يحمل » به عام و ضمير مجرورى در « عليه » به عموم عود مىكند .\r\nقوله : ما لم تقم قرينة الخ : كلمه « ما » مصدريّه زمانيّه است و تقدير كلام چنين مىباشد :\r\nمدّة عدم قيام القرينة بالخصوص على اراده الخصوص .\r\nمتن : المبحث الثّالث هل الجمل الخبريّة الّتى تستعمل فى مقام الطّلب و البعث مثل « يغتسل » و « يتوضّا » و « يعيد » ظاهرة فى الوجوب اولا ، لتعدّد المجازات فيها و ليس الوجوب باقواها بعد تعذّر حملها على معناها من الاخبار بثبوت النّسبة و الحكاية عن وقوعها :\r\nالظّاهر الاوّل ، بل يكون اظهر من الصّيغة .\r\nترجمه :\r\n\r\nمبحث سوّم\r\nآيا جملات خبريّه‌اى كه در مقام طلب استعمال مىشوند نظير\r\n\r\n","description":"","footnote":"","page_name":" 536 ","page_number":536},
  {"content":"\r\n\r\n« يغتسل » بايد غسل كند « يتوضّا » بايد وضو بگيرد « يعيد » بايد اعاده نمايد ظهور در وجوب داشته يا اين‌طور نمىباشند ، زيرا در اين جملات مجازات متعدّد بوده و پس از تعذّر حمل آنها بر معانى حقيقى كه دارند يعنى اخبار به ثبوت نسبت و حكايت از وقوع آن وجوب از هيچيك از مجازات اقوى نمىباشد .\r\nبايد بگوئيم : ظاهرا رأى اوّل را كه ظهور در وجوب است بايد اختيار نمود بلكه ظهور اين‌گونه از جملات در وجوب بيش از ظهور صيغه امر در وجوب مىباشد .\r\n\r\nتحرير و شرح\r\nگاهى بلكه بسا بجاى صيغه امر از جملات خبريّه در مقام طلب و بعث استفاده مىشود چنانچه خداوند متعال در قرآن شريف و نيز حضرات معصومين عليهم السّلام بنحو چشمگيرى به اين استعمال مبادرت ورزيده‌اند مثلا در قرآن شريف سوره آل عمران آيه ( 97 ) آمده :\r\n لِلَّهِ عَلَى النَّاسِ حِجُّ الْبَيْتِ مَنِ اسْتَطاعَ إِلَيْهِ سَبِيلًا . \r\nيا در سوره بقره آيه ( 183 ) مىفرمايد :\r\n كُتِبَ عَلَيْكُمُ الصِّيامُ كَما كُتِبَ عَلَى الَّذِينَ مِنْ قَبْلِكُمْ . \r\nو امثال آنكه بسيار مىباشد .\r\nاز اين جهت اين مسئله مطرح شده كه آيا اين جملات كه به صورت خبريّه هستند و در مقام بعث و طلب قرار گرفته‌اند ظهور در معناى وجوب داشته يا ظاهر نيستند .\r\nبرخى قائل بوجوب شده و گروهى اين ظهور را منكر شده‌اند و براى انكارشان دليل اقامه نموده كه ذيلا تقرير مىشود :\r\n\r\n","description":"","footnote":"","page_name":" 537 ","page_number":537},
  {"content":"\r\n\r\n\r\nتقرير دليل منكرين ظهور جملات خبريّه در وجوب\r\nمنكرين اين ظهور گفته‌اند :\r\nمعناى جملات خبريّه و موضوع له حقيقى آنها عبارتست از اخبار به ثبوت نسبت بين موضوع و محمول و حكايت از وقوع نسبت و فرض اينست كه اين معناى حقيقى در مورد استعمال آنها بجاى طلب و بعث اراده نشده است با توجّه به اين نكته مىگوييم :\r\nقاعده مرسومه بين اهل محاوره آنست كه هرگاه لفظى در معناى حقيقى خود استعمال نشده بايد به كمك قرينه يعنى قرينه صارفه بر معناى مجازى حمل كنيم البتّه در اينجا امر از دو حال خارج نيست :\r\nالف : آنكه معناى مجازى واحد بوده و متعدّد نباشد .\r\nب : مجازات بيش از يكى باشند .\r\nدر صورت اوّل امر سهل و روشن است زيرا پس از عدم اراده معناى حقيقى ، لفظ را بر معناى مجازى واحد حمل مىكنند .\r\nامّا در فرض دوّم آن نيز خود بر دو گونه مىباشد :\r\nج : آنكه در بين مجازات ، برخى از آنها از بعضى ديگر اقوى و ارجح مىباشند .\r\nد : آنكه اين‌طور نبوده بلكه تمام با هم متساوى باشند .\r\nدر صورت اوّل باز حكم معلوم و روشن است و آن اينكه لفظ را بر همان معناى مجازى اقوى حمل مىكنيم و امّا در فرض دوّم بايد توقّف كرد و لفظ را بر هيچيك از معانى حمل ننمود .\r\nدر مورد بحث ما امر از همين قبيل است چون جملات خبريّه داراى معناى حقيقى بوده و آن ثبوت جمله و حكايت از آن مىباشد و اين معنا بحسب فرض مقصود نيست .\r\n\r\n","description":"","footnote":"","page_name":" 538 ","page_number":538},
  {"content":"\r\n\r\nو امّا چون معانى مجازيّه آن متكثّر است و وجوب از هيچيك آنها اقوى نيست لاجرم نمىتوان لفظ را در فرض نبودن قرينه بر خصوص وجوب محمول دانست .\r\nمرحوم مصنّف مىفرماين :\r\nاز نظر ما ظاهر آنست كه اين جملات ظاهر در وجوب مىباشند بلكه دلالتشان برآن اظهر و آكد از صيغه امر بر وجوب است :\r\n\r\nجملات خبريّه در وجوب از صيغه امر\r\nوجه اظهر بودن آنست كه : طالب شىء گاه امرى مطلوب و مورد خواسته‌اش مىباشد ازاين‌رو به واسطه صيغه امر آن را انشاء كرده و از دانى مطالبه مىكند مثلا مولى در وقت عطش به بنده‌اش مىگويد اسقني ( آب به من بده ) .\r\nولى بعضى اوقات كار طلب و مرغوب بودن شىء به جائى مىرسد كه شخص طالب ماوراء آن چيز ديگرى را نديده و به غير آن نينديشيده و اساسا آن را موجود و محقّق در خارج مىبيند به‌طورىكه از آن خبر مىدهد مثلا در فرض مزبور اگر كار تشنگى در مولى بشدّت برسد و عطش او را بىتاب نمايد ديگر به صورت جمله انشائيّه طلب نمىكند بلكه مىگويد :\r\nيسقينى فلان : يعنى فلانى به من آب مىدهد .\r\nپرواضح است جمله خبريّه با اين مضمون دلالتش بر طلب اكيدتر و اظهر از صيغه است .\r\nقوله : لتعدّد المجازات : علّت است براى « اولا » .\r\nقوله : فيها : ضمير به جملات خبريّه راجع است .\r\nقوله : و ليس الوجوب باقواها : ضمير در « أقواها » به مجازات راجع است .\r\n\r\n","description":"","footnote":"","page_name":" 539 ","page_number":539},
  {"content":"\r\n\r\nقوله : بعد تعذّر حملها على معناها : ضمير در « حملها » به جمل خبريّه و در « معناها » نيز به همين كلمه راجع است .\r\nقوله : من الاخبار : بيان است از « معناها » .\r\nقوله : عن وقوعها : يعنى وقوع نسبت .\r\nقوله : الظّاهر الاوّل : مقصود از « الاوّل » ظهور جملات خبريّه در وجوب مىباشد .\r\nقوله : بل يكون اظهر : ضمير در « يكون » به خبر راجع است .\r\nمتن : و لكنّه لا يخفى انّه ليست الجمل الخبريّة الواقعة فى ذلك المقام اى الطّلب مستعملة فى غير معناها ، بل تكون مستعملة فيه الّا انّه ليس بداعى الاعلام ، بل بداعى البعث بنحو الآكد حيث انّه اخبر بوقوع مطلوبه فى مقام طلبه اظهارا بانّه لا يرضى الّا بوقوعه ، فيكون آكد فى البعث من الصّيغة كما هو الحال فى الصّيغ الانشائيّة على ما عرفت من انّها ابدا تستعمل فى معانيها الايقاعيّة لكن بدواع اخر كما مرّ .\r\nترجمه : ولى مخفى نماند جملات خبريّه‌اى كه در مقام طلب استعمال مىشوند در غير معانى حقيقى خود استعمال نشده بلكه در نفس همان معانى مربوطه خود به كار رفته‌اند منتهى نه بداعى اعلام بلكه به داعى بعث بنحو آكد چه آنكه مخبر در مقام طلب از وقوع مطلوبش خبر داده تا بدين‌وسيله اظهار كند كه صرفا وقوع آن را طالب بوده و راضى به تركش نمىباشد فلذا دلالت خبر بر بعث از دلالت صيغه امر آكد مىشود چنانچه در تمام صيغ انشائى حال به همين منوال است يعنى جملگى در معانى ايقاعيّه استعمال شده ولى به دواعى ديگر چنانچه شرح آن قبلا گذشت .\r\n\r\nتحرير و شرح\r\nحاصل فرموده مرحوم مصنّف در اين مقام آنست كه :\r\n\r\n","description":"","footnote":"","page_name":" 540 ","page_number":540},
  {"content":"\r\n\r\nاگرچه گفتيم جملات خبريّه گاهى در مقام طلب و بعث استعمال مىشوند و همچون صيغه امر دلالت بر وجوب دارند ولى ناگفته نماند كه استعمال اين جملات در مقام بعث نه از باب استعمال لفظ در غير موضوع له بوده تا مجاز شود بلكه در مقام مذكور باز اين جملات در همان معناى اخبار از وقوع نسبت استعمال شده منتهى نه بداعى اخبار بلكه بداعى بعث و طلب و همين معنا سرّ آكد بودن دلالت آنها بر وجوب از صيغه مىباشد چنانچه در كلّيّه صيغ انشائيّه حال به همين گونه بوده يعنى جملگى در همان معانى انشائيّه ايقاعيّه مربوط به خود استعمال شده ولى دواعى متفاوت مىشود مثلا همان‌طورىكه قبلا گفتيم صيغه استفهام هميشه در همان معناى انشاء طلب فهم استعمال مىشود ولى گاهى به همين داعى و زمانى به داعى انكار و در پاره‌اى اوقات به داعى تقرير و در بعضى ازمان به داعى ديگرى به كار مىرود و چون شرح اين مقوله سابقا بتفصيل گذشت كلام را در همين‌جا خاتمه مىدهيم .\r\nقوله : و لكنّه لا يخفى : ضمير منصوبى در « لكنّه » به معناى شأن مىباشد .\r\nقوله : انّه ليست الجمل الخبريّة : ضمير در « انّه » به معناى « شأن » مىباشد .\r\nقوله : فى غير معناها : ضمير مؤنّث مجرورى به جمل خبريّه عود مىكند .\r\nقوله : بل تكون مستعملة فيه : ضمير در « فيه » به معناى مربوط به خودشان راجع است .\r\nقوله : الّا انّه ليس بداعى الاعلام : ضمير در « انّه » به استعمال عود مىكند .\r\nقوله : حيث انّه اخبر : ضمير در « انّه » به مخبر راجع است .\r\nقوله : فى مقام طلبه : يعنى طلب مطلوبه .\r\nقوله : اظهارا بانّه لا يرضى الّا بوقوعه : ضمير در « انّه » به مخبر و در « بوقوعه » به مطلوب راجع است .\r\n\r\n","description":"","footnote":"","page_name":" 541 ","page_number":541},
  {"content":"\r\n\r\nقوله : فيكون آكد : ضمير در « يكون » به خبر راجع است و تقدير كلام چنين مىباشد :\r\nفيكون الخبر آكد من الصّيغة فى دلالته على البعث .\r\nقوله : من انّها ابدا تستعمل فى معانيها الايقاعيّة : ضميرهاى مؤنّث جملگى به صيغ انشائيّه راجعند .\r\nمتن : لا يقال كيف ، و يلزم الكذب كثيرا ، لكثرة عدم وقوع المطلوب كذلك فى الخارج تعالى اللّه و اولياؤه عن ذلك علوّا كبيرا .\r\nفانّه يقال انّما يلزم الكذب اذا اتى بها بداعى الاخبار و الاعلام لا لداعى البعث .\r\nكيف و الّا يلزم الكذب فى غالب الكنايات .\r\nفمثل : زيد كثير الرّماد او مهزول الفصيل لا يكون كذبا اذا قيل كناية عن جوده و لو لم يكن له رماد او فصيل اصلا و انّما يكون كذبا اذا لم يكن بجواد ، فيكون الطّلب بالخبر فى مقام التّأكيد ابلغ فانّه مقال بمقتضى الحال .\r\nترجمه :\r\n\r\nاشكال\r\nچگونه مىتوان گفت جملات خبريّه‌اى كه در مقام بعث و طلب استعمال مىشوند به ملاحظه اينكه مخبر از مطلوبش خبر مىدهد در دلالت بر وجوب از صيغه آكد هستند درحالىكه اگر واقعا چنين باشد و مخبر در مقام بعث از مطلوبش در خارج خبر بدهد بسا اين معنا مستلزم كذب و خلاف واقع مىگردد چه آنكه بسيار اتّفاق مىافتد كه مطلوب امر در خارج واقع نمىشود و بدين ترتيب در جملات اخباريّه صادره از حقتعالى به داعى بعث و\r\n\r\n","description":"","footnote":"","page_name":" 542 ","page_number":542},
  {"content":"\r\n\r\nطلب بايد نعوذ باللّه اسناد كذب به حضرتش داده شود تعالى اللّه و اولياؤه عن ذلك علوّا كبيرا .\r\n\r\nجواب\r\nكذب در صورتى لازم مىآيد كه مخبر بداعى اخبار و اعلام اين جملات را به كار برد نه در فرضى كه داعى او صرفا بعث و طلب مىباشد .\r\nچگونه اين‌طور نباشد و حال آنكه در غير اين صورت لازم مىآيد در غالب كنايات گوينده و كنايه‌آورنده مرتكب كذب شده باشد .\r\nمثلا در مثال : زيد كثير الرّماد ( يعنى زيد خاكسترش زياد مىباشد ) يا در مثل : زيد مهزول الفصيل ( زيد ناقه‌اش لاغر مىباشد ) اگر كلام كنايه از جود و سخاوت زيد باشد هرگز دروغ نبوده اگرچه براى زيد اصلا رماد و يا فصيلى نباشد .\r\nبلى زمانى اين كلام دروغ و كذب است كه وى شخص باسخاوتى نباشد .\r\nپس در نتيجه بايد گفت :\r\nطلب نمودن با جمله خبريّه در مقام تأكيد مراد و مبالغه در غرض ابلغ و رساتر مىباشد چه آنكه اين اسلوب از كلام به مقتضاى حال و مطابق با اعتبار مناسب مىباشد .\r\n\r\nتحرير و شرح\r\nحاصل اشكال « ان قلت » آنست كه :\r\nطالب آب اگر به بنده‌اش بگويد : اسقني ( به من آب بده ) اين جمله دلالت مىكند بر انشاء طلب آب ولى اگر بگويد : العبد يسقينى ( بنده به من آب مىدهد ) اين جمله مدلولش آنست كه بنده به مولا آب خواهد داد حال اگر اين امر در خارج واقع نشود كلام دروغ و كذب محض مىشود با توجّه به اين نكته\r\n\r\n","description":"","footnote":"","page_name":" 543 ","page_number":543},
  {"content":"\r\n\r\nمىگوييم تالى فاسدى كه بر اين مقاله مترتّب است آنكه در تمام جملات خبريّه‌اى كه در مقام بعث و طلب حقتعالى در قرآن شريف القاء فرموده يا از اولياء گرامش يعنى حضرات معصومين سلام اللّه عليهم اجمعين صادر گشته است و مكلّف عاصى به آن عمل نمىنمايد بايد ملتزم به كذب قائل شويم نعوذ باللّه از اين كلام و تعالى اللّه عن ذلك علوّا كبيرا .\r\nو حاصل جوابى كه مرحوم مصنّف از اين اشكال مىدهند اينست كه :\r\nدر صورتى اين جملات دروغ و كذب مىشوند كه بداعى اخبار و حكايت از واقع گفته شوند يعنى در اين صورت جاى اشكال است كه خبر با واقع چون مطابق نيست پس نعوذ باللّه متكلّم كاذب مىباشد ولى وقتى گفتيم اين جملات بداعى انشاء بعث و ايجاد طلب مىباشند با صيغه امر از اين نظر فرقى نداشته و به اين لحاظ كذبى در خارج لازم نمىآيد و لو مأمور و مكلّف عصيان كرد و مأمور به را انجام ندهد و نظير اين بحث عينا در كنايات نيز جارى است يعنى در عبارات كنائى مثل :\r\nزيد كثير الرّماد ، زيد مهزول الفصيل ، زيد جبان الكلب و امثال اين تعبيرات اگر اين جملات بداعى كنايه از سخاوت و كرم زيد گفته شوند هرگز كذبى لازم نيامده و لو اصلا رماد يا فصيل و يا كلبى براى زيد نباشد چه آنكه غرض اخبار از وجود اين اشياء براى زيد نبوده تا در صور فقدانشان كذب لازم آيد بلكه غرض اخبار از صفت سخاوت در وى مىباشد ازاين‌رو كذب اين جملات زمانى است كه زيد سخى و كريم نباشد .\r\nقوله : كيف و يلزم الكذب الخ : مقصود از كلمه « كيف » آنست كه چگونه جملات اخباريّه در مقام طلب دلالت بر وقوع مطلوب در خارج بنمايند .\r\nو كلمه « واو » حاليه مىباشد .\r\nقوله : عدم وقوع المطلوب كذلك : كلمه « كذلك » اشاره است به « فى مقام الطلب » .\r\n\r\n","description":"","footnote":"","page_name":" 544 ","page_number":544},
  {"content":"\r\n\r\nقوله : فانّه يقال : ضمير منصوبى در « فانّه » به معناى « شأن » مىباشد .\r\nقوله : اذا اتى بها بداعى الاخبار : ضمير در « بها » به جملات اخباريّه راجع است .\r\nقوله : زيد كثير الرّماد : وجه كنايه بودن اين مثال از سخاوت زيد اينست كه :\r\nكثرت رماد معلول كثرت طبّاخى است و كثرت طبّاخى معلول كثرت واردين و ميهمانان بوده و كثرت واردين و ميهمانان علامت كثرت جود و سخاوت ميزبان مىباشد .\r\nقوله : او مهزول الفصيل : كلمه « مهزول » يعنى لاغر و « فصيل » يعنى ناقه شيرده و وجه كنايه بودن اين مثال از جود و سخاوت زيد آنست كه :\r\nلاغر بودن ناقه معلول كثرت دوشيدن شير از آن بوده و كثرت دوشيدن شير معلول كثرت مصرف‌كننده و زيادى واردين بر صاحب ناقه بوده و كثرت واردين علامت جود وافر و سخاوت فراوان او مىباشد .\r\nقوله : اذا قيل كناية عن جوده : يعنى جود زيد .\r\nقوله : و لو لم يكن له رماد او فصيل : ضمير در « له » به زيد راجع است .\r\nقوله : اذا لم يكن بجواد : ضمير مستتر در « لم يكن » به زيد راجع است .\r\nقوله : فانّه مقال : ضمير در « فانّه » به خبر راجع است .\r\nمتن : هذا ، مع انّه اذا اتى بها فى مقام البيان فمقدّمات الحكمة مقتضية لحملها على الوجوب ، فانّ تلك النّكتة ان لم تكن موجبة لظهورها فيه ، فلا اقلّ من كونها موجبة لتعيّنه من بين محتملات ما هو بصدده ، فانّ شدّة مناسبة الاخبار بالوقوع مع الوجوب موجبة لتعيّن ارادته اذا كان بصدد البيان مع عدم نصب قرينة خاصّة على غيره فافهم .\r\n\r\n","description":"","footnote":"","page_name":" 545 ","page_number":545},
  {"content":"\r\n\r\nترجمه :\r\n\r\nبيان ديگر براى دلالت جملات خبريّه بر وجوب\r\nمرحوم مصنّف مىفرماين :\r\nمضافا به بيان گذشته ، تقرير ديگر براى دلالت جملات خبريّه بر وجوب اينست كه :\r\nدر مورد بيان و مقام اظهار غرض مقدّمات حكمت مقتضى است كه جملات خبريّه مزبور را بر وجوب حمل نمائيم چه آنكه نكته سابق الذّكر كه در وجه آكد بودن دلالت جملات خبرى بر وجوب گفته شد اگر سبب ظهور آنها در وجوب نباشد لااقلّ موجب آن است كه از بين تمام محتملات ديگر خصوص وجوب تعيّن پيدا كند ، زيرا شدّت مناسبت اخبار بوقوع نسبت با وجوب باعث اين مىشود كه در مورد بيان غرض با عدم نصب قرينه خاصّه بر غير وجوب خصوص وجوب متعيّن الإرادة گردد .\r\n\r\nتحرير و شرح\r\nحاصل فرموده مصنّف ( ره ) در اين مقام آنست كه :\r\nمتكلّم حكيم همچون شارع وقتى در مقام بيان مراد و درصدد اظهار غرض خود باشد يعنى مطلوبش بعث و طلب بوده و در چنين مقامى خواسته خود را به صورت جمله خبريّه بياورد مقدّمات حكمت مقتضى است كه اين جملات را بر وجوب حمل نمائيم .\r\nزيرا وقتى مخاطب مكلّف بوده و كلام در مورد تقيّه نباشد و از طرفى متكلّم هم بصدد بيان تمام مراد و كلّ غرض خويش بوده و قرينه‌اى هم بر جواز ترك و ترخيص مكلّف در آن نصب نكند اين امور مجموعا سبب آن مىشود كه كلامش را ظاهر در وجوب و طلب جدّى قرار دهد و بفرض كه چنين ظهورى بكلام نبخشد لااقلّ از بين تمام احتمالاتى كه در كلام داده\r\n\r\n","description":"","footnote":"","page_name":" 546 ","page_number":546},
  {"content":"\r\n\r\nمىشود همچون احتمال استحباب ، اباحه و ديگر احتمالات ، احتمال وجوب اولويّت پيدا كرده و بر تمام آنها مقدّم مىشود زيرا شدّت مناسبت اخبار و حكايت از وقوع نسبت در خارج با وجوب سبب آن مىشود كه اراده وجوب از كلام متعيّن قلمداد شود و از باب لزوم حمل كلام بر اقرب المجازات بعد از عدم اراده معناى حقيقى الزاما بايد كلام را دالّ بر لزوم و وجوب قرار دهيم مگر در موردى كه قرينه‌اى بر اراده غير وجوب در كلام آمده باشد .\r\nقوله : هذا : يعنى خذ ذا .\r\nقوله : مع انّه اذا اتى بها فى مقام البيان : ضمير در « انّه » و « اتى » به متكلّم و در « بها » به جملات خبريّه راجع مىباشد .\r\nقوله : فمقدّمات الحكمة مقتضية : مقدّمات حكمت سه امر مىباشد :\r\nالف : آنكه متكلّم در مقام بيان تمام مراد خويش بوده نه آنكه قضيّه را بنحو اهمال يا اجمال القاء نموده و بيش از آن غرضى نداشته باشد .\r\nب : قرينه‌اى كه موجب تعيين مراد بوده در كلام وجود نداشته باشد .\r\nج : قدر متيقّن در مقام تخاطب در بين نباشد .\r\nو شرح اين مقدّمات و تفصيل آن ان‌شاءالله در مبحث مطلق و مقيّد بطور مستوفى خواهد آمد .\r\nقوله : لحملها على الوجوب : ضمير مجرورى در « لحملها » به جمل خبريّه راجع است .\r\nقوله : فانّ تلك النّكتة : مقصود نكته‌اى است كه در وجه آكد بودن دلالت جمله خبريّه بر وجوب گفته شد .\r\nقوله : لظهورها فيه : ضمير مؤنّث در « ظهورها » به جملات خبريّه و ضمير مجرورى در « فيه » به وجوب عود مىكند .\r\nقوله : فلا اقلّ من كونها : ضمير در « كونها » به جملات خبريّه عود مىكند .\r\nقوله : لتعيّنه : يعنى لتعيّن الوجوب .\r\n\r\n","description":"","footnote":"","page_name":" 547 ","page_number":547},
  {"content":"\r\n\r\nقوله : ما هو بصدده : ضمير « هو » به متكلّم و در « بصدده » به ماء موصوله راجع است .\r\nقوله : لتعيّن ارادته : يعنى اراده وجوب .\r\nقوله : اذا كان بصدد البيان : ضمير مستتر در « كان » به متكلّم راجع است .\r\nقوله : على غيره : يعنى على غير الوجوب .\r\nمتن : المبحث الرّابع انّه اذا سلّم انّ الصّيغة لا تكون حقيقة فى الوجوب هل لا تكون ظاهرة فيه ايضا او تكون :\r\nقيل بظهورها فيه امّا لغلبة الاستعمال فيه او لغلبة وجوده او اكمليّته .\r\nو الكلّ كما ترى ، ضرورة انّ الاستعمال فى النّدب و كذا وجوده ليس باقلّ لو لم يكن باكثر .\r\nو امّا الاكمليّة فغير موجبة للظّهور اذ الظّهور لا يكاد يكون الّا لشدّة انس اللّفظ بالمعنى بحيث يصير وجها له و مجرّد الاكمليّة لا يوجبه كما لا يخفى .\r\nترجمه :\r\n\r\nمبحث چهارم\r\nاگر پذيرفتيم كه صيغه امر حقيقت در وجوب نيست ، آيا در آن ظاهر نيز نمىباشد يا ظهور دارد :\r\nبرخى از اصوليّون فرموده‌اند :\r\nصيغه ظاهر در وجوب مىباشد يا به جهت غلبه استعمال در وجوب و يا بخاطر غلب وجودى آن و يا به واسطه اكمل بودن آن از غيرش .\r\nولى هيچيك از اين سه وجه قابل اعتماد و استناد نيستند چه آنكه ضرورى و بديهى است كه استعمال صيغه در ندب و نيز وجود اين معنا ( ندب ) اگر بيشتر از وجوب نباشد كمتر نخواهد بود .\r\n\r\n","description":"","footnote":"","page_name":" 548 ","page_number":548},
  {"content":"\r\n\r\nو امّا وجه اكمليّت وجوب از غيرش : بايد بگوئيم اين امر موجب ظهور صيغه در آن نمىشود چه آنكه ظهور صرفا بخاطر شدّت انس لفظ به معنا است به‌طورى كه لفظ وجه و عنوان براى معنا بگردد درحالىكه مجرّد اكمليّت موجب اين امر نشده و نمىتواند صيغه را عنوان و وجه براى وجوب قرار دهد .\r\n\r\nتحرير و شرح\r\nحاصل فرموده مصنّف ( ره ) اينست كه :\r\nقبلا اثبات نموديم كه صيغه امر حقيقت در وجوب است و بدليل تبادر متمسّك شديم ، اكنون مىگوييم :\r\nبفرض تنزّل از اين معنا و تسليم عدم حقيقت بودنش در وجوب ببينيم آيا صيغه در وجوب ظاهر است يا حتّى ظهور نيز در آن نداشته بلكه نسبت آن با وجوب و ندب و ساير معانى همچون اباحه مساوى است .\r\nبرخى از اصوليّون فرموده‌اند :\r\nاگر صيغه امر حقيقت در وجوب نبوده لااقلّ ظاهر در آن مىباشد و دليل ما بر اين امر يكى از سه وجه ذيل مىباشد :\r\nالف : استعمال صيغه در وجوب بيش از استعمالش در ندب و ساير معانى است و نفس غلبه استعمالى باعث ظهور لفظ در معنا مىگردد .\r\nب : وجوب از نظر وجود و تحقّق در خارج بيش از ندب است و در محلّش مقرّر است كه غلبه وجودى باعث ظهور و انصراف لفظ به آن مىگردد .\r\nج : بين معانى كه از صيغه محتمل است وجوب از تمام اكمل بوده و كمال خود باعث ظهور لفظ در معنا مىباشد .\r\n\r\nمناقشه مرحوم مصنّف در وجوه سه‌گانه\r\nمرحوم مصنّف مىفرمايد :\r\nهيچيك از اين سه وجه قابل اعتماد و استناد نيست و دليل آن\r\n\r\n","description":"","footnote":"","page_name":" 549 ","page_number":549},
  {"content":"\r\n\r\nاينست كه :\r\nضرورى و بديهى است كه استعمال صيغه در ندب و همچنين وجود آن نه تنها كمتر از وجوب نبوده بلكه بيشتر از آن نيز مىباشد حتّى كار استعمال صيغه در ندب به مرحله‌اى رسيده كه برخى همچون مرحوم صاحب معالم استعمال صيغه در ندب را از مصاديق مجاز مشهور قرار داده‌اند و با اين وصف چگونه مىتوان وجود يا استعمال صيغه در وجوب را بيشتر از وجود يا استعمالش در ندب دانست .\r\nو بفرض اكثريّت ندب را اگر هم نگوئيم و به آن اصرار نشان ندهيم ولى اكثريّت وجوب از آن را هرگز قبول نمىكنيم بلكه لااقلّ بينشان از اين دو نظر تساوى قائل مىشويم و پرواضح است كه نسبت صيغه وقتى با هر دو متساوى شد ديگر مجالى براى ظهور آن در وجوب نبوده و اين ادّعاء بدون دليل است و امّا وجه سوّم كه اكمليّت وجوب از ندب و ساير محتملات باشد :\r\nمىگوئيم البتّه وجوب به ملاحظه آنكه مرحله اعلاى رجحان است از ندب و بطريق اولى از محتملات ديگر اكمل و اعلى است ولى صرف اكمليّت در باب ظهورات كافى نبوده و اين مقدار باعث آن نمىشود كه صيغه امر در وجوب ظاهر بوده و در ندب غير ظاهر چه آنكه ظهور لفظ در معنائى صرفا مستند به شدّت انس لفظ به معنا بوده به‌طورىكه اين الفت و انس باعث آن شود كه لفظ وجه و عنوان معنا گرديده و هرگاه لفظ را القاء مىكنند گويا معنا القاء شده و بدين‌وسيله به واسطه‌اش به معنا منتقل شوند درحالىكه اكمليّت وجوب از ندب به اين حدّ نبوده و هرگز نمىتواند لفظ را براى وجوب مرآت و وجه قرار دهد .\r\nقوله : انّه اذا سلّم : ضمير در « انّه » به معناى « شأن » مىباشد .\r\nقوله : لا تكون ظاهرة فيه : ضمير در « لا تكون » به صيغه و در « فيه » به وجوب راجع است .\r\n\r\n","description":"","footnote":"","page_name":" 550 ","page_number":550},
  {"content":"\r\n\r\nقوله : ايضا : يعنى همان‌طورىكه حقيقت در وجوب نيست ظاهر در آن نيز نمىباشد .\r\nقوله : او تكون : ضمير مستتر در آن به صيغه راجع است يعنى او تكون الصّيغة ظاهرة فى الوجوب .\r\nقوله : قيل بظهورها فيه : ضمير در « بظهورها » به صيغه و در « فيه » به وجوب راجع است .\r\nقوله : لغلبة الاستعمال فيه : يعنى غلبه استعمال صيغه در وجوب .\r\nقوله : او لغلبة وجوده : يعنى وجود وجوب .\r\nقوله : او اكمليّته : يعنى اكمليّت وجوب از ندب .\r\nقوله : و الكلّ كما ترى : اين عبارت اشاره است بجواب مرحوم مصنّف از سه وجه مذكور .\r\nقوله : و كذا وجوده : يعنى وجود ندب .\r\nقوله : ليس باقلّ : يعنى ليس باقلّ من الوجوب .\r\nقوله : لو لم يكن باكثر : ضمير در « لم يكن » به ندب راجع است .\r\nقوله : بحيث يصير وجها له : ضمير در « يصير » به لفظ و در « له » به معنا راجع است .\r\nقوله : و مجرّد الاكمليّة لا يوجبه : كلمه « واو » به معناى « حاليه » بوده و ضمير مفعولى در « لا يوجبه » به كون اللّفظ و الصّيغة وجها راجع است .\r\nمتن : نعم ، فيما كان الآمر بصدد البيان فقضيّة مقدّمات الحكمة هو الحمل على الوجوب ، فانّ النّدب كانّه يحتاج الى مئونة بيان التّحديد و التّقييد بعدم المنع من التّرك بخلاف الوجوب ، فانّه لا تحديد فيه للطّلب و لا تقييد ، فاطلاق اللّفظ و عدم تقييده مع كون المطلق فى مقام البيان كاف فى بيانه فافهم .\r\n\r\n","description":"","footnote":"","page_name":" 551 ","page_number":551},
  {"content":"\r\n\r\nترجمه :\r\n\r\nاستدراك\r\nبلى در موردى كه آمر در مقام بيان باشد مقتضاى مقدّمات حكمت آنست كه صيغه را بر وجوب حمل كنيم زيرا « ندب » به مئونه بيشترى كه عبارت از بيان تحديد و تقييد به عدم منع از ترك باشد احتياج دارد بخلاف وجوب چه آنكه طلب در آن محدود نبوده و نيازى به تقييد ندارد ، ازاين‌رو بايد بگوئيم نفس اطلاق لفظ و عدم تقييدش به قيد با اين فرض كه مطلق در مقام بيان است خود در بيان وجوب و حمل لفظ برآن كافى مىباشد .\r\n\r\nتحرير و شرح\r\nحاصل استدراك مرحوم مصنّف در اينجا آنست كه :\r\nاگرچه گفتيم پس از حقيقت نبودن صيغه امر در وجوب هيچ دليلى بر ظاهر بودنش در اين معنا در دست نيست ولى در عين حال بايد گفت :\r\nدر موردى كه آمر در مقام بيان تمام غرض خود بوده و ساير مقدّمات حكمت نيز فراهم باشد مقتضاى آن اينست كه صيغه را بر وجوب بايد حمل نمود زيرا ندب به ملاحظه نيازش به قيد « عدم منع از ترك » و احتياجش بتحديد نمودن رجحان به قرينه نيازمند بوده و فرض اينست كه قرينه‌اى بر تعيين مراد در بين نيست و نفس فقدان قرينه خود كافى در نفى اراده ندب مىباشد .\r\nبخلاف وجوب كه اراده‌اش به قرينه احتياجى نداشته بلكه اطلاق لفظ در حمل آن بر وجوب كفايت مىكند و بدين ترتيب مقدّمات حكمت اين معنا را بر ندب ترجيح داده و باعث آن مىشود كه اطلاق صيغه را برآن حمل نمائيم .\r\nقوله : فانّه لا تحديد فيه للطّلب : ضمير در « فانّه » به معناى « شأن » بوده و ضمير در « فيه » به وجوب راجع است .\r\nقوله : كاف فى بيانه : يعنى فى بيان الوجوب .\r\n\r\n","description":"","footnote":"","page_name":" 552 ","page_number":552},
  {"content":"\r\n\r\nمتن : المبحث الخامس انّ اطلاق الصّيغة هل يقتضى كون الوجوب توصّليّا ، فيجزى اتيانه مطلقا و لو بدون قصد القربة أو لا ، فلا بدّ من الرّجوع فيما شكّ فى تعبّديّته و توصّليّته الى الاصل .\r\nلا بدّ فى تحقيق ذلك من تمهيد مقدّمات :\r\nترجمه :\r\n\r\nمبحث پنجم\r\nاطلاق صيغه امر آيا مقتضى است كه وجوب توصّلى بوده در نتيجه آوردن آن بطور مطلق و بدون قصد قربت مجزى است يا چنين نمىباشد .\r\nبنابراين در موردى كه نسبت به تعبّدى و توصّلى بودن شىء شكّ كنيم و لازم است باصل رجوع شود بايد بگوئيم در تحقيق اين مسئله از تمهيد چند مقدّمه ناچار و ناگزير هستيم :\r\n\r\nتحرير و شرح\r\nوجوب به اعتبارى بر دو قسم است :\r\n1 - وجوب تعبّدى .\r\n2 - وجوب توصّلى .\r\nمقصود از وجوب تعبّدى آنست كه بدون قصد قربت و نيّت تقرّب حاصل نشود همچون وجوبى كه در عبادات مىباشد .\r\nو مراد از وجوب توصّلى صرف لزوم اتيان شىء بوده بدون آنكه حاجتى به قصد قربت باشد مانند وجوب ازاله نجاست از لباس و بدن براى نماز .\r\nپس از ذكر اين مقدّمه كوتاه مىگوييم :\r\nدر موردى كه تعبّدى يا توصّلى بودن وجوبى محرز و مشخّص باشد\r\n\r\n","description":"","footnote":"","page_name":" 553 ","page_number":553},
  {"content":"\r\n\r\nجاى صحبت و بحث نيست امّا در جائى كه هيچيك از اين دو را احراز نكرده‌ايم آيا مىتوان گفت صرف اطلاق صيغه مقتضى تعبّدى بودن واجب يا توصّلى بودن آن است يا براى تعيين هركدام نياز به قرينه مىباشد پرواضح است كه اگر اصل اوّلى را اين‌طور تقرير نموديم :\r\nاصل اوّلى آنست كه اطلاق صيغه اقتضاء دارد كه وجوب توصّلى باشد .\r\nدر مورد شكّ بايد ملتزم شويم كه صرف اتيان بمأمور به كافى بوده و تحقّق و امتثالش وابسته به قصد قربت نيست .\r\nو اگر اصل اوّلى را بر اين استوار نموديم كه اطلاق صيغه مقتضى آنست كه وجوب تعبّدى است .\r\nلا جرم بدون قصد قربت امتثال حاصل نشده و عمل در خارج اطاعت نگرديده است .\r\nحال براى تأسيس اصل برطبق هريك از اين دو امر و تعيين حقّ ناگزيريم از ذكر سه مقدّمه :\r\nقوله : فيجزى اتيانه مطلقا : ضمير در « اتيانه » به مأمور به راجع است .\r\nمتن : إحداها الوجوب التّوصّلى هو ما كان الغرض منه يحصل بمجرّد حصول الواجب و يسقط بمجرّد وجوده بخلاف التّعبّدى ، فانّ الغرض منه لا يكاد يحصل بذلك ، بل لا بدّ فى سقوطه و حصول غرضه من الاتيان به متقرّبا به منه تعالى .\r\nترجمه :\r\n\r\nمقدّمه اوّل\r\nوجوب توصّلى عبارتست از آنكه غرض بمجرّد تحقّق واجب حاصل شده و به صرف وجودش ساقط شود ، بخلاف وجوب تعبّدى ، چه آنكه غرض از\r\n\r\n","description":"","footnote":"","page_name":" 554 ","page_number":554},
  {"content":"\r\n\r\nآن به اين مقدار حاصل نشده بلكه به ناچار در سقوط و حصول مراد از آن ناگزيريم از اينكه واجب را به قصد قربت به حضرت حقتعالى بياوريم .\r\n\r\nتحرير و شرح\r\nقوله : إحداها : يعنى احدى المقدّمات .\r\nقوله : هو ما كان الغرض منه : ضمير « هو » به وجوب توصّلى راجع بوده و ضمير در « منه » به ماء موصوله عود مىكند .\r\nقوله : و يسقط بمجرّد وجوده : ضمير در « يسقط » به غرض و در « وجوده » به واجب عود مىنمايد .\r\nقوله : فانّ الغرض منه : ضمير در « منه » به تعبّدى راجع است .\r\nقوله : لا يكاد يحصل بذلك : مشار اليه « ذلك » مجرّد وجود مىباشد .\r\nقوله : بل لا بدّ فى سقوطه : ضمير در « سقوطه » به غرض از تعبّدى راجع است .\r\nقوله : حصول غرضه : يعنى غرض آمر .\r\nقوله : من الاتيان به متقرّبا به منه : ضمير در « به » اوّلى به تعبّدى و در « به » دوّمى به « اتيان » راجع بوده و در « منه » به حقتعالى عود مىكند و كلمه « من » به معناى « الى » است .\r\nمتن : ثانيتها انّ التّقرّب المعتبر فى التّعبّدىّ ان كان بمعنى قصد الامتثال و الاتيان بالواجب بداعى امره كان ممّا يعتبر فى الطّاعة عقلا ، لا ممّا اخذ فى نفس العبادة شرعا .\r\nو ذلك لاستحالة اخذ ما لا يكاد يتأتّى الّا من قبل الأمر بشيء فى متعلّق ذاك الأمر مطلقا شرطا او شطرا ، فما لم تكن نفس الصّلاة متعلّقة للأمر لا يكاد يمكن اتيانها به قصد امتثال امرها .\r\n\r\n","description":"","footnote":"","page_name":" 555 ","page_number":555},
  {"content":"\r\n\r\nترجمه :\r\n\r\nمقدّمه دوّم\r\nتقرّبى كه در واجبات تعبّدى معتبر است اگر به معناى قصد امتثال و آوردن واجب به داعى امر باشد حتما از امورى است كه عقلا در اطاعت مأمور به ملاحظه شده است نه از امورى كه در نفس عبادت از جانب شرع اعتبار گشته .\r\nو وجه آن اينست كه اخذ شيئى كه حاصل نمىشود مگر از ناحيه امر به شىء مستحيل است در متعلّق امر اخذ شود مطلقا ، چه بنحو شرط و چه بطور شطر و جزء .\r\nبنابراين بايد گفت :\r\nتا مادامىكه نماز متعلّق امر قرار نگرفته و امر به آن نشده ممكن نيست آن را به قصد امتثال امر بتوان آورد .\r\n\r\nتحرير و شرح\r\nحاصل فرموده مصنّف در اين عبارات آنست كه :\r\nگفته شد در واجب تعبّدى ، قصد قربت و نيّت تقرّب لازم است و بدون آن عمل تحقّق پيدا نمىكند .\r\nاكنون مىگوييم :\r\nبراى تقرّب معانى مختلفى ذكر شده كه نوعا معناى ذيل را مورد اعتماد قرار مىدهند :\r\nتقرّب يعنى عمل را به قصد امتثال امرى كه به آن تعلّق گرفته بايد آورد مثلا :\r\nتقرّب در نماز يعنى مكلّف نمازى را كه مىخواند به اين قصد بياورد كه خداوند در قرآن مجيد به آن امر نموده و فرموده است : اقيموا الصّلاة .\r\nپس اتيان نماز به قصد امتثال اقيموا تقرّب مىباشد .\r\n\r\n","description":"","footnote":"","page_name":" 556 ","page_number":556},
  {"content":"\r\n\r\n\r\nاعتبار عقلى و يا شرعى بودن قصد تقرّب\r\nدر صورتى كه تقرّب را به معناى فوق الذّكر بدانيم چنانچه مشهور در تفسير آن همين را اختيار كرده‌اند جاى بحث و صحبت است كه آيا اعتبار آن در عبادات عقلى است و يا شرعى :\r\nبايد بگوئيم :\r\nاز نظر ما اين اعتبار عقلى مىباشد يعنى اعتبار تقرّب در واجبات عبادى به معناى مذكور بدليل عقل است نه شرع .\r\n\r\nدليل بر عقلى بودن اعتبار قصد تقرّب\r\nو دليل ما بر اين مدّعا آنست كه :\r\nطبق تفسيرى كه براى تقرّب شد ، تقرّب عبارتست از اتيان عمل به قصد امرى كه از جانب شرع به آن تعلّق گرفته است با توجّه به اين معنا مىگوييم :\r\nپس قربت از عناوين منتزعه بعد از امر مىباشد يعنى تا امر به عملى تعلّق نگيرد تحقّق آن ممكن نيست زيرا آوردن عمل به قصد امر متوجّه به عمل موقوف است به تقدّم امر پس چگونه مىتوان قصد امتثال امر را كه پس از آن تحقّق مىيابد در متعلّق امر لحاظ و اعتبار نمود درحالىكه اين اعتبار مستلزم تقدّم شىء بر خودش مىشود .\r\nو تقرير آن چنين است :\r\nتا امر به فعل تعلّق نگيرد اتيانش به قصد امر ممكن نيست پس تقرّب موقوف به توجّه امر مىباشد به اين معنا كه وجود امر بايد قبل از تقرّب باشد حال\r\n\r\n","description":"","footnote":"","page_name":" 557 ","page_number":557},
  {"content":"\r\n\r\nاگر بخواهيم تقرّب را در متعلّق امر ملاحظه كرده و بگوئيم مثلا شارع فرموده است :\r\nاقيموا الصّلاة متقرّبا لازمه‌اش اينست كه تقرّب از باب تقدّم موضوع بر حكم پيش از امر باشد و چون فرض نموديم كه امر نيز بر تقرّب مقدّم است لاجرم از اعتبار تقرّب در متعلّق امر لازم مىآيد كه تقرّب قبل از امرى باشد كه آن امر پيش از تقرّب است و بدين ترتيب تقدّم تقرّب بر خودش لازم مىآيد و استحاله آن احتياجى به بيان و تقرير ندارد .\r\nقوله : ثانيتها : يعنى ثانية المقدّمات .\r\nقوله : بداعى امره : ضمير در « امره » به واجب راجع است .\r\nقوله : كان ممّا يعتبر فى الطّاعة عقلا : ضمير در « كان » به تقرّب راجع است .\r\nقوله : و ذلك لاستحالة الخ : مشار اليه « ذلك » اعتبار تقرّب بحسب دليل عقلى نه شرعى مىباشد .\r\nقوله : لا يكاد يمكن اتيانها به قصد امتثال امرها : ضمير در « اتيانها » و « امرها » به صلاة راجع است .\r\nمتن : و توهّم امكان تعلّق الامر بفعل الصّلاة بداعى الامر و امكان الاتيان بها بهذا الدّاعى ، ضرورة امكان تصوّر الامر بها مقيّدة و التّمكّن من اتيانها كذلك بعد تعلّق الامر بها ، و المعتبر من القدرة المعتبرة عقلا فى صحّة الامر انّما هو فى حال الامتثال ، لا حال الامر واضح الفساد ، ضرورة انّه و إن كان تصوّرها كذلك به مكان من الامكان ، الّا انّه لا يكاد يمكن الاتيان بها بداعى امرها لعدم الامر بها ، فانّ الامر حسب الفرض تعلّق بها مقيّدة بداعى الامر و لا يكاد يدعوا لامر الّا الى ما تعلّق به لا الى غيره .\r\n\r\n","description":"","footnote":"","page_name":" 558 ","page_number":558},
  {"content":"\r\n\r\nترجمه :\r\n\r\nتوهّم و دفع آن\r\nمرحوم مصنّف مىفرماين :\r\nاين توهّم كه بگوئيم :\r\nممكنست امر شارع ، به نماز به داعى امر تعلّق بگيرد و اتيان به چنين نمازى به داعى مزبور نيز امر ممكنى مىباشد چه آنكه ضرورى و بديهى است آمر مىتواند نماز مقيّد به داعى امر را تصوّر نموده و به آن امر كند و مكلّف نيز قادر است پس از تعلّق امر چنين نمازى را اتيان نموده و امر مذكور را اطاعت كند و آنچه در صحّت امر و تعلّق آن به مأمور به عقلا از حيث قدرت معتبر است ، همان قدرت مكلّف بر اتيان عمل در حال امتثال مىباشد نه قدرت در حال امر و اين امر با فرضى كه نموديم ممكن و قابل تحقّق مىباشد ، واضح الفساد است .\r\nزيرا بديهى و ضرورى است كه اگرچه تصوّر نماز به داعى امر قابل تصوّر براى آمر بوده و آن امر ممكنى مىباشد ولى اتيان مكلّف به چنين نمازى ممكن نمىباشد زيرا امر به آن تعلّق نگرفته چه آنكه امر بحسب فرض به نماز مقيّد به داعى امر تعلّق گرفته نه بنفس نماز و هرگز آمر مكلّف دعوت نمىكند مگر به آنچه امر به آن تعلّق گرفته نه به غير آن .\r\n\r\nتحرير و شرح\r\nحاصل توهّم آنست كه :\r\nاينكه گفته شد قصد تقرّب و نيّت قربت صرفا از امور معتبر عقلى است نه شرعى و ممكن نيست شارع آن را در عبادات اعتبار كند كلام درستى نيست بلكه با بيان ذيل مىتوان اين معنا را تصحيح نمود و بيان كرد كه تقرّب و قصد قربت ممكنست شرعا در عبادات معتبر باشد .\r\nو آن اينست كه :\r\n\r\n","description":"","footnote":"","page_name":" 559 ","page_number":559},
  {"content":"\r\n\r\nابتداء شارع نماز با قصد قربت يعنى نماز مقيّد به داعى امر را تصوّر و سپس به آن امر نموده و پرواضح است كه مكلّف پس از تعلّق امر شارع به چنين نمازى كه مقيّد به داعى قربت است قادر بوده و از امتثالش متمكّن مىباشد زيرا مناط در اعتبار قدرت ، قدرت حال امتثال است نه در حال امر لذا شارع در همان حال امر به قدرت مكلّف در وقت اتيان فعل كه مرحله بعد از تعلّق امر است ملاحظه نموده و چون آن را در اين ظرف امر مقدور و ممكنى در حقّ وى مىبيند امرش را به نماز به نيّت قربت كه متصوّرش بوده متوجّه كرده و همين نماز را از وى مطالبه نموده است .\r\nو حاصل دفع اين توهّم آنست كه :\r\nالبتّه تصوّر نماز با نيّت قربت به شرحى كه ذكر شد براى آمر كه شارع مقدّس باشد ممكن است .\r\nمنتهى بايد بگوئيم :\r\nلازمه اين تقرير آنست كه مكلّف بر نفس نماز و آوردن آن قادر نمىباشد زيرا طبق فرضى كه در اين تقرير شده نماز مطلق مورد امر نبوده بلكه نماز مقيّد به نيّت تقرّب متعلّق امر است نه نفس نماز بدون قيد و چون چنين است پس مكلّف بر آوردن نفس نماز به داعى امر قادر نيست زيرا چنانچه گفتيم اين نماز متعلّق امر نمىباشد تا مكلّف بتواند آن را بداعى امر بياورد .\r\nو حاصل آنكه :\r\nاگر متكلّم نماز مقيّد به داعى امر را تصوّر نموده و سپس به اين مقيّد امر كرده بايد بگوئيم :\r\nمكلّف بر امتثال نفس صلاة و آوردن صلاة مطلق به قصد قربت قادر و متمكّن نيست زيرا چنين نمازى متعلّق امر شارع نمىباشد .\r\nو اگر مطلق صلاة بدون ملاحظه قيد را تصوّر كرده و به آن امر نموده پس قصد قربت در متعلّق امر لحاظ نشده و اشكال سابق عود مىكند يعنى مىگوييم دليل اعتبار آن عقل است نه شرع .\r\n\r\n","description":"","footnote":"","page_name":" 560 ","page_number":560},
  {"content":"\r\n\r\nقوله : بفعل الصّلاة بداعى الامر : يعنى نماز مقيّد به « داعى امر » .\r\nقوله : و امكان الاتيان بها : ضمير در « بها » به صلاة بداعى الامر راجع است .\r\nقوله : تصوّر الامر بها مقيّدة : ضمير در « بها » به صلاة راجع بوده و مراد از « مقيّدة » تقييد نماز به قيد « داعى الامر » مىباشد .\r\nقوله : و التّمكّن من اتيانها كذلك : يعنى تمكّن مكلّف از اتيان نماز بقيد داعى امر .\r\nقوله : واضح الفساد : خبر است براى « توهّم » .\r\nقوله : ضرورة انّه و ان كان تصوّرها كذلك : ضمير در « انّه » به معناى « شأن » بوده و در « تصوّرها » به صلاة راجع بوده و مراد از « كذلك » مقيّدة بداعى الامر مىباشد .\r\nقوله : الّا انّه لا يكاد يمكن : ضمير در « انّه » به معناى « شأن » مىباشد .\r\nقوله : الاتيان بها بداعى امرها : ضميرهاى مؤنّث به صلاة راجع است .\r\nقوله : لعدم الامر بها : ضمير در « بها » به صلاة غير مقيّد راجع است .\r\nقوله : الّا الى ما تعلّق به : و مقصود از « ما تعلّق به الامر » نماز مقيّد است .\r\nقوله : لا الى غيره : يعنى لا الى غير ما تعلّق به و مراد از « غيره » نماز مطلق و غير مقيّد است .\r\nمتن : ان قلت نعم ، و لكن نفس الصّلاة ايضا صارت مأمورا بها بالامر بها مقيّدة .\r\nقلت كلّا ، لانّ ذات المقيّد لا تكون مأمورا بها ، فانّ الجزء التّحليلى العقلى لا يتّصف بالوجوب اصلا ، فانّه ليس الّا وجودا واحدا واجبا بالوجوب النّفسيّ كما ربّما يأتى فى باب المقدّمة .\r\n\r\n","description":"","footnote":"","page_name":" 561 ","page_number":561},
  {"content":"\r\n\r\nترجمه : سؤال\r\nبلى چنين است كه ذكر شد ولى در عين حال نفس نماز نيز به واسطه امر به نماز مقيّد مأمور به مىباشد .\r\nجواب\r\nنه چنين است هرگز ، زيرا ذات مقيّد مأمور به نيست چه آنكه جزء تحليلى عقلى هرگز متّصف بوجوب نمىباشد و دليل بر اين كلام آنست كه در مورد بحث يك وجود كه واجب نفسى است بيشتر نبوده و آن طبق تعلّق گرفتن امر به نماز مقيّد همان مقيّد مىباشد و غير از اين وجوب ، وجوب ديگرى كه متعلّق به هريك از ذات نماز و قيد به تنهائى تعلّق گرفته باشد وجود ندارد چنانچه در مبحث مقدّمه شرح اين معنا خواهد آمد .\r\nتحرير و شرح\r\nحاصل سؤال و خلاصه اشكال اينست :\r\nاگرچه طبق تقرير گذشته متعلّق امر را نماز مقيّد به نيّت قربت و داعى امتثال فرض نموديم ولى در عين حال اين‌طور نيست كه ذات نماز به استثناى قيد از تعلّق امر بىبهره باشد و توضيح آن اينست كه :\r\nهر مقيّدى مشتمل بر قيدى بوده كه ملاحظه آن قيد بعنوان جزء يا شرط مقدّمه حصول مقيّد مىباشد پس مقيّد به ملاحظه اينكه مقيّد است ذو المقدّمه و ذات مقيّد و قيد هركدام مقدّمه حصول ذو المقدّمه مىباشند و در محلّش مقرّر است وقتى امر به ذو المقدّمه تعلّق گرفت چون حصول آن موقوف بر تحقّق مقدّمه است لاجرم امر بمقدّمه نيز تعلّق مىگيرد .\r\nبنابراين هركدام از ذات نماز و قيد تقرّب مقدّمه براى حصول مقيّد يعنى نماز مقيّد به نيّت تقرّب مىباشند و وقتى فرض كرديم كه نماز مقيّد متعلّق امر بود هركدام از دو مقدّمه نيز مورد امر قرار گرفته و بدين ترتيب نفس\r\n\r\n","description":"","footnote":"","page_name":" 562 ","page_number":562},
  {"content":"\r\n\r\nنماز مأمور به واقع مىشود .\r\nو حاصل جوابى كه مرحوم مصنّف از اين اشكال مىدهند اينست كه :\r\nهرگز چنين نمىباشد و اين تقرير با واقع مطابق نيست زيرا در مورد بحث يك وجود كه بواجب نفسى متّصف است بيشتر در بين نبوده و آن همان نماز مقيّد به قيد تقرّب است و بايد توجّه داشت كه مقيّد اگرچه داراى جزء بوده و مىتوان هريك از ذات نماز و قيد تقرّب را جزء مقيّد به تقرّب دانست ولى اين دو جزء ، از اجزاء تحليلى عقلى بوده نه جزء خارجى و وقتى چنين بود آنچه در خارج متحقّق است يك وجود بوده و آن مقيّد بتقرّب مىباشد كه متعلّق وجوب قرار گرفته و بدين ترتيب موجود متعلّق امر تنها يك وجود بوده و وجوبى كه به آن تعلّق گرفته وجوب نفسى مىباشد بدون اينكه اثرى از مقدّمه در خارج در بين باشد ، پس در نتيجه بايد گفت اگر متعلّق امر را نماز مقيّد به تقرّب بدانيم ديگر نفس نماز يعنى نماز مطلق مأمور به نبوده و همان اشكال گذشته ما لازم مىآيد .\r\nقوله : بالامر بها مقيّدة : ضمير در « بها » به صلاة راجع بوده و كلمه « مقيّدة » حال است از ضمير مجرورى در « بها » .\r\nقوله : فانّ الجزء التّحليلى العقلى : مقصود از « جزء تحليلى » ذات مقيّد يعنى نماز مىباشد .\r\nقوله : فانّه ليس الّا وجودا الخ : ضمير در « فانّه » به « واجب » راجع است .\r\nمتن : ان قلت نعم ، لكنّه اذا اخذ قصد الامتثال شرطا و امّا اذا اخذ شطرا فلا محالة نفس الفعل الّذى تعلّق الوجوب به مع هذا القصد يكون متعلّقا للوجوب .\r\nاذ المركّب ليس الّا نفس الاجزاء بالاسر و يكون تعلّقه بكلّ به عين تعلّقه بالكلّ و يصحّ ان يؤتى به بداعى ذاك الوجوب ، ضرورة صحّة الاتيان باجزاء\r\n\r\n","description":"","footnote":"","page_name":" 563 ","page_number":563},
  {"content":"\r\n\r\nالواجب بداعى وجوبه .\r\nترجمه : سؤال ديگر\r\nبلى ، همان‌طورىكه گفته شد يك وجود در اينجا هست كه متّصف بوجوب نفسى مىباشد ولى در صورتى كه قصد امتثال را شرط آن فرض كنيم ، امّا در وقتىكه آن را شطر و جزء بدانيم ناچار نفس فعلى كه وجوب به آن با قصد امتثال تعلّق گرفته نيز متعلّق وجوب واقع مىشود ، زيرا مركّب صرفا همان تمام اجزاء بوده و تعلّقش به هريك از اجزاء عين تعلّقش بمجموع مىباشد و صحيح است كه آن را به داعى امتثال اتيان نمود چه آنكه ضرورى و بديهى است كه اجزاء واجب را مىتوان به داعى و به قصد وجوب انجام داد .\r\nتحرير و شرح\r\nحاصل سؤال و اشكال مذكور اينست كه :\r\nقصد امتثال و نيّت تقرّب را به دو نحو در نماز مىتوان ملاحظه و اعتبار نمود :\r\nالف : بطور قيد و شرط به‌نحوىكه تقيّد نماز به آن داخل در نماز بوده ولى نفس قيد « قصد تقرّب » از نماز خارج باشد .\r\nب : بنحو جزء و شطر به‌طورى كه نماز را مركّب از ركوع و سجود و تكبير و قرائت و نيّت تقرّب و . . . مركّب بدانيم و نيّت قربت همچون اجزاء ديگر علّت مقوّمه نماز باشد .\r\nدر صورت اوّل كه نيّت تقرّب بنحو قيد و شرط در نماز ملاحظه مىشود البتّه تقريرى كه شما در جواب « ان قلت » اوّلى نموده و اظهار داشتيد كه در اينجا يك وجود بيشتر نبوده كه همان نماز بوده و متّصف بوجوب نفسى مىباشد كلام متين و صحيحى است و ما نيز آن را قبول داريم .\r\nولى در فرض دوّم كه قصد امتثال و نيّت قربت جزء نماز در نظر\r\n\r\n","description":"","footnote":"","page_name":" 564 ","page_number":564},
  {"content":"\r\n\r\nگرفته شده قطعا دو وجوب در اينجا مىباشد :\r\n1 - وجوبى كه به نماز با قصد قربت متعلّق مىباشد .\r\n2 - وجوبى كه به نفس نماز تعلّق گرفته .\r\nچه آنكه مركّب نفس اجزاء بوده و قهرا تعلّق وجوب به آن عبارتست از همان وجوبى كه باجزاء بطور علىحدّه و جداگانه تعلّق گرفته به اين معنا كه وقتى فرض كرديم مجموع و كلّ نماز با قصد تقرّب متعلّق امر قرار گرفته و لازم است آن را با قصد امتثال و تقرّب اتيان نمود پس جزء از اين كلّ را كه نفس نماز باشد بدين ترتيب مىتوان متعلّق امر دانسته و به همان داعى امتثال و نيّت تقرّب اتيانش كرد و با اين تقرير اشكال استحاله اعتبار نيّت قربت در عبادات از طريق دليل شرعى منتفى مىگردد .\r\nقوله : لكنّه اذا اخذ قصد الامتثال الخ : ضمير در « لكنّه » به مأمور به نبودن ذات مقيّد راجع است .\r\nقوله : اذ المركّب ليس الّا نفس الاجزاء : مقصود از « مركّب » نماز با قصد تقرّب مىباشد .\r\nقوله : بالاسر : يعنى : بتمامه و كماله .\r\nقوله : و يكون تعلّقه بكلّ : يعنى تعلّق وجوب بكلّ من الاجزاء ، بنابراين تنوين در « بكلّ » عوض از مضاف اليه محذوف يعنى « الاجزاء » مىباشد .\r\nقوله : به عين تعلّقه بالكلّ : ضمير در « تعلّقه » به وجوب راجع بوده و كلمه « بالكلّ » يعنى بالمجموع .\r\nقوله : ان يؤتى به بداعى ذاك الوجوب : ضمير در « به » به مجموع راجع بوده و مقصود از « ذاك الوجوب » همان وجوبى است كه باجزاء تعلّق گرفته است .\r\nمتن : قلت مع امتناع اعتباره كذلك ، فانّه يوجب تعلّق الوجوب بامر\r\n\r\n","description":"","footnote":"","page_name":" 565 ","page_number":565},
  {"content":"\r\n\r\nغير اختيارى ، فانّ الفعل و ان كان بالارادة اختياريّا الّا انّ ارادته حيث لا تكون بارادة اخرى و الّا لتسلسلت ليست باختياريّة كما لا يخفى .\r\nانّما يصحّ الاتيان بجزء الواجب بداعى وجوبه فى ضمن اتيانه بهذا الدّاعى و لا يكاد يمكن الاتيان بالمركّب من قصد الامتثال بداعى امتثال امره .\r\nترجمه : جواب\r\nمضافا به اينكه ممتنع است قصد تقرّب را بتوان بنحو شطر و جزء در نماز اعتبار كرد چه آنكه لازمه اين اعتبار تعلّق گرفتن وجوب بامر غير اختيارى است زيرا نماز اگرچه به واسطه اراده اختيارى بوده ولى قصد و اراده آن چونكه مستند به اراده ديگرى نبايد باشد و الّا مستلزم تسلسل است لاجرم امر غير اختيارى مىشود .\r\nاشكال دوّم اينكه : اتيان بجزء واجب به داعى وجوب بايد در ضمن اتيان فعل به قصد وجوب حاصل شود و اساسا ممكن نيست مركّب از نماز و داعى وجوب را به داعى امتثال آورد زيرا قبل از تعلّق امر ، مركّبى كه يك جزئش قصد امتثال و داعى قربت باشد تحقّق و وجود نداشته تا امر به آن تعلّق گيرد .\r\nتحرير و شرح\r\nحاصل جوابى كه مرحوم مصنّف از سؤال مذكور مىدهند اينست كه :\r\nتقريب مزبور و تقريرى كه در ذيل « ان قلت » شد دو اشكال دارد به اين شرح :\r\nاشكال اوّل\r\nنيّت قربت چه بنحو شطر و چه بطور شرط قابل اعتبار از ناحيه شارع\r\n\r\n","description":"","footnote":"","page_name":" 566 ","page_number":566},
  {"content":"\r\n\r\nمقدّس نمىباشد زيرا مستلزم تالى فاسدى است كه التزام به آن امر غيرممكنى مىباشد .\r\nو شرح اين تالى فاسد آنست كه :\r\nجميع اجزاء و شرائط نماز از قبيل قرائت ، ركوع ، سجود ، تشهّد ، سلام ، توجّه به قبله ، تحصيل طهارت و غيره به واسطه اراده مكلّف و اتيان وى به آنها از امور اختياريّه محسوب شده و از تعلّق وجوب شرعى به آنها هيچ‌گونه مانع و رادعى وجود ندارد ولى قصد و اراده تقرّب را نمىتوان در زمره آنها بعنوان جزء و يا شرط ملاحظه و اعتبار نمود چه آنكه اين اعتبار مستلزم آنست كه همچون ساير اجزاء و شروط اراده تقرّب بايد متعلّق اراده قرار گيرد يعنى همان‌طورىكه مكلّف پس از ايجاب شارع نسبت به اجزاء مانند ركوع و سجود براى اتيان آنها اراده مىنمايد لازم است پس از ايجاب ، نسبت به اين جزء يعنى اراده تقرّب نيز اراده ديگرى بنمايد و چون تمام افعال را مىتوان متعلّق اراده قرار داد و لكن نفس اراده را ممكن نيست چنين نمود زيرا در صورت تعلّق گرفتن اراده به اراده تقرّب اشكال تسلسل پيش مىآيد لاجرم اراده تقرّب را بايد از امور غير ارادى و غير قابل اختيار تلقّى نمود و از تعلّق ايجاب شرعى به آن لازم مىآيد كه متعلّق وجوب امر غير اختيارى بوده كه تصديق آن درست نمىباشد .\r\nپس حاصل اين اشكال آنست كه اگر اراده قربت و نيّت تقرّب شرعا واجب باشد لازمه آن اينست كه وجوب شرعى به امر غير اختيارى تعلّق گرفته و شارع مقدّس امرى را كه در اختيار مكلّف نيست از وى طلب كرده باشد .\r\nمقاله مؤلّف مؤلّف گويد :\r\nاگرچه همان‌طورىكه مرحوم مصنّف فرمودند تمام افعال مستند به اراده و اختيار بوده ولى نفس اراده و اختيار را نمىتوان متعلّق اراده قرار داد چه\r\n\r\n","description":"","footnote":"","page_name":" 567 ","page_number":567},
  {"content":"\r\n\r\nآنكه در اين صورت اشكال و محذور تسلسل پيش مىآيد ولى در عين حال بايد گفت :\r\nتمام افعال ارادى و اختيارى مستند به اراده بوده امّا اراده مستند به ذات خود مىباشد همان‌طورىكه گفته‌اند :\r\nكلّ ما بالعرض لا بدان ينتهى الى ما بالذّات ولى « ما بالذّات » ديگر به غير خود وابسته و منتهى نمىشود چون يا به محذور دور گرائيده شده و يا تسلسل پيش مىآيد چنانچه معروف و مشهور است كه مىگويند :\r\nتمام چربيها مستند به روغن بوده امّا چربى روغن ذاتى است و به غير خود استنادى ندارد .\r\nبنابراين به نظر فاتر حقير اشكال اوّل مرحوم مصنّف تمام نمىآيد و اگر اين اشكال بخواهد مانع از شرعى بودن قصد قربت باشد حقّ با كسانى است كه قربت را امر شرعى تلقّى نموده‌اند .\r\nاشكال دوّم\r\nمستحيل و غيرممكن است كه بتوان قبل از تعلّق امر و پيش از ايجاب شرعى مركّبى كه يك جزئش مثلا اركان و افعال بوده و جزء ديگر آن قصد قربت يعنى اتيان فعل بداعى امر باشد آورد زيرا يك جزء اين مركّب يعنى نيّت تقرّب تحقّقش موقوف و وابسته به وجود امر بوده و پس از آن تحقّق مىيابد پس چگونه و با چه حيله‌اى مىتوان آن را بعنوان جزء يا شرط متعلّق امر و ايجاب شرعى قرار داد .\r\nبلى وقتى تمام اجزاء و شرائط غير از قربت را مورد امر و متعلّق ايجاب دانسته و مكلّف جميع را با قصد قربت آورد صدق مىكند كه بگوئيم واجب را بداعى امتثال و به قصد قربت آورده ولى نمىتوان گفت اين قصد و داعى شرعا واجب و معتبر مىباشد .\r\nقوله : مع امتناع اعتباره كذلك : ضمير در « اعتباره » به قصد امتثال\r\n\r\n","description":"","footnote":"","page_name":" 568 ","page_number":568},
  {"content":"\r\n\r\nراجعست و كلمه « كذلك » اشاره است به شطر و يا شرط بودن قصد امتثال .\r\nقوله : فانّه يوجب تعلّق الوجوب : ضمير در « فانّه » به اعتبار عود مىكند .\r\nقوله : فانّ الفعل : مقصود از « فعل » عبادت همچون نماز مىباشد .\r\nقوله : و ان كان بالارادة اختياريّا : كلمه « كان » بهتر است به معناى « صار » معنا شود .\r\nقوله : انّ ارادته حيث لا تكون بارادة اخرى : ضمير مجرورى در « ارادته » به « الفعل » راجع است و حاصل مقصود اينست كه نفس فعل نماز مثلا به واسطه تعلّق اراده به آن امر اختيارى محسوب مىشود ولى اراده فعل ديگر از امور اختيارى و ارادى نيست زيرا در اين صورت تسلسل پيش مىآيد چون اين اراده نيز بايد به اراده ديگر و آن نيز به اراده ديگر مستند بوده و به همين ترتيب سلسله اراده‌ها ادامه پيدا كرده و به انتها نخواهند رسيد .\r\nقوله : ليست باختياريّة : اين جمله خبر است براى « انّ » و كلمه « ارادته » اسم آن مىباشد .\r\nقوله : انّما يصحّ الاتيان الخ : اشاره است باشكال دوّم .\r\nقوله : بداعى وجوبه : يعنى بداعى وجوب الواجب .\r\nقوله : فى ضمن اتيانه بهذا الدّاعى : ضمير در « اتيانه » به واجب راجع بوده و اضافه كلمه « اتيان » به ضمير از قبيل اضافه مصدر بمفعول بوده و ضمير فاعلى آن به مكلّف عود مىنمايد .\r\nقوله : من قصد الامتثال : كلمه « من قصد » جار و مجرور بوده و متعلّق است به « المركّب » .\r\nمتن : ان قلت نعم ، لكن هذا كلّه اذا كان اعتباره فى المأمور به بامر واحد .\r\nو امّا اذا كان بامرين تعلّق احدهما بذات الفعل و ثانيهما باتيانه بداعى امره فلا محذور اصلا كما لا يخفى .\r\n\r\n","description":"","footnote":"","page_name":" 569 ","page_number":569},
  {"content":"\r\n\r\nفللآمر ان يتوسّل بذلك فى الوصلة الى تمام غرضه و مقصده بلا منعة .\r\nترجمه : سؤال\r\nبلى آنچه گفته شد و در مقام اشكال ذكر گرديد مورد قبول است زمانى كه اعتبار قصد قربت در مأمور به با يك امر و يك ايجاب صورت گيرد و امّا اگر اين معنا با دو امر حاصل شود به اين نحو كه يكى از آنها به ذات فعل تعلّق گرفته و دوّمى به آوردن فعل بداعى امرش ديگر محذور و اشكالى باقى نمىماند ، ازاين‌رو آمر مىتواند به واسطه امر دوّم در رسيدن به تمام غرض و مقصدش بدون ممانعت و ايرادى نائل آيد .\r\nتحرير و شرح\r\nحاصل اشكال و خلاصه سؤال اينست كه :\r\nآنچه شما در ارتباط با اعتبار قصد قربت در عبادات گفتيد و اشكالاتى كه در اين زمينه طرح نموديد تماما و كمالا مقبول و مورد امضاء مىباشد ولى اين اشكالات در وقتى است كه شارع مقدّس با يك امر و ايجاب هم نفس فعل را واجب نموده و هم قصد قربت را در آن اعتبار و لحاظ كند مثلا با گفتن اقيموا الصّلاة هم اصل فعل نماز را واجب نموده و هم اتيان آن به قصد امر را لازم نمايد و اين معنا البتّه مستلزم تمام اشكالات و ايرادات وارده مىباشد ولى اگر اعتبار قصد قربت با امر ديگرى غير از امر متعلّق به نفس صلاة باشد يعنى ابتداء فرموده :\r\nاقيموا الصّلاة و سپس بفرمايد افعل و ايت بالصّلاة بداعى الامر المتعلّق بها و هو « اقيموا » .\r\nبياور نماز را به داعى امرى كه به صلاة تعلّق گرفته يعنى « اقيموا » .\r\nدر اين فرض هيچيك از اشكالات يادشده وارد نمىشود ازاين‌رو آمر براى رسيدن به مقصود و نيل به غرضش مىتواند از امر دوّم استفاده كند .\r\n\r\n","description":"","footnote":"","page_name":" 570 ","page_number":570},
  {"content":"\r\n\r\nقوله : اذا كان اعتباره : ضمير در « اعتباره » به قصد تقرّب راجع است .\r\nقوله : و امّا اذا كان بامرين : ضمير در « كان » به اعتبار قصد تقرّب عود مىكند .\r\nقوله : تعلّق احدهما : ضمير در « احدهما » به امرين راجع است .\r\nقوله : و ثانيهما باتيانه بداعى امره : ضمير در « ثانيهما » به امرين عود كرده و ضمير در « اتيانه » به « الفعل » و در « امره » به فعل عود مىكند .\r\nقوله : فللآمر ان يتوسّل بذلك : مشار اليه « ذلك » امر دوّم مىباشد .\r\nقوله : الى تمام غرضه و مقصده : ضميرهاى مجرورى در « غرضه » و « مقصده » به آمر عود مىكند .\r\nمتن : قلت مضافا الى القطع بانّه ليس فى العبادات الّا امر واحد كغيرها من الواجبات و المستحبّات ، غاية الامر يدور مدار الامتثال وجودا و عدما فيها المثوبات و العقوبات بخلاف ما عداها فيدور فيه خصوص المثوبات و امّا العقوبة فمترتّبة على ترك الطّاعة و مطلق الموافقة .\r\nترجمه : جواب از سؤال\r\nعلاوه بر جواب اوّلى كه سؤال مزبور دارد و ذيلا تشريح مىگردد از اين بيان مىتوان بجواب دوّمى متمسّك شد كه ان‌شاءالله بعدا آن را خواهيم گفت .\r\nو امّا جواب اوّل :\r\nقطع و يقين است كه در عبادات غير از امر واحد امر ديگرى وجود ندارد همان‌طورىكه در غير عبادات از واجبات و مستحبّات ديگر چنين مىباشد منتهى ثواب و عقاب در عبادات دائر مدار امتثال و عدم آن مىباشد بخلاف غير عبادات كه ثواب در آنها موقوف بر امتثال ولى عقاب وابسته بعدم امتثال\r\n\r\n","description":"","footnote":"","page_name":" 571 ","page_number":571},
  {"content":"\r\n\r\nنبوده بلكه به واسطه ترك طاعت و صرف ترك موافقت شارع مىباشد .\r\nتحرير و شرح\r\nمرحوم مصنّف از سؤال مذكور دو جواب داده‌اند كه شرح و توضيح جواب اوّل چنين مىباشد :\r\nاساسا در كلّيّه واجبات يك امر و يك ايجاب بيشتر وجود ندارد چه در واجبات عبادى و چه در واجبات توصّلى چنانچه در مستحبّات نيز همين‌طور مىباشد .\r\nمنتهى فرقى كه بين واجبات عبادى و توصّلى است اينكه در عباديّات ثواب مترتّب بر امتثال و نيّت تقرّب بوده و عقاب موقوف بر ترك امتثال و عدم قصد قربت مىباشد .\r\nامّا در توصّليّات همچون ازاله نجاست از بدن و لباس ثواب موقوف بر نيّت تقرّب و عقاب معلول ترك و عدم موافقت مىباشد .\r\nقوله : بانّه ليس فى العبادات : ضمير در « انّه » به معناى « شأن » مىباشد .\r\nقوله : كغيرها من الواجبات و المستحبّات : ضمير در « كغيرها » به عبادات عود مىكند .\r\nقوله : فيها المثوبات و العقوبات : ضمير در « فيها » به عبادات راجع بوده و كلمه « المثوبات » فاعل « يدور » مىباشد .\r\nقوله : بخلاف ما عداها : ضمير در « ما عداها » به عبادات راجع است .\r\nقوله : فيدور فيه : ضمير در « فيه » به ما عداها عود مىكند .\r\nقوله : و مطلق الموافقة : يعنى على ترك مطلق الموافقة .\r\nمتن : انّ الامر الاوّل ان كان يسقط بمجرّد موافقته و لو لم يقصد به الامتثال كما هو القضيّة الامر الثّانى فلا يبقى مجال لموافقة الثّانى مع موافقة الاوّل بدون قصد امتثاله ، فلا يتوسّل الآمر الى غرضه بهذه الحيلة و الوسيلة و ان لم\r\n\r\n","description":"","footnote":"","page_name":" 572 ","page_number":572},
  {"content":"\r\n\r\nيكد يسقط بذلك فلا يكاد يكون له وجه الّا عدم حصول غرضه بذلك من امره لاستحالة سقوطه مع عدم حصوله و الّا لما كان موجبا لحدوثه .\r\nو عليه فلا حاجة فى الوصول الى غرضه الى وسيلة تعدّد الامر لاستقلال العقل مع عدم حصول غرض الآمر بمجرّد موافقة الامر بوجوب الموافقة على نحو يحصل به غرضه فيسقط امره .\r\nترجمه : و امّا جواب دوّم از سؤال :\r\nامر اوّل اگر بمجرّد موافقت مكلّف با آن ساقط شده و لو بدون قصد امتثالش چنانچه قصد امتثال و لزوم آن مقتضاى امر دوّم مىباشد ، پس مجالى براى موافقت امر دوّم باقى نمانده و صرف اطاعت امر اوّل بدون قصد امتثال كفايت مىكند .\r\nپس آمر با اين حيله و تعدّد امر نتوانست به غرض و هدفش نايل آيد .\r\nو اگر امر اوّل بمجرّد موافقت ساقط نگردد پس وجهى براى عدم سقوط وجود نداشته مگر عدم حصول غرض آمر از امرى كه نموده چه آنكه مستحيل است با عدم حصول غرض ، غرض ساقط گردد و اگر بنا بود با عدم حصول آن ساقط گردد اساسا موجب و سببى براى حدوث امر نمىبايد وجود داشته باشد .\r\nو بنابراين هيچ احتياجى در رسيدن بغرض به تعدّد امر وجود ندارد چون عقل در صورت عدم حصول مطلوب آمر به صرف موافقت امر حكم مىكند كه اطاعت بر وجهى كه محصّل غرض است واجب مىباشد تا بدين‌وسيله امر ساقط گردد .\r\nتحرير و شرح\r\nحاصل جواب دوّم آنست كه :\r\nتعدّد امر صرفا به منظور تحصيل غرض آمر و فراهم نمودن مطلوب وى\r\n\r\n","description":"","footnote":"","page_name":" 573 ","page_number":573},
  {"content":"\r\n\r\nمىباشد درحالىكه هيچ احتياجى به آن نبوده و بدون آن از طريق ديگر مىتوان آن را تأمين و تحصيل نمود .\r\nتوضيح\r\nتوضيح و شرح اين مدّعا اينست كه :\r\nامر از دو حال خارج نيست :\r\nالف : يا بمجرّد موافقت امر اوّل و لو بودن قصد امتثال و داعى امر مطلوب و غرض آمر حاصل مىشود .\r\nب : و يا صرف موافقت بدون قصد امتثال كافى در سقوط غرض نمىباشد .\r\nاگر فرض اوّل باشد و مكلّف به مجرّدى كه امر اوّل را موافقت نمود و برطبقش فعل را آورد غرض آمر حاصل و امرش ساقط گردد پس ديگر نيازى بامر دوّم نبوده تا امتثال و اطاعتش بر مكلّف واجب باشد چون بحسب فرض انشاء اين امر به منظور تحصيل غرض آمر بوده و وقتى بدون آن مطلوب حاصل شود وجود اين امر تحصيل حاصل مىباشد .\r\nو اگر فرض دوّم بوده و مجرّد موافقت امر اوّل كافى در سقوط آن نباشد قطعا اين عدم سقوط معلول عدم حصول غرض باتيان فعل و مجرّد موافقت امر مىباشد چه آنكه اگر غرضش به آوردن فعل حاصل مىشد امر اوّل نيز بايد ساقط مىگشت پس عدم سقوطش كاشف از عدم حصول مطلوب آمر مىباشد .\r\nو عقل حكم مىكند كه در تحصيل غرض و تأمين مطلوب آمر قصد قربت و داعى امتثال لازم است تا بدين‌وسيله امر اوّل ساقط شده و نيازى بامر ديگر نباشد .\r\nدر نتيجه بايد گفت :\r\nهيچ احتياجى به تعدّد امر وجود ندارد و بدون آن از طريق حكم عقل\r\n\r\n","description":"","footnote":"","page_name":" 574 ","page_number":574},
  {"content":"\r\n\r\nمقصود حاصل مىگردد .\r\nقوله : انّ الامر الاوّل الخ : كلمه « ان » بفتح همزه با اسم و خبرش نائب فاعل است براى « مضافا » كه در ابتداء « قلت » ذكر گرديد .\r\nقوله : و لو لم يقصد به الامتثال : ضمير در « به » به مجرّد موافقت راجع است .\r\nقوله : كما هو القضيّة : ضمير « هو » به قصد امتثال راجع است .\r\nقوله : لموافقة الثّانى : يعنى موافقت امر ثانى .\r\nقوله : بدون قصد امتثاله : يعنى امتثال امر اوّل .\r\nقوله : بهذه الحيلة و الوسيلة : مقصود از « هذه الحيلة » تعدّد امر مىباشد .\r\nقوله : و ان لم يكد يسقط بذلك : مشار اليه « ذلك » مجرّد موافقت مىباشد .\r\nقوله : فلا يكاد يكون له وجه : ضمير در « له » به عدم سقوط امر اوّل راجع است .\r\nقوله : الّا عدم حصول غرضه : يعنى غرض آمر .\r\nقوله : بذلك : يعنى بمجرّد اتيان فعل و صرف موافقت امر اوّل .\r\nقوله : لاستحالة سقوطه مع عدم حصوله : ضمير در « سقوطه » به امر اوّل و در « حصوله » به غرض راجع است .\r\nقوله : و الّا لما كان موجبا لحدوثه : يعنى و اگر با عدم حصول غرض امر ساقط بشود پس از ابتداء وجهى براى حدوث امر نبايد وجود داشته باشد .\r\nضمير در « حدوثه » به امر عود مىكند .\r\nقوله : فلا حاجة فى الوصول الى غرضه الخ : نتيجه است براى دو جوابى كه از سؤال مزبور ذكر گرديد .\r\nقوله : بوجوب الموافقة الخ : كلمه « بوجوب » جار و مجرور ، متعلّق است به « لاستقلال العقل » .\r\nقوله : يحصل به غرضه : ضمير در « به » به موافقت و اتيان فعل راجع\r\n\r\n","description":"","footnote":"","page_name":" 575 ","page_number":575},
  {"content":"\r\n\r\nاست .\r\nقوله : فيسقط امره : يعنى امر آمر و اين عبارت نتيجه است براى حصول غرض .\r\nمتن : هذا كلّه اذا كان التّقرّب المعتبر فى العبادة بمعنى قصد الامتثال .\r\nو امّا اذا كان بمعنى الاتيان بالفعل بداعى حسنه او كونه ذا مصلحة او له تعالى فاعتباره فى متعلّق الامر و ان كان به مكان من الامكان الّا انّه غير معتبر فيه قطعا لكفاية الاقتصار على قصد الامتثال الّذى عرفت عدم امكان اخذه فيه بديهة .\r\nتأمّل فيما ذكرناه فى المقام ، تعرف حقيقة المرام كي لا تقع فيما وقع فيه من الاشتباه بعض الاعلام .\r\nترجمه :\r\n\r\nامكان شرعى بودن قصد تقرّب به معناى ديگر غير از قصد امر\r\nسپس مرحوم مصنّف مىفرماين :\r\nبحثى كه ذكر شد و در طىّ آن گفتيم مستحيل است كه قصد تقرّب شرعى باشد در صورتى است كه تقرّب معتبر در عبادات به معناى قصد امتثال و آوردن فعل بداعى امر باشد .\r\nو امّا اگر آن را به اتيان فعل به داعى حسن يا بداعى وجود مصلحت در آن و يا للّه تفسير نموديم پس اعتبارش در متعلّق امر شرعا اگرچه امر ممكنى است ولى بايد بگوئيم قصد قربت به اين معانى در عبادات قطعا واجب نبوده بلكه به همان قصد امتثال و آوردن فعل بداعى امر مىتوان اكتفاء نمود و آن‌هم شرعا قابل لحاظ و اعتبار نيست چنانچه شرحش بتفصيل\r\n\r\n","description":"","footnote":"","page_name":" 576 ","page_number":576},
  {"content":"\r\n\r\nدر آنچه ذكر نموديم تأمّل و دقّت نما تا به حقيقت مقصود پى برده و همچون بعضى از اعلام در اشتباه واقع نشوى .\r\n\r\nتحرير و شرح\r\nاشكال دور و تسلسل به شرحى كه گذشت در صورتى است كه قصد قربت به معناى اتيان فعل بداعى امر باشد ولى اگر آن را به يكى از سه معناى ذيل تفسير كرده و بگوئيم :\r\n1 - قربت يعنى اتيان فعل به داعى حسنى كه در آن مىباشد .\r\n2 - قربت يعنى اتيان فعل به داعى وجود مصلحت در فعل .\r\n3 - قربت يعنى اتيان فعل للّه تبارك و تعالى .\r\nقطعا اشكال مذكور وارد و متوجّه نيست و مىتوان قربت به يكى از سه معناى فوق را شرعى دانست ولى كلام و صحبت در اينست كه دليل بر وجوب و لزوم خصوص هيچيك از اين سه معنا وجود ندارد بلكه قدر مسلّم از اعتبار آن همان معنائى است كه قبلا برايش نقل نموده و گفتيم قربت يعنى اتيان فعل بداعى امر و همان‌طورىكه مفصّلا گذشت به اين معنا قابل اعتبار شرعى نبوده و محال است كه شارح آن را واجب فرموده باشد .\r\nقوله : الّا انّه غير معتبر فيه قطعا : ضمير در « انّه » به كلّ واحد من المعانى الثّلاثة راجع بوده و ضمير در « فيه » به فعل عود مىكند .\r\nقوله : عدم امكان اخذه فيه : ضمير در « اخذه » به قصد امتثال و در « فيه » به فعل عود مىكند .\r\nمتن : ثالثها انّه اذا عرفت بما لا مزيد عليه عدم امكان اخذ قصد الامتثال فى المأمور به اصلا ، فلا مجال للاستدلال باطلاقه و لو كان مسوقا فى مقام البيان على عدم اعتباره كما هو اوضح من ان يخفى فلا يكاد يصحّ التّمسّك به الّا فيما يمكن\r\n\r\n","description":"","footnote":"","page_name":" 577 ","page_number":577},
  {"content":"\r\n\r\nاعتباره فيه .\r\nترجمه :\r\n\r\nمقدّمه سوّم\r\nدانسته شد كه قصد امتثال را ممكن نيست در مأمور به بتوان اخذ نمود ، بنابراين جاى آن نيست كه باطلاق امر تمسّك نموده و توصّلى بودن واجب را بدين‌وسيله ثابت نمود اگرچه مطلق در مقام بيان باشد و وجه عدم صحّت اين تمسّك آنست كه در موردى باطلاق بايد تمسّك كرد كه اعتبار و لحاظ آن ممكن باشد .\r\n\r\nتحرير و شرح\r\nشرح اين معنا بتفصيل گذشت كه اخذ نيّت تقرّب در واجبات شرعا ممكن نيست نه بنحو جزء و نه بطور شرط و قيد بلكه تقيّد واجبات عبادى به آن صرفا به حكم عقل مىباشد .\r\nو نتيجه‌اى كه از اين كلام عائد مىشود آنست كه اوامر شرعى نسبت به قصد قربت نه اطلاق داشته و نه مقيّد مىباشد .\r\nالبتّه وقتى قابليّت براى تقييد در آنها نبود بالمآل صلاحيّت براى اطلاق را نيز ندارند چه آنكه نسبت بين اطلاق و تقييد ، نسبت عدم و ملكه مىباشد و پرواضح است عدم را در موردى به كار برده كه صلاحيّت براى ملكه را داشته باشد ازاين‌رو همان‌طورىكه مشهور است هرگز به ديوار لفظ « اعمّى » كه به معناى عدم البصر است اطلاق نشود زيرا شأنيّت براى اتّصاف به ملكه يعنى « بصر » در آن وجود ندارد يا به حمار اطلاق « جاهل » كه به معناى عدم العلم مىباشد گفته نمىشود چون صلاحيّت براى عالم شدن در آن وجود ندارد .\r\nو خلاصه كلام آنكه :\r\nتقييد همان ملكه و اطلاق به معناى عدم تقييد نسبت به شىء كه\r\n\r\n","description":"","footnote":"","page_name":" 578 ","page_number":578},
  {"content":"\r\n\r\nقابليّت تقييد را داشته باشد همان عدم است و طبق آنچه مرقوم شد وقتى در واجبات عبادى نتوان اوامر شرعى را نسبت به قصد قربت مقيّد دانست قهرا از اين نظر اطلاق نيز ندارند و در نتيجه اگر بامرى برخورد نموديم و از آن عبادى يا توصّلى بودن مأمور به را نتوانستيم احراز نمائيم صحيح نيست كه بگوئيم اطلاقش مقتضى توصّلى بودن مأمور به است زيرا اگر قصد قربت در آن معتبر بود جاى آن داشت شارع آن را تذكّر مىداد .\r\nو وجه عدم صحّت اين گفتار آنست كه :\r\nگفته شد تقييد امر به قصد قربت امر غيرممكنى است پس چطور از عدم تقييد مىتوان اطلاق مأمور به و توصّلى بودنش را كشف نمود .\r\nقوله : ثالثها : يعنى ثالث الامور .\r\nقوله : انّه اذا عرفت : ضمير در « انّه » به معناى « شأن » است .\r\nقوله : فلا مجال للاستدلال باطلاقه : يعنى باطلاق الامر .\r\nقوله : و لو كان مسوقا فى مقام البيان : ضمير مستتر در « كان » به امر عود مىكند .\r\nقوله : على عدم اعتباره : كلمه « على عدم » جار و مجرور ، متعلّق است به « للاستدلال » و ضمير مجرورى در « اعتباره » به قصد الامتثال عود مىكند .\r\nقوله : كما هو اوضح من ان يخفى : ضمير « هو » به عدم المجال راجعست .\r\nقوله : فلا يكاد يصحّ التّمسّك به : ضمير در « به » به « اطلاق » راجعست .\r\nقوله : الّا فيما يمكن اعتباره فيه : ضمير در « اعتباره » به اطلاق عود كرده و در « فيه » به ماء موصوله راجع است .\r\nمتن : فانقدح بذلك انّه لا وجه لاستظهار التّوصّليّة من اطلاق الصّيغة بمادّتها و لا لاستظهار عدم اعتبار مثل الوجه ممّا هو ناش من قبل الامر من اطلاق المادّة فى العبادة لو شكّ فى اعتباره فيها .\r\n\r\n","description":"","footnote":"","page_name":" 579 ","page_number":579},
  {"content":"\r\n\r\nترجمه :\r\n\r\nنتيجه مقدّمه سوّم\r\nپس نتيجتا به اين تقرير و بيان روشن شد كه وجهى نيست براى استظهار توصّلى بودن مأمور به از اطلاق صيغه با مادّه آن .\r\nچنانچه وجهى براى احراز عدم اعتبار قصد وجه و امثال آن از امورى كه از ناحيه امر ناشى مىشوند در صورت مشكوك بودنشان از اطلاق صيغه وجود ندارد .\r\nتحرير و شرح\r\nنتيجه تقريرى كه گذشت اينست كه :\r\nكلّيّه امورى كه از قبل امر ناشى شده و تحقّق و ثبوتشان بعد از وجود امر مىباشد و به عبارت ديگر :\r\nتمام امورى كه منتزع از امر بوده و از عناوين متولّده بعد از ايجاب هستند هرگز عدم اعتبار آنها را از اطلاق صيغه امر نمىتوان احراز و كشف كرد .\r\nبنابراين قصد قربت و قصد وجه نيز چون از اين امور بوده لاجرم عدم لحاظ و اعتبارشان را نمىتوان از اطلاقات بدست آورد و در نتيجه بگوئيم مأمور به توصّلى است يا قصد وجه به معناى قصد وجوب يا ندب در آن معتبر نيست بلكه امر نسبت باعتبار و عدم اعتبار اين قبيل از امور اطلاقى ندارد .\r\nقوله : فانقدح بذلك : مشار اليه « ذلك » عدم صحّت تمسّك باطلاق امر مىباشد .\r\nقوله : انّه لا وجه لاستظهار التّوصّليّة : ضمير در « انّه » به معناى « شأن » مىباشد .\r\nقوله : بمادّتها : يعنى مع مادّتها و ضمير مؤنّث به صيغه راجع است .\r\nقوله : مثل الوجه : قصد وجه يعنى واجب را به قصد وجوب آوردن و مستحبّ را به نيّت استحباب اتيان كردن .\r\n\r\n","description":"","footnote":"","page_name":" 580 ","page_number":580},
  {"content":"\r\n\r\nقوله : لو شكّ فى اعتباره فيها : ضمير در « اعتباره » به « مثل الوجه » و در « فيها » به عبادت راجع است .\r\nمتن : نعم :\r\nاذا كان الآمر فى مقام بيان تمام ما له دخل فى حصول غرضه و ان لم يكن له دخل فى متعلّق امره و معه سكت فى المقام و لم ينصب دلالة على دخل قصد الامتثال فى حصوله كان هذا قرينة على عدم دخله فى غرضه و الّا لكان سكوته نقضا له و خلاف الحكمة .\r\nفلا بدّ عند الشّكّ و عدم احراز هذا المقام من الرّجوع الى ما يقتضيه الاصل و يستقلّ به العقل .\r\nترجمه : استدراك\r\nبلى در موردى كه آمر در مقام بيان تمام آنچه در حصول غرضش دخيل است بوده اگرچه امرى كوچك‌ترين نقشى در متعلّق امر نداشته باشد و مع‌ذلك در اين مقام از نصب دليل بر اعتبار قصد امتثال در تحقّق غرضش سكوت نمود نفس اين امر قرينه است بر اينكه قصد امتثال در اين امر دخيل نبوده و محقّق غرض آمر نمىباشد زيرا در غير اين صورت سكوتش نقض غرض و با حكيم بودنش مخالفت دارد .\r\nپس در هر مقامى كه نسبت باعتبار قصد امتثال و امثال آن شكّ كنيم و برايمان محرز نباشد كه آمر در مقام بيان تمام غرض خود است ناچار مىبايد به مقتضاى اصل و حكم عقل رجوع نمائيم .\r\nتحرير و شرح\r\nسپس مرحوم مصنّف در مقام استدراك از تقرير گذشته مىفرماين :\r\nاگرچه گفته شد از اطلاق لفظى امر نمىتوان عدم اعتبار قصد امتثال\r\n\r\n","description":"","footnote":"","page_name":" 581 ","page_number":581},
  {"content":"\r\n\r\nرا كشف و در نتيجه اثبات توصّليّت را براى مأمور به نمود ولى از اطلاق مقامى مىتوان اين معنا را اثبات و احراز كرد .\r\nتوضيح\r\nدر اصطلاح اصوليّون گاهى اطلاق لفظى و زمانى اطلاق مقامى گفته مىشود و توضيح هركدام بطور اختصار چنين است :\r\nاطلاق لفظى : مقصود از اطلاق لفظى آنست كه لفظ متكلّم از قرينه دالّه بر اجمال و اهمال خالى بوده و مخاطب برايش محرز باشد كه متكلّم در مقام بيان آنچه در متعلّق امرش بنحو جزء يا شرط معتبر است مىباشد پس در تحقّق اطلاق لفظى دو چيز قطعا معتبر و شرط است :\r\nالف : نبودن قرينه بر اجمال و اهمال‌گوئى متكلّم .\r\nب : احراز مخاطب در مقام بيان بودن متكلّم را نسبت به آنچه در مأمور به معتبر است .\r\nاطلاق مقامى : منظور از آن اينست كه موقعيّت القاء كلام و مقام گفتنش به نحوى بوده كه مخاطب قطع و يقين داشته باشد كه متكلّم در مقام بيان آنچه در غرضش دخيل است بوده اگرچه در متعلّق امر يعنى مأمور به معتبر نباشد پس در تحقّق اين اطلاق شرط اساسى آنست كه :\r\nمخاطب يقين و قطع داشته باشد كه متكلّم در مقام بيان غرض و آنچه در آن دخيل است مىباشد اعمّ از آنكه در مأمور به نيز دخالتى داشته يا چنين نباشد .\r\nبا توجّه به اين مقدّمه مىگوييم :\r\nاگر در موردى كه شارع مقدّس امرى را القاء فرموده و ما در تعبّدى يا توصّلى بودن متعلّق آن شكّ كنيم به اين معنا كه برايمان محرز نباشد قصد امتثال در مأمور به معتبر است يا اعتبارى ندارد در صورتى كه اطلاق مقامى محرز و متيقّن باشد يعنى جزم داشته باشيم كه شارع مقدّس در مقامى است\r\n\r\n","description":"","footnote":"","page_name":" 582 ","page_number":582},
  {"content":"\r\n\r\nكه آنچه از نظرش معتبر است و در حصول غرضش دخالت دارد بيان نموده اگرچه در مأمور به معتبر نبوده و مع‌ذلك كلامش از اعتبار و لحاظ قصد قربت خالى باشد به واسطه اين اطلاق البتّه مىتوانيم بگوئيم :\r\nپس قصد امتثال و نيّت قربت در اين مورد لازم نبوده و اعتبارى ندارد زيرا اگر دخالتى در غرض شارع مىداشت مىبايد به آن اشاره‌اى فرموده و بدين‌وسيله غرضش را تأكيد نموده باشد و چون از آن و اعتبارش اثرى در كلام او ديده نمىشود لاجرم كشف مىكنيم كه لحاظ نشده است چه آنكه در صورت اعتبار و عدم بيان شارع اين امر موجب نقض غرض وى مىشود و نقض غرض به ملاحظه منافى بودنش با حكمت قابل التزام نيست .\r\nخلاصه كلام آنكه :\r\nاگر در موردى اطلاق مقامى محرز بود مىتوان به آن تمسّك كرد و بدين‌وسيله توصّليّت يا تعبّدى بودن مأمور به را كشف نمود ولى در غير اين صورت بايد باصل عملى و حكم عقلى رجوع نمود چون همان‌طورىكه گفته شد اصل لفظى در اين مسئله وجود ندارد به ناچار بايد باصول عمليّه روى آورد .\r\nقوله : و ان لم يكن له دخل فى متعلّق امره : ضمير در « له » به « ماء موصوله » راجع است .\r\nقوله : و معه سكت : ضمير مجرورى در « معه » به كون الآمر فى مقام بيان تمام الخ راجع بوده و ضمير فاعلى در « سكت » به آمر راجع است .\r\nقوله : فى المقام : يعنى مقام بيان تمام الغرض .\r\nقوله : و لم ينصب دلالة : ضمير فاعلى در « لم ينصب » به آمر راجع بوده و مقصود از « دلالة » قرينه مىباشد .\r\nقوله : على دخل قصد الامتثال فى حصوله : يعنى حصول الغرض .\r\nقوله : كان هذا قرينة على عدم دخله فى غرضه : مشار اليه « هذا » عدم نصب قرينه بر دخالت قصد امتثال بوده و ضمير در « عدم دخله » به قصد امتثال راجع بوده و ضمير مجرورى در « غرضه » به آمر راجع است .\r\n\r\n","description":"","footnote":"","page_name":" 583 ","page_number":583},
  {"content":"\r\n\r\nقوله : و الّا لكان سكوته نقضا له : كلمه « و الّا » يعنى و اگر دخالت در غرضش مىداشت و ضمير در « سكوته » به آمر و در « له » به غرض راجع است .\r\nقوله : عدم احراز هذا المقام : يعنى اطلاق مقامى .\r\nقوله : الى ما يقتضيه الاصل : يعنى اصل عملى .\r\nمتن : فاعلم :\r\nانّه لا مجال هاهنا الّا لاصالة الاشتغال و لو قيل باصالة البراءة فيما اذا دار الامر بين الاقلّ و الاكثر الارتباطيّين .\r\nو ذلك ، لانّ الشّكّ هاهنا فى الخروج عن عهدة التّكليف المعلوم ، مع استقلال العقل بلزوم الخروج عنها ، فلا يكون العقاب مع الشّكّ و عدم احراز الخروج عقابا بلا بيان و المؤاخذة عليه بلا برهان ضرورة انّه بالعلم بالتّكليف تصحّ المؤاخذة على المخالفة و عدم الخروج عن العهدة لو اتّفق عدم الخروج عنها بمجرّد الموافقة بلا قصد القربة .\r\nو هكذا الحال فى كلّما شكّ دخله فى الطّاعة و الخروج به عن العهدة ممّا لا يمكن اعتباره فى المأمور به كالوجه و التّميز .\r\nترجمه :\r\n\r\nاشتغال و انحصار اصل عملى در آن\r\nپس از توجّه و التفات بمقدّمات سه‌گانه مخفى نماند كه در مورد شكّ در توصّليّت و تعبّدى بودن واجب جائى براى هيچيك از اصول نبوده مگر اصالة الاشتغال اگرچه در مورد دوران امر بين اقلّ و اكثر ارتباطى باصالة البراءة قائل بشويم .\r\n\r\n","description":"","footnote":"","page_name":" 584 ","page_number":584},
  {"content":"\r\n\r\n\r\nوجه انحصار اصل در اشتغال\r\nوجه انحصار اصل در اشتغال و عدم اجراء برائت اينست كه :\r\nشكّ در اينجا نسبت به خروج بنده از عهده تكليفى است كه معلوم مىباشد و چون عقل در لزوم از عهده تكليف مستقلّ بوده لاجرم مجرائى براى غير اشتغال وجود ندارد ازاين‌رو اگر بنده با شكّ در خروج از عهده به همين قدر اكتفاء نمايد و مولى وى را عقاب و مؤاخذه كند اين عقاب را عقاب بدون بيان و مؤاخذه‌اش را مؤاخذه بلا برهان نمىتوان ناميد چه آنكه ضرورى و بديهى است كه با علم مكلّف به تكليف و عدم خروج از عهده آن مؤاخذه بر مخالفت صحيح مىباشد يعنى اگر در موردى مكلّف با اينكه احتمال عبادى بودن عملى را مىداد قصد امتثال نكرده و بمجرّد موافقت و اتيان اكتفاء كرد و در واقع فعل مزبور عبادى بود و بدين ترتيب مخالفت حاصل شد و مولى وى را بر حصول مخالفت عقاب و مؤاخذه كرد ، عقابش صحيح و از نظر عقلاء مذموم نمىباشد .\r\nو همچنين است حال ساير امورى كه احتمال دخالتش در حصول طاعت و خروج مكلّف از عهده تكليف مىباشد و از طرفى امكان آن نيست كه شارع در مأمور به آن را اعتبار و ايجاب نمايد همچون قصد وجه و تمييز عبادت از عبادت ديگر كه حكم در اين قبيل موارد اشتغال و احتياط است .\r\n\r\nتحرير و شرح\r\nپس از فراغ از مقدّمات و بيان عدم وجود اصل لفظى در مورد بحث اكنون مىگوييم :\r\nتنها اصلى كه در مورد بحث يعنى شكّ در عبادى و توصّلى بودن مأمور به وجود دارد اصالة الاشتغال يعنى احتياط مىباشد به اين معنا كه مكلّف اگر در اعتبار قصد قربت و عدم اعتبارش شكّ نمود بايد احتياط كرده و به\r\n\r\n","description":"","footnote":"","page_name":" 585 ","page_number":585},
  {"content":"\r\n\r\nاين قصد مبادرت ورزد و بدين ترتيب خود را از عهده تكليف مستخلص نمايد اعمّ از آنكه در مسئله دوران امر بين اقلّ و اكثر ارتباطى قائل به برائت شده يا احتياط را نيز در آنجا واجب بدانيم .\r\nامّا در صورتى كه اصل را در آن مسئله ، اصالة الاحتياط بدانيم امر واضح و روشن است و نيازى به توضيح ندارد ولى در فرضى كه در آنجا قائل به برائت شويم وجه لزوم اصالة الاشتغال در اينجا آنست كه اين مقام با مورد مزبور فرق دارد و حاصل فرق آنست كه :\r\nدر مورد اقلّ و اكثر ارتباطى مانند آنكه مكلّف شكّ كند كه جلسه استراحت در نماز واجب است يا واجب نيست به‌طورىكه اگر واجب باشد و وى آن را اتيان نكند اصل نمازى كه خوانده باطل و فاسد مىگردد .\r\nمكلّف مىتواند بگويد نسبت باجزاء معلومه غير از مشكوك علم تفصيلى بوده و در جلسه استراحت وجوبش مشكوك بشكّ بدوى است پس علم در اين مسئله منحلّ بعلم تفصيلى نسبت باقلّ و شكّ بدوى در وجوب اكثر مىباشد و بديهى است در چنين مواردى در شكّ بدوى اصل برائت جارى مىباشد و مجالى براى احتياط نيست و بدين ترتيب مكلّف شكّ را در مرحله امتثال از خود دفع و زايل مىنمايد .\r\nبخلاف مورد بحث كه مكلّف با شكّ در اعتبار قصد قربت اگر آن را اتيان نكند اساسا اصل آوردن عمل برايش مشكوك و غير محرز است زيرا بفرض آنكه قصد قربت معتبر باشد قوام عمل وابسته به آن است نه آنكه صرفا جزئى از عمل آورده نشده و اجزاء ديگر اتيان شده باشند و به عبارت ديگر :\r\nمورد بحث از مصاديق شكّ در محصّل غرض مىباشد و در چنين موردى عقل وى را ملزم به آوردن و رعايت احتياط مىكند .\r\nتوضيح\r\nمقصود از شكّ در محصّل اينست كه :\r\n\r\n","description":"","footnote":"","page_name":" 586 ","page_number":586},
  {"content":"\r\n\r\nمثلا اگر طبيبى به مريضى كه مبتلا به مرض صفراوى است جهت ازاله صفراء چنين دستور داد بايد در وقت صبح درحالىكه ناشتا هست از سكنجبين استفاده نمايد .\r\nمريض غرضش از خوردن اين شربت صرفا ازاله صفراء است حال اگر شكّ كند كه در تحصيل اين غرض با خوردن دو قاشق مقصود حاصل مىشود و يا اين‌طور نيست ولى مىداند كه اگر سه قاشق تناول كند قطعا صفرا از وى بر طرف مىشود عقل وى را ملزم مىكند كه احتياط كرده و حتما سه قاشق را ميل نمايد چه آنكه با خوردن دو قاشق شكّ دارد كه اين امر محصّل غرض وى هست يا نيست .\r\nمورد بحث ما نيز همين‌طور است يعنى مكلّف مىداند اگر عمل را با قصد قربت بياورد مطلوب و غرض مولى قطعا حاصل است زيرا يا عمل عبادى است و يا توصّلى و هركدام از اين دو كه باشد قصد امتثال مضرّ نبوده بلكه در صورت تعبّدى بودن محصّل غرض نيز مىباشد درحالىكه اگر به صرف آوردن عمل و مجرّد موافقت فعل بدون اتيان به قصد قربت اكتفاء نمايد در آوردن اصل فعل و سقوط امر و تحصيل غرض مولى شكّ داشته فلذا عقل وى را از به دو امر ملزم و مكلّف به احتياط مىداند .\r\nبنابراين اگر وى رعايت احتياط را نكرد و در واقع قصد قربت واجب بود و شارع وى را عقاب و مؤاخذه نمايد ، عقاب و مؤاخذه بجا بوده و از نظر هيچيك از عقلاء مذموم نمىباشد .\r\nو اين تقرير و بيان تنها در صورت شكّ در قصد امتثال نيست بلكه در كلّيّه امورى كه از قبل امر متولّد شده و قابل ايجاب شرعى نمىباشند همچون قصد وجه و تميز حكم چنين است ازاين‌رو در مورد شكّ نسبت به اعتبار اين دو نيز وظيفه احتياط و تمسّك به قاعده اشتغال مىباشد .\r\nقوله : فاعلم انّه لا مجال هاهنا : ضمير در « انّه » به معناى « شأن » مىباشد و مشار اليه « هاهنا » مورد شكّ در توصّلى و تعبّدى بودن عمل مىباشد .\r\n\r\n","description":"","footnote":"","page_name":" 587 ","page_number":587},
  {"content":"\r\n\r\nقوله : بين الاقلّ و الاكثر الارتباطيّين : اقلّ و اكثر به دو نحو مىباشد :\r\n1 - اقلّ و اكثر ارتباطى .\r\n2 - اقلّ و اكثر غير ارتباطى .\r\nمقصود از اقلّ و اكثر ارتباطى آنست كه وجود اكثر بفرض وجوبش به نحوى لازم است كه اگر مكلّف به آوردن اقلّ اكتفاء كند واجب را اتيان نكرده و بر آوردن مقدار اقلّ نيز اجر و مزدى ندارد همچون مثالى كه گذشت و مراد از اقلّ و اكثر غير ارتباطى آنست كه وجود اكثر بفرض لزوم و وجوبش به نحوى است كه زائد بر مقدار اقلّ مىباشد يعنى اگر مكلّف آن را نياورده و صرفا به مقدار اقلّ اكتفاء كند بر آوردن اقلّ مأجور بوده و صرفا بر مخالفت اكثر عقاب و مؤاخذه مىشود مثل اينكه شخصى نمىداند بر ذمّه‌اش دو نماز واجب است يا يك نماز حال اگر اكتفاء به يك نماز بنمايد قطعا وظيفه نماز خوانده شده را امتثال كرده و از عهده آن برآمده است .\r\nدر مورد اقلّ و اكثر غير ارتباطى مشهور از محقّقين نسبت به وجوب اكثر به برائت قائل شده‌اند و در ارتباطى نيز همچنين مخصوصا مرحوم شيخ بزرگوار در رسائل با ادلّه و براهين متقنه آن را اثبات فرموده‌اند ولى مرحوم مصنّف آن را مجراى اشتغال و احتياط مىداند و شرح آن در مبحث خودش ان‌شاءالله خواهد آمد .\r\nقوله : و ذلك : يعنى و بيان ذلك ، مشار اليه « ذلك » عدم مجال مگر براى اصالة الاشتغال مىباشد .\r\nقوله : لانّ الشّكّ هاهنا : مشار اليه « هاهنا » مورد بحث يعنى شكّ در توصّلى و تعبّدى بودن فعل مىباشد .\r\nقوله : بلزوم الخروج عنها : ضمير در « عنها » به عهدة التّكليف راجع است .\r\nقوله : و المؤاخذة عليه بلا برهان : ضمير در « عليه » به عدم احراز راجع\r\n\r\n","description":"","footnote":"","page_name":" 588 ","page_number":588},
  {"content":"\r\n\r\nقوله : ضرورة انّه بالعلم : ضمير در « انّه » به معناى « شأن » مىباشد .\r\nقوله : لو اتّفق عدم الخروج عنها : ضمير در « عنها » به « العهدة » راجع است .\r\nقوله : كلّما شكّ دخله فى الطّاعة : ضمير مجرورى در « دخله » به « ماء موصوله » راجع است .\r\nقوله : و الخروج به عن العهدة : ضمير در « به » به « ما شكّ » راجع است .\r\nقوله : كالتّميز : مقصود نيّت عناوينى است كه موجب حصول امتياز عبادتى از عبادت ديگر مىباشد مثل تعيين ظهر و تشخيص آن از عصر .\r\nمتن : نعم ، يمكن ان يقال انّ كلّما يحتمل بدوا دخله فى امتثال امر و كان ممّا يغفل عنه غالبا العامّة كان على الآمر بيانه و نصب قرينة على دخله واقعا و الّا لاخلّ بما هو همّه و غرضه و امّا اذا لم ينصب دلالة على دخله كشف عن عدم دخله .\r\nو بذلك يمكن القطع بعدم دخل الوجه و التّمييز فى الطّاعة بالعبادة حيث ليس منهما عين و لا اثر فى الاخبار و الآثار و كانا ممّا يغفل عنه العامّة و ان احتمل اعتباره بعض الخاصّة فتدبّر جيّدا .\r\nترجمه :\r\n\r\nاستدراك\r\nبلى ، ممكنست بگوئيم :\r\nهرآنچه بدوا و ابتدائا محتمل است كه در امتثال امر دخالت داشته و از امورى بوده كه غالبا عامّه مردم از آن غافل هستند بر آمر لازم است آن را بيان كرده و قرينه‌اى كه دلالت بر دخالت آن بحسب واقع در مطلوب بودن آن دارد نصب نمايد و در غير اين صورت به آنچه مطلوب و همّ او است اخلال وارد نموده .\r\n\r\n","description":"","footnote":"","page_name":" 589 ","page_number":589},
  {"content":"\r\n\r\nحال اگر قرينه مزبور را نصب ننمود نفس اين امر كاشف است از عدم دخالت شىء مشكوك الاعتبار در غرضش .\r\nو به اين بيان ممكنست بگوئيم مىتوان قطع پيدا كرد به عدم دخالت قصد وجه و تمييز در مقام اطاعت در عبادات زيرا از اين دو هيچ اثر و نشانه‌اى در اخبار و روايات وارد موجود نيست درحالىكه در حقّ اين دو مىتوان گفت از امورى هستند كه عامّه مردم از آنها غافل هستند اگرچه برخى از خواصّ احتمال اعتبار آنها را در عبادات مىدهند ولى اين مقدار كفايت نمىكند .\r\n\r\nتحرير و شرح\r\nحاصل اين استدراك آنست كه به دو شرط نسبت بامورى كه از قبل امر متولّد مىشوند اگر مشكوك الاعتبار بوده مىتوان باصالة البراءة تمسّك نمود و بدين‌وسيله به آوردن آنها اقدام نكرد .\r\nو اين دو شرط عبارتند از :\r\nالف : شىء مشكوك در امتثال امر و حصول غرض آمر دخالت داشته باشد .\r\nب : از امورى بوده كه اگر آمر به آن تصريح نكند و مطالبه ننمايد عامّه مردم از اعتبار آن غافل باشند .\r\nفلذا پس از فراهم آمدن اين دو شرط و تحقّق آنها اگر در كلام آمر از مطلوب بودن آن اثر و نشانه‌اى نباشد مىتوان از وجوبش برائت جارى كرده و عمل را بدون آن آورد چنانچه نسبت به قصد وجه و تمييز عبادت از عبادت ديگر اين دو شرط فراهم بوده و مع‌ذلك در هيچ خبر و روايتى كوچك‌ترين اثر و نشانه‌اى از آنها به چشم نمىخورد ازاين‌رو مىتوان فتوى داد كه در عبادات نه قصد وجه معتبر بوده و نه تمييز چون اگر اعتبارى مىداشتند و مع‌ذلك شارع به آن امر و تصريح نفرموده لازمه‌اش اخلال بغرض و ارتكاب خلاف حكمت مىباشد كه در حقّ او نمىتوان به اين امر ملتزم شد .\r\n\r\n","description":"","footnote":"","page_name":" 590 ","page_number":590},
  {"content":"\r\n\r\nقوله : دخله فى امتثال امر : ضمير در « دخله » به ماء موصوله در « كلّما » راجع است .\r\nقوله : و كان ممّا يغفل عنه غالبا العامّة : ضمير مستتر در « كان » به ماء موصوله در « كلّما » عود مىكند .\r\nقوله : كان على الآمر بيانه : ضمير مجرورى در « بيانه » به ماء موصوله در « كلّما » راجع است .\r\nقوله : و نصب قرينة على دخله : ضمير مجرورى در « دخله » به ماء موصوله در « كلّما » برمىگردد .\r\nقوله : و الّا لاخلّ بما هو همّه و غرضه : كلمه « الّا » يعنى اگر آمر بيان نكرده و نصب قرينه بر دخالت آن در غرضش ننمايد .\r\nو ضمير در « لاخلّ » و ضمير مجرورى در « همّه » و « غرضه » به آمر عود مىكند و ضمير « هو » به ماء موصوله در « بما » راجع است .\r\nقوله : و امّا اذا لم ينصب دلالة على دخله كشف : ضمير فاعلى در « لم ينصب » به آمر راجع بوده و مقصود از كلمه « دلالة » قرينه بوده و ضمير در « دخله » به ماء موصوله در « كلّما » عود مىنمايد و ضمير در « كشف » به عدم نصب راجع است .\r\nقوله : عن عدم دخله : يعنى از عدم دخل آن شىء ، بنابراين ضمير در « دخله » به ماء موصوله در « كلّما » برمىگردد .\r\nقوله : و بذلك يمكن القطع : مشار اليه « ذلك » به مضمون استدراك مذكور راجع است .\r\nقوله : ليس منهما عين و لا اثر : ضمير تثنيه در « منهما » به وجه و تمييز راجع است .\r\nقوله : و كانا ممّا يغفل عنه العامّة : ضمير تثنيه در « كانا » به وجه و تمييز راجع مىباشد و در « عنه » به ماء موصوله در « ممّا » عود مىنمايد .\r\nقوله : و ان احتمل اعتباره بعض الخاصّة : كلمه « ان » وصليّه بوده و ضمير\r\n\r\n","description":"","footnote":"","page_name":" 591 ","page_number":591},
  {"content":"\r\n\r\nمجرورى در « اعتباره » به كلّ واحد من الوجه و التّمييز راجع است .\r\nمتن : ثمّ انّه لا اظنّك ان تتوهّم و تقول :\r\nانّ ادلّة البراءة الشّرعيّة مقتضية لعدم الاعتبار و ان كان قضيّة الاشتغال عقلا هو الاعتبار ، لوضوح انّه لا بدّ فى عمومها من شىء قابل للرّفع و الوضع شرعا و ليس هاهنا ، فانّ دخل قصد القربة و نحوها فى الغرض ليس بشرعىّ بل واقعىّ .\r\nو دخل الجزء و الشّرط فيه و ان كان كذلك الّا انّهما قابلان للوضع و الرّفع شرعا ، فبدليل الرّفع و لو كان اصلا يكشف انّه ليس هناك امر فعلىّ بما يعتبر فيه المشكوك يجب الخروج عن عهدته عقلا بخلاف المقام ، فانّه علم بثبوت الامر الفعلى كما عرفت فافهم .\r\nترجمه :\r\n\r\nدفع توهّم\r\nسپس مرحوم مصنّف مىفرماين :\r\nگمان نمىكنم كه چنين پنداشته و بگوئى :\r\nادلّه برائت شرعى مقتضى عدم اعتبار شىء مشكوك بوده ولى اقتضاى اشتغال عقلى اعتبار آن مىباشد زيرا واضح و آشكار است كه در ادلّه برائت شرعى لازم است عمومى بوده كه به واسطه‌اش شيئى كه شرعا قابل وضع و رفع مىباشد مشمول آن واقع شود و حال آنكه در اينجا يعنى مورد بحث اين‌طور نيست زيرا دخالت قصد قربت و امثال آن در غرض شرعى نبوده بلكه امر واقعى و نفس الامرى است ازاين‌رو احتمال دخالتش را با ادلّه برائت شرعى نمىتوان نفى نمود و دخالت جزء و شرط در غرض نيز اگرچه واقعى و نفس الامرى است ولى در عين حال شرعا قابليّت براى وضع و رفع را دارا بوده ازاين‌رو بدليلى كه رافع آنها است اگرچه اصل باشد كشف و احراز مىشود كه در مورد جزء و شرط مشكوك الاعتبار امر فعلى متعلّق به آنها كه\r\n\r\n","description":"","footnote":"","page_name":" 592 ","page_number":592},
  {"content":"\r\n\r\nخروج از عهده‌اش لازم باشد وجود ندارد بخلاف مورد بحث كه قصد امتثال و اشباه آن باشد زيرا در اينجا علم به ثبوت امر فعلى بوده و خروج از عهده آن لازم و واجب است فلذا مجراى تمسّك به ادلّه برائت شرعى نمىباشد .\r\n\r\nتحرير و شرح\r\nحاصل فرموده مرحوم مصنّف در اين مقام دفع توهّمى است كه امكان آن مىباشد و شرح توهّم و دفع آن چنين است :\r\nنسبت به قصد امتثال در واجب و مأمور به اگر شكّ شود اگرچه طبق تقرير گذشته مقتضاى اشتغال عقلى احتياط و لزوم اتيان به آن مىباشد و نمىتوان با برائت عقلى اثبات توصّلى بودن آن را نمود ولى در عين حال مىتوان گفت ادلّه برائت شرعى همچون حديث شريف در اينجا جارى بوده و به واسطه آن ممكنست قائل به برائت از لزوم اتيان به آن شد و بدين ترتيب توصّلى بودن واجب را اثبات كرد و حاصل كلام آنكه :\r\nاصل عملى در مورد بحث برائت شرعيّه است نه اشتغال عقلى .\r\nمصنّف ( ره ) در مقام دفع اين توهّم مىفرماين :\r\nمورد حديث رفع اشيائى هستند كه وضع و رفع آنها هر دو بدست شارع باشد همچون احكام مجعوله از ناحيه شرع ولى امرى كه وضع و رفعش بدست او نيست هرگز مشمول اين حديث نمىباشد و چون قصد امتثال با شرح و تقريرى كه قبلا گذشت اعتبارش بدست عقل بوده نه شرع لاجرم مشمول حديث رفع نمىتواند باشد .\r\nسؤال\r\nجزء و شرط نيز دخالتشان در غرض شرعى نبوده بلكه امر واقعى و عقلى است ، پس چطور در مورد جزء و شرط مشكوك حضرات به حديث رفع تمسّك كرده و اعتبار آن دو را نفى مىنمايند .\r\n\r\n","description":"","footnote":"","page_name":" 593 ","page_number":593},
  {"content":"\r\n\r\nجواب\r\nاگرچه دخالت اين دو در غرض بحسب واقع و به حكم عقل است ولى چون در واجبات مركّبه شرعى اين دو قابل وضع شرعى بوده لاجرم در مورد شكّ در اعتبار آنها مىتوان بحديث مزبور متمسّك شد و بدين ترتيب كشف و احراز نمود كه امر فعلى به آنها تعلّق نگرفته و لذا خروج از عهده آنها لازم نمىباشد بخلاف قصد امتثال كه بطور كلّى از ايجاب و جعل شرعى بدور بوده و اساسا مستحيل است كه شرع آن را بتواند وضع و جعل نمايد ازاين‌رو در مورد شكّ نمىتوان به حديث يادشده تمسّك كرد و اعتبارش را نفى نمود .\r\nقوله : ثمّ انّه لا اظنّك ان تتوهّم : ضمير در « انّه » به معناى « شأن » مىباشد .\r\nقوله : ادلّة البراءة الشّرعيّة : مانند حديث شريف رفع .\r\nقوله : لوضوح انّه لا بدّ فى عمومها : ضمير در « انّه » به معناى « شأن » بوده و در « عمومها » به ادلّه برائت شرعى راجع است .\r\nقوله : و ليس هاهنا : ضمير در « ليس » به « شىء قابل للرّفع و الوضع » راجع است و مشار اليه « هاهنا » شكّ در اعتبار قصد امتثال مىباشد .\r\nقوله : بل واقعى : يعنى عقلى مىباشد .\r\nقوله : و دخل الجزء و الشّرط فيه الخ : كلمه « دخل الجزء » مبتداء و جمله « و ان كان كذلك » خبر آن است و ضمير در « فيه » به غرض راجعست .\r\nقوله : و ان كان كذلك : يعنى و ان كان واقعى .\r\nقوله : الّا انّهما قابلان للوضع و الرّفع شرعا : ضمير در « انّهما » به شرط و جزء راجع است .\r\nقوله : فبدليل الرّفع و لو كان اصلا : يعنى و بدليل حديث الرّفع و لو قلنا بانّه من الاصول لا الأمارات .\r\nقوله : بكشف انّه ليس هناك امر فعلى : ضمير در « انّه » به معناى « شأن »\r\n\r\n","description":"","footnote":"","page_name":" 594 ","page_number":594},
  {"content":"\r\n\r\nمىباشد و مشار اليه « هناك » شكّ در اعتبار جزء و شرط مىباشد .\r\nقوله : بما يعتبر فيه المشكوك : ضمير در « فيه » به ماء موصوله در « بما » راجع است .\r\nقوله : يجب الخروج عن عهدته : ضمير در « عهدته » به مشكوك راجع بوده و جمله « يجب الخروج » صفت است براى « المشكوك » .\r\nقوله : بخلاف المقام : يعنى شكّ در قصد امتثال .\r\nقوله : فانّه علم بثبوت الامر الفعلى : ضمير در « فانّه » به شاكّ راجع است .\r\nمتن : المبحث السّادس قضيّة اطلاق الصّيغة كون الوجوب نفسيّا تعيّنيّا عينيّا ، لكون كلّ واحد ممّا يقابلها يكون فيه تقيّد الوجوب و تضيّق دائرته ، فاذا كان فى مقام البيان و لم ينصب قرينة عليه فالحكمة تقتضى كونه مطلقا ، وجب هناك شىء آخر أو لا ، اتى بشيء آخر أو لا ، اتى به آخر أو لا كما هو واضح لا يخفى .\r\nترجمه :\r\n\r\nمبحث ششم\r\nاقتضاى اطلاق صيغه آنست كه وجوب نفسى و تعيينى و عينى باشد زيرا هريك از معانى مقابل اين‌ها موجب تقيّد وجوب و ضيق نمودن دايره آن مىباشد .\r\nبنابراين وقتى متكلّم در مقام بيان بود و قرينه‌اى بر هيچيك از اين معانى نصب نكرد حكمت مقتضى است كه وجوب مطلق باشد چه در آنجا شىء ديگرى واجب بوده يا واجب نباشد امر ديگرى را مكلّف بياورد يا نياورد ، ديگرى متعلّق امر را انجام داده يا انجام ندهد .\r\n\r\n","description":"","footnote":"","page_name":" 595 ","page_number":595},
  {"content":"\r\n\r\n\r\nتحرير و شرح\r\nوجوب بانحاء و اقسامى تقسيم مىگردد كه مرحوم مصنّف به برخى از آنها در اينجا اشاره كرده كه ما نيز به شرح و توضيح آنها مىپردازيم :\r\nوجوب نفسى : عبارتست از حكم الزامى كه به ذات شىء تعلّق گرفته به‌طورىكه آن شىء ذاتا خودش مطلوب باشد نه بخاطر مطلوبيّت امر ديگر مانند نماز كه ذاتا مطلوب بوده و وجوبى كه به آن تعلّق گرفته صرفا بخاطر مطلوبيّت و مصلحت نفسيّه كامنه در آن مىباشد و در مقابل اين وجوب ، وجوب غيرى قرار گرفته .\r\nوجوب غيرى : عبارتست از حكم الزامى كه به شيئى تعلّق گرفته و واسطه تعلّق امر ديگرى باشد يعنى چون آن امر مطلوب و واجب است بخاطر آن شىء مزبور نيز واجب شده همچون واجبات مقدّمى با تمام اقسام و انحائش از قبيل واجبات شرطى و شطرى و اعدادى و امثال اين‌ها .\r\nوجوب تعيينى : عبارتست از حكم الزامى كه صرفا به يك شىء بنحو تعيّن تعلّق گرفته باشد نظير تعلّق وجوب به صلوات يوميّه و حجّ و صوم رمضان و امثال اين‌ها و در مقابل آن وجوب تخييرى واقع است .\r\nوجوب تخييرى : عبارتست از حكم الزامى كه به دو شىء يا بيشتر بنحو لا على التّعيين تعلّق گرفته باشد نظير وجوبى كه به خصال كفارات متعلّق است .\r\nوجوب عينى : عبارتست از حكم الزامى كه در اطاعت و انجامش هركدام از افراد بطور مستقلّ و علىحدّه مكلّف مىباشند نظير وجوب متعلّق به نماز و روزه و حجّ و در مقابل آن وجوب كفائى واقع است .\r\nوجوب كفائى : عبارتست از حكم الزامى كه در اطاعت و انجامش صرفا افرادى مكلّف و موظّفند كه با قيام آنها غرض و مطلوب آمر حاصل شود همچون وجوبى كه بامر معروف و نهى از منكر يا جهاد تعلّق گرفته .\r\n\r\n","description":"","footnote":"","page_name":" 596 ","page_number":596},
  {"content":"\r\n\r\nبا توجّه به اين مقدّمه مىگوييم :\r\nاگر صيغه امر كه دلالت بر وجوب دارد با قرينه‌اى مقرون بود كه دلالت بر يكى از معانى شش‌گانه بنمايد جاى صحبت و كلام نيست يعنى به واسطه قرينه مزبور صيغه را بر مفاد و مدلول قرينه حمل بايد كرد ولى در صورتى كه مطلق و بدون قرينه باشد اطلاقش مقتضى است كه آن را بر وجوب نفسى تعيينى عينى حمل كنيم و دليل بر اين حمل آنست كه هريك از معانى سه‌گانه‌اى كه در قبال اين معانى واقعند عبارتند از وجوب مقيّد و مضيّق كه قهرا بر تقييد و تضييق قرينه‌اى لازم است و چون بحسب فرض صيغه مطلق و خالى از قرينه است لاجرم بر سه معناى يادشده محمول خواهد بود يعنى لازم است به مقتضاى مقدّمات حكمت از آن وجوب نفسى تعيينى عينى استفاده كرد ، در نتيجه مكلّف موظّف است متعلّق صيغه را به انجام رساند اعمّ از آنكه غير آن شىء ديگرى در آنجا واجب باشد كه بحسب واقع متعلّق صيغه بعنوان مقدّمه براى آن واجب بوده يا چنين نباشد ، غير از آن مكلّف امر ديگرى را انجام داده تا به واسطه وجوب تخييرى واقعى با آوردن مأتى به متعلّق صيغه بحسب نفس الامر و واقع ساقط شده يا چنين نباشد ، غير از مكلّف ديگران به آوردن متعلّق صيغه مبادرت كرده باشند تا بفرض واجب كفائى بودن از عهده وى برداشته شده باشد يا چنين نباشد .\r\nقوله : المبحث السّادس : طرح اين مبحث به منظور آنست كه اگر شخصى در مدلول صيغه امر از حيث نفسى يا غيرى ، تعيينى يا تخييرى ، عينى و يا كفائى بودن وجوب شكّ نمود وظيفه و تكليفش چيست .\r\nقوله : كلّ واحد ممّا يقابلها : يعنى كلّ واحد من المعانى المقابلة لها ، پس ضمير مؤنّث در « يقابلها » به نفسى و تعيينى و عينى راجع است .\r\nقوله : يكون فيه تقيّد الوجوب و تضيّق دائرته : ضمير در « فيه » به « كلّ واحد » و در « دائرته » به وجوب عود مىكند .\r\nقوله : فاذا كان فى مقام البيان : ضمير در « كان » به آمر راجع است .\r\n\r\n","description":"","footnote":"","page_name":" 597 ","page_number":597},
  {"content":"\r\n\r\nقوله : و لم ينصب قرينة عليه : ضمير فاعلى در « لم ينصب » به آمر و ضمير مجرورى در « عليه » به « كلّ واحد ممّا يقابلها » راجعست .\r\nقوله : تقتضى كونه مطلقا : ضمير در « كونه » به وجوب راجع است و مراد از « مطلقا » اينست كه وجوب نفسى تعيينى عينى مىباشد .\r\nمتن : المبحث السّابع انّه اختلف القائلون بظهور صيغة الامر فى الوجوب وضعا او اطلاقا فيما اذا وقع عقيب الحظر او فى مقام توهّمه على اقوال :\r\nنسب الى المشهور ظهورها فى الاباحة و الى بعض العامّة ظهورها فى الوجوب و الى بعض تبعيّتها لما قبل النّهى ان علّق الامر بزوال علّة النّهى الى غير ذلك .\r\nترجمه :\r\n\r\nمبحث هفتم\r\nقائلين بظهور صيغه امر در وجوب چه از باب وضع و چه از باب اطلاق در موردى كه امر بدنبال حظر يا در مقام توهّم و تخيّل آن واقع شود اختلاف داشته و در آن اقوالى چند پيدا شده است :\r\nبمشهور نسبت داده شده كه ايشان گفته‌اند :\r\nكه صيغه امر ظاهر در اباحه است .\r\nو به برخى از علماء اهل سنّت منسوب است كه گفته‌اند :\r\nصيغه امر ظاهر در وجوب مىباشد .\r\nو به گروهى انتساب داده‌اند كه ايشان قائلند :\r\nاگر امر به زوال علّت نهى معلّق باشد تابع قبل از نهى مىباشد .\r\nو غير اين از اقوال ديگرى كه در اين مسئله وجود دارد .\r\n\r\n","description":"","footnote":"","page_name":" 598 ","page_number":598},
  {"content":"\r\n\r\n\r\nتحرير و شرح\r\nدر عباراتى كه گذشت مرحوم مصنّف به ذكر آراء و اقوالى كه بين قائلين بظهور صيغه امر در وجوب نسبت به موردى كه امر بدنبال حظر يا در مقام توهّم آن قرار مىگيرد پيدا شده پرداخته‌اند امر بدنبال حظر همچون امر به نماز پس از نهى از آن در مكان مغصوب .\r\nو امر بدنبال توهّم حظر نظير امر به روزه در مقام توهّم مرضى كه احتمالا روزه با آن مضرّ باشد و امّا آرائى كه مرحوم مصنّف در اينجا نقل فرموده‌اند سه قول مىباشد :\r\n1 - رأى مشهور و آن اينست كه امر در اين قبيل موارد ظاهر در اباحه است .\r\n2 - عقيده برخى از اهل سنّت ، ايشان گفته‌اند امر در اين مواضع ظهور در وجوب دارد .\r\n3 - قول بعضى كه گفته‌اند اگر امر معلّق به زوال علّت نهى باشد تابع زمان قبل از نهى است نظير مثال معروف :\r\nفاذا انسلخ الأشهر الحرم فاقتلوا المشركين حيث وجدتموه .\r\nكه در اين مثال امر بقتل معلّق به زوال انسلاخ شهور حرام كه علّت نهى از قتال است شده .\r\nلذا اگر پيش از نهى امر براى وجوب بوده الآن نيز دالّ برآن مىباشد و در صورتى كه قبلا به معناى اباحه بوده پس از زوال علّت نهى نيز به همين معنا مىباشد .\r\nقوله : انّه اختلف القائلون : ضمير در « انّه » به معناى « شأن » است .\r\nقوله : وضعا : يعنى كسانى كه قائل بظهور صيغه امر در وجوب از باب وضع هستند .\r\nقوله : او اطلاقا : يعنى قائل بوجوب از باب مقدّمات حكمت مىباشند .\r\n\r\n","description":"","footnote":"","page_name":" 599 ","page_number":599},
  {"content":"\r\n\r\nقوله : او فى مقام توهّمه : يعنى توهّم حظر .\r\nقوله : ظهورها : يعنى ظهور صيغه .\r\nقوله : تبعيّتها لما قبل النّهى : ضمير در « تبعيّتها » به صيغه امر راجع است .\r\nمتن : و التّحقيق :\r\nانّه لا مجال للتّشبّث بموارد الاستعمال ، فانّه قلّ مورد منها يكون خاليا عن قرينة على الوجوب او الاباحة او التّبعيّة و مع فرض التّجريد عنها لم يظهر بعد كونها عقيب الحظر موجبا لظهورها فى غير ما تكون ظاهرة فيه غاية الامر يكون موجبا لا جمالها ، غير ظاهرة فى واحد منها الّا بقرينة اخرى كما اشرنا .\r\nترجمه :\r\n\r\nتحقيق مرحوم مصنّف\r\nتحقيق آنست كه بگوئيم :\r\nجاى آن نيست كه بموارد استعمال صيغه تمسّك و تشبّث نمود چه آنكه كمتر موردى است از اين مواضع كه از قرينه بر وجوب يا اباحه يا تبعيّت نسبت بقبل از نهى خالى باشد و با فرض تجرّد از قرينه تا به اكنون معلوم نشده كه صيغه امر پس از حظر ظاهر در غير آنچه اساسا صيغه در آن ظهور دارد باشد .\r\nنهاية مىتوان گفت وقوعش پس از مقام مذكور سبب اجمال آن شده به‌طورىكه در هيچيك از وجوب و اباحه و تبعيّت ظاهر نمىباشد مگر به واسطه قرينه ديگرى كه به آن اشاره نموديم .\r\n\r\nتحرير و شرح\r\nحاصل فرموده مرحوم مصنّف اينست كه :\r\nمنشا اقوال يادشده موارد استعمال صيغه امر مىباشد چه آنكه امر پس از حظر يا توهّم آن در برخى موارد در وجوب استعمال شده لذا قائل بوجوب نظرش را منحصرا به اين موارد دوخته و بظهور صيغه در وجوب قائل شده\r\n\r\n","description":"","footnote":"","page_name":" 600 ","page_number":600},
  {"content":"\r\n\r\nو در بعضى از مواضع در اباحه به كار رفته ازاين‌رو مشهور آن را ظاهر در اباحه دانسته‌اند چنانچه در پاره‌اى از استعمالات آن را تابع قبل از حظر منظور نموده‌اند .\r\nدر نتيجه طائفه سوّم آن را تابع قبل از حظر دانسته .\r\nولى از نظر ما تحقيق مطلب آنست كه نبايد در تعيين مدلول صيغه در مورد مزبور به موارد استعمالات متشبّث شد زيرا استعمالات نوعا مقرون به قراينى بوده كه به واسطه آنها وجوب يا اباحه و يا احيانا تبعيّت مستفاد مىشود به‌طورىكه با قطع نظر از قرينه و تجريد كلام از آن نمىتوان استظهار هيچ‌يك از معانى نامبرده را نمود ، بلكه با فرض تجرّد از قرينه صيغه در همان معنائى كه در غير مورد حظر ظاهر در آن بود ظهور دارد و وقوعش بدنبال حظر در اين باب هيچ اثر و نقشى ندارد .\r\nبلى ، اثرى كه براى آن مىتوان فرض نمود اينست كه وقوع صيغه پس از مقام حظر يا توهّمش سبب آن مىشود كه نسبت به تمام معانى محتمله از آن مجمل و مردّد گردد به‌طورىكه در هيچ‌كدام از آنها ظاهر نبوده و اراده هريك نياز به قرينه دالّه برآن باشد .\r\nقوله : و التّحقيق انّه لا مجال : ضمير در « انّه » به معناى « شأن » مىباشد .\r\nقوله : فانّه قلّ مورد منها : ضمير در « فانّه » به معناى « شأن » است و ضمير مجرورى در « منها » به موارد استعمال عود مىكند .\r\nقوله : و مع فرض التّجريد عنها : ضمير در « عنها » به قرينه عود مىنمايد .\r\nقوله : لم يظهر بعد : كلمه « بعد » مبنى بر ضمّ بوده و به معناى « هنوز » مىباشد .\r\nقوله : كونها عقيب الحظر : كلمه « كونها » برفع خوانده شده تا فاعل براى « لم يظهر » باشد .\r\nقوله : لظهورها فى غير ما تكون ظاهرة فيه : ضمير در « لظهورها » به صيغه و در « فيه » به ماء موصوله در « ما تكون » راجع است .\r\n\r\n","description":"","footnote":"","page_name":" 601 ","page_number":601},
  {"content":"\r\n\r\nقوله : يكون موجبا لا جمالها : ضمير در « يكون » به وقوعه عقيب الحظر و در « لا جمالها » به صيغه راجع است .\r\nقوله : غير ظاهرة فى واحد منها : ضمير در « منها » به وجوب و اباحه و تبعيّت راجع است .\r\nمتن : المبحث الثّامن الحقّ انّ صيغة الامر مطلقا لا دلالة لها على المرّة و لا التّكرار ، فانّ المنصرف عنها ليس الّا طلب ايجاد الطّبيعة المأمور بها ، فلا دلالة لها على احدهما ، لا بهيئتها و لا بمادّتها .\r\nو امّا الاكتفاء بالمرّة ، فانّما هو لحصول الامتثال بها فى الامر بالطّبيعة كما لا يخفى .\r\nترجمه :\r\n\r\nمبحث هشتم\r\nحقّ آنست كه صيغه امر بطور مطلق نه دلالت بر « مرّه » داشته و نه بر « تكرار » زيرا آنچه از صيغه امر منصرف بذهن مىشود صرفا طلب ايجاد طبيعت مأمور به مىباشد ازاين‌رو صيغه بر هيچيك از اين دو دلالت نمىكند نه هيئتش و نه مادّه‌اش .\r\nو امّا اينكه به مرّه اكتفاء مىتوان نمود جهتش آنست كه وقتى امر به طبيعت مىشود امتثال آن به مرّه حاصل مىشود .\r\n\r\nتحرير و شرح\r\nاختلاف است در اينكه صيغه امر آيا بر « مرّه » دلالت داشته و يا « تكرار » مدلول آن مىباشد برخى گفته‌اند صيغه بر مرّه و گروهى معتقدند بر تكرار دلالت مىنمايد و جماعتى هم رأيشان اينست كه صيغه امر بر هيچيك از اين دو بخصوص دلالت نداشته بلكه صرفا بر طلب ايجاد طبيعت مأمور به\r\n\r\n","description":"","footnote":"","page_name":" 602 ","page_number":602},
  {"content":"\r\n\r\nدلالت دارد چه آنكه بنا بر رأى محقّقين از اصوليّون متعلّق اوامر و نواهى طبيعت اشياء است و به واسطه صيغه امر ايجاد طبيعت مطلوب و مورد غرض مىباشد اعمّ از آنكه در ضمن افراد متكرّر ايجاد شده يا به واسطه فرد واحد تحقّق يابد چه آنكه ارباب فنّ گفته‌اند :\r\nالطّبيعة توجد باوّل فرد و تنعدم بجميع افرادها .\r\nيعنى : طبيعت به اوّلين فرد موجود شده و بانعدام جميع افرادش معدوم مىگردد .\r\nمرحوم مصنّف رأى اخير را پسنديده و اختيار فرموده است فلذا مىفرمايد :\r\nاز نظر ما حقّ اينست كه صيغه امر نه مادّه‌اش و نه هيئتش بر مرّه يا تكرار دلالت ندارد و فقط به واسطه آن ايجاد طبيعت مأمور به مطلوب مىباشد .\r\nسؤال\r\nممكنست گفته شود كه اگر صيغه امر بر مرّه دلالت ندارد پس چرا در مقام امتثال اگر عبد يك فرد از مأمور به را ايجاد كند ممتثل شمرده شده و از عهده تكليف برمىآيد و ديگر مولا از وى طلب و درخواستى ندارد ، پس نفس اين معنا خود كاشف است از اينكه مدلول صيغه امر « مرّه » مىباشد و پرواضح است اتيان مدلول و امتثال آن موجب اجزاء بوده و امر مولا را ساقط مىنمايد .\r\nجواب\r\nاكتفاء عبد به مرّه و خشنود بودن مولا از آن و سقوط امر و تكليف تمام معلول اين جهت است كه چنانچه گفتيم مدلول صيغه امر طلب ايجاد طبيعت است و طبيعت همان‌طورىكه مرقوم شد به اوّل فرد محقّق مىشود فلذا پس از ايجاد آن ديگر نيازى به تكرار نيست چون تكرار موجب تحصيل\r\n\r\n","description":"","footnote":"","page_name":" 603 ","page_number":603},
  {"content":"\r\n\r\nحاصل مىگردد ، پس اكتفاء به مرّه و عدم تكرار نه از اين جهت است كه مرّه مدلول صيغه و تكرار اجنبى از آن مىباشد بلكه هيچيك از اين دو مدلول صيغه نمىباشند و مدلول تنها همان ايجاد طبيعت است و اين معنا با هرچه در خارج تحقّق يابد موجب تحقّق غرض آمر مىباشد ازاين‌رو اگر فرض كنيم كه به غير از مرّه و تكرار ممكن است طبيعت ايجاد شود و عبد از آن طريق طبيعت را ايجاد نمايد بدون ترديد امتثال امر نموده و مولا از وى خشنود و راضى مىشود .\r\nقوله : صيغة الامر مطلقا : يعنى نه مادّه آن و نه هيئتش .\r\nقوله : لا دلالة لها : ضمير در « لها » به صيغه راجع است .\r\nقوله : فانّ المنصرف عنها : ضمير در « عنها » به صيغه عود مىكند .\r\nقوله : فلا دلالة لها على احدهما : ضمير در « لها » به صيغه و در « احدهما » به مرّه و تكرار عود مىكند .\r\nقوله : لا بهيئتها و لا بمادّتها : ضميرهاى مؤنّث به صيغه امر راجع است .\r\nقوله : فانّما هو لحصول : ضمير « هو » به اكتفاء عود مىكند .\r\nقوله : الامتثال بها : ضمير در « بها » به مرّه عود مىنمايد .\r\nمتن : ثمّ لا يذهب عليك انّ الاتّفاق على انّ المصدر المجرّد عن اللّام و التّنوين لا يدلّ الّا على الماهيّة على ما حكاه السّكّاكى لا يوجب كون النّزاع هاهنا فى الهيئة كما فى الفصول ، فانّه غفلة و ذهول عن انّ كون المصدر كذلك لا يوجب الاتّفاق على انّ مادّة الصّيغة لا تدلّ الّا على الماهيّة ضرورة انّ المصدر ليست مادّة لسائر المشتقّات ، بل هو صيغة مثلها .\r\nكيف ، و قد عرفت فى باب المشتقّ مباينة المصدر و سائر المشتقّات بحسب المعنى و كيف بمعناه يكون مادّة لها .\r\nفعليه يمكن دعوى اعتبار المرّة او التّكرار فى مادّتها كما لا يخفى .\r\nترجمه :\r\n\r\nتنبيه\r\nسپس مىفرمايد :\r\n\r\n","description":"","footnote":"","page_name":" 604 ","page_number":604},
  {"content":"\r\n\r\nمخفى نماند اتّفاقى كه علماء دارند و اجماعا مىفرماين كه مصدر خالى از الف و لام و تنوين صرفا بر ماهيّت دلالت دارد چنانچه اين اجماع را سكّاكى نقل و حكايت كرده موجب آن نيست كه نزاع در اينجا مربوط به هيئت صيغه باشد چنانچه مرحوم صاحب فصول اين‌طور پنداشته زيرا اين گمان و پندار غفلتى بيش نبوده و صاحب اين گمان توجّه نكرده كه مصدر مجرّد اگر بر صرف ماهيّت دلالت داشت سبب آن نمىشود كه جمله اهل علم و ارباب فنّ بر اينكه مادّه صيغه بر مجرّد ماهيّت دلالت كند اتّفاق نمايند چه آنكه بديهى و ضرورى است مصدر مادّه تمام مشتقّات نبوده بلكه آن نيز همچون مشتقّات ديگر مىباشد .\r\nو چگونه اين‌طور باشد و حال آنكه در باب مشتقّ گفته شد مصدر از نظر معنا با سائر مشتقّات مباين است و مع الوصف چطور مىشود با معنائى كه دارد مادّه براى ساير مشتقّات باشد بنابراين ممكنست مدّعي شويم در مادّه مشتقّات مرّه و تكرار اعتبار شده ولى در مصدر چنين نيست .\r\n\r\nتحرير و شرح\r\nدر اين تنبيه مرحوم مصنّف توهّمى را كه براى صاحب فصول ( ره ) حاصل شده دفع و زائل مىكنند و شرح اين توهّم و دفع آن چنين است :\r\n\r\nتوهّم صاحب فصول ( ره )\r\nمرحوم صاحب فصول فرموده‌اند :\r\nسكّاكى حكايت كرده كه اجماع ادباء بر اينست كه مصدر خالى از الف و لام و تنوين همچون « ضرب » و « قيام » تنها بر ماهيّت دلالت دارد بدون كوچك‌ترين اشاره به مرّه يا تكرار .\r\nسپس از اين اجماع اين‌طور استفاده نموده‌اند كه :\r\nچون مصدر مبدأ جميع مشتقّات از جمله فعل « امر » مىباشد و مبدأ\r\n\r\n","description":"","footnote":"","page_name":" 605 ","page_number":605},
  {"content":"\r\n\r\nبا همان معنائى كه برآن دلالت دارد در تمام مشتقّات بايد محفوظ باشد لاجرم مادّه « امر » نيز بايد صرفا بر ماهيّت مأمور به دلالت داشته و به مقتضاى اجماعى كه در مصدر خالى از الف و لام و تنوين وجود دارد مىبايد دلالت مادّه امر بر صرف طبيعت نيز اتّفاقى باشد قهرا اين نزاع كه آيا امر بر مرّه دلالت داشته يا بر تكرار منحصرا نسبت به هيئت صيغه بايد طرح گردد .\r\n\r\nجواب مصنّف از توهّم صاحب فصول ( ره )\r\nمرحوم مصنّف در مقام دفع اين توهّم چنين مىفرماين :\r\nاجماعى را كه سكّاكى ادّعاء كرده و مدلول مصدر مجرّد از الف و لام و تنوين را باتّفاق ارباب علم ماهيّت قرار داده است نبايد سبب آن شود كه صاحب فصول چنين گمان كند كه مادّه امر نيز از نظر اجماع علماء بر صرف طبيعت دلالت كرده و بنابراين اختلاف مذكور در اينجا صرفا در خصوص هيئت امر مىباشد .\r\nو از نظر ما اين گمان يك غفلت و بىتوجّهى بيش نيست و جهت آن اينست كه :\r\nمصدر مادّه همه مشتقّات نمىباشد بلكه آن نيز همچون سائر مشتقّات بوده و در عرض آن‌ها مىباشد و شاهد ما بر اين مدّعا همان تقرير و بيانى است كه در مبحث مشتقّ مرقوم شد و در طىّ آن گفتيم مصدر با سائر مشتقّات از نظر معنا مباين و متغاير است و چگونه مىتوان مصدرى را كه مثلا با امر از نظر معنا تباين دارد مبدأ و مشتقّ منه آن قرار داد .\r\nازاين‌رو مىتوان چنين ادّعاء نمود كه مرّه و تكرار اگرچه در مادّه مصدر معتبر و ملحوظ نيست ولى در مادّه مشتقّات و از جمله امر مورد اعتبار مىباشد پس زمينه نزاع و اختلاف را نبايد صرفا به هيئت منحصر نمود بلكه\r\n\r\n","description":"","footnote":"","page_name":" 606 ","page_number":606},
  {"content":"\r\n\r\nمادّه امر نيز در اين مضمار بىنصيب نمىباشد .\r\nقوله : ثمّ لا يذهب عليك : يعنى لا يخفى عليك .\r\nقوله : على ما حكاه السّكّاكى : ضمير منصوبى در « حكاه » به ماء موصول راجع است .\r\nقوله : كون النّزاع هاهنا : مشار اليه « هاهنا » مبحث مرّه و تكرار در امر مىباشد .\r\nقوله : كما فى الفصول : يعنى صاحب فصول چنين پنداشته كه اتّفاق مزبور موجب آن مىشود كه نزاع در اينجا فقط در « هيئت » باشد .\r\nقوله : فانّه غفلة و ذهول : ضمير در « فانّه » به توهّم صاحب فصول راجع است .\r\nقوله : كون المصدر كذلك : مقصود از « كذلك » دلالت مصدر مجرّد از الف و لام و تنوين بر ماهيّت مىباشد .\r\nقوله : بل هو صيغة مثلها : ضمير « هو » به مصدر و در « مثلها » به مشتقّات راجع است .\r\nقوله : و كيف بمعناه يكون مادّة لها : كلمه « با » در « بمعناه » به معناى « مع » بوده و ضمير مجرورى در « بمعناه » به مصدر و در « لها » به مشتقّات عود مىكند و حاصل مراد اينست كه :\r\nمصدر با معنائى كه دارد و باعتبار آن قابل حمل نمىباشد چگونه مادّه و مبدأ براى ساير مشتقّات بتواند باشد درحالىكه مشتقّات با معنائى كه دارند قابل حمل هستند .\r\nقوله : فعليه يمكن الخ : ضمير در « عليه » به عدم كون المصدر مادّة لسائر المشتقّات راجع است و كلمه « فاء » تفريع برآن مىباشد .\r\nقوله : فى مادّتها : يعنى مادّه سائر مشتقّات .\r\n\r\n","description":"","footnote":"","page_name":" 607 ","page_number":607},
  {"content":"\r\n\r\nمتن : ان قلت فما معنى ما اشتهر من كون المصدر اصلا فى الكلام .\r\nقلت مع انّه محلّ الخلاف ، معناه انّ الّذى وضع اوّلا بالوضع الشّخصى ثمّ بملاحظته وضع نوعيّا او شخصيّا ساير الصّيغ الّتى تناسبه ممّا جمعه معه مادّة لفظ متصوّرة فى كلّ منها و منه بصورة و معنى كذلك هو المصدر او الفعل فافهم .\r\nترجمه :\r\n\r\nسؤال\r\nپس معناى اين عبارت كه مشهور شده و مىگويند :\r\nمصدر اصل كلام است چيست ؟\r\n\r\nجواب\r\nمضافا به اينكه اين معنا محلّ خلاف بوده و برخى آن را قبول ندارند معنايش اينست كه :\r\nآنچه ابتداء به وضع شخصى وضع شده و سپس به ملاحظه‌اش ساير صيغى كه با آن تناسب داشته و جامع و قدر مشتركشان مادّه لفظى و معنائى است كه در هريك از آن صيغ و موضوع اوّلى متصوّر بوده آيا مصدر است يا فعل مىباشد .\r\n\r\nتحرير و شرح\r\nحاصل سؤال اينست كه :\r\nطبق اشاره‌اى كه نموديد مصدر مبدأ سائر مشتقّات نبوده و مشتقّ منه\r\n\r\n","description":"","footnote":"","page_name":" 608 ","page_number":608},
  {"content":"\r\n\r\nآنها شىء ديگرى است اگر اين گفته صحّت داشته باشد پس آنچه در السنه و افواه حضرات مشهور شده و مىگويند :\r\nمصدر اصل كلام است يعنى چه ؟\r\nقطعا مراد و مقصودشان اينست كه تمام صيغ از مصدر اخذ شده و مشتقّ منه جملگى مصدر مىباشد حاصل جوابى كه مرحوم مصنّف از اين سؤال مىدهند دو امر است :\r\nالف : اوّلا اين تعبير از نظر همه ارباب دانش مقبول نبوده و آن را برخى گفته و بعضى ديگر اصل كلام را فعل دانسته‌اند نه مصدر .\r\nب : ثانيا معناى آن اين نيست كه مبدأ سائر مشتقّات مصدر است و اطلاق اصل به ملاحظه اشتقاق و اخذ نبوده بلكه به اين معنا است كه آنچه واضع ابتداء به وضع شخصى وضع كرد و ساير صيغ را به ملاحظه آن مورد وضع قرار داد و بين موضوع اوّلى و ساير موضوعات بعدى قدر جامع و مشتركى از حيث لفظ و معنا در نظر گرفت مصدر است چنانچه بعضى ديگر موضوع اوّلى را فعل مىدانند پس اطلاق اصل به ملاحظه عالم وضع مىباشد به اين معنا كه مقصود از « اصل كلام » موضوع اوّلى مىباشد .\r\nقوله : مع انّه محلّ الخلاف : ضمير در « انّه » به اصل بودن مصدر براى ساير مشتقّات راجعست .\r\nقوله : معناه انّ الّذى الخ : ضمير در « معناه » به اصل بودن مصدر راجع است .\r\nقوله : ثمّ بملاحظته وضع نوعيّا او شخصيّا : ضمير در « بملاحظته » به « الّذى وضع اوّلا » راجع است و وضع نوعى به ملاحظه هيئت و وضع شخصى باعتبار مادّه مىباشد چه آنكه وضع هيئت نوعى و وضع موادّ شخصى مىباشد .\r\nقوله : الّتى تناسبه ممّا جمعه معه مادّة لفظ : ضمير مفعولى در « تناسبه » به الّذى وضع اوّلا راجع بوده و كلمه « من » در « ممّا » بيان است از « سائر » و ضمير مفعولى در « جمعه » به « ماء موصوله » در « ممّا » و ضمير مجرورى در\r\n\r\n","description":"","footnote":"","page_name":" 609 ","page_number":609},
  {"content":"\r\n\r\n« معه » به الّذى وضع اوّلا راجع بوده و كلمه « مادّة لفظ » فاعل است براى « جمعه » .\r\nقوله : فى كلّ منها و منه بصورة : ضمير در « منها » به صيغ و در « منه » به « الّذى وضع اوّلا » راجع است و منظور از « بصورة » اينست كه هريك از صيغ و موضوع اوّلى به صورتى از صور و هيئتى از هيآت تصوير مىشوند .\r\nقوله : و معنى كذلك : كلمه « معنى » معطوف است به « لفظ » و مقصود از « كذلك » اينست كه معنا همچون لفظ در هريك از صيغ و موضوع اوّلى متصوّر است .\r\nقوله : هو المصدر او الفعل : جمله « هو المصدر » خبر است براى « انّ الّذى » .\r\nمتن : ثمّ المراد بالمرّة و التّكرار هل هو الدّفعة و الدّفعات او الفرد و الافراد ؟\r\nو التّحقيق ان يقعا بكلا المعنيين محلّ النّزاع و إن كان لفظهما ظاهرا فى المعنى الاوّل .\r\nترجمه :\r\n\r\nمقصود از مرّه و تكرار\r\nسپس مرحوم مصنّف مىفرماين :\r\nمقصود از « مرّه » و « تكرار » آيا دفعه و دفعات است يا فرد و افراد مىباشد ؟\r\nحقّ اينست كه مرّه و تكرار بهر دو معنا مورد نزاع و محلّ كلام مىباشند اگرچه لفظ مرّه و تكرار در معناى اوّل ظاهر مىباشد .\r\n\r\nتحرير و شرح\r\nپس از فراغت از اصل دلالت صيغه و بيان حقّ يعنى دلالت آن بر\r\n\r\n","description":"","footnote":"","page_name":" 610 ","page_number":610},
  {"content":"\r\n\r\nمجرّد طلب ايجاد ماهيّت و عدم دلالتش بر مرّه و تكرار مرحوم مصنّف بشرح اين نكته پرداخته‌اند كه مقصود از مرّه و تكرار چيست ؟\r\nبايد گفت كه دو احتمال در آن مىباشد :\r\nالف : آنكه بگوئيم مراد از مرّه دفعه و از تكرار دفعات است ، بنابراين اگر صيغه امر مثل « صلّ » بر مرّه دلالت كند يعنى يك‌بار بيشتر بر مكلّف خواندن نماز واجب نمىباشد و در صورت دلالت بر تكرار بيش از يك‌بار بايد نماز بخواند .\r\nب : آنكه بگوئيم مقصود از مرّه فرد و از تكرار افراد است ، لذا اگر قائل شديم كه صيغه امر مثل « اكرم العالم » بر مرّه دلالت دارد تنها اكرام يك فرد از عالم كافى است و اگر به تكرار معتقد باشيم بر مكلّف لازمست افراد متعدّد از عالم را اكرام نمايد .\r\nسپس مىفرماين :\r\nحقّ در مسئله اينست كه مرّه و تكرار بهر دو معنائى كه ذكر گرديد مورد نزاع است و كلام اختصاص به يكى از آن دو دون ديگرى ندارد .\r\nقوله : هل هو الدّفعة : ضمير « هو » به مراد راجع است .\r\nقوله : و التّحقيق ان يقعا بكلا المعنيين : ضمير فاعلى در « يقعا » به مرّه و تكرار عود مىكند .\r\nقوله : و ان كان لفظهما ظاهرا فى المعنى الاوّل : ضمير در « لفظهما » به مرّه و تكرار عود كرده و مقصود از « المعنى الاوّل » دفعه و دفعات مىباشد .\r\nمتن : و توهّم انّه لو اريد بالمرّة الفرد لكان الانسب بل اللّازم ان يجعل هذا المبحث تتمّة للمبحث الآتى من انّ الامر هل يتعلّق بالطّبيعة او بالفرد فيقال عند ذلك :\r\nو على تقدير تعلّقه بالفرد هل تقتضى التّعلّق بالفرد الواحد او المتعدّد او لا يقتضى شيئا منهما ؟\r\n\r\n","description":"","footnote":"","page_name":" 611 ","page_number":611},
  {"content":"\r\n\r\nو لم يحتج الى افراد كلّ منهما بالبحث كما فعلوه .\r\nو امّا لو اريد بها الدّفعة فلا علقة بين المسألتين كما لا يخفى .\r\nترجمه :\r\n\r\nتوهّم\r\nو اين توهّم كه اگر از مرّه فرد اراده شود مناسب‌تر بلكه لازم آنست كه بحث اينجا را متمّم مبحث آينده يعنى كلام در اينكه آيا امر به طبيعت تعلّق داشته يا بفرد متعلّق است قرار دهيم فلذا در دنباله آن بحث بايد بگوئيم :\r\nبفرض آنكه امر بفرد تعلّق گيرد نه طبيعت آيا اقتضاى آن تعلّق بفرد واحد بوده يا افراد متعدّد متعلّق آن هستند و يا اساسا هيچيك از اين دو را اقتضاء ندارد .\r\nو با اين تقرير ديگر احتياجى نيست كه مبحث اينجا را از بحث آينده جدا و علىحدّه قرار داده و هركدام را بطور مستقلّ مطرح نمائيم .\r\nولى در صورتى كه از مرّه دفعه مراد باشد بين دو مسئله مزبور هيچ علاقه و ارتباطى نبوده و جا دارد بلكه لازم است هركدام را بنحو مستقلّ عنوان نمائيم .\r\n\r\nتحرير و شرح\r\nمقصود مرحوم مصنّف از عنوان اين بحث و طرح اين كلمات دفع توهّمى است كه براى مرحوم صاحب فصول در اين مقام حادث شده و حاصل اين توهّم و شرح مختصرش چنين است :\r\n\r\nتوهّم صاحب فصول ( ره )\r\nايشان فرموده‌اند :\r\nدر مرّه و تكرار دو احتمال است :\r\nمحتمل است مقصود از « مرّه » فرد و از مقابلش افراد باشد و امكان\r\n\r\n","description":"","footnote":"","page_name":" 612 ","page_number":612},
  {"content":"\r\n\r\nدارد كه از آن دفعه و از تكرار دفعات قصد شود .\r\nاگر مراد از آن فرد باشد طرح بحث در اينجا يعنى دلالت امر بر مرّه و تكرار و عدم دلالتش بر هيچيك از اين دو بحث جداگانه و مستقلّى نبوده بلكه متمّم مبحثى است كه در آينده ان‌شاءالله خواهد آمد و آن بحث اينست كه آيا متعلّق امر طبيعت و ماهيّت مأمور به است يا فرد آن مىباشد .\r\nيعنى پس از طرح اين بحث بايد به دنبالش بگوئيم :\r\nو به فرضى كه قائل شديم متعلّق امر فرد است نه طبيعت كلام در اين واقع مىشود آيا فرد واحد بوده يا متعدّد و يا هيچيك از اين دو .\r\nفلذا ديگر جاى ندارد كه براى دلالت صيغه بر مرّه و تكرار بابى جداگانه ترتيب داد و در آن اين مسئله را عنوان نمود .\r\nامّا اگر مرّه به معناى دفعه و مقابلش به معناى دفعات باشد البتّه بين مسئله مرّه و تكرار و مسئله دلالت امر بر طبيعت و فرد هيچ علاقه و ارتباطى نداشته و لازم است آن دو را از يكديگر بطور مستقلّ و علىحدّه عنوان نمايند چنانچه در اصول چنين عمل شده است .\r\nقوله : و توهّم انّه لو اريد بالمرّة ، الفرد : كلمه « توهّم » مبتداء و خبرش « فاسد » مىباشد .\r\nقوله : ان يجعل هذا المبحث : مقصود بحث از دلالت صيغه امر بر مرّه و تكرار مىباشد .\r\nقوله : من انّ الامر هل الخ : كلمه « من جارّه » بيان است براى « المبحث الآتى » .\r\nقوله : فيقال عند ذلك : يعنى وقتى مبحث مرّه و تكرار متمّم اين بحث بود در تتميم آن بايد چنين گفت بنابراين مشار اليه « ذلك » تتميم مبحث آتى مىباشد .\r\nقوله : و على تقدير تعلّقه الخ : عبارت : و على تقدير الخ نائب فاعل براى « يقال » است و ضمير مجرورى در « تعلّقه » به امر راجع است .\r\n\r\n","description":"","footnote":"","page_name":" 613 ","page_number":613},
  {"content":"\r\n\r\nقوله : و لم يحتج الى افراد كلّ منهما بالبحث : كلمه « افراد » بكسر همزه به معناى جدا قرار دادن مىباشد و ضمير در « منهما » به دو مسئله : دلالت امر بر مرّه و تكرار و دلالت امر بر طبيعت و فرد راجع است .\r\nقوله : كما فعلوه : يعنى علماء اين دو مسئله را از يكديگر بطور جدا و مستقلّ عنوان كرده‌اند .\r\nقوله : لو اريد بها الدّفعة : ضمير در « بها » به مرّه راجع است .\r\nمتن : فاسد ، لعدم العلقة بينهما لو اريد بها الفرد ايضا ، فانّ الطّلب على القول بالطّبيعة انّما يتعلّق بها باعتبار وجودها فى الخارج ، ضرورة انّ الطّبيعة من حيث هى ليست الّا هى لا مطلوبة و لا غير مطلوبة و بهذا الاعتبار كانت مردّدة بين المرّة و التّكرار بكلا المعنيين فيصحّ النّزاع فى دلالة الصّيغة على المرّة و التّكرار بالمعنيين و عدمها .\r\nامّا بالمعنى الاوّل ، فواضح .\r\nو امّا بالمعنى الثّانى ، فلوضوح انّ المراد من الفرد او الافراد وجود واحد او وجودات و انّما عبّر بالفرد لانّ وجود الطّبيعة فى الخارج هو الفرد غاية الامر خصوصيّته و تشخّصه على القول بتعلّق الامر بالطّبائع يلازم المطلوب و خارج عنه بخلاف القول بتعلّقه بالافراد ، فانّه ممّا يقوّمه .\r\nترجمه :\r\n\r\nدفع توهّم\r\nمرحوم مصنّف مىفرمايد :\r\nتوهّم مذكور فاسد است زيرا بين دو مسئله مذكور هيچ علاقه و ارتباطى وجود ندارد اگرچه از مرّه فرد اراده گردد چه آنكه طلب بنا بر اينكه به طبيعت تعلّق گيرد ، تعلّقش به آن باعتبار وجود آن در خارج است زيرا بديهى و روشن است كه طبيعت به ملاحظه خودش چيزى نيست فلذا نه مطلوب بوده و نه غير مطلوب و وقتى باعتبار وجود متعلّق طلب بود بايد گفت :\r\n\r\n","description":"","footnote":"","page_name":" 614 ","page_number":614},
  {"content":"\r\n\r\nطبيعت موجود در خارج مردّد است بين مرّه و تكرار بهر دو معنائى كه ذكر شد ازاين‌رو صحيح است نزاع در دلالت صيغه بر مرّه و تكرار به هر دو معنا و عدمش واقع شود :\r\nامّا به معناى اوّل يعنى دفعه و دفعات كه واضح و روشن است و نيازى به توضيح ندارد .\r\nو امّا به معناى دوّم به جهت آنكه معلوم است مراد از فرد يا افراد وجود واحد يا وجودات متعدّد مىباشد و اگر از وجود و وجودات به فرد يا افراد تعبير كرده‌اند بخاطر آنست كه وجود طبيعت در خارج همان فرد است منتهى خصوصيّت و تشخّص فرد بنا بر قول كسانى كه امر را متعلّق به طبيعت مىدانند با مطلوب ملازم ولى خارج از آن مىباشد بخلاف قول افرادى كه امر را متعلّق به افراد دانسته‌اند چه آنكه بنابراين قول فرد مقوّم طبيعت و محقّق آن مىباشد .\r\n\r\nتحرير و شرح جواب مرحوم مصنّف از توهّم صاحب فصول عليه‌الرّحمه\r\nمصنّف ( ره ) مىفرماين توهّمى كه صاحب فصول در اين مقام نموده فاسد و باطل است و شرح اين فساد آنست كه بايد بگوئيم :\r\nهمان‌طورىكه مرّه و تكرار اگر به معناى دفعه و دفعات باشند بين دو مسئله مذكور علاقه و ارتباطى نيست و بايد آن دو را از يكديگر جدا و مستقلّ آورد ، در صورتى كه به معناى فرد و افراد نيز باشند همين‌طور است و صحيح نيست مبحث اينجا را متمّم بحث آينده قرار دهيم .\r\n\r\nوجه تفكيك دو مسئله از يكديگر\r\nمرحوم صاحب فصول در تقرير متمّم بودن مسئله مرّه و تكرار در\r\n\r\n","description":"","footnote":"","page_name":" 615 ","page_number":615},
  {"content":"\r\n\r\nصورتى كه به معناى فرد و افراد باشد فرمود :\r\nبايد مبحث آينده را در اين فرض چنين طرح نمود :\r\nآيا امر به طبيعت تعلّق گرفته يا به فرد و بفرض تعلّق آن به فرد آيا بطور مرّه بوده يعنى به يك فرد متعلّق است يا بنحو تكرار مىباشد كه متعلّقش افراد هستند .\r\nپس مسئله مرّه و تكرار در فرض يادشده ( كه مرّه به معناى فرد و تكرار به معناى افراد باشند ) در واقع اختلاف دوّمى است كه در مسئله آتيه مطرح است چه آنكه اختلاف اوّل در اينست كه متعلّق امر طبيعت بوده يا فرد و اختلاف دوّمش اينست كه بفرض قائل شدن بتعلّق امر بفرد آيا متعلّق يك فرد است يا افراد مىباشند .\r\nمرحوم مصنّف مىفرماين :\r\nاين تقرير فاسد است زيرا چنين نيست كه در مسئله آتيه تنها قائلين بتعلّق امر بفرد در مرّه و تكرار به معناى فرد و افراد با هم بنزاع برخاسته و معتقدين به تعلّق امر به طبيعت از اين نزاع و اختلاف برحذر و مصون باشند بلكه آنان نيز همين اختلاف را دارند زيرا مقصود از طبيعت متعلّق امر طبيعت من حيث هى هى نبوده بلكه مراد طبيعت موجود در خارج مىباشد و پرواضح است كه طبيعت به اين اعتبار همچون فرد مردّد بين مرّه و تكرار است چه مرّه و مقابلش به معناى دفعه و دفعات بوده و چه به معناى فرد و افراد باشند فلذا صحيح است اين قائلين نيز دو دسته شده و دسته‌اى از آنها بگويند متعلّق امر طبيعت موجوده در ضمن يك فرد يا يك دفعه بوده و دسته ديگر آنها بگويند متعلّق امر طبيعت موجوده در ضمن افراد يا دفعات مىباشد و بدين ترتيب در دلالت صيغه بر مرّه و تكرار بهر دو معنا بينشان نزاع محقّق شود .\r\nامّا تحقّق نزاع بين اين قائلين در مرّه و تكرار به معناى اوّل كه واضح و روشن است چه آنكه بدون ترديد و شبهه جا دارد دسته‌اى از اين قائلين معتقد باشند كه بر مكلّف لازم است طبيعت را صرفا يك دفعه و يك بار ايجاد\r\n\r\n","description":"","footnote":"","page_name":" 616 ","page_number":616},
  {"content":"\r\n\r\nنمايد و گروهى ديگر رأيشان اين باشد كه بيش از يك‌بار لازم و واجب مىباشد .\r\nو امّا تحقّق نزاع بين ايشان در مرّه و تكرار به معناى دوّم كه فرد و افراد باشد وجهش اينست كه مقصود از فرد وجود واحد و از افراد وجودات متعدّد مىباشد و بسى روشن است كه قائلين به تعلّق امر به طبيعت صحيح است در اينكه متعلّق آن وجود و احد از طبيعت يا وجودات متعدّده از آن هستند با يكديگر اختلاف و نزاع داشته‌اند .\r\nو اين سؤال كه اگر مقصود از فرد و افراد وجود و وجودات است پس چرا لفظ وجود و وجودات را اطلاق نكرده و پيوسته و دائما بجاى اين دو از فرد و افراد استفاده مىشود ؟\r\nجوابش آنست كه سرّ اين تعبير و عدول از وجود و وجودات بفرد و افراد اينست كه وجود طبيعت در خارج همان فرد است لذا اگر يك‌بار وجود پيدا كند فرد و در صورتى كه بيشتر از آن تحقّق يابد افراد مىباشد .\r\n\r\nسؤال\r\nاگر در مسئله آتيه مقصود قائلين بتعلّق امر به طبيعت ، طبيعت موجوده يعنى همان فرد و افراد باشد پس چه فرقى است بين اين گروه و گروهى كه متعلّق امر را فرد يا افراد مىدانند .\r\nو به عبارت ديگر :\r\nطبق تقريرى كه گذشت در مسئله آتيه اساسا نبايد نزاعى باشد بلكه تمام قائلند كه متعلّق امر فرد است نه طبيعت و آنان كه متعلّق امر را طبيعت قرار داده‌اند به ملاحظه اينكه مقصودشان طبيعت موجوده است و طبيعت به اين اعتبار همان فرد بوده لاجرم مقصودشان با كسانى كه امر را متعلّق بفرد دانسته‌اند متّحد مىباشد و بدين ترتيب نزاعى وجود ندارد درحالىكه چنين نيست و پرواضح است كه اين مسئله نيز از مسائل اختلافى در اصول بوده و\r\n\r\n","description":"","footnote":"","page_name":" 617 ","page_number":617},
  {"content":"\r\n\r\nآراء در آن با هم متغاير و متفاوت است .\r\n\r\nجواب\r\nفرق است بين اينكه در اين مسئله بگوئيم متعلّق امر طبيعت موجوده است و بين آنكه امر را متعلّق بفرد بدانيم و وجه آن اينست كه :\r\nدر صورت اوّل كه متعلّق امر طبيعت باشد اگرچه مراد طبيعت موجوده است ولى در عين حال تشخّص و خصوصيّتى كه فرد به ماهيّت داده و به اعتبارش طبيعت وجود خارجى پيدا مىكند نفس مطلوب نبوده بلكه ملازم با آن و خارج از طبيعت مىباشد و صرفا بعنوان مقدّمه براى تحقّق طبيعت و وجود آن در خارج مطلوب قرار گرفته بخلاف فرض دوّم كه متعلّق امر فرد باشد زيرا طبق اين قول فرد نفس مطلوب و مقوّم آن مىباشد .\r\nقوله : لعدم العلقة بينهما : يعنى بين دو مسئله مرّه و تكرار و مسئله آتى .\r\nقوله : لو اريد بها الفرد : ضمير در « بها » به مرّه راجع است .\r\nقوله : ايضا : يعنى همان‌طورىكه اگر مراد از مرّه دفعه باشد علقه‌اى بين اين دو مسئله وجود ندارد .\r\nقوله : انّما يتعلّق بها باعتبار وجودها : ضميرهاى مؤنّث به طبيعت راجع است .\r\nقوله : و بهذا الاعتبار : يعنى اعتبار وجود .\r\nقوله : كانت مردّدة بين المرّة و التّكرار : ضمير در « كانت » به طبيعت عود مىكند .\r\nقوله : فيصحّ النّزاع : بين قائلين بتعلّق امر به طبيعت در مسئله آتى .\r\nقوله : و عدمها : يعنى و عدم دلالت .\r\nقوله : خصوصيّته و تشخّصه : ضميرهاى مجرورى به فرد راجع است .\r\nقوله : بتعلّق الامر بالطّبائع : در مسئله آتى .\r\nقوله : يلازم المطلوب : مقصود از « مطلوب » طبيعت است .\r\n\r\n","description":"","footnote":"","page_name":" 618 ","page_number":618},
  {"content":"\r\n\r\nقوله : و خارج عنه : ضمير در « عنه » به مطلوب عود مىكند .\r\nقوله : بخلاف القول بتعلّقه بالافراد : ضمير در « بتعلّقه » به امر راجع است .\r\nقوله : فانّه ممّا يقوّمه : ضمير در « فانّه » به فرد و ضمير مفعولى در « يقوّمه » به مطلوب عود مىنمايد .\r\nمتن : تنبيه لا اشكال بناء على القول بالمرّة فى الامتثال و انّه لا مجال للاتيان بالمأمور به ثانيا على ان يكون ايضا به الامتثال ، فانّه من الامتثال بعد الامتثال .\r\nو امّا على المختار من دلالته على طلب الطّبيعة من دون دلالة على المرّة و لا على التّكرار فلا يخلو الحال امّا ان لا يكون هناك اطلاق الصّيغة فى مقام البيان ، بل فى مقام الاهمال او الاجمال ، فالمرجع هو الاصل و امّا ان يكون اطلاقها فى ذلك المقام ، فلا اشكال فى الاكتفاء بالمرّة فى الامتثال و انّما الاشكال فى جواز ان لا يقتصر عليها ، فانّ لازم اطلاق الطّبيعة المأمور بها هو الاتيان بها مرّة او مرارا لا لزوم الاقتصار على المرّة كما لا يخفى .\r\nترجمه :\r\n\r\nتنبيه\r\nاگر قائل شديم به اينكه صيغه « افعل » دلالت بر مرّه دارد اشكالى نيست در اينكه امتثال به يك‌بار حاصل شده و مجالى براى اتيان دوباره به منظور تحقّق امتثال مجدّد وجود ندارد چه آنكه در صورت اتيان دوباره از قبيل امتثال بعد از امتثال محسوب مىشود و امّا بنا بر مختار ما كه گفتيم امر دلالت بر طلب طبيعت داشته بدون دلالت بر مرّه و تكرار حال خالى از آن نيست كه يا در اينجا اطلاق صيغه در مقام بيان نبوده بلكه بصدد اهمال يا اجمال مىباشد كه در اين صورت مرجع اصل است و يا اطلاق آن در مقام بيان است كه در اين صورت اشكالى نيست در اينكه به منظور حصول امتثال مىتوان\r\n\r\n","description":"","footnote":"","page_name":" 619 ","page_number":619},
  {"content":"\r\n\r\nبه يك‌بار اكتفاء نمود .\r\nفقط اشكال در اينست كه آيا جايز است بر يك‌بار اكتفاء نكرده و براى بار دوّم و مرّات بعدى مأمور به را مكرّر نمايد يا جايز نيست ؟\r\nوجه جواز عدم اكتفاء و تكرار اينست كه لازمه اطلاق طبيعت مأمور به اينست كه طبيعت بايد اتيان شود اعمّ از آنكه در ضمن يك‌بار يا بيشتر تحقّق يابد نه اينكه لازم و واجب باشد كه بر مرّه اكتفاء كند .\r\n\r\nتحرير و شرح\r\nطبق آنچه قبلا گذشت در مبحث مرّه و تكرار سه قول اهمّ از اقوال است :\r\nالف : قول به دلالت صيغه « افعل » بر مرّه .\r\nب : قول به دلالت صيغه بر تكرار .\r\nج : قول به دلالت آن بر طلب حقيقت مأمور به .\r\nمرحوم مصنّف در اين تنبيه به كيفيّت تحقّق امتثال بنا بر قول اوّل و سوّم مىپردازند و قبل از اينكه بشرح مرام ايشان وارد شويم مقدّمتا مىگوييم :\r\nامتثال معنايش اطاعت امر و تحصيل غرض آمر نمودن است مثلا اگر در عرف مولائى به بنده‌اش گفت : اسقنى .\r\nامتثال از جانب بنده زمانى حاصل مىشود كه به مولا آب رسانده و بدين ترتيب غرض وى را كه رفع عطش بوده تحصيل نمايد .\r\nبا توجّه به اين نكته مىگوييم :\r\nاگر صيغه « افعل » را دالّ بر تكرار بدانيم بدون شبهه امتثال زمانى تحقّق مىيابد كه مأمور واجب را بنحو مكرّر تا جائى كه آمر طلب كرده بياورد و در آن صحبتى نمىباشد .\r\nولى اگر صيغه مزبور را دالّ بر مرّه دانستيم در اين فرض نيز بدون اشكال و شبهه‌اى اگر مكلّف يك‌بار مأمور به را اتيان نموده و به همان اكتفاء\r\n\r\n","description":"","footnote":"","page_name":" 620 ","page_number":620},
  {"content":"\r\n\r\nكند امتثال حاصل شده و اساسا براى امتثال بعدى و اتيان دوباره وجهى وجود ندارد چه آنكه منظور مكلّف از تكرار يا حصول امتثال جديد و مكرّر است و يا امتثال سابق مىباشد .\r\nاگر منظورش امتثال مكرّر و جديد بوده اين امر مطلوب نبوده تا وى در مقام آن برآيد و بنابراين نام آن را امتثال نگذارند چه آنكه به اتيان و اطاعتى امتثال لقب دهند كه محصّل غرض و مطابق طلب باشد و اين معنا در اينجا منتفى مىباشد .\r\nو اگر مرادش حصول همان امتثال اوّلى است اين نيز صحيح نمىباشد چه آنكه از مصاديق امتثال بعد از امتثال و يا بتعبير ديگر تحصيل حاصل مىباشد .\r\nو امّا اگر قائل شديم كه صيغه « افعل » نه بر مرّه دلالت داشته و نه بر تكرار بلكه بر صرف طلب ايجاد ماهيّت و انشاء حقيقت مأمور به دالّ است چنانچه مختار مرحوم مصنّف نيز همين مىباشد در حصول كيفيّت امتثال بايد گفت :\r\nامر از دو حال خالى نيست :\r\nالف : اطلاق صيغه در مقام اهمال و اجمال بوده .\r\nب : اطلاق صيغه در مقام بيان مراد فرض شده باشد .\r\nاگر صيغه « افعل » اطلاقش در مقام اهمال يعنى عدم البيان و يا در مقام اجمال يعنى اخفاء مطلوب و پنهان داشتن آن باشد قاعده و ضابطه در حصول امتثال آنست كه بايد باصل عملى رجوع نمود فلذا اگر مقام از قبيل اقلّ و اكثر ارتباطى بوده لازم است بنا به عقيده برخى باصالة الاشتغال و برأى پاره‌اى ديگر باصالة البراءة رجوع نمود .\r\nو امّا اگر مقام از قبيل اقلّ و اكثر استقلالى باشد برأى محقّقين از اهل اصول بايد به اصالة البراءة عمل كرد .\r\nو امّا در صورتى كه صيغه « افعل » اطلاقش در مقام بيان باشد بدون\r\n\r\n","description":"","footnote":"","page_name":" 621 ","page_number":621},
  {"content":"\r\n\r\nاشكال اگر مكلّف به مرّه اكتفاء كند و يك‌بار مأمور به را بياورد امتثال حاصل مىشود .\r\nمنتهى اشكال در اينست كه آيا اگر بار دوّم و سوّم و همچنين مرّات بعدى را آورد اين عمل از وى جايز و مشروعست يا نبايد چنين بكند ؟\r\nوجه جواز و اكتفاء نكردن به مرّه آنست كه بحسب فرض صيغه مطلق است و اطلاق طبيعت مأمور به مقتضى است كه طبيعت صرفا ايجاد شود اعمّ از آنكه در ضمن يك فرد اين معنا تحقّق يافته يا در ضمن افراد متعدّد و متكرّر صورت بگيرد .\r\nو امّا اينكه اقتصار و اكتفاء بر مرّه لازم باشد از مقتضيات اطلاق صيغه نبوده و اساسا اجنبى مىباشد .\r\nقوله : و انّه لا مجال للاتيان بالمأمور به ثانيا : كلمه « واو » عاطفه و لفظ « انّه » بفتح همزه بوده تا با اسم و خبرش معطوف به « الامتثال » باشد و ضمير منصوبى در آن به معناى « شأن » مىباشد .\r\nقوله : على ان يكون ايضا به الامتثال : ضمير در « به » به اتيان بمأمور به ثانيا راجع است .\r\nقوله : فانّه من الامتثال بعد الامتثال : ضمير در « فانّه » به اتيان بمأمور به ثانيا عود مىكند .\r\nقوله : من دلالته على طلب الطّبيعة : ضمير در « دلالته » به امر راجع است .\r\nقوله : بل فى مقام الاهمال او الاجمال : فرق بين اهمال و اجمال اينست كه :\r\nاهمال يعنى عدم البيان و از آن در برخى عبارات به لا به شرط مقسمى تعبير شده است ولى اجمال يعنى بيان مطلب بداعى اخفاء از غير .\r\nقوله : و امّا ان يكون اطلاقها فى ذلك المقام : ضمير مؤنّث در « اطلاقها » به صيغه امر راجع بوده و مراد از « ذلك المقام » مقام بيان مىباشد .\r\nقوله : فى جواز ان لا يقتصر عليها : ضمير در « عليها » به مرّه عود مىكند .\r\n\r\n","description":"","footnote":"","page_name":" 622 ","page_number":622},
  {"content":"\r\n\r\nقوله : هو الاتيان بها مرّة او مرارا : ضمير « هو » به لازم راجع بوده و ضمير مجرورى در « بها » به طبيعت عود مىنمايد .\r\nمتن : و التّحقيق انّ قضيّة الاطلاق انّما هو جواز الاتيان بها مرّة فى ضمن فرد او افراد ، فيكون ايجادها فى ضمنها نحوا من الامتثال كايجادها فى ضمن الواحد ، لا جواز الاتيان بها مرّة و مرّات فانّه مع الاتيان بها مرّة لا محالة يحصل الامتثال و يسقط به الامر فيما اذا كان امتثال الامر علّة تامّة لحصول الغرض الاقصى بحيث يحصل بمجرّده ، فلا يبقى معه مجال لاتيانه ثانيا بداعى امتثال آخر او بداعى ان يكون الاتيانان امتثالا واحدا لما عرفت من حصول الموافقة باتيانها و سقوط الغرض معها و سقوط الامر بسقوطه ، فلا يبقى مجال لامتثاله اصلا .\r\nو امّا اذا لم يكن الامتثال علّة تامّة لحصول الغرض كما اذا امر بالماء ليشرب او يتوضّا ، فاتى به و لم يشرب او لم يتوضّا فعلا ، فلا يبعد صحّة تبديل الامتثال باتيان فرد آخر احسن منه ، بل مطلقا كما كان له ذلك قبله على ما يأتى بيانه فى الاجزاء .\r\nترجمه :\r\n\r\nتحقيق مرحوم مصنّف در اين مقام\r\nمرحوم مصنّف مىفرماين :\r\nتحقيق آنست كه بگوئيم اقتضاى اطلاق صيغه آنست كه براى يك بار اتيان طبيعت جايز مىباشد اعمّ از آنكه در ضمن يك فرد به آوردن آن مبادرت كرده يا در بين افراد متكثّر و متعدّد .\r\nبنابراين ايجاد طبيعت در ضمن افراد متعدّد خود نحوه‌اى است از انحاء امتثال همان‌طورىكه ايجاد و انشائش در ضمن فرد واحد نيز چنين\r\n\r\n","description":"","footnote":"","page_name":" 623 ","page_number":623},
  {"content":"\r\n\r\nمىباشد ، پس بهر تقدير مقتضاى اطلاق صرفا آوردن طبيعت در يك‌بار مىباشد نه آوردن آن اعمّ از آوردن يك دفعه يا دفعات چه آنكه وقتى طبيعت براى دفعه اوّل آورده شد چه در ضمن يك فرد و چه در اثناء افراد متعدّد به ناچار امتثال حاصل و در نتيجه امر ساقط مىگردد .\r\nالبتّه مشروط به اينكه امتثال امر علّت تامّه براى حصول غرض نهائى باشد به‌طورىكه بمجرّد امتثال غرض حاصل شود در اين فرض مسلّما جائى براى اتيان بار دوّم بداعى حصول امتثال وجود ندارد ، چنانچه آوردن مرتبه دوّم به اين قصد كه هر دو اتيان يك امتثال محسوب شود نيز مجالى برايش نمىباشد ، چه آنكه دانسته شد بمجرّد اتيان طبيعت موافقت حاصل و غرض ساقط مىگردد و در نتيجه امر نيز بسقوط غرض ساقط مىشود ازاين‌رو مجالى براى امتثال مكرّر اصلا وجود ندارد .\r\nو امّا اگر امتثال علّت تامّه براى حصول غرض نباشد مثل موردى كه آمر امر كند كه آب بياور براى آشاميدن يا وضوء گرفتن و مأمور آب را آورد ولى آمر نياشاميد و با آن وضوء نگرفت در اينجا بعيد نيست بگوئيم مأمور مىتواند امتثال اوّلش را به اتيان بفرد ديگر كه از فرد اوّل نيكوتر و احسن است تبديل نمايد بلكه مىتوان ادّعاء نمود مطلقا اين تبديل برايش جايز است و لو فرد ثانى از اوّل احسن نيز نباشد چنانچه قبلا نيز مىتوانست همين فرد دوّم را ابتداء بياورد چنانچه بيان و شرح آن در مبحث اجزاء ان‌شاءالله خواهد آمد .\r\n\r\nتحرير و شرح\r\nحاصل تحقيقى كه مرحوم مصنّف در اينجا فرموده اينست كه :\r\nمقتضاى اطلاق صيغه آنست كه طبيعت مأمور به براى يك دفعه مطلوب مىباشد چه آن را در ضمن يك فرد آورند و چه به واسطه افراد متعدّد و متكثّر اتيان نمايند .\r\nمثلا مولى وقتى به بنده‌اش فرمان داد كه آب برايم بياور ، عبد براى\r\n\r\n","description":"","footnote":"","page_name":" 624 ","page_number":624},
  {"content":"\r\n\r\nيك‌دفعه بايد طبيعت آب را در خارج چه در ضمن يك ليوان يا ليوان‌هاى متعدّد براى مولا بياورد نه آنكه براى سه بار مثلا و هر دفعه يك ليوان آب نزد مولا بياورد زيرا اين نحو از امتثال كه به صورت دفعات واقع مىشود از اقتضاى اطلاق صيغه خارج است و امّا وجه جواز امتثال بنحو اوّل كه براى يك‌دفعه آوردن آب صورت گرفته چه در ضمن يك ليوان بوده و چه به واسطه ليوانهاى آب متعدّد اينست كه آنچه بر عبد لازم است صرفا امتثال مىباشد و براى آن انحائى متصوّر بوده كه هريك از آنها كه در خارج تحقّق يابد مشروط به اينكه نهى و زجرى از آن وارد نشده باشد مجزى و مكفى است .\r\nو بسى روشن است كه آوردن طبيعت در ضمن افراد براى دفعه اوّل خود نحوى از امتثال است همان‌طورىكه آوردنش در همان يك‌بار به واسطه تحقّقش در ضمن يك فرد نحو ديگر محسوب مىگردد و چون با هر دو نحوه امر ساقط مىگردد لاجرم چنين اتيانى جايز بلكه موجب برائت ذمّه مىشود .\r\nناگفته نماند كه امتثال مزبور از دو حال خارج نيست :\r\nالف : آنكه موجب حصول غرض آمر مىگردد .\r\nب : اين‌طور نبوده بلكه غرض همچنان باقى مىماند .\r\nدر فرض اوّل قطعا اتيان مجزى بوده و مىتوان گفت علاوه بر اجزاء جائى براى امتثال بعدى وجود ندارد زيرا بحسب فرض غرض مولى حاصل شده و مقصود نهائى از امتثال نيز همين معنا است پس وجهى براى امتثال بعدى وجود ندارد بلكه براى عدمش دليل قائم است و آن اينست كه چنين امتثالى از مصاديق تحصيل حاصل مىباشد .\r\nو در فرض دوّم كه امتثال حاصل ولى غرض ساقط نشده باشد نظير آنكه مولائى به بنده‌اش امر مىكند كه به منظور آشاميدن يا وضوء گرفتن آب بياورد و بنده نيز اطاعت كرده و آب را حاضر مىنمايد ولى به علّتى از علل مولى آب را نياشاميده يا صرف وضوء نمىكند حال جاى اين كلام هست كه عبد امتثال اوّل را تبديل بامتثال بعدى نموده و آبى گواراتر و بهتر از اوّل آورده يا\r\n\r\n","description":"","footnote":"","page_name":" 625 ","page_number":625},
  {"content":"\r\n\r\nمطلقا آبى ديگر بياورد چه‌بهتر از اوّل بوده و چه‌بهتر نباشد .\r\nبه عقيده مرحوم مصنّف بنده مىتواند به چنين كارى مبادرت ورزد و امتثال مكرّر نمايد و شرح آن در مبحث اجزاء ان‌شاءالله بطور مبسوط خواهد آمد .\r\nقوله : جواز الاتيان بها مرّة : ضمير در « بها » به طبيعت راجع است .\r\nقوله : فيكون ايجادها فى ضمنها : ضمير در « ايجادها » به طبيعت و در « ضمنها » به افراد راجع است .\r\nقوله : كايجادها فى ضمن الواحد : ضمير در « ايجادها » به طبيعت عائد است .\r\nقوله : لا جواز الاتيان بها : يعنى به طبيعت .\r\nقوله : فانّه مع الاتيان بها : ضمير در « فانّه » به معناى « شأن » و در « بها » به طبيعت راجع است .\r\nقوله : و يسقط به الامر : ضمير در « به » به اتيان راجع است .\r\nقوله : بحيث يحصل بمجرّده : ضمير مستتر در « يحصل » به غرض اقصى و در « بمجرّده » به امتثال راجع است .\r\nقوله : فلا يبقى معه مجال : ضمير در « معه » به حصول غرض راجع است .\r\nقوله : لاتيانه ثانيا : ضمير در « لاتيانه » به مأمور به عود مىكند .\r\nقوله : حصول الموافقة باتيانها : يعنى اتيان طبيعت .\r\nقوله : و سقوط الغرض معها : يعنى با موافقت .\r\nقوله : و سقوط الامر بسقوطه : ضمير در « سقوطه » به غرض راجع است .\r\nقوله : فلا يبقى مجال لامتثاله اصلا : ضمير در « لامتثاله » به امر راجع است .\r\nقوله : فاتى به : ضمير فاعلى در « اتى » به عبد و ضمير مجرورى در « به » به ماء راجع است .\r\nقوله : احسن منه : ضمير در « منه » به فرد اوّل عود مىكند .\r\n\r\n","description":"","footnote":"","page_name":" 626 ","page_number":626},
  {"content":"\r\n\r\nقوله : بل مطلقا : چه فرد دوّم احسن از اوّل بوده و چه نباشد .\r\nقوله : كما كان له ذلك قبله : ضمير در « له » به مأمور راجع بوده و مشار اليه « ذلك » تبديل مىباشد و ضمير در « قبله » به اتيان اوّل راجع است .\r\nمتن : المبحث التّاسع الحقّ انّه لا دلالة للصّيغة لا على الفور و لا على التّراخى .\r\nنعم ، قضيّة اطلاقها جواز التّراخى .\r\nو الدّليل عليه تبادر طلب ايجاد الطّبيعة منها بلا دلالة على تقييدها باحدهما . فلا بدّ فى التّقييد من دلالة اخرى كما ادّعى دلالة غير واحد من الآيات على الفوريّة .\r\nترجمه :\r\n\r\nمبحث نهم فور و تراخى\r\nحقّ اينست كه صيغه امر نه بر فور دلالت داشته و نه بر تراخى .\r\nبلى ، اقتضاى اطلاق صيغه آنست كه تراخى جايز باشد .\r\n\r\nدليل بر مدّعا\r\nو دليل بر مدّعاى ما اينست كه از صيغه امر طلب ايجاد طبيعت تبادر مىكند بدون آنكه دلالتى بر تقييد آن به يكى از فور و تراخى داشته باشد ، بنابراين در تقييدش به هريك از آن دو قرينه‌اى لازم داريم چنانچه اين‌طور ادّعا شده است كه بسيارى از آيات قرآنى به واسطه اقترانشان به قرينه دلالت بر فوريّت دارند .\r\n\r\nتحرير و شرح\r\nيكى ديگر از ابحاث مربوط به صيغه امر بحث از فور و تراخى است .\r\n\r\n","description":"","footnote":"","page_name":" 627 ","page_number":627},
  {"content":"\r\n\r\nاختلاف است در اينكه صيغه وقتى بدون قرينه اطلاق و القاء شد آيا بر مكلّف لازم است بدون درنگ مأمور به را بياورد به‌طورىكه اگر آوردن آن را بتأخير بياندازد عاصى و گناهكار محسوب مىشود يا صيغه مزبور بر تراخى دلالت داشته و مأمور در تأخير آن مجاز و مصاب مىباشد همان‌طورىكه گفته شد برخى رأى اوّل و گروهى قول دوّم را اختيار نموده‌اند .\r\nمرحوم مصنّف مىفرماين :\r\nاز نظر ما حقّ اينست كه نفس صيغه بدون اقترانش به قرينه نه بر فور دلالت داشته و نه بر تراخى همان‌طورىكه در مسئله گذشته فرمودند نه بر مرّه دلالت دارد و نه بر تكرار بلكه مدلول آن صرفا طلب ايجاد طبيعت مأمور به است .\r\nالبتّه مقتضاى اطلاق صيغه آنست كه مأمور در تأخير انداختن امتثال و بتعويق گذاردن مأمور به مجاز است و در اين امر بر او اعتراضى نمىباشد امّا نه اينكه مدلول صيغه جواز تأخير باشد بلكه چنانچه ذكر شد اقتضاى اطلاقش چنين مىباشد .\r\n\r\nدليل مرحوم مصنّف بر عدم دلالت صيغه بر فور و تراخى\r\nمرحوم مصنّف براى اثبات مدّعاى خود كه صيغه نه بر فور دلالت داشته و نه بر تراخى صرفا به يك دليل متمسّك مىشود و آن تبادر است و شرح آن اينست كه :\r\nوقتى صيغه امر مجرّد و بدون قرينه اطلاق مىشود تنها طلب ايجاد طبيعت از آن تبادر نموده بدون اينكه مقيّد به هيچ‌يك از فور و تراخى باشد و چون تبادر يكى از علائم حقيقت است لاجرم هيچ‌كدام از فور و تراخى در مدلول صيغه داخل نيستند فلذا در تقييد مدلول به هركدام از اين دو نياز به قرينه\r\n\r\n","description":"","footnote":"","page_name":" 628 ","page_number":628},
  {"content":"\r\n\r\nمىباشد فلذا در دلالت بسيارى از آيات بر فور اين‌طور ادّعا شده كه اين دلالت مستند به قرينه است .\r\nقوله : الحقّ انّه لا دلالة للصّيغة : ضمير در « انّه » به معناى « شأن » است .\r\nقوله : نعم قضيّة اطلاقها : ضمير مؤنّث در « اطلاقها » به صيغه راجع است .\r\nقوله : و الدّليل عليه : ضمير در « عليه » به عدم دلالت صيغه بر فور و تراخى راجع است .\r\nقوله : طلب ايجاد الطّبيعة منها : ضمير در « منها » به صيغه راجع است .\r\nقوله : بلا دلالة على تقييدها : ضمير در « تقييدها » به طبيعت راجع است .\r\nقوله : باحدهما : يعنى باحد الفور و التّراخى .\r\nمتن : و فيه منع ، ضرورة انّ سياق آية  « وَ سارِعُوا إِلى مَغْفِرَةٍ مِنْ رَبِّكُمْ »  و كذا آية  « فَاسْتَبِقُوا الْخَيْراتِ » *  انّما هو البعث نحو المسارعة الى المغفرة و الاستباق الى الخير من دون استتباع تركهما للغضب و الشّرّ ، ضرورة انّ تركهما لو كان مستتبعا للغضب و الشّرّ كان البعث بالتّحذير عنهما انسب كما لا يخفى فافهم .\r\nترجمه :\r\n\r\nمناقشه مرحوم مصنّف در دلالت آيات بر فوريّت\r\nمرحوم مصنّف مىفرماين :\r\nدر ادّعاى مزبور منع است چه آنكه بديهى و روشن است كه سياق آيه  « وَ سارِعُوا إِلى مَغْفِرَةٍ مِنْ رَبِّكُمْ »  و نيز آيه  « فَاسْتَبِقُوا الْخَيْراتِ » *  صرفا بعث و تحريك به روى آوردن به مغفرت و مبادرت نمودن به خير بوده بدون اينكه ترك اين دو مستلزم غضب و شرّى باشد ، زيرا بسى آشكار است كه ترك اين دو اگر مستتبع غضب و شرّ مىبود تحريك و بعث به واسطه تحذير از اين دو\r\n\r\n","description":"","footnote":"","page_name":" 629 ","page_number":629},
  {"content":"\r\n\r\nمناسب‌تر و سزاوارتر به نظر مىرسيد .\r\n\r\nتحرير و شرح\r\nاز جمله آياتى كه ادّعا شده بر فور دلالت دارند دو آيه ذيل مىباشد :\r\nالف : آيه ( 133 ) از سوره ( آل عمران ) كه مىفرمايد :\r\n وَ سارِعُوا إِلى مَغْفِرَةٍ مِنْ رَبِّكُمْ . \r\n( بشتابيد به اسباب آمرزش از پروردگارتان ) .\r\nب : آيه ( 148 ) از سوره ( بقره ) كه فرموده :\r\n فَاسْتَبِقُوا الْخَيْراتِ . \r\n( به انجام افعال خير مبادرت ورزيده و پيشى بگيريد ) .\r\n\r\nتقريب استدلال به آيه اوّل\r\nقطعا ظاهر آيه مراد و مقصود نيست چه آنكه معناى ظاهرى آن اينست كه به آمرزش از جانب پروردگارتان سرعت كنيد .\r\nجاى شبهه و تأمّل نيست كه آمرزش از افعال حقتعالى بوده و در قدرت بندگان نيست پس امر به آن از شخص حكيم آن هم حكيم على الاطلاق صحيح نمىباشد به ناچار بايد گفت مقصود از « مغفرت » اسباب و موجبات آن از قبيل توبه و تدارك ما فات و انجام افعال حسنه مىباشد .\r\nو بنابراين تقدير معنا چنين مىشود :\r\nبه انجام اسباب مغفرت سرعت و شتاب نمائيد .\r\nپرواضح است كه شتاب و سرعت كردن به معناى انجام عمل بنحو فورى است پس صيغه امر در مثل « سارعوا » به قرينه مادّه سرعت بر وجوب فور دلالت داشته به‌طورىكه ترك آن موجب غضب و سخط الهى مىشود .\r\n\r\n","description":"","footnote":"","page_name":" 630 ","page_number":630},
  {"content":"\r\n\r\n\r\nتقريب استدلال به آيه دوّم\r\nلفظ « سبقت » كه مادّه « استبقوا » است بوضوح بر فور و تعجيل دلالت داشته و صيغه امر نيز بر وجوب آن تأكيد دارد ازاين‌رو آيه مزبور از آياتى است كه بر وجوب فور نسبت به اتيان اعمال خير بطور روشن و آشكار دلالت دارد قهرا ترك آن باعث عصيان و در نتيجه فراهم آمدن غضب و سخط الهى است .\r\nمرحوم مصنّف از استدلال به اين دو آيه دو جواب مىدهند كه در عبارت مذكور بجواب اوّل از آن اشاره شد كه شرح آن چنين است :\r\n\r\nشرح جواب اوّل از استدلال بآيات\r\nدلالت دو آيه مذكور بر وجوب فور ممنوع است و آن را قبول نداريم زيرا سياق اين دو آيه صرفا بر بعث و تحريك بر مسارعت به اسباب مغفرت و پيشى گرفتن به اعمال خير دلالت دارد بدون اينكه در ترك آن عقاب و عذابى بر تارك مترتّب باشد چه آنكه اگر چنين مىبود يعنى مسارعت و استباق واجب بوده به‌طورىكه ترك آن دو مكلّف را معاقب و معذّب قرار مىداد شايسته بود كه حقتعالى در اين دو آيه مكلّف را از غضب و شرّى كه بر ترك اين دو مترتّب مىگرديد برحذر مىداشت درحالىكه چنين واقع نشده و كوچك‌ترين تحذير و تهديدى نسبت به ترك اين دو از جانب حضرتش جلّ و علا صورت نگرفته است .\r\nقوله : و فيه منع : يعنى در دلالت آيات بر وجوب فور منع است .\r\nقوله : من دون استتباع تركهما للغضب : ضمير در « تركهما » به سرعت در اسباب مغفرت و استباق به خيرات راجع است .\r\nقوله : عنهما انسب : ضمير در « عنهما » به غضب و شرّ راجع است .\r\n\r\n","description":"","footnote":"","page_name":" 631 ","page_number":631},
  {"content":"\r\n\r\nقوله : فافهم : شايد اشاره باشد به اينكه اين بيان اگر درست و تمام باشد در هيچ مورد صيغه امر نبايد دلالت بر وجوب بنمايد زيرا هيچيك از اوامر وارده در قرآن شريف يا اخبار و احاديث اين‌طور نيستند كه بر ترك آنها تهديد و تحذير آمده باشد درحالىكه دلالت آنها بر وجوب جاى شكّ نيست بنابراين مجرّد عدم بعث و تحرّك بتحذير از غضب و شرّ دليل بر عدم وجوب نمىشود .\r\nمتن : مع لزوم كثرة تخصيصه فى المستحبّات و كثير من الواجبات بل اكثرها ، فلا بدّ من حمل الصّيغة فيهما على خصوص النّدب او مطلق الطّلب .\r\nو لا يبعد دعوى استقلال العقل بحسن المسارعة و الاستباق و كان ما ورد من الآيات و الرّوايات فى مقام البعث نحوه ارشادا الى ذلك كالآيات و الرّوايات الواردة فى الحثّ على اصل الاطاعة فيكون الامر فيها لما يترتّب على المادّة بنفسها و لو لم يكن هناك امر بها كما هو الشّأن فى الاوامر الارشاديّة فافهم .\r\nترجمه :\r\n\r\nاشكال دوّم مرحوم مصنّف بر دلالت دو آيه مذكور بر وجوب فور\r\nعلاوه بر اشكال اوّل ، ايراد ديگر آنكه اگر دو آيه سابق الذّكر بر وجوب فور و لزوم آن دلالت نمايند لازم مىآيد كه نسبت به مستحبّات و بسيارى از واجبات آنها را تخصيص بزنيم ازاين‌رو لازم است كه صيغه امر در اين دو آيه را بر خصوص ندب و استحباب يا مطلق طلب حمل كنيم .\r\nو بعيد نيست كه بتوان ادّعاء نمود عقل در حكم به حسن مسارعت و استباق مستقلّ مىباشد و آنچه از آيات و روايات نيز در مقام بعث و تحريك نسبت به اين دو معنا وارد شده‌اند جملگى ارشاد به همين حكم عقلى دارند همان‌طورىكه آيات وارده در مقام حثّ و ترغيب باصل اطاعت ارشادى مىباشند .\r\n\r\n","description":"","footnote":"","page_name":" 632 ","page_number":632},
  {"content":"\r\n\r\nدر نتيجه بايد گفت :\r\nامر وارد در اين آيات به منظور ارشاد به آن چيزى است كه بر مادّه آنها بنفسه مرتّب است و لو آنكه به آن امرى تعلّق نگرفته باشد چنانچه شأن تمام اوامر ارشادى اين‌چنين مىباشد .\r\n\r\nتحرير و شرح\r\nحاصل اشكال دوّم و انتقاد ثانى اينست كه :\r\nاگر آيه  سارِعُوا  دلالت كند بر وجوب سرعت بر انجام هر عملى كه سبب آمرزش مىباشد و نيز آيه  فَاسْتَبِقُوا  مدلولش لزوم سبقت و وجوب مبادرت بهر عمل خيرى باشد لازم است كه اين عموم را در اين دو آيه تخصيص فوق‌العاده زده و صولت عمومشان را به واسطه اين امر بشكست فاحشى مبدّل نمائيم چه آنكه بسا اسبابى براى آمرزش يا اعمال خيرى وجود دارند ولى مع‌ذلك وجوب فورى نداشته يا اساسا وجوب ندارند چنانچه تمام مستحبّات اين‌طور بوده و بسيارى بلكه اكثر واجبات نيز چنين مىباشند يعنى وجوبشان فورى نبوده بلكه متراخى است .\r\nبنابراين بايد بگوئيم :\r\nاگرچه صيغه امر دالّ بر وجوب است ولى در اين دو مورد بخصوص بر استحباب يا احيانا مطلق طلب كه قدر جامع بين وجوب و ندب است دلالت دارد و بدين ترتيب تخصيص مزبور نيز لازم نمىآيد چه آنكه معناى آيه  « سارِعُوا »  چنين مىشود :\r\nسرعت نمودن به انجام اسباب مغفرت مستحب يا مطلوب مىباشد .\r\nو نيز معناى آيه  « فَاسْتَبِقُوا »  اينست كه :\r\nبه ارتكاب اعمال حسنه و فعل خيرات مستحب است مبادرت نمايد يا اين ارتكاب مطلوب مىباشد چه بنحو وجوب و چه بطور مستحب .\r\nسپس از اين جواب نيز اعراض نموده و مىفرمايد :\r\n\r\n","description":"","footnote":"","page_name":" 633 ","page_number":633},
  {"content":"\r\n\r\nاساسا مىتوان گفت :\r\nامر وارد در آيه  « سارِعُوا »  و  « فَاسْتَبِقُوا »  نه براى ايجاب بوده و نه استجاب بلكه اساسا اين دو امر بداعى مولويّت نبوده و در مقام ارشاد مىباشند زيرا قبل از صدور چنين امرى عقل خود حاكم مستقلّ بر حسن مسارعت باتيان اسباب مغفرت و استباق بافعال خير مىباشد و در اين معنا نيازى به بيان شرع نيست ازاين‌رو تمام آيات و روايات ناطقه به اين معنا را بايد حمل بر ارشاد به حكم عقلى مزبور نمود و ملتزم شد كه مدلول آنها ارشاد به همان مصالح و جهاتى است كه بر نفس مادّه مترتّب مىباشد يعنى مادّه « سارعوا » سرعت و « استبقوا » سبقت است و مصالح مترتّب بر سرعت و سبقت مورد ارشاد واقع شده .\r\nازاين‌رو مضمون اين دو آيه همچون مدلول آيه  أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  مىباشد كه صيغه در آن دالّ بر وجوب نبوده بلكه ارشاد دارد بر آنچه مترتّب بر نفس اطاعت حقتعالى و رسول اللّه صلّى اللّه عليه و آله و سلّم مىباشد چه امرى در بين بوده نظير اوامر اقيموا الصّلاة ، آتوا الزّكاة ، للّه حجّ البيت و امثال آن يا اساسا هيچ امرى وجود نداشته باشد .\r\nقوله : مع لزوم كثرة تخصيصه : يعنى تخصيص وجوب فور .\r\nقوله : بل اكثرها : يعنى اكثر واجبات .\r\nقوله : من حمل الصّيغة فيهما : يعنى در دو آيه  « سارِعُوا »  و  « فَاسْتَبِقُوا »  .\r\nقوله : ارشادا الى ذلك : مشار اليه « ذلك » حسن مسارعت و استباق مىباشد .\r\nقوله : فيكون الامر فيها : يعنى در آيات .\r\nقوله : لما يترتّب على المادّة بنفسها : مقصود مادّه سرعت و سبقت مىباشد .\r\nقوله : و لو لم يكن هناك امر بها : ضمير در « بها » به مادّه راجع است .\r\n\r\n","description":"","footnote":"","page_name":" 634 ","page_number":634},
  {"content":"\r\n\r\nمتن : تتمّة بناء على القول بالفور فهل قضيّة الامر الاتيان فورا ففورا بحيث لو عصى لوجب عليه الاتيان به فورا ايضا فى الزّمان الثّانى أو لا :\r\nوجهان مبنيّان على انّ مفاد الصّيغة على هذا القول هو وحدة المطلوب او تعدّده .\r\nو لا يخفى انّه لو قيل بدلالتها على الفوريّة لما كان لها دلالة على نحو المطلوب من وحدته او تعدّده فتدبّر جيّدا .\r\nترجمه :\r\n\r\nتتمّه مبحث\r\nبنا بر اينكه قائل بشويم امر دلالت بر فور دارد اين بحث طرح مىشود كه آيا اقتضاى امر اينست كه بر مكلّف لازم است مأمور به را فورا آورده و در صورت ترك در آن اوّل موظّف است در آن بعد باتيان آن مبادرت ورزد يا چنين اقتضائى در آن نيست :\r\nبايد گفت در اين مسئله دو احتمال است كه مبتنى بر اين است كه مفادّ صيغه امر طبق اين قول وحدت مطلوب بوده يا تعدّد مطلوب مىباشد .\r\nو مخفى نماند اگر قائل به دلالت صيغه امر بر فوريّت بشويم هيچ دلالتى در صيغه بر نحوه مطلوب كه وحدت بوده يا تعدّد وجود ندارد .\r\n\r\nتحرير و شرح\r\nحاصل كلام در اين تتمّه آنست كه :\r\nاگر گفتيم صيغه « افعل » دلالت بر فور دارد آيا اين معنا نيز از آن استفاده مىشود كه اگر مكلّف مأمور به را در اوّل وقت نياورد موظّف باشد به آوردن آن در آن دوّم يا اين مضمون از آن استفاده نمىشود .\r\nاگر بگوئيم كه مطلوب از امر صرفا يك معنا است و آن آوردن\r\n\r\n","description":"","footnote":"","page_name":" 635 ","page_number":635},
  {"content":"\r\n\r\nمأمور به در اوّل وقت است مقتضاى اين كلام آنست كه بعصيان مكلّف و عدم اتيانش در اوّل وقت امر ساقط مىشود .\r\nولى اگر معتقد باشيم كه مطلوب دو چيز است :\r\nالف : اتيان اصل فعل .\r\nب : آوردن آن در ابتداء وقت .\r\nپرواضح است با ترك مأمور به در اوّل وقت لازمست در آن بعدى به آوردن آن مبادرت ورزيده شود .\r\nمرحوم مصنّف مىفرماين :\r\nاز نظر ما حقّ اينست كه در نفس صيغه هيچ قرينه‌اى كه دلالت بر تعدّد يا وحدت مطلوب كند وجود ندارد و الزاما آن را بايد به كمك قرينه دريابيم .\r\nقوله : بحيث لو عصى لوجب عليه الاتيان به فورا : ضمير در « عصى » و « عليه » به مكلّف و در « به » به مكلّف به راجع است .\r\nقوله : على هذا القول : يعنى قول به فوريّت .\r\nقوله : او تعدّده : يعنى تعدّد المطلوب .\r\nقوله : و لا يخفى انّه لو قيل : ضمير در « انّه » به معناى « شأن » مىباشد .\r\nقوله : بدلالتها على الفوريّة : ضمير در « دلالتها » به صيغه عود مىكند .\r\nقوله : لما كان لها دلالة : ضمير در « لها » به صيغه امر راجع است .\r\nقوله : من وحدته او تعدّده : كلمه « من » بيان است از « المطلوب » و ضميرهاى « وحدته » و « تعدّده » به آن راجع مىباشد .\r\n\r\n","description":"","footnote":"","page_name":" 636 ","page_number":636},
  {"content":"\r\n\r\nبسم اللّه الرحمن الرّحيم\r\nمتن : الفصل الثّالث الاتيان بالمأمور به على وجهه يقتضى الاجزاء فى الجملة بلا شبهة .\r\nو قبل الخوض في تفصيل المقام و بيان النّقض و الابرام ينبغى تقديم امور :\r\nترجمه :\r\n\r\nفصل سوّم مبحث اجزاء\r\nآوردن مأمور به به آن‌طورى كه واجب است اجمالا مقتضى اجزاء و حصول امتثال است بدون آنكه در آن شكّ و ترديدى باشد .\r\nو پيش از فرورفتن در تفصيل مقام و تشريح بحث و بيان نقض و ابرام شايسته است امورى بعنوان مقدّمه ذكر شوند .\r\n\r\nتحرير و شرح\r\nبحث در اين مقام در اين موضوع است كه مكلّف وقتى واجب را مطابق دلخواه آمر و به آن‌طورى كه بر او لازم شده است آورد امتثال قطعا حاصل شده و اجمالا با قطع نظر از تفصيل و جزئيّات در آن مجزى است .\r\nمثلا اگر مولائى به بنده‌اش گفت يك ليوان آب خنك براى من بياور .\r\n\r\n","description":"","footnote":"","page_name":" 637 ","page_number":637},
  {"content":"\r\n\r\nو بنده آن را برايش حاضر نمود بدون ترديد امتثال و فرمانبردارى حاصل بوده و عمل بنده بايد مجزى باشد به اين معنا امتثال ثانى در عهده‌اش نمىباشد .\r\nقوله : على وجهه : ضمير در « وجهه » به مأمور به راجع است .\r\nمتن : احدها الظّاهر انّ المراد من « وجهه » فى العنوان هو النّهج الّذى ينبغى ان يؤتى به على ذاك النّهج شرعا و عقلا مثل ان يؤتى به به قصد التّقرّب فى العبادة ، لا خصوص الكيفيّة المعتبرة فى المأمور به شرعا ، فانّه عليه يكون « على وجهه » قيدا توضيحيّا و هو بعيد .\r\nمع انّه يلزم خروج التّعبّديّات عن حريم النّزاع بناء على المختار كما تقدّم من انّ قصد القربة من كيفيّات الاطاعة عقلا ، لا من قيود المأمور به شرعا .\r\nو لا الوجه المعتبر عند بعض الاصحاب ، فانّه مع عدم اعتباره عند المعظم و عدم اعتباره عند من اعتبره الّا فى خصوص العبادات لا مطلق الواجبات لا وجه لاختصاصه بالذّكر على تقدير الاعتبار ، فلا بدّ من ارادة ما يندرج فيه من المعنى و هو ما ذكرناه كما لا يخفى .\r\nترجمه :\r\n\r\nامر اوّل\r\nظاهرا مقصود از كلمه « من وجهه » در عنوان بحث طريق و روشى بوده كه سزاوار است واجب را برآن نحو شرعا و عقلا بياورند مثل اينكه اگر عبادت است آن را به قصد تقرّب اتيان كنند نه آنكه منظور از آن خصوص كيفيّتى باشد كه در مأمور به شرعا معتبر است چه آنكه اگر مراد اين باشد قيد « على وجهه » توضيحى بوده و آن بعيد است .\r\nاز اين گذشته لازم مىآيد كه تعبّديّات بنا بر اختيار ما از مورد نزاع خارج باشند چه آنكه طبق رأى ما همان‌طورىكه گذشت قصد قربت عقلا از\r\n\r\n","description":"","footnote":"","page_name":" 638 ","page_number":638},
  {"content":"\r\n\r\nكيفيّات اطاعت محسوب شده نه آنكه شرعا از قيود مأمور به به حساب آيد .\r\nچنانچه مقصود از آن « وجه » كه از نظر برخى اصحاب در عبادت معتبر است نيز نمىباشد .\r\nزيرا علاوه بر اينكه از نظر معظم اصحاب اين امر واجب و معتبر نيست و از اين گذشته آنان كه قائل به اعتبارش هستند صرفا در خصوص عبادات گفته نه مطلق واجبات اساسا وجهى براى اختصاص آن به ذكر نبوده و بفرض اعتبار نيازى به تصريح آن نمىباشد .\r\nازاين‌رو بايد از كلمه مزبور « على وجهه » معنائى را اراده نمود كه قصد وجه نيز در آن مندرج و داخل باشد و آن همان معنائى است كه ما ذكر نموديم .\r\n\r\nتحرير و شرح\r\nمرحوم مصنّف در اين مقدّمه به اين نكته مىپردازند كه مقصود از كلمه « على وجهه » در عنوان بحث چيست .\r\nاحتمالا و ثبوتا ممكنست مراد از آن يكى از سه معناى ذيل باشد :\r\nالف : خصوص كيفيّتى كه از نظر شرع در مأمور به معتبر است مثلا در نماز ابتداء تكبيرة الاحرام سپس قرائت و پس از آن سوره و به دنبالش ركوع و بعد از آن سجدتين تا آخر و حاصل آنچه را كه شرع از شرائط و اجزاء در آن اعتبار كرده از حيث ترتيب و نظم مأمور به مراعات نمايد .\r\nب : خصوص قصد وجه يعنى در واجب عمل را به نيّت وجوب و در مستحبّ به قصد استحباب بياورد چنانچه برخى از علماء باعتبار آن قائل مىباشند .\r\nج : آوردن مأمور به به آن نحوى كه عقلا و شرعا شايسته و سزاوار آوردن مىباشد مثلا اگر عبادت است به قصد تقرّب و اگر از توصّليّات فرض شود بدون آن بياورد .\r\n\r\n","description":"","footnote":"","page_name":" 639 ","page_number":639},
  {"content":"\r\n\r\nمصنّف عليه‌الرّحمه از ميان سه احتمال مذكور تنها به معناى اخير تمايل نشان داده و آن را اختيار مىكنند و هريك از دو احتمال ديگر را به جهتى از جهات ردّ مىنمايند ازاين‌رو مىفرماين :\r\nمراد از « وجهه » خصوص كيفيّت معتبره در مأمور به از نظر شرع نيست زيرا اگر چنين باشد دو ايراد متوجّه مىگردد :\r\nايراد اوّل\r\nبنا بر اينكه « على وجهه » در عنوان بحث عبارت از كيفيّت معتبره شرعى باشد لازم مىآيد كه اين كلمه در تعريف قيد توضيحى باشد زيرا مقصود از كيفيّت معتبره همان اجزاء و شرائط است و مأمور به نيز امرى غير از اجزاء و شرائط نمىباشد و با توجّه به اين نكته عبارت عنوان بحث چنين مىشود :\r\nاتيان به مأمور به و آوردن اجزاء و شرائطش اجمالا مقتضى اجزاء است .\r\nو چنانچه ملاحظه مىشود عبارت « آوردن اجزاء و شرائطش » كه معناى « على وجهه » است همان اتيان بمأمور به بوده كه در مقام توضيح آورده شده است .\r\nو چون اصل در قيود آنست كه به منظور احتراز آورند نه توضيح ازاين‌رو اين معنا براى « على وجهه » به ملاحظه توضيحى بودنش بعيد به نظر مىرسد .\r\nايراد دوّم\r\nاگر مقصود از « على وجهه » خصوص كيفيّت معتبره شرعى يعنى اجزاء و شرائطى كه شرع صرفا معتبر نموده باشد لازمه‌اش اينست كه نزاع در مبحث اجزاء صرفا در اين مورد بوده و بين ارباب تحقيق در اين اختلاف باشد كه بعضى مىگويند :\r\nاگر مأمور به را از حيث شرائط و اجزاء شرعى مراعات كنند مجزى و\r\n\r\n","description":"","footnote":"","page_name":" 640 ","page_number":640},
  {"content":"\r\n\r\nمكفى بوده و امتثال حاصل مىشود .\r\nو برخى ديگر مىگويند :\r\nبا آوردن مأمور به و رعايت اجزاء و شرائط شرعى امتثال حاصل نشده و نمىتوان قائل باجزاء گرديد .\r\nازاين‌رو بايد بگوئيم :\r\nطبق اين تقرير صرفا توصّليّات مورد نزاع در اين باب بوده ولى عباديّات به ملاحظه اينكه قصد تقرّب در آن از كيفيّات عقلى اطاعت و از اجزاء يا شرائطى است كه عقل قائل و حاكم به اعتبارش مىباشد از حريم نزاع خارج بايد باشد درحالىكه اين‌طور نيست بلكه مورد نزاع هم توصّليّات بوده و هم عباديّات پس « على وجهه » را نمىتوان به معناى خصوص كيفيّات شرعى دانست بلكه لازم است براى آن معنائى اعم از آن نمود .\r\nو نيز مقصود از « على وجهه » خصوص قصد وجه نمىتواند باشد و وجه آن اين است كه در اين صورت مستلزم سه ايراد است .\r\nايراد اوّل\r\nاگرچه بعضى از اصحاب قصد وجه را معتبر دانسته‌اند ولى در قبال ايشان معظم علماء اعتبارش را ساقط و لحاظ آن را لازم نمىدانند بنابراين بحث اجزاء طبق اين معنا بايد از نظر معظم علماء مطرح نبوده و زمينه براى نزاع و اختلاف نباشد چون همان‌طورىكه گفتيم از ديد ايشان اين امر معتبر نيست تا زمينه براى اختلاف فراهم شود درحالىكه واقع چنين نبوده و در مبحث اجزاء معظم علماء نيز با يكديگر اختلاف دارند يعنى حتّى كسانى كه قصد وجه را معتبر نمىدانند ، پس از اين كشف مىشود « على وجهه » به معناى قصد وجه نمىباشد .\r\n\r\n","description":"","footnote":"","page_name":" 641 ","page_number":641},
  {"content":"\r\n\r\nايراد دوّم\r\nقائلين باعتبار قصد وجه صرفا آن را در خصوص عبادات لازم مىدانند نه در مطلق واجبات حتّى توصّليّات ، بنابراين اگر « على وجهه » به معناى « قصد وجه » باشد بايد نزاع صرفا در عباديّات طرح گردد نه در توصّليّات درحالىكه مطلق واجبات در اين نزاع داخل هستند چه تعبّديّات و چه توصّليّات پس از تعميم نزاع و توسعه آن احراز مىكنيم كه كلمه مزبور به معناى خصوص قصد وجه نمىباشد .\r\nايراد سوّم\r\nبفرض آنكه قصد وجه را در واجبات واجب بدانيم آن نيز مانند يكى از اجزاء و شرائط ديگر است كه خصيصه‌اى نداشته فلذا وجهى براى امتياز آن به ذكر وجود ندارد و اين خود دليل ديگرى است بر عدم اراده خصوص قصد وجه از عبارت « على وجهه » .\r\nمختار مرحوم مصنّف\r\nمرحوم مصنّف پس از ابطال اين دو معنا مىفرماين :\r\nپس بايد كلمه « على وجهه » را به معنائى بدانيم كه قصد وجه و اجزاء و شرائط شرعى هر دو در آن داخل باشند و آن معناى عامى است كه در صدر بحث به آن اشاره شد يعنى مىگوييم :\r\nمقصود از « على وجهه » طريق و روشى است كه مأمور به را مكلّف از نظر عقل و شرع شايسته است به آن‌طور بياورد يعنى هم اجزاء و شرائط شرعى را مراعات كرده و هم كيفيّت معتبره عقلى را رعايت نمايد بنابراين عنوان بحث را بايد اين‌طور معنا نمود :\r\nآوردن مأمور به با اجزاء و شرائط معتبر در آن بحسب عقل و شرع اجمالا مقتضى اجزاء است .\r\n\r\n","description":"","footnote":"","page_name":" 642 ","page_number":642},
  {"content":"\r\n\r\nقوله : الّذى ينبغى ان يؤتى به : ضمير در « به » به مأمور به راجع است .\r\nقوله : مثل ان يؤتى به به قصد التّقرّب : ضمير در « به » به مأمور به عود مىكند و ذكر « قصد تقرّب » به منظور رعايت جزء عقلى است كه به عقيده مرحوم مصنّف از اجزاء شرعى نبوده بلكه عقل حكم به اعتبارش مىكند .\r\nقوله : فانّه عليه يكون « على وجهه » الخ : ضمير در « فانّه » به معناى « شأن » بوده و ضمير در « عليه » به خصوص كيفيّت معتبره شرعى راجع است .\r\nقوله : قيدا توضيحيّا : يعنى قيد توضيحى براى مأمور به مىشود زيرا مأمور به همان اجزاء و شرائط است .\r\nقوله : و هو بعيد : ضمير « هو » به كونه قيدا توضيحيّا راجع است .\r\nقوله : مع انّه يلزم خروج الخ : ضمير در « انّه » به معناى « شأن » است .\r\nقوله : من انّ قصد القربة : كلمه « من » بيان است براى « المختار » .\r\nقوله : و لا الوجه المعتبر عند بعض الاصحاب : كلمه « لا الوجه » معطوف است بر « خصوص الكيفيّة المعتبرة شرعا » .\r\nقوله : فانّه مع عدم اعتباره عند المعظم : ضمير در « فانّه » و « اعتباره » به وجه راجع است .\r\nقوله : و عدم اعتباره عند من اعتبره : ضمير در « اعتباره » و « اعتبره » به قصد وجه راجع است .\r\nقوله : لا وجه لاختصاصه بالذّكر : كلمه « لا وجه » خبر است براى « فانّه مع عدم اعتباره » و ضمير مجرورى در « لاختصاصه » به وجه راجع است .\r\nقوله : من ارادة ما يندرج فيه من المعنى : ضمير فاعلى در « يندرج » به وجه و در « فيه » به ماء موصوله راجع است و كلمه « من المعنى » بيان است از « ماء موصوله » .\r\nقوله : و هو ما ذكرناه : ضمير « هو » به « المعنى » راجع است .\r\n\r\n","description":"","footnote":"","page_name":" 643 ","page_number":643},
  {"content":"\r\n\r\nمتن : ثانيها الظّاهر انّ المراد من الاقتضاء هاهنا ، الاقتضاء بنحو العلّيّة و التّأثير لا بنحو الكشف و الدّلالة و لذا نسب الى الاتيان لا الى الصّيغة :\r\nترجمه :\r\n\r\nامر دوّم\r\nظاهرا مقصود از « اقتضاء » در اين مقام ، اقتضاء بطور علّيّت و بنحو تأثير مىباشد نه اقتضاء بطور كشف و دلالت ازاين‌رو آن را به « اتيان » نسبت داده نه به صيغه « افعل » .\r\n\r\nتحرير و شرح\r\nدر امر دوّم مرحوم مصنّف اين نكته را بيان مىفرماين كه مقصود از كلمه « يقتضى » در عنوان مبحث چه مىباشد .\r\nمؤلّف گويد :\r\nمقتضى از نظر ارباب معقول يعنى امرى كه صلاحيّت تأثير در آن باشد و شأن آن اينست كه اگر مانعى حاجب و فاصل نشود در « مقتضا » يعنى امر مورد اثر ، اثر خود را مىبخشد پس از نظر اصطلاح ايشان مقتضى را با فرض وجود مانع فرض مىكنند همچون وجود آتش كه مقتضى سوزاندن است اگر رطوبت محلّ بر طرف گردد بخلاف علّت كه اثرش فعلى است نه شأنى و به عبارت ديگر :\r\nعلّت در وقتى اطلاق مىشود كه مانع منتفى و هيچ حاجبى وجود نداشته باشد .\r\nو گاهى كلمه « مقتضى » را اعم از علّت فرض كرده‌اند نه معنائى مقابل آن .\r\nبا توجّه به اين نكته مىگوييم :\r\n\r\n","description":"","footnote":"","page_name":" 644 ","page_number":644},
  {"content":"\r\n\r\nغير از آنچه ذكر شد دو معناى ديگر براى مقتضى نقل شده :\r\nالف : تأثير فعلى بنحو علّيّت .\r\nب : كشف و دلالت بر اثر .\r\nمقصود از « اقتضاء » در عنوان بحث معناى اوّلى مىباشد يعنى تأثير فعلى بنحو علّيّت بنابراين معناى عبارت عنوان چنين مىشود :\r\nآوردن مأمور به با شرائط و اجزاء عقلى و شرعى معتبر در آن علّت تامّه براى حصول اجزاء و تحقّق امتثال است بنابراين معناى دوّم را كه به معناى كشف و دلالت است نمىتوان در اينجا اراده نمود و شاهد بر اين مدّعا آنست كه اگر اين معنا مراد مىبود « اقتضاء » را به صيغه « افعل » نسبت مىداده و در عنوان چنين مىگفتند :\r\nصيغة افعل يقتضى الاجزاء چه آنكه اقتضاء به معناى دلالت از شئون صيغه افعل مىباشد درحالىكه عنوان اين‌طور نبوده و در آن كلمه « اقتضاء » به اتيان بمأمور به نسبت داده شده كه اين خود قرينه است بر اينكه اقتضاء به معناى علّت است چه آنكه اتيان بمأمور به با خصوصيّتى كه ذكر شد علّت تامّه مىباشد نه آنكه به واسطه‌اش كشف از حصول اجزاء و تحقّق امتثال بنمائيم .\r\nقوله : هاهنا : يعنى در مبحث اجزاء .\r\nمتن : ان قلت هذا انّما يكون كذلك بالنّسبة الى امره و امّا بالنّسبة الى امر آخر كالاتيان بالمأمور به بالامر الاضطرارى او الظّاهرى بالنّسبة الى الامر الواقعى فالنّزاع فى الحقيقة فى دلالة دليلهما على اعتباره بنحو يفيد الاجزاء او بنحو آخر لا يفيده .\r\n\r\n","description":"","footnote":"","page_name":" 645 ","page_number":645},
  {"content":"\r\n\r\nترجمه : سؤال\r\nاينكه گفته شد اقتضاء به معناى علّيّت است نه دلالت كلام صحيحى است امّا نسبت به امرى كه تعلّق به مأتى به گرفته است .\r\nولى نسبت به امر ديگر همچون اتيان بمأمور به بامر اضطرارى يا امر ظاهرى باعتبار امر واقعى نزاع در مبحث اجزاء در حقيقت در دلالت دليل اين دو است بر اعتبار به‌نحوىكه مفيد اجزاء بوده يا بنحو ديگر كه افاده آن را نكند .\r\nتحرير و شرح\r\nحاصل سؤال اينست كه :\r\nاقتضاء زمانى به معناى علّيّت است كه مقصود از امر متعلّق بمأمور به امر اوّلى و واقعى بوده و از مأتى به ، متعلّق آن باشد نظير امرى كه بوضوء يا نماز در حال اختيار تعلّق گرفته كه وقتى مكلّف آن را اتيان نمود علّت تامّه براى حصول امتثال و اجزاء مىباشد .\r\nولى اگر مراد از امر ، امر در حال اضطرار يا امر ظاهرى در مورد شكّ بوده و از متعلّق امر ، مأمور به بامر اضطرارى همچون تيمّم در صورت اضطرار به آن يا مأمور به بامر ظاهرى نظير اتيان به نماز به قاعده اشتغال باشد بايد گفت :\r\nنزاع در مبحث اجزاء در اين است كه آيا دليل دالّ بر مأمور به اضطرارى و ظاهرى به نحوى دلالتش هست كه مفيد اجزاء بوده به‌طورى كه وقتى مكلّف آن را امتثال نمود و مأمور به ظاهرى و اضطرارى را آورد از واقع مجزى مىباشد يا به نحوى ديگر است كه چنين استفاده‌اى از آن نمىتوان نمود .\r\nفلذا در اين فرض نزاع راجع به اقتضاء صيغه امر بوده نه اتيان بمأمور به يعنى اقتضاء به معناى دلالت است نه علّت .\r\nقوله : هذا انّما يكون كذلك : مشار اليه « هذا » حمل اقتضاء بر علّيّت و\r\n\r\n","description":"","footnote":"","page_name":" 646 ","page_number":646},
  {"content":"\r\n\r\nنسبتش به اتيان مأمور به مىباشد .\r\nقوله : بالنّسبة الى امره : يعنى امر متعلّق بمأمور به و مقصود امر اوّلى و در حال اختيار مىباشد .\r\nقوله : بالامر الاضطرارى : نظير اتيان به تيمّم در فرض فقدان آب .\r\nقوله : او الظّاهرى : همچون اتيان به نماز به قاعده اشتغال .\r\nقوله : بالنّسبة الى الامر الواقعى : يعنى اتيان به تيمّم و نماز آيا از امر واقعى مجزى است به‌طورىكه امتثال اين دو مسقط امر مزبور باشد يا مجزى نبوده و امر واقعى به قوّتش باقى است ازاين‌رو مكلّف پس از رفع اضطرار و كشف واقع موظّف به اعاده مأمور به مىباشد .\r\nقوله : فى دلالة دليلهما : يعنى دليل مأمور به بامر اضطرارى و مأمور به بامر ظاهرى .\r\nقوله : على اعتباره بنحو يفيد الاجزاء : ضمير در « اعتباره » يعنى اعتبار دليل مأمور به اضطرارى و ظاهرى بنابراين ضمير مجرورى به « كلّ واحد من الدّليلين » راجع است .\r\nقوله : او بنحو آخر لا يفيده : ضمير منصوبى در « لا يفيده » به اجزاء راجع است .\r\nمتن : قلت نعم ، لكنّه لا ينافى كون النّزاع فيهما كان فى الاقتضاء بمعنى المتقدّم ، غايته انّ العمدة فى سبب الاختلاف فيهما انّما هو الخلاف في دلالة دليلهما هل انّه على نحو يستقلّ العقل بانّ الاتيان به موجب للاجزاء و يؤثّر فيه و عدم دلالته و يكون النّزاع فيه صغرويّا ايضا بخلافه فى الاجزاء بالاضافة الى امره فانّه لا يكون الّا كبرويّا لو كان هناك نزاع كما نقل عن بعض فافهم .\r\n\r\n","description":"","footnote":"","page_name":" 647 ","page_number":647},
  {"content":"\r\n\r\nترجمه : جواب\r\nبلى همين‌طور است كه ذكر شد ولى در عين حال منافاتى ندارد كه باز نزاع در اين دو صورت ( مأمور به بامر ظاهرى - مأمور به بامر اضطرارى ) در اقتضاى به معناى قبل يعنى علّيّت و تأثير بوده منتهى عمده سبب اختلاف در اين دو اختلافى است كه در دلالت دليل اين دو مىباشد كه آيا به نحوى است كه عقل مستقلّا حكم كند كه اتيان به آن موجب اجزاء بوده و مؤثّر در آن است يا دليل آنها چنين دلالتى ندارد .\r\nو نزاع در دليل اين دو صغروى بوده بخلاف نزاع در اجزاء نسبت به امر واقعى چه آنكه در اين فرض اگر نزاعى باشد كبروى است چنانچه از برخى نزاع در آن نقل شده است .\r\nتحرير و شرح\r\nمرحوم مصنّف در جواب از سؤال مذكور چنين مىفرماين :\r\nهمان‌طورىكه در سؤال ذكر شد اگر اقتضاء را بر اتيان بمأمور به ظاهرى و اضطرارى حمل كنيم نزاع در اقتضاى به معناى دلالت و كشف مىشود ولى در عين حال بايد بگوئيم :\r\nمنافات ندارد كه بتوان نزاع در اين دو را نيز در اقتضاى به معناى علّيّت فرض كرد و عنوان بحث را اين‌طور طرح نمود :\r\nاتيان بمأمور به اضطرارى و ظاهرى به آن‌طورى كه شرعا و عقلا معتبر است علّت تامّه براى اجزاء مىباشد بلى فرقى كه بين طرح نزاع بفرض اينكه مقصود اتيان بمأمور به اضطرارى و ظاهرى بوده و بين نزاع در صورتى كه مراد اتيان بمأمور به واقعى باشد اينست كه نزاع در صورت اوّل صغروى و در فرض دوّم اگر تحقّق داشته باشد كبروى است .\r\nامّا اينكه چطور نزاع در فرض اوّل صغروى است بخاطر اينكه :\r\n\r\n","description":"","footnote":"","page_name":" 648 ","page_number":648},
  {"content":"\r\n\r\nطبق اين فرض دسته‌اى مىگويند اگر مكلّف مأمور به بامر اضطرارى يا ظاهرى را آورد دليلى كه بر لزوم آن دلالت دارد به نحوى است كه دلالت بر اجزاء دارد .\r\nو گروهى ديگر مىگويند دلالت آن چنين نيست .\r\nپس منشا اختلاف ايشان در اينكه اتيان بمأمور به علّت است يا علّت نيست آنست كه دليل دالّ بر وجوب مأمور به بچه نحوه است :\r\nاگر آن را دالّ بر اجزاء دانستيم اتيان بمأمور به حتما علّت تامّه براى اجزاء مىشود و اگر آن را دالّ بر اجزاء ندانستيم علّيّت آن را نيز قبول نبايد نمود .\r\nو حاصل كلام آنكه در اين فرض قياسى مطرح است كه صغراى آن مورد نزاع و اختلاف است و قياس مزبور اينست :\r\nمأمور به بامر اضطرارى و ظاهرى همان مأمور به بامر واقعى است اگرچه مجازا و تنزيلا چنين حكمى بنمائيم ( صغرى ) و هر مأمور به بامر واقعى اتيانش مجزى است ( كبرى ) .\r\nپس مأمور به بامر اضطرارى و ظاهرى نيز اتيانش مجزى مىباشد ( نتيجه ) .\r\nقائلين باجزاء در اين فرض صغرى را تصديق داشته ولى منكرين اجزاء آن را قبول ندارند و مىگويند صحيح نيست بگوئيم مأمور به بامر اضطرارى و ظاهرى همان مأمور به بامر واقعى است و لو بنحو تنزيل .\r\nولى در فرض دوّم در صغرى نزاعى نبوده و كبرى معركه نظر است لذا اگر در اين فرض نزاعى باشد چنانچه برخى آن را نقل نموده‌اند اين نزاع در آنست كه :\r\nبرخى گفته‌اند قبول نداريم هر مأمور به بامر واقعى اتيانش مجزى است و بعضى ديگر معتقدند هر مأمور به بامر واقعى اتيانش مجزى مىباشد .\r\nقوله : لكنّه لا ينافى : ضمير منصوبى در « لكنّه » به معناى « شأن » است .\r\nقوله : كون النّزاع فيهما : ضمير در « فيهما » به مأمور به بامر اضطرارى و\r\n\r\n","description":"","footnote":"","page_name":" 649 ","page_number":649},
  {"content":"\r\n\r\nمأمور به بامر ظاهرى راجع است .\r\nقوله : بمعنى المتقدّم : يعنى علّيّت و تأثير .\r\nقوله : غايته : يعنى غايت نزاع و منتهاى آن .\r\nقوله : سبب الاختلاف فيهما : ضمير در « فيهما » به امر ظاهرى و اضطرارى راجع است .\r\nقوله : هل انّه على نحو يستقلّ : ضمير در « انّه » به دليل راجع است .\r\nقوله : و يؤثّر فيه : ضمير در « يؤثّر » به دليل عود كرده و ضمير در « فيه » به اجزاء عائد است .\r\nقوله : و عدم دلالته : يعنى عدم دلالت دليل .\r\nقوله : و يكون النّزاع فيه صغرويّا : ضمير در « فيه » به اجزاء در فرض مزبور راجع است .\r\nقوله : بخلافه فى الاجزاء : ضمير در « بخلافه » به نزاع راجع است .\r\nقوله : بالاضافة الى امره : يعنى امر متعلّق به مأمور به واقعى .\r\nقوله : فانّه لا يكون الّا كبرويّا : ضمير در « فانّه » به نزاع عود مىكند .\r\nقوله : لو كان هناك نزاع : مشار اليه « هناك » اجزاء بالاضافة الى امره مىباشد .\r\nقوله : كما نقل عن بعض : ضمير نائب فاعلى در « نقل » به نزاع راجع است .\r\nمتن : ثالثها الظّاهر انّ الاجزاء هاهنا بمعناه لغة و هو الكفاية و ان كان يختلف ما يكفى عنه ، فانّ الاتيان بالمأمور به بالامر الواقعى يكفى فيسقط به التّعبّد به ثانيا و بالامر الاضطرارى او الظّاهرى الجعلى فيسقط به القضاء ، لا انّه يكون هاهنا اصطلاح بمعنى اسقاط التّعبّد او القضاء فانّه بعيد جدّا .\r\n\r\n","description":"","footnote":"","page_name":" 650 ","page_number":650},
  {"content":"\r\n\r\nترجمه :\r\n\r\nامر سوّم\r\nظاهر اينست كه « اجزاء » در اينجا به معناى لغوى خود يعنى « كفايت » مىباشد اگرچه « مكفىّ عنه » بحسب موارد مختلف مىباشد چه آنكه اتيان بمأمور به بامر واقعى كفايت نموده پس نتيجه‌اش سقوط تعبّد ثانوى است و اتيان بمأمور به بامر اضطرارى يا ظاهرى جعلى نيز كفايت كرده و ثمره‌اش سقوط قضاء مىباشد پس در اينجا راجع به « اجزاء » اصطلاح جديدى به معناى اسقاط تعبّد يا قضاء وجود ندارد زيرا اين معنا جدّا بعيد به نظر مىرسد .\r\n\r\nتحرير و شرح\r\nمرحوم مصنّف در اين امر به اين نكته مىپردازند كه كلمه « اجزاء » در عنوان بحث معنايش چيست ؟\r\nازاين‌رو در شرح اين امر مىفرمايد :\r\nكلمه « اجزاء » در لغت به معناى كفايت نمودن است و همين معنا در اينجا مراد مىباشد نه اينكه مقصود از آن اصطلاح جديد و تازه‌اى باشد بنابراين عنوان بحث را بايد اين‌طور معنا نمود :\r\nاتيان بمأمور به به آن‌طورى كه عقلا و شرعا معتبر است علّت تامّه براى كفايت آن مىباشد .\r\nبلى ، نكته‌اى كه حائز اهمّيّت و قابل توضيح است اينكه :\r\nمكفى عنه يعنى آنچه اتيان مزبور از آن كفايت مىكند بحسب موارد متفاوت است زيرا اگر مأمور به متعلّق امر واقعى اوّلى باشد همچون نماز در حال اختيار كه مكلّف آن را صحيحا و تامّة الاجزاء بياورد مقصود از كفايت اينست كه تعبّد و امر ثانوى كه به آن تعلّق گرفته باشد در بين نبوده و ساقط است و اگر مأمور به متعلّق امر ظاهرى يا اضطرارى باشد نظير اينكه شخص نمازش را به واسطه نبودن آب يا مضرّ بودن آن با تيمّم خواند منظور از كفايت آنست كه\r\n\r\n","description":"","footnote":"","page_name":" 651 ","page_number":651},
  {"content":"\r\n\r\nقضاء ساقط است يعنى پس از وقت اگر عذر زائل شد لازم نيست نماز خوانده شده را قضاء نمايد .\r\nپس اجزاء در تمام موارد به همان معناى كفايت است نه اينكه در مورد اوّل به معناى سقوط تعبّد و امر بوده و در مورد دوّم از آن سقوط قضاء اراده شده باشد .\r\nقوله : ثالثها : يعنى ثالث الامور .\r\nقوله : بمعناه لغة : ضمير در « بمعناه » به اجزاء راجع است .\r\nقوله : و هو الكفاية : ضمير « هو » به « معناى لغوى » راجع است .\r\nقوله : فيسقط به التّعبّد به ثانيا : كلمه « فاء » به معناى تفريع و نتيجه بوده و ضمير مجرورى در « به » به اتيان عود كرده و در « به » دوّمى به مأمور به راجع است .\r\nقوله : فيسقط به القضاء : ضمير در « به » به اتيان عود مىنمايد .\r\nقوله : لا انّه يكون هاهنا اصطلاح : ضمير در « انه » به اجزاء راجع است .\r\nقوله : فانّه بعيد جدّا : ضمير در « فانّه » به اصطلاح عود مىنمايد .\r\nمتن : رابعها الفرق بين هذه المسألة و مسئلة المرّة و التّكرار لا يكاد يخفى ، فانّ البحث هاهنا فى انّ الاتيان بما هو المأمور به يجزى عقلا بخلافه فى تلك المسألة ، فانّه فى تعيين ما هو المأمور به شرعا بحسب دلالة الصّيغة بنفسها او بدلالة اخرى .\r\nنعم ، كان التّكرار عملا موافقا لعدم الاجزاء ، لكنّه لا بملاكه و هكذا الفرق بينها و بين مسئلة تبعيّة القضاء للاداء ، فانّ البحث فى تلك المسألة فى دلالة الصّيغة على التّبعيّة و عدمها بخلاف هذه المسألة ، فانّه كما عرفت فى انّ الاتيان بالمأمور به يجزى عقلا عن اتيانه ثانيا اداء و قضاء او لا يجزى ، فلا علقة بين المسألة و المسألتين اصلا .\r\n\r\n","description":"","footnote":"","page_name":" 652 ","page_number":652},
  {"content":"\r\n\r\nترجمه :\r\n\r\nامر چهارم\r\nفرق بين اين مسئله ( مسئله اجزاء ) و مسئله مرّه و تكرار مخفى و پنهان نيست ، زيرا بحث در اينجا در اينست كه اتيان بمأمور به آيا عقلا مجزى است يا مجزى نمىباشد بخلاف بحث در مسئله مرّه و تكرار چه آنكه كلام در آنجا در تعيين مأمور به شرعى بحسب دلالت صيغه به تنهائى و بدون قرينه يا احيانا به كمك قرينه مىباشد .\r\nبلى ، تكرار در مقام عمل با عدم اجزاء موافق است ولى نه به اين مناط و ملاك .\r\nو همچنين فرق بين اين مسئله و مسئله تابع بودن قضاء نسبت به اداء مخفى و پنهان نمىباشد چه آنكه بحث در آن مسئله در دلالت صيغه بر تبعيّت و عدم دلالت آن بوده بخلاف اين مسئله زيرا همان‌طورىكه دانسته شد محلّ كلام در اينجا در اين است كه اتيان بمأمور به آيا عقلا از اتيان دوباره بعنوان اداء يا قضاء مجزى است يا مجزى نمىباشد ، پس بين مسئله اينجا و دو مسئله مزبور اصلا هيچ علقه و ارتباطى وجود ندارد .\r\n\r\nتحرير و شرح\r\nمرحوم مصنّف در اين امر فرق بين اين مسئله و دو مسئله مرّه و تكرار و تبعيّت قضاء نسبت به اداء را بيان مىفرمايد .\r\n\r\nفرق بين مسئله اجزاء و مسئله مرّه و تكرار\r\nفرق بين اين دو مسئله بسيار روشن و آشكار است زيرا در بحث اجزاء سخن از اينست كه آيا آوردن مأمور به عقلا مجزى و مكفى بوده به‌طورىكه مكلّف پس از امتثال امر ديگر مكلّف به اعاده يا قضاء نباشد يا اين‌طور نيست\r\n\r\n","description":"","footnote":"","page_name":" 653 ","page_number":653},
  {"content":"\r\n\r\nو به عبارت ديگر :\r\nبحث در اين مسئله عقلى و معنوى است .\r\nامّا در مسئله مرّه و تكرار كلام در اينست كه مدلول صيغه امر كداميك از مرّه و تكرار مىباشد بدون اينكه پاى حكم عقلى در ميان كشيده شود پس بحث لفظى و صورى مىشود .\r\nالبتّه كسانى كه قائل به لزوم تكرار هستند عملا حكم به عدم اجزاء مىنمايند زيرا اگر اتيان اوّل كافى مىبود نمىبايد براى مرّات بعدى مكلّف موظّف به آوردن مأمور به باشد ولى در عين حال اين حكم از ايشان نه بملاك عدم اجزاء باشد ، بلكه از اين جهت اين‌طور حكم كرده‌اند كه صيغه را دالّ برآن مىدانند بدون اينكه در اثبات مدّعايشان به حكم عقل متمسّك شوند .\r\n\r\nفرق بين مسئله اجزاء و مسئله تبعيّت قضاء از اداء\r\nفرق بين اين دو مسئله نيز روشن و ظاهر است چه آنكه در مسئله تبعيّت قضاء از اداء از اين موضوع سخن به ميان مىآيد كه آيا صيغه امر دلالت بر تبعيّت قضاء از اداء دارد يا چنين دلالتى براى آن ثابت نيست و بديهى است كه بين اين بحث و كلام در اجزاء عقلى كه مفاد بحث در مسئله اجزاء است فرق آشكار و ظاهر مىباشد .\r\nبنابراين بين مسئله اجزاء و دو مسئله يادشده هيچ‌گونه علاقه و ارتباطى وجود ندارد .\r\nقوله : رابعها : يعنى رابع الامور .\r\nقوله : بين هذه المسألة : يعنى مسئله اجزاء .\r\nقوله : فانّ البحث هاهنا : مشار اليه « هاهنا » مسئله اجزاء مىباشد .\r\nقوله : بخلافه في تلك المسألة : ضمير مجرورى در « بخلافه » به بحث\r\n\r\n","description":"","footnote":"","page_name":" 654 ","page_number":654},
  {"content":"\r\n\r\nراجع بوده و مشار اليه « تلك المسألة » مسئله مرّه و تكرار است .\r\nقوله : فانّه فى تعيين ما هو المأمور به : ضمير در « فانّه » به بحث در مسئله مرّه و تكرار راجع است .\r\nقوله : بنفسها : ضمير مجرورى به « صيغه » راجع است و مقصود از اين كلمه عدم قرينه مىباشد .\r\nقوله : لكنّه لا بملاكه : ضمير در « لكنّه » به تكرار و در « بملاكه » به عدم اجزاء راجع است .\r\nقوله : و هكذا الفرق بينها و بين مسئلة الخ : ضمير در « بينها » به مسئله اجزاء عود مىكند .\r\nقوله : فانّ البحث فى تلك المسألة : مقصود از « تلك المسألة » مسئله تبعيّت قضاء از اداء مىباشد .\r\nقوله : و عدمها : يعنى و عدم دلالت .\r\nقوله : بخلاف هذه المسألة : يعنى مسئله اجزاء .\r\nقوله : فانّه كما عرفت الخ : ضمير منصوبى در « فانّه » به بحث در مسئله اجزاء راجع است .\r\nقوله : عن اتيانه ثانيا : ضمير مجرورى در « اتيانه » به مأمور به راجع است .\r\nقوله : فلا علقة بين المسألة : يعنى مسئله اجزاء .\r\nقوله : و المسألتين : يعنى مسئله مرّه و تكرار و مسئله تبعيّت قضاء از اداء .\r\nمتن : اذا عرفت هذه الامور فتحقيق المقام يستدعى البحث و الكلام فى موضعين :\r\nالاوّل انّ الاتيان بالمأمور به بالامر الواقعى بل بالامر الاضطرارى او\r\n\r\n","description":"","footnote":"","page_name":" 655 ","page_number":655},
  {"content":"\r\n\r\nالظّاهرى ايضا يجزى عن التّعبّد به ثانيا لاستقلال العقل بانّه لا مجال مع موافقة الامر باتيان المأمور به على وجهه ، لاقتضاء التّعبّد به ثانيا .\r\nنعم ، لا يبعد ان يقال بانّه يكون للعبد تبديل الامتثال و التّعبّد ثانيا بدلا عن التّعبّد به اوّلا لا منضمّا اليه كما اشرنا اليه فى المسألة السّابقة و ذلك فيما علم انّ مجرّد امتثاله لا يكون علّة تامّة لحصول الغرض و ان كان وافيا به لو اكتفى به كما اذا اتى بماء امر به مولاه ليشربه فلم يشربه بعد فانّ الامر بحقيقته و ملاكه لم يسقط بعد و لذا لو اهرق الماء و اطّلع عليه العبد وجب عليه اتيانه ثانيا كما اذا لم يأت به اوّلا ، ضرورة بقاء طلبه ما لم يحصل غرضه الدّاعى اليه و الّا لما اوجب حدوثه فحينئذ يكون له الاتيان بماء آخر موافق للامر كما كان له قبل اتيانه الاوّل بدلا عنه .\r\nنعم ، فيما كان الاتيان علّة تامّة لحصول الغرض فلا يبقى موقع للتّبديل كما اذا امر باهراق الماء فى فمه لرفع عطشه فاهرقه ، بل لو لم يعلم انّه من اىّ القبيل ، فله التّبديل باحتمال ان لا يكون علّة فله اليه سبيل و يؤيّد ذلك بل يدلّ عليه ما ورد من الرّوايات فى باب اعادة من صلّى فرادى جماعة و انّ اللّه تعالى يختار احبّهما اليه .\r\nترجمه : پس از دانستن اين امور مىگوييم :\r\nتحقيق مقام مستدعى است كه بحث و سخن را در دو موضع شروع نمائيم :\r\n\r\nموضع اوّل\r\nاتيان بمأمور به بامر واقعى بلكه بامر اضطرارى يا ظاهرى نيز از تعبّد ثانوى مجزى است زيرا عقل بطور مستقلّ حكم مىكند كه با موافقت نمودن امر و آوردن مأمور به به آن‌طورى كه عقلا و شرعا معتبر است ديگر مجالى براى تعبّد ثانوى وجود ندارد .\r\n\r\n","description":"","footnote":"","page_name":" 656 ","page_number":656},
  {"content":"\r\n\r\nبلى ، بعيد نيست كه گفته شود :\r\nبنده مىتواند امتثال خود را مبدّل نموده و براى بار دوّم تعبّد نموده و آن را عوض و بدل تعبّد اوّل قرار دهد نه آنكه تعبّد دوّم را منضمّ به اوّل كند چنانچه در مسئله قبلى به آن اشاره شد .\r\nالبتّه اين تبديل در جائى است كه بدانيم مجرّد امتثال علّت تامّه براى حصول غرض نمىباشد اگرچه در صورت اكتفاء به آن وافى بغرض مىباشد مثل موردى كه مولا به بنده‌اش امر كند كه برايش جهت نوشيدن آبى بياورد و بنده آب را آورده ولى مولا آن را نياشاميد كه در اين فرض امر به حقيقت و قوّت خود باقى است يعنى ساقط نشده و امتثالش لازم است و لذا اگر قبل از اينكه مولا آب را بياشامد ريخته شود و بنده برآن مطّلع گردد بر او لازم است كه براى بار دوّم آبى را نزد مولا حاضر كند چه آنكه در اين فرض گويا ابتدائا و اوّلا آبى نياورده است زيرا ضرورى و بديهى است تا مادامىكه غرض مولا يعنى امرى كه باعث و داعى بر امر شده حاصل نگردد طلب وى باقى مىباشد زيرا در غير اين صورت يعنى فرضى كه با عدم حصول غرض طلبش ساقط گردد بايد گفت پس وجهى براى حدوث امر وجود نداشته و نمىبايد ابتدائا امر مىكرد .\r\nپس بنابراين بايد گفت وقتى امتثال بنده موجب حصول غرض آمر نگرديد مىتواند آبى ديگر كه با امر اوّل موافق است بدل از آن بياورد تا بدين‌وسيله موجب تحقّق غرض وى گردد .\r\nبلى ، در موردى كه اتيان علّت تامّه براى حصول غرض باشد البتّه بايد گفت جائى براى تبديل باقى نمىماند مثل موردى كه مولا به بنده‌اش امر كند كه آب را در دهانش به جهت رفع عطش بريزد و وى نيز امتثال كرده و آب را در دهان مولا ريخته و او را از عطش رها كند .\r\nبلكه مىتوان گفت در موردى كه بنده شكّ كند آيا امتثالش از آن قبيل امتثالاتى است كه مجرّد آن موجب حصول غرض آمر بوده يا چنين نمىباشد\r\n\r\n","description":"","footnote":"","page_name":" 657 ","page_number":657},
  {"content":"\r\n\r\nهمين مقدار كافى است در جواز تبديل امتثال چه آنكه احتمال علّت نبودن امتثال براى حصول غرض آمر عبد را بر اين وامىدارد كه براى بار بعد امتثالش را تكرار كند و مؤيد بلكه دليل بر اين مدّعا رواياتى است كه در باب اعاده نماز در حقّ كسى كه نمازش را فرادى خوانده سپس جماعتى منعقد گردد وارد شده و مضمون اين روايات آنست كه مصلّى مىتواند نماز فرادايى كه خوانده به جماعت اعاده كند و خداوند متعال هركدام را كه نزدش محبوب‌تر است اختيار مىفرمايد :\r\n\r\nتحرير و شرح\r\nپس از تقرير مقدّمات چهارگانه مرحوم مصنّف وارد به اصل بحث شده و آن را در دو موضع مطرح مىفرماين :\r\nدر موضع اوّل پيرامون چهار نكته صحبت نموده‌اند :\r\n\r\nنكته اوّل\r\nاگر مكلّف مأمور به بامر واقعى بلكه بامر اضطرارى يا ظاهرى را اتيان نمود عقل وى را ممتثل دانسته و عملش را مجزى مىداند ازاين‌رو حكم به كفايت نمودن از تعبّد ثانوى مىنمايد زيرا وقتى عمل با امر مولى موافق بود و مكلّف در اتيانش آنچه بحسب شرع و عقل معتبر است آورد ديگر جائى براى اتيان دوّم باقى نيست بلكه اين امتثال ثانوى لغو و بيهوده مىباشد .\r\n\r\nنكته دوّم\r\nدر موردى كه امتثال بنده علّت تامّه براى حصول غرض آمر نبوده و پس از آن غرض همچون پيش از امتثال باقى باشد مىتوان گفت كه وى مىتواند امتثال اوّلش را به امتثال دوّم تبديل كند ولى نه به اين نحو كه امتثال دوّم را بانضمام اوّل مجموعا يك اطاعت قرار دهد .\r\n\r\n","description":"","footnote":"","page_name":" 658 ","page_number":658},
  {"content":"\r\n\r\nالبتّه مخفى نماند كه در صورت اكتفاء به امتثال اوّل اتيانش وافى بغرض مولى مىباشد ولى چون مولى به آن اكتفاء نكرده لاجرم عبد بار دوّم عمل را تكرار نموده ازاين‌رو بايد اين‌طور قصد كند كه اتيان دوّم خود مستقلّا اطاعت و امتثالى است كه بعنوان بدل از عمل اوّل صورت گرفته است .\r\nمثلا اگر مولا به بنده‌اش امر كرد جهت شرب و آشاميدن آب ، ظرفى از آب برايش بياورد و بنده نيز اطاعت كرده و براى وى آبى آورد امّا مولا آن را نياشاميد در اينجا چون غرض مولى نوشيدن و بر طرف كردن عطش بوده و اين امر حاصل نشده است لاجرم بنده مىتواند براى بار بعد ظرفى ديگر از آب براى رفع عطش مولى بعنوان امتثال جديد حاضر نمايد چه آنكه تا وقتىكه آب خورده نشده حقيقت و ملاك امر باقى است و لذا اگر آب پيش از خورده شدن بر زمين ريخت و بنده از آن مطّلع شد وظيفه‌اش همچون قبل از آوردن آب بوده و بدين ترتيب الزاما موظّف به آوردن آب دوباره مىباشد زيرا بديهى و ضرورى است تا زمانى كه غرض مولى حاصل و تأمين نشده است بنده مكلّف به آن مىباشد زيرا اگر با عدم حصول غرض امر ساقط و طلب باقى نباشد اساسا امر لغو و ايجاب آن عبث بوده و نمىبايد از اوّل امر مىكرد .\r\nپس در نتيجه بايد گفت در اين فرض بنده مىتواند امتثالش را تجديد كرده و آبى كه با امر اوّل موافق است براى وى حاضر نمايد چنانچه پيش از آوردن آب اوّل مىتوانست به آوردن اين آب كه بار دوّم آورده مبادرت نمايد و آن را بدل از آبى كه ابتداء آورده قرار دهد .\r\n\r\nنكته سوّم\r\nدر موردى كه اتيان بمأمور به و امتثال آن علّت تامّه براى حصول غرض باشد موردى براى تبديل و امتثال ثانوى باقى نمىماند نظير اينكه مولى بنده‌اش را امر كند كه جهت رفع عطش وى آب در دهانش بريزد و عبد نيز همين عمل را انجام داده و آب در دهان مولى ريخته و عطش او را بر طرف\r\n\r\n","description":"","footnote":"","page_name":" 659 ","page_number":659},
  {"content":"\r\n\r\nكند مسلّما پس از اين عمل مجالى براى تكرار آن وجود ندارد بلكه بسا اين تكرار مبغوض نيز باشد .\r\n\r\nنكته چهارم\r\nدر موردى كه بنده نداند امتثالش علّت تامّه براى حصول غرض مولى است تا تكرار و تبديل جايز نباشد يا از قبيل آن دسته از امتثالاتى است كه علّت تامّه براى آن نمىباشد تا در نتيجه بتواند آن را به امتثالى ديگر تبديل نمايد حقّ اينست كه مىتواند تبديل نموده و عمل را براى بار دوّم بياورد و شاهد اين مدّعا اخبارى است كه در باب اعاده نماز فرادى به جماعت وارد شده است از جمله حديث ذيل است :\r\nمحمّد بن الحسن ( شيخ طوسى ) به اسنادش از سهل بن زياد ، از محمّد بن الوليد ، از يعقوب ، از ابى بصير .\r\nقال : قلت لابى عبد اللّه عليه السّلام :\r\nاصلّى ، ثمّ ادخل المسجد فتقام الصّلاة و قد صلّيت .\r\nفقال : صلّ معهم ، يختار اللّه احبّهما اليه .\r\n« وسائل ج ( 5 ) ص ( 456 ) »\r\nقوله : عن التّعبّد به ثانيا : ضمير در « به » به مأمور به راجع است .\r\nقوله : لاستقلال العقل بانّه لا مجال : ضمير در « بانّه » به معناى « شأن » است .\r\nقوله : نعم لا يبعد ان يقال بانّه يكون : ضمير در « بانّه » به معناى « شأن » مىباشد .\r\nقوله : لا منضمّا اليه : ضمير در « اليه » به امتثال اوّل راجع است .\r\nقوله : و ذلك فيما علم : مشار اليه « ذلك » جواز تبديل امتثال اوّل به دوّم است .\r\nقوله : انّ مجرّد امتثاله لا يكون علّة تامّة : ضمير در « امتثاله » به مأمور به\r\n\r\n","description":"","footnote":"","page_name":" 660 ","page_number":660},
  {"content":"\r\n\r\nراجع است .\r\nقوله : و ان كان وافيا به لو اكتفى به : ضمير در « كان » به امتثال راجع بوده و ضمير در « به » به غرض و در « اكتفى » به مولى و در « به » به امتثال اوّل عود مىنمايد .\r\nقوله : كما اذا اتى بماء امر به مولاه : ضمير در « اتى » و « مولاه » به عبد و در « به » به ماء عود مىكند .\r\nقوله : ليشربه فلم يشربه بعد : ضمير فاعلى در « ليشربه » به مولى و ضمير مفعولى به ماء راجع است و كلمه « بعد » مبنى بر ضمّ بوده چون مضاف‌اليه‌اش معنا در تقدير است و تقدير كلام بعد الاتيان مىباشد .\r\nقوله : فانّ الامر بحقيقته و ملاكه : ضميرهاى مجرور به امر راجع است .\r\nقوله : لم يسقط بعد : كلمه « بعد » مبنى بر ضمّ بوده و تقدير بعد الاتيان مىباشد .\r\nقوله : و اطّلع عليه العبد : ضمير در « عليه » به اهراق راجع است .\r\nقوله : وجب عليه اتيانه ثانيا : ضمير در « عليه » به عبد راجع است .\r\nقوله : كما اذا لم يأت به اوّلا : ضمير فاعلى در « لم يأت » به عبد و ضمير مجرورى در « به » به ماء راجع است .\r\nقوله : ضرورة بقاء طلبه : يعنى طلب مولى .\r\nقوله : ما لم يحصل غرضه : يعنى غرض مولى .\r\nقوله : الدّاعى اليه : كلمه « الدّاعى » صفت است براى « غرضه » و ضمير مجرورى در « اليه » به طلب راجع است .\r\nقوله : لما اوجب حدوثه : ضمير فاعلى در « اوجب » به غرض و ضمير در « حدوثه » به طلب عود مىكند .\r\nقوله : فحينئذ : يعنى حين عدم حصول غرض مولى .\r\nقوله : يكون له الاتيان : ضمير در « له » به عبد راجع است .\r\nقوله : كما كان له قبل اتيانه الاوّل : ضمير در « له » به عبد راجع بوده و\r\n\r\n","description":"","footnote":"","page_name":" 661 ","page_number":661},
  {"content":"\r\n\r\nكلمه « الاوّل » صفت است براى « اتيانه » و ضمير در « اتيانه » نيز به عبد راجع مىباشد .\r\nقوله : بدلا عنه : يعنى بدلا عن الامتثال الاوّل .\r\nقوله : كما اذا امر باهراق الماء فى فمه : ضمير در « امر » و « فمه » به مولى راجع است .\r\nقوله : لرفع عطشه فاهرقه : ضمير در « عطشه » به مولى و ضمير فاعلى در « اهرقه » به عبد و ضمير مفعولى آن به ماء راجع است .\r\nقوله : لو لم يعلم انّه من اىّ القبيل : ضمير در « يعلم » به عبد و در « انّه » به امتثال راجع است .\r\nقوله : فله التّبديل باحتمال ان لا يكون علّة : ضمير در « فله » به عبد و در « لا يكون » به امتثال راجع است .\r\nقوله : فله اليه سبيل : ضمير در « فله » به عبد و در « اليه » به تبديل عود مىكند .\r\nقوله : و يؤيّد ذلك : مشار اليه « ذلك » جواز تبديل مىباشد .\r\nقوله : بل يدلّ عليه : كلمه « بل » به معناى ترقّى بوده و ضمير در « عليه » به جواز تبديل رجوع مىكند .\r\nقوله : احبّهما اليه : ضمير تثنيه به فرادى و جماعت راجع بوده و ضمير در « اليه » به حقتعالى راجع است .\r\nمتن : الموضع الثّانى و فيه مقامان :\r\nالمقام الاوّل فى انّ الاتيان بالمأمور به بالامر الاضطرارى هل يجزى عن الاتيان بالمأمور به بالامر الواقعى ثانيا بعد رفع الاضطرار فى الوقت اعادة و فى خارجه\r\n\r\n","description":"","footnote":"","page_name":" 662 ","page_number":662},
  {"content":"\r\n\r\nقضاء او لا يجزى :\r\nتحقيق الكلام فيه يستدعى التّكلّم فيه تارة فى بيان ما يمكن ان يقع عليه الامر الاضطرارى من الانحاء و بيان ما هو قضيّة كلّ منها من الاجزاء و عدمه .\r\nو اخرى فى تعيين ما وقع عليه .\r\nترجمه :\r\n\r\nموضع دوّم\r\nدر آن دو مقام است :\r\n\r\nمقام اوّل\r\nكلام در اينست كه اتيان بمأمور به اضطرارى آيا از اتيان بمأمور به بامر واقعى براى بار دوّم پس از رفع اضطرار در وقت بعنوان اعاده و در خارج وقت بر سبيل قضا مجزى است يا مجزى نمىباشد .\r\nتحقيق كلام در آن مستدعى و مقتضى است كه يك‌بار در اطراف امكان كيفيّت وقوع امر اضطرارى و بيان مقتضاى هريك از انحاء اين امر يعنى اجزاء و عدم آن صحبت كرده و بار ديگر در تعيين كيفيّت وقوع آن بحث نمائيم .\r\n\r\nتحرير و شرح\r\nمرحوم مصنّف در مقام اوّل از موضع ثانى در اين‌باره صحبت دارند كه مكلّف اگر مأمور به بامر اضطرارى را انجام داد و سپس اضطرار مرتفع گرديد آيا اتيان اوّل موجب اجزاء بوده به‌طورىكه نيازى به آوردن مأمور به بامر واقعى براى بار دوّم نباشد يا اجزاء را نمىتوان قبول نمود و مكلّف ملزم است كه مأمور به بامر واقعى را بياورد .\r\nمثلا به واسطه نبودن آب شخص نمازش را با تيمّم خواند و پس از\r\n\r\n","description":"","footnote":"","page_name":" 663 ","page_number":663},
  {"content":"\r\n\r\nاتمام آن در وقت يا داخل وقت آب پيدا شد اگر نمازى كه با تيمّم خوانده از نماز واقعى مجزى باشد اعاده آن در وقت يا قضايش در خارج وقت با وضوء لازم نيست و اگر قائل باجزاء نشويم هم اعاده در وقت لازم بوده و هم قضاء در بعد از وقت .\r\nپس از طرح بحث مىفرمايد :\r\nتحقيق كلام آنست كه در دو مرحله صحبت نمائيم :\r\nمرحله اوّل : مقام ثبوت .\r\nمرحله دوّم : مقام اثبات .\r\nدر مرحله اوّل صحبت از انحائى است كه ممكنست امر اضطرارى بر آنها واقع شود و نيز در آن مقتضاى هريك از اجزاء و عدم آن مورد بحث قرار مىگيرد .\r\nو در مرحله دوّم كلام در تعيين نحوه‌اى است كه امر اضطرارى برآن واقع مىگردد .\r\nقوله : و فيه مقامان : ضمير در « فيه » به موضع ثانى راجع است .\r\nقوله : و فى خارجه قضاء : ضمير در « خارجه » به وقت راجع بوده و كلمه « قضاء » تميز مىباشد .\r\nقوله : تحقيق الكلام فيه : ضمير در « فيه » به مقام اوّل عائد است .\r\nقوله : يستدعى التّكلّم فيه : ضمير در « فيه » به مقام اوّل عود مىكند .\r\nقوله : ما يمكن ان يقع عليه الامر الاضطرارى : اين عبارت اشاره است بمقام ثبوت و امكان .\r\nقوله : و بيان ما هو قضيّة كلّ منها : ضمير در « منها » به انحاء راجع است .\r\nقوله : من الاجزاء و عدمه : بيان است از « ما هو قضيّة كلّ منها » .\r\nقوله : و اخرى فى تعيين ما وقع عليه : ضمير در « وقع » به امر اضطرارى راجع بوده و اين عبارت اشاره است به مقام اثبات .\r\n\r\n","description":"","footnote":"","page_name":" 664 ","page_number":664},
  {"content":"\r\n\r\nمتن : فاعلم ، انّه يمكن ان يكون التّكليف الاضطرارى فى حال الاضطرار كالتّكليف الاختيارى فى حال الاختيار وافيا به تمام المصلحة و كافيا فيما هو المهمّ و الغرض .\r\nو يمكن ان لا يكون وافيا به كذلك ، بل يبقى منه شىء امكن استيفائه او لا يمكن و ما امكن كان به مقدار يجب تداركه او يكون به مقدار يستحبّ .\r\nترجمه :\r\n\r\nبيان مقام ثبوت\r\nبدان ممكنست تكليف اضطرارى در حال اضطرار همچون تكليف اختيارى در حال اختيار وافى به تمام مصلحت بوده و در آنچه مهمّ و غرض است كفايت بنمايد .\r\nو امكان دارد اين‌طور نبوده و به تمام مصلحت وافى نباشد بلكه پس از اتيان به آن مقدارى از غرض باقى مانده كه قابل تدارك و استيفاء بوده يا احيانا اين قابليّت را نداشته باشد .\r\nو در فرضى كه استيفاء ممكنست احتمالا به مقدارى بوده كه تداركش واجب بوده يا در حدّى است كه ترميم و جبران آن مستحبّ مىباشد .\r\nقوله : فاعلم انّه يمكن ان يكون التّكليف الاضطرارى : ضمير در « انّه » به معناى « شأن » مىباشد .\r\nقوله : و يمكن ان لا يكون وافيا به كذلك : ضمير در « به » به تمام المصلحة راجع بوده و مقصود از « كذلك » كافى بودن براى غرض و حصول آن مىباشد .\r\nقوله : بل يبقى منه شىء امكن استيفائه : ضمير در « منه » به غرض راجع بوده و جمله « امكن استيفائه » صفت است براى « شىء » و ضمير مجرورى در « استيفائه » به شىء عود مىكند .\r\nقوله : او لا يمكن : يعنى لا يمكن استيفاء الشّيء الباقى .\r\n\r\n","description":"","footnote":"","page_name":" 665 ","page_number":665},
  {"content":"\r\n\r\nمتن : و لا يخفى انّه ان كان وافيا به فيجزى ، فلا يبقى مجال اصلا للتّدارك لا قضاء و لا اعادة و كذا لو لم يكن وافيا و لكن لا يمكن تداركه و لا يكاد يسوغ له البدار فى هذه الصّورة الّا لمصلحة كانت فيه لما فيه من نقض الغرض و تفويت مقدار من المصلحة لو لا مراعات ما هو فيه من الاهمّ فافهم .\r\nترجمه :\r\n\r\nبيان حكم و مقتضاى انحاء صور ممكنه\r\nمخفى نماند اگر تكليف اضطرارى وافى به غرض باشد اتيان آن قطعا مجزى است و پس از آن ديگر جائى براى تدارك و جبران باقى نيست نه بعنوان قضاء و نه باسم اداء و اعاده .\r\nو همچنين است اگر وافى بغرض نبوده ولى امكان تدارك نباشد .\r\nناگفته نماند كه در اين صورت بر مكلّف بدار و اتيان در ابتداء وقت جايز نيست مگر آنكه در آن مصلحتى باشد زيرا در بدار غرض نقض شده و مقصود بطور كمال حاصل نگشته و مقدارى از مصلحت باقى مىماند .\r\nالبتّه عدم جواز بدار مشروط به اين است كه مراعات بدار اهمّ از رعايت تحصيل غرض كامل نباشد چه آنكه در اين فرض بدار مشروع و مجاز مىباشد .\r\n\r\nتحرير و شرح\r\nدر صورتى كه اتيان بمأمور به اضطرارى وافى بغرض و واجد تمام مصلحت باشد قطعا مجزى است و ديگر نيازى به تدارك نداشته و آوردن مأمور به واقعى نه در وقت بعنوان اعاده لازم است و نه پس از وقت باسم قضاء واجب مىباشد مانند خواندن نماز با وضوء جبيره‌اى كه اگر در وقت و يا بعد از آن عذر مرتفع گردد تجديد وضوء و استيناف نماز واجب نمىباشد .\r\nو در فرضى كه اتيان بامر اضطرارى وافى به تمام مصلحت نبوده ولى باقيمانده آن را نتوان استيفاء و تدارك نمود نيز حكمش همين‌طور است كه پس\r\n\r\n","description":"","footnote":"","page_name":" 666 ","page_number":666},
  {"content":"\r\n\r\nاز بر طرف شدن عذر اعاده در وقت و قضاء در خارج آن واجب نمىباشد .\r\nزيرا اعاده يا قضاء موجب تدارك مصلحت باقيمانده نمىشود مانند كسى كه به واسطه كسالت و مرض تكليفش اين باشد كه نمازش را به حالت نشسته بخواند حال اگر پس از انقضاء وقت مرضش بر طرف شده و بر ايستادن قادر شود قضاء لازم نيست زيرا فرض اينست كه قضاء محصّل باقيمانده از غرض و مصلحت نمىباشد .\r\nالبتّه در اين فرض بر مكلّف جايز نيست كه فعل ناقص و عمل اضطرارى را در ابتداء وقت انجام دهد بلكه همان‌طورىكه مشهور فرموده‌اند لا يجوز البدار لذوى الاعذار يعنى بدار و اتيان عمل در ابتداء وقت بر صاحبان عذر جايز نيست .\r\nالبتّه اگر در اتيان عمل در اوّل وقت مصلحتى اهمّ وجود داشته باشد بدار جايز مىگردد .\r\nقوله : و لا يخفى انّه ان كان وافيا به : ضمير در « انّه » به معناى « شأن » بوده و در « به » به تمام المصلحة راجع مىباشد .\r\nقوله : و لا يمكن تداركه : يعنى تدارك غرض باقيمانده .\r\nقوله : و لا يكاد يسوغ له البدار : ضمير در « له » به مكلّف در مورد اضطرار راجع است .\r\nقوله : فى هذه الصّورة : مقصود صورتى است كه عمل اضطرارى وافى به تمام غرض نبوده و باقيمانده را نتوان جبران كرد .\r\nقوله : لمصلحة كانت فيه : ضمير در « كانت » به مصلحت راجع بوده و در « فيه » به بدار عود مىنمايد .\r\nقوله : لما فيه من نقض الغرض : ضمير در « فيه » به بدار عود كرده و اين عبارت علّت است براى لا يكاد يسوغ .\r\nقوله : ما هو فيه من الاهمّ : ضمير در « فيه » به بدار راجع است .\r\nقوله : فافهم : شايد اشاره به اين باشد كه نمىتوان نسبت « لا يسوغ » را به\r\n\r\n","description":"","footnote":"","page_name":" 667 ","page_number":667},
  {"content":"\r\n\r\nبدار داد و بعد در تعليل آن بگوئيم « لما فيه من نقض الغرض » چه آنكه بدار علّت و سبب آن نشده تا حرام باشد بلى بدار با نقض الغرض ملازم و مقارن است و هيچ دليلى نداريم كه حكم يكى از دو مقارن به ديگرى سرايت نمايد .\r\nمتن : لا يقال عليه فلا مجال لتشريعه و لو به شرط الانتظار ، لا مكان استيفاء الغرض بالقضاء .\r\nفانّه يقال هذا كذلك لو لا المزاحمة بمصلحة الوقت .\r\nو امّا تسويغ البدار او ايجاب الانتظار فى الصّورة الاولى فيدور مدار كون العمل بمجرّد الاضطرار مطلقا او به شرط الانتظار او مع اليأس عن طروّ الاختيار ذا مصلحة و وافيا بالغرض .\r\nترجمه :\r\n\r\nسؤال\r\nطبق آنچه گفته شد پس بايد بگوئيم :\r\nچنين تكليفى از ابتداء نبايد تشريع گردد اگرچه به شرط انتظار بر طرف شدن مانع باشد زيرا ممكنست اصل غرض را به واسطه قضاء استيفاء نمود .\r\n\r\nجواب\r\nحقّ همين است كه گفته شد ولى اگر مزاحمتى به واسطه مصلحت فعل در وقت نمىبود .\r\nو امّا تشريع و تجويز بدار يا ايجاب انتظار در صورت اوّل پس اين حكم دائر مدار آنست كه عمل به مجرّد اضطرار بطور مطلق يا به شرط انتظار يا\r\n\r\n","description":"","footnote":"","page_name":" 668 ","page_number":668},
  {"content":"\r\n\r\nبا يأس از عروض حالت اختيار وافى بغرض و واجد مصلحت بوده يا اين‌طور نمىباشد .\r\n\r\nتحرير و شرح\r\nحاصل سؤال مزبور اينست كه :\r\nاگر در فرض دوّم عمل اضطرارى وافى به تمام غرض نباشد و لو با انتظار عروض قدرت و زوال عذر بايد گفت اساسا چنين تكليفى نبايد از جانب شارع مقدّس تشريع شود بلكه بجاى جعل چنين تكليفى كه محصّل غرضش هم نيست مىبايد اصل اتيان عمل را ساقط و قضايش را واجب نموده باشد كه با اين ترتيب تمام غرضش حاصل مىگردد و عمل نيز واجد تمام مصلحت مىباشد .\r\nمرحوم مصنّف در جواب اين سؤال مىفرماين :\r\nاين تقرير فى حدّ نفسه و ذاتا صحيح بوده و متين مىباشد ولى ايرادى كه به آن متوجّه بوده آنست كه اگر صرفا قضاء واجب باشد و وجوب اداء و اتيان عمل در وقت ساقط ملاحظه گردد بسا مصلحتى كه در وقت وجود دارد بدين ترتيب تفويت مىشود و همين نكته سبب آن شده كه اتيان عمل در وقت واجب باشد و لو تمام غرض به واسطه‌اش تحصيل و تأمين نگردد .\r\nقوله : عليه فلا مجال لتشريعه : ضمير در « عليه » به عدم كونه وافيا بالغرض مع عدم امكان تداركه راجع است و ضمير در « لتشريعه » به تكليف اضطرارى مزبور راجع است .\r\nقوله : هذا كذلك : مشار اليه « هذا » تقرير اشكال بوده و كذلك نيز اشاره به تثبيت و تصديق آن مىباشد .\r\nقوله : و امّا تسويغ البدار الخ : اين عبارت در مقابل عدم تسويغ بدار در صورت دوّم است و حاصل آنكه گفته شد در صورت دوّم بر مكلّف جايز نيست كه عمل اضطرارى را در اوّل وقت اتيان كند بلكه بر او لازمست صبر\r\n\r\n","description":"","footnote":"","page_name":" 669 ","page_number":669},
  {"content":"\r\n\r\nكرده تا آخر وقت و اگر عذرش مرتفع نشد ناچارا فعل را به صورت ناقص و اضطرارى بياورد ولى در صورت اوّل كه بحسب فرض عمل اضطرارى وافى بغرض و تمام مصلحت است جواز بدار و عدم آن دائر مدار اين است كه نفس عمل به مجرد اضطرار چه با فرض تأخير و اتيانش در آخر وقت و چه زمانى كه در اوّل وقت اتيان شود آيا واجد مصلحت و وافى بغرض هست يا نيست در فرضى كه واجد مصلحت و وافى بغرض باشد بدار مشروع و در غير اين صورت جايز نيست .\r\nمتن : و ان لم يكن وافيا و قد امكن تدارك الباقى فى الوقت او مطلقا و لو بالقضاء خارج الوقت :\r\nفان كان الباقى ممّا يجب تداركه فلا يجزى ، فلا بدّ من ايجاب الاعادة او القضاء و الّا فيجزى و لا مانع عن البدار فى الصّورتين غاية الامر يتخيّر فى الصّورة الاولى بين البدار و الاتيان بعملين ، العمل الاضطرارى فى هذا الحال و العمل الاختيارى بعد رفع الاضطرار او الانتظار و الاقتصار باتيان ما هو تكليف المختار .\r\nو فى الصّورة الثّانية يتعيّن عليه البدار و يستحبّ اعادته بعد طروّ الاختيار .\r\nهذا كلّه فيما يمكن ان يقع عليه الاضطرارى من الانحاء .\r\nترجمه :\r\n\r\nدنباله صور ممكنه\r\nو اگر تكليف اضطرارى وافى بغرض نبوده ولى باقى مانده از آن را بتوان در وقت يا بطور مطلق و لو به واسطه قضاء در خارج وقت تدارك و استيفاء نمود ، اگر باقيمانده از مصلحت و غرض تداركش واجب باشد پس اتيان به تكليف اضطرارى مجزى نبوده ازاين‌رو واجب است در وقت اعاده و در خارج وقت قضاء آن را بجاى آورد و اگر تدارك آن واجب نباشد اتيان مزبور\r\n\r\n","description":"","footnote":"","page_name":" 670 ","page_number":670},
  {"content":"\r\n\r\nمجزى است و در هر دو صورت مانعى از بدار وجود ندارد منتها در صورت اوّل يعنى آنجائىكه تدارك باقيمانده از مصلحت واجب مىباشد مكلّف مخيّر است بين اينكه مبادرت بفعل نموده و آن را در ابتداء وقت بياورد و بدين ترتيب دو عمل انجام دهد :\r\nيكى عمل اضطرارى در حال اضطرار و عذر و ديگرى عمل اختيارى پس از رفع اضطرار .\r\nو بين اينكه انتظار بكشد تا شايد عذرش در آخر وقت مرتفع گردد و در صورت ارتفاع اكتفاء كند به آوردن آنچه تكليف اشخاص مختار مىباشد يعنى مأمور به بامر واقعى را اتيان نمايد .\r\nولى در صورت دوّم بر او متعيّن است كه عمل را در اوّل وقت بجاى آورد منتهى پس از حصول اختيار و زوال عذر مستحب است عمل را اعاده نمايد .\r\nتا اينجا بحث در انحاء ممكنه تكاليف اضطرارى بود .\r\nقوله : و ان لم يكن وافيا و قد امكن تدارك الباقى : ضمير در « لم يكن » به تكليف اضطرارى راجع است و كلمه « واو » حاليه بوده و مقصود از « الباقى » باقى غرض مىباشد .\r\nقوله : ممّا يجب تداركه فلا يجزى : يعنى لا يجزى الاتيان بالمأمور به الاضطرارى .\r\nقوله : و الّا فيجزى : يعنى و ان لا يجب تداركه فيجزى الاتيان .\r\nقوله : فى الصّورتين : يعنى صورت وجوب تدارك باقى و استحباب آن .\r\nقوله : يتخيّر فى الصّورة الاولى : ضمير فاعلى در « يتخيّر » به مكلّف راجع بوده و مقصود از « صورة اولى » صورتى است كه تدارك باقيمانده واجب باشد .\r\nقوله : و الاتيان بعملين : معطوف است به « البدار » و اين امر نيز از اجزاء شقّ اوّل تخيير مىباشد .\r\n\r\n","description":"","footnote":"","page_name":" 671 ","page_number":671},
  {"content":"\r\n\r\nقوله : فى هذا الحال : يعنى حال اضطرار .\r\nقوله : او الانتظار و الاقتصار الخ : اين عبارت اشاره است به شقّ دوّم تخيير .\r\nقوله : و فى الصّورة الثّانية يتعيّن عليه البدار : مقصود از « صورت دوّم » صورتى است كه تدارك باقيمانده مستحبّ است .\r\nمتن : و امّا ما وقع عليه :\r\nفظاهر اطلاق دليله مثل قوله تعالى :\r\n فَلَمْ تَجِدُوا ماءً فَتَيَمَّمُوا صَعِيداً طَيِّباً . * \r\nو قوله عليه السّلام :\r\nالتّراب احد الطّهورين و يكفيك عشر سنين .\r\nهو الاجزاء و عدم وجوب الاعادة او القضاء و لا بدّ فى ايجاب الاتيان به ثانيا من دلالة دليل بالخصوص و بالجملة :\r\nفالمتّبع هو الاطلاق لو كان و الّا فالاصل و هو يقتضى البراءة من ايجاب الاعادة ، لكونه شكّا فى اصل التّكليف و كذا عن ايجاب القضاء بطريق اولى .\r\nنعم ، لو دلّ دليله على انّ سببه فوت الواقع و لو لم يكن هو فريضة كان القضاء واجبا عليه لتحقّق سببه و ان اتى بالغرض ، لكنّه مجرّد الفرض .\r\nترجمه :\r\n\r\nبيان مقام اثبات\r\nو امّا آنچه تكاليف اضطرارى برآن واقع شده‌اند يعنى نحوه اثبات آنها :\r\nظاهر اطلاق دليل اين تكليف نظير فرموده حقتعالى :\r\n فَلَمْ تَجِدُوا ماءً *  الآية .\r\nو نيز فرموده امام معصوم عليه السّلام كه مىفرماين :\r\n\r\n","description":"","footnote":"","page_name":" 672 ","page_number":672},
  {"content":"\r\n\r\nالتّراب احد الطّهورين الخ .\r\nاينست كه اتيان به مأمور به اضطرارى موجب اجزاء بوده و اعاده يا قضاء واجب نمىباشد بلكه در ايجاب اتيان ثانوى ناچاريم از دليل خاصّى كه برآن قائم شود .\r\nو خلاصه كلام آنكه :\r\nآنچه اتّباع و اطاعتش لازم است همانا اطلاق دليل بوده كه در صورت تحقّق آن به ماورائش نبايد اعتناء و توجّهى داشت و اگر وجود نداشته باشد مرجع اصل عملى است و آن در اينجا مقتضى برائت از ايجاب اعاده مىباشد زيرا شكّ در اصل تكليف بوده چنانچه نسبت به بعد از وقت نيز اصل برائت از وجوب قضاء مىباشد بطريق اولى .\r\nبلى ، اگر دليل دلالت كند بر اينكه سبب قضاء فوت شدن واقع است اگرچه واقع فريضه و تكليف الزامى نباشد باز قضاء لازم است زيرا سبب آنكه فوت واقع باشد تحقّق يافته و تحقّق سبب موجب تحقّق و ايجاب مسبّب است اگرچه مكلّف به غرض مولى وفاء نموده باشد ولى اين صورت صرف فرض و تصوّر مىباشد .\r\n\r\nتحرير و شرح\r\nمرحوم مصنّف پس از ذكر مقام ثبوت يعنى انحاء ممكنه و بيان مقتضاى هريك از آنها اينكه به مقام اثبات و تعيين آنچه از انحاء به واسطه دليل اثبات گشته پرداخته و مىفرماين :\r\nيكى از تكاليف اضطرارى تيمّم در صورت فقدان آب است حال اگر مكلّف به آن عمل نمود و تيمّم گرفت مقتضاى ادلّه وارده اينست كه مجزى بوده و اگر در وقت عذر مرتفع شد يا پس از انقضاء وقت اضطرار زايل گرديد عبادتى را كه با تيمّم خوانده مانند نماز لازم نباشد اعاده يا قضاء كند و از عدم وجوب قضاء و اعاده مىتوان اين‌طور استفاده كرد كه نحوه تشريع تيمّم\r\n\r\n","description":"","footnote":"","page_name":" 673 ","page_number":673},
  {"content":"\r\n\r\nبه اين گونه است كه اتيان به آن يا وافى به تمام غرض بوده و واجد تمام مصلحت مىباشد و يا اگر از آن مقدارى باقى بماند قابل تدارك و جبران نيست .\r\nو از جمله اين ادلّه آيه شريفه ( 6 ) در سوره ( مائده ) است كه مىفرمايد :\r\n فَلَمْ تَجِدُوا ماءً  الآية :\r\nظاهر اطلاق اين آيه اينست كه تيمّم و اتيانش مجزى باشد چه آنكه اگر انجام آن مجزى نمىبود مىبايد حقتعالى اعاده يا قضاء را نسبت به زمان پس از زوال عذر بيان مىفرمود درحالىكه در آن هيچ‌گونه تعرّضى نسبت به اين جهت نمىباشد و اين خود دليل بارزى است بر عدم وجوب تدارك پس مىتوان از اين معنا چنين كشف كرد كه عمل تيمّم وافى به تمام مصلحت و موجب حصول تمام غرض بوده است .\r\nو از جمله آن نيز روايت شريفه‌اى است كه مرحوم صاحب وسائل آن را درج ( 2 ) ص ( 991 ) به اين شرح نقل فرموده :\r\nسكونى ، از مولانا الصّادق عليه السّلام ، از آباء كرامش عليهم السّلام از نبىّ اكرم صلّى اللّه عليه و آله و سلّم :\r\nقال : يا ابا ذر يكفيك الصّعيد عشر سنين .\r\nاز ظاهر اين تعبير اين‌طور استفاده مىشود تيمّم كه تكليف اضطرارى است همچون تكليف اختيارى نظير وضوء بوده و اتيانش مجزى است و پس از رفع عذر نيازى به اعاده و قضاء نيست .\r\nو حاصل كلام آنكه ادلّه تشريع تكاليف اضطرارى از دو حال خارج نيستند :\r\nيا داراى اطلاقى بوده كه از اطلاقشان كفايت و اجزاء آنها را مىتوان استفاده نمود و يا اين‌طور نيستند در صورت اوّل نفس اين اطلاق كافى بوده و به واسطه‌اش مىتوان عدم وجوب اعاده و قضاء را تثبيت و تقرير نمود .\r\nو در فرض دوّم كه اطلاق موجود نيست و دسترسى به اصل لفظى\r\n\r\n","description":"","footnote":"","page_name":" 674 ","page_number":674},
  {"content":"\r\n\r\nنداريم قاعده اينست كه بايد به اصل عملى رجوع كنيم و چون نسبت به وجوب اعاده و قضاء شكّ در اصل تكليف است لاجرم مىتوان به اصالة البراءة آن را دفع و نفى نمود .\r\nبلى اگر در دليل موضوع قضاء و سبب آن فوت واقع عنوان شده باشد چون اين موضوع در مورد بحث محقّق است لاجرم سبب براى لزوم قضاء فراهم بوده و بدون شبهه مسبّب كه وجوب آن باشد تثبيت مىگردد اگرچه فرض اين باشد كه اتيان بمأمور به اضطرارى وافى بغرض و واجد تمام مصلحت بوده است .\r\nقوله : امّا ما وقع عليه : ضمير در « وقع » به تكليف اضطرارى راجعست .\r\nقوله : اطلاق دليله : يعنى دليل تكليف اضطرارى .\r\nقوله : فى ايجاب الاتيان به ثانيا : ضمير در « به » به مأمور به راجع است .\r\nقوله : لو كان : يعنى لو كان اطلاق .\r\nقوله : و الّا فالاصل : يعنى اصل عملى .\r\nقوله : و هو يقتضى البراءة : ضمير « هو » به اصل راجع است .\r\nقوله : لكونه شكّا فى اصل التّكليف : ضمير در « لكونه » به ايجاب اعاده راجع است .\r\nقوله : عن ايجاب القضاء بطريق اولى : شايد وجه اولويّت اين باشد كه قضاء تابع اداء است و وقتى اداء كه اصل است واجب نبود قضاء كه فرع آن مىباشد بطريق اولى نبايد واجب باشد .\r\nقوله : نعم لو دلّ دليله : يعنى دليل قضاء .\r\nقوله : انّ سببه فوت الواقع : يعنى سبب قضاء .\r\nقوله : و لو لم يكن هو فريضة : ضمير « هو » به واقع راجع است .\r\nقوله : كان القضاء واجبا عليه : يعنى على المكلّف .\r\nقوله : لتحقّق سببه : يعنى سبب قضاء .\r\nقوله : و ان اتى بالغرض : ضمير فاعلى در « اتى » به مكلّف عود مىكند .\r\n\r\n","description":"","footnote":"","page_name":" 675 ","page_number":675},
  {"content":"\r\n\r\nقوله : لكنّه مجرّد الفرض : ضمير در « لكنّه » به وجوب قضا و ان اتى بالغرض راجع مىباشد .\r\nمتن : المقام الثّانى فى اجزاء الاتيان بالمأمور به بالامر الظّاهرى و عدمه :\r\nو التّحقيق انّ ما كان منه يجرى في تنقيح ما هو موضوع التّكليف و تحقيق متعلّقه و كان بلسان تحقّق ما هو شرطه او شطره كقاعدة الطّهارة او الحلّية ، بل و استصحابهما فى وجه قوىّ و نحوها بالنّسبة الى كلّما اشترط بالطّهارة او الحلّيّة يجزى ، فانّ دليله يكون حاكما على دليل الاشتراط و مبيّنا لدائرة الشّرط و انّه اعمّ من الطّهارة الواقعيّة و الظّاهريّة ، فانكشاف الخلاف فيه لا يكون موجبا لانكشاف فقدان العمل بشرطه بل بالنّسبة اليه يكون من قبيل ارتفاعه من حين ارتفاع الجهل و هذا بخلاف ما كان منها بلسان انّه ما هو الشّرط واقعا كما هو لسان الامارات فلا يجزى ، فانّ دليل حجّيّته حيث كان بلسان انّه واجد لما هو شرطه الواقعى ، فبارتفاع الجهل ينكشف انّه لم يكن كذلك ، بل كان بشرطه فاقدا .\r\nهذا على ما هو الاظهر الاقوى فى الطّرق و الامارات من انّ حجّيّتها ليست بنحو السّببيّة .\r\nترجمه :\r\n\r\nمقام دوّم در اجزاء اتيان بمأمور به بامر ظاهرى و عدم اجزاء آن\r\nمرحوم مصنّف مىفرماين :\r\nتحقيق آنست كه اوامر ظاهرى كه در تنقيح موضوع تكليف و تحقيق متعلّق آن جارى مىشوند و لسان آنها ثبوت و تحقّق شرط يا جزء مأمور به است\r\n\r\n","description":"","footnote":"","page_name":" 676 ","page_number":676},
  {"content":"\r\n\r\nنظير قاعده طهارت يا قاعده حلّيّت بلكه على الاقوى استصحاب اين دو نسبت به آنچه طهارت يا حلّيّت در آن شرط است امتثالشان موجب اجزاء است ، زيرا دليل امر ظاهرى بر دليلى كه طهارت و حلّيّت را شرط قرار داده حاكم بوده و دائره شرطيّت آنها را بيان نموده و توضيح مىدهد كه اين دائره وسيع‌تر از طهارت واقعى و اعم از آن و ظاهرى است .\r\nبنابراين اگر مكلّف به اين گونه اوامر عمل نمود و سپس كشف خلاف شد اين انكشاف موجب آن نمىشود كه معلوم گردد عمل مزبور فاقد شرط بوده بلكه كشف خلاف نسبت به شرط از قبيل ارتفاع شرط از زمان ارتفاع جهل و بر طرف شدن آن مىباشد .\r\nبخلاف اوامر ظاهرى كه لسان آنها تحقّق شرط و ثبوت آن بحسب واقع مىباشد همان‌طورىكه لسان امارات اين‌گونه است ، بنابراين امتثال اين دسته از اوامر موجب إجزاء نيست چه آنكه دليل حجّيّت اين‌گونه اوامر و امارات چون لسانش اينست كه عمل واجد شرط واقعى خود بوده لاجرم به واسطه ارتفاع جهل و كشف خلاف و اينكه عمل چنين نبوده بلكه فعل فاقد شرط واقعى بوده است به ناچار پس از معلوم شدن خلاف بايد گفت عمل از ابتداء فاقد بوده و وجودش همچون عدم تلقّى مىگردد .\r\n\r\nتحرير و شرح\r\nحاصل فرموده مصنّف ( ره ) در اين عبارات اينست كه :\r\nاوامر ظاهرى بر دو قسمند :\r\nالف : پاره‌اى از آنها جهت تنقيح و تعيين موضوع تكليف و تشخيص متعلّق آن جارى شده و لسانشان اينست كه شرط يا جزئى كه در مأمور به معتبر است در متعلّق آنها وجود دارد نظير قاعده طهارت يا قاعده حلّيّت و همچنين مانند استصحاب طهارت و حلّيّت .\r\nمثلا در ساتر شرط است كه بايد طاهر باشد حال اگر مكلّف در\r\n\r\n","description":"","footnote":"","page_name":" 677 ","page_number":677},
  {"content":"\r\n\r\nطهارت و نجاست آن شكّ نمود قاعده طهارت يعنى كلّ شىء طاهر حتّى تعلم انّه قذر حاكم است به اينكه ساتر مزبور پاك بوده و شرط موجود است .\r\nيا مثلا اگر قبلا طهارتش معلوم بوده باستصحاب طهارت مىگوييم الآن نيز كه با آن نماز مىخوانيم پاك مىباشد فلذا شخص مصلّى اگر باستناد قاعده طهارت يا استصحاب آن نماز بگذارد و پس از خواندن نماز معلوم شود ساتر متنجّس بوده نماز خوانده شده مجزى است و اعاده‌اش لازم نمىباشد و جهت آن اينست كه :\r\nدليل مزبور يعنى قاعده طهارت يا استصحاب آن بر دليلى كه طهارت ساتر را شرط نماز قرار داده حاكم است به اين معنا كه دليل اعتبار طهارت در ساتر لسانش اينست كه ساتر نماز بايد پاك باشد .\r\nولى قاعده طهارت يا استصحاب آن بر اين دلالت دارند كه طهارت معتبر در ساتر اعم است از طهارت بحسب واقع و ظاهر ازاين‌رو اگر در وقت نماز دليل و مستندى كه در طهارت ساتر بتوان به آن اعتماد نمود همچون استصحاب طهارت يا قاعده طهارت در دست باشد بدين‌وسيله طهارت ظاهرى كه خود محقّق شرط است حاصل بوده و نماز خوانده شده صحيحا واقع مىگردد لذا پس از خواندن نماز اگر معلوم شد كه جامه متنجّس بوده اين كشف خلاف هيچ‌گونه لطمه‌اى به صحّت و اجزاء نماز مزبور وارد نكرده بلكه تنها اثر آن اينست كه نسبت به نمازهاى بعدى لازم است ساتر مزبور تطهير يا تعويض شود و به عبارت ديگر :\r\nارتفاع جهل و معلوم شدن تنجّس ساتر موجب آن نيست كه بگوئيم عمل يعنى نماز فاقد شرط بوده پس باطل واقع شده است زيرا شرط مطلق طهارت بود چه طهارت ظاهرى و چه واقعى و پرواضح است كه اين شرط با عمل مقارن بوده است .\r\nب : برخى از ادلّه ظاهرى نظير امارات لسانشان اينست كه شرط واقعى در عمل موجود است مثلا اگر در طهارت ساتر از قول بيّنه يعنى دو عادل\r\n\r\n","description":"","footnote":"","page_name":" 678 ","page_number":678},
  {"content":"\r\n\r\nاستفاده كرده و باتكاء آنها نماز خوانديم و سپس بعد از اتمام نماز معلوم شد كه ايشان خطاء نموده و لباس متنجّس بوده است على القاعده نماز را بايد اعاده نمود و امتثال مزبور مجزى نمىباشد زيرا لسان امارات اينست كه همان طهارت واقعى معتبر در لباس وجود دارد بدون اينكه در آن تعميم داده و طهارت را به اعم از ظاهرى و واقعى توسعه دهد فلذا بعد از كشف خلاف و اينكه اين طهارت وجود نداشته معلوم مىشود كه عمل فاقد شرط بوده و بدون آن واقع شده است و از باب انتفاء شرط يدلّ على انتفاء مشروط مىبايد عمل را دوباره انجام داد .\r\nقوله : و عدمه : يعنى و عدم اجزاء .\r\nقوله : انّ ما كان منه : ضمير در « منه » به امر ظاهرى راجع است .\r\nقوله : يجرى فى تنقيح ما هو موضوع التّكليف : كلمه « تنقيح » يعنى تعيين .\r\nقوله : و تحقيق متعلّقه : كلمه « تحقيق » معطوف است به « تنقيح » و ضمير مجرورى در « متعلّقه » به تكليف عود مىكند .\r\nقوله : و كان بلسان تحقّق ما هو شرطه او شطره : ضمير در « كان » به امر ظاهرى راجع بوده و ضميرهاى « شرطه » و « شطره » به موضوع تكليف راجع است .\r\nقوله : او الحلّيّة : يعنى قاعده حلّيّت مثلا اگر در حلّيّت و جواز خواندن نماز در مكانى شكّ شود مىتوان با قاعده كلّ شىء لك الحلال حتّى تعلم انه الحرام حلّيّت ظاهرى را احراز نموده و در آن تصرّف نمود .\r\nقوله : بل و استصحابهما : يعنى استصحاب طهارت و حلّيّت .\r\nقوله : فى وجه قوىّ : اختلاف است در اينكه استصحاب صرفا وظيفه مقرّره براى شاكّ است بدون اينكه مؤدّاى آن حكم مجعولى باشد يا آنكه استصحاب همچون قاعده طهارت و حلّيّت جعل حكم ظاهرى مثلا طهارت يا حلّيّت ظاهرى مىكند .\r\nمرحوم مصنّف احتمال دوّم را تقويت فرموده و به آن قائل است ازاين‌رو\r\n\r\n","description":"","footnote":"","page_name":" 679 ","page_number":679},
  {"content":"\r\n\r\nدر اينجا مىفرماين بنابراين وجه قوى كه استصحاب نيز جعل حكم ظاهرى مىنمايد مىتوان آن را نسبت به ادلّه واقعيّه حاكم قرار داد و برطبقش عمل را انجام داد و پس از كشف خلاف به عمل انجام شده اكتفاء كرده و قائل به لزوم اعاده و قضاء نشد .\r\nقوله : و نحوها : يعنى نحو قاعده طهارت و حلّيّت و استصحاب اين دو همچون ساير اصول عمليّه .\r\nقوله : يجزى : خبر است براى « انّ ما كان منه الخ » .\r\nقوله : فانّ دليله : يعنى دليل امر ظاهرى مزبور .\r\nقوله : حاكما على دليل الاشتراط : يعنى دليلى كه طهارت را مثلا شرط بحسب واقع قرار داده است و مقصود از « حاكم » دليلى است كه نسبت به دليل محكوم توسعه داده يا دائره آن را تضييق نمايد .\r\nقوله : و انّه اعمّ : يعنى شرط اعمّ است .\r\nقوله : فانكشاف الخلاف فيه : ضمير در « فيه » به امر ظاهرى مذكور راجع است .\r\nقوله : فقدان العمل لشرطه : يعنى لشرط العمل .\r\nقوله : بل بالنّسبة اليه يكون من قبيل ارتفاعه : ضمير در « اليه » و « ارتفاعه » به شرط راجع است يعنى تا اكنون شرط موجود بوده و از زمان ارتفاع جهل شرط نيز مرتفع گشته فلذا براى اعمال مستقبل بايد شرط را تحصيل نمايد .\r\nقوله : بخلاف ما كان منها بلسان انّه ما هو الشّرط واقعا : ضمير در « منها » به اوامر ظاهريّه راجع است و ضمير در « انّه » به شرط راجع بوده و اسم « انّ » و خبرش « ما هو الشّرط » مىباشد .\r\nقوله : كما هو لسان الامارات : ضمير « هو » به لسان انّه ما هو الشّرط واقعا راجع است .\r\nقوله : فانّ دليل حجّيّته : يعنى حجّيّت امر ظاهرى قسم دوّم .\r\n\r\n","description":"","footnote":"","page_name":" 680 ","page_number":680},
  {"content":"\r\n\r\nقوله : حيث كان بلسان انّه واجد لما هو شرطه الواقعى : ضمير در « انّه » به مأمور به ظاهرى راجع است .\r\nقوله : ينكشف انّه لم يكن كذلك : ضمير در « انّه » به مأمور به ظاهرى راجع بوده و مقصود از « كذلك » واجد شرط واقعى است .\r\nقوله : بل كان لشرطه فاقدا : ضمير در « شرطه » به واقعى راجع است .\r\nقوله : هذا على ما هو الاظهر الاقوى : مشار اليه « هذا » دلالت كشف خلاف در امارات بر فقدان عمل نسبت به شرط واقعى مىباشد .\r\nقوله : من انّ حجّيّتها ليست بنحو السّببيّة : ضمير در « حجّيّتها » به طرق و امارات راجع است .\r\nمؤلّف گويد :\r\nمقصود از حجّيّت بنحو سببيّت آنست كه قيام اماره و طريق ظاهرى سبب براى جعل حكم در واقع شده به‌نحوىكه عمل به آن مطلقا مجزى باشد و كشف خلاف هرگز در آنها تصوير نگردد چنانچه قائلين به تصويب رأيشان چنين مىباشد و از علماء اماميّه احدى به اين مسلك ( يعنى مسلك سببيّت ) قائل نبوده و كلّا به طريقيّت امارات و طرق معتقدند .\r\nو مقصود از طريقيّت آنست كه براى رسيدن بواقع لازم است از طرق و امارات مزبور استفاده كرد فلذا لسان اين طرق و امارات آنست كه مؤدّاى خود را همان شرط معتبر واقعى معرّفى مىكنند بنابراين گاهى اين معرّفى درست درآمده و با واقع اصابت مىكند و زمانى تخلّف كرده و معلوم مىشود كه طريق باشتباه رفته است .\r\nمتن : و امّا بناء عليها و انّ العمل بسبب ادّاء امارة الى وجدان شرطه او شطره يصير حقيقة صحيحا كانّه واجد له مع كونه فاقده ، فيجزى لو كان الفاقد معه فى هذا الحال كالواجد فى كونه وافيا به تمام الغرض و لا يجزى لو لم يكن كذلك و يجب الاتيان بالواجد لاستيفاء الباقى ان وجب و الّا\r\n\r\n","description":"","footnote":"","page_name":" 681 ","page_number":681},
  {"content":"\r\n\r\nلاستحبّ .\r\nهذا مع امكان استيفائه و الّا فلا مجال ، لاتيانه كما عرفت فى الامر الاضطرارى .\r\nو لا يخفى انّ قضيّة اطلاق دليل الحجّيّة على هذا هو الاجتزاء بموافقته ايضا .\r\nهذا اذا احرز انّ الحجّيّة بنحو الكشف و الطّريقيّة او بنحو الموضوعيّة و السّببيّة .\r\nترجمه :\r\n\r\nكلام در اجزاء و عدم آن بنا بر مسلك حجّيّت بنحو سببيّت در جعل امارات\r\nمرحوم مصنّف مىفرماين :\r\nامّا بنا بر اينكه حجّيّت امارات و طرق بنحو سببيّت باشد يعنى عمل بسبب منجرّ شدن اماره به تحقّق شرط يا جزء حقيقتا و بحسب واقع صحيح گشته و با اينكه فاقد آنها بوده همچون واجد به حساب آيد قطعا عمل انجام شده بايد مجزى و مكفى باشد .\r\nالبتّه مشروط به اينكه فاقد جزء يا شرط در اين حال مانند واجد وافى به تمام غرض بوده و تمام مصلحت در آن موجود باشد ، ازاين‌رو اگر وافى بغرض نبوده و مصلحت تامّه را واجد نباشد حتّى بنابراين مسلك نمىتوان قائل باجزاء شد بلكه در صورتى كه استيفاء باقيمانده غرض واجب بوده تداركش واجب و در غير اين صورت مستحبّ مىباشد .\r\nناگفته نماند كه حكم مزبور در صورتى است كه استيفاء غرض باقيمانده ممكن باشد ولى در فرض عدم امكان مجالى براى اتيان دوباره بنحو اعاده يا قضا وجود ندارد همان‌طورىكه در امر اضطرارى گفته شد .\r\nسپس مرحوم مصنّف مىفرماين :\r\n\r\n","description":"","footnote":"","page_name":" 682 ","page_number":682},
  {"content":"\r\n\r\nمخفى نماند بنا بر مسلك سببيّت اقتضاى اطلاق دليل حجّيّت آنست كه بمأمور به ظاهرى بتوان اكتفاء نمود و قضاء يا اعاده واجب نيست .\r\nو در آخر عبارت مىفرماين :\r\nتقريرى كه تا به اينجا نموديم در جائى است كه حجّيّت امارات بنحو كشف و طريقيّت يا بطور موضوعيّت و سببيّت احراز و معيّن باشد .\r\n\r\nتحرير و شرح\r\nسپس مرحوم مصنّف از اجزاء بنا بر مسلك جعل حجّيّت براى امارات و طرق بنحو سببيّت صحبت نموده و مىفرماين :\r\nاگر در حجّيّت امارات به سببيّت آنها قائل شديم و طبق اين رأى اماره‌اى نسبت به شرط بودن شىء يا جزئيّت آن قائم شد مثلا اماره معتبر بر اباحه مكان مصلّى كه از شروط نماز است قائم گرديد و مصلّى باعتماد آن نمازش را در آن مكان خواند ولى پس از نماز معلوم شد كه مكان مزبور غصبى بوده در صورتى كه نماز خوانده شده همچون نماز در مكان مباح واقعى واجد مصلحت تامّه باشد بنابراين مسلك بايد مجزى بوده و به آن بتوان اكتفاء نمود چه آنكه طبق اين عقيده قيام اماره شرط فاقد را واجد قرار مىدهد و با اين فرض ديگر جاى صحبت در اعاده و عدم اجزاء نمىباشد .\r\nبلى در فرضى كه نماز خوانده شده وافى به تمام مصلحت نبوده و مقدارى از آن بماند در صورتى كه تدارك آن ممكن بوده و از اين گذشته واجب باشد بر مكلّف است كه نماز را جهت استيفاء غرض مانده اعاده يا قضاء نمايد ولى در صورتى كه استيفاء مصلحت باقيمانده ممكن نباشد يا بفرض امكان واجب نبوده و مستحبّ تلقّى گردد بر وى واجب نبوده بلكه صرفا در فرض دوّم اعاده يا قضاء مستحبّ است .\r\nو عينا همان شرحى كه در امر اضطرارى گفتيم در اينجا نيز جارى مىباشد .\r\n\r\n","description":"","footnote":"","page_name":" 683 ","page_number":683},
  {"content":"\r\n\r\nقوله : و امّا بناء عليها : يعنى بناء على السّببيّة .\r\nقوله : و انّ العمل الخ : اين عبارت عطف تفسير براى سببيّت مىباشد .\r\nقوله : بسبب ادّاء : كلمه « اداء » بكسر همزه و تشديد دال يعنى منجر شدن .\r\nقوله : الى وجدان شرطه او شطره : ضمير در « شرطه » و « شطره » به عمل راجع است .\r\nقوله : كانّه واجد له : ضمير در « كانّه » به عمل و در « له » به كلّ واحد من الشّرط و الشّطر راجع است .\r\nقوله : مع كونه فاقده : ضمير در « كونه » به عمل راجع بوده و ضمير در « فاقده » به كلّ واحد من الشّرط و الشّطر راجع است .\r\nقوله : لو كان الفاقد معه فى هذا الحال كالواجد : ضمير در « معه » به فقدان راجع بوده و مقصود از « هذا الحال » حال قيام اماره بنحو سببيّت مىباشد .\r\nمؤلّف گويد :\r\nاين عبارات از مرحوم مصنّف تا « و لا يخفى انّ قضيّة اطلاق الخ » اشاره بمقام ثبوت و امكان جعل طرق و امارات بنحو سببيّت مىباشد چنانچه نظيرش در اوامر اضطرارى تقرير شد .\r\nقوله : فى كونه وافيا به تمام الغرض : ضمير در « كونه » به فاقد راجع است .\r\nقوله : و لا يجزى لو لم يكن كذلك : ضميرهاى مستتر در « لا يجزى » و « لم يكن » به فاقد راجع بوده و مقصود از « كذلك » وافى به تمام غرض مىباشد .\r\nقوله : ان وجب : يعنى ان وجب الاستيفاء .\r\nقوله : و الّا لاستحبّ : يعنى و اگر استيفاء واجب نباشد اتيان دوباره مستحب مىباشد .\r\nقوله : هذا مع امكان استيفائه : مشار اليه « هذا » وجوب و استحباب استيفاء مىباشد و ضمير در « استيفائه » به تمام غرض راجع است .\r\n\r\n","description":"","footnote":"","page_name":" 684 ","page_number":684},
  {"content":"\r\n\r\nقوله : و الّا فلا مجال لاتيانه : يعنى و اگر استيفاء ممكن نباشد جائى براى اتيان عمل نيست بنابراين ضمير در « لاتيانه » به واجد راجع است .\r\nقوله : و لا يخفى انّ قضيّة الخ : اشاره است به مقام اثبات و اينكه اطلاق ادلّه مقتضى هستند كه اعاده و قضاء لازم نباشد .\r\nقوله : على هذا : يعنى بنا بر رأى قائلين به سببيّت .\r\nقوله : بموافقته : يعنى موافقت مأمور به ظاهرى .\r\nقوله : ايضا : يعنى همان‌طورىكه موافقت با مأمور به واقعى موجب اجزاء مىباشد .\r\nقوله : هذا اذا احرز الخ : مشار اليه « هذا » تفصيل بين حجّيّت امارات بنا بر هركدام از طريقيّت و سببيّت مىباشد .\r\nمتن : و امّا اذا شكّ و لم يحرز انّها على اىّ الوجهين ، فاصالة عدم الاتيان بما يسقط معه التّكليف مقتضية للاعادة فى الوقت .\r\nو استصحاب عدم كون التّكليف بالواقع فعليّا فى الوقت لا يجدى و لا يثبت كون ما اتى به مسقطا الّا على القول بالاصل المثبت و قد علم اشتغال ذمّته بما يشكّ فى فراغها عنه بذلك المأتيّ و هذا بخلاف ما اذا علم انّه مأمور به واقعا و شكّ فى انّه يجزى عمّا هو المأمور به الواقعى الاوّلى كما فى الاوامر الاضطراريّة او الظّاهريّة بناء على ان يكون الحجّيّة على نحو السّببيّة ، فقضيّة الاصل فيها كما اشرنا اليه عدم وجوب الاعادة ، للاتيان بما اشتغلت به الذّمّة يقينا و اصالة عدم فعليّة التّكليف الواقعى بعد رفع الاضطرار و كشف الخلاف .\r\nو امّا القضاء به فلا يجب بناء على انّه فرض جديد و كان الفوت المعلّق عليه وجوبه لا يثبت باصالة عدم الاتيان الّا على القول بالاصل المثبت و الّا فهو واجب كما لا يخفى على المتأمّل فتأمّل جيّدا .\r\n\r\n","description":"","footnote":"","page_name":" 685 ","page_number":685},
  {"content":"\r\n\r\nترجمه : و امّا اگر در حجّيّت و نحوه آن شكّ كرده و احراز نكنيم كه بر كداميك از دو وجه مذكور مىباشد پس اصالة عدم اتيان بمسقط يعنى عملى كه آوردنش تكليف را ساقط مىكند مقتضى آنست كه در وقت عمل اعاده شود .\r\nو استصحاب عدم فعليّت تكليف بواقع در وقت در اين مقام نافع نبوده و با آن نمىتوان اثبات كرد كه فعل اتيان‌شده مسقط ما فى الذّمه است مگر بنا بر قائل شدن به اصل مثبت بلكه در مورد بحث چون علم باشتغال ذمّه قطعى و فراغت آن از تكليف به واسطه اتيان بمأتى به مشكوك است لاجرم قاعده اشتغال حاكم است بخلاف آنكه مكلّف بداند كه مأتى به همان مأمور به واقعى است منتهى شكّ كند كه آيا از مأمور به واقعى اوّلى مجزى است يا مجزى نيست چنانچه اين شكّ در اوامر اضطرارى يا ظاهرى بنا بر اينكه حجّيّت آنها از باب سببيّت باشد اگر پيش بيايد مقتضاى اصل در آنها همان‌طورىكه به آن اشاره شد عدم وجوب اعاده است زيرا آنچه را كه ذمّه‌اش به آن مشغول شده يقينا آورده و از طرفى اصل نيز حاكم است كه پس از رفع اضطرار و كشف خلاف تكليف واقعى فعلى نبوده تا اعاده‌اش واجب باشد .\r\nو امّا قضاء :\r\nبايد گفت بنا بر اينكه آن را بامر جديد بدانيم قضاء نيز لازم نمىباشد و فوت كه وجوب قضاء برآن معلّق شده به واسطه اصالة عدم اتيان بواقع قابل اثبات نيست مگر آنكه اصل مثبت را حجّت بدانيم .\r\nو امّا اگر قضاء را بامر جديد ندانسته و تابع اداء بدانيم بايد پس از كشف خلاف در خارج وقت واقع ترك شده قضاء شود .\r\nتحرير و شرح\r\nگفته شد اگر امر ظاهرى نسبت بدليل واقعى لسان حكومت داشته باشد و دلالت كند بر تنقيح موضوع تكليف و تعيين آن همچون قاعده طهارت\r\n\r\n","description":"","footnote":"","page_name":" 686 ","page_number":686},
  {"content":"\r\n\r\nو حلّيّت و ساير اصول عمليّه بدون ترديد پس از كشف خلاف نه قضا واجب بوده و نه اعاده لازم است .\r\nامّا اگر امر ظاهرى چنين لسانى نداشته و از سنخ امارات بوده يعنى دلالت كند بر اينكه مؤدّايش همان واقع است و سپس خلاف آن را احراز كنيم اگر حجّيّت امارات و طرق را از باب طريقيّت و كاشفيّت بدانيم على القاعده قضاء و اعاده هر دو واجب است و اگر آن را بطور سببيّت و موضوعيّت قائل باشيم قضاء و اعاده هيچ‌كدام واجب نمىباشند .\r\nحال اگر نسبت بامر ظاهرى كه از قسم دوّم است شكّ داشته و احراز نكرديم كه حجّيّتش بر سبيل كاشفيّت بوده يا سببيّت و موضوعيّت امر از دو حال خارج نيست :\r\nالف : آنكه زوال جهل قبل از انقضاء وقت باشد .\r\nب : آنكه پس از وقت و انقضاء آن جهل بر طرف شود .\r\nدر صورت اوّل اعاده مأمور به واقعى لازم و واجب است زيرا فعل اتيان‌شده معلوم نيست كه موجب سقوط تكليف شده باشد و با وجود چنين شكّى اصل ( يعنى اصالة عدم الاتيان بمسقط التّكليف ) مقتضى است كه امر اوّلى بقوّت خود باقى بوده و بموجب لزوم امتثالش اعاده لازم و واجب مىباشد .\r\nسؤال\r\nهمان‌طورىكه اصالة عدم اتيان مكلّف بمسقط مقتضى اعاده است در مقابل مىتوان تقرير ديگر نموده و بگوئيم :\r\nپس از زوال جهل در وقت نمىدانيم تكليف بواقع آيا فعلى شد يا بعدم فعليّتش باقى است چه آنكه در صورت جهل و قيام امر ظاهرى فعلى نبود ازاين‌رو مىگوييم استصحاب عدم فعليّت تكليف واقعى مقتضى است امر همچنان باقى بوده و بر مكلّف اعاده لازم نباشد .\r\n\r\n","description":"","footnote":"","page_name":" 687 ","page_number":687},
  {"content":"\r\n\r\nجواب\r\nاين استصحاب بايد اثبات كند كه مأتى به ظاهرى مسقط تكليف بوده تا اعاده لازم نباشد درحالىكه واضح و روشن است عدم فعليّت تكليف واقعى كه مستصحب است اثر شرعى آن سقوط تكليف و ما فى الذّمّه نبوده تا استصحاب مزبور نافع باشد و به عبارت ديگر :\r\nاستصحاب مزبور زمانى نافع بوده و مثبت مدّعا است كه اصل مثبت را حجّت بدانيم و چون حجّيّت آن بدون دليل بوده و محقّقين از اصوليّون منكر آن مىباشند لاجرم تمسّك باستصحاب مزبور بىفائده مىباشد .\r\nسپس مىفرماين :\r\nنه تنها در اين مقام باستصحاب مزبور نمىتوان تمسّك كرد و لزوم اعاده را نفى نمود بلكه مورد از موارد اجراء اشتغال است زيرا مكلّف يقين دارد كه ذمّه‌اش به مأمور به واقعى مشغول بوده منتهى به واسطه جهل به آن در نياوردن و ترك آن معذور بوده است امّا اينكه اتيان مأمور به ظاهرى مسقط آن بوده فلذا پس از كشف خلاف اعاده‌اش لازم نباشد امر مشكوك و غير معلومى است ازاين‌رو با اشتغال يقينى و فراغى شكّى و احتمالى چگونه مىتوان گفت اعاده لازم نيست .\r\nبلى در جائى كه مكلّف بداند مأتى به مأمور به واقعى است ولى در اينكه اتيانش مجزى يا غير مجزى است اگر شكّ كند همچون مأمور به بامر اضطرارى يا امر ظاهرى بنا بر اينكه حجّيّت آن بنحو سببيّت و موضوعيّت باشد مقتضاى اصل در اين مورد همان‌طورىكه قبلا اشاره شد اينست كه اعاده لازم نباشد و دليل آن اينست كه مكلّف آنچه را كه در ذمّه‌اش بوده يقينا آورده و بدين ترتيب امتثال كرده است نهايت پس از رفع اضطرار و كشف خلاف نمىداند آيا تكليف واقعى اوّلى فعلى شده يا هنوز بعدم فعليّتش باقى است قطعا استصحاب بقاء عدم فعليّت حكم بعدم فعليّت آن كرده و از طرفى ديگر اصالة\r\n\r\n","description":"","footnote":"","page_name":" 688 ","page_number":688},
  {"content":"\r\n\r\nالبراءه از وجوب اعاده نيز آن را نفى مىنمايد چنانچه شرح آن بطور مبسوط گذشت و امّا در صورت دوّم كه زوال جهل پس از انقضاء وقت باشد آن نيز از دو حال خارج نيست :\r\nج : قائل شويم به اينكه قضاء بامر جديد بوده و تابع اداء نمىباشد .\r\nد : ملتزم و معتقد باشيم كه قضاء به همان امر اوّل ثابت شده و به امر جديد احتياجى نداريم .\r\nدر صورت اوّل قضاء واجب نمىباشد زيرا شكّ در ورود امر جديد و تكليف به قضاء كافى است در اجراء اصل .\r\nسؤال\r\nچون موضوع قضاء فوت واقع مىباشد و ثبوت اين موضوع بديهى و قطعى است لاجرم تحقّق آن علّت تامّه براى ثبوت قضاء است و بتقرير ديگر :\r\nمكلّف وقتى تكليف ظاهرى را آورد و پس از انقضاء وقت جهلش بر طرف و خطائش كشف شد نمىداند به اينكه مأمور به را اتيان نموده تا ذمّه‌اش از قضاء ساقط باشد يا آن را نياورده است ، اصل مقتضى آنست كه آن را اتيان نكرده در نتيجه امر بقضاء وى را مكلّف به اتيان به آن مىكند .\r\nجواب\r\nاصل مزبور به فرضى كه اصل مثبت حجّت باشد جارى مىگردد و قضاء را اثبات مىنمايد و چون اين اصل از نظر ما ثابت نبوده بنابراين جاى تمسّك به تقرير يادشده نيست .\r\nو امّا در فرض دوّم كه قضاء بامر اوّل باشد مسلّما پس از زوال جهل و كشف خلاف بعد از وقت بر مكلّف قضاء واجب است زيرا ثبوت امر اوّل مسلّم و قطعى است و چون طبق اين فرض مجرّد ثبوت اداء كافى در لزوم قضاء نيز مىباشد ازاين‌رو وجوب قضاء جاى ترديد و احتمال نمىباشد .\r\n\r\n","description":"","footnote":"","page_name":" 689 ","page_number":689},
  {"content":"\r\n\r\nقوله : اذا شكّ و لم يحرز : هر دو فعل به صيغه مجهول مىباشد .\r\nقوله : انّها على اىّ الوجهين : ضمير در « انّها » به حجّيّت راجع است .\r\nقوله : بما يسقط معه التّكليف : ضمير در « معه » به ماء موصوله راجع است .\r\nقوله : بما يشكّ فى فراغها : يعنى فراغ ذمّه .\r\nقوله : بخلاف ما اذا علم انّه مأمور به واقعا : ضمير در « انّه » به « ما اتى به » راجع است .\r\nقوله : و شكّ فى انّه يجزى عمّا هو المأمور به : ضمير در « انّه » به « ما اتى به » عود مىكند .\r\nقوله : فقضيّة الاصل فيها : ضمير در « فيها » به اوامر اضطراريّه راجع است .\r\nقوله : و امّا القضاء به : ضمير در « به » به كشف الخلاف راجع است .\r\nقوله : بناء على انّه فرض جديد : ضمير در « انّه » به قضا عود مىكند .\r\nقوله : و كان الفوت المعلّق عليه وجوبه : ضمير در « عليه » به فوت و در « وجوبه » به قضاء راجع است .\r\nقوله : و الّا فهو واجب : كلمه « و الّا » يعنى و اگر قضاء بامر جديد نباشد قطعا واجب مىباشد .\r\nمتن : ثمّ انّ هذا كلّه فيما يجرى فى متعلّق التّكاليف من الامارات الشّرعيّة و الاصول العمليّة .\r\nو امّا ما يجرى فى اثبات اصل التّكليف كما اذا قام الطّريق او الاصل على وجوب صلاة الجمعة يومها فى زمان الغيبة ، فانكشف بعد ادائها وجوب صلاة الظّهر فى زمانها فلا وجه لاجزائها مطلقا ، غاية الامر ان تصبر صلاة الجمعة فيها ايضا ذات مصلحة لذلك و لا ينافى هذا بقاء صلاة الظّهر على ما هى عليه من المصلحة كما لا يخفى ، الّا ان يقوم دليل بالخصوص على عدم\r\n\r\n","description":"","footnote":"","page_name":" 690 ","page_number":690},
  {"content":"\r\n\r\nوجوب صلاتين فى يوم واحد .\r\nترجمه :\r\n\r\nتبصره\r\nآنچه گفته شد در ارتباط با امارات شرعى و اصول عمليّه‌اى بود كه در اثبات متعلّق تكاليف جارى مىشوند و امّا امارات و اصولى كه اصل تكليف را اثبات مىكنند مثل اينكه طريق يا اصلى قائم شود بر وجوب نماز جمعه در عصر غيبت و سپس بعد از اداء آن معلوم شود كه در روز جمعه نماز ظهر واجب بوده است در اينجا وجهى براى اجزاء وجود ندارد چه امارات از باب سببيّت حجّت بوده و چه از باب طريقيّت به آنها عمل شود منتهى بايد گفت به واسطه قيام اماره بر وجوب نماز جمعه در روز جمعه اين نماز همچون نماز ظهر كه واجب واقعى است واجد مصلحت مىشود .\r\nالبتّه پيدا شدن اين مصلحت در نماز جمعه با بقاء نماز ظهر بر آنچه از مصلحتى كه در آن است منافاتى ندارد مگر آنكه دليل خاصّى قائم گردد كه در يك روز دو نماز در يك زمان نمىشود كه واجب باشد .\r\n\r\nتحرير و شرح\r\nمرحوم مصنّف مىفرماين :\r\nتقرير و تفصيلى كه گذشت و گفتيم امارات كه لسانشان بيان واقع و تعيين شرط و جزء نفسى الامرى است اگر از باب طريقيّت حجّت باشند كشف خلاف در آنها موجب عدم اجزاء بوده ازاين‌رو اعاده در وقت و قضاء در خارج آن لازم مىباشد .\r\nو اگر از باب موضوعيّت و سببيّت معتبر باشند احراز خلاف و ارتفاع جهل بطور مطلق سبب عدم اجزاء نبوده بلكه حكم مأتى به در اين فرض همچون اتيان بمأمور به اضطرارى است كه حكم آن بتفصيل گذشت .\r\n\r\n","description":"","footnote":"","page_name":" 691 ","page_number":691},
  {"content":"\r\n\r\nسپس گفته شد :\r\nدر جائى كه نحوه حجّيّت امارات و اينكه از باب طريقيّت بوده يا سببيّت اگر محرز و مشخّص باشد حكم همان بود كه بتفصيل گذشت و امّا در فرضى كه در آن شكّ نموده و هيچيك معلوم و معيّن نباشد اعاده واجب بوده و در ارتباط با قضاء حكم عدم وجوبش مىباشد .\r\nتمام اين تفاصيل و تقريبات نسبت به امارات و اصولى است كه متعلّق تكاليف يعنى مكلّف به را معيّن و مشخّص مىكنند ، امّا اماراتى كه براى تعيين اصل تكليف و نشان دادن آن جارى مىشوند نظير اماره‌اى كه مؤدّاى آن وجوب نماز جمعه در روز جمعه نسبت به عصر غيبت مىباشد حال اگر مكلّف به آن عمل نمود و ملتزما به وجوب نماز را خواند و سپس بعد از اداء آن معلوم شد كه اماره مزبور بخطاء رفته و در واقع ظهر واجب است قطعا تكليف مورد اماره مجزى نبوده و مكلّف موظّف به اعاده و قضاء مىباشد چه امارات از باب طريقيّت حجّت بوده و چه از باب سببيّت و موضوعيّت معتبر باشند .\r\nامّا در صورت اعتبار از باب طريقيّت امر واضح و روشن است .\r\nو امّا در فرضى كه امارات را بنحو سبب حجّت بدانيم جهتش آنست كه منتهاى حجّيّت اينست كه مكلّف نماز جمعه را بايد واجب بداند و پرواضح است كه حكم بوجوب جمعه بحسب قيام اماره منافاتى با وجوب واقعى ظهر ندارد ازاين‌رو پس از كشف خلاف و عدم اتيان بواقع لازمست براى آوردن آن به اعاده در وقت يا قضاء در خارج وقت مبادرت گردد .\r\nبلى اگر دليل و حجّت خاصّى قائم شود كه دو نماز در يك روز واجب نيست البتّه به وجوب اعاده و قضاء نمىتوان حكم كرد بلكه نماز جمعه‌اى كه خوانده شده بايد مجزى باشد .\r\nقوله : يومها : يعنى يوم الجمعة .\r\nقوله : بعد ادائها : يعنى اداء جمعه .\r\nقوله : فى زمانها : يعنى زمان جمعه .\r\n\r\n","description":"","footnote":"","page_name":" 692 ","page_number":692},
  {"content":"\r\n\r\nقوله : فلا وجه لاجزائها مطلقا : ضمير مؤنّث در « لاجزائها » به جمعه راجع بوده و مقصود از « مطلقا » اينست كه امارات از باب سببيّت حجّت بوده يا اعتبار آنها بر وجه طريقيّت باشد .\r\nقوله : تصير صلاة الجمعة فيها ايضا ذات مصلحة : ضمير در « فيها » به يوم الجمعة راجع است .\r\nقوله : لذلك : يعنى به واسطه قيام اماره .\r\nقوله : و لا ينافى هذا : مشار اليه « هذا » وجوب حاصل از ناحيه اماره براى جمعه مىباشد .\r\nمتن : تذنيبان الاوّل لا ينبغى توهّم الاجزاء فى القطع بالامر فى صورة الخطاء ، فانّه لا يكون موافقة للامر فيها و بقى الامر بلا موافقة اصلا و هو اوضح من ان يخفى .\r\nنعم ، ربّما يكون ما قطع بكونه مأمورا به مشتملا على المصلحة فى هذا الحال او على مقدار منها و لو فى غير الحال غير ممكن مع استيفائه استيفاء الباقى منه و معه لا يبقى مجال لامتثال الامر الواقعى .\r\nو هكذا الحال فى الطّرق ، فالاجزاء ليس لاجل اقتضاء امتثال الامر القطعى او الطّريقى للاجزاء ، بل انّما هو لخصوصيّة اتّفاقيّة فى متعلّقهما كما فى الاتمام و القصر و الاخفات و الجهر .\r\nترجمه :\r\n\r\nدنباله و تعقيب بحث\r\nمرحوم مصنّف در انتهاى بحث به دو نكته ديگر اشاره نموده كه هركدام را در تحت يك عنوان از « تذنيب » قرار داده و مىفرماين :\r\n\r\n","description":"","footnote":"","page_name":" 693 ","page_number":693},
  {"content":"\r\n\r\n\r\nتذنيب اوّل\r\nشايسته نيست كه در صورت خطاء نمودن قطع توهّم اجزاء شود ، زيرا امر موافقت نشده و همچون بدون اطاعت و امتثال باقيمانده است چنانچه اين معنا واضح بوده و نيازى به شرح و توضيح ندارد .\r\nبلى ، بسا مىشود مأمور به و واجبى كه متعلّق قطع قرار گرفته در اين حال مشتمل بر تمام مصلحت يا مقدارى از آن و لو در غير حال قطع مىباشد كه با استيفاء آن مقدار باقيمانده‌اش قابل تدارك و جبران نيست .\r\nدر چنين فرضى مجالى براى امتثال امر واقعى وجود ندارد .\r\nو همچنين است حال در طرق و امارات كه در طريق ارائه مأمور به واقعى قرار مىگيرند .\r\nبنابراين اجزاء نه بخاطر آنست كه امتثال امر قطعى با طريقى مقتضى اجزاء بوده بلكه جهت آن خصوصيّت اتّفاقيّه‌اى است كه در متعلّق اين دو وجود دارد چنانچه در دو مسئله اتمام و قصر ، و اخفات و جهر چنين مىباشد .\r\n\r\nتحرير و شرح\r\nمرحوم مصنّف در « تذنيب اوّل » بشرح اين نكته مىپردازند كه اگر مكلّف به مأمور به و واجبى قطع و يقين پيدا نمود و سپس آن را اتيان كرد و بعد از موافقت معلوم شد كه قطعش بخطاء رفته و در واقع جهل مركّب بوده است حكم و وظيفه وى آنست كه مكلّف به آوردن مأمور به واقعى بوده ازاين‌رو اگر كشف خطاء در وقت بوده ملزم به اعاده و در فرضى كه در خارج وقت باشد موظّف به قضاء مىباشد و دليل آن واضح و روشن است و آن اينكه وى با امر واقعى موافقت نكرده و امر همچون بدون موافقت باقى مانده است و چنانچه مكرّرا گفته شده امتثال امر موجب سقوط آن و حصول اجزاء مىباشد و بحسب فرض اين معنا در اينجا منتفى است .\r\n\r\n","description":"","footnote":"","page_name":" 694 ","page_number":694},
  {"content":"\r\n\r\nاستدراك\r\nبلى اگر فرض كرديم كه مأمور به مورد قطع و يقين در حال قطع مشتمل بر تمام مصلحت كامنه در مأمور به واقعى بوده يا در غير حال قطع و لو بر مقدارى از آن مشتمل باشد كه باقيمانده‌اش را نمىتوان پس از كشف خطاء با اعاده و قضاء استيفاء نمود بدون شكّ جائى براى امتثال امر واقعى يعنى اعاده و قضاء وجود ندارد زيرا در صورتى كه با امتثال قطع تمام مصلحت استيفاء گردد غرض ساقط شده و مقتضى براى تكليف جديد موجود نيست و در فرضى كه با اطاعت قطع مقدارى از مصلحت ايفاء شده و مقدارى كه باقيمانده قابل تدارك نيست آنجا نيز جائى براى لزوم اعاده و قضا نمىباشد چه آنكه اين وجوب لغو و بيهوده مىباشد چون فرض اينست كه با اعاده و قضاء باقى مانده از مصلحت را نمىتوان استيفاء و تدارك نمود .\r\nالبتّه مخفى نماند كه اين فرض تنها در مورد قطع نبوده بلكه بسا در طرق و اماراتى كه در طريق ارائه واقع قرار مىگيرند نيز جريان پيدا مىكند و در آنجا نيز بايد بعدم لزوم اعاده و قضاء قائل شد .\r\nو از اين توضيح معلوم مىشود كه عدم لزوم قضاء و اعاده و به عبارت ديگر حصول اجزاء نه بخاطر امتثال قطع يا موافقت اماره باشد بلكه وجهش وجود خصوصيّتى است در متعلّق اين دو كه بحسب اتّفاق ايجاب چنين حكمى را مىنمايد چنانچه در دو مسئله قصر و اتمام و جهر و اخفات اين‌طور است يعنى اگر شخص به واسطه جهل به مسئله در مورد قصر نماز را تمام و در جاى جهر آن را بلند خواند و پس از اتمام جهلش مرتفع شده و بواقع اطّلاع پيدا كند در اينجا قضاء و اعاده لازم نيست لذا عدم لزوم اعاده و قضاء در مورد قطع و اماره را نيز مىتوان از اين قبيل دانست .\r\nقوله : فانّه لا يكون موافقة للامر فيها : ضمير در « فانّه » به معناى « شأن » مىباشد و ضمير مجرورى در « فيها » به صورت خطاء راجع است .\r\n\r\n","description":"","footnote":"","page_name":" 695 ","page_number":695},
  {"content":"\r\n\r\nقوله : فى هذا الحال : يعنى حال القطع .\r\nقوله : او على مقدار منها : يعنى مقدار من المصلحة .\r\nقوله : و لو فى غير الحال : مقصود اينست كه حتّى بعد از كشف خطاء باز مقدارى از مصلحت استيفاء شده است .\r\nقوله : غير ممكن مع استيفائه : ضمير مجرورى در « استيفائه » به مقدار من المصلحة راجع است .\r\nقوله : استيفاء الباقى منه : ضمير در « منه » به مقدار مصلحت راجع است .\r\nقوله : و معه لا يبقى مجال لامتثال الامر الواقعى : ضمير در « معه » به فرض عدم امكان استيفاء باقيمانده از مصلحت راجع است و مراد از امتثال امر واقعى اعاده و قضاء واجب مىباشد .\r\nقوله : فى متعلّقهما : يعنى متعلّق قطع و طريق .\r\nمتن : الثّانى لا يذهب عليك انّ الاجزاء فى بعض موارد الاصول و الطّرق و الامارات على ما عرفت تفصيله لا يوجب التّصويب المجمع على بطلانه فى تلك الموارد ، فانّ الحكم الواقعى بمرتبته محفوظ فيها فانّ الحكم المشترك بين العالم و الجاهل و الملتفت و الغافل ليس الّا الحكم الانشائى المدلول عليه بالخطابات المشتملة على بيان الاحكام للموضوعات بعناوينها الاوّليّة بحسب ما يكون فيها من المقتضيات و هو ثابت فى تلك الموارد كسائر موارد الامارات و انّما المنفىّ فيها ليس الّا الحكم الفعلى البعثى و هو منفىّ فى غير موارد الاصابة و ان لم نقل بالاجزاء ، فلا فرق بين الاجزاء و عدمه الّا فى سقوط التّكليف بالواقع بموافقة الامر الظّاهرى و عدم سقوطه بعد انكشاف عدم الاصالة .\r\n\r\n","description":"","footnote":"","page_name":" 696 ","page_number":696},
  {"content":"\r\n\r\nترجمه :\r\n\r\nتذنيب دوّم\r\nمخفى نباشد كه اجزاء در برخى از موارد اصول و امارات و طرق بتقريرى كه تفصيلش دانسته شد موجب تصويب كه از نظر اتّفاق علماء شيعه باطلست نمىگردد ، زيرا حكم واقعى در مرتبه خودش در اين موارد محفوظ مىباشد چه آنكه حكم مشترك بين عالم و جاهل ، ملتفت و غافل صرفا حكم انشائى است كه مدلول خطاباتى كه مشتمل بر بيان احكام براى موضوعات به ملاحظه عناوين اوّليه‌اى كه دارند مىباشد و اين حكم در موارد مزبور ثابت است مانند جميع موارد امارات .\r\nبلى آنچه در اين موارد منفىّ است صرفا حكم فعلى بعثى مىباشد كه در غير موارد اصابت اماره با واقع منفى است و لو به اجزاء قائل نشويم پس فرقى بين اجزاء و عدم آن وجود ندارد مگر در اينكه به واسطه موافقت امر ظاهرى تكليف بواقع ساقط شده و پس از انكشاف عدم اصابت مأتى به با واقع احراز مىشود كه تكليف همچون باقى بوده و ساقط نگشته است .\r\n\r\nتحرير و شرح\r\nمرحوم مصنّف در اين امر بشرح اين نكته مىپردازند كه از قائل شدن به اجزاء در بعضى از موارد اصول و طرق و امارات تصويب لازم نمىآيد و توضيح آن چنين است .\r\nممكنست در مقام انتقاد مثلا كسى بگويد :\r\nگفته شد كه در موردى كه مكلّف باصول عمل كند و پس از آن كشف خلاف گردد اين كشف از قبيل ارتفاع موضوع و تبديلش به موضوع ديگر بوده كه عمل انجام شده برطبق اصل اعاده‌اش واجب نبوده بلكه مجزى است يا در عمل بامارات بنا بر مسلك سببيّت اگر پس از عمل خلاف و اشتباه آنها احراز گردد اين‌طور گفته شد كه عمل مزبور مجزى بوده و بدين\r\n\r\n","description":"","footnote":"","page_name":" 697 ","page_number":697},
  {"content":"\r\n\r\nترتيب قضاء و اعاده لازم نيست .\r\nمعناى اجزاء در اين موارد آنست كه حكم ظاهرى يا عمل مطابق با مضمون اصل بجاى واقع قرار گرفته و همان مأمور به واقعى محسوب مىشود و اين همان تصويبى است كه حضرات اهل سنّت به آن قائل بوده و از نظر قاطبه علماء اماميّه باطل است پس چطور مىتوان بين قول ببطلان تصويب و اجزاء جمع نمود .\r\nدر جواب مىگوييم :\r\nقائل شدن باجزاء مستلزم تصويب نبوده تا با قول ببطلان تصويب تنافى داشته باشد چه آنكه قائلين بتصويب حكم واقعى در مرتبه انشاء را منكر بوده و غير از مؤدّيات امارات حكمى را مجعول نمىدانند ولى قائلين باجزاء در موارد مذكوره اين‌طور نمىگويند بلكه ايشان حكم واقعى را در مرتبه خودش تصديق داشته و به وجودش معتقدند فقط واقع را در مورد جهل و قيام امارات فعلى نمىدانند و به عبارت ديگر :\r\nايشان معتقدند كه حقتعالى احكامى در واقع جعل فرموده بنام احكام انشائى كه در آن عالم و جاهل ملتفت و غافل مشترك هستند منتهى فرقى كه بين عالم و جاهل است اينكه احكام واقعى براى عالمين به آنها فعلى بوده ولى در حقّ جاهلين صرفا انشائى است .\r\nو مقصود از احكام انشائى ، همان احكامى است كه براى موضوعات به ملاحظه عنوانات اوّليّه‌اى كه دارند ثابت است نظير وجوب نماز تامّ الاجزاء در حقّ مختار و قادر بر انجام آنكه البتّه اين حكم درباره كسى كه در برخى از اجزاء و شرائط آن شكّ داشته و باعتماد اصل يا اماره آن را نفى مىنمايد فعليّت ندارند و بهر تقدير قائلين باجزاء مىگويند با حفظ احكام واقعى انشائى مكلّف پس از عمل نمودن باصل يا اماره در برخى موارد مكلّف به فعلى را اتيان نموده و وجهى ندارد كه پس از كشف خطاء آنها عمل را اعاده يا قضاء نمايد بلكه مصلحت عائد از قبل حكم ظاهرى وافى به مصلحت مترتبه\r\n\r\n","description":"","footnote":"","page_name":" 698 ","page_number":698},
  {"content":"\r\n\r\nبر مأمور به واقعى بوده و جاى آن را پر مىكند و بدين ترتيب نيازى به اعاده و قضا نبوده و امتثال مزبور مجزى مىباشد و پرواضح است كه اعتقاد باجزاء با اين تقرير مستلزم تصويب نيست .\r\nو حاصل كلام مقصود قائلين باجزاء از نفى حكم در مورد جهل نفى حكم فعلى بعثى است كه در كلّيّه مواردى كه مؤدّيات امارات و اصول با واقع اصابت ندارد منفىّ مىباشد البتّه اين نفى اختصاصى به صورت قائل شدن باجزاء نداشته بلكه چه بنابراين مسلك و چه غير آن در موارد مزبور حكم فعلى منفى و مسلوب است در نتيجه بايد گفت :\r\nبين اجزاء و عدم آن تنها فرقى كه وجود دارد اينست كه اگر امر ظاهرى كه مؤدّاى اماره است با واقع مطابق و موافق درآيد تكليف بواقع ساقط است و در فرضى كه مخالف با آن باشد و پس از اتيان كشف خلاف گردد واقع بقوّت خود باقى بوده و ساقط نيست و غير از اين فرق ، امر ديگرى بين آن دو وجود ندارد .\r\nقوله : لا يذهب عليك : يعنى لا يخفى عليك .\r\nقوله : المجمع على بطلانه : يعنى بطلان تصويب .\r\nقوله : فانّ الحكم الواقعى بمرتبته محفوظ فيها : ضمير در « بمرتبته » به حكم واقعى و ضمير در « فيها » به موارد راجع است .\r\nمؤلّف گويد :\r\nبراى حكم چهار مرتبه و برخى سه مرتبه گفته‌اند :\r\n1 - مرتبه جعل .\r\n2 - مرتبه انشاء .\r\n3 - مرتبه فعل .\r\n4 - مرتبه تنجّز .\r\nمقصود از مرتبه جعل ، مرحله تصوّر منافع و مضارّ شىء مىباشد و منظور از مرتبه انشاء ايجاد و ابداع حكم در واقع بوده بدون ابلاغ به وسائط و\r\n\r\n","description":"","footnote":"","page_name":" 699 ","page_number":699},
  {"content":"\r\n\r\nامر بايصال آن و مراد از مرتبه فعل مرحله‌اى است كه وسائط و مبلّغين احكام كه نفوس شريفه انبياء باشند آنها را به مكلّفين مىرسانند و پس از وصول به ايشان از آن به مرحله تنجّز نام مىبرند .\r\nقوله : بعناوينها الاوّليّة : مقصود از عناوين اوّليّه ، اوصاف و معيّناتى است كه به واسطه صدق و تحقّق آنها حكم اوّلى واقعى بر معنون و موصوف آن بار مىشود همچون عنوان علم و مختار و قادر بر زيد كه صدق اين اوصاف باعث و موجب آنست كه وى به احكام واقعى اوّلى مكلّف باشد در مقابل جاهل و مضطرّ و عاجز كه تكليف در حقّ ايشان ثانوى مىباشد .\r\nقوله : بحسب ما يكون فيها : ضمير در « فيها » به « عناوين اوليّه » راجع است .\r\nقوله : و هو ثابت فى تلك الموارد : ضمير « هو » به حكم انشائى راجع بوده و مقصود از « تلك الموارد » موارد اصول و طرق و امارات مىباشد .\r\nقوله : و انّما المنفىّ فيها : ضمير در « فيها » به موارد راجع است .\r\nقوله : و هو منفىّ : ضمير « هو » به حكم فعلى بعثى راجع است .\r\nقوله : فى غير موارد الاصابة : يعنى اصابه حكم ظاهرى با واقعى .\r\nقوله : به موافقت الامر الظّاهرى : يعنى موافقت آن با واقع .\r\nقوله : و عدم سقوطه : يعنى عدم سقوط واقع .\r\nمتن : و سقوط التّكليف بحصول غرضه او لعدم امكان تحصيله غير التّصويب المجمع على بطلانه و هو خلوّ الواقعة عن الحكم غير ما ادّت اليه الامارة ، كيف و كان الجهل بها بخصوصيّتها او بحكمها مأخوذا فى موضوعها ، فلا بدّ من ان يكون الحكم الواقعى بمرتبته محفوظا فيه كما لا يخفى .\r\nترجمه :\r\n\r\nدنباله بحث\r\nو ساقط بودن تكليف بواقع به واسطه حصول غرض يا به جهت عدم\r\n\r\n","description":"","footnote":"","page_name":" 700 ","page_number":700},
  {"content":"\r\n\r\nامكان تحصيل آن امرى است غير از تصويبى كه اجماع بر بطلانش مىباشد چه آنكه تصويب مزبور يعنى خالى بودن واقعه از حكمى كه غير از مؤدّاى اماره باشد .\r\nچگونه مىتوان سقوط تكليف در موارد مزبور را تصويب خواند و حال آنكه جهل به خصوصيّت واقعه يا حكم آن در موضوع اين موارد اخذ شده پس معلوم مىشود كه با قطع نظر از حكم ظاهرى كه مؤدّاى امارات است حكم واقعى در مرتبه خودش محفوظ مىباشد .\r\n\r\nتحرير و شرح\r\nسپس مرحوم مصنّف در تتميم فرموده‌اش مىفرماين :\r\nاگر قائلين باجزاء در برخى از موارد امارات و اصول مىفرماين كه تكليف بواقع با آوردن حكم ظاهرى ساقط مىشود و علّت سقوط را يا عدم امكان تحصيل غرض آورده و يا حصول آن ذكر مىنمايند اين معنايش تصويب نيست بلكه اساسا تقرير ايشان براى سقوط تكليف واقعى از وجوه ردّ بر تصويب تلقّى مىگردد چه آنكه طبق آنچه گفتيم قائلين به تصويب در مورد قيام امارات و طرق غير از حكمى كه مؤدّاى آنها است هرچه هست نفى كرده و بوجود آنها در واقع قائل نيستند درحالىكه قائلين باجزاء جهل به حكم واقعى را در موضوع حكم ظاهرى اخذ مىكنند ازاين‌رو على القاعده حكم واقعى با مرتبه‌اى كه دارد بايد محفوظ و ثابت باشد .\r\nقوله : و سقوط التّكليف الخ : كلمه « سقوط » مبتداء و « غير التّصويب » خبرش مىباشد .\r\nقوله : بحصول غرضه : يعنى غرض تكليف .\r\nقوله : لعدم امكان تحصيله : يعنى تحصيل غرض .\r\nقوله : و هو خلوّ الواقعة الخ : ضمير « هو » به تصويب راجع است .\r\n\r\n","description":"","footnote":"","page_name":" 701 ","page_number":701},
  {"content":"\r\n\r\nقوله : و كان الجهل بها بخصوصيّتها : ضميرهاى مؤنّث به « واقعه » راجع است .\r\nقوله : او بحكمها : يعنى به حكم واقعه .\r\nقوله : مأخوذا فى موضوعها : يعنى موضوع واقعه در موارد امارات .\r\nقوله : فيها : يعنى در اين موارد .\r\nتمام شد مجلّد اوّل از كتاب « تحرير الفصول » فى « شرح كفاية الاصول » تأليف بنده ناچيز سيّد محمّد جواد ذهني تهراني نزيل قم المشرّفة در شب يكشنبه بيستم ماه جمادى الثّانى مطابق با ليله مباركه موفور السّرور ميلاد حضرت صدّيقه طاهره سلام اللّه عليها سنه يك هزار و چهارصد و شش هجرى قمرى اميد است كه خداوند متعال به بركت الطاف خاصّه‌اش كه در اين ليله ميمون و مبارك با بندگانش دارد به اين روسياه نيز ذرّه‌اى از آن عنايت فرموده و وقت و عمر و نيروى اين بىبضاعت و جمله دوستان معصومين عليهم السّلام را در راه رضاى خودش و خدمت به خلق قرار دهد بحقّ محمّد و آله الطّاهرين آمين ربّ العالمين\r\n\r\n","description":"","footnote":"","page_name":" 702 ","page_number":702},
  {"content":"\r\n . \r\n","description":"","footnote":"","page_name":" 703 ","page_number":703},
  {"content":"\r\n . \r\n","description":"","footnote":"","page_name":" 704 ","page_number":704},
  {"content":"\r\n\r\n\r\nفهرست مطالب و موضوعات\r\nموضوع صفحه\r\nمقدّمه كتاب 3\r\nامور سيزده‌گانه مورد بحث 4\r\nامر اوّل از امور سيزده‌گانه 35 - 6\r\nبيان موضوع و مسائل علم 6\r\nعرض و اقسام آن 7\r\nواسطه در عروض و اقسام آن 9\r\nتشخيص و تعيين موضوع علم 10\r\nتعريف مسائل علم 12\r\nتداخل بعضى از علوم در بعضى 13\r\nملاك تمايز علوم از يكديگر 17\r\nعدم لزوم عنوان خاصّ براى موضوع 19\r\nنفى خصوصيّت موضوع از ادلّه اربعه 20\r\nرأى صاحب فصول 21\r\nرأى مصنّف 22\r\nوجه عدم صحّت كلام مشهور 22\r\nكلام مرحوم شيخنا الانصارى 24\r\nاشكال مصنّف به كلام شيخ اعظم 24\r\nاشكال بر مصنّف ( ره ) 27\r\nمعناى اعمّ براى سنّت 29\r\nتعريف علم اصول 32\r\n\r\n","description":"","footnote":"","page_name":" 705 ","page_number":705},
  {"content":"\r\n\r\nامر دوّم 68 - 36\r\nتعريف و اقسام وضع 37\r\nوجه انحصار وضع در اقسام سه‌گانه 38\r\nاقسام سه‌گانه وضع 39\r\nكلام محقّق رشتى ( ره ) 45\r\nوجه اشتباه محقّق رشتى ( ره ) 46\r\nتحقيق مصنّف ( ره ) در موضوع له حروف 48\r\nاختلاف بين خبر و انشاء 62\r\nمستعمل فيه در ضمائر و اسماء اشاره 64\r\nامر سوّم در ذوقى بودن استعمال 71 - 68 امر چهارم 86 - 71\r\nاطلاق لفظ و اراده شخص آن 74\r\nاستدلال مرحوم صاحب فصول 75\r\nمقاله مرحوم مصنّف 76\r\nجواب مصنّف از اشكال صاحب فصول ( رهما ) 78\r\nمقاله مؤلّف 81\r\nاستدراك 83\r\nخلاصه كلام 84\r\nامر پنجم 95 - 86\r\nوضع الفاظ در قبال معانى 87\r\nكلام منقول از شيخ و خواجه طوسى 90\r\nامر ششم 99 - 96\r\nعدم وضع علىحدّه براى مركّبات 97\r\n\r\n","description":"","footnote":"","page_name":" 706 ","page_number":706},
  {"content":"\r\n\r\nامر هفتم 119 - 100\r\nتبادر و علامت بودنش براى حقيقت 100\r\nاشكال بر علامت بودن تبادر 102\r\nدور و جواب از آن 103\r\nدنباله مبحث تبادر 105\r\nعدم صحّت سلب و علامت بودنش براى حقيقت 107\r\nاطّراد و عدم اطّراد 114\r\nمقصود از اطّراد 115\r\nتوجيه علامت بودن عدم اطّراد براى معانى مجازى 116\r\nامر هشتم 121 - 119\r\nاحوال پنجگانه براى لفظ 119\r\nامر نهم 142 - 122\r\nمبحث حقيقت شرعيّه 122\r\nپيدايش وضع تعيينى از دو راه 123\r\nدليل بر وضع تعيينى الفاظ در معانى شرعى 128\r\nظهور فائده بين قول قائلين به حقيقت شرعيّه و منكرين 138\r\nامر دهم 235 - 143\r\nمبحث صحيح و اعمّ 143\r\nتقرير نزاع بين صحيحى و اعمّى بنا بر مذهب منكرين حقيقت شرعيّه 146\r\nوجه عدم جريان نزاع بين صحيحى و اعمّى بنا بر قول قائلين بعدم ثبوت حقيقت شرعيّه 147\r\nمعناى صحّت از نظر علماء 151\r\nقدر جامع بين افراد بنا بر قول صحيحى و اعمّى 154\r\nتصوير قدر جامع بنا بر قول اعمّىها 163\r\nثمره نزاع بين صحيحى و اعمّى 181\r\nنظريّه مصنّف ( ره ) در ثمره مذكور 185\r\n\r\n","description":"","footnote":"","page_name":" 707 ","page_number":707},
  {"content":"\r\n\r\nمناقشه مصنّف ( ره ) در ثمره دوّم 187\r\nادلّه صحيحىها 189\r\nادلّه اعمّىها 199\r\nوضع الفاظ در معاملات 217\r\nانحاء اعتبار جزء و شرط 226\r\nامر يازدهم 246 - 236\r\nوقوع اشتراك در لغات 236\r\nانكار اشتراك در قرآن 239\r\nكلام قائلين بوجوب اشتراك در لغات 243\r\nامر دوازدهم 272 - 247\r\nاستعمال لفظ در اكثر از معناى واحد 247\r\nامر سيزدهم 435 - 273\r\nحقيقت مشتقّ 273\r\nمقصود از مشتقّ 275\r\nمقاله صاحب فصول و مناقشه مصنّف ( رهما ) 277\r\nمنشا توهّم صاحب فصول 278\r\nتوسعه در دايره مشتقّ 281\r\nرأى فخر المحقّقين و شهيد ثانى ( رهما ) در مسئله مذكور 285\r\nاستنتاج مرحوم مصنّف 288\r\nاشكال در جريان نزاع نسبت باسم زمان 290\r\nخروج افعال و مصادر مزيد از مورد نزاع 293\r\nدفع شبهه 295\r\nتأييد آوردن مصنّف ( ره ) 299\r\nامتياز حروف از اسماء و افعال 304\r\nمقاله مؤلّف 305\r\n\r\n","description":"","footnote":"","page_name":" 708 ","page_number":708},
  {"content":"\r\n\r\nاتّحاد معناى حرفى با اسمى 307\r\nجمع بين جزئى بودن اسم و حرف و صدق اين دو بر كثير 312\r\nاختلاف مشتقّات در مبادى 313\r\nمقصود از حال در تلبّس حال 317\r\nسؤال و جواب 319\r\nخلاصه كلام 321\r\nاشكال و جواب 325\r\nنبودن اصل لفظى در مسئله مشتقّ 328\r\nكلام در اصل عملى در مسئله 331\r\nمنشا پيدايش اقوال در مشتقّ 332\r\nاستدلال مصنّف براى قول مختار 335\r\nتقرير صحّت سلب بعنوان وجه ديگر براى قول مختار 338\r\nكلام محقّق رشتى ( ره ) 341\r\nكلام محقّق مشگينى در حاشيه 342\r\nخلاصه كلام 351\r\nاشكال باستدلال بصحّت سلب 355\r\nجواب از اشكال و ضعف آن 357\r\nادلّه قائلين بعدم اشتراط تلبّس در مشتقّ 363\r\nجواب از ادلّه قائلين بعدم اشتراط 369\r\nاستدلال قائلين بتفصيل و جواب از آن 377\r\nكلام محقّق شريف و تحقيق وى 379\r\nوجه بساطت مشتقّ از نظر شريف 381\r\nجواب مصنّف از صاحب فصول 383\r\nتحقيق مصنّف ( ره ) در جواب از شريف 385\r\nجواب صاحب فصول از شقّ دوّم كلام شريف 387\r\nانتقاد مصنّف بجواب صاحب فصول 389\r\nتأمّل صاحب فصول در جواب خود 397\r\nمناقشه مصنّف در تأمّل صاحب فصول ( رهما ) 399\r\n\r\n","description":"","footnote":"","page_name":" 709 ","page_number":709},
  {"content":"\r\n\r\nعدم ابطال كلام صاحب فصول نسبت بشقّ اوّل كلام شريف 403\r\nمقاله مرحوم مصنّف 405\r\nارشاد 407\r\nفرق بين مشتقّ و مبدأ آن 409\r\nتوهّم صاحب فصول و جواب مصنّف 411\r\nمقاله مؤلّف 413\r\nملاك حمل 415\r\nكفايت تغاير مفهومى مبدأ با ذات 420\r\nانقداح اشكال در كلام صاحب فصول 421\r\nاختلاف در اعتبار قيام مبدأ به ذات در صدق مشتقّ 423\r\nتحقيق مصنّف ( ره ) 425\r\nعدم اعتبار تلبّس حقيقى در صدق مشتقّ 433\r\nمقاله مؤلّف 435\r\nفصل اوّل در بحث از مادّه امر 520 - 436\r\nمقصد اوّل بيان اوامر 436\r\nبحث از مادّه و متعلّقات آن 437\r\nمعناى اصطلاحى امر 445\r\nتوجيه معناى اصطلاحى 446\r\nاستعمال لفظ امر در كتاب و سنّت بمعانى متعدّد 449\r\nتمسّك بقواعد تعارض احوال و تضعيف آن 450\r\nمقاله محقّق قمّى در قوانين 451\r\nجهت دوّم در معناى امر 457\r\nاستدلال قائلين به كفايت علوّ يا استعلاء و تضعيف آن 459\r\nجهت سوّم در معناى امر 463\r\nاستدلال براى مشترك معنوى بودن امر 469\r\nجهت چهارم در معناى امر 473\r\n\r\n","description":"","footnote":"","page_name":" 710 ","page_number":710},
  {"content":"\r\n\r\nمبحث طلب و اراده 474\r\nفرق بين طلب و اراده 477\r\nمقدّمات اراده 482\r\nتشابه ساير صيغ انشاء با امر 485\r\nاستدلال اشاعره بر مغايرت طلب و اراده و تضعيف آن 487\r\nصلح و جمع بين طرفين 490\r\nاشكال بر اتّحاد بين طلب و اراده 501\r\nدفع اشكال 503\r\nاشكال و انتقاد بر جواب 505\r\nجواب مصنّف از انتقاد 507\r\nانتقاد بر جواب 509\r\nجواب مصنّف از انتقاد 511\r\nمقاله مؤلّف و انتقاد بمصنّف ( ره ) 515\r\nفصل دوّم در بحث از صيغه امر 636 - 521\r\nمبحث دوّم در صيغه امر 521\r\nگفتار مؤلّف 531\r\nصيغه امر و متعلّقات آن 532\r\nتقرير كلام صاحب معالم ( ره ) 533\r\nصيغه امر و متعلّقات آن 535\r\nمبحث سوّم در صيغه امر 537\r\nدليل منكرين ظهور جملات خبريّه در وجوب 538\r\nوجه اظهر بودن جمله خبريّه در وجوب از امر 539\r\nمبحث چهارم در صيغه امر 549\r\nمبحث پنجم در صيغه امر 553\r\nشرعى يا عقلى بودن قصد تقرّب 557\r\nوجه انحصار اصل در اشتغال در باب تقرّب 585\r\n\r\n","description":"","footnote":"","page_name":" 711 ","page_number":711},
  {"content":"\r\n\r\nمبحث ششم در صيغه امر 595\r\nمبحث هفتم در صيغه امر 598\r\nمبحث هشتم در صيغه امر 602\r\nتوهّم صاحب فصول ( ره ) 605\r\nجواب مرحوم مصنّف از صاحب فصول 607\r\nمقصود از مرّه و تكرار 611\r\nتوهّم مرحوم صاحب فصول 613\r\nجواب از توهّم صاحب فصول 615\r\nتحقيق مرحوم مصنّف 623\r\nبحث نهم در صيغه امر و فور و تراخى 627\r\nمناقشه مرحوم مصنّف در دلالت آيات بر فوريّت 629\r\nتقريب استدلال به آيه اوّل 630\r\nجواب از استدلال به آيه اوّل 631\r\nفصل سوّم در مبحث اجزاء 702 - 637\r\nفصل سوّم در مبحث اجزاء 637\r\nفرق بين مسئله اجزاء و مسئله مرّه و تكرار 653\r\nمسلك حجّيّت بنحو سببيّت در جعل امارات 682\r\n\r\n\r\n","description":"","footnote":"","page_name":" 712 ","page_number":712}
  ]