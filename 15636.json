[
  {"content":"\r\n\r\nبسم الله الرحمن الرحيم\r\nاخلاق در خانه\r\nتأليف\r\nآية الله استاد حسين مظاهرى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمظاهرى ، حسين ، 1312 .\r\nاخلاق در خانه 2 / تاليف حسين مظاهرى - قم : نشر اخلاق . 1373 - 1374 .\r\n432 ص . 1 - 7 - 90527 - 964 : isbn\r\nفهرست نويسى بر اساس اطلاعات ( فهرست نويس پيش از انتشار ) .\r\nعنوان روى جلد : اخلاق در خانه 2 كتابنامه به صورت زيرنويس .\r\nمندرجات : ج . 1 . اخلاق در خانه\r\n1 . اسلام و خانواده 2 . خانواده - جنبه هاى اخلاقى 3 . زناشوئى ( اسلامى ) . 4 . اخلاقى اسلامى .\r\nالف . عنوان 3 الف 6 م / 253 bp 64 / 297\r\nكتابخانه ملى ايران 3125 - 73 م\r\nنشر اخلاق\r\nاخلاق در خانه 2\r\nآيت الله حسين مظاهرى\r\nچاپ : پانزدهم بهار 1389 3000 جلد\r\nچاپخانه : حافظ صحافى : مشعر رقعى 432 صفحه\r\nشابك : 0 - 1 - 92792 - 964 0 - 1 - 92792 - 964 : isbn\r\nقم ، خيابان ارم ، پاساژ قدس ، طبقه همكف ، پلاك 108 - تلفن : 7743635 - 09121523396 - 7231947\r\nهمهء حقوق اين كتاب محفوظ و مخصوص ناشر است .\r\nقيمت : 4000 تومان\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nجلد دوم\r\n\r\nپيشگفتار\r\nبسم الله الرحمن الرحيم\r\nخوشوقتيم كه پس از مدتها انتظار ، جلد دوم كتاب « اخلاق در خانه » ، با نام : « فضائل و رذائل اخلاقى » از چاپ خارج شده و در دست علاقمندان به درسهاى استاد اخلاق ، حضرت آيةالله مظاهرى قرار گرفت . در اين قسمت از مباحث ، درباره تعدادى از فضائل اخلاقى و در مقابل آنها تعدادى از رذائل بحث شد . بحثها به گونه‌اى مطرح شده است كه عموم مردم بتوانند از آنها بهره ببرند و به همين جهت حضرت استاد از اصطلاحات علمى دكتر استفاده نموده‌اند . در تصحيح كتاب نيز - همانند جلد اول - سعى شده است تا مكررات را - كه طبعاً در منبر و سخنرانى پيش مىآيد - حذف نماييم . آدرس آيات و روايات را نوشته و هر جا كه لازم بود ترجمه آن را در پاورقى آورديم .\r\nلازم به تذكّر است كه حضرت استاد ، به مناسبت ايّام خاصّى همچون « نوروز » مطالبى عنوان فرموده‌اند كه گرچه خارج از بحث مىباشد ، امّا از آنجا كه اين گونه مباحث براى توده مردم ضرورى و مفيد به نظر رسيد با\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nكسب اجازه از معظّم له در ضمن مباحث كتاب گنجانده شد .\r\nدر اينجا لازم مىدانيم كه از زحمات كسانى كه در تصحيح و نشر اين كتاب ارزشمند با ما همكارى نموده‌اند مخصوصاً حضرت حجة الاسلام و المسلمين جناب آقاى حاج شيخ حسين طيّبيان تشكّر و قدردانى نمائيم .\r\nهرگونه پيشنهاد و يا انتقادى را پذيرا مىباشيم .\r\nناشر\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nجلسه اوّل مقدمه در فضيلت ماه مبارك رمضان\r\n- اقسام روزه\r\n1 - روزه فقهى\r\n2 - روزه اخلاقى\r\n3 - روزه عارف\r\nفضائل و رذائل اخلاقى\r\nتفكّر و انديشه در آيات الهى\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\nبسم الله الرحمن الرحيم\r\nالْحَمْدُ لِلّهِ رَبِّ العالَمينَ . وَ الصَّلوة وَ السَّلامُ عَليخَيرِ خَلقِهِ ، اشْرَفِ بَرِيَّتِهِ ابِيالْقاسِمِ مُحَمَّدٍ صَلَّياللهُ عَلَيهِ وَ آلِهِ الطَّيّبينَ الطّاهِرينَ وَ عَليجَميعِ الأَنبِيآءِ وَ المُرسَلينَ سِيَّما بَقِيَّة اللهِ فِيالأَرَضينَ . وَ لَعْنَة اللهِ عَليأعْدآئِهِمْ أجْمَعينَ .\r\nماه رمضان ، ماه مباركى است . ماه پرعظمتى است . اگر خير دنيا بخواهيد ، در اين ماه هست ، در اين ماه رحمت پروردگار عالم نازل مىشود . پروردگار عالم وعده داده است كه دعاها را مستجاب كند . اگر خير آخرت هم بخواهيد در اين ماه هست .\r\nدر قرآن شريف مىخوانيم : وقتى روزه‌گيرها وارد بهشت شدند به آنها خطاب مىشود :\r\n\r\n","description":"","footnote":"","page_name":" 7 ","page_number":7},
  {"content":"\r\n\r\n( كُلُوا وَاشْرَبُوا هَنِيئاً بِما اسْلَفْتُمْ فِيالأيّامِ الْخالِيَة ) « 1 » « روزه‌هايى كه گرفته‌ايد ، تبديل به نعمتهاى بهشتى شده است . بخوريد و بياشاميد ؛ اين پاداشى است كه در ماه مبارك رمضان براى خود تهيّه كرده‌ايد . »\r\nاگر « سير و سلوك » هم بخواهيد مىتوانيد در اين يك ماه راه پنجاه ساله را بپيماييد . حتى بعضى اوقات مىتوان به يك شب ، به يك روز و گاه به يك ساعت ، راه پنجاه ساله را پيمود . پروردگار عالم مىفرمايد :\r\n( كُتِبَ عَلَيْكُمُ الصِّيامُ كَما كُتِبَ عَلَيالَّذينَ مِنْ قَبْلِكُمْ لَعَلَّكُمْ تَتَّقُونَ ) « 2 » « اگر روزه را براى شما واجب كردم ، چنانچه براى ديگران واجب كردم ، براى خودسازى است ؛ براى سير و سلوك است .\r\n\r\n- اقسام روزه\r\nروزه ، سه قسم است و همه ، بخصوص جوانان عزيز ، بايد به آن دقت بيشترى بكنند :\r\n\r\n1 - روزه فقهى :\r\nروزه فقهى يعنى شكم انسان روزه باشد و از\r\n\r\n\r\n","description":"","footnote":"\r\n( 1 ) . سوره ى الحاقّه ، آيه 24 . ترجمه : « بخوريد و بياشاميد ، گوارايتان باد ، ( اينها ) به خاطر آن چيزهايى است كه خود در دنيا تهيّه ديده‌ايد . »\r\n( 2 ) . سوره ى بقره ، آيه ى 183 . ترجمه : « روزه بر شما واجب شد چنانچه بر پيشوايان واجب شده بود ، باشد كه ( بدينوسيله ) تقوى پيشه كنيد . »\r\n","page_name":" 8 ","page_number":8},
  {"content":"\r\n\r\nمُفطراتى كه در رساله‌هاى عمليّه آمده است اجتناب كند . اين روزه قضا و كفّاره ندارد و مسلّماً ، هم نتيجه دنيايى دارد هم نتيجه آخرتى . امّا در اين روزه‌ها كاربرد نيست . اين نوع روزه ، روزه عوامانه و فقهى است و روزه همه افراد روزه‌دار ، شامل آن مىشود .\r\n\r\n2 - روزه اخلاقى :\r\nيعنى علاوه بر اينكه شكم روزه است ، اعضا و جوارح ، چشم و گوش و دست و پا نيز بايد روزه باشند . روزه از محرمات ، روزه از مكروهات ، روزه از شبهات .\r\nدر روايات مىخوانيم اگر كسى در ماه مبارك رمضان دروغ بگويد يا غيبت كند يا تهمت و زخم‌زبان بزند روزه او باطل است . اگر كسى در ماه مبارك رمضان عصبانى بشود ، داد بزند و فحش بدهد ، روزه او باطل است « 1 » . امّا نه به اين معنى كه روزه او قضا و كفّاره دارد ، بلكه اين روزه مثل گردوى پوك است ؛ معنى و مغز ندارد .\r\nروزه‌دار حقيقى به هنگام افطار ، يك دعاى مستجاب دارد ؛ سير و سلوك دارد . انسانى مىتوان در روزهاى آخرِ ماه به مقام بالايى برسد كه ، علاوه بر شكم ، همه اعضا و جوارح او روزه باشند .\r\nپيغمبر اكرم ( ص ) در ماه مبارك ، خانمى را ديدند كه در اثر عصبانيّت ، داشت به كلفتش فحش مىداد و داد مىزد . پيامبر دستور دادند غذا براى اين خانم آوردند و فرمودند : بخور ! عرض كرد : يا رسول‌الله ! ماه\r\n\r\n\r\n","description":"","footnote":"\r\n( 1 ) . بحار ، جلد 96 ، صفحه 275 و 277 .\r\n","page_name":" 9 ","page_number":9},
  {"content":"\r\n\r\nمبارك رمضان است ، روزه هستم ! فرمودند : اگر روزه هستى چرا زبانت روزه نيست ؟ چرا فحش دادى ؟ « 1 » در روايت ديگرى مىخوانيم : پيامبر اكرم دستور دادند همه روزه مستحبى بگيرند و براى افطار ، از آن حضرت اجازه بگيرند . موقع افطار پيرمردى آمد و براى خود و دو دخترش اجازه‌ى افطار خواست . پيامبر فرمود : تو روزه‌اى ، برو افطار كن . امّا دخترانت روزه نيستند . پيرمرد عرض كرد : يا رسول‌الله ! من مطمئنم كه روزه هستند . فرمود : برو و به آنها بگو استفراغ كنند . ( حالت كشف به پيرمرد دادند . ) وقتى به دستور پيامبر عمل كردند ، دو لخته گوشت از دهن دخترها بيرون افتاد . تعجّب كردند ، زيرا گوشتى نخورده بودند ، آن هم گوشت بد بو ! از حضرت علّت را جويا شدند . آن حضرت فرمود : مگر قرآن نخوانده‌ايد كه مىفرمايد : « اگر كسى غيبت كند ، گوشت مرده خورده است ؟ » اين دو دختر با زبان روزه ، پشت سر مردم حرف زدند . قرآن مىفرمايد :\r\n( لا يَغْتَبْ بَعْضُكُمْ بَعْضاً ايُحِبُّ احَدُكُمْ انْ يَأ كُلَ لَحْمَ اخيهِ مَيْتاً فَكَرِهْتُمُوهُ ) « 2 » غيبت نكنيد كه غيبت ، خوردن گوشت مرده است ؛ و شما كه\r\n\r\n\r\n","description":"","footnote":"\r\n( 1 ) . فروع كافى ، جلد 4 ، باب ادب الصائم - بحار ، جلد 96 ، صفحه 293 و 294 .\r\n( 2 ) . سوره ى حجرات ، آيه ى 12 . ترجمه : « بعضى از شما غيبت بعضى ديگر را نكنند . آيا كسى از شما دوست دارد كه گوشت برادرش را كه مرده است بخورد ؟ ( مسلّماً ) از آن اكراه داريد . »\r\n","page_name":" 10 ","page_number":10},
  {"content":"\r\n\r\nاز خوردن گوشت مرده كراهت داريد ، پس غيبت نكنيد ؛ عيبجويى پشت سر مردم نكنيد .\r\nاين قسم دوم روزه است كه به آن « روزه اخلاقى » مىگويند . چه بجاست كه انسان سعى كند علاوه بر اينكه شكمش روزه است ، اعضا و جوارحش نيز روزه باشد . توفيق خواستن از خدا و توسل به ائمه طاهرين ( ع ) و حضرت زهرا ( س ) ، به روزه‌دار كمك مىكند كه علاوه بر روزه فقهى ، توفيق روزه اخلاقى را نيز داشته باشد .\r\nدر ماه مبارك رمضان ، اگر كسى چشم‌چرانى كند ، از چشم و گوش و زبان و بالاخره از همه اعضايش محافظت نكند ، حدّ اكثر روزه فقهى گرفته و موفق به كسب دعاى مستجاب و سير و سلوك و مقامِ تقواى الهى نمىشود .\r\n\r\n3 - روزه عارف :\r\nقسم سوم از روزه ، كه كارى است بسيار مشكل ، روزه عارفين است و آن روزه‌اى است كه علاوه بر اينكه شكم و اعضا و جوارح روزه هست ، دل نيز روزه\r\nباشد . اما دل از چه روزه است ؟ از خطورات . دل از چه روزه است ؟ از صفات رذيله . يعنى ولو اينكه صفت رذيله‌اى هم در دل باشد ، اما مواظب است شعله‌ور نشود ؛ حسد شعله‌ور نشود ؛ بخل شعله‌ور نشود ؛ سوء ظن شعله‌ور نشود ؛ تكبر شعله‌ور نشود و بالاخره دل از « توجّه به غير خدا » روزه است . يعنى عارف كسى است كه وقتى روزه است ، هيچ چيزى جز خدا در دلش نيست .\r\nاين قسم سوم براى ما نيست ؛ اما اگر كسى روزه فقهى و اخلاقى\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nگرفت ، مىتواند در آخر ماه مبارك رمضان به اين مقام برسد .\r\nاگر راستى انسانها - بخصوص جوانها - بخواهند به جايى برسند كه بر دلشان فقط خدا حكومت داشته باشد نه كس ديگر ، مىتوانند ؛ و روزه ماه مبارك رمضان براى همين واجب شده است . واجب شده تا انسان را قدم به قدم جلو ببرد . روز اوّل و دوّم ، روز دهم و پانزدهم ، تا شبهاى قدر و بعد از شبهاى قدر ، يك وقت دقّت مىكند مىبيند علاوه بر اينكه اختيار شكم و اعضا و جوارح دست خود اوست ، ديگر خطورات ندارد و صفات رذيله گرچه ريشه‌كن نشده ، اما كنترل شده است . بتها يكى پس از ديگرى شكسته شده است ؛ و توانسته است خدا و صاحب خانه را در دل بياورد ؛ روحانيّت دلى پيدا كند ؛ نور خدا در دل او بتابد و به قول قرآن شريف در آخر ماه رمضان به آنجا رسيده است كه :\r\n( . . . لاتُلْهيهِمْ تِجارَة وَ لا بَيْعٌ عَنْ ذِكْرِ اللهِ ) « 1 » روزه‌دار بايد در ماه مبارك رمضان يك قدرى جلو برود و از نور ولايت استفاده كند ؛ از نور خودِ روزه استفاده كند . يك مقدارى شكم و اعضا و جوارح روزه باشد تا انشاء الله قدمى برداشته و در آخر ماه مبارك رمضان به جايى برسد . و اين كار ، شدنى است و چه بسيارند كسانى كه راه پنجاه ساله را به يك آن و يك ساعت پيموده‌اند .\r\n\r\n\r\n","description":"","footnote":"\r\n( 1 ) . سوره ى نور ، آيه ى 37 . ترجمه : « ( پاكمردانى كه ) كسب و تجارت ( و مانند آن ) آنان را از ياد خدا غافل نگرداند . »\r\n","page_name":" 12 ","page_number":12},
  {"content":"\r\n\r\n\r\nفضائل و رذائل اخلاقى\r\nامسال بنا گذاشتم درباره فضائل و رذائل اخلاقى صحبت كنم . بدين ترتيب كه هر روز يك فضيلت اخلاقى را همراه چگونگى كسب و ريشه‌دار كردن آن در دل بيان كنم و روز ديگر يك رذيله اخلاقى را به همراه شيوه معالجه آن از طريق روايات عنوان كنم . به خواست پروردگار عالم و لطف حضرت بقيةالله ، امروز اشاره‌اى به فضيلت اول مىنمايم .\r\n\r\n- تفكّر و انديشه در آيات الهى\r\nاوّلين فضيلت ، تفكّر و انديشه در آيات الهى است ؛ و به اندازه‌اى ثواب دارد كه در روايات مىخوانيم :\r\n« تَفَكُّرُ ساعَة خَيْرٌ مِنْ عِبادَة سَنَة » « 1 »\r\n\r\n\r\n","description":"","footnote":"\r\n( 1 ) . بحار ، جلد 71 ، صفحه 327 . يعنى : « يك ساعت انديشيدن از يك سال عبادت بالاتر است » .\r\n","page_name":" 13 ","page_number":13},
  {"content":"\r\n\r\nيعنى انسان يك آن به فكر فرو رود و توجّه كند كه از كجا آمده ، براى چه آمده ، و به كجا مىرود ؟ توجّه كند كه در محضر خداست ، در محضر پيغمبر اكرم و ائمه طاهرين و در محضر امام زمان ( ع ) است ؛ و بالاخره يك ساعت در خود فرو رفتن و به فكر دنيا و آخرت خود بودن و فكرى به حال خود كردن ، ثواب يك سال عبادت دارد . يعنى ثواب كسى كه برود و در مسجد يك سال روزه بگيرد و يك سال شبانه روز عبادت كند ، برابر است با يك ساعت تفكّر در ماه مبارك رمضان يا غير ماه رمضان .\r\nاستاد بزرگوار ما حضرت امام خمينى - رضوان الله تعالى عليه - در كتاب اربعين خود مىفرمايد :\r\n« تَفَكُّرُ ساعَة خَيْرٌ من عِبادَة سِتّينَ سَنَة ، مِنْ عِبادَة سَبْعينَ سَنَة » « يك ساعت فكر كردن ثوابش از شصت سال عبادت ، از هفتاد سال عبادت بالاتر است » .\r\nمعلوم است كه يك سال و شصت سال ، همه و همه از باب مثال است ؛ و معنايش اين است كه ثواب يك ساعت فكر كردن ، به اندازه‌اى است كه جز خدا كسى نمىداند .\r\nعلاوه بر اين ، هر سعادتى مرهون فكر و توجّه است . اگر اين انسان مىتواند فضا را تسخير كند ، و از نظر قرآن مىتواند همه آسمانها را تسخير كند ، به خاطر فكر و توجه است :\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n( الَمْ تَرَوْا انَّ اللهَ سَخَّرَ لَكُمْ ما فِيالسَّمواتِ وَ ما فِيالْارْضِ ) « 1 » يعنى اى انسان ! تو نه تنها مىتوانى آسمان اوّل را تخسير كنى ، بلكه قادرى كه عالم وجود را تسخير خود كنى و در جاى ديگر مىفرمايد : اى انسان ! تو مىتوانى با ملائكه سروكار داشته باشى :\r\n( انَّ الَّذينَ قالُوا رَبُّنا اللهُ ثُمَّ اسْتَقامُوا تَتَنَزَّلُ عَلَيْهِمُ الْمَلائِكَة الّا تَخافُوا وَ لا تَحْزَنُوا وَ ابْشِرُوا بِالْجَنَّة الَّتيكُنْتُمْ تُوعَدوُنَ - نَحْنُ اوْلِيآؤُكُمْ فِيالْحَيوة الدُّنْيا وَ فِيالاخِرَة . . . ) « 2 » آنهايى كه مىگويند « خدا » و بر اين گفته‌شان پا برجا و پايدار مىمانند ، آنها فكر دارند ؛ آنها توجّه دارند ؛ و به همين دليل با ملائكه سر و كار دارند ؛ بر آنها نازل مىشوند و با ايشان حرف مىزنند و مىگويند : غم نخوريد ، غصه نخوريد ، ما در گرفتاريهايتان و هنگام مرگ به شما كمك مىكنيم ؛ ما در دنيا و آخرت كمك كار شما هستيم .\r\n\r\n\r\n","description":"","footnote":"\r\n( 1 ) . سوره ى لقمان ، آيه ى 20 . ترجمه : « آيا مشاهده نمىكنيد كه خدا آنچه را كه در آسمانها و زمين است براى شما مسخّر كرده است ؟ »\r\n( 2 ) . سوره ى فصّلت ، آيات 30 و 31 . ترجمه : « آنان كه گفتند خداى ما « الله » است و بر اين گفته استفامت ورزيدند ، ملائكه بر آنان نازل مىشود ( با اين پيام ) كه نترسيد و محزون نباشيد و بشارت باد شما را به بهشتى كه وعده داده شديد - ما در دنيا و آخرت دوستان شمائيم . . . »\r\n","page_name":" 15 ","page_number":15},
  {"content":"\r\n\r\nاين تنها انسان است كه مىتواند در اثر فكر و توجّه ، فضا و عالم مُلك و ملكوت را تسخير كند . اگر كمالى است ، اگر سير و سلوكى است ، براى فكر است ؛ براى توجّه است . علاوه بر اين ، از قرآن مىفهميم كه خدا اين فكر و توجّه را از ما مىخواهد ؛ خيلى هم مىخواهد :\r\n( يا ايُّهَا الَّذينَ امَنُوا اذْكُرُوا اللهَ ذِكْراً كَثيراً - و سَبِّحُوهُ بُكْرَة وَ اصيلًا ) « 1 » امام صادق ( ع ) مىفرمايد : « هر چيزى را پروردگار عالم به طور محدود خواسته است . فرموده است هفده ركعت نماز بخوانيد ؛ يك ماه روزه بگيريد ؛ زكات و خمس بدهيد ؛ حج برويد ؛ كه همه اينها محدود است . اما توجّه و فكر را خيلى خواسته است » سپس آيه فوق را تلاوت فرمودند « 2 » .\r\nصبح به صبح فكر كن ؛ شب به شب فكر كن ؛ خيلى فكر كن ؛ خيلى توجه داشته باش !\r\nمطلب ديگرى كه بايد توجّه داشته باشيم اين است كه از نظر قرآن شريف هدف از همه عبادات ، رسيدن به مقام « ذكر » است ؛ يعنى به مقام « فكر » ، يعنى به مقام « توجّه » . اگر نماز مكالمه با خداست ، براى رسيدن\r\n\r\n\r\n","description":"","footnote":"\r\n( 1 ) . سوره ى احزاب ، آيات 41 و 42 . ترجمه : « اى كسانى كه ايمان آورده‌ايد ، ياد خدا ( به دل و زبان ) بسيار كنيد و صبح و شام به تسبيح و تنزيه ذات پاكش بپردازيد . »\r\n( 2 ) . اصول كافى ، جلد 4 ، كتاب الدّعاء باب « ذكر الله عزّوجلّ كثيراً » ، روايت 1 .\r\n","page_name":" 16 ","page_number":16},
  {"content":"\r\n\r\nبه مقام ذكر و فكر است . روزه ماه مبارك نيز براى همين هدف است . اگر عبادات بدنى است ، اگر مالى است ، اگر عبادات دل است ، همه و همه براى رسيدن به مقام فكر است ؛ براى رسيدن به مقام ذكر است . در سوره طه مىفرمايد :\r\n( انَّنيانَا اللهُ لا الهَ الّا انَا فَاعْبُدْنيوَ اقِمِ الصَّلوة لِذَكْرى ) « 1 » من خدايى هستم كه غير من خدايى نيست . معنايش اين است كه اى انسان ! بت‌ها را بشكن . اى انسان ! متابعت از هوى و هوس نكن . متابعت از شيطان نكن . اى انسان ! گناه در زندگى تو نباشد . نماز بخوان . روزه بگير ، خمس بده ، زكات بده ، حج برو ، جهاد برو ، امر به معروف و نهى از منكر كن ، تولّى و تبرّى داشته باش . همه اينها براى چيست ؟ ( اقِمِ الصَّلوة لِذِكْرى ) براى اينكه به مقام ذكر ، به مقام فكر ، به مقام توجّه برسى . بنابراين بحث امروز ما اين شد كه فضيلتى براى انسان است كه همه فضائل و كمالات متوقّف بر آن مىباشد . همه عبادات براى آن واجب شد ؛ و آن اين است : توجّه ! توجّه ! توجّه !\r\nنقل كرده‌اند كه سفارش و وصيّت معلّم بزرگ اخلاق و استاد بزرگوار ما علّامه طباطبايى - رضوان الله تعالى عليه - به هنگام مرگ به\r\n\r\n\r\n","description":"","footnote":"\r\n( 1 ) . سوره ى طه ، آيه ى 14 . ترجمه : « ( خداوند به حضرت موسى ( ع ) مىفرمايد : ) خداى يگانه منم و جز من خدائى نيست . پس مرا عبادت كن و براى ياد من نماز را به پا دار . »\r\n","page_name":" 17 ","page_number":17},
  {"content":"\r\n\r\nهمه اين بوده است : توجّه ! توجّه ! توجّه !\r\nمن در آخر كار همين سفارش اين مرد بزرگ را به شما زن و مرد مىكنم . فكر داشته باشيد ؛ توجّه داشته باشيد . در شبانه روز يك ساعت را به فكر فرو رويد . يك مقدارى متوجّه اين باشيد كه در محضر خدا هستيد . حضرت امام - رضوان الله تعالى عليه - هم بارها مىفرمودند : توجّه ! توجّه ! توجّه !\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n\r\nجلسه دوّم فضيلت « توجّه » و « تفكّر\r\n» - آگاهى خدا و پيامبر و ائمه اطهار ( ع ) به اعمال انسان\r\n- ناظر بودن ملائكه بر اعمال انسان\r\n- شهادت دنيا عليه انسان\r\n- شهادت اعضاى بدن عليه انسان\r\n\r\n","description":"","footnote":"","page_name":" 19 ","page_number":19},
  {"content":"\r\n . \r\n","description":"","footnote":"","page_name":" 20 ","page_number":20},
  {"content":"\r\n\r\n\r\nفضيلت « توجّه » و « تفكّر\r\n» بحث ما درباره فضائل و رذائل اخلاقى است . در آخر بحث ديروز اشاره‌اى به فضيلت « تفكّر و توجّه » كردم ؛ و استفاده كرديم كه همه فضائل به اين فضيلت برمىگردد ؛ و هدف از همه عبادات همين توجّه و تفكّر است ؛ و متوجّه شديم كه پيشرفتهايى را كه بشر كرده است مرهون همين فضيلت است . گذشتن از مقام توبه و يقظه و رسيدن به مقام تخليه ، و گذشتن از مقام تخليه و رسيدن به تحليه و تجليه ، و بالاخره به مقام لقاءالله ، از توجّه به فضيلتِ « تفكّر » و « توجّه » است .\r\nبحث امروز من راجع به تفكّر و تذكّرى است كه اگر انسان در زندگى داشته باشد قطعاً سعادت دنيا و آخرت را خواهد داشت .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\n\r\nآگاهى خدا و پيامبر و ائمه اطهار ( ع ) به اعمال انسان\r\nبايد توجّه داشته باشيم كه در محضر خداييم ؛ در محضر پيغمبر اكرم ( ص ) ، حضرت زهرا و ائمه طاهرين ( س ) هستيم . حتّى نحوه فكر من و شما ، نحوه توجّه من و شما هم در محضر آنان است .\r\nيعنى خدا و پيغمبرش ، حضرت زهرا و ائمه طاهرين ( س ) مىدانند و مىفهمند كه آيا من براى خدا مىگويم يا نه ؛ شما توجّه به مطالب من داريد يا نه ؛ و براى چه اين جا آمده‌ايد ؛ براى خداست يا نه . قرآن آيات فراوانى در اين باره دارد :\r\n( وَ قُلِ اعْمَلُوا فَسَيَرَياللهُ عَمَلَكُمْ وَ رَسُولُهُ والْمُؤمِنُونَ ) « 1 » اى انسان ! توجّه داشته باش ! در محضر خدايى ؛ اگر خوبى كنى ، اگر بدى كنى ، اگر گناه باشد ، در محضر خدايى ؛ در محضر پيغمبرى ؛ در محضر حضرت زهرا و ائمه طاهرين ( س ) هستى .\r\nوقتى كه مىخواهيم كارى انجام بدهيم ، چيزى بگوييم ، حتّى وقتى كه مىخواهيم فكرى بكنيم ، اوّل به اين آيه توجّه كنيم ؛ معنى آن را در نظر خود بياوريم كه مىفرمايد : فكر ، گفتار و كردارت را خدا ،\r\n\r\n\r\n","description":"","footnote":"\r\n( 1 ) . سوره ى توبه ، آيه ى 105 . ترجمه : « بگو ( اى پيامبر ) كه هر چه خواستيد بكنيد كه اعمالتان را خدا و رسولش و مؤمنين ( ائمه ى اطهار عليهم السّلام ) مىبينند . »\r\n","page_name":" 22 ","page_number":22},
  {"content":"\r\n\r\nپيغمبرش ، ائمه طاهرين و حضرت زهرا ( س ) مىدانند و مىفهمند ، و همه افكار ما و همه اعمال ما در محضر مقدّس آنان است . اين يك « توجّه » كه بايد داشته باشيم .\r\nاين گونه تفكّرها و توجّه‌ها براى انسان نيروى كنترل كننده‌اى است . كم‌كم و به مرور زمان براى انسان ملكه تقوى مىآورد . كم‌كم با حوصله و صبر و با مرور زمان براى انسان حالتى مىآورد كه به طور ناخودآگاه گناه نمىكند ؛ از خدا و پيامبرش حيا مىكند .\r\n\r\n- ناظر بودن ملائكه بر اعمال انسان\r\nعلاوه بر اين ، بدان كه بسيارى از ملائكه مقرّب و غيرمقرّب خدا حاضر و ناظر گفتار و كردار تو هستند . يك جا قرآن مىفرمايد : دو ملك ناظرند تا كارهاى خوب و بد تو را بنويسند . يعنى مرتب در مقام پرونده سازى هستند :\r\n( ما يَلْفِظُ مِنْ قَوْلٍ الّا لَدَيْهِ رَقيبٌ عَتيدٌ ) « 1 » هيچ نمىگويى ، هيچ نمىكنى مگر اينكه دو مَلَكِ موكّلِ تو ، يادداشت مىكنند و اين پرونده عمر در روز قيامت باز مىشود :\r\n( وَ كُلَّ انْسانٍ الْزَمْناهُ طآئِرَهُ فِيعُنُقِه وَ نُخْرِجُ لَهُ يَوْمَ\r\n\r\n\r\n","description":"","footnote":"\r\n( 1 ) . سوره ى ق ، آيه ى 18 . ترجمه : « سخنى ( از خير و شرّ ) بر زبان نياورده جز آنكه هماندم رقيب و عتيد بر ( نوشتن ) آن آماده‌اند » .\r\n","page_name":" 23 ","page_number":23},
  {"content":"\r\n\r\nالقِيامَة كِتاباً يَلقاهُ مَنْشُوراً ) « 1 » اين پرونده در روز قيامت باز مىشود . سودا داشته باشيد يا نداشته باشد ، به او مىگويند :\r\n( اقْرَأ كِتابَكَ كَفيبِنَفْسِكَ الْيَوْمَ عَلَيْكَ حَسيباً ) « 2 » معلوم مىشود در روز قيامت همه و همه با سواد مىشوند . حالا نحوه آن چگونه است الآن مورد بحث ما نيست . اين يك دسته از ملائكه كه از ناظر اعمال ما هستند .\r\nعلاوه بر اين دو مَلَك ، ملائكه مقرّب خدا نظير جبرائيل ، ميكائيل ، اسرافيل ، عزرائيل و حَمَله عرش نيز ناظر گفتار تو ، ناظر كردار تو و ناظر افكار تو هستند :\r\n( كِتابٌ مَرْقُومٌ - يَشْهَدُهُ المُقَرَّبُونَ ) « 3 » يعنى در آن نامه عملى كه تو دارى هر چه در دنيا كرده‌اى ثبت است ؛ و در روز قيامت ملائكه مقرّب خدا روى آن شهادت مىدهند ؛ و كسى\r\n\r\n\r\n","description":"","footnote":"\r\n( 1 ) . سوره ى اسراء ، آيه ى 13 . ترجمه : « و ما مقدّرات ( و نتيجه ى اعمال نيك و بد ) هر انسانى را طوق گردن او ساختيم و در روز قيامت كتابى ( كه نامه ى اعمال اوست ) بر او بيرون آريم در حالى كه ( آن نامه چنان باشد كه ) همه ى آن را يك مرتبه ملاحظه كند » .\r\n( 2 ) . سوره ى اسراء ، آيه ى 14 . ترجمه : « ( به او خطاب رسد ) كه خودت ، نامه ى اعمالت را بخوان ( و بنگر در دنيا چه كرده‌اى ) كه خود تنها براى رسيدگى به حساب خود كافى هستى . »\r\n( 3 ) . سوره ى مطفّفين ، آيات 20 و 21 . ترجمه : « نامه‌اى است رقم زده شده كه مقرّبون شاهد آنند » .\r\n","page_name":" 24 ","page_number":24},
  {"content":"\r\n\r\nمىتواند روى پرونده شهادت بدهد كه حاضر و ناظر قضايا باشد ؛ ناظر مطالب باشد . اين آيه شريفه مىفرمايد : « ملائكه مقرّب خدا در روز قيامت ، لَهِ شما يا عليه شما شهادت مىدهند » . اين آيه شريفه به ما مىفهماند و زنگ خطر مىزند كه : مواظب باش ! بر همه گفتارت ، بر همه كردارت ، حتّى بر همه افكارت حضرت جبرئيل ، اسرافيل ، عزرائيل ، ميكائيل و حَمَله عرش نظارت دارند ؛ يعنى در محضر اينها هستى . از اين جهت در روايت مىخوانيم كه تمام اعمال ما ، گفتار ، و كردار ما در محضر حضرت عزرائيل است . آن افرادى كه نماز اوّل وقت مىخوانند ، آن افرادى كه به نماز ، به محراب و مسجد اهميّت مىدهند ، عزرائيل وقت مرگ با اينها مدارا مىكند ؛ تلقين شهادتين مىكند . اما افرادى كه اين گونه نيستند ، دَمِ مرگ بر آنها سخت‌گيرى مىكند . اگر كارهاى ما خير باشد عزرائيل از ما راضى است ؛ و دَمِ مرگ به فرياد ما مىرسد ؛ و اگر كارهاى ما ناشايسته باشد از ما نارضاى خواهد بود ؛ و جان ما را به سختى و شدت و با قهر مىگيرد . اين هم توجّه دوم .\r\n\r\n- شهادت دنيا عليه انسان\r\nتوجّه ديگرى كه باز در همين زمينه تفكّر بايد داشته باشيم ، اين است كه علاوه بر خدا و پيغمبر و ائمه طاهرين و ملائكه مقرّب خدا ( ع ) ، در و ديوار و زمان و مكان حاضر و ناظر اعمال ما و گفتار ما هستند ؛ و اين يكى از شاهكارهاى قرآن است . ما از قرآن استفاده\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nمىكنيم كه عالم زنده است ؛ عالم شعور دارد . اگر ما سميع و بصير و به هوش باشيم ، متوجّه مىشويم كه در و ديوار هوشيار است ؛ توجّه مىكنيم كه زمان و مكان زنده است .\r\nاين گونه چيزها را علم هم نمىتواند اثبات بكند ؛ حتّى علم فلسفه و عرفان نمىتواند به ما بگويد كه مثلًا ماه مبارك رمضان زنده است يعنى چه ؛ اين زمينى كه روى آن نشسته‌ايم هوشيار است يعنى چه ؛ اين ستونها ، اين سقف ، اين بلندگوى مقابل من ، اين لامپهاى بالا سر من و بالاخره همه اين عالم شعور دارند به چه معنا است . علم نمىتواند اثبات كند ، اما قرآن مىفرمايد :\r\n( وَ انْ مِنْ شَىءٍ الّا يُسَبِّحُ بِحَمْدِه وَلكِنْ لا تَفْقَهُونَ تَسْبيحَهُمْ ) « 1 » چيزى در اين عالم وجود نيست جز اينكه شعور دارد تسبيح خدا مىكند . صداى « سبحان الله » و « الله اكبر » از عالم وجود بلند است .\r\nقرآن مىفرمايد :\r\nآن كه گوش دل دارد مىفهمد كه عالم با او همصدا است . حضرت داوود گوشِ دل داشت ؛ لذا وقتى كه « زبور » مىخواند صداى همه عالم\r\n\r\n\r\n","description":"","footnote":"\r\n( 1 ) . سوره ى اسراء ، آيه ى 44 . ترجمه : « هيچ چيزى ( در عالم هستى ) نيست مگر آنكه به حمد خدا تسبيح مىگويند و لكن شما تسبيح گفتن آنها را درك نمىكنيد . »\r\n","page_name":" 26 ","page_number":26},
  {"content":"\r\n\r\nرا ، كه با او هم صدا مىشدند ، مىشنيد . مناجات و تسبيح كوه و در و ديوار و پرنده و غير پرنده را مىشنيد .\r\n( يا جِبالُ اوِّبيمَعَهُ والطَّيْرَ ) « 1 » « ما سميعيم و بصير و باهُشيم با شما نامحرمان ما خامُشيم »\r\nدل مىخواهد ، گوش و چشم مىخواهد كه انسان اين گونه چيزها را ببيند يا بشنود . اگر انسان در شبانه‌روز دو سه مرتبه تفكّر و توجّه داشته باشد ، كم‌كم به جايى مىرسد كه مىفهمد در و ديوار ، زمان و مكان ، ناظر گفتار و كردار او است .\r\nدر روايات مىخوانيم كه روزها و شبها در روز قيامت به نفع انسان يا عليه انسان شهادت مىدهند . يعنى روز دوّم ماه مبارك رمضان ، در روز قيامت شهادت مىدهد كه در مصلّى نماز جماعتى بود ؛ منبرى بود ؛ گفتارى بود ؛ آن گفتار آيا براى خدا بود يا نه ، شهادت مىدهد ؛ و بالاخره ثواب بود يا گناه ، شهادت مىدهد . و در خصوصِ مكانش ، قرآن در سوره زلزال مىفرمايد :\r\n( بِسْمِ اللهِ الرَّحْمنِ الرَّحيم . اذا زُلْزِلَتِ الارْضُ زِلْزالَها - وَ اخْرَجَتِ الْارْضُ اثْقالَها - وَ قالَ الأنْسانُ ما لَها - يَوْمَئِذٍ تُحَدِّثُ اخْبارَها - بِانَّ رَبَّكَ اوْحيلَها - يَوْمَئِذٍ يَصْدُرُ النّاسُ اشْتاتاً لِيُرَوْا اعْمالَهُمْ - فَمَنْ يَعْملَ\r\n\r\n\r\n","description":"","footnote":"\r\n( 1 ) . سوره سبا ، آيه ى 10 . ترجمه : « اى كوهها شما و پرندگان همراه داود تسبيح گوئيد » .\r\n","page_name":" 27 ","page_number":27},
  {"content":"\r\n\r\nمِثْقالَ ذَرَّة خَيْراً يَرَهُ - وَ مَنْ يَعْمَلْ مِثْقالَ ذَرَّة شَرّاً يَرَهُ ) « 1 » مىفرمايد : زلزله عجيبى به پا مىشود . به واسطه آن زلزله روز قيامت شده ، همه مردم در محضر خدا جمع مىگردند . و در آن وقت ، زمين عليه انسان شهادت مىدهد . يعنى اگر دو نفر در ماه مبارك رمضان غيبت كسى را كرده‌اند ، آن زمين در روز قيامت عليه آن دو نفر شهادت مىدهد . اگر خداى ناكرده در اطاقى عمل منافى با عفّت شد ، همان زمين و رختخواب و فرش و تخت عليه آن زن و مرد شهادت مىدهند . انسان وحشت‌زده مىشود ؛ با زمين حرف مىزند ؛ به زمين مىگويد : چرا بر ضدّ من شهادت مىدهى ؟ زمين مىگويد : براى اينكه خدا مىگويد بگو من هم مىگويم . امروز روز رسوايى است . اگر در دنيا نگفتم به اين دليل بود كه از\r\nخدا اجازه نداشتم . اما در روز قيامت ، خدا مىگويد بگو ، ( بِانَّ رَبَّكَ اوْ حى لَها ) يعنى اين زن و مرد ! اين زمينى كه ما روى آن عبادت مىكنيم الان مىتواند با ما حرف بزند . اما به امر پروردگار عالم\r\n\r\n\r\n","description":"","footnote":"\r\n( 1 ) . ترجمه ى : آنگاه كه زمين بلرزد لرزيدنى ( بسيار شديد ) - ( در آن زمان است كه ) زمين آنچه كه در شكم دارد بيرون مىريزد - و انسان ( با تعجّب ) مىگويد كه چه شده است ! - اين روز ( است كه ) زمين آنچه كه روى آن واقع شده شرح مىدهد - زيرا كه خداى تو به آن وحى كرده است - در اين روز هر كسى مىشتابد تا اعمال خويش را ببيند - پس هر كه ( به اندازه ى ) مثقال ذرّه‌اى ( كار ) خير انجام داده باشد آن را مىبيند - و هر كس ( هم ) كه مثقال ذرّه‌اى ( كار ) بد انجام داده باشد آن را مىبيند » .\r\n","page_name":" 28 ","page_number":28},
  {"content":"\r\n\r\nفقط براى بعضى حرف مىزند ولى در روز قيامت براى همه حرف مىزند . اگر عبادت بوده است شهادت مىدهد ؛ اگر هم گناه است شهادت مىدهد ؛ خيال نكنيد تنها ما شعور داريم . بله ، انسان شعورى دارد ؛ انسان استعدادى دارد ؛ انسان يك مقام و منزلتى دارد كه گل سرسبد عالم وجود دارد . اما به گفته صدرالمتألهين « رضوان الله عليه » هر موجودى به اندازه سعه وجوديش ، هم علم دارد هم شعور ، هم قدرت دارد و هم اراده . و اين جمله عرفانى صدرالمتألهينِ عارف ، از قرآن ، از رواياتِ اهل بيت ( ع ) گرفته شده است .\r\n\r\n- شهادت اعضاى بدن عليه انسان\r\nچيز ديگرى كه از همه اينها مهم‌تر است و بايد توجّه داشته باشيم ، بايد تفكّر داشته باشيم ، اين است كه در روز قيامت ، دست ما ، پاى ما ، چشم ما ، گوش ما ، زبان ما ، پوست و گوشت و استخوان ما عليه ما شهادت مىدهند . و نيز بايد بدانيم كه اين دنيا ، دنياى مادّه است و باطن اين دنيا آخرت است ؛ اين دينا عَرَض است و باطن و حقيقتش آخرت است ؛ و از نظر قرآن ، عالم آخرت عالم حَيَوان است .\r\nقرآن مىفرمايد :\r\n ( وَ انَّ الدّارَ الاخِرَة لَهِيالْحَيَوانُ لَوْ كانُوا يَعْلَمُون )  « 1 »\r\n\r\n\r\n","description":"","footnote":"\r\n( 1 ) . سوره ى عنكبوت ، آيه 64 . ترجمه : « به درستى كه سراى آخرت ( سراى ) حيات و زندگى است به طورى كه همه ى آنچه كه در آنجا است جان دارد ) اگر ( اين مشركان ) بدانند » .\r\n","page_name":" 29 ","page_number":29},
  {"content":"\r\n\r\nاى كاش مىدانستيم كه عالم آخرت عالم حيات است ! همه چيزش حرف مىزند ؛ مار و عقرب در جهنم حرف مىزنند ؛ سرزنش مىكنند ؛ آتش جهنّمش حرف مىزند ، سرزنش مىكند ؛ ميوه و قصر و تخت و آب و نعمتهاى بهشت با انسان حرف مىزنند ؛ و تسلى مىدهند ؛ و خوشحال مىكنند .\r\nلذا در روز قيامت ، علاوه بر اينكه روحش شعور دارد ، تمام اعضا و جوارحش شعور دارند ؛ حرف مىزنند ؛ هم حرف مىزنند و هم حرف مىشنوند . آيات فراوانى در اين باره هست . از جمله اين آيه :\r\n ( حَتّياذا ما جاءوُها شَهِدَ عَلَيْهِمْ سَمْعُهُمْ وَ ابْصارُهُمْ وَ جُلُودُهُمْ بِما كانُوا يَعْمَلوُنَ - وَ قالُوا لِجُلُودِهِمْ لِمَ شَهِدْتُمْ عَلَيْنا قالُوا انْطَقَنَا اللهُ الَّذيانْطَقَ كُلَّ شَىءٍ وَ هُوَ خَلَقَكُمْ اوَّلَ مَرَّة وَ الَيْهِ تُرْجَعُونَ )  « 1 » پناه بر خدا از آن روزِ رسوائى ! مىفرمايد : مىآيند در صف محشر ؛ چشم آنان عليه آنان شهادت مىدهد كه چشم چرانى كرده يا فيلمهاى\r\n\r\n\r\n","description":"","footnote":"\r\n( 1 ) . سوره ى فصّلت ، آيات 20 و 21 . ترجمه : « تا آنگاه كه همه ى ( دشمنان خدا ) به دوزخ درآيند ، گوش و چشم و پوستشان عليه آنها گواهى دهند . اينان به پوست ( و ساير اعضاء ) مىگويند كه چرا عليه ما شهادت داديد ؟ گويند : آن خدائى كه همه چيز را به نطق آورد ما را نيز گويا كرد آن ( خدائى ) كه شما را اول بار آفريد و به سوى او باز مىگرديد » .\r\n","page_name":" 30 ","page_number":30},
  {"content":"\r\n\r\nكذائى از ويدئو تماشا كردى در فلان ساعت ، فلان روز . گوش آنها عليه آنها شهادت مىدهد ؛ مىگويد : موسيقى و ساز و آواز گوش دادى . زبان آنها عليه آنها شهادت مىدهد . مىگويد : غيبت كردى ؛ دروغ گفتى ؛ ناسزا گفتى ، بالاخره زخم زبان زدى ، حرف نابجا زدى . پوست آنها عليه آنها شهادت مىدهد ؛ مىگويد : مگر بدن تو و دست تو بدن نامحرم را لمس نكرد ؟ و بالاخره پوست و گوشت و استخوان عليه انسان شهادت مىدهند . اين آقا وحشت‌زده مىشود ؛ اين خانم وحشت‌زده مىشود ؛ به التماس مىافتد ؛ به اينها مىگويد : ( لِمَ شَهِدْتُمْ عَلَيْنا ) اتّفاقاً قرآن مىفرمايد كه با گوشش ، با چشمش ، با زبانش خطاب به پوست بدن مىگويد :\r\n( قالُوا لِجُلُودِهِمْ لِمَ شَهِدْتُم عَلَيْنا ) چرا عليه ما شهادت مىدهى ؟ آن هم همان جواب زمين را مىدهد ؛ جواب خواهد داد :\r\n( قالُوا انْطَقَنا اللهُ الَّذيانْطَقَ كُلَّ شَىءٍ ) من در دنيا شعور داشتم اما اجازه نداشتم كه حرف بزنم ؛ اجازه نداشتم عليه تو شهادت بدهم . اما حالا خدا مرا به نطق درآورد و مىگويد كه عليه تو شهادت بدهم .\r\nاين آيه شريفه به ما مىگويد : در روز قيامت همه اعضا و جوارح ما عليه ما يا لَهِ ما شهادت مىدهند . آن كسانى كه روى پا ايستاده و عبادت كرده‌اند ، در روز قيامت همان پا به نفع آنان شهادت مىدهد كه خدايا من\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nدر دنيا خسته مىشدم ؛ اين روى من مىايستاد و مناجات مىكرد . در دل شب نماز شب مىخواند ؛ قنوت بجا مىآورد . آن دستى كه به فقرا و ضعفا رسيدگى كند در روز قيامت مىگويد : خدايا ! او به واسطه من به فقرا و به ضعفا رسيدگى كرد . آن زبانى كه ذكر بگويد ، آن گوشى كه قرآن بشنود ، آن گوشى كه منبر بشنود ، روز قيامت لَهِ انسان شهادت مىدهد . اما آن چشم و گوشى كه فيلمهاى كذائى از ويدئو تماشا كند و ساز و آواز و موسيقى بشنود ، آن زبانى كه غيبت كند ، در روز قيامت عليه انسان شهادت مىدهند . آن پايى كه رو به گناه رفته است ، آن دستى كه العياذ بالله دزدى كرده است ، كم فروشى كرده است ، به صورت كسى سيلى زده است ، اين دست روز قيامت عليه او شهادت مىدهد .\r\nبه فرموده قرآن ، بعضى اوقات اين انسان نابكار لجوج ، وقتى كه زمين و زمان ، ملائكه ، پيغمبر خدا و ائمه طاهرين ( ع ) عليه او شهادت مىدهند ، منكر مىشود . وقتى منكر شد ديگر زبان نمىتواند حرف بزند :\r\n( الْيَوْمَ نَخْتِمُ عَليافْواهِهِمْ وَ تُكَلِّمُنا ايْديهِمْ وَ تَشْهَدُ ارْجُلُهُمْ بِما كانُوا يَكْسِبُونَ ) « 1 » يعنى اگر اين انسانِ لجوج ، لج‌بازى كرد ديگر زبانش مُهر شود ؛ اما اعضاء و جوارحش عليه او شهادت مىدهند . در جاى ديگر مىفرمايد :\r\n\r\n\r\n","description":"","footnote":"\r\n( 1 ) . سوره ى يس ، آيه ى 65 . ترجمه : « امروز است كه بر دهان آن كافران مهر ( خموشى ) زنيم و دستهايشان با ما سخن گويند و پاهايشان به آنچه كرده‌اند گواهى دهند » .\r\n","page_name":" 32 ","page_number":32},
  {"content":"\r\n\r\n ( وَ لا تَقْفُ ما لَيْسَ لَكَ بِهِ عِلْمٌ انَّ السَّمْعَ و الْبَصَرَ وَ الْفُؤادَ كُلُّ اوُلئِكَ عَنْهُ مَسْؤُلًا )  « 1 » يعنى اى انسان ! مواظب باش ! شايعه پراكنى نكن ؛ سوء ظنّ به ديگران نداشته باش ؛ مواظب گفتارت باش ! با علم بر جلو ، پيروى از علم كن نه از چيز ديگرى . بعد قرآن كريم مىفرمايد : توجّه به اين داشته باش كه :\r\n( انّ السَّمْعَ وَ الْبَصَرَ وَ الْفُؤادَ كُلُّ اولئِكَ كانَ عَنْهُ مَسْؤُلًا ) ظاهر تو و باطن تو در روز قيامت عليه تو شهادت مىدهند . از اين آيه شريفه مىفهميم كه علاوه بر اينكه گوشت و پوست و استخوان و اعضاء انسان عليه انسان شهادت مىدهند ، دل انسان ، روح انسان ، هُويّت انسان ، در روز قيامت عليه انسان شهادت مىدهد .\r\nاين بحث يك بحث دقيق عرفانى هم دارد كه الآن مورد بحث من نيست ؛ و آنچه الآن مورد بحث من است ، اين است كه : زن و مرد ! از شما تقاضا دارم مواظب باشيد در روز قيامت به واسطه زمان و مكان ، به واسطه در و ديوار ، به واسطه گوشت و پوست و استخوان خود ، به واسطه چشم و گوش و زبان خود ، به واسطه هويّت خود رسوا نشويد !\r\n\r\n\r\n","description":"","footnote":"\r\n( 1 ) . سوره ى اسراء ، آيه 36 . ترجمه « آنچه را كه به آن علم ندارى پيروى مكن كه چشم و گوش و دل همه مسؤولند » .\r\n","page_name":" 33 ","page_number":33},
  {"content":"\r\n\r\nرسوائى كارى است مشكل . بالاترين دردها براى انسان رسوائى است . اگر خداى نكرده يك كسى در دنيا گناه كند ، مردن را بر رسوا شدن ترجيح مىدهد . زنى اگر كار بدى انجام داده باشد - هر چه هم پست باشد - دوست دارد بميرد اما رسوا نشود . اين مرد و زن كه مىخواهند رسوا نشوند بايد توجه داشته باشند كه روز قيامت روز رسوائى است ؛ روزى است كه خدا و پيغمبر و ائمه طاهرين و حضرت زهرا ( س ) و ملائكه مقرّب خدا ، در و ديوار ، زمان و مكان و بالاخره تمام اعضا و جوارح انسان ، لَهِ انسان يا عليه انسان ، شهادت مىدهند . توجّه به اين مطلب داشته باشيد ! شبانه روز اقلًا يك يا دو يا سه مرتبه ، بعد از نمازهايتان ، وقتى كه بيكاريد ، وقتى كه خانم از كارِ خانه‌اش فارغ مىشود ، وقتى كه شما در بازار مشغول كاريد يا از كارتان فارغ شديد ، قدرى در خود فرو رويد ؛ اين بحث را قدرى تحليل كنيد ؛ قدرى رويش فكر كنيد كه :\r\n« تَفَكُّرُ ساعَة خَيْرٌ مِنْ عِبادَة سَنَة »\r\nبه اين مطالب توجّه كنيد ! زيرا اين توجّه ماست كه سعادت مىدهد ؛ هم براى دنياى انسان و هم براى آخرت انسان . همين توجّه‌ها و تفكّرهاست كه انسان را متوجّه و متفكّر\r\nمىكند ؛ يعنى مَلكه توجّه و تفكّر براى انسان پيدا مىشود . خوشا به حال آن كسى كه مَلكه توجّه و ملكه تفكّر داشته باشد . به طور ناخودآگاه ، به طور خودكار توجّه داشته باشد . قرآن مىفرمايد : اگر اين حالت برايش پيدا شود ، ديگر خدا دست\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nاو را مىگيرد و لحظه به لحظه بالا مىبرد :\r\n( فيبُيُوتٍ اذِنَ اللهُ انْ تُرْفَعَ وَ يُذْكَرَ فيها اسْمُهُ . . . ) « 1 » بعد مىفرمايد :\r\n( رِجالٌ لا تُلْهيهِمْ تِجارَة وَلا بَيْعٌ عَنْ ذِكْرِ اللهِ ) « 2 » آنهائى كه ملكه تفكّر و توجّه دارند ، تجارت و كار دنيا از خدا غافلشان نمىكند .\r\n\r\n\r\n","description":"","footnote":"\r\n( 1 ) . سوره ى نور ، آيه ى 36 . ترجمه : « در خانه‌هايى خدا رخصت داده كه آنجا رفعت يابد و در آن نام خدا ياد شود » .\r\n( 2 ) . سوره ى نور ، آيه ى 37 . ترجمه : « پاكمردانى كه كسب و تجارت ( و مانند آن ) آنان را از ياد خدا غافل نگرداند » .\r\n","page_name":" 35 ","page_number":35},
  {"content":"\r\n . \r\n","description":"","footnote":"","page_name":" 36 ","page_number":36},
  {"content":"\r\n\r\n\r\nجلسه سوّم رذيله « غفلت\r\n» غفلت چيست ؟\r\nاقسام غفلت :\r\n1 - غفلت از دشمن\r\nدشمن اوّل : شيطان\r\nدشمن دوّم : هواى نفس\r\nدشمن سوّم : دنيا\r\n2 - غفلت از عمر\r\n3 - غفلت از استعدادها\r\n4 - غفلت از مرگ\r\n\r\n","description":"","footnote":"","page_name":" 37 ","page_number":37},
  {"content":"\r\n . \r\n","description":"","footnote":"","page_name":" 38 ","page_number":38},
  {"content":"\r\n\r\n\r\nغفلت چيست ؟\r\nبحث امروز راجع به رذيله « غفلت » است . آن رذيله‌اى كه ضدّ توجّه و تفكّر است . از نظر اخلاق ، هر چه « توجّه و تفكّر » عالى و بالاست و موجب تعالى انسان است ، « غفلت » رذيله‌اى است بسيار پست كه انسان را به سقوط مىكشاند ؛ و به قول قرآن شريف ، انسان را تا سرحدّ حيوان ، بلكه پست‌تر تنزّل مىدهد :\r\n( وَ لَقَدْ ذَرَأنا لِجَهَنَّمَ كَثيراً مِنَ الْجِنِّ وَ الْإنْسِ لَهُمْ قُلُوبٌ لا يَفْقَهُونَ بِها وَ لَهُمْ اعْيُنٌ لا يُبْصِرُونَ بِها وَ لَهُمْ اذانٌ لا يَسْمَعُونَ بِها اوُلئكَ كالأنْعامِ بَلْ هُمْ اضَلُّ اوُلئِكَ هُمُ الْغافِلُونَ ) « 1 »\r\n\r\n\r\n","description":"","footnote":"\r\n( 1 ) . سوره ى اعراف ، آيه ى 179 . ترجمه : « تحقيقاً ( گروه ) كثيرى از جن و انس را ( گوئيا ) براى جهنم آفريديم ؛ ( زيرا ) اينان قلب دارند ولى ( حقايق را ) نمىفهمند ؛ و چشم دارند ولى نمىبينند ( كه سرانجام نافرمانى خدا چيست ؛ ) و گوش دارند ولى نمىشنوند ؛ ( و خود را به كرى مىزنند . ) اينان همچون چهارپايان بلكه گمراه‌ترند ؛ آنها غافلند . ( و غفلتشان از شنيدن و ديدن انسانى و تفكّر محرومشان كرده است . ) »\r\n","page_name":" 39 ","page_number":39},
  {"content":"\r\n\r\nافرادى كه غفلت بر دلشان حكمفرماست چشم دارند اما نمىبينند ؛ گوش دارند اما نمىشنوند ؛ دل دارند اما نمىفهمند ؛ و اينها حيوانند ، از حيوان هم پست‌ترند ؛ و اگر درباره غفلت جز اين آيه شريفه چيزى نداشتيم ، بس بود تا بگوئيم كه صفت غفلت ، صفت مذمومى است .\r\nدر آيه ديگر مىفرمايد : غفلت دل را مُهر مىكند ؛ چشم و گوش را مهر مىكند :\r\n( اولئِكَ الَّذينَ طَبَعَ اللهُ عَليقُلُوبِهِمْ و سَمْعِهِمْ وَ ابْصارِهِمْ و اوُلئِكَ هُمُ الْغافِلوُنَ ) « 1 » افرادى كه غفلت دارند دل ندارند ؛ دلشان قفل شده است . دلى كه بفهمد ، گوشى كه حقّ را بشنود و چشمى كه حقّ را ببيند ندارند ، و بالاخره مُهرِ غفلت اينها را تا سرحدّ حيوانيت رسانده است .\r\nصفت غفلت بر عكس صفت توجّه ، انسان را به سقوط مىكشاند . نمىگذارد دنيا داشته باشد ؛ نمىگذارد آخرت داشته باشد . اين غفلت - نظير توجّه و تفكّر - مراتب دارد . ما فعلًا كار به آن نداريم . صحبت امروز راجع به غفلت است به اعتبار متعلّق آن نه مراتب آن .\r\n\r\n\r\n","description":"","footnote":"\r\n( 1 ) . سوره ى نحل ، آيه ى 108 . ترجمه : « آن كافران ( كه دنيا را بر آخرت برگزيدند ) كسانى هستند كه خداوند بر دل و گوش و چشمشان مُهر نهاد ؛ و آنان غافلند » .\r\n","page_name":" 40 ","page_number":40},
  {"content":"\r\n\r\n\r\n- اقسام غفلت\r\n\r\n1 - غفلت از دشمن\r\nاول چيزى كه بايد توجه داشته باشيم اين است كه اين صفت ما را از دشمن خود غافل مىكند ؛ و معلوم است اگر كسى غفلت از دشمن داشته باشد دشمن او را نابود مىكند . در خطّ مقدّم جبهه ، يك آن غفلت موجب نابودى آن خطّ و نابودى آن افراد خواهد شد .\r\n\r\n- دشمن اوّل : شيطان\r\nما بايد بدانيم دشمن هاى سرسختى داريم ؛ دشمنانى قسم خورده ، مثل شيطان . قرآن شريف مىفرمايد : اين شيطان چندين مرتبه به خدا تَشَر زد ؛ و در تشرهايى كه به خدا مىزد قسم هم مىخورد ، و گفته او اين بود كه همه بنده‌هايت را اغوا و جهنّمى مىكنم جز افراد مُخلَص - معصوم يا تالى تِلوِ معصوم - .\r\n( قالَ فَبِعزَّتِكَ لأغْوِيَنَّهُمْ اجْمَعينَ - الّا عِبادَكَ مِنْهُمُ الْمُخْلَصينَ ) « 1 »\r\n\r\n\r\n","description":"","footnote":"\r\n( 1 ) . سوره ى ص ، آيات 82 و 83 . ترجمه : « ( شيطان به خداوند ) گفت : به عزّتت قسم كه غير از بندگان خالص شده‌ات همه ى آنها را گول مىزنم » .\r\n","page_name":" 41 ","page_number":41},
  {"content":"\r\n\r\nما چنين دشمن قسم خورده‌اى داريم ؛ و غفلت از آن رسوائيها به بار مىآورد ؛ دنيا و آخرت و آبروى ما را از بين مىبرد . اين دشمن قسم خورده از كم شروع مىكند اما به كم اكتفا نمىكند به هر اندازه كه بتواند جلو مىرود ؛ و قرآن شريف مىفرمايد از يك راه هم جلو نمىآيد ، بلكه از هر راهى كه بتواند وارد مىشود .\r\nاز جاهائى كه از نظر قرآن ، شيطان به پروردگار عالم تشر زده آنجا است كه گفته است :\r\n ( فَبِما اغْوَيْتَنيلَاقْعُدَنَّ لَهُمْ صِراطَكَ الْمُسْتَقيمَ - ثُمَّ لَاتِيَنَّهُمْ مِنْ بَيْنِ ايْديهِمْ وَ مِنْ خَلْفِهِمْ وَ عَنْ ايْمانِهِمْ وَ عَنْ شَمآئِلِهِمْ وَ لا تَجِدُ اكْثَرَهُمْ شاكِرينَ )  « 1 » يعنى خدايا ، حالا كه من براى اين بنىآدم گمراه شدم جلوى راه سعادت اينها را مىگيرم ؛ از جلو ، از عقب ، از راست و از چپ مىآيم و نمىگذارم اينها رستگار شوند ؛ نمىگذارم اينها از نعمت‌هايشان استفاده كنند .\r\nامام باقر ( ع ) مىفرمايد : معناى اين آيه شريفه اين است كه شيطان\r\n\r\n\r\n","description":"","footnote":"\r\n( 1 ) . سوره ى اعراف ، آيات 16 و 17 . ترجمه : « ( شيطان به خداوند چنين گفت كه ) چون تو مرا اغواء كردى منهم آنان را از صراط مستقيم تو بر مىگردانم . ( و براى اين منظور ) از جلو و پشت و از راست و چپ ( براى فريبشان ) جلوه مىكنم و ( لذاست كه ) تو اكثر آنها را شاكر ( نعمتهاى خودت ) نمىيابى . ( بلكه در اثر كفر و ناسپاسى مستحقّ عذاب خواهند بود ) » .\r\n","page_name":" 42 ","page_number":42},
  {"content":"\r\n\r\nمىگويد : من آخرت را در مقابل اينها كوچك و دنيا را در چشمشان بزرگ جلوه مىدهم . هم از راه گناه مىآيم و هم از راه دين . از راه دين براى مقدسها مىآيم ؛ يعنى از راه ريا ، از راه تظاهر ، اينكه اين ريا است نكن ؛ اين تظاهر است نكن ؛ اين عُجب است نكن . براى مقدّسها از راه وسواس عمل را فاسد مىكند . بالأخره از راهى كه بتواند براى اغواى انسان مىآيد ؛ و غفلت از اين دشمن معلوم است چه‌ها به سر انسان مىآورد .\r\n\r\n- دشمن دوّم : هواى نفس\r\nدشمن دوم نفس امّاره و هوى و هوس است . اين نفس امّاره‌اى كه مثل حضرت يوسف ( ع ) از آن مىترسد و درباره آن خطاب به خداوند عرض مىكند :\r\n ( وَ الّا تَصْرِفْ عَنّيكَيْدَهُنَّ اصْبُ الَيْهِنَّ وَ اكُنْ مِنَ الْجاهِلينَ )  « 1 » در آن وقتى كه از صحنه پيروز بيرون آمده بود باز مىگفت خدا ! اگر تو نباشى بدبخت مىشوم . نفس امّاره‌اى كه به قول مولوى :\r\nنفس اژدرهاست او كى مرده است از غم بىآلتى افسرده است\r\n\r\n\r\n","description":"","footnote":"\r\n( 1 ) . سوره ى يوسف ، آيه 33 . ترجمه : « ( خدايا ! ) اگر كيد و مكر زنان ( مصر ) را از من برنگردانى ، به آنها گرايش مىكنم ؛ و ( در آن صورت ) از جاهلين خواهم بود » .\r\n","page_name":" 43 ","page_number":43},
  {"content":"\r\n\r\nاگر جايى ، اگر وقتى كارى به انسان نداشته باشد براى اين است كه آب ندارد شنا كند ؛ براى اين است كه زمينه ندارد كار كند .\r\nاز مرحوم مقدّس اردبيلى - مرجع تقليدى كه بارها خدمت امام زمان عليه السلام رسيد - سؤال كردند : آقا ! اگر شما در خانه‌اى باشيد ، كسى نباشد جز يك زن نامحرم ، زنا مىكنى يا نه ؟ مرحوم مقدّس نفرمود : نه ؛ فرمود : پناه مىبرم به خدا كه چنين صحنه‌اى براى من جلو بيايد . از اين جمله استفاده مىكنيم كه نفس امّاره پير و جوان ندارد ؛ زن و مرد و مقدّس و غيرمقدّس ندارد ؛ همه و همه بايد از او بترسند ؛ زيرا دائماً با ما در جنگ است .\r\nروايتى است از موسىبن جعفر ( ع ) كه پيغمبر اكرم ( ص ) عدّه‌اى را به جنگى فرستاد . وقتى برگشتند آن حضرت به آنها فرمود : مرحبا به گروهى كه جهاد اصغر را گذراندند و جهاد اكبر بر ايشان باقى مانده . گفتند : جهاد اكبر چيست ؟ فرمود : « جهاد با نفس » سپس فرمود :\r\n« افْضَلُ الْجِهادِ مَنْ جاهَدَ نَفْسَهُ الَّتيبَيْنَ جَنْبَيْهِ »\r\nيعنى بالاترين جهاد ، جهاد با نفس است « 1 » .\r\nراستى كه جنگ با نفس امّاره ، جنگ بزرگى است ؛ و اين جنگ در درون ما هميشه هست ، آن بعد ملكوتى ما با بُعد ناسوتى ما هميشه در جنگ است . معمولًا هم در انسانها اين نفس امّاره اين هوى و هوس\r\n\r\n\r\n","description":"","footnote":"\r\n( 1 ) . بحارالانوار ، جلد 70 ، صفحه ى 65 .\r\n","page_name":" 44 ","page_number":44},
  {"content":"\r\n\r\nغلبه دارد . غفلت از نفس امّاره و يك آن هوسرانى ، يك عُمر پيشمانى به دنبال دارد . نيم ساعت و يك ربع و يك ساعت خلوت كردن يك زن با يك مرد در يك خانه ، يك عمر رسوائى ، يك عمر پشيمانى ، يك عمر بدبختى در پى دارد .\r\n\r\n- دشمن سوم : دنيا\r\nدشمن سوم ما دنياست ، و دنيا دشمن عجيبى براى انسانهاست . قرآن شريف در آيات فراوانى تذكّر مىدهد كه انسان ! مواظب باش زرق و برق دنيا تو را گول نزند ! مواظب باش ! اين گول است ، گولش را نخورى . دنياى حرام با آخرت جمع نمىگردد .\r\n( يا ايُّهَا النّاسُ انَّ وَعْدَ اللهِ حَقٌّ فَلا تَغُرَّنَّكُمُ الْحَيوة الدُّنْيا وَ لا يَغُرَّنَّكُمْ بِاللهِ الغَرُورُ ) « 1 » اى مردم ! از دو دشمن سرسخت بپرهيزيد ؛ يكى دنيا شما را گول نزند يكى هم شيطان . دنياى حرام با آخرت جمع نمىگردد .\r\nيكى از كارهاى بهلول اين است كه در وسط راه يك تير بزرگى افتاده بود اين طرف را مىگرفت بلند مىكرد آن طرف زمين مىماند ؛ طرف ديگر را مىگرفت اين طرف زمين مىماند ؛ وسط را مىگرفت\r\n\r\n\r\n","description":"","footnote":"\r\n( 1 ) . سوره ى فاطر ، آيه ى 5 . ترجمه : « اى مردم ! به درستى كه وعده ى خدا حقّ است پس ( مواظب باشيد ) كه زندگى دنيا شما را نفريبد و نيز آن فريب دهنده ( شيطان ) شما را نسبت به ( الطاف ) خدا مغرور نكند » .\r\n","page_name":" 45 ","page_number":45},
  {"content":"\r\n\r\nنمىتوانست بلند كند . به او مىگفتند : بهلول ! چكار مىكنى ؟ مىگفت اين دنيا و آخرت است دنيا را بگيرم آخرت زمين مىماند ؛ آخرت را بگيرم دنيا زمين مىماند ؛ هر دو تا را بخواهم با هم جمع كنم نمىشود . يعنى دنياى حرام و آلوده با آخرت جمع نمىشود .\r\n( تِلْكَ الدّارُ الاخِرَة نَجْعَلُها لِلَّذينَ لا يُريدُونَ عُلُوّاً فِيالْارْضِ وَ لا فَساداً وَ الْعاقِبَة لِلْمُتَّقينَ ) « 1 » خانه آخرت مختصّ آن افرادى است كه رياست طلب نباشند ؛ مختصّ آن افرادى است كه دنياپرست نباشند . دنيا پرستى معلوم است كه عاقبت خانه آخرت انسان را خراب مىكند .\r\nقضيّه‌اى درباره بزرگ مرجع تقليد ، مرحوم آقا شيخ محمّدتقى شيرازى - رضوان الله تعالى عليه - نقل مىكنند : - وى مردى است بسيار محقّق و از نظر عمل و تقوى و خودسازى بسيار بالاست . - وقتى مرحوم ميرزاى بزرگ ( ره ) از دنيا رفت ، مسلّم بود كه مرجعيّت براى اوست . اما وقتى مىخواستند به جنازه ميرزاى بزرگ نماز بخوانند ، آقا نبود . اين طرف ، آن طرف ، بالاخره آقا را در سرداب مطهر پيدا كردند . از بس گريه كرده بود چشمهاى مباركش ورم كرده بود . بعد قضيّه را نقل كرده و فرموده بود : وقتى خبر مرگ ميرزاى بزرگ به من رسيد با خود\r\n\r\n\r\n","description":"","footnote":"\r\n( 1 ) . سوره ى قصص ، آيه ى 83 . ترجمه : « ما سراى آخرت ( و بهشت ) را براى كسانى قرار داديم كه در زمين اراده ى علوّ و فساد ( و سركشى ) ندارند و ( حُسن ) عاقبت مخصوص پرهيزكاران است » .\r\n","page_name":" 46 ","page_number":46},
  {"content":"\r\n\r\nگفتم : « رئيس شدى » و از اين موضوع خوشم آمد ؛ فهميدم كه من لياقت مرجعيّت را ندارم . فهميدم اين مرجيّعت براى من دنياست . لذا آمدم خدمت آقا امام زمان ( عج ) ؛ ايشان را قسم دادم به مادرشان زهرا ( س ) كه من مرجع نشوم براى اينكه لياقت ندارم .\r\n( تِلكَ الدّارُ الْاخِرَة نَجْعَلُها لِلَّذينَ لا يُريدوُنَ عُلُوّاً فيالْارْضِ وَ لا فَساداً وَ الْعاقِبَة لِلْمُتَّقينَ ) « 1 » دنيا گول مىزند . دنيا انسان را مشغول مىكند ؛ و اگر انسان ، خداى نكرده ، غرق در دنيا شد نظير كسى است كه در لجن زارى فرو رود . آن به آن بيشتر فرو مىرود تا بالاخره مرگ او فرا رسد . نظير كرم ابريشم ، دور خود مىتند تا خفه شود .\r\nاگر دنيا انسان را گرفت ، اگر غفلت از اين دشمنِ بزرگ شد ، مسلّم است كه انسان را تباه مىكند . اين تكرار قرآن ، به ما مىفهماند كه اين دشمن بزرگى است .\r\nلذا اوّل چيزى كه غفلت بر سرما مىآورد اين است كه : ما غافل از دشمنهاى خود مىشويم ؛ دشمنى مثل دنيا ، مثل نفس امّاره ، مثل شيطان .\r\nتوجّه مىخواهد تا مواظب اين سه دشمن باشيم ؛ و بالاخره اين سه دشمن با ما هست تا بميريم ، يا اينكه به واسطه توجّه ، به واسطه رابطه با خدا ، به واسطه توسّل به اهل بيت ( ع ) غلبه بر آنها پيدا كنيم . يا به واسطه\r\n\r\n\r\n","description":"","footnote":"\r\n( 1 ) . سوره ى قصص ، آيه ى 83 .\r\n","page_name":" 47 ","page_number":47},
  {"content":"\r\n\r\nغفلت ، او غلبه بر ما پيدا كند و ما را جهنّمى كند .\r\n\r\n2 - غفلت از عمر\r\nغفلت دوم كه موجب بدبختى ماست ، غفلت از « عمر » است . عمر ، نعمت فوق‌العاده‌بالايى است . هيچ نعمتى بعد از ولايت ، از نعمت عمر بالاتر نيست . در ميان عوام مردم مشهور است كه عمر طلاست . اما اين غلط است ؛ اين تشبيه ، تشبيه اشتباهى است ، عمر طلا نيست ؛ بسيار با ارزشتر از آن است . انسان اگر توجّه به عمر و جوانى داشته باشد ، مىتواند در همان جوانى ، سعادت دنيا و آخرت را براى خود تأمين كند .\r\nما چه بسيار افرادى را سراغ داريم كه بيش از چهل يا پنجاه سال از عمرشان نگذشته بود اما به خاطر توجه به عمرشان ، افتخارها آفريدند . بيش از دويست جلد كتاب درباره ترويج اسلام و تشيّع ، فقه تشيّع ، نوشتند . عكس آن هم چه بسيار سراغ داريم ؛ صد سال عمر كرد اما فقط و فقط مانند يك حيوان آمد ؛ مثل يك حيوان خورد ؛ و مثل يك حيوان از دنيا رفت . يا به\r\nقول روايت ، سنگى آمد و كم‌كم جاى خود را در جهنم باز كرد . يك آدمى كه هفتاد سال عمر كرد وقتى مُرد ، صاف رفت ته جهنم !\r\n\r\n","description":"","footnote":"","page_name":" 48 ","page_number":48},
  {"content":"\r\n\r\n( انَّ الْمُنافِقينَ فيالدَّرْكِ الأَسْفَلِ مِنَ النّارِ ) « 1 » بدبختى اينجاست كه افرادى كه غفلت از عمر دارند خوابند . به قول پيغمبر اكرم ( ص ) مىفرمود :\r\n« النّاسُ نِيامٌ فَاذا ماتُوا انْتَبَهُوا »\r\nمردم خوابند ؛ يك وقت بيدار مىشوند كه عزرائيل بيايد . قرآن مىفرمايد : وقتى عزرائيل آمد انسان مىبيند عمرش به غفلت گذشته ، از عمر استفاده نكرده ، و كار هم از كار گذشته است . آنجا مىگويد : خدايا ! مرا برگردان براى اينكه كارى براى قبر و قيامتم بكنم ؛ براى اينكه آدم بشوم .\r\n ( رَبِّ ارْجِعُونِ - لَعَلّياعْمَلُ صالِحاً فيما تَرَكْتُ كَلّا )  « 2 » دم مرگ مىبيند كارى نكرده است ؛ عمرش به غفلت گذشته است ؛ مىگويد : خدا ! مرا برگردان . خطاب مىشود : برگشت محال است .\r\nقرآن مىفرمايد : نه فقط دم مرگ ، بلكه وقتى كه در جهنم رفت ، آنجا با آه و ناله مىگويد : خدايا ! مرا برگردان تا براى عالم آخرت كارى بكنم .\r\n\r\n\r\n","description":"","footnote":"\r\n( 1 ) . سوره ى نساء ، آيه ى 145 . ترجمه : « البته منافقان را در جهنم ، پست‌ترين جايگاه است » .\r\n( 2 ) . سوره ى مؤمنون ، آيات 99 و 100 . ترجمه : ( گويد ) پروردگارا ! مرا ( به دنيا ) بازگردان تا شايد به تدارك گذشته عمل صالحى بجاى آورم . ( به او خطاب مىشود كه ) هرگز نخواهد شد » .\r\n","page_name":" 49 ","page_number":49},
  {"content":"\r\n\r\nاما جواب نفى مىشنود ، قرآن مىفرمايد :\r\n( وهُمْ يَصْطَرِخُونَ فيها رَبَّنا اخْرِجْنا نَعْمَلْ صالِحاً غَيْرَ الَّذيكُنّا نَعْمَلُ ) « 1 » يعنى جهنّمىها در جهنم آه و ناله مىكنند . يكى از حرفهايشان اين است كه خدايا ! ما را به دنيا برگردان تا اعمال صالحى انجام بدهيم . به آنها خطاب مىشود : مگر هفتاد سال عُمر به\r\nتو ندادم ، چه كردى ؟ مگر جوانى و پيرى نداشتى ؟ جوانىات را صرف چه كارى كردى ؟ پيرىات در چه مصرف شد ؟\r\n( اوَلَمْ نُعَمِّرْكُمْ ما يَتَذَكَّرُ فيهِ مَنْ تَذَكَّرَ وَجآءَكُمُ النَّذيرُ فَذُوقُوا فَما لِلظّالِمينَ مِنْ نَصيرٍ ) « 2 » آيا به اندازه‌اى كه متذكّر بشوى عمر به تو نداديم ؟ خطاب قهر خدا مىگويد : « فُذُوقُوا » بچشيد اين عذاب را در جهنم ، براى اينكه ظالم ياور ندارد . اين ظالم به چه كسى ظلم كرده است ؟ ظلم به خود براى چه\r\n\r\n\r\n","description":"","footnote":"\r\n( 1 ) . سوره ى فاطر ، آيه ى 37 . ترجمه : « كفار در جهنم فرياد مىكشند ( و مىگويند پروردگارا ! ما را ( از جهنم ) بيرون ببرد تا اعمال صالح انجام دهيم - غير آنچه كه تاكنون مىكرديم - » .\r\n( 2 ) . دنباله ى آيه ى 37 از سوره ى فاطر . ترجمه : « ( در جواب ، خداوند به آنها مىگويد : ) آيا ما به اندازه‌اى كه آنكه اهل پند گرفتن بود پند گرفته بود به شما عمر نداديم ( مثلًا 60 سال يا بيشتر يا كمتر ) و براى شما پيامبرى آمد ( كه شما را از چنين روزى بيم داد . حال كه از فرصتها و نيز عمر خود بهره نگرفتيد ) پس بچشيد ( عذاب جهنم را ) كه ظالمين ( در اينجا ديگر ) ياورى ندارند » .\r\n","page_name":" 50 ","page_number":50},
  {"content":"\r\n\r\nظلم به خود ؟ براى اينكه مىتوانسته با پنجاه سال عمر ، با شصت يا هفتاد سال عمر ، سعادت دنيا و آخرت را بخرد ، مىتوانسته براى ديگران سعادت درست كند ، با عمر مىتوانسته است افتخارها بيافريند ، اما غفلت از عمر و غفلت از جوانى ، موجب شد جوانى به هدر رود ؛ و اين عمر و جوانى به قدرى نعمت بالايى است كه در روايت دارد وقتى اهل محشر وارد صف محشر مىشوند ، هنوز به حساب و كتاب نرسيده ، يك بازرسى از آنها مىشود و در آن بازرسى ، از اين دو چيز سؤال مىشود : اوّل از عمرش و دوّم از جوانيش « 1 » .\r\nهمه و همه مخصوصاً جوانهاى عزيزم از دختر و پسر مواظب جوانى باشيد ! مواظب عمر باشيد ! عبادت در جوانى ، عصاى پيرى است . مواظب جوانى باشيد ! تا جوانيد مىتوانيد سعادت آفرين باشيد . اگر از چهل سال بالاتر رفتيد ديگر نشست است . اگر اندوخته‌اى براى سعادت خود تأمين نكرده باشيد ديگر نمىتوانيد كار كنيد . مواظب باشيد جوانى به هدر نرود ! مواظب باشيد\r\nجوانى به بطالت ، به شهوت ،\r\n\r\n\r\n","description":"","footnote":"\r\n( 1 ) . « قال رسول الله ( ص ) : لا تزول قدما عبد يوم القامهء حتّى يسأل عن أربع : عن عمره فيما افناه و شبابه فيما ابلاه و عن ما به من اين كسبه و فى ما انفقه و عن حبّنا اهل البيت » . ( بحارالانوار ، ج 7 ، ص 258 )\r\nترجمه : « انسان در قيامت قدم از قدم بر نمىدارد الّا اينكه از چهار چيز سؤال مىشود : 1 - از عمرش كه در چه گذرانده و 2 - جوانيش كه چگونه سپرى كرده و 3 - از مالش كه از كجا به دست آورده و در كجا مصرف كرده و 4 - از محبّت و اهل بيت » .\r\n","page_name":" 51 ","page_number":51},
  {"content":"\r\n\r\nبه كارهاى بى جا ، از بين نرود ! همه و همه ، پيرمردها ، پيرزن‌ها ، مواظب عمر باشيد .\r\nانسان ممكن است به يك روز بتواند سعادت دنيا و آخرت را براى خود تأمين كند . غفلت از عمر و از اين نعمت بزرگ ، انسان را به سقوط مىكشاند ؛ و به قول قرآن شريف ، به سر حدّ حيوانيّت مىرسد . بلكه پست‌تر از حيوان .\r\n\r\n3 - غفلت از استعدادها\r\nغفلت سوم ، كه قرآن روى آن پافشارى دارد ، غفلت از استعدادهايى است كه انسان دارد . اين انسان ، موجود عجيبى است . از نظر قرآن اين انسان « امين الله » هست ؛ و اين امين خدا ، اين استعدادها را مىتواند مصرف كند و با اين استعدادها به مقام والائى برسد اما متأسفانه از استعدادهاى خود استفاده نمىكند . در آيه امانت مىفرمايد :\r\n( انّا عَرَضْنَا الْأمانَة عَلَيالسَّمواتِ وَ الْارْضِ وَ الْجِبالِ فَابَيْنَ انْ يَحْمِلْنَها وَ اشْفَقْنَ مِنْها وَ حَمَلَها الأِنْسانُ انَّهُ كانَ ظَلُوماً جَهُولًا ) « 1 »\r\n\r\n\r\n","description":"","footnote":"\r\n( 1 ) . سوره ى احزاب ، آيه ى 72 . ترجمه : « به درستيكه ما ( بار ) امانت را بر آسمانها و زمين و كوهها عَرضه كرديم و آنها از حمل آن سرباز زدند و از آن ترسيدند ( كه مبادا نتوانند اين بار را به منزل برسانند ) و انسان ( از آنجا كه توانائى حمل آن را در خود مىديد ) آن را پذيرفت . تحقيقاً او ( در اثر كوتاهى در اداى اين امانت الهى ) بسيار ( به خود ) ظلم كرده و جهالت و نادانى ( خود را اثبات ) نموده است » .\r\n","page_name":" 52 ","page_number":52},
  {"content":"\r\n\r\nما امانت خود را به عالَم وجود عرضه داشتيم استعداد پذيرفتن را نداشت . اين انسان استعدادش را داشت . امانت ما را قبول كرد . اما قرآن مىفرمايد :\r\n( انَّهُ كانَ ظَلُوماً جَهُولًا ) اين انسان خيلى ظالم به خودش و خيلى جاهل به خودش است . جاهل است از اينكه غفلت نمىگذارد متوجّه استعدادهاى خود باشد . غفلت نمىگذارد از استعدادهاى خود استفاده كند ؛ و ظالم به خودش است زيرا اين استعدادهاى نهفته در خود را به هدر مىدهد . نظير آب فراوانى\r\nكه به هدر برود و از اين آب كسى استفاده نكند . اين ، هم ظالم است هم جاهل . يك كسى آب فراوانى داشته باشد ، زمين فراوان داشته باشد ، اما گرسنه باشد . اميرالمؤمنين ( ع ) مىفرمايد :\r\n« مَنْ وَجَدَ ماءً وَ تُراباً ثُمَّ افْتَقَرَ فَابْعَدَهُ اللهُ » « 1 »\r\nآن كسانى كه زمين دارند ، آن كسانى كه آب دارند ، اما هنوز فقيرند اينها از رحمت خدا دور هستند . فرد باشد يا ملّت باشد . ما استعدادهاى نهفته‌اى داريم و بايد از اين استعدادها استفاده كنيم . اگر استفاده نكنيم بايد بدانيم كه لعنت‌خدا و پيغمبر ( ص ) و ائمه طاهرين ( ع ) شامل ما مىشود .\r\n\r\n\r\n","description":"","footnote":"\r\n( 1 ) . بحارالانوار ، جلد 103 ، صفحه ى 65 .\r\n","page_name":" 53 ","page_number":53},
  {"content":"\r\n\r\n\r\n4 - غفلت از مرگ\r\nغفلت چهارم كه براى انسان است « غفلت از مرگ » است . همه ما مىدانيم كه مىميريم اما غفلت از اين مردن ، غفلت از قبر ، غفلت از قيامت ، غفلت از جهنم ، غفلت از نعمتهاى بهشت داريم . اين غفلت ما را بيچاره كرده . انسان بايد شبانه روز يك مرتبه ، دو مرتبه ، سه مرتبه ، در خود فرو رود . به فكر مرگ بيفتد . من و شما آيا از اينجا بيرون مىرويم يا نه ؟ معلوم نيست . آيا من از منبر پائين مىآيم يا نه ؟ معلوم نيست . آيا امشب شب اوّل قبر ماست يا نه ؟ معلوم نيست . همه و همه غفلت از مرگ داريم . اگر مرگ آمد ، شب اوّل قبر ما ، شب راحتى ماست يا نه ؟ قبر مشكل است مشكل .\r\nدر روايات مىخوانيم كسى را دفن كردند . وقتى پيغمبر اكرم ( ص ) رسيدند كه خاك روى قبر ريخته بود . آن حضرت دست روى قبر گذاشتند . حمدى خواندند ، و به اندازه‌اى گريه كردند كه از اشك چشم مباركشان قبر تر شد . بعد فرمودند :\r\n« براى اين مكان يك فكرى بايد كرد . بايد عمل كرد . بىعمل نمىشود » . در روايات مىخوانيم : قبر هر روزه ما را صدا مىكند . در اين عالم غوغائى است ؛ ما كريم . اگر گوش شنوا باشد هر روز صداى قبر را مىشنود . قبر صدا مىكند صاحب من ! من خانه تاريكم براى من نور بفرست . من بىمونسم براى من مونس بفرست . من مار و عقرب دارم .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nاين اعمالش زشت تو\r\nمار و عقرب شده است چيزى بفرست . يعنى توبه و انابه مار و عقرب را مىكشد . من بىفرشم براى من فرشى بفرست . و بالاخره قبر مرتّب ما را صدا مىكند . مىآئى در شكم من . مواظب باش ! براى اين خانه فكرى كن . اين خانه را آباد كن « 1 » .\r\nآيا دردى بالاتر از اين است كه ما به فكر آبادكردن خانه دنيايى خود هستيم ؛ به فكر رنگ كردن خانه و نظافت خانه هستيم ؛ به فكر عوض كردن فرش‌هاى خانه هستيم ؛ اما اينكه اگر امشب شب اوّل قبر ما باشد ، آنجا چه خبر است از آن غفلت داريم ؟\r\nعالم برزخ آيا يك سال است يا يك ميليون سال معلوم نيست . ده ميليون سال يا يك ميليارد سال معلوم نيست . اين عالم برزخ عمل مىخواهد . امام صادق ( ع ) مىفرمايد : شيعيان من ! عالم بزرخ مال خودتان است . شما روز قيامت مورد شفاعت ما واقع مىشويد . اما مواظب عالم برزخ و قبرتان باشيد ! « 2 » براى اين يك ميليون سال و بيشتر چه تهيّه كردى ؟ روزقيامت روزمشكلى است . روزقيامت روزى است كه انسان از نظر قرآن حاضر است خود و همه چيزش داده شود ولى رها شود ؛ اما فايده‌اى ندارد .\r\nقرآن مىفرمايد : انسان در روز قيامت اين جور مىشود ؛ اين جور مىخواهد :\r\n\r\n\r\n","description":"","footnote":"\r\n( 1 ) . بحارالانوار ، جلد 6 ، صفحه ى 267 .\r\n( 2 ) . بحارالانوار ، جلد 6 ، صفحه ى 267 .\r\n","page_name":" 55 ","page_number":55},
  {"content":"\r\n\r\n ( يُبَصَّرُونَهُمْ يَوَدُّ الْمُجْرِمُ لَوْ يَفْتَديمِنْ عَذابِ يَوْمِئذٍ بِبَنيهِ - وَ صاحِبَتِهَ وَ اخيهِ - وَ فَصيلَتِهِ الَّتيتؤويهِ - وَ مَنْ فِيالارْضِ جَميعاً ثُمَّ يُنْجيهِ - كَلّا )  « 1 » در روز قيامت انسان مىگويد : خدايا پسرم ، همسرم ، برادرم ، تمام دارائيم ، تمام افراد روى زمين ، گرفته شوند تا من رها شوم . يعنى خدا ! تمام عالم به دوزخ روند اما من رها شوم . خطاب مىشود : « كلّا » نمىشود . توئى و عملت . اگر عملت خوب است « سعادت » و اگر عملت بد است « شقاوت » .\r\nروز قيامت روز سختى است . بعضى اوقات انسان از رسوائى عرق مىكند . تا چانه او را عرق مىگيرد . غفلت از روز قيامت نكنيم ؛ غفلت از جهنم و آن عذابها ، غفلت از بهشت و آن نعمتهايش .\r\nدر روايت مىخوانيم يكى از حسرتهاى اهل جهنم اين است كه هنگام رفتن به جهنم به بهشت نگاه مىكند مىبيند قصرى در بهشت دارد اما بىصاحب است ؛ حورالعين دارد اما بىهمسر است ؛ باغ دارد اما بىصاحب است . اين بايد در جهنم بسوزد اما آن قصرش و حورالعين و همسرش و باغش بىصاحب باشد .\r\n\r\n\r\n","description":"","footnote":"\r\n( 1 ) . سوره ى معارج ، آيات 11 تا 15 . ترجمه : « ( در روز قيامت همه ى افراد ) به يكديگر نمايانده مىشوند . ( در آنگاه انسان ) مجرم دوست دارد كه پسر ، همسر ، برادر ، قوم و خويش و همه ى اهل زمين را به عنوان فديه تقديم كند تا خود ( از آتش جهنم ) رها شود . خير ، ( اين آرزو محال است برآورده شود ) » .\r\n","page_name":" 56 ","page_number":56},
  {"content":"\r\n\r\n\r\nجلسه چهارم فضيلت « يقين\r\n» - تعريف يقين\r\n- انواع ايمان\r\n1 - ايمان تقليدى\r\n2 - ايمان استدلالى\r\n3 - يقين\r\n\r\n","description":"","footnote":"","page_name":" 57 ","page_number":57},
  {"content":"\r\n . \r\n","description":"","footnote":"","page_name":" 58 ","page_number":58},
  {"content":"\r\n\r\n\r\nفضيلت يقين\r\nبحث درباره فضائل و رذائل اخلاقى بود . درباره فضيلت تفكّر و توجّه بحث كرديم . در مورد رذيله غفلت هم ، كه ضدّ تفكّر و توجّه است ، به طور خلاصه صحبت شد ؛ و اينكه چه كنيم كه غافل نباشيم ؛ و اينكه چه كنيم تفكّر و توجّه و تذكّر در ما زنده شود ، فىالجمله اشاره شد .\r\n\r\nتعريف يقين\r\nبحث امروز درباره فضيلت ديگرى است كه از فضيلت توجّه و تفكّر كمتر نيست ؛ و آن فضيلت « يقين » است . يقين نظير علم است . اما علم مربوط به عقل است و يقين مربوط به دل و قلب . اگر چيزى در عقل رسوخ كرد ، به آن علم مىگويند ؛ و اگر چيزى ، علاوه بر رسوخ در عقل ، رسوخ در دل كرده باشد ، رسوخ در قلب كرده باشد ، به آن\r\n\r\n","description":"","footnote":"","page_name":" 59 ","page_number":59},
  {"content":"\r\n\r\n« يقين » مىگويند .\r\nيقين به معناى ثبات است . و چون كه معلوم ، ثابت در دل شود - و به فرموده استاد بزرگوار ما بينانگذار جمهورى اسلامى حضرت امام ، « رضوان الله تعالى عليه » ، دل باور كرده باشد - به آن « يقين » مىگويند . يعنى گاهى چيزى را عقل باور كرده است به آن علم مىگويند . اما گاهى بالاتر از اين است ؛ در دل ثبات پيدا مىكند ، در دل رسوخ پيدا مىكند و دل باور مىكند ؛ وقتى دل باور كرد به آن يقين مىگويند . يقين يكى از فضائل بزرگ براى انسان است . لذا علماى علم اخلاق وقتى وارد در بحث فضائل و رذائل مىشدند ، اوّل فضيلت را همين يقين حساب مىكردند . ما اوّل فضيلت را توجّه و تفكّر حساب كرديم ؛ و اگر صفت يقين از توجّه و تفكّر بالاتر نباشد پائين‌تر از آن نيست .\r\nيقينى كه الآن با شما صحبت مىكنم مربوط به دين است ، نه مربوط به علوم طبيعى يا علوم غيردينى . آن خود يك بحث جداگانه‌اى دارد و الآن مورد بحث ما نيست . آن كه الآن مورد بحث ماست ، يقين مربوط به دين است . يعنى يقين پيدا كنيم كه خدا هست . يقين پيدا كنيم معاد و قبر و برزخ و قيامت و بهشت و جهنم هست . يقين داشته باشيم خدا عادل است . خدا جواد و كريم است . خدا عالم و قادر است . خدا رؤوف و مهربان است . يقين داشته باشيم قرآن حق است .\r\nو پيغمبر اكرم ( ص ) خاتم انبياء است . يقين داشته باشيم كه اميرالمؤمنين و يازده فرزندش ( ع ) خلفاء و اوصياء بعد از پيغمبر اكرمند . يقين داشته باشيم\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nآنچه پيغمبر اكرم ( ص ) فرموده است بجاست . اگر فرموده است : « انجام بده » ، مصلحت نفس الامرى دارد . اگر فرموده : « انجام نده » ، مفسده نفس الامرى دارد . به اين مىگويند يقين دينى . براى انسان ، نسبت به اين مطالب ، سه حالت مىتوان تصوّر كرد :\r\n\r\n- انواع ايمان\r\n\r\n1 - ايمان تقليدى\r\nقسم اوّل علم است . اما علم بدون استدلال ، علم بدون برهان ، كه غالب مردم راجع به اسلام چنين آگاهى و علمى دارند ؛ يعنى علم تقليدى . از نظر فقهى اين علم تقليدى انسان را بهشتى مىكند ؛ اگر با همان علم تقليدى جلو برود . واجبات را جبا بياورد . محرّمات را ترك كند ؛ و بالأخره با رابطه با خدا از اين دنيا برود بهشتى مىشود . به تعبير علما ، « نتيجه برهان » پيش اينهاست .\r\nنود و نه درصد مردم نمىتوانند روى اصول دين استدلال بكنند . اما علم دارند به اصول دين ؛ و همين مقدار براى اينها كفايت مىكند . اما اين علم ، نه در دل رسوخ كرده است نه در عقل ؛ و برطبق آن ؛ برهان و استدلال ندارند . اين علم ممكن است انسان را بهشتى كند ، اما كاربرد ندارد . يعنى در بن‌بست‌ها ، صحنه‌هاى استثنائى ، كه مثلًا يكى از غرائز طوفانى شود ، آن علم ديگر نمىتواند كار بكند . نمىتواند در مقابل آن\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nغريزه ايستادگى كند . اگر مشكلى برايش جلو آمد نمىتواند مقاومت كند . معمولًا زمين مىخورد . بعضى اوقات كُفر هم مىگويد . گله از پروردگار هم مىكند . قرآن به همين مطلب اشاره مىكند . مىفرمايد :\r\n( وَ مِنَ النّاسِ مَنْ يَعْبُدُ اللهَ عَليحَرْفٍ فَانْ اصابَهُ خَيْرٌ اطْمَانَّ بِه وَ انْ اصابَتْهُ فِتْنَة انْقَلَبَ عَليوَجْهِه خَسِرَ الدُّنْيا وَ الْاخِرَة ذلِكَ هُوَ الْخُسْرانُ الْمُبينُ ) « 1 » عده‌اى از مردم ، ايمانشان ايمان حرفى است ( يَعْبُدُ اللهَ عَلى حَرْفٍ ) يعنى به فرموده امام حسين ( ع ) ، ايمانشان فقط لقلقه زبان است . رسوخ در عقل و دل نكرده است . كه من اسم اين نوع ايمان را « ايمان تقليدى » گذاشتم ؛ و قرآن شريف مىفرمايد : « ايمان حرفى » ؛ و معلوم است كه اطلاق قرآن بهتر است . قرآن مىفرمايد : صاحبان اين گونه ايمان ، كه نود و پنج درصد مردم يا بيشتر ايمانشان اين جور است ، در وقت استثناءها زمين مىخورند . اگر نعمت برايشان جلو بيايد ، اگر در رفاه و آسايش باشند ، دلبستگى به آن آسايش و به آن رفاه و بالاخره دلبستگى به دنيا پيدا مىكنند . اما اگر مشكلى براى آنها جلو بيايد زمين مىخورند ، و اگر مصبيتى برايشان جلو بيايد نمىتوانند\r\n\r\n\r\n","description":"","footnote":"\r\n( 1 ) . سوره ى حج ، آيه ى 11 . ترجمه : « و از مردم كسى است كه خدا را بر حرف عبادت مىكنند ( به طورى كه ) اگر خيرى به او برسد بدان مطمئن مىشود و اگر فتنه‌اى به او رسد با رو به زمين مىافتد . ( و دست از عبادت مىكشد . اينچنين كس ) هم در دنيا ضرر كرده است و هم در آخرت . اينست ضررى آشكار » .\r\n","page_name":" 62 ","page_number":62},
  {"content":"\r\n\r\nمقاومت كنند .\r\nبعضى اوقات كه انسان راه مىرود ، پايش به سنگى مىخورد و به زمين مىافتد و همه بدن او به زمين مىآيد . يعنى به رو مىافتد . قرآن مىفرمايد - البته اين تشبيه معقول به محسوس است - : وقتى برايش مشكلى پيش بيايد زمين مىخورد و كُفر مىگويد ؛ گله از خدا مىكند ؛ شك و تخيّل برايش پيدا مىشود ؛ و بالأخره يك چيز بىمحتوائى از كار در مىآيد . مىفرمايد : ( خَسِرَ الدُّنْيا وَ الاخِرَة ذلِكَ هُوَ الْخُسْرانُ الْمُبينُ ) اين هم دنيا و هم آخرت را از دست مىدهد . اين يك ورشكسته آشكارى مىشود .\r\nاز اين آيه يك استفاده ديگرى هم مىشود ؛ كه اين استفاده مال جوانهاى عزيزم از پسر و دختر باشد . آن استفاده اين است : اى مسلمان ! نبايد ايمان تو ، ايمان حرفى باشد . مسلمان ! نبايد ايمان تو تقليدى باشد . بايد ايمان تو رسوخ كند در عقل ؛ با استدلال باشد . بايد ايمان تو رسوخ كند در دل تو ؛ يقين باشد . ايمان حرفى مال آن كسى است كه اصلًا سواد ندارد و يا\r\nغيرمسلمان است . اما جوانها حق ندارند ايمان آنها ايمان حرفى باشد . اگر از دخترى كه ديپلم دارد بپرسند به چه دليل خدا است بايد فوراً يك دليل قانع‌كننده بياورد . اگر از جوانى كه ديپلم دارد بپرسند به چه دليل قرآن معجزه تا روز قيامت است فوراً بايد يك دليل بياورد ؛ و بالاخره راجع به اصول دين ، همه و همه ، مخصوصاً جوانها ، از ايمان حرفى تجاوز كنند و به قسم دوم و سوم برسند .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\n\r\n2 - ايمان استدلالى\r\nقسم دوم ، كه مهمتر از قسم اول است ، ايمان استدلالى مىباشد . يعنى ايمانى كه رسوخ كرده است در عقل . عقل باور كرده است خدا هست . عقل باور كرده است معاد هست . عقل باور كرده است كه روزه ماه مبارك رمضان مصلحت تامّه مُلزمه دارد . نماز واجب مصلحت تامّه مُلزمه دارد . نماز شب انسان را به مقام‌هاى بلندى مىرساند . عقل باور كرده است كه حجاب در اسلام چيز خوبى است و لاابالىگرى در حجاب ، و بىعفّتى ، براى زن و براى مرد چيز بدى است . اين ايمان استدلال مىخواهد . يعنى مثلًا برهان نظم به ما مىگويد خدا هست . حركت جوهرى مرحوم صدرالمتألهين اثبات معاد جسمانى مىكند ، و بالأخره كتابهاى كلامى زيادى كه توسط بزرگان حوزه علميّه قم در اين باره نوشته شده است ، به ما مىگويد كه اصول دين استدلال دارد . همه اصول دين هر كدامش دليل‌ها دارد .\r\nاگر كسى مدّتى كتابهايى را كه مربوط به كلام است مطالعه بكند ، قطعاً ايمان در عقلش رسوخ مىكند . يعنى عقل اصول دين را باور مىكند . عقل باور مىكند كه واجبات و محرّمات قرآن مصلحت دارد ، مفسده دارد ، عقل باور مىكند كه قرآن كلام خداست و تا روز قيامت مىتواند جامعه بشريّت را اداره كند . ما مسلمانها ادّعايمان اين است كه علم هر چه ترقّى كند ، مردم هر چه روشن‌تر شوند ، جامعه هر چه رو به\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nكمال رود ، قرآن و قوانين اسلام بهتر مىتواند جامعه را اداره كند .\r\nاين مدّعا بايد با دليل باشد براى همه مخصوصاً براى جوانها . جوانهاى عزيزم ! همه شما بايد مطالعه دينى داشته باشيد . به پدر و مادرها سفارش كنم ، در خانه‌هاى شما بايد كتاب‌هاى دينى باشد . بايد رساله عمليّه مرجع تقليد در خانه‌هاى شما باشد . چنانچه قرآن\r\nدر خانه‌هاى شما هست بايد رساله عمليّه هم باشد . بايد در خانه‌هاى شما كتاب‌هاى اخلاقى و كتابهاى مربوط به معارف اسلامى باشد . در خانه يك مسلمان اگر كتابهاى مربوط به معارف اسلامى ، مربوط به اخلاق و تفسير ، و بالاخره مربوط به اصول دين نباشد ، رساله مرجع تقليد نباشد ، اين خانه را نمىتوان گفت خانه يك مسلمان ، خانه يك شيعه . شيعه بايد مطالعه داشته باشد شيعه و مسلمان بايد با شعار « تَفَكُّرُ ساعَة خَيْرٌ مِنْ عِبادَة سَنَة » جلو برود . يعنى وقتى وارد اطاق پذيرائى شما شوند ببينند با زينت نوشته شده : « تفكّر ساعة خَيْرٌ مِنْ عِبادَة سنة » و همينطور كه گلها و گلدانها و امثال اينها زينت خانه شما شده ، كتابهاى دينى هم در خانه شما زينت اطاق شما باشد . اين وظيفه يك مسلمان است . مخصوصاً وظيفه جوانها . جوانها در وقت بيكارى بايد مطالعه داشته باشند و اتّفاقاً يكى از تفريحهاى خوبى كه براى جوانها مىتوان درست كرد تَفَنُّن در مطالعه است .\r\nكتابخانه بايد فراوان باشد . متأسّفانه اين يكى از نواقص ماست كه كتابخانه كم داريم حتى در قم . چه رسد جاهاى ديگر . در هر دِهى يا\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nروستائى در هر قصبه‌اى و در هر شهرى بايد كتابخانه فراوان باشد .\r\nايمان استدلالى خوب است ؛ اما مثل ايمان اوّل ، در بن‌بست‌ها كاربُرد ندارد . يعنى صاحب اين ايمان مىتواند با دليل ، خدا و معاد را ثابت كند . مىتواند با دليل ، قرآن و پيغمبر و امام را ثابت كند . اما همين فرد اگر در بن‌بست واقع شد ، يعنى غريزه جنسى طوفانى شد ، غريزه رياست‌طلبى طوفانى شد ، غريزه حبّ به مال طوفانى شد ، شكست مىخورد . آن غريزه ، بر علم مقدّم مىشود .\r\nبه اوّلى مىگفتيم ايمان حرفى يا تقليدى ؛ به اين مىگوييم ايمان استدلالى كه علم است . علم يعنى برهان ؛ يعنى استدلال . كاربرد برهان و استدلال كم است . يعنى حتى عالم هم گاهى در بن‌بست‌ها مىماند .\r\nبراى يك نفر عالم كه كتابى هم در « توحيد » نوشته بود ، مشكلى پيش مىآيد ؛ و او نمىتواند صبر كند ؛ و بالاخره يك كافر از كار در مىآيد ؛ و اين شعر را مىگويد :\r\n كَمْ عاقِلٍ عاقِلٍ اعْيَتْ مَذاهِبُهُ * وَ جاهِلٍ جاهِلٍ تَلْقاهُ مَرْزوُقاً\r\nهذا الَّذى تَرَكَ الأَوْهامَ حائرَهءً * وَ صَيَّرَ الْعالِمَ النِحْريرَ زِنْديقاً \r\nمىگويد : انسان متحيّر است ، گاهى عاقلها در كارى مىمانند و جاهلها و ضعشان روبراه است و همين امر باعث مىشود كه گاهى عالم بىدين مىشود . البته اگر فقط علم باشد ، فقط استدلال باشد . گرچه هيچى بهتر است اما در همه مواقع كاربرد ندارد .\r\nاشكال ديگرى هم كه در علم است اين است كه با شكّ و شبهه و\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nتخيّل سازگار است . عالم ، مىداند خدا هست اما شُبهاتى برايش پيش مىآيد . علم دارد معاد هست اما بعضى اوقات شكهايى برايش جلو مىآيد . يعنى يك نقطه سياه جهل هميشه در علم خوابيده است .\r\n\r\n3 - يقين\r\nقسم سوم يقين است . يقين آن چيزى است كه از ايمان حرفى و تقليدى گذشته و به ايمان استدلالى رسيده است . از باور عقلى هم گذشته است و دل باور كرده است . يعنى ايمان در دل رسوخ كرده است و دل باور كرده است . به اين مىگويند « يقين » .\r\nيقين يعنى ثبات ، يعنى رسوخ در دل . دل باور كرده . وقتى دل باور كرده باشد ديگر نتيجه اوّلش اين است كه كاربرد عجيبى دارد . يك نيروى كنترل كننده‌اى است براى انسان در گناه . ديگر گناه نمىكند . وقتى گناه جلو بيايد ، مثل بيد مىلرزد .\r\nپيغمبراكرم ( ص ) رسمشان اين بود كه وقتى مىخواستند به جنگ بروند ، چند نفر از جوانها را براى سرپرستى خانواده‌هاى رزمندگان ، در مدينه باقى مىگذاشتند . در يكى از جنگها ، جوانى سرپرستى چند خانه را به عهده گرفته بود . يك روز صبح كه اين جوان آمد و درِ يكى از خانه‌ها را زد ، زن صاحبخانه ، زنى كه شوهرش رفته بود براى جهاد ، پشت درآمد . مرد از او پرسيد چه لازم دارى ؟ آن زن هم آنچه را لازم داشت ، گفت .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nنمىدانم چه شد ؛ اما بالأخره شهوت آن جوان تحريك شد . اما چرا ؟ نمىدانم . آيا آن زن بدحرف زد ؟ آيا اين مرد چشمش به آن خانم افتاد ؟ نمىدانم . ( خانمها ! آقايان ! سفارش مىكنم وقتى كه به يكديگر برخورد كرديد ، بدانيد كه شيطان در آن وقت خيلى كار مىكند . شيطان به\r\nحضرت نوح گفت : اى نوح ! بدان وقتى با يك زن تماس پيدا كردى ، وقتى يك زن و مرد نامحرم مقابل هم شدند ، من آنجا خيلى كار مىكنم . خانم ! بدان يك جمله شهوت‌انگيز تو ، آقا ! يك چشم‌چرانى تو ، ممكن است به جاهاى بدى بكشد ) . بالأخره اين مرد وارد خانه شد و دستش را به سينه خانم گذاشت .\r\nمرادم اينجاست . مرادم يقينِ خانم است ؛ آن يقينى كه در دلش رسوخ كرده بود و باور كرده بود خدا هست ، بهشت هست ، جهنم هست .\r\nناگهان لرزيد ! رنگش تغيير كرد ؛ و با يك حالتى كه حرف از دل برآيد و بر دل بنشيند . گفت : چه مىكنى ؟ النّار ! النّار ! النّار ! گفت اين كار تو آتش است ، آن هم آتش جهنم .\r\nحرف خانم آمد و بر دلى كه او هم خدا و بهشت و جهنم را باور داشت ، و باور داشت اگر دستى به سينه نامحرم بخورد ، اين دست بدون توبه ، جهنّمى است ، نشست . ناگهان اين مرد هم فرياد زد : النّار ! النّار ! النّار ! روز اوّل ، روز دوّم ، كم‌كم نتوانست در مدينه بماند ؛ به بيابان رفت تا پيامبر بيايد .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nدر آنجا رياضت دينى مىكشيد و عبادت مىكرد ؛ و مرتّب مىگفت : النّار ! النّار ! تا اينكه پيامبر اكرم ( ص ) به مدينه بازگشتند . به ايشان خبر واقعه را دادند . پيغمبر فرستادند آن مرد را آوردند . به او گفته شد كه توبه تو قبول شد ؛ اما چيزى كه براى او مشكل است اين است كه صورتش در صورت پيامبر ( ص ) نيفتند .\r\nزن و مرد ! اين جلسه ما الآن در محضر خداست . در محضر مقدّس پيغمبر ( ص ) است . در محضر مقدّس حضرت ولىعصر ( عج ) است . آقا ! بدان كه چشم چرانى تو در مغازه ، خانم ! بدان كه رونگرفتن تو و بىحجابى و بدحجابى تو در كوچه ، در محضر مقدّس امام زمان ( عج ) است . ببين امام زمان از دست تو راضى است يا نه ؟ ببين از اين حرفها راضى است يا نه ؟\r\nوقتى آن جوان آمد ، پيامبر اكرم ( ص ) نماز مىخواندند . جوان منتظر شد . بعد از نماز پيامبر به منبر رفتند . اين جوان سرش پايين است و خجالت مىكشيد . اتّفاقاً پيغمبر اكرم ( ص ) سوره « تكاثر » را شروع كردند :\r\n( بِسْمِ اللهِ الرَّحْمنِ الرَّحيمِ الْهيكُمُ التَّكاثُرُ - حَتّيزُرْتُمُ الْمَقابِرَ - كلّا سَوْفَ تَعْلَمُونَ - ثُمَّ كلّا سَوْفَ تَعْلَمُونَ - كلّا لَوْ تَعْلَمُونَ عِلْمَ الْيَقينِ - لَتَرَوُنَّ الْجَحيمَ - ثُمَّ لَتَرَوُنَّها عَيْنَ الْيَقينِ - ثُمَّ لَتُسْئَلُنَّ يَوْمَئِذٍ عَنِ النَّعيمِ ) ( اتّفاقاً اين سوره درباره يقين هم صحبت مىكند ) .\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nفرمود : دنيا مردم را مشغول كرده است . اى كاش اين مردم يقين داشتند و مىدانستند جهنّمى است ، مىدانستند روز قيامت اين جهنم را ملاقات مىكنند و مىبينند . اى كاش مىدانستند كه گناه انسان را به جهنم مىبرد ؛ و در جهنم از اينها سؤال مىشود كه آقا ! ولايت داشتى و در محضر امام زمان ( عج ) بودى ، اما باز گناه مىكردى ؟\r\nپيغمبر اكرم ( ص ) مشغول خواندن اين سوره بودند و جوان هم داشت فكر مىكرد . ناگهان جوان صيحه‌اى زد و غش كرد و نقش بر زمين شد . اطرافش را گرفتند ، ديدند از خجالت مرده است . به اين مىگويند يقين ، آن هم مرتبه اوّلِ يقين .\r\nوقتى كه يقين براى انسان پيدا شد ، اگر خانم دستش به دست نامحرم بخورد ، بدنش تا شب مىلرزد . ناراحت است . اگر از او بپرسند چرا ناراحتى ؟ مىگويد : در مغازه خواستم از كاسب جنس بگيرم ، دستم به دستش خورد . مىگويند كه عمدى نبود ، گناه نكردى . مىگويد بله ؛ اما دست نامحرم به دستم خورد . واى واى ! اين را مىگويند يقين .\r\nزن اگر ايمان نداشته باشد ، ايمانش حرفى باشد ، در مغازه با كاسب حرف مىزند ؛ خنده مىكند ؛ حتّى مثلًا براى خريدن چادر در مقابل آئينه مىايستد ؛ و اين كار را در مقابل كاسب انجام مىدهد . اين را مىگويند مسلمان حرفى . و آن را مىگويند مسلمانى كه ايمان در دلش رسوخ كرده است .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\n\r\nجلسه پنجم فضيلت « يقين »\r\n- مراتب يقين\r\n- فضيلت نماز شب\r\n- ايثار ابوايّوب انصارى\r\n- داستانى از « احياءالعلوم » غزالى\r\n- لزوم امتحان\r\n- راه تحصيل ايمان قلبى ( يقين )\r\n- گذشت همسر حاكم\r\n\r\n","description":"","footnote":"","page_name":" 71 ","page_number":71},
  {"content":"\r\n . \r\n","description":"","footnote":"","page_name":" 72 ","page_number":72},
  {"content":"\r\n\r\n\r\nفضيلت يقين\r\nدر جلسه قبل گفتيم كه ايمان به اصول دين ، به سه قسم تقسيم مىشود :\r\n1 - ايمان تقليدى يا حرفى .\r\n2 - ايمان استدلالى يا ايمان عقلى .\r\n3 - ايمان عاطفى يا قلبى ؛ و گفتيم آن نيروئى كه كنترل‌كننده انسان است ايمان قلبى است نه ايمان حرفى و عقلى . گرچه ايمان استدلالى هم عالى است ؛ و هر كس به فراخور حالش ، مخصوصاً جوانها ، بايد ايمان استدلالى داشته باشد .\r\nدر روايات مىخوانيم كه پيغمبر اكرم ( ص ) با اصحاب رد مىشدند . برخورد كردند به پيرزنى كه با دوك خودش مشغول نخ‌ريسى بود . پيغمبر اكرم ( ص ) از او سؤال كردند كه به چه دليل خدا را شناختى ؟ معلوم مىشود كه آن حضرت از پيرزن بىسواد هم دليل مىخواهند ؛ ايمان\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nاستدلالى مىخواهند . پيرزن جواب خوبى داد . جواب داد كه اين چرخ كوچك من براى گردش خود به دست من احتياج دارد . اگر دست من نباشد ، اين چرخ از حركت مىايستد . آيا عالم به اين پهناورى احتياج به يك محرّك ندارد ؟ پيغمبر اكرم ( ص ) فرمودند : « عَلَيْكُمْ بِدينِ الْعَجائِزِ » كه اين دو تا معنى دارد . يك معنايش اين است كه شما هم بايد ايمان استدلالى داشته باشيد . يكى هم اشاره به برهان حركت دارد . و شايد بعد از برهان نظم و برهان صدّيقين ؛ بهترين برهانها باشد . ولى در هر حال استفاده مىكنيم كه هر كس به فراخور حالش بايد براى اصول دين دليل داشته باشد . اگر چه همانطور كه قبلًا توضيح داديم كاربرد ندارد . نمىتواند انسان را در بُن‌بست‌ها ، در طوفانها ، در امتحانها نجات بدهد . به قول شاعر :\r\nپاى استدلاليان چوبين بود پاى چوبين سخت‌بى تمكين بود\r\nلذا ، ايمان منحصر مىشود به ايمان عاطفى ؛ و از قرآن فهميده مىشود كه خداوند اين ايمان را از ما مىخواهد .\r\nدر سوره حجرات مىخوانيم : عدّه‌اى به خدمت پيغمبر اكرم ( ص ) آمدند و به آن حضرت گفتند : يا رسول الله ايمان به تو داريم . فرمود : شما ايمان نداريد ، بلكه اسلام آورده‌ايد . براى اينكه\r\nايمان شما ايمان حرفى و ايمان استدلالى است . هنوز ايمان در دل شما رسوخ نكرده است . ايمان ، كسى دارد كه در دل او رسوخ كرده باشد و شكّ و شبهه‌اى براى او نباشد .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\n( قالَتِ الاعْرابُ امَنّا قُلْ لَمْ تُؤمِنُوا وَ لكِنْ قوُلوُا اسْلَمْنا وَ لَمّا يَدْخُلِ الْايمانُ فيقُلُوبِكُمْ ) « 1 » گفتند : ايمان داريم . بگو : نه ، ايمان نداريد . فقط تسليميد . زير پرچم اسلاميد . براى اينكه ايمان در دل شما وارد نشده است . بعد مىفرمايد :\r\n( انَّمَا الْمُؤْمِنُونَ الَّذينَ امَنُوا بِاللهِ وَ رَسُولِه ثُمَّ لَمْ يَرْتابُوا ) « 2 » ايمان كسى دارد كه ايمانش قلبى باشد ؛ يقين باشد . اگر يقين نباشد نقطه جهل و شك در او موجود است ؛ و همانها هم كه ايمان استدلالى دارند از شبهه و جهل و توهّم و وسوسه نجات پيدا نكرده‌اند . ايمانى كه به درد ما مىخورد و قرآن آن را مىخواهد بلكه با كلمه « انما » مىگويد مىخواهم ، ايمان يقينى و قلبى است ؛ ايمان عاطفى است .\r\n\r\n- مراتب يقين\r\nيقين ، مراتبى دارد . يقين مثل نور است . همين طور كه نور مراتب\r\n\r\n\r\n","description":"","footnote":"\r\n( 1 ) . سوره ى حجرات ، آيه ى 14 . ترجمه : « اعراب ( باديه نشين ) گفتند ايمان آورديم . بگو ( اى پيامبر ! كه شما ) ايمان نياورديد و لكن بگوئيد اسلام آورديم و هنوز ايمان در دل شما رسوخ نكرده است » .\r\n( 2 ) . سوره ى حجرات ، آيه ى 15 . ترجمه : « منحصراً مؤمنان كسانى هستند كه به خدا و رسولش ايمان آوردند سپس ( بر اثر رسوخ ايمان در قلب ، هرگز كوچكترين ) شك و شبهه‌اى بر ايشان پيش نيامد » .\r\n","page_name":" 75 ","page_number":75},
  {"content":"\r\n\r\nدارد . يك لامپ بيست شمعى و يك لامپ هزار شمعى يا بيشتر است . يقين هم مثل نور است . وقتى تابيد در دل ، گاهى دل را روشن مىكند . اما نظير لامپ صد شمعى كه يك اطاق را روشن مىكند . گاهى هم به يك مرتبه‌اى مىرسد - نظير يك لامپ هزار شمعى كه در يك اطاق روشن بشود - فضاى دل را خيلى روشن مىكند . لذا يقين به گفته فلاسفه ، ذات تشكيك است يعنى مراتب دارد ؛ همه مراتبش خوب است . مرتبه‌اى كه فعلًا در نظر ماست مرتبه اول است . اما معلوم است هر چه بالا رود بهتر .\r\nعلماى علم اخلاق يقين را سه مرتبه دانسته‌اند :\r\nعلم اليقين ؛ عين اليقين ؛ حق اليقين\r\n؛ و معلوم است هر كدام از اين سه قسم خود مراتب دارد . كه الآن مورد بحث ما نيست . مرتبه اول يقين ، انسان را از گناه باز مىدارد . او را به انجام واجبات وامىدارد . نماز اول وقت او و روزه او بجاست . اجتناب از گناه بجاست ؛ و بالاخره به طور خودكار ، به طور ناخودآگاه ، اهميّت به واجبات مىدهد ؛ اجتناب از گناه مىكند . اين مرتبه اول يقين كه همان مرتبه اول ايمان عاطفى است . در مرتبه بعدش به مستحبّات و مكروهات نيز اهميّت مىدهد . شبهات را به جا نمىآورد . اگر در چيزى شك كرد كه آيا چنين است يا نه ، نمىكند . به طور مسلّم شايعه در زبان او نيست . حرفهاى بدون استدلال نيست . اگر مىگويد با استدلال مىگويد . و اگر مىشنود با استدلال مىشنود ؛ و بالاخره هر چه كه شبهه است در زبان او نيست . در قسم سوم كم‌كم مىرسد به يك مقامى كه مىتواند ادّعا بكند اگر دنيا يك طرف و گناه\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nيك طرف ، من گناه را انجام نمىدهم و به دنيا پشت پا مىزنم . همان جمله‌اى كه اميرالمؤمنين ( ع ) در نهج‌البلاغه دارد . اين جمله فقط مال آن حضرت نيست . شيعيان على ( ع ) اگر يقينشان به مرتبه عالى رسيده باشد ، اگر يقينشان لااقل به مرتبه عين‌اليقين رسيده باشد ، مىتوانند اين ادّعا را بكنند .\r\nاميرالمؤمنين ( ع ) مىفرمايد :\r\n« وَاللهِ لَوْ اعْطيتُ الْاقاليمَ السَّبْعَة بِما تَحْتَ افْلاكِها عَليانْ اعْصِياللهَ فينَمْلَة اسْلُبُها جِلْبَ شَعيرَة ما فَعَلْتُهُ » « 1 »\r\nمىفرمايد : به خدا قسم ، اگر عالم هستى را به من بدهند و بگويند گناه بكن ؛ آن هم گناه كوچك ؛ كه پوسته جو را بدون جهت از دهن مورچه بگير ؛ اين كار را نمىكنم . اين جمله حضرت به دليل عصمتش نيست . براى مقام امامتش نيست . و به آن حضرت يا ساير ائمه يا پيغمبر اكرم ( ص ) امثال اينها اختصاص ندارد . اين جمله سرمشق است براى ما . يعنى بايد شما\r\nايمانتان به مقام بالا برسد . بايد كار بكنيد تا ايمان شما ، نورِ دل شما ، شما را به مقامى بلند برساند كه اگر همه دنيا را به شما بدهند براى اينكه شما يك گناه كنيد . يقين داشته باشيد نمىكنيد . نيروى كنترل كننده مىتواند به اين اندازه قوى باشد . از نظر تاريخ و تجربه براى ما اثبات شده است . در تاريخ خوانده‌ايم و از بزرگان ديده‌ايم كه\r\n\r\n\r\n","description":"","footnote":"\r\n( 1 ) . نهج‌البلاغه ( فيض الاسلام ) ، خطبه ى 215 .\r\n","page_name":" 77 ","page_number":77},
  {"content":"\r\n\r\nحاضرند تمام دنيا را فدا كنند براى خاطر اينكه دو ركعت نماز از آنها از بين نرود .\r\n\r\n- فضيلت نماز شب\r\nاين روايتى كه مرحوم صاحب وسائل در كتاب شريف خود در فضيلت نماز شب از پيغمبر اكرم ( ص ) نقل مىكند :\r\n« الرَّكْعَتانِ فيجَوْفِ اللَّيْلِ احَبُّ الَيمِنَ الدُّنْيا وَ ما فيها » « 1 »\r\nيعنى دو ركعت نماز در دل شب ، پيش من افضل است از دنيا و آنچه در دنياست .\r\nمعنايش اين است پيغمبر اكرم ( ص ) فرمود : اگر تمام دنيا را به من بدهند كه يكشب نماز شب نخوان ، اين كار را نمىكنم . اين جملات مربوط به شخص پيغمبر اكرم ( ص ) نيست . بلكه مربوط به آن يقينى است كه در دل آن حضرت است ؛ و اين يقين براى شيعيان هم پيدا مىشود ؛ و بايد پيدا شود . ما سراغ داريم افرادى را كه اگر يك شب نماز شب نمىخواندند چه گريه‌ها مىكردند . يادم نمىرود يك اهل دلى شبى نماز شبش ترك شد . اين شخص از اول صبح تا به شب گريه كرد و غصّه خورد . مىگفت كه من از 16 سالگى تا الآن نماز شبم ترك نشده است .\r\nنورى كه از ايمان عاطفى ، از ايمان عقلى ، دل اينها را منوّر كرده ، مانع\r\n\r\n\r\n","description":"","footnote":"\r\n( 1 ) . وسائل الشّيعه ، جلد 5 ، صفحه ى 276 و بحارالانوار ، جلد 87 ، صفحه ى 148 .\r\n","page_name":" 78 ","page_number":78},
  {"content":"\r\n\r\nگناه مىشود . آن نور اينها را به مستحبّات وامىدارد . بلكه از مستحبّات لذّتى مىبرد كه هيچ چيز در مقابلش نمىتواند قد علم كند قرآن شريف مىفرمايد : اينها افرادى هستند كه در دل شب بلند مىشوند . پشت به رختخواب ، نماز شب مىخوانند . اينها افرادى هستند كه به فقرا و ضعفا رسيدگى\r\nمىكنند . مىفرمايد كه يك حالى براى اينها هست و براى نماز شبشان ، براى انفاقشان ، به اندازه‌اى لذّت مىبرند كه هيچ كس نمىتواند اين لذّت را درك كند جز اينكه به آن برسد :\r\n ( تَتَجافيجُنُوبُهُمْ عَنِ الْمَضاجِعِ يَدْعُونَ رَبَّهُمْ خَوْفاً وَ طَمَعاً وَ مِمّا رَزَقْناهُمْ يَنْفِقُونَ - فَلا تَعْلَمُ نَفْسٌ ما اخْفِيلَهُمْ مِن قُرَّة اعْيُنٍ جَزآءً بِما كانُوا يَعْمَلُونَ )  « 1 » ظاهرش اين است كه در همين دنيا اين پاداش را مىگيرند . در همين دنيا لذّت مىبرند . وقتى كه براى نماز شبش « الله اكبر » مىگويد ، به قدرى لذت مىبرد مثل اينكه خدا خير دنيا و آخرت را به او داده است . اگر به دنيا رسيد حاضر است ايثار كند ؛ و از اينكه ديگران به نعمت مىرسند ، لذّت مىبرد :\r\n( وَ يُؤْثِرُونَ عَليانْفُسِهِمْ وَ لَوْ كانَ بِهِمْ خَصَاصَة ) « 2 » معنايش اين است كه اينها ايثار مىكنند ؛ به ديگران مىدهند بخورند و استفاده كنند ولو اينكه خودشان احتياج داشته باشند . شأن نزول اين آيه را به جايى درباره اميرالمؤمنين عليه السلام و جايى درباره مقداد و در جاى ديگر درباره ابوايّوب انصارى گفته‌اند . همه اينها ممكن است درست باشد . زيرا همه اينها اينطور بودند .\r\n\r\n\r\n","description":"","footnote":"\r\n( 1 ) . سوره ى سجده ، آيات 16 و 17 . ترجمه : « ( شبها ) پهلو از بستر حركت دهند ( و در دل شب ) با بيم و اميد خداى خود را بخوانند و از آنچه روزى آنها كرديم ، انفاق كنند . هيچ كس نمىداند كه به پاداش نيكوكارىاش چه چيز از ( نعمت‌ها و لذّتهاى بىنهايت ) كه روشن بخش ( دل و ) ديده است ، براى او ذخيره شده است .\r\n( 2 ) . سوره ى حشر ، آيه ى 9 .\r\n","page_name":" 79 ","page_number":79},
  {"content":"\r\n\r\n\r\n- ايثار ابوايّوب انصارى\r\nپيغمبر اكرم ( ص ) رد مىشدند ديدند ابوايّوب انصارى در كوچه فرش پهن كرده و با زن و بچه‌اش رو به ديوار و پشت به مردم نشسته است . پيغمبر اكرم ( ص ) فرمودند : ابوايّوب ! چرا اينجا نشسته‌اى ؟ گفت يا رسول الله ! مهاجرى آمد خانه نداشت . من ديدم اگر اين بىخانه باشد و در كوچه بماند ، براى او زشت است ؛ براى ما هم زشت است . او خجالت مىكشد ؛ ما هم خجالت\r\nمىكشيم . اما اگر او برود در خانه من و من در كوچه باشم ، براى من افتخار است و من خجالت نمىكشم و كمكى هم كرده‌ام .\r\nاين است « وَ يُؤْثِرُونَ عَليانفُسِهِمْ وَ لَوْ كانَ بِهِم خَصاصَة » ببينيد مسلمانها به كجا رسيدند كه اين گونه ايثارگرى مىكنند . خانه خودش را\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nبه ديگرى مىدهد و خود در كوچه مىنشيند . چطور شد كه اينجور شدند ؟ در اثر يقين . وقتى يقين در دل كسى رسوخ كرد ، ايمان در دل كسى رسوخ كرد ، معلوم است ديگر از نماز لذّت مىبرد ؛ از انفاق به ديگران لذّت مىبرد . فردى كه پول دوست است ، اگر يك روز يك ميليون استفاده ببرد يا اگر بىدين باشد يك ميليون كلاهبردارى كند ، چقدر خوشحال است ؟ به اندازه‌اى كه شب خوابش نمىبرد . براى اينكه يقين به دنيا و تاريكى دنيا در دل او رسوخ كرده ، عشق به دنيا او را به اينجا رسانده است . آن كسى كه عشق به خدا و اسلام دارد ، عشق به بنده‌هاى خدا دارد ، و بالاخره ايمان عاطفى در دل او رسوخ كرده است ، اگر خانه‌اش را بدهد براى اينكه ديگران در رفاه و آسايش باشند ولى خودش در مضيقه باشد ، خوشحال است .\r\n\r\nداستانى از « احياءالعلوم » غزالى\r\nغزالى در « احياءالعلوم » مىنويسد : آقائى به طرف حسابش نوشت كه : نىهاى شكر را سرمازده است . از اين جهت امسال زمينه براى خريد شكر فراوان است ؛ و يقين داشته باش كه شكرگران خواهد شد . اين نامه به دست اين تاجر رسيد . افتاد در بازار كوفه : شكر فراوانى خريد و انبارش را پر كرد . خوشحال شد كه امسال سود فراوانى نصيبش مىشود . شب ، وقتى كه از بازار و از سر و صداى دنيا فارغ شد ، عاطفه و ايمان قلبى او ، وجدان او ، وجدانى كه از يقين او ، از اسلام او ،\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nپيدا شده بنا كرد اين آقا را ملامت كردن . گفت : ديدى چه كردى ؟ مردم را گول زدى . گول نزده بود ، شكر به نرخ روز خريده بود . اما زمينه اين بوده است كه سال آينده شكر گران شود . اين زمينه كلاه گذاشتنِ سر مردم بود . غزالى مىگويد : اين آقا صبح خوابش نبرد . اول اذان صبح ، در نماز جماعت به افرادى كه شكر از آنها خريده بود ماجرا را گفت ؛ و تا اول آفتاب\r\nبه در خانه همه آنها كه شكر خريده بود رفت . همه آنها گفتند راضى هستيم و معامله را به هم نمىزنيم . اينجا قدرى راحت شد . غزالى مىگويد . شب دوم ضربات وجدان باز نگذاشت كه او بخوابد .\r\nروايت دارد كه پيغمبر اكرم ( ص ) مىفرمايد : اگر مسلمانى ، مسلمانى را گول بزند ، اصلًا مسلمان نيست . « لَيْسَ مِنَ الْمُسْلِمينَ مَنْ غَشَّهُمْ » « 1 » پيامبر اكرم ( ص ) از بازار مدينه رد مىشدند . ديدند كسى ميوه‌اى يا چيز ديگرى مىفروشد كه خيلى عالى است . دست كردند زيرش ديدند خراب است . گفتند اين كار تو خيانت است ؛ گول زدن سر مسلمانها است « 2 » .\r\nبالاخره آن آقاى تاجر كه شكرها را خريده بود ، فردا صبح به بازار آمد و به التماس شكرها را پس داد و رفت منزل . شب سوم خواب خوبى رفت و گفت : الحمدلله رب العالمين ؛ ما توانستيم دين خودمان\r\n\r\n\r\n","description":"","footnote":"\r\n( 1 ) . وسائل الشّيعه ، جلد 12 ، صفحه ى 208 .\r\n( 2 ) . وسائل الشّيعه ، جلد 12 ، صفحه ى 209 .\r\n","page_name":" 82 ","page_number":82},
  {"content":"\r\n\r\nرا حفظ كنيم ولو اينكه استفاده زيادى از دست ما رفت . به اين مىگويند ايمان عاطفى و قلبى . همه و همه ، مخصوصاً جوانها ، اگر مىخواهند گره‌اى از كار انقلاب و وطنشان باز كنند حتماً بايد ايمان عاطفى و قلبى را دارا باشند ؛ براى اينكه در بن‌بستها و امتحانات ، فقط ايمان قلبى مىتواند ما را نجات دهد .\r\n\r\n- لزوم امتحان\r\nنمىشود امتحان براى كسى پيش نيايد . براى همه پيش مىآيد . جوان باشد يا پير ؛ زن باشد يا مرد ؛ روحانى باشد يا غيرروحانى ؛ امتحان برايش جلو مىآيد .\r\n  ( بِسْمِ اللهِ الرَّحْمنِ الرَّحيمِ المَ - احَسِبَ النّاسُ انْ يُتْرَكُوا انْ يَقُولوُا امَنّا وَ هُمْ لا يُفْتَنُونَ - وَ لَقَد فَتَنَّا الَّذينَ مِنْ قَبْلِهِمْ فَلَيَعْلَمَنَّ اللهُ الَّذينَ صَدَقُوا وَ ليَعْلَمَنَّ الْكاذِبينَ )   « 1 » آيا اينها را وامىگذاريم اينكه ظاهراً ايمان آوردند ؟ نه اينكه حتماً امتحان مىشوند . حتماً مشكلاتى برايشان جلو مىآيد . اگر قسم اول و دوم ايمان باشد مردود مىشوند . فقط و فقط ايمان عاطفى است كه\r\n\r\n\r\n","description":"","footnote":"\r\n( 1 ) . سوره ى عنكبوت ، آيات 1 و 2 . ترجمه : « آيا مردم پنداشتند كه اگر به زبان ايمان آوردند آنان را به حال خود مىگذاريم و از آنها امتحان به عمل نمىآوريم ؟ تحقيقاً پيشينيان را امتحان كرديم ( و شما را نيز امتحان خواهيم كرد ) و مسلم است كه خدا راستگو و دروغگو را مىشناسد » .\r\n","page_name":" 83 ","page_number":83},
  {"content":"\r\n\r\nمىتواند گاهى نمره بيست بياورد .\r\nايمان تقليدى از كجا پيدا مىشود ؟ معلوم است پدر و مادر شيعه بودند ؛ اين هم در خانه شيعه بزرگ شده . به اين مىگويند ايمان تقليدى . ايمان استدلالى از كجا پيدا مىشود . معلوم است از مطالعه كتاب و سروكار داشتن با منبر و محراب . مخصوصاً جوانها به شما زياد سفارش مىكنم كه مطالعه زياد داشته باشيد ؛ و بالاخره بايد اصول دين ، با برهان ، در ذهن شما ، در مغز شما ، در فكر شما ، باشد . لذا ايمان استدلالى و ايمان عقلى از راه مطالعه كتابهاى كلامى ، از پرسيدن ، از راه نشستن با عالم ، پيدا مىشود .\r\n\r\nراه تحصيل ايمان قلبى ( يقين )\r\nاما ايمان قلبى فقط و فقط راهش رابطه با خداست . عبادت مىخواهد : ( وَاعْبُدْ رَبَّكَ حَتّييَأتِيَكَ الْيَقينُ ) « 1 » مىفرمايد : اگر يقين مىخواهى عبادت كن . رابطه با خدا را محكم كن . ايمان قلبى از نماز اول وقت ، از نماز با جماعت ، پيدا مىشود . مسجد در مقابل شيطان انسى وجنّى سنگر است . اين گونه مجالس خار در چشم شيطان جنّى و انسى است . علاوه بر اينكه خار است در چشم دشمن ، نور است براى دل . نماز اول وقت بخوانيد . با خضوع بخوانيد . با خشوع بخوانيد . در\r\n\r\n\r\n","description":"","footnote":"\r\n( 1 ) . سوره ى حجر ، آيه ى 99 .\r\n","page_name":" 84 ","page_number":84},
  {"content":"\r\n\r\nنماز ، مكالمه با خدا داشته باشيد . يعنى وقتى كه مىگوئيد « ايّاك نعبد و ايّاك\r\nنستعين » با خدا حرف بزن ؛ و بالاخره خود را در محضر خدا بدان و اين نماز را معراج بدان . همين طور كه پيغمبر اكرم ( ص ) معراج داشت و با خدا حرف مىزد شما هم مكالمه با خدا داشته باشيد . روزه ماه مبارك رمضان به شما ايمان قلبى مىدهد . نماز شب به شما نورانيّت مىدهد . از اينها مهمتر ، به واسطه خدمت به خلق خدا . انسان ممكن است دلى به دست بياورد كه راه پنجاه ساله را در مدّت كوتاهى بپيمايد . در اين ماه مبارك رمضان هر كسى به اندازه وسعش بايد به فقرا كمك كند . و اين شعار اسلامى را در ماه مبارك رمضان و هميشه در نظر داشته باشيم :\r\n( لِيُنْفِقْ ذُو سَعَة مِنْ سَعَتِه وَ مَنْ قُدِرَ عَلَيْهِ رِزْقُهُ فَلْيُنْفِقْ مِمّا اتاهُ اللهُ لا يُكَلِّفُ اللهُ نَفْساً الْا ما اتاها ) « 1 » يعنى هر كسى به اندازه وسعش بايد به فقرا و ضعفاء و بيچاره‌ها كمك كند ؛ و خلأ فقر فردى و اجتماعى را پر كند . آنكه مىتواند ، زياد كمك كند . آنكه نمىتواند كمتر . اين آيه‌اى كه خواندم ، امر است . ما از اين امر نبايد بگذريم . ما نبايد بگوئيم مستحب است . روايات زيادى هم وارد شده كه بايد همه و همه به فكر يكديگر باشند . « مَنْ اصْبَحَ لا يَهْتَمُّ بِأمُورِ الْمُسْلِمينَ فَلَيْسَ بِمُسْلِمٍ » « 2 » همه شما شنيديد . اما حيف كه\r\n\r\n\r\n","description":"","footnote":"\r\n( 1 ) . سوره ى طلاق ، آيه ى 7 .\r\n( 2 ) . اصول كافى ، جلد 3 ، صفحه ى 251 .\r\n","page_name":" 85 ","page_number":85},
  {"content":"\r\n\r\nهمه ما به آن عمل نمىكنيم . نگو ندارم . مىتوانى به جاى ده لقمه نُه لقمه و حتّى يك لقمه كمك كنى . مىتوانى براى جهازيّه هزار تومان يا كمتر بدهى . اگر دولت مىتواند بايد خلأ اجتماعى و فردى را پر كند ؛ و اگر نتوانست همه مردم .\r\nخلاصه ، اگر ايمان عاطفى مىخواهى ، اگر نورانيّت دل مىخواهى ، تا ميتوانى به خلق خدا خدمت كن . لذا عُرفا و علماى علم اخلاق اگر روزى نمىتوانستند به كسى كمك كنند ، آن روز خيلى غُصّه داشتند و مىگفتند امروز خذلان براى ما جلو آمد . براى اينكه نتوانستيم به كسى كمك كنيم . حتّى اگر نمىتوانستند به انسانها كمك كنند ، به حيوانها كمك مىكردند . وقتى كه\r\nبرف بيايد ، اين پرنده‌ها دانه مىخواهند . چه كسى بايد به اينها دانه بدهد جز آدمهاى متوجّه ؟ لذا مىرفتند روى برف دانه مىپاشيدند . وقتى كه مىديدند وضع مشكل است ، خود نمىخوردند به ديگرى مىدادند .\r\nدر روايات مىخوانيم كه اميرالمؤمنين ( ع ) يك مقدار پول براى خرج روزانه‌اش قرض كرده بود . در راه مقداد را ديد . فرمود : مقداد ! چرا متحيرى ؟ گفت : ديروز تا حالا نتوانسته‌ام براى زن و بچّه‌ام غذا تهيه كنم . اميرالمؤمنين ( ع ) فرمود : معلوم است كه پول براى تو لازم‌تر از من است . براى اينكه من امروز نتوانستم غذا تهيّه كنم . اين پول مال تو . نگوئيد على بود . ايشان سرمشق است براى شيعه ، براى دنياى بشريّت ؛ دنياى بشريّت بايد به على ( ع ) افتخار كند . اما حيف كه شيعيان\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nهم از او پيروى نمىكنند .\r\nقرآن براى نورانيّت دل روى تقوى پافشارى دارد و آن را از همه اينها مهمتر مىداند :\r\n( انْ تَتَّقُوا اللهَ يَجْعَلْ لَكُمْ فُرْقاناً ) « 1 » ( يا ايُّهَا الَّذينَ امَنُوا اتَّقُوا اللهَ و امِنُوا بِرَسُولِهِ يُؤْتِكُمْ كِفْلَيْنِ مِنْ رَحْمَتِه وَ يَجْعَلْ لَكُمْ نُوراً تَمْشُونَ بِه ) « 2 » ( وَ مَنْ لَمْ يَجْعَلِ اللهُ لَهُ نُوراً فَما لَهُ مِنْ نُورٍ ) « 3 » قرآن مىفرمايد : اين ايمان را بايد خدا بدهد . نور را خدا بايد بدهد . ايمان قلبى مال خداست . مقدّماتش مال ماست . اما نور را خدا بايد در دل بتاباند . بعد در آن دو آيه‌اى كه خواندم مىفرمايد : نور را در دل متّقى قرار مىدهد . متّقى كيست ؟ آن خانمى كه حجاب دارد و حجاب\r\nخوب دارد . آن خانمى كه اگر كسى به او تنه بزند تا موقع افطار ناراحت است ؛ با اينكه خودش تقصير نداشت ، از اين گناه توبه مىكند . اينها مصداق\r\n\r\n\r\n","description":"","footnote":"\r\n( 1 ) . سوره ى انفال ، آيه ى 29 . ترجمه : « اگر تقوى پيشه كنيد خداوند به شما « فُرقان » ( يعنى قدرت تميز حق از باطل ) عنايت مىكند » .\r\n( 2 ) . سوره ى حديد ، آيه ى 28 . ترجمه : « اى كسانى كه ايمان آورديد ! تقوى پيشه كنيد و به رسول خدا ايمان بياوريد تا خدا از رحمت خود دو چندان عطا كند و براى شما نورى قرار دهد كه ( در پرتو اين نور و يقين ) راه ( مستقيم الهى ) را در پيش گيريد ( و هرگز منحرف نشويد ) » .\r\n( 3 ) . سوره ى نور ، آيه ى 40 . ترجمه : « آنكس كه خدا در ( قلب ) او نور نتاباند ( از منبع ديگرى ) نور نمىتواند كسب كند » .\r\n","page_name":" 87 ","page_number":87},
  {"content":"\r\n\r\nآدمهاى متقى هستند .\r\n\r\n- گذشت همسر حاكم\r\nزنى مسلمان ، همسر حاكم مازندران بود . سالى برنج مازندران از بين رفته بود و مردم نمىتوانستند ماليات بدهند . ( ماليات معينى براى هر استانى وضع شده بود كه بايد حاكم آن استان به حكومت مركزى مىداد ) . حاكم ، اين موضوع را با خانمش در ميان گذاشت و گفت : امسال چه بايد كرد ؟ من هم ندارم كه ماليات بدهم . به زور هم نمىشود از اينها گرفت زيرا گناه است . اين خانم گفت من يك پيراهن مُرصّع دارم كه از پدرم به ارث رسيده است . آن را به عنوان ماليات بفرست . حاكم مازندران آن را فرستاد . اين پيراهن ، كه با دانه‌هاى جواهر آراسته شده بود ، در جلسه مركز ، و بخصوص در چشم پادشاه آن زمان ، جلوه كرد . اما پادشاه از بس از كار حاكم و گذشت و فداكارى همسرش خوشش آمده بود ، پيراهن را دوباره برگرداند و گفت كه من امسال ماليات مازندران را بخشيدم . هم حاكم و هم مازندرانيها همه و همه خوشحال شدند . اما زن حاكم گفت من اين پيراهن را ديگر نمىپوشم ؛ براى اينكه چشم نامحرم به آن خورده است .\r\nخانم ! نمىگويم چنين باش . اما در اين ايّام عيد مواظب باش لباس نوى تو را جوان عزب نبيند ! مىگويم مواظب باش صورت تو را نبينند . اگر ايمان قلبى مىخواهى مىگويم جوان ! تا مىتوانى نگاه به نامحرم\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nنكن ؛ چشم چرانى نكن ؛ در آن مراكزى كه زن و مرد هستند ، نظير بازار و خيابانها ، كمتر برو ؛ و بالاخره اگر ايمان عاطفى مىخواهى تقاضا دارم از پى گناه نباش .\r\nانْ تَتَّقُوا اللهَ يَجْعَلْ لَكُمْ فُرْقاناً اين آيه مىفرمايد : علاوه بر اينكه يقين پيدا مىكنى ، به مقام « عين اليقين » و به مقام « حقّ اليقين » ، كه علماى علم اخلاق مىگويند ، به مقام « فُرقان » مىرسى . تو گناه نكن ببين به كجا خواهى رسيد .\r\n طيران مرغ ديدى . توز پاى بند شهوت * به در آى ، تا ببينى طيران آدميت \r\n\r\n","description":"","footnote":"","page_name":" 89 ","page_number":89},
  {"content":"\r\n . \r\n","description":"","footnote":"","page_name":" 90 ","page_number":90},
  {"content":"\r\n\r\n\r\nجلسه ششم رذيله « جهل » ( 1 )\r\nاقسام جهل\r\n1 - جهل بسيط\r\n- ضرورت آشنايى با مسائل دينى\r\n- برترى اهل علم بر ديگران\r\n2 - جهل ترديد\r\n- ثبات قدم در ايمان\r\n\r\n","description":"","footnote":"","page_name":" 91 ","page_number":91},
  {"content":"\r\n . \r\n","description":"","footnote":"","page_name":" 92 ","page_number":92},
  {"content":"\r\n\r\n\r\nرذيله « جهل » ( 1 )\r\nيكى از رذائل اخلاقى ، كه ضدّ يقين است ، جهل و تخيّل و وسوسه مىباشد . درباره فضيلت يقين مقدارى صحبت شد و فهميديم كه يقين براى انسان يك فضيلت بزرگ است . همان مقدار كه يقين فضيلت بزرگى محسوب مىشود ، ضدّ آن يعنى جهل و تخيّل و وسوسه ، رذيله بزرگى به حساب مىآيد . در پستى جهل همين مقدار بس كه به هر كسى بگويند جاهل ، ناراحت مىشود .\r\n\r\nاقسام جهل\r\nجهل منقسم مىشود به سه قسم :\r\n\r\n1 - جهل بسيط :\r\nيكى جهل بسيط و معناى جهل بسيط اين است كه نمىداند . مثلًا\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nبيسواد است . خواندن و نوشتن را نمىداند . يا كسى است با سواد ، اما احكام دينش را نمىداند . به اين مىگويند جهل بسيط . و اين جهل براى مسلمان نقص بزرگى است . كسى سواد خواندن و نوشتن را نداشته باشد ، يعنى معلومات عمومى نداشته باشد . انصافاً براى مرد نقص است ، براى زن هم نقص است .\r\n\r\n- ضرورت آشنايى با مسائل دينى\r\nيك مسلمان لااقل بايد معلومات عمومى يعنى خواندن و نوشتن را بداند . چنانچه يك نفر مسلمان بايد معلومات عمومى دينى خود را بداند . يعنى آن مسائلى كه احتياج به آن دارد بايد آن مسائل را بداند . يك مرد ، يك زن بايد آشنائى كامل به رساله عمليّه داشته باشد . يك مرد يا يك زن بايد آشنائى كامل به قرآن داشته باشد . قرآن را خوب بتواند بخواند . بايد آشنائى كامل با مسائل كارش داشته باشد . اگر ادارى است مسائل مربوط به اداره‌اش را بداند . اگر كاسب است مسائل مربوط به كسبش را بداند . يك مرد اگر مىخواهد ازدواج كند بايد بداند از نظر اسلام چطور در خانه رفتار كند . يك زن بايد بداند اسلام درباره خانه‌دارى ، درباره شوهردارى ، درباره بچّه‌دارى چه گفته است . يك نفر مسلمان بايد آشنائى با اخلاق اسلام و با معارف\r\nاسلام داشته باشد . يك نفر مسلمان بايد به فراخور حالش اصول دين را با استدلال بداند . به فراخور حالش بايد دليلى براى توحيد ، براى اصل اثبات وجود خدا ،\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nبراى معاد ، براى نبوت و امامت داشته باشد . اين وظيفه يك مسلمان است . اگر يك مسلمان معلومات عمومى دينى نداشته باشد ، نقص خيلى بزرگى در وجود اوست و از روايات بر مىآيد كه ترك واجب كرده است . اين روايت نبوى را همه شنيده‌ايد كه :\r\n« طَلَبُ الْعِلْمِ فَريضَة عَليكُلِّ مُسْلِمٍ » « 1 »\r\nمسلمان بايد در مقام تعلّم باشد ، آن هم ، به قول پيغمبر اكرم ( ص ) ، زگهواره تا گور . جمله\r\n« اطْلُبُوا الْعِلْمَ مِنَ الْمَهْدِ الَياللَّحْدِ »\r\nاگر تأكيد باشد ، معنايش اين است كه هر انسانى ، اعمّ از بچّه و جوان و پير ، زن و مرد ، بايد هميشه علم بياموزد ، بايد هميشه سر و كارش با علم ، با تعليم و تعلّم باشد .\r\nو اگر تأكيد نباشد ، نكته ديگرى از آن استفاده مىشود كه شايد هم منظور ، همين معنى دوم باشد ، و آن اين كه كودك وقتى كه به دنيا مىآيد ، غريزه علم‌يابى او زنده ، و بلكه مثل غريزه خوردن و آشاميدن او بالفعل است ؛ و چنانچه مىتواند چيز بخورد ؛ مىتواند چيز بياشامد . غريزه علم‌يابى و علم‌جوئى او هم بالفعل است . شايد اينكه مستحب است در گوش راست او اذان و در گوش چپ او اقامه بگويند ، دليل بر همين باشد كه اين توجّه به علم‌يابى و علم‌جويى دارد و اسلام مىخواهد در گوش اين بچّه « اشهد ان لا إله الا الله » و « اشهد ان محمداً رسول الله »\r\n\r\n\r\n","description":"","footnote":"\r\n( 1 ) . اصول كافى ، جلد 1 ، صفحه ى 54 .\r\n","page_name":" 95 ","page_number":95},
  {"content":"\r\n\r\nبلند شود ؛ تا پوست و گوشت و استخوان او با اين كلمات روئيده شود . شايد اين روايتى كه مىفرمايد : اگر بچه كوچك در اطاق بيدار باشد ، زن و مرد با هم همبستر نشوند ، و اگر شدند و اين بچّه بد درآمد ، پدر و مادر خود را ملامت كنند ، دليلى باشد كه غريزه علم‌يابى و علم‌جويى بچّه ، از همان روز اول بالفعل است ، علم جو است ؛ و بالاخره اگر هم آن وقت علم‌ياب و علم‌جو نباشد ، طولى نمىكشد كه اين بچّه علم‌ياب و علم‌جو مىشود . بچه كوچك زبان باز\r\nنكرده از مادرش سؤالها مىكند . از پدرش سؤالها و جستجوها دارد . همين دليل بر علم‌يابى و علم‌جوئى اوست . لذا ، بعيد نيست اين جمله پيغمبر اكرم ( ص ) را حمل بر اين حقيقت كنيم نه تأكيد ؛ و بگوييم كه سخن پيغمبر اكرم ( ص ) كه مىفرمايد « زگهواره تا گور دانش بجوى » شعار اسلام است . «\r\nطَلَبُ الْعِلْمِ فَريضَة عَليكُلِّ مُسْلِمٍ\r\n» شعار اسلام است ؛ و بالاخره شعار اسلام و قرآن :\r\n( يَرْفَعِ اللهُ الَّذينَ امَنُوا مِنْكُمْ و الَّذينَ اوتُوا الْعِلْمَ دَرَجاتٍ ) « 1 » آن خرافاتى كه در جاهليّت بود و به او مىنازيدند ، همه و همه زير پاى من هستند . يعنى مُلغى شدند . اما همين پيغمبر و قرآنش مىفرمايد\r\n\r\n\r\n","description":"","footnote":"\r\n( 1 ) . سوره ى مجادله ، آيه ى 11 . ترجمه : « خدا آنانى را كه از شما ايمان آوردند بالا مىبرد و به آنان كه دانش داده شد ، درجاتى عطا مىكند » .\r\n","page_name":" 96 ","page_number":96},
  {"content":"\r\n\r\nدو امتياز مُلغى نيست ، يكى امتياز تقوى و يكى امتياز علم .\r\n\r\n- برترى اهل علم بر ديگران\r\nاين آيه‌اى كه خوانده شد ، مىفرمايد : بين جاهل و عالم فرقهاست . نه فقط يك درجه بلكه درجاتى بين عالم و جاهل فرق است . بين كسى كه سواد خواندن و نوشتن نداشته باشد ، تا كسى كه سواد خواندن و نوشتن داشته باشد ، از نظر اين آيه بسيار فرق است . بين آدمى كه مسائل دينش را بداند و كسى كه مسائل دينش را نداند ، از نظر قرآن ، بسيار فرقها و امتيازها است .\r\nهشام ابن حكم جوانى بود كه هنوز مو در صورت اوروييده نشده بود . ايشان به جلسه امام صادق ( ع ) كه از پيرمردها و اشرافها ، از بنىهاشم و قريش ، پر بود ، وارد شد . آن حضرت بلند شدند ايستادند و هشام را پهلوى خودشان نشاندند . اين كار بر اهل مجلس گران آمد . امام صادق ( ع ) فرمودند : « هذا ناصِرُنا بِقَلْبِه وَ لِسانِه وَ يَدِه » « 1 » يعنى : اين جوان با قلبش ، با زبانش و با دستش ما را يارى مىكند ؛ اين مبلّغ اسلام است ؛ اين علم دارد . بعد امام صادق ( ع ) آيه « يرفع الله » را خواندند . آن علمائى كه با ايمان هستند ، آن افرادى كه ايمان با علم دارند ، بر ديگران برترند ، خيلى هم برترند . يعنى امام ( ع ) فرمودند ولو اين جوان است ، اما به\r\n\r\n\r\n","description":"","footnote":"\r\n( 1 ) . سفينة البحار ، جلد 2 ، صفحه ى 719 .\r\n","page_name":" 97 ","page_number":97},
  {"content":"\r\n\r\nخاطر علمش بر شما برتر است . اين شعار اسلام است . وقتى شعار اسلام اين باشد ، ندانستن مسائل دين براى يك خانم مسلمان نقص است . اگر يك آقا نتواند قرآن بخواند ، اين كار براى او نقص و عيب محسوب مىشود . نداشتن سواد خواندن و نوشتن هم همينطور . لذا من يك تقاضا دارم از شما و آن تقاضا اين است كه همه و همه معلومات عمومى را ياد بگيريد . و همه معلومات عمومى دينى را ياد بگيريد تا در اسلام يك نفر عالم محسوب بشويد . اگر كسى به رساله عمليّه تسلّط داشته باشد ، بر قرآن شريف تسلّط داشته باشد ، با روايات اهل بيت ، معارف اسلامى ، اصول دين و اخلاق ، آشنايى كامل داشته باشد ، به اين مىگوئيم عالم به دين . و اين علاوه بر اينكه از نظر اسلام واجب است ، يك امتياز ، بلكه امتيازهائى براى يك مسلمان به حساب مىآيد .\r\nدانستن معلومات دينى ، همه‌اش مهم است . اما سروكار داشتن با قرآن مهمتر از همه چيز است و متأسفانه جوانهاى ما سروكار با قرآن ندارند . بسيارى از جوانها پيدا مىشوند كه اينها مدارك ديپلم و ليسانس را دارند ، اما نمىتوانند قرآن بخوانند اين ننگ و نقص است . اگر دختر خانمى مدرك ديپلم داشته باشد ، عاشق سواد و علم باشد و بخواهد علاوه بر ديپلم ادامه هم بدهد اما نتواند قرآن بخواند ، علم اين دختر خانم از نظر اسلام نقص دارد و نقصش هم بزرگ است .\r\nقرآن مىفرمايد :\r\n( وَ مَنْ اعْرَضَ عَنْ ذِكْريفَانَّ لَهُ مَعيشَة ضَنْكاً وَ نَحْشُرُهُ\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nيَوْمَ الْقِيمَة اعْمى ) « 1 » اگر كسى اعراض كند از ذكر من - اين « ذكر من » مصاديق دارد . يك مصداقش قرآن است - يعنى آن مردمى كه پشت پا بزنند به قرآن ، آن مردمى كه نتوانند قرآن را روان بخوانند ،\r\nآن مردمى كه به قرآن عمل نكنند ، يك مصداقش هستند و يك مصداق ديگرش ، از نظر امام صادق ( ع ) ، افرادى هستند كه نماز نمىخوانند يا بد نماز مىخوانند .\r\nقرآن مىفرمايد : افرادى كه سروكار با قرآن ندارند ، دو مصبيت دارند ؛ يكى در دنيا زندگى ناخوشى دارند . يعنى هميشه با درد چكنم چكنم مىسوزند . جوان است اما يك قفل غم روى دل اوست . ازدواج مىكند اما قفل غم روى دل اوست . پير مىشود ، غم روى غم ؛ و بالاخره مىميرد در غم و اندوه . دنيايش كه ناآباد است .\r\nقرآن شريف درباره منافقين مىفرمايد :\r\n( لا يَزالُ بُنْيانُهُمُ الَّذيبَنَوْا ريبَة فيقُلُوبِهِمْ الّا انْ تَقَطَّعَ قُلُوبُهُمْ وَ اللهُ عَليمٌ حَكيمٌ ) « 2 » يعنى شك و شبهه در دلشان به اندازه‌اى قوى شده كه دل آنها را پاره پاره مىكند . دائماً در شكّ و شبهه است تا بميرد . در هيچ چيز نمىتواند تصميم بگيرد . راجع به دينش هم باز همين است . گاهى شكّ است ،\r\n\r\n\r\n","description":"","footnote":"\r\n( 1 ) . سوره ى طه ، آيه ى 124 . ترجمه : « هر كس از ياد من روى گرداند ، همانا براى او زندگانى سختى است و روز قيامت ، كور محشورش مىكنيم » .\r\n( 2 ) . سوره ى توبه ، آيه ى 11 .\r\n","page_name":" 99 ","page_number":99},
  {"content":"\r\n\r\nگاهى شبهه ، گاهى به حال عادى ، گاهى در خدا هم شكّ مىكند ؛ در قرآن و پيغمبر ( ص ) گاهى شكّ مىكند . راجع به منبر و محراب گاهى شكّ مىكند . يك روز انقلابى است ؛ يك روز ضدّ انقلاب . وقتى كه نعمت اين انقلاب را ببيند استقبال مىكند . وقتى هم فتنه‌اى يا يك بلايى ، يك كار زشتى از يك انقلابى نما ببيند ، همان وقت از انقلاب بر مىگردد . اين حالت شكّ و ترديد است . به قول قرآن شريف مىفرمايد ، يك روز مسلمان و يك روز كافر :\r\n( انَّ الَّذينَ امَنُوا ثُمَّ كَفَرُوا ثُمَّ امَنُوا ثُمَّ كَفَرُوا ثُمَّ ازْدادُوا كُفْراً ) « 1 » بد وضعى است براى او . اين آدم اگر مبتلا به رفيق بد بشود ايمانش را از دست مىدهد ؛ و اگر هم خدا به او ترحّم بكند و بتواند ايمانش را تا دم مرگ نگهدارد ، نمىتواند با ايمان صادق از دنيا برود . كسى كه ايمان در دل او رسوخ نكرده باشد ، بسيار مشكل است كه بتواند ايمانش را در قبر ببرد . كارى است بسيار مشكل . مخصوصاً اگر صفت رذيله « حبّ دنيا » بر او حاكم باشد .\r\nدم مرگ ، عزرائيل - ملك مقرّب خدا - مىآيد . دم مرگ ، همه و همه اميرالمؤمنين ( ع ) را مىبينند . كافر باشد ، منافق باشد ، شيعه باشد يا غير شيعه .\r\n\r\n\r\n","description":"","footnote":"\r\n( 1 ) . سوره ى نساء ، آيه ى 137 . ترجمه : « آنان كه نخست ايمان آوردند و سپس كافر شدند باز گرويده و دگر بار كفر ورزيدند . سپس بر كفر خود افزودند . . . » .\r\n","page_name":" 100 ","page_number":100},
  {"content":"\r\n\r\nيا حارِ هَمْدانَ مَنْ يَمُتْ يَرَني مِنْ مُؤْمِنٍ اوْ مُنافِقٍ قُبُلًا « 1 »\r\nحضرت اميرالمؤمنين ( ع ) به حارث هَمدانى فرمودند : حارث ! دم مرگ همه مرا مىبينند . با اجازه اميرالمؤمنين ( ع ) بايد قبض روح بشويم . اگر ايمانش مستقرّ نباشد ، كامل نباشد ، يقين نداشته باشد ، و اگر ايمان او عاريه‌اى باشد ، آن وقت شيطان خيلى كار مىكند : يك طرف شيطان ، يك طرف حبّ به دنيا . چنگالهاى دل او به اين دنيا بند شده است . يك معنى اين كه روح او به سختى قبض مىشود ، همين است . در روايات مىخوانيم كه جان بعضىها مثل رگى كه از بدن بيرون كشيده شود ، گرفته مىشود . يعنى مىخواهد نرود ولى او را به زور مىبرند . به زور جان او را از بدنش بيرون مىكشند . وقتى كه اميرالمؤمنين ( ع ) اجازه دهد و ملك مقرّب پروردگار عالم ، بخواهد جان او را بيرون بكشد ، او دلش نمىخواهد . جان مىدهد در حالى كه دشمن عزرائيل است . العياذ بالله دشمن اميرالمؤمنين ( ع ) است . دشمن خداست . با اين حال از دنيا مىرود . نه تنها ايمان ندارد بلكه مىرود در حالى كه بُغض خدا و اميرالمؤمنين ( ع ) و عزرائيل در دل اوست . در حالى كه بُغض ملائكه‌اى كه اطراف اويند ، در دل اوست . من از همه ، مخصوصاً از جوانها ، تقاضا دارم اين دعا را زياد بخوانند : « اللّهُمَّ اجْعَلْ عاقِبَة امْرِنا خَيْراً » يعنى خدايا عاقب ما را بخير كن . نكند هفتاد سال يا\r\n\r\n\r\n","description":"","footnote":"\r\n( 1 ) . سفينة البحار ، جلد 1 ، صفحه ى 238 .\r\n","page_name":" 101 ","page_number":101},
  {"content":"\r\n\r\nهشتاد سال يا على يا على بگوييم ، اما دم مرگ به خاطر جهل ما يا دم مرگ به خاطر شكّ و ترديد ما با بغض آن حضرت از دنيا برويم .\r\n\r\n2 - جهل ترديد\r\nاما قسم دوم ، حالِ ترديد است . آيا انقلاب درست است يا نه ؟ آيا روحانيّت درست مىگويد يا نه ؟ آيا اسلام درست است يا نه ؟ آيا شيعه درست است يا نه ؟ آيا اصلًا خدا هست يا نه ؟ اين حال شكّ و ترديد است ، همين طور كه حال شكّ و ترديد دنياى انسان را از بين مىبرد . دين انسان را از بين مىبرد . مانند خارى در روح ، انسان را اذيّت مىكند . اگر يك خارى به طور دائم\r\nدر چشم شما باشد ، چقدر شما را اذيّت مىكند ؟ حال شكّ و ترديد براى روح انسان چنين است . يك كارى بكنيد كه حال شكّ و ترديد نداشته باشيد ؛ مخصوصاً راجع به دين و راجع به اعتقاد . اعتقاد شما بايد پابرجا باشد . اعتقاد به هر چيز . اگر انقلابى هستى ، راستى انقلابى باش . اينكه چه كرد و چه شد ، امسال چه شد ، سال گذشته چى . اينها نتواند تو را تكان بدهد . دو روايت از امام صادق ( ع ) راجع به مؤمن مىخوانم :\r\n\r\n- ثبات قدم در ايمان\r\nروايت اول : « الْمُؤْمِنُ كَالْجَبَلِ الرّاسِخِ لا تُحَرِّكُهُ الْعَواصِفُ » يعنى مؤمن مثل كوه است . هيچ بادى و طوفانى نمىتواند او را تكان بدهد . هرچه\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nباران و برف بيايد ، هر چه طوفان شديد باشد ، كوه از جاى خود تكان نمىخورد . مؤمن ، شكّاك نيست . مؤمن از نظر اعتقاد مثل كوه ، پابرجا است . هيچ حادثه‌اى ، هيچ مصيبتى ، او را حركت نمىدهد . « لا تُحَرِّكُهُ الْعَواصِفُ » .\r\nروايت دوم : « الْمُؤْمِنُ كالسُّنْبُلَة » يعنى مؤمن مثل شاخه گندم است . شاخه گندم ، قابل انطعاف است ؛ ولى باد ، هر چه تند باشد ، نمىتواند گندم را از ريشه درآورد . يعنى در حالى كه مثل شاخه گندم ، انعطاف‌پذير هستيد ، مثل كوه ، پابرجا باشيد . جوانها ! در عقيده مثل كوه باشيد . آن را با استدلال بپذيريد و روى آن پا برجا باشيد . امروز اين ، فردا آن ، كار غلطى است . بعضىها را مىبينم كه امروز مريد يكى و فردا دشمن او و مريد ديگرى مىشوند . اين اصلًا ارادتش از اول غلط است . معمولًا آدمهاى جاهل اينطورند . يك سخنرانى عالى او را مىگيرد ، مريد مىشود . اما اگر يك حرفش به او بربخورد ، فوراً دشمن مىشود .\r\nدر خانه بعضى خانمها اينطورند . شوهر يكسال ، دوسال ، ده سال ، به اين خانم خوبى مىكند ، اما يك روز عصبانى مىشود ، يك حرف نامربوط مىزند ، همين يك حرف آن خوبيهاى ده سال را از بين مىبرد . اين معلم است از اول محبّت نداشته . يا اينكه خانمى شبانه روز براى شوهرش زحمت مىكشد ، اما يك وقتى يك كار بى جا مىكند ، مثلًا چايى را دير دم كرده يا غذا شور شده تمام آن محبّت‌هاى گذشته از بين مىرود . اين معلوم است از اول مثل كوه نيست كه پابرجا باشد .\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nتقاضا دارم اگر محبّت داريد مثل كوه باشيد . در عقيده مثل كوه باشيد ؛ و بالاخره اراده قوى داشته باشيد تا به واسطه اراده قوى ، بتوانيد در كارهايتان تصميم‌گيرى بكنيد . عقيده عالى داشته باشيد تا به واسطه عقيده عالى ، مثل كوه باشيد و هيچ چيزى نتواند شما را حركت بدهد . تا انشاء الله دم مرگ ، از شيطان و تمام دنيا پشت به پشت هم بدهند . نتوانند شما را حركت بدهند .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\n\r\nجلسه هفتم رذيله « جهل » ( 2 )\r\n3 - جهل مركّب\r\n- روايتى از امام صادق ( ع )\r\n\r\n","description":"","footnote":"","page_name":" 105 ","page_number":105},
  {"content":"\r\n . \r\n","description":"","footnote":"","page_name":" 106 ","page_number":106},
  {"content":"\r\n\r\n\r\nرذيله « جهل » ( 2 )\r\n\r\n3 - جهل مركّب\r\nقسم سوم از جهل ، از قسم اول و دوم خيلى بدتر است ؛ و آن « جهل مركّب » است . اين جهل دو تا معنى دارد ، به عبارت ديگر دو قسم است ، يك قسمت اينكه شاعر مىگويد :\r\nآنكس كه نداند و نداند كه نداند در جهل مركّب ابد الدّهر بماند\r\nيعنى جاهل است اما نمىداند كه جاهل است . اين قسم سابقاً صحبت شد و اين ، جهل مركّبِ اصطلاحى نيست . - گرچه عدّه‌اى اين را نيز جهل مركّب مىدانند - لكن اين غفلت است . اين شاعر اشتباه كرده است . معناى غفلت همين است . نمىداند كه نمىداند . گاهى غفلت آن است كه مىداند و از دانسته خود غفلت دارد . كه همين شاعر مىگويد :\r\nآنكس كه بداند و نداند كه بداند بيدارش نماييد كه بس خفته نماند\r\nعلاج‌خوبى هم آقاى شاعر در مصرع دوم آورده است . آدمى گاهى نمىداند و غفلت از جهلش دارد . گاهى مىداند و غفلت از علمش دارد .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nبالاخره هر دو غفلت است . غفلت ، ضدّ تفكّر و ضدّ توجّه مىباشد و درباره آن صحبت شد .\r\nقسم دوم كه خيلى خطرناك است و فلاسفه و علماى علم اخلاق ، به آن « جهل مركّب » اطلاق مىكنند ، اين است : نمىداند ، اما خيال مىكند كه مىداند . عالم نيست ، اما خيال مىكند كه عالِم است . مقدّس نيست ، خيال مىكند كه مقدّس است . جهنّمى به تمام معنى است ، اما خيال مىكند كه بهشتى است . آدم بد تركيبى است ، اما خيال مىكند زيباست . در خانه آدم بداخلاقى است ، اما اگر به او بگويند بداخلاق هستى بدش مىآيد و مىگويد نه ، من در خانه بسيار خوش اخلاقم ؛ و بالاخره سروكارى با خدا و پيغمبر ( ص ) ندارد اما تخيّل مىكند اول مؤمن در ميان مردم است . اين وضع خطرناكى است . به اندازه‌اى هم خطرناك است كه قرآن مىفرمايد : اگر اين رذيله در دل رسوخ كند ، و با همين صفت در صف محشر وارد شود ، با پروردگار عالم ستيزه‌گرى مىكند . يعنى آنجا هم جهل مركّبش كار مىكند . وقتى كه پرونده سياهش را به دستش دادند ، منكر مىشود . در مقابل خدا قسم مىخورد و مىگويد : خدا ! من آدم خوبى هستم ؛ بهشتى هستم ؛ و بى جا مىخواهى مرا به جهنم ببرى !\r\nقرآن درباره اين گونه انسانها مىفرمايد :\r\n( يَومَ يَبْعَثُهُمُ اللهُ جَميعاً فَيَحْلِفُونَ لَهُ كَما يَحْلِفُونَ لَكُمْ\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nوَ يَحْسَبوُنَ انَّهُمْ عَليشَىءٍ الا انَّهُمْ هُمُ الْكاذِبُونَ ) « 1 » مىفرمايد : روز قيامت كه مىشود ، افرادى كه جهل مركّب دارند قسم مىخورند و در مقابل خدا خودشان را بهشتى مىدانند ؛ همينطور كه در دنيا خودشان را بهشتى و آدم خوب مىدانستند و به مردم مىگفتند كه ما خوبيم و قسم دروغ مىخوردند ، در مقابل خدا هم قسم مىخورند كه خوبيم . قرآن مىفرمايد عجب افراد دروغگوئى هستند ! كارشان به جائى رسيده كه در روز قيامت هم خلاف واقع مىگويند !\r\nدر ميان باسوادها و بيسوادها ، روشنفكرها و غير روشنفكرها ، خانمها و آقايان ، اين رذيله خيلى فراوان ديده مىشود ؛ و قرآن مىفرمايد خطرناك است . خطرش به اندازه‌اى است كه در روز قيامت در مقابل خدا قَد عَلَم مىكند . مىگويد : خدا ! تو اشتباه مىكنى و ملائكه‌ات اشتباه كردند كه اين پرونده را براى من تهيّه كردند . من بهشتى هستم و تو بى جا مىخواهى مرا به جهنم ببرى ! قسم هم مىخورد و مىگويد : خدايا ! بحقّ خودت قسم اشتباه مىكنى ؛ من آدم خوبى هستم .\r\nاگر براى جهل مركّب جز اين آيه شريفه نبود ، بس بود براى اينكه ما مواظب باشيم كه يك دفعه اين صفت رذيله « جهل مركّب » را نداشته\r\n\r\n\r\n","description":"","footnote":"\r\n( 1 ) . سوره ى مجادله ، آيه ى 18 . ترجمه : « روزى كه خدا همه ى آنان را مبعوث كند براى او هم قسم مىخورند همانطور كه براى شما قسم مىخوردند و مىپندارند كه خيرى دارند . آگاه باش كه آنها دروغگويند » .\r\n","page_name":" 109 ","page_number":109},
  {"content":"\r\n\r\nباشيم ، قرآن شريف اين افراد را بدترين و پست‌ترين افراد مىداند و مىفرمايد : ورشكسته‌ترين افراد در روز قيامت همين افرادند . آن هم با يك تأكيد خاصّى مىفرمايد :\r\n ( قُلْ هَلْ نُنَبِّئُكُمْ بِالْاخْسَرينَ اعْمالًا - الَّذينَ ضَلَّ سَعْيُهُمْ فِيالْحَيوة الدُّنْيا وَ هُمْ يَحْسَبُونَ انَّهُمْ يُحْسِنُونَ صُنْعاً )  « 1 » مىفرمايد : مىخواهيد خبرتان كنم از ورشكسته‌ترين ، شقىترين و بدبخت‌ترين افراد ؟ آنها كسانى هستند كه كار بد مىكنند و خيال مىكنند كه كار خوب مىكنند . آن كسانى كه جاهلند اما خيال مىكنند عالمند .\r\nمسجد نمىرود ؛ پاى منبر نمىرود ؛ به او گفته مىشود سروكار با منبر و محراب داشته باش ؛ مىگويد من از اين آخوندها بيشتر بلدم . در خانه يك زن بسيار بداخلاق است . نه شوهردارى مىكند و نه بچّه‌دارى و نه خانه‌دارى . اما وقتى به او مىگويند خانم ! تو بَدى . مىگويد اشتباه مىكنيد ؛ من بسيار خوبم ! حتى اگر پدر و مادرش هم او را نصيحت كنند حرف آنها را هم نمىشنود و همان جهل مركّبش را مىخواهد بر همه تحميل كند . در خانه و در ميان مردم آدم رذلى است ، اما خودش را يك آدم حسابى مىداند ؛ و بالاخره جهنّمى است ولى تخيّل مىكند بهشتى است .\r\n\r\n\r\n","description":"","footnote":"\r\n( 1 ) . سوره ى كهف ، آيات 103 و 104 .\r\n","page_name":" 110 ","page_number":110},
  {"content":"\r\n\r\n\r\n- روايتى از امام صادق ( ع )\r\nروايتى از امام صادق ( ع ) براى شما مىخوانم تا جهل مركب كمى براى شما روشن شود ؛ و نيز معلوم شود كه انسان را به چه بدبختى مىرساند . آن حضرت مىفرمايد : فردى در ميان مردم شهرت داشت . او را مستجاب الدّعوه مىدانستند . به اندازه‌اى شهرت داشت كه من مىخواستم با او تماس داشته باشم . ( معلوم مىشود با اهل بيت ( ع ) سر و كار نداشته است ؛ و معلوم است كسى كه سر و كار با امام صادق ( ع ) نداشته باشد ، چه بدبختيها گريبانگيرش مىشود ) . امام صادق ( ع ) مىفرمايد روزى در كوچه ديدم جمعيّت اطراف كسى را گرفته‌اند . آن كه همراه من بود گفت : يابن رسول الله ! اين همان است كه شما مىخواستيد او را ببينيد . رفتم جلو و او تا چشمش به من افتاد ، مردم را رها كرد و رفت . منهم دنبالش راه افتادم تا در جاى خلوتى با او صحبت كنم و ببينم چه دارد . ديدم آن مرد به مغازه نانوايى رفت و دو عدد نان دزديد .\r\nتعجّب كردم ، اين آدم كه اينقدر شهرت و تقدّس دارد چرا دزدى مىكند ! ؟ سپس ديدم از مغازه‌اى دو عدد انار دزديد و بعد به خرابه‌اى رفت و دو تا نان و انار را صدقه داد ! ( البته به چهار\r\nنفر ) وقتى خواست از خرابه بيرون بيايد ، جلو او را گرفتم و به او گفتم : اين كارها چه بود كه\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nانجام دادى ؟ گفت : چه كار كردم ؟ گفتم كه من همه جريان را ديدم آن مرد گفت : تو كى هستى ؟ امام ( ع ) فرمود : من جعفربن محمد هستم . آن مرد گفت : تو پسر پيغمبرى و قرآن بلد نيستى ! ؟ قرآن مىفرمايد :\r\n( مَنْ جآءَ بِالْحَسَنَة فَلَهُ عَشْرُ امثالِها وَ منْ جآءَ بِالسَّيِّئَة فَلا يُجْزيالّا مِثْلُها ) « 1 » اگر كسى كار خوب كند ، خدا ده برابر به او عنايت مىكند ؛ اما اگر كار بد كند همان يك گناه را در نامه عملش مىنويسند .\r\nگفتم اين آيه چه ربطى به كار تو دارد ؟ گفت : براى اينكه من دو تا نان و دو تا انار دزديدم جمعاً چهار تا گناه كردم ؛ بعد اين چهار تا را صدقه دادم و چهل حسنه بردم . چهار تا گناه از چهل تا ثواب كم مىشود ؛ در نتيجه در نامه عملم 36 حسنه نوشته شده . ببين چه معامله خوبى است ! من به آن مرد گفتم : « ثَكَلَتْكَ امُّك » تو اصلًا حسنه‌اى نبردى . هشت گناه كردى . چهار تا گناه كردى براى اينكه در مال مردم تصرّف كردى و دزديدى . چهار تا گناه ديگر كردى كه بدون اجازه مردم مال آنها را به ديگرى دادى . پس نه تنها ثوابى نبردى بلكه هشت گناه كردى . بعد امام ( ع ) فرمودند : ببينيد جهل مركّب با انسان چه مىكند .\r\nممكن است شما عزيزان و شما زن و مرد مقدّس از اين روايت تعجّب كنيد . راستى آيا اينجور چيزى ممكن است ؟ در ميان خودمان\r\n\r\n\r\n","description":"","footnote":"\r\n( 1 ) . سوره ى انعام ، آيه ى 160 .\r\n","page_name":" 112 ","page_number":112},
  {"content":"\r\n\r\nهم نظير اين فراوان است . مثلًا آقا كم‌فروشى مىكند ؛ احتكار و گران‌فروشى مىكند ؛ خون مردم را مثل زالو مىمكد ، اما بيست روز يا ده روز روضه مىخواند و صد هزار تومان خرج مىكند . اين همان كار آن مرد است . هيچ تفاوتى ندارد . آن آقا دزدى كرد و به فقير داد ؛ اين آقا دزدى كرد و روضه خواند !\r\nخانم از اول شب تا صبح مشغول عبادت است و با خدا راز و نياز مىكند و تا صبح گريه‌ها مىكند ؛ اما دل شوهرش از دست اين خانم خون است . حقّ شوهر را نمىدهد . اين همان دزدى\r\nآن آقا است . زيرا آن دزدى كرده و به فقير داده ، و اين زن حقّ شوهر را دزدى كرده و به جايش نماز شب خوانده .\r\nآقا صدمه مىدهد ، به فقرا رسيدگى مىكند ، اين آقائى كه صدهزار تومان صدقه مىدهد ، اما همين آقا زن و بچّه‌اش وضع خوبى ندارند و هنوز نفهميده كه : « چراغى كه به خانه رواست به مسجد حرام است » .\r\nبالاتر از اين بگويم : كسانى هستند خمس نمىدهند ؛ و كسى كه خمس ندهد امام باقر ( ع ) مىفرمايد : اين آيه قرآن درباره اوست :\r\n( انَّ الَّذينَ يَأْكُلُونَ امْوالَ الْيَتاميظَلْماً انَّما يَأكُلُونَ فيبُطُونِهِمْ ناراً وَ سَيَصْلَوْنَ سَعيراً ) « 1 »\r\n\r\n\r\n","description":"","footnote":"\r\n( 1 ) . سوره ى نساء ، آيه ى 10 ؛ وسائل الشيعهء ، جلد 6 ، صفحه ى 337 ؛ تفسير برهان ، جلد 1 ، صفحه ى 347 .\r\n","page_name":" 113 ","page_number":113},
  {"content":"\r\n\r\nآن كسانى كه مال بچّه يتيم بخورند در حقيقت آتش مىخورند . آنهائى كه چشم ملكوتى دارند ، اينها را مىبينند كه آتش مىخورند ؛ و در روز قيامت مثل تنور كه آتش از او بيرون مىآيد به صف محشر وارد مىشوند . چنين فردى كه خمس نپرداخته ، به ظاهر در كارهاى خير كمك مىكند . اينهم همان دزدى است .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\n\r\nجلسه هشتم علاج جهل\r\n- معالجه جهل بسيط\r\n- معالجه جهل ترديد\r\n- معالجه جهل مركّب\r\n- داستان مسلمان جاهل و نصرانى تازه مسلمان\r\n\r\n","description":"","footnote":"","page_name":" 115 ","page_number":115},
  {"content":"\r\n . \r\n","description":"","footnote":"","page_name":" 116 ","page_number":116},
  {"content":"\r\n\r\n\r\nعلاج جهل\r\nدر جلسه قبل درباره انواع جهل بحث شده در اين جلسه ان‌شاءالله به راههاى علاج آنها مىپردازيم :\r\n\r\nمعالجه جهل بسيط\r\nمعالجه جهل بسيط معلوم است ؛ يعنى بايد برود كه ياد بگيرد تا بداند ؛ و شعار اسلام اين است كه « طَلَبُ الْعِلْمِ فَريضَة عَليكُلِّ مُسْلِمٍ » « 1 » « ز گهواره تا گور دانش بجوى » . اگر كسى كارى را برآموختن علم مقدم بدارد ، اشتباه كرده است . از اين جهت رسم پيغمبراكرم ( ص ) اين بود كه هر تازه مسلمانى را به دست يك مسلمان ديگرى كه مسأله بلد بود مىسپرد تا اين را عالم در دينش بكند . وقتى عالم در دين مىشد رهايش\r\n\r\n\r\n","description":"","footnote":"\r\n( 1 ) . اصول كافى ، جلد 1 ، صفحه ى 54 .\r\n","page_name":" 117 ","page_number":117},
  {"content":"\r\n\r\nمىكرد . يعنى پيغمبر اكرم ( ص ) فقط به شهادتين اكتفا نمىكرد . مىفرمود : حالا كه مسلمان شدى بايد نماز بخوانى و مسائل دينى نماز را بدانى . بايد روزه بگيرى و روزه مسائل دارد ؛ و بالاخره بايد يك مسلمان با عمل بشوى . مسلمان بدون عمل فايده‌اى ندارد . شما مىبينيد در قرآن شريف بيش از هفتاد و پنج آيه كه اسم ايمان آورده شده بلافاصله « وَ عَمِلُوا الصّالِحاتِ » و يا معناى آن را هم آورده :\r\n( الَّذينَ آمَنُوا وَ عَمِلُوا الصّالِحاتِ ) عقيده ، منهاى عمل فايده‌اى ندارد ؛ و بالعكس هم فايده‌اى ندارد .\r\n( وَالْعَصْرِ - انَّ الْانْسانَ لَفيخُسْرٍ - الّا الَّذينَ امَنُوا وَ عَمِلُوا الصّالِحاتِ وَ تَواصَوْا بِالْحَقِّ وَ تَواصَوْا بِالصَّبْرِ ) قسم به عصاره عالم خلقت - يعنى قطبِ عالم امكان ، محورِ عالمِ وجود ، واسطه غيب و شهود ، حضرت ولى عصر عجّل الله تعالى فرجه - كه همه و همه ورشكسته و بدبختند . مگر يك طايفه ، آنان كه دو تا بال دارند . يك : ايمان دارد وبرطبق ايمان عمل مىكند دو اينكه\r\nعلاوه بر ايمان و عمل ، امر به معروف و نهى از منكر هم مىكند . « وَتَواصَوْا بِالحَقِّ وَ تَواصَوْا بِالصَّبْرِ » هم امر به معروف دارد هم نهى از منكر .\r\nاين سوره به اين كوچكى يك سوره عجيبى است . مسلمانان صدر اسلام وقتى كه به يكديگر مىرسيدند ، به جاى تعارف كردن ، به يكديگر مىگفتند : « وَالْعَصْرِ انَّ الْانْسانَ لَفيخُسْرٍ » ديگرى مىگفت : « الّا\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nالَّذينَ . . . » تا آخر . اين مسلمان معلوم است كه چه مىشود ، به ده سال نصف دنيا را مىگيرد و دنيا را تكان مىدهد . بنابراين ، ايمان منهاى عمل نمىشود و عمل هم منهاى ايمان نمىشود . بايد با هم باشند ؛ و اگر كسى بخواهد عمل بكند بايد عالم باشد ؛ و عمل منهاى علم نمىشود . كسى نماز بخواند اما مسائلش را نداند ، نماز باطل در مىآيد ؛ نماز مسائل دارد . يك كسى وضو بگيرد اما مسائلش را نداند ، يا غسل بكند اما مسائلش را نداند ، بعضى اوقات به اينجا كشيده مىشود كه آقا هفتاد سالش است مىگويد : غسل حيض مىكنم قُربَة الَى الله ! خيال نكنيد كه اين حرفها عوامانه است و كم پيدا مىشود ؛ خير ، زياد پيدا مىشود . مگر مىشود كه انسان سر و كار با منبر و محراب نداشته باشد اما مسائل دينش را بداند ؟ واجب است ، لازم است ، بر همه و همه ، كه معلومات عمومى خواندن و نوشتن را بدانند . لازم است ، واجب است كه همه و همه معلومات عمومى دينى را بدانند . هر كس كه نداند ، جهنم مىرود . در روز قيامت به افرادى كه نماز خوانده‌اند اما غلط بوده خطاب مىشود : « هَلّا تَعَلَّمتَ ؟ » چرا نرفتى ياد بگيرى ؟ آيا نماز تو مهم‌تر بود يا بازار تو ؟ آيا زن گرفتن يا شوهر كردن تو مهم‌تر بود يا نماز تو ؟ يا روزه تو يا دين تو ؟ آيا ديپلم گرفتن تو ، ليسانس گرفتن تو ، دكتر شدن و مهندس شدن تو لازم‌تر بود يا دين تو ؟ در اينجا ممكن است بگويد كه ديپلم و ليسانس ، ولى روز قيامت بايد بگويد دين من . مىگويند چرا ياد نگرفتى ؟ و همانجا به جهنّمش مىبرند .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nيك وظيفه سنگينى هم آقايان دارند و آن اين است كه :\r\n( يا ايُّهَا الَّذينَ امَنُوا قُوا انْفُسَكُمْ و اهْليكُمْ ناراً وَقُودُهَا النّاسُ وَ الْحِجارَة ) « 1 » يعنى مردها ، علاوه بر اين كه بايد مسائل دينشان را بدانند ، ياد زن و بچه هم بدهند . يعنى علاوه بر اين كه وظيفه‌اى براى خود دارد ، وظيفه زنها و دخترها و پسرها روى گردن آقايان است . دختر كه نُه سالش تمام مىشود ، و پسر كه پانزده سالش تمام مىشود ، واجب است مسائل دينش را بداند ؛ و اين وظيفه پدرها است .\r\nپيغمبر اكرم ( ص ) روى منبر بعضى اوقات مىفرمودند : واى بر اولاد دوره آخرالزّمان از دست پدر و مادرهايشان . مىگفتند يا رسول الله ! براى اين كه پدر و مادرهايشان مشركند ؟ مىفرمود نه ، مسلمانند اما به فكر دنياى اولادشان هستند ؛ به فكر آخرت اولادشان نيستند . پيغمبر اكرم فرمود : واى به اين بچه‌ها « 2 » . مادرانشان به فكر ديپلم و گلدوزى دخترهايشان هستند اما به فكر دينشان نيستند . واى به آن پسر و دخترى كه پدر به فكر ديپلم شدنش ، مهندس شدنش ، دكتر شدنش هست ، اما به فكر دينش نيست . اگر در كنكور قبول نشود چقدر متأسّف است . مادرش شب خوابش نمىبرد ! پدرش چقدر ناراحت است ، اما\r\n\r\n\r\n","description":"","footnote":"\r\n( 1 ) . سوره ى تحريم ، آيه ى 6 . ترجمه : « اى كسانى كه ايمان آورديد ! خود و اهل ( و عيال ) خود را از آتشى كه هيزم آن مردم ( گناهكار ) و سنگها مىباشد نگهداريد » .\r\n( 2 ) . مستدرك ، جلد 2 ، صفحه ى 625 .\r\n","page_name":" 120 ","page_number":120},
  {"content":"\r\n\r\nرفوزه در دين است ، مثل اين كه اصلًا چيزى نشد . هيچ ناراحت نيست . پيغمبر مىفرمود : واى به اين اولاد از دست پدر و مادرها .\r\nبنابراين ، معلومات دينى بر همه و همه لازم و واجب است كه ياد بگيرند . نمىشود رساله‌اى كه هفتاد سال مرجع تقليد زحمت مىكشد و مىنويسد ، اين رساله را شما همين طورى ياد بگيريد . بايد بخوانيد ، بايد بررسى كنيد ؛ بايد از ديگران بپرسيد ؛ بايد سروكار با منبر و محراب داشته باشيد . آقا ! خانم ! اگر خودت يا پسر و دخترت با منبر و محراب سروكار نداشته باشد ، پيغمبر اكرم ( ص ) فرموده ، در دنيا و آخرت سه تا درد بىدرمان پيدا مىكنى كه خيلى دردهاى بالائى است :\r\n« سَيَأتيزَمانٌ عَليامَّتييَفِرُّونَ مِنَ الْعُلَمآءِ كَما يَفِرُّ الْغَنَمُ مِنَ الذِّئْبٍ وَ اذا كانَ كَذلِكَ سَلَّط اللهُ عَلَيْهِمْ مَنْ لا رَحْمَ لَهُ ولا عِلْمَ لَهُ وَ لأحِلْمَ لَهُ وَ تُرْفَعُ الْبَرَكَة مِنْ امْوالِهِمْ وَ يَخْرُجُونَ مِنَ الدُّنْيا بِلا ايمانٍ » يعنى زمانى بر اين امّت من بيايد كه مسلمانند ، اما سر و كار با منبر و محراب ندارند . مسجدها خلوت ، پاى منبرها خلوت ، اينها فرار مىكنند از مسجد و محراب ، نظير فرار كردن گوسفند از گرگ . بعد فرمودند وقتى مسلمانان اينطور شدند ، اول اينكه خدا بر آنان افرادى را مسلّط مىكند كه نه دين دارند و نه رحم و نه حلم . يعنى صدّام را بر عراق مسلّط مىكند . يعنى آمريكاى جنايتكار را مسلّط بر ممالك اسلامى مىكند . اين آمريكاى جنايت كار كه الآن مسلّط بر ممالك\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nاسلامى است ، اين نه دين دارد نه رحم دارد و نه حلم دارد . ديدى با مردم چه كرد ؟ خود جنايتكارش گفت : اينقدر بمب كه در عراق ريختم در طى جنگ در ويتنام در آنجا نريختم . پيغمبر اكرم ( ص ) فرمود : اين در اثر اين است كه مردم فرار از منبر و محراب مىكنند ، اينجورها مىشود .\r\nدوم : « تُرْفَعُ الْبَرَكَة مِنْ امْوالِهِمْ » پول خيلى پيدا مىكنند اما خيرى در آن نيست . هميشه به درد چكنم چكنم مبتلا هستند . پول فراوان است اما كمبود ، گرانى و نگرانى فراوان است . اگر هم پول داشته باشد بركت ندارد . بركت ندارد مىدانيد يعنى چه ؟ يعنى يك قصرى دارد عالى ؛ يك زن نق نقى هم دارد . خوب ، معلوم است . اين قصر با اين زن نق نقى چه بلائى است براى انسان . يا اينكه زن ، پول فراوان ، زندگى خوب ، حتى كُلفَت هم دارد ، ولى يك شوهر نق نقى هم دارد . معلوم است كه اين خانم اگر در خرابه زندگى مىكرد بهتر بود . « تُرْفَعُ الْبَرَكَة مِنْ امْوالِهِمْ » يعنى غذا فراوان دارند اما بد مىخورند . اولى و دومى خيلى مهم نيست . آن كه مهم است سوم است كه : « يَخْرُجُونَ مِنَ الدُّنْيا بِلا ايمانٍ » يعنى نمىتواند شيعه‌گرى خودش را ببرد . در وسط كار يا در آخر كار عقيده‌اش از او گرفته مىشود و شيطان پرست مىميرد . پول‌پرست مىميرد . با بغض اميرالمؤمنين سلام الله عليه از دنيا مىرود . ايمان بايد در دل ثابت باشد تا نتواند شيطان\r\nآن را ببرد . اگر بخواهيد در ايمانتان ثابت باشيد ، بايد عالم در دين باشيد . بايد سر و كار با منبر و محراب داشته باشيد ؛ و متأسفانه همه جا ، از جمله قم مقدّس ، مردم با روحانيّت\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nسر و كار ندارند . اين قميها كه در ميان روحانيّت هستند ولى چندان سر و كار با روحانيت ندارند . قم ، با جاهاى ديگر تفاوتى ندارد . اگر از بعضى جهات بهتر است . از بعض جهات هم عقب‌تر است .\r\nجهل ، صفت بدى است ، اين صفت را بايد رفع كرد . خانم ! بايد عالم در دين بشوى . آقا ! بايد عالم در دين بشوى . سوره « والعصر » مىگويد : علاوه بر اينكه تو بايد عالم بشوى ، بايد امر به معروف و نهىاز منكر هم بكنى . خود بايد بدانى ؛ زن و بچّه را هم بايد بفهمانى ؛ رفيقت را هم بايد بفهمانى . اين راجع به جهل بسيط .\r\n\r\n- معالجه جهل ترديدى\r\nاما راجع به جهل ترديدى : معالجه جهل ترديدى خيلى آسان است . با فرض اينكه درد خيلى بزرگ است ، اما درمان خيلى آسان است و آن بىاعتنائى است . جهل ترديدى جهلى است كه حال شكّ بر او حكم‌فرما است . از ضعف اراده سرچشمه مىگيرد ، و بايد اراده را قوى كرد . چه كنيم اراده را قوى كنيم ؟ بايد از اراده كار بكشيم . چگونه از اراده كار بكشيم ؟ بايد به شك بىاعتنائى بكنيم . به شبهه بىاعتنائى بكنيم . از جاهائى كه عجله خوب است همين جا است . ترديد پيدا مىكند آيا از اين راه بروم يا از آن راه ، فوراً يك جا را انتخاب كند . ترديد پيدا مىكند آيا اين كار را بكند يا نه . اگر خير است ، فورى انجام دهد . وقتى كه اينجور شكّها در اعتقادات ، در مسائل دينى ، برايت پيش آمد\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nبگو : « لا إله الا الله » . برو توى فكرهاى ديگر . اگر خوابيده‌اى بگو « لا إله الا الله » . نشسته‌اى بلند شو راه برو . اگر كسى هست با او حرف بزن و خود را منصرف بكن . وقتى كه منصرف كردى كم‌كم اين شكّ ترديدى از تو رفع مىشود .\r\nجهل ترديدى بد جهليست . شكّ بر انسان حكم‌فرما شود بد چيزى است . اما معالجه‌اش آسان است . خانم شكّ دارد كه شام چه چيزى بپزد ، فوراً تصميم بگيرد . حالا خوب يا بد . ترديد دارد امروز بازار برود يا نه ، فوراً تصميم بگيرد . البته اينها براى آدم شكّاك است نه براى آدم\r\nمعمولى . آدم معمولى بايد عقلش را به كار بيندازد . اگر عقلش كار نكرد بايد مشورت كند . اگر مشورتش به جائى نرسيد آن وقت استخاره كند . اين استخاره يكى از خصوصيّاتيش همين است كه اگر عقلش كار نكرد ، اگر مشورتش به جائى نرسيد ، استخاره رفع ترديدش را مىكند تا اينكه خداى نكرده جهل ترديدى و شكّ بر دل او حكم فرما نشود . اين هم راجع به جهل ترديدى .\r\n\r\n- معالجه جهل مركّب\r\nاما جهل مركّب . اين جهل را چه جور بايد رفع كرد ؟ راهش اين است كه اعتقادات خود را در عالم عرضه بدارد . رسم اصحاب ائمه طاهرين عليهم‌السّلام همين بود . در ميان اصحاب امام صادق و امام رضا و امام هادى عليهم‌السّلام افرادى بودند كه مىآمدند خدمتشان و\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nاعتقادات خودشان را بر امام زمانشان عرضه مىكردند . همين حضرت عبدالعظيم حسنى در شهر رى ، كه از علماى بزرگ بود ؛ و روايت داريم اگر كسى زيارت كند مرقد مطهّر ايشان را مثل اين است كه امام حسين ( ع ) را زيات كرده باشد ؛ آمد خدمت امام هادى ( ع ) گفت : يابن رسول الله مىخواهم عقايد خود را بر شما عرضه بدارم . گفت خدا را قبول دارم ؛ صفاتش اينجور است . نبوّت را قبول دارم . قرآن و امامت و . . . تا آخر . و حضرت هادى ( ع ) تمام اعتقادات ايشان را پسنديدند و فرمودند « هذا دينى و دين آبائى » اين دين من و اجداد من است . خوب دينى دارى .\r\nوقتى شما يك خانه مىخواهيد بخريد ، اين معمار را مىبريد ، آن معمار را مىبريد . اين رفيق و آن رفيق را مىبريد تا اينكه نكند گول بخوريد . حالا مىخواهى يك چيزى را عقيده خود كنى ، نبايد دنبال خبره به روى ؟ خود كه نمىتوانى انتخاب كنى . تويى كه سر از ساختمان در نمىآورى ، اگر بخواهى بدون مشورت خانه بخرى ، اگر گول بخورى مردم تو را ملامت مىكنند . معلوم است اگر سر خودى عقيده‌اى را انتخاب كنى ، بدون اينكه به متخصّصش بگوئى ، اگر بد از كار درآمد تو را ملامت خواهند كرد . بلكه اصلًا به قاعده تجرّى ، مطلقاً تو را ملامت مىكنند ، حتّى اگر صحيح باشد . نمىشود كه انسان خود اهل خبره نباشد و چيزى را انتخاب بكند . اگر سياست است بايد به عالم در سياست ، اگر مربوط به اجتماع است ، افرادى كه عالم به اجتماع\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nهستند ، اگر مربوط به دين است افرادى كه عالم در دين هستند ، بايد از آنها پرسيد كه اين عقيده\r\nمن است ، درست است يا نه ؟ اگر گفت نه فوراً زايل كند ، و اگر گفت درست است آن عقيده را قبول كند ، و قدرى هم رويش كار بكند شكوفاتر بشود . اينجا انعطاف مىخواهد . استبدادگرى در عقيده ، براى زن و مرد غلط است ؛ و بعضى اوقات براى همين خود رأيى ، براى همين لجاجت ، به خطرهاى عجيبى هم مىافتد . بعضى از خانمها اينطورند كه نمىدانند اما حرف هم نمىشود زد . بعضى از آقايان نمىدانند اما زيربار هم نمىروند . وقتى حقّ را به او بگويند نمىپذيرد ، مخصوصاً اگر خانمش بگويد . آقا ! حقّ را بپذير از هر كه باشد ؛ از خانمت باشد يا غير خانم . در گفتارت ، در كردارت ، اول عقل خود را به كار بينداز . با عقلت جلو برو . اگر راستى يك امر واضحى ، يك امر ضرورى است هيچ ؛ اگر ترديد پيدا كردى مشورت كن . مشورت عالى است لذا قرآن شريف در دو جا سفارش به مشورت كرده است :\r\n( وَشْاوِرْهُمْ فِيالْامْرِ فَاذا عَزَمْتَ فَتَوَكَّلْ عَلَياللهِ ) « 1 » پيغمبر ! مشورت كن . تصميم‌گيرى مال تو ، اما مشورت كن . احترام به فكر ديگران بگذار . راجع به مؤمنين دارد :\r\n( وَ امْرَهُمْ شوُريبَيْنَهُمْ ) « 2 »\r\n\r\n\r\n","description":"","footnote":"\r\n( 1 ) . سوره ى آل عمران ، آيه ى 159 .\r\n( 2 ) . سوره ى شورى ، آيه ى 38 .\r\n","page_name":" 126 ","page_number":126},
  {"content":"\r\n\r\nيعنى مسلمانها مشورت مىكنند در كارهايشان چه زن باشد چه مرد باشد . حتى يك روانشناس مىگويد : آقا ! زن و بچه‌ات را اطرافت جمع كن . براى اينكه شخصيت به بچّه‌هايت بدهى با آنها مشورت كن با خانمت مشورت كن . اين جمله اميرالمؤمنين ( ع ) كه فرمود : « وشاوِروُهُنَّ وَ خالِفُوهُنَّ » مشورت كنيد با زنها و مخالفت كنيد آنها را ؛ يك معناى دقيقى دارد . مردها معناى بدى برايش كردند . مىگويند با زن بايد مشورت كرد ، اما هر چه گفت خلافش را انجام داد . اين معلوم است كه يك حرف مسخره‌آميزى است . اميرالمؤمنين ( ع ) كه اين را نمىگويند . معنايش اين است كه با خانمت مشورت كن ؛ اگر حرفش خوب است بپذير و اما اگر ترديد پيدا كردى كه آيا حرفش خوب است يا نه ، اگر عقل تو گفت كه رأى تو ، بهتر از رأى\r\nاوست ، آن وقت رأى تو مقدّم بر رأى او است . براى اينكه وجود تو وجود تعقّلى است و وجود او عاطفى است . وقتى با هم تعارض بكنند عقل مقدّم بر عاطفه است . پس معناى شاوروهنّ و خالفوهنّ اين است ، نه آنچه معروف شده .\r\nانسان بايد با رفيقش ، با خانمش با بچّه‌هايش مشورت كند . قابل انعطاف باشد . خودرأى نباشد . استبداد نداشته باشد . لجاجت نداشته باشد . خودرأيى انسان را در دنيا و آخرت بدبخت مىكند ، مخصوصاً راجع به دين . اگر احتمال مىدهى كه جهل مركّب باشد ، عالمى را پيدا كن كه استاد باشد ، عاقل و متديّن باشد ، و عرضه بدار دينت را بر او ، تا ببيند درست است يا نه ؛ و اگر در يك جا شكّ كردى ، شبهه كردى كه\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nدرست است يا نه ، فوراً برو از او سؤال كن ؛ نكند كه جهل مركّب يك وقت بيچارگى براى تو بار بياورد .\r\n\r\n- داستان مسلمان جاهل و نصرانى تازه مسلمان\r\nيك مسلمان جاهل و مقدّس مآبى ، يك نصرانى را مسلمان كرد . امام صادق ( ع ) مىفرمايد نمىدانست چكار بكند . خودش و نصرانى را بدبخت كرد و بالأخره دوباره او را از اسلام برگرداند . قبل از اذان صبح آمد دنبال نصرانى تازه مسلمان شده . گفت بلند شو به مسجد برويم ، اين شخص را به مسجد آورد و نماز شب را تحميل بر او كرد . بعد هم نماز اوّل وقت و تعقيبات نماز را تا اول آفتاب . وقتى كه روز شد گفت در مسجد نشستن خيلى خوب است و مستحب است . تا ظهر نشستند و نماز ظهر و عصر را هم خواندند ؛ و قبلًا به او گفت كه روزه مستحبى در اسلام خيلى خوب است و روزه را بر او تحميل كرد . بعد از نماز عصر نشستند تا مغرب و نماز مغرب و عشاء را خواندند و به منزل آمدند . باز قبل از اذان صبح آمد دنبال تازه مسلمان . اين مرد گفت كيست كه در مىزند ؟ گفت فلانى . گفت راستش را بخواهى من همان ديشب از اسلام برگشتم . زيرا اين مسلمانى براى آدمهاى بيكار خوب است . زيرا من كار و زندگى دارم . امام صادق ( ع ) فرمودند كه اين مرد خواست يك كار خوبى بكند ، اما بدتر شد .\r\nانسان بايد اگر خود نمىداند بپرسد . خانم ! لجوج نباش . حرف شنو\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nباش . خانم ! لجاجت و حرف نشنوى است كه بعضى اوقات به طلاق كشيده مىشود . آقا ! استبداد نداشته باش . اين استبدادهاست كه بعضى اوقات تو را بدبخت مىكند .\r\n\r\n","description":"","footnote":"","page_name":" 129 ","page_number":129},
  {"content":"\r\n . \r\n","description":"","footnote":"","page_name":" 130 ","page_number":130},
  {"content":"\r\n\r\n\r\nجلسه نهم رذيله « وسوسه\r\n» - وسواس يا ديوانه\r\n- الهام رحمانى\r\n- خطورات شيطانى\r\n- خناس كيست ؟\r\n- وسوسه فكرى\r\n- وسوسه عملى\r\n- راه معالجه وسوسه فكرى و عملى\r\n\r\n","description":"","footnote":"","page_name":" 131 ","page_number":131},
  {"content":"\r\n . \r\n","description":"","footnote":"","page_name":" 132 ","page_number":132},
  {"content":"\r\n\r\n\r\nرذيله وسوسه\r\nبحث درباره فضائل و رذائل بود كه بعضى از آنها را عنوان كردم . بحث رسيد به فضيلت يقين كه درباره‌اش فىالجملة صحبت شد . سپس درباره يكى از اضداد اين فضيلت ، يعنعى جهل صحبت شد . و از بحثها فهميديم كه جهل ، مخصوصاً جهل مركّب ، رذيله بزرگى است . رذيله خطرناكى است .\r\n\r\n- وسواس يا ديوانه\r\nبحث امروز درباره ضدّ دوم يقين است و آن « وسوسه » است ، كه به صاحب آن وسواس مىگويند . وسوسه ضدّ يقين است ، و يك رذيله بسيار بزرگى است . اين رذيله از رذيله جهل خيلى مهمتر است . دنيا و آخرت انسان را تباه مىكند . انسان را به بدبختيها مىكشاند . چه بسيار از خانواده‌ها را كه از هم پاشانده است ، و منجر به طلاق ، منجر به بدبختيها\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nو منجر به عقده‌ها براى بچّه‌ها شده است . چه بسا كه اين رذيله ، افراد را از جامعه مطرود كرده و يك حالت گوشه‌گيرى به او داده است ؛ و اگر اسم آن را به جاى وسواسى ، ديوانگى بگذاريم ، اشتباه نكرده‌ايم . وسواس يعنى ديوانه .\r\nمرحوم ثقةالاسلام كلينى ( ره ) در جلد اول اصول كافى ، در باب عقل و جهل چنين نقل مىكند : كسى آمد خدمت امام صادق سلام‌الله عليه و از عقل كسى تعريف كرد ؛ در ضمن تعريف گفت : يابن رسول الله ! اين فرد در وضو و نماز وسواس است . حضرت فرمودند : عجب عاقلى است كه تابع شيطان است و به اندازه‌اى تبعيّت او از شيطان معلوم است كه اگر از خودش بپرسند كه كارهاى تو كارهاى عاقلانه است يا كارهاى شيطانى ، خودش هم مىگويد كارهاى شيطانى « 1 » .\r\nسه بحث درباره وسواسى به طور فشرده بايد بكنيم . يكى معناى وسوسه و اقسام آن . يكى هم اينكه وسوسه از كجا سرچشمه مىگيرد ؛ و يك بحث هم اينكه اين صفت و رذيله خطرناك را چطور بايد معالجه كرد .\r\n\r\n- الهام رحمانى\r\nانسان دو نحوه خطورات دارد . يك نحوه مربوط به خدا است و آن\r\n\r\n\r\n","description":"","footnote":"\r\n( 1 ) . اصول كافى ، جلد 1 ، صفحه ى 19 .\r\n","page_name":" 134 ","page_number":134},
  {"content":"\r\n\r\nبُعد رحمانى انسان است ؛ كه به آن الهامات رحمانى و وحى مىگويند . افرادى كه رابطه با خدايشان محكم باشد ؛ از اين نحوه خطورات زياد دارند . يعنى در حالى كه ملائكه را نمىبيند اما ملائكه به طورى كه اين نفهمد ، به نحو خطور ، حقيقت را در دل او مىاندازد . از نظر قرآن و روايات به خوبى استفاده مىكنيم كه مؤمن الهام دارد . راه واقعى را ملائكه به مؤمن نشان مىدهند . اگر رابطه با خدايش محكم باشد ، مىتواند به خودى خود راه را پيدا كند . و به اين الهام در قرآن شريف هدايت گفته شده است . يعنى عنايت خاصّ خدا . در اول سوره بقره مىفرمايد :\r\n( بِسْمِ اللهِ الرَّحْمنِ الرَّحيمِ المَ - ذلِكَ الْكِتابُ لا رَيْبَ فيه هُديلِلْمُتَّقينَ ) اين قرآن ، كه شكّ و شبهه‌اى در او نيست ، افراد با تقوى را هدايت مىكند . در همين سوره مىفرمايد : « هُدى لِلنّاسِ » « 1 » يعنى قرآن هادى است براى همه .\r\n( انّا هَدَيْناهُ السَّبِيلَ امّا شاكِراً وَ امّا كَفُوراً ) « 2 » پيامبر آمده براى هدايت همه . اما اين هدايتى كه در اول سوره بقره گفته شد ، يعنى الهام . يعنى عنايت خاصّ خدا . در جاى ديگر مىفرمايد :\r\n\r\n\r\n","description":"","footnote":"\r\n( 1 ) . سوره ى بقره ، آيه ى 185 .\r\n( 2 ) . سوره ى دهر ، آيه ى 3 .\r\n","page_name":" 135 ","page_number":135},
  {"content":"\r\n\r\n ( قَدْ جآءَكُمْ مِنَ اللهِ نُورٌ و كِتابٌ مُبينٌ يَهْديبِهِ اللهُ مَنِ اتَّبَعَ رِضْوانَهُ سُبُلَ السَّلامِ وَ يُخْرِجُهُمْ مِنَ الظُّلُماتِ الَيالنُّورِ بِاذْنِه وَ يَهْديهِمْ اليصِراطٍ مُسْتَقيمٍ )  « 1 » خدا به واسطه اين قرآن ، راههاى سلامتى را به انسان نشان مىدهد . اما نه به همه ، بلكه به افرادى كه خدا از آنها راضى باشد . به افرادى كه دست عنايت خدا روى سرشان باشد . از ظلمتها آنها را به نور مىكشاند ؛ و نور خدا در دلشان جلوه‌گر مىشود . « وَ يَهْديهِمْ اليصِراطٍ مُسْتَقيمٍ » راه راست ، آن راهى كه منجر به بهشت مىشود ، را خداوند به واسطه قرآن ، به اينها نشان مىدهد . نظير اين دو آيه‌اى كه خواندم در قرآن زياد است كه مؤمن الهام دارد . مؤمن يك خطوراتى دارد كه به واسطه آن خطورات مىتواند حقّ را از باطل و باطل را از حقّ تميز بدهد . به قول قرآن مىتواند راههاى سلامتى را پيدا كند .\r\nمعمولًا اينطور افراد در بن‌بست‌ها نمىمانند . هر چه رابطه با خدا بيشتر باشد ، اين الهامات بيشتر است . امام سجّاد ( ع ) به زينب مظلومه ( ع ) فرمود :\r\n« انْتِ بِحَمْدِ اللهِ عالِمَة غَيْرُ مُعَلَّمَة وَ فَهِمَة غَيْرُ مَفَهَّمَة » « 2 » زينب جان ! تو يك عالِمى هستى كه معلّم نديدى و يك فهميده‌اى\r\n\r\n\r\n","description":"","footnote":"\r\n( 1 ) . سوره ى مائده ، آيات 15 و 16 .\r\n( 2 ) . احتجاج طبرسى ، صفحه ى 166 .\r\n","page_name":" 136 ","page_number":136},
  {"content":"\r\n\r\nهستى كه كس چيزى ياد تو نداده است . يعنى اگر به مقامهائى رسيده‌اى ، به واسطه تجلّى نور خداست ؛ به واسطه خطورات از عالم غيب و از طرف رحمن بر تو است . اين راجع به مؤمن .\r\n\r\n- خطورات شيطانى\r\nاما اگر انسان رابطه‌اش با خدا محكم نباشد ، يا العياذ بالله فاسق باشد ، گناهكار باشد ، يا العياذ بالله كافر باشد ، هر چه ، سقوطش بيشتر باشد خطوراتش از نفس اماره و از شيطان بيشتر مىشود و يك خطوراتى هم از رفيق بد به او مىشود . مبتلا مىشود به رفيق بد .\r\n( انَّ الشّياطينَ لَيُوحُونَ الياوْلِيآئِهِمْ ليُجادِلُوكُمْ ) « 1 » افراد فاسق و افرادى كه سقوط كردند ، آنها از طرف شيطان الهام مىشوند كه بيايند با شما مجادله و مباحثه كنند . در آخرين سوره قرآن مىفرمايد :\r\n( بِسْمِ اللهِ الرَّحْمنِ الرَّحيمِ - قُلْ اعُوذُ بِرَبِّ النّاسِ - مَلِكِ النّاسِ - الهِ النّاس - مِنْ شَرِّ الوَسْواسِ الْخَنّاسِ - الَّذييُوَسْوِسُ فِيصُدُورِ النّاسِ - مِنَ الْجِنَّة وَ النّاسِ ) خدايا پناه مىبرم به تو تا سه بار : از شرّ وسواس ، از شرّ خنّاس ، يعنى\r\n\r\n\r\n","description":"","footnote":"\r\n( 1 ) . سوره ى انعام ، آيه ى 121 .\r\n","page_name":" 137 ","page_number":137},
  {"content":"\r\n\r\nآنكسى كه به نحو خطور با دل انسان بازى مىكند ، و دل انسان را وارونه مىكند . دل انسان را متمايل به گناه مىكند و گاهى هم شيطان اين كار را مىكند ، و كار شيطان همين است . اينكه شما شنيده‌ايد شيطان وسوسه مىكند معنايش همين است . وسوسه از نظر لغت به معناى همهمه است . يعنى خطورات ؛ و شيطان مىآيد راه ضلالت را نشان شما مىدهد . شيطان شما را از راه سعادت غافل مىكند . چنانچه رفيق بدهم شما را گمراه مىكند و راه سعادت را مىبندد و شما را مىكشاند به راه ضلالت . به چيزهائى كه به طور ناخودآگاه در ذهن و مغز و دل انسان مىآيد ، اگر از پروردگار عالم و از طرف عالم ملكوت باشد مىگوئيم الهام ؛ و اگر از طرف شيطان باشد به آن مىگوييم وسوسه . قرآن مىفرمايد : وسوسه براى آن افرادى است كه رابطه با خدايشان كم است :\r\n( وَ مَنْ يَعْشُ عَنْ ذِكْرِ الرَّحْمنِ نُقَيِّضْ لَهُ شَيْطاناً فَهُوَ لَهُ قَرينٌ ) « 1 » مىفرمايد : آن كسانى كه با خدا سر و كار ندارند ، آن كسانى كه نماز را در اول وقت نمىخوانند ، آن كسانى كه غافل از ياد خدا هستند ، شيطانى مىآيد و هميشه همراه او خواهد بود . اين شيطان هميشه قرين اوست . و كارش اين است كه او را به وسوسه وا مىدارد . يعنى ضلالتها را در دل\r\n\r\n\r\n","description":"","footnote":"\r\n( 1 ) . سوره ى زخرف ، آيه ى 36 . ترجمه : « آنكس كه از ياد خدا روبرگرداند شيطانى را بر او مىگماريم كه ( هميشه ) با او باشد » .\r\n","page_name":" 138 ","page_number":138},
  {"content":"\r\n\r\nاو مىاندازد .\r\nبنابراين از نظر قرآن ، براى آدم وسواسى يك شيطان است ؛ ولو اينكه اين شيطان را نمىبيند . در خانه باشد ، خوابيده باشد . در موقع نماز و وضو و غسل ، همه جا شيطان با اوست . دائماً هم با او حرف مىزند . اما حرف زدنش اين است كه مثلًا در وقتى كه وضو مىگيرد\r\nمىگويد نشد ؛ يكى ديگر ؛ اين وضو باطل شد ؛ صورت خوب شسته نشد ! يا در موقع غسل كردن ، وقتى آب به سر و گردن مىريزد و آنها را مىشويد ، شيطان مىگويد نشد ! و اين شيطان در موقع غسل كردن او را بسيار معطّل مىكند . هر چه با آن شيطان رفيق‌تر و نزديك‌تر باشد ، غسل را هم بيشتر طول مىدهد .\r\nاين خطوراتى كه در دل انداخته مىشود دو قسم است : گاهى مستقيم است ، يعنى راستى گناه را شيرين جلوه مىدهد و مىگويد كه چشم‌چرانى كن ؛ غيبت كن ؛ تهمت بزن . اما گاهى خنّاس است و معناى خنّاس اين است كه وسوسه مىكند با توجيه‌گرى . افرادى كه وسواسى هستند اينگونه‌اند ، يعنى نمىگويند اين كار ما حرام است يا غسل ما باطل است ؛ بلكه مىگويند غسل ، همين است كه مىكنم . مىگويند مردم نجس‌اند و من پاكم ! در صورتى كه خودش نجس‌ترين مردم است . همه مردم را نجس و خودش را پاك مىداند . پس وسوسه دو قسم شد ، يكى وسوسه يا خطوراتى كه به طور مستقيم انسان را به گناه وامىدارد و قسم ديگر ، وسوسه خنّاس است . يعنى علاوه بر اينكه وسوسه مىكند\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nيك دليل هم برايش مىآورد ؛ توجيه مىكند ؛ و به قول عوام زيرآبكى اين را بيچاره مىكند ؛ از راه دين او را بيچاره مىكند . اين ، خطرش از خطر اول خيلى بالاتر است . يك آدم وسواسى خطرش از گناهكار خيلى بالاتر است . براى اينكه گناهكار ممكن است توبه كند . ولى وسواس اگر دست از كارش برندارد ، توبه نمىكند . زيرا توبه‌اش اين است كه دست از كارش بردارد . وقتى هم كه دست از كارش برندارد ، گناه روى گناه مىآيد و دلش هم سياه مىشود ، و به يك جاهاى خطرناكى كشيده مىشود .\r\nامام صادق ( ع ) مىفرمايد كه : وسواس ديوانه است اما ديوانه‌اى كه تابع شيطان است . يك دفعه ديوانه ، زنجيرى است كه نماز نمىخواند و روزه هم نمىگيرد و طورى هم نيست و قضا هم ندارد .\r\nطلبه‌اى خيلى عالم ديوانه شده بود . نماز نمىخواند و روزه هم نمىگرفت ما به او مىگفتيم چرا نماز نمىخوانى و روزه نمىگيرى ؟ يك جمله خيلى قشنگ مىگفت . مىگفت : « اخَذَ ما وَهَبَ وَ سقَطَ ما وَجَبَ » يعنى خدا عقلم را از من گرفته ديگر تكليف ندارم .\r\nامام وسواس اينطور نيست ، بلكه تكليف دارد . ديوانه تكليف‌دار است و اين ديوانه تكليف‌دار ، تمام كارهائى كه مىكند مربوط به شيطان است . مربوط به خناس است .\r\n\r\n","description":"","footnote":"","page_name":" 140 ","page_number":140},
  {"content":"\r\n\r\n\r\nخنّاس كيست ؟\r\nدر روايات مىخوانيم كه خنّاس شيطان خيلى بزرگى است كه خيلى هم عالِم است . به قول يكى از علماى بزرگ هر كسى فراخور حالش شيطان دارد . روحانيّون شيطان دارند اما شيطان آنها ملّا شيطان است . اين خنّاس ملّا شيطان است . امام صادق ( ع ) مىفرمايند : وقتى حضرت ابراهيم ( ع ) ، حضرت عيسى ( ع ) به دنيا آمدند ، شيطان بزرگ همه شياطين را جمع كرد كه چه كنيم ، زيرا پيغمبر خدا به دنيا آمده و ديگر از اين به بعد نمىشود مردم را گمراه كرد . خناس گفت : من مىتوانم آنها را از راه دين و وسوه جهنّمى كنم .\r\n\r\n- وسوسه فكرى\r\nوسوسه گاهى مربوط به دل است نه عمل ؛ به اين مىگوييم وسوسه فكرى ؛ و اين وسوسه فكرى زياد است . معمولًا از ضعف اراده پيدا مىشود . يعنى وقتى انسان اعصابش ضعيف شد ، سختى زياد ديد ، مصيبت بزرگى به او رسيد ، از نظر روحى دچار وسوسه‌هاى فكرى مىشود . وسوسه فكرى مراتب دارد . گاهى فقط شكّ و شبهه است كه درباره‌اش بحث شد و راه علاجش هم گفته شد . يك وقت اين وسوسه فكرى بالا مىرود - پناه بر خدا - حتّى مىرسد به جائى كه به خدا بد مىگويد : اصلًا كارهاى خدا را ظالمانه مىداند ! در قرآن آنقدر شكّ\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nمىكند كه كم‌كم مىرسد به جايى كه ( در دلش ) به خدا و پيغمبر و ائمه و مقدّسات فحش مىدهد . اين يك قسم از وسوسه فكرى است . اقسام ديگرى هم دارد . گاهى مربوط به دنيايش و گاهى راجع به كارهايش ، گاهى راجع به مردم وسوسه فكرى دارد كه « سوء ظن » است . اما آنچه الآن مورد بحث من مىباشد ، وسوسه‌هاى فكرى است . اين وسوسه فكرى معالجه‌اش خيلى آسان است و آن اين است كه وقتى شك آمد جلو ، خود را منصرف كند .\r\nمثلًا تا شكّ مىكند ، شكّش را به حساب نياورد ؛ اهميّت ندهد . با كسى حرف بزند . يا بردارد چيزى بخورد . خودش را منصرف كند . و بدين ترتيب طولى نمىكشد كه اين شكّ كم‌كم از بين مىرود . امام صادق ( ع ) مىفرمايد : اين خبيث را ، يعنى شيطان خنّاس را ، عادت ندهيد ؛ بىاعتنائى بكنيد . وقتى بىاعتنائى كرديد گُم مىشود . ديگر به سراغتان نمىآيد . وقتى با او آمديد او هم با شما مىآيد . اين فرمايش امام صادق ( ع ) ريشه قرآنى دارد :\r\n ( انَّهُ لَيْسَ لَهُ سُلْطانٌ عَلَيالَّذينَ امَنُوا وَ عَليرَبِّهِمْ يَتَوَكَّلُونَ - انَّما سُلْطانُهُ عَلَيالَّذينَ يَتَوَلَّوْنَهُ وَ الَّذينَ هُمْ بِه مُشْرِكُونَ )  « 1 » با چند تا تأكيدى كه اهل علم خوب توجّه دارند مىفرمايد كه :\r\n\r\n\r\n","description":"","footnote":"\r\n( 1 ) . سوره ى نحل ، آيات 99 و 100 .\r\n","page_name":" 142 ","page_number":142},
  {"content":"\r\n\r\nشيطان سلطه بر انسان ندارد . اما كدام انسان ؟ آن انسانى كه پناهش خدا است . آن انسانى كه رابطه‌اش با خدايش محكم است . سلطه شيطان بر انسان در وقتى است كه برود زير پرچم شيطان . يعنى اگر انسان با شيطان كار داشت شيطان هم با او كار دارد . اما اگر انسان شيطان را عقب زد ، ديگر در انسان تأثيرى ندارد . اگر انسان زيرپرچم خدا رفت ، شيطان مىترسد كه زير پرچم خدا بيايد . در قرآن وعده داده شده كه شما اگر رابطه با خدا داشته باشيد ، ملائكه مىآيند و شياطين را مىرانند .\r\n( لَهُ مُعقِّباتٌ مِنْ بَيْنِ يَدَيْهِ وَ مِنْ خَلْفِه يَحْفَظُونَهُ مِنْ امْرِ اللهِ ) « 1 » يعنى از الطاف بزرگ خدا اين است كه ملائكه‌اى را براى حفظ شما گماشته است . شما را از شرور دنيا حفظ مىكند . شما را از شرور اجنّه حفظ مىكند . شما را از شرور شياطين حفظ مىكند .\r\nبنابراين اگر رابطه شما با خدا محكم باشد ، اصلًا شيطان سراغ شما نمىتواند بيايد . از اين رو اگر شما بىاعتنائى كرديد ، اين شكّ و شبهه از ذهن شما رفع مىشود و ديگر سراغ شما نمىآيد .\r\nشخصى آمد خدمت پيغمبر اكرم ( ص ) و گفت يا رسول الله ! نابود شدم ؛ هلاك شدم . حضرت فرمود براى اينكه شيطان به نزد تو آمد و گفت : ترا چه كسى خلق كرده ؟ گفتى خدا . گفت خدا را چه كسى خلق\r\n\r\n\r\n","description":"","footnote":"\r\n( 1 ) . سوره ى رعد ، آيه ى 11 .\r\n","page_name":" 143 ","page_number":143},
  {"content":"\r\n\r\nكرده ؟ تو در جوابش ماندى . گفت : بله . حضرت فرمودند وقتى اينجور شكها براى شما پيش مىآيد بگو : « لا إله الّا الله » و منصرف كن خود را .\r\nكلمه « لا إله الّا الله » و كلمه « لا حول و لا قوّة الّا بالله » و خواندن قرآن و روزه ماه مبارك رمضان و نماز اول وقت براى رفع وسوسه بسيار عالى است .\r\nاين اگر اوّلش باشد ؛ و اما اگر حرف شيطان را شنيد ، هر چه بشنود در دل رسوخ مىكند . يعنى شكّ اول و دوم و . . . همينطور در دل رسوخ مىكند . يك وقت مىرسد به آنجائى كه العياذ الله خدا را بد مىگويد : اصلًا خدا را ظالم مىداند . اين هم معالجه‌اش بىاعتنائى است . ولو اينكه به پيغمبر اكرم ( ص ) بد گفته است ، ولو اينكه در دلش آمده كه خدا ظالم است و عادل نيست ؛ اما اهميّت ندهد ؛ خود را ناراحت نكند . يك مقدار قرآن بخواند ؛ و اگر راجع به پيغمبر و ائمه طاهرين ( ع ) است ، صلوات بفرستد ، كه اتّفاقاً در روايات فراوان مىخوانيم براى رفع وسوسه صلوات زياد بفرستد . رابطه با خدا را محكم كند با نماز اول وقت ؛ با اهميّت دادن به واجبات . مخصوصاً براى خانم حجاب ، و تا آن اندازه كه ضرر به كارش نخورد به مستحبّات اهميّت بدهد . نماز شب ، خواندن قرآن ، راز و نياز با خدا ، خدمت به خلق خدا ، خدمت كردن زن به شوهر و برعكس و خدمت كردن به مسلمانها ، و مهمتر از همه اجتناب از گناه ، هر چه اجتناب از گناهش بيشتر باشد كم‌كم اين وسوسه\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nفكرى از بين مىرود . البته حوصله مىخواهد . يك ماه ، دوماه ، خوب مىشود و حداكثر تا چند ماه ريشه اين رذيله كنده مىشود . و اينكه بعضى از روانشناسها مىگويند وسوسه فكرى درمان ندارد . حتماً اشتباه كرده‌اند . براى اينكه ما زياد ديديم افرادى كه وسوسه فكرى داشتند ، به واسطه بىاعتنائىها ، به واسطه رابطه با خدا خوب شدند و ريشه‌اش را سوزاندند ، بله ، از نظر جسمى بايد خوابش را تنظيم كند ؛ اعصابش را قوى كند ؛ تشنّج نداشته باشد ؛ ضربه به احساسات او نخورد . همه اينها براى رفع وسوسه فكرى خيلى مؤثّر است .\r\n\r\nوسوسه عملى\r\nاما وسوسه عملى در افراد فرق مىكند . در غير مقدّسها گاهى وسوسه عملى توى لباس است . مثل اينكه اين لباس را مىپوشد به دلش نمىآيد . دوم و سوم و . . . بالاخره هر لباسى كه مىدوزند به دلش نمىآيد . اين يك نوع وسوسه عملى است كه بسيارى از خانمها به اين وسوسه دچارند . بعضى از نظر نظافت . يعنى بعضى از زنها و مردها به اندازه‌اى كثيف‌اند كه شيشه‌هاى در اطاق او تاريك شده است . وقتى وارد خانه بشوى مىبينى چادرش يك جا افتاده ، شوارش جاى ديگر ، و لباس شوهرش طرف ديگر افتاده و يك كثيف شلخته به تمام معنى است . يك عدّه ديگر آن طرفى مىافتند . يعنى شيشه ، پاكِ پاك است . اما هى به شيشه ور مىروند . هر روز بايد جارو كند . هر روز بايد نظافت\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nكند ؛ و بالاخره يك وسواس‌گرى در نظافت دارد . گاهى در متجدّدين ، در روشنفكرها ، وسوسه در ميكروب است . يعنى اگر دستش را به لباسش بگذارد ، فوراً با الكل مىشويد ! آقاى دكتر صد تا نسخه مىدهد و صد بار مريض مىبيند و صد بار دستش را مىشويد ؛ و حتّى كار به آنجايى مىرسد كه نون را با كارد مىبرد ! اما راجع به مقدّسها : بعضى از مسلمانها آنقدر بىتوجّهند كه آب را از بول تميز نمىدهند ؛ خون را با مركوركرم فرق نمىگذارد ؛ و هيچ طهارت و نجاست سرش نمىشود . اما بعضىها كارشان به جايى مىرسد كه دستش خونى شده ، آنقدر مىمالد تا زخم مىكند ؛ و بارها و بارها زيرِ آب مىكند . حتّى آقايى به من مىگفت از اول اذان صبح تا آخر صبح نتوانستم غسل كنم و نماز صبح از بين رفت ! خجالت كشيدم رفتم به حمام ديگر تا قبل از ظهر كه هفت ساعت گذشت تا يك غسل كردم ! و اين در دنيا و آخرت براى او غير از بيچارگى چيزى ندارد . اين چنين فردى اول بايد بداند كه به فرموده امام صادق ( ع ) ديوانه است ؛ و دوم بايد بداند كه اين كار گناه است و گناهش هم بزرگ است ؛ و سوم بايد بداند كه خنّاس او را وادار به اين كار مىكند ؛ و شيطان قرين او شده است .\r\n\r\nعلاج وسوسه فكرى و عملى\r\nحالا چه بكند تا رفع شود ؟ اگر به شكّ اعتنا بكند روز به روز بدتر مىشود و اما اگر بىاعتنائى كند ، مثلًا اگر دست نجس را زير آب شير\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nگرفت ، بايد حرف مرجع تقليد را گوش بدهد كه مىگويد پاك است نه حرف شيطان پليد را . يا اگر مىخواهد وضو بگيرد ، يك مشت آب به صورت بزند ، با يك مشت آب دست راست را بشويد و يك مشت آب بريزد به دست چپ ، و فوراً دست را بكشد روى سر و روى دو تا پا . در مدّت نيم دقيقه يك وضو بگيرد . اگر كسى گفت : نشد ، توجّه كند كه خودش نيست ، شيطان است . آن شيطان مىگويد « نشد » ولى تو بگو « شد » و بگو مرجع تقليدم مىگويد « شد » .\r\nمرحوم آيت الله العظمى مرعشى - كه درجاتش عالى است ، خدا عالىتر كند - ايشان يك خصوصيّتى داشتند كه بسيارى از لوازم اوّليّه پيش ايشان بود . از جمله يك قمقمه آب . موقع غروب در جلسه بودند ، موقع نماز بود كه بايد بروند در حرم مطهّر نماز بخوانند ، همانجا قمقمه آب را بر مىداشتند يك مشت آب به صورت ، يك مشت به دست راست و بعد دست چپ ، مسح سر و مسح پاها ، زود تمام مىكردند . مؤسّس حوزه علميّه قم ، مرحوم حاج شيخ - كه خداوند درجاتش را عاليتر كند - مىآمدند مدرسه فيضيّه ، سر حوض يك مشت آب به صورت يك مشت به دست راست ، يك مشت آب به دست چپ و بعد مسح سروپا . و خودم حضرت امام ( قدّس سرّه ) را ديدم كه همين جور وضو مىگرفتند .\r\nدر غسل هم بايد در ظرف دو سه دقيقه سرو گردن و سمت راست و سمت چپ را بشويد و اعتنا به خنّاس نكند . به قول استاد بزرگوار ما ،\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nمرحوم آية الله العظمى بروجردى - رضوان الله تعالى عليه - بگويد نماز باطل به جا مىآورم قربة الى الله ! وقتى كه چند روز نماز باطل خواند ، خودش مىفهمد كه عجب ديوانه‌اى بود . و شكر بايد بكند كه الحمدلله دست از ديوانگى خودش برداشته . چند تا غسل باطل و چند تا وضوى باطل و نماز باطل ! وقتى كه فهميد نماز باطل شد بايد بىاعتنائى به خناس و يا لاابالىگرى در طهارت بكند . طولى نمىكشد كه خوب مىشود اين بىاعتنايى به خنّاس خود ثواب دارد .\r\nاين وظيفه يك وسواس است . چه وسوسه فكرى و چه وسوسه عملى . طولى نمىكشد كه خوب مىشود .\r\nمن تقاضا دارم از وسواسهاى فكرى و عملى كه حرف خدا را بشنويد و زير پرچم شيطان نرويد و شيطان را توى دهنش بزنيد و مخالفت با اين خنّاس بكنيد .\r\n\r\n","description":"","footnote":"","page_name":" 148 ","page_number":148},
  {"content":"\r\n\r\n\r\nجلسه دهم رذيله « تخيّل »\r\nاقسام تخيّل\r\nالف ) تخيّلات فردى :\r\n- وسوسه\r\n- آرزوهاى طولانى\r\n- خرافات\r\n\r\n","description":"","footnote":"","page_name":" 149 ","page_number":149},
  {"content":"\r\n . \r\n","description":"","footnote":"","page_name":" 150 ","page_number":150},
  {"content":"\r\n\r\n\r\nرذيله « تخيّل »\r\nيكى از رذايلى كه موجب بدبختى انسان مىشود رذيله تخيّل است . به انسانى كه اين رذيله را داشته باشد « خيال‌باف » مىگويند . تخيّل و توهّم هم مانند جهل و وسوسه ضدّ « يقين » است . يعنى وقتى دل آرام نباشد و اعتقاد در دل رسوخ نكرده باشد ، قوّه تخيّل و خيالبافى دست به كار مىشود ، و انسان را در دنيا و آخرت بدبخت مىكند .\r\n\r\nاقسام تخيّل\r\nتخيّلات سه قسم است : فردى ، اجتماعى ، دينى .\r\n\r\nتخيّلات فردى\r\n\r\n1 - وسوسه\r\nتخيّلات فردى اقسام فراوانى دارد . يك قسم آن همان وسوسه\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nفكرى و عملى است كه قبلًا درباره آن صحبت شد . در حقيقت « وسوسه » همان استخدام تخيّل است . شيطان يا نفس امّاره قوّه خيال را استخدام مىكنند و به صورت وسوسه فكرى و عملى در مىآورند . و چون حرف زياد است بيشتر از اين در اين باره صحبت مىكنم . امّا يك زنگ خطر مىزنم و يك خواهش مىكنم :\r\nزنگ خطر اين است كه اگر وسوسه فكرى و عملى براى شما باشد دنيا و آخرت شما را از دست شما مىگيرد . و بعيد است كه دنيا يا آخرتِ يك آدم وسواسى ، آباد باشد . بسيارى از وسوسه‌هاى فكرى و عملى موجب تفرقه‌ها ، موجب بدبختىها و موجب ذلّتها شده و مىشود .\r\nخواهش من از افرادى كه اين درد سرطانى را دارند اين است كه با بىاعتنائى آن را رفع كنند . به فرموده امام صادق ( ع ) به گفته شيطان اعتنا نكنند و اين خبيث را عادت ندهند كه سر به سر انسان بگذارد . اگر بىاعتنائى كرد ، اگر هر چه گفت عمل نكرد ، شايد شش ماه طول نكشد كه وسوسه فكرى و عملى هر دو از بين مىرود .\r\n\r\n2 - آرزوهاى طولانى\r\nقسم دوم تخيّل فردى آرزو است . افرادى هستند كه آمال و آرزوى زياد بر آنها حكم‌فرما است . آدمهاى رؤيائى هستند . نحوه فكر آنها غيرعادى است . به عبارت ديگر آمال و آرزوهاى بى جا بر دلشان حكم‌فرماست . و همين آمال و آرزوها است كه او را تبديل به انسان خيال\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nباف مىكند ؛ و به قول قرآن شريف ، در خود مىتَنَد تا خفه شود ؛ تا روزى فرا رسد كه ببيند عاقبت او خير نشده و به آمال و آرزوهايش هم نرسيده است .\r\nقرآن شريف در اين باره به اندازه‌اى داغ صحبت كرده است كه به پيغمبر اكرم ( ص ) خطاب مىكند : يا رسول الله ! اين آدمهاى اينطورى را رها كن تا در آرزوهاى خود بچرند تا دم مرگ معلوم شود چه بدبختيها دارند :\r\n( ذَرْهُمْ يَأكُلُوا وَ يَتَمَتَّعُوا وَيُلْهِهِمُ الْامَلُ فَسَوْفَ يَعْلَمُونَ ) « 1 » رهايشان كن . آدمهاى اينطورى را نمىشود هدايتشان كنى . بگذار در عقيده خرافى خودشان ، در آمال و آرزوهايشان بتنند ، و آمال و آرزو مشغولشان كند ، تا ناگهان چشمها را باز كنند و ببينند دم مرگ هستند .\r\nدر جاى ديگر ، قرآن شريف زنگ خطر مىزند ؛ و زنگ خطرش از اين مهمتر است . مىفرمايد در روز قيامت مؤمنين نور دارند . نماز و روزه و وضو و غسل آنها ، خدمت به خلق آنها ، عبادات آنها ، همه برايشان نور مىشود . با اين نور به بهشت مىروند . اما كسانى كه در آمال و آرزوهاى خود سرگردان بودند و فكر آخرت نبودند ، در ظلمتند و نورى ندارند . اينها كه نور ندارند به آنها كه نور دارند مىگويند كه صبر\r\n\r\n\r\n","description":"","footnote":"\r\n( 1 ) . سوره ى حجر ، آيه ى 3 .\r\n","page_name":" 153 ","page_number":153},
  {"content":"\r\n\r\nكنيد تا به شما ملحق شويم و از نور شما استفاده كنيم . مؤمنين مىگويند : به دنيا برگرديد و نور تهيّه كنيد . اينجا جاى استفاده از نور ديگران نيست . اينجا جاى تهيّه نور نيست . بعد قرآن مىفرمايد بهشتيها بهشت مىروند . جهنّميها جهنم مىروند و با هم حرف مىزنند . از قرآن فهميده مىشود بهشتيها و جهنّميها همديگر را مىبينند و با هم مكالمه دارند . از جمله مكالمه‌هاى اهل بهشت و اهل جهنم اين است كه جهنّميها به بهشتيها مىگويند : آيا ما با شما نبوديم ؟ يعنى ما هم كه شيعه بوديم ؛ ما هم كه مسلمان بوديم . چه شد\r\nكه ما جهنّمى شديم و شما بهشتى ؟ جواب مىدهند فرق ما و شما اين بود كه شما خودتان را گول مىزديد . شما به انتظار نشستيد . جهل و ترديد و شكّ و تخيّل بر دلتان حكم فرما بود . شما را آمال و آرزوهايتان فريب داد . تا اينكه مرگ آمد و بالاخره شيطان شما را جهنّمى كرد . قرآن اينطور مىفرمايد :\r\n( يَوْمَ يَقُولُ الْمُنافِقُونَ وَ الْمُنافِقاتُ لِلَّذينَ امَنُوا انْظُرُونا نَقْتَبِسْ مِنْ نُورِكُمْ ) « 1 » مىگويند يك مقدار از اين نورتان به ما بدهيد .\r\n( قيلَ ارْجِعُوا وَرآئَكُمْ فَالْتَمِسُوا نُوراً ) مىگويند به دنيا برگرديد نور تهيّه كنيد . اينجا جاى اين حرفها نيست .\r\n( فَضُرِبَ بَيْنَهُمْ بِسُورٍ لَهُ بابٌ باطِنُهُ فيهِ الرَّحْمَة\r\n\r\n\r\n","description":"","footnote":"\r\n( 1 ) . سوره ى حديد ، آيه ى 13 .\r\n","page_name":" 154 ","page_number":154},
  {"content":"\r\n\r\n وَ ظاهِرُهُ مِنْ قِبَلِهِ الْعَذابُ - يُنادُونَهُمْ الَمْ نَكُنْ مَعَكُمْ قالُوا بَليوَلكِنَّكُمْ فَتَنْتُمْ انْفُسَكُمْ وَ تَرَبَّصْتُمْ وَارْتَبْتُمْ وَ غَرَّتْكُمُ الْامانِيحَتّيجآءَ امْرُ اللهِ وَ غَرَّكُمْ بِاللهِ الغَرُورُ )  « 1 » اين جمله « وَ غَرَّتْكُمُ الْامانِىُّ » به ما مىگويد آمال و آرزوهاى بى جا خطرناك است . دنياى انسان و آخرت انسان را از بين مىبرد . از اين جهت پيامبر اكرم و اميرالمؤمنين ( ع ) هر دو يك روايت دارند ، يعنى يك روايت كه از نظر لفظ هم مثل هم مىباشد از آن دو بزرگوار نقل شده و روايت اين است :\r\n« انَّ اخْوَفَ ما اخافُ عَلَيْكُمُ اثْنانِ : اتِّباعُ الْهَويوَ طُولُ الْامَل ؛ فَامَّا اتِّباعُ الْهَويفَيَصُدُّ عَنِ الْحَقِّ وَ امّا طُولُ الْامَلِ فَيُنْسِيالاخِرَة » « 2 » فرمودند : ما براى شما از دو چيز مىترسيم اوّل متابعت از هوى و هوس ؛ دوم آمال و آرزوهاى بى جا و مىفرمايد : آنكه متابعت از هوى و\r\n\r\n\r\n","description":"","footnote":"\r\n( 1 ) . سوره ى حديد ، آيات 13 و 14 . ترجمه : روزى كه منافقان به مؤمنان گويند به ما بنگريد تا ما به پرتوى از نور شما بهره‌مند شويم به آنها گفته شد باز گرديد ( و از دنيا ) براى خود نور تهيه كنيد . سپس بين اين دو گروه پرده‌اى زده شد كه يك طرف آن ( براى مؤمنان ) رحمت و طرف ديگرش عذاب براى منافقان است . گويند آيا ما با شما نبوديم ؟ مؤمنين گويند چرا ولى خود را فريب داديد و شك كرديد و آرزوها سرگرمتان كرد . . . » .\r\n( 2 ) . نهج‌البلاغه فيض الاسلام ، خطبه ى 42 .\r\n","page_name":" 155 ","page_number":155},
  {"content":"\r\n\r\nهوس بكند در حق‌ّيابى و حق‌ّجويى كور و كر مىشود . آنها كه آمال و آرزوهاى بى جا دارند ، و تخيّلى شدند ، آنها هم آخرت را فراموش مىكنند .\r\nمعمولًا افرادى كه در آمال و آرزوهاى خودشان غرق هستند ، چيزى كه به فكرشان نيست قبر است ، قيامت است ، عالَم بزرخ است ، و بالاخره بهشت و جهنم است . از آيه شريفه و روايتى كه خواندم - و نظيرش فراوان است - مىفهميم كه آمال و آرزوهاى بى جا براى انسان خيلى خطر دارد .\r\nبسيارى از ضعف اعصابها . بسيارى از ديوانگيها ، از همين جا سرچشمه مىگيرند . قرآن شريف و روايات اهل بيت به اينها مىگويند آمال و آرزوهاى بى جا ، و روانشناسها مىگويند : تمايلات برآورده نشده . اينان مىگويند : اگر تمايلات برآورده نشده انسان زياد شد ، از ضمير آگاه به ضمير ناخودآگاه مىرود و آنجا عقده حقارت مىشود و اين عقده حقارت منجر به ضعف اعصاب و گاه منجر به ديوانگى مىشود . ضعف اعصاب مرض دنياى روز است . هر كجا تمدّنش بيشتر ، ضعف اعصاب آنجا بيشتر است . اثرش ، بىخوابىها و بىحوصلگيها ، افسردگيها ، غم و غصّه‌هاى بيجاست . هر كجا تمدّنش بيشتر ، اين آمال و آرزوها - يعنى اين خواسته‌هاى برآورده نشده - بيشتر است . از اين جهت مىبينيد كه آمار مصرف قرصهاى آرام‌بخش در آمريكا يا آلمان و انگلستان سرسام‌آور است . در ايران ما هم در افراد خيال‌باف و ايده‌آلى ، در افرادى كه\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nآمال و آرزوهاى بى جا دارند ضعف اعصاب زياد است ؛ و اين ضعف عصب اينها را افسرده كرده است . غم و غصّه براى اينها دلهره و اضطراب خاطر آورده است ؛ و بالاخره يك نگرانى شديدى بر دل اينها حكم فرماست ؛ و اين اثر آمال و آرزوهاى بيجاست .\r\nيك پزشك روانشناس مىگويد يك زن ديوانه‌اى را براى معالجه نزد من آوردند پس از تحقيقات فراوان متوجّه شدم اين خانم در زمان قبل از ازدواجش ، آرزو داشته است كه با پسر\r\nزيبائى ازدواج كند و فرزندان زيبايى هم داشته باشد ، و از نظر مالى هم در تمكّن كامل باشند ؛ و با شوهر زيبا و پولدار و فرزندان زيبا ، به مسافرتها و گردشهاى مختلف بروند .\r\nاما بر خلاف آروزهايش با فردى نازيبا و فقير ازدواج كرد : و فرزندى هم خدا به آنها نداده است و اين عوامل موجب شده تا بالاخره پس از ناراحتىها و خيالبافيهاى طولانى ، ديوانه شود . در تيمارستان هنگام برخورد با ديگر بيماران مرتّب مىگفت : شوهر زيبائى دارم ، پسر و دختر زيبائى دارم و بالاخره خانه بزرگ و ثروت فراوانى دارم .\r\nاين آقاى دكتر نتيجه مىگيرد و سفارش مىكند به خانمها كه آمال و آرزوى بى جا نداشته باشيد ؛ و سفارش مىكند كه گذشته‌ها را فراموش كنيد و فرصت فعلى را غنيمت شماريد . همان جمله‌اى كه حضرت امير ( ع ) مىفرمايد :\r\n\r\n","description":"","footnote":"","page_name":" 157 ","page_number":157},
  {"content":"\r\n\r\n« ما فاتَ مَضيوَ ما سَيَأتيكَ فَايْن فَاغْتَنِمِ الفُرصَة بَيْنَ الْعَدَمَينِ » يعنى گذشته‌ها گذشته . آينده هم نيامده تا ببينم چه مىشود . فرصت الآن را بايد غنيمت بشمارى .\r\nالآن ، در ماه مبارك رمضان ، بايد براى دنيايمان و براى آخرتمان فعّال باشيم ؛ و امّا اينكه ديروز چه شد ، غم گذشته را نخور ؛ و امّا فردا چه مىشود ، ترس نداشته باش :\r\n( الا انَّ اوْلِيآءَ اللهِ لا خَوْفٌ عَلَيْهِمْ وَ لا هُمْ يَحْزَنُونَ ) « 1 » آنها كه دوست خدا هستند نه غم و غصّه گذشته را مىخورند و نه ترسى دارند از آينده . يعنى دوستان خدا به آمال و آرزو فكر نمىكنند ؛ و از خدا مىخواهند كه آنها را از آرزوهاى دور و دراز حفظ كنند . شما هم اين دعاها را بخوانيد . مخصوصاً دعاى ابوحمزه ثمالى را در ماه مبارك رمضان موقع سحر بخوانيد . در آخر همين دعا مىخوانيم :\r\n« اللّهُمَّ انّياسْئَلُكَ ايماناً تُباشِرُ بِه قَلْبيوَ يَقيناً صادِقاً حَتّياعْلَمَ انَّهُ لَنْ يُصيبَنيالّا ما كَتَبْتَ ليوَرَضِّنيمِنَ الْعَيْشِ بِما قَسَمْتَ لييا ارْحَمَ الرّاحِمينَ » مىگويد اى خدا ! يك ايمانى به من بده ( نه ايمان حرفى ، نه ايمان استدلالى ) ، ايمانى كه رسوخ كرده در دلم . تا با اينطور ايمان ، من ديگر\r\n\r\n\r\n","description":"","footnote":"\r\n( 1 ) . سوره ى يونس ، آيه ى 62 .\r\n","page_name":" 158 ","page_number":158},
  {"content":"\r\n\r\nغم و غصّه نداشته باشم . من ديگر آمال و آرزوى نادرست نداشته باشم . يقين داشته باشم كه آنچه مقدّر من است در آينده خواهد شد . بعد عرض مىكند : خدايا ! راضى كن مرا به مقدّرات من .\r\nنود درصد ديوانه‌ها ، صد درصد از افرادى كه ضعف اعصاب دارند ، براى خاطر اين است كه به آنچه براى آنها مقدّر كرده راضى نيستند . اصلًا معناى زهد همين است . اگر از مردم بپرسند كه چه كسى زهد دارد ، مىگويند كسى كه يك گوشه نشسته و از مال دنيا چيزى ندارد و راجع به دنيا بىتفاوت باشد . در صورتى كه اين زهد نيست . از اميرالمؤمنين سلام الله عليه پرسيدند يا على ! زهد چيست ؟ اميرالمؤمنين ( ع ) فرمودند :\r\n« الزُّهْدُ كُلُّهُ بَيْنَ كَلِمَتَيْنِ مِنَ الْقُرْانِ قالَ الله سُبْحانَهُ : ( لِكَيْلا تَأسَوْا عَليمافاتَكُمْ وَ لا تَفْرَحُوا بِما اتيكُمْ ) » « 1 » و قرآن مىفرمايد :\r\n ( ما اصابَ مِنْ مُصيبَة فِيالْارْضِ وَ لا فيانْفُسِكُمْ الّا فيكِتابٍ مِنْ قَبْلِ انْ نَبْرَها انَّ ذلِكَ عَلَياللهِ يَسيرٌ - لِكَيْلا تَأسَوْا عَليما فاتَكُمْ وَ لا تَفْرَحُوا بِما اتيكُمْ )  « 2 »\r\n\r\n\r\n","description":"","footnote":"\r\n( 1 ) . نهج‌البلاغه ، فيض الاسلام ، حكمت 431 .\r\n( 2 ) . سوره ى حديد ، آيات 22 و 23 .\r\n","page_name":" 159 ","page_number":159},
  {"content":"\r\n\r\nيعنى هر چه كه مىآيد ، هر چه الآن هست ، هر چه گذشته است ، اينها مقرّر پروردگار عالم است . قرآن مىفرمايد ما اينها را تقدير كرديم ، به تو گفتيم تا اگر چيزى از دست تو گرفته شد ، غصّه نخورى ، اگر چيزى به تو داده شد خيلى خوشحال نشوى . خوشحالى زياد انسان را بدبخت مىكند غم و غصّه زياد هم انسان را بدبخت مىكند . به عبارت ديگر ، اميرالمؤمنين ( ع ) مىفرمايد : زهد اين است كه انسان دلبستگى به چيزى يا به كسى نداشته باشد جز خدا .\r\nيك كارى بكنيد كه دل شما مال خدا باشد . يك كارى بكنيد كه دلبستگى به چيزى يا به كسى پيدا نكنيد . اگر دلبستگى به چيزى پيدا كردى ، از بين رفتن آن غم و غصّه براى تو مىآورد .\r\nكسى را گريان ديدند . به او گفتند چرا گريه مىكنى ؟ گفت : معشوقه‌ام مرده است . گفتند : خوب است عشق به كسى پيدا كنى كه اصلًا نمىميرد و آن خداست .\r\nپس قسم دوّم از تخيّل كه كمتر از وسوسه فكرى و عملى نيست ، رؤيائى فكر كردن و آمال و آرزوى بى جا بر دل انسان حكم‌فرما شدن است .\r\n\r\n3 - خرافات\r\nقسم سوم از تخيّل‌هاى فردى ، خرافات است . معناى خرافات اين است كه چيزى را عقل يا شرع امضاء نكند . آدمهاى خرافى هم فراوان\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nهستند . به خصوص در ميان خانمها كه با بدبختىهاى عجيبى روبرو هستند . آن خرافه‌ها نظير خارهايى روح را آزار مىدهند . همانطور كه اگر خار در دست شما باشد نمىگذارد دست شما كار بكند ، خارهاى روح هم نمىگذارند كه روح ، سالم باشد . نمىگذارند قوّه تفكّر ، فكر را سالم كند ، و بالاخره شبانه روز روح او آزرده خاطر است .\r\nخرافات مصداقهاى فراوانى دارد :\r\nيكى از مصاديق آن غرب زدگى بود كه در زمان طاغوت همگى ما دچار آن بوديم و الآن هم كم و بيش در ميان عدّه‌اى موجود است . يعنى هر چه را در غرب است دوست مىدارند . لباس غربى ، صحبت كردن غربى ، نشست و برخاست غربى ، سفره غربى ، خوردن و آشاميدن غربى . يعنى دلشان مىخواهد از نظر گفتار و كردار ، نظير يك خانم انگليسى يا يك آقاى فرانسوى باشند ، و اتّفاقاً يكى از كارهاى استعمارگرها همين است كه ما را مثل خودشان بار بياورند . غربيها وقتى بر يك مملكت مسلّط بشوند ، نه فقط استعمار اقتصادى مىكنند ، يعنى ثروت آن مملكت را مىبرند ، بلكه فرهنگ غربى هم براى آنها مىآورند . فرهنگ غربى برحسب ظاهر يا سواد مىكند ، امّا سوادش هيچ نتيجه ندارد ؛ كاربردى ندارد ؛ اختراعى را موجب نمىشود ؛ گره‌اى از علم را باز نمىكند . مهمتر از اين دو ، استعمار فرهنگى است . يعنى يك استعمارگر مثل\r\nانگلستان كه بر هندوستان و ايران مسلّط شد ، يا نظير آمريكا كه الآن بر ممالك ضعيف حكم مىراند ، يكى از كارهايش\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nاين است كه روش و آداب و رسوم خود را بر مردم كشورهاى تحت سلطه خود تزريق مىكند . اين كار شيطان بزرگ است ؛ كار استكبار جهانى است . مثلًا در زمان پهلوى زمزمه تغيير خطّ بود . در همين چند ماه قبل زمزمه اين بود كه قرآن شريف را براى غربيها به زبان لاتينى بنويسند ، كه مسؤولين از اين كار جلوگيرى كردند . مىخواستند خطّ لاتينى بر اينجا حكم فرما بشود .\r\nاستعمارگران تاريخ كشورها را عوض مىكنند . چنانچه الآن تمام ممالك اسلامى به جز ايران ، تاريخشان تاريخ ميلادى است . پهلوى معدوم تاريخ شاهنشاهى را به جاى تاريخ اسلامى گذاشت . نه تنها تاريخ ، بلكه آداب و رسوم خود را هم با خود مىآورند . اين كار شيطانهاى بزرگ است و نتايج فراوانى هم مىگيرند . خلاصه اينكه اگر ملّتى در آداب و رسوم غير از مملكت خودش متابعت كند ، به اين كار ، خرافات مىگويند . و اين ، بالاترين خرافه‌اى است كه براى دنيا و آخرت انسان ضرر دارد ؛ و چون اين بحث مفصّل است انشاءالله در بحث فردا آن را بيشتر توضيح مىدهم .\r\n\r\n","description":"","footnote":"","page_name":" 162 ","page_number":162},
  {"content":"\r\n\r\n\r\nجلسه يازدهم « خرافات »\r\n- دنباله بحث\r\n- اقتباس و تقليد\r\n- منابهه و محاكات\r\n4 - عشق مجازى\r\n- زيانهاى عشق مجازى\r\n- معالجه آمال و آرزو\r\n- معالجه خرافات\r\n- معالجه عشق مجازى\r\n\r\n","description":"","footnote":"","page_name":" 163 ","page_number":163},
  {"content":"\r\n . \r\n","description":"","footnote":"","page_name":" 164 ","page_number":164},
  {"content":"\r\n\r\n\r\nدنباله بحث\r\nبحث درباره خرافات بود . اين رذيله‌اى است كه اگر بر كسى حكم فرما بشود او را از سعادت دنيا و آخرت مىاندازد . بلكه بايد بگوئيم كه يك آدم ديوانه‌اى از كار در مىآيد . براى اينكه خرافه ، يعنى قبول كردن چيزى بدون دليل و استدلال ؛ و اگر انسان عاقل باشد بايد چيزى را كه مىپذيرد با دليل و برهان باشد ؛ و اگر چيزى را رد مىكند با دليل و برهان باشد . قرآن مىفرمايد :\r\n ( فَبَشِّرْ عِبادِ - الَّذينَ يَسْتَمِعُونَ الْقَوْلَ فَيَتَّبِعونَ احْسَنَهُ اوُلئِكَ الَّذينَ هَديهُمُ اللهُ وَ اولئِكَ هُمْ اولُوا الْالْبابِ )  « 1 » عاقلها آن كسانى هستند كه تميز بين خوب و بد را مىدهند . خوب\r\n\r\n\r\n","description":"","footnote":"\r\n( 1 ) . سوره ى زمر ، آيات 17 و 18 . ترجمه : « مژده بده به بندگانم . آنان كه گفتار ( مختلف ) را مىشنوند و بهترين آن را پيروى مىكنند . آنان كسانى هستند كه خدايشان هدايت كرده و آنان خردمندند » .\r\n","page_name":" 165 ","page_number":165},
  {"content":"\r\n\r\nرا مىگيرند و بد را رها مىكنند .\r\n\r\n- اقتباس و تقليد\r\nبه اين كار مىگويند اقتباس ، كه معناى آن پذيرفتن چيزى با دليل و برهان و رد كردن چيزى با دليل و برهان است . پذيرفتن مطلبى ، غير از اين راه ، دو گونه است : اوّل تقليد است كه معناى آن پذيرفتن چيزى است از كسى با توجّه امّا بدون دليل و برهان . كه اين تقليد در همه چيز غلط است جز درجائى كه فكر انسان كشش نداشته باشد ؛ و انسان نتواند آن چيز را از راه دليل و برهان به دست آورد . نظير تقليد از مرجع تقليد . براى اينكه همه نمىتوانند همه احكام فقه را با دليل و برهان به دست بياورند . به همين دليل تقليد براى مجتهد حرام است . امّا در عرفيّات ، در آنجاهائى كه فكر انسان كشش دارد و مىتواند خوب و بد را تميز بدهد ، تقليد غلط است و قرآن اين كار را مذمّت مىكند . مىفرمايد : به اين آدمهاى خرافى بُت‌پرست مىگويند بت را نپرستيد . مىگويند :\r\n( انّا وَجَدْنا اباءَنا عَليامَّة وَ انّا عَلياثارِهِمْ مُقْتَدُونَ ) « 1 » يعنى پدران ما اين كار را مىكردند و ما هم به روش آنها كار مىكنيم . يعنى تقليد از پدر و مادرهاى بت‌پرست مىكنيم .\r\n\r\n\r\n","description":"","footnote":"\r\n( 1 ) . سوره ى زخرف ، آيه ى 23 .\r\n","page_name":" 166 ","page_number":166},
  {"content":"\r\n\r\n\r\n- منابهه و محاكات\r\nدوم : منابهه و محاكات است كه همان تقليد است امّا بدون توجّه . يعنى پذيرفتن چيزى از كسى بدون استدلال و بدون توجّه و بدون تَنبُّه كه اين كار بچّه‌ها است . يكى از عنايات خاصّه پروردگار عالم براى انسان اين است كه به بچّه‌هاى كوچك قانون منابهه و محاكات داده است . يعنى تابع صددرصد براى مربّى هستند تا مربّى يا پدر و مادر بتوانند خوب بچّه را تربيت كنند . معلّم بتواند او را تربيت كند .\r\nاين منابهه و محاكات را قرآن شريف مذمّت مىكند ؛ و معلوم است كار يك انسان عاقل نيست . خرافات ، يعنى تقليد كردن و پذيرفتن چيزى از كسى بدون توجّه ؛ يا با توجّه امّا بدون استدلال ؛ و معلوم است اين براى يك عاقل ، براى يك مسلمان غلط است . امّا متأسّفانه بيشتر مردم خرافى هستند . حتّى آن ممالكى كه در آنجا علم خيلى ترقّى كرده است ، از نظر آداب و رسوم اجتماعى خرافات عجيبى بر آنها حكم فرماست . از اين جهت نقل مىكنند در انگلستان سَر هر كوچه‌اى زنى نشسته است و فال نخود مىگيرد و اطراف او هم جمعيّتى است . يا مثلًا در آمريكا با آن همه ترقّى در علمش ، لفظ سيزده ندارند و آن را نحس مىدانند . مثلًا اگر يك آپارتمانى ساخته باشند . بيست طبقه ، از طبقه دوازده مىرود چهارده ! پلاك‌هاى منزل‌ها در زمان طاغوت به جاى سيزده 12 + 1 بود ؛ و نظير اين خرافه‌ها همه جا هست . در آمريكا و\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nانگلستان خيلى هست . در ايران ما هم فراوان است . اما ما كه مسلمانيم بايد تابع عقل باشيم و از نظر قرآن نبايد خرافى باشيم .\r\nمتأسّفانه هر كه تجدّد او بيشتر است ، خرافات او بيشتر است . تقليد ممالك ضعيف مخصوصاً مسلمانها از استعمارگران ، قانون منابهه و محاكات است . لااقل به طور تقليد ، آداب و رسوم آنها را مىپذيرند . در تعارف كردن نظير آنها تعارف مىكنند . گفتن كلمه « مرسى » را\r\nيك نو روشنفكرى مىدانند . طرز نشستن و خوابيدن و رفتن و لباس پوشيدنش ، حتّى كار رسيده به اينجا كه اسم پسر و دخترش به جاى اينكه اسم يكى از ائمه طاهرين باشد ، يك اسم خارجى را انتخاب مىكند ؛ و همين اسم خارجى را تجدّد و روشن فكرى مىداند ! اما در حقيقت خرافه‌اى بيش نيست . يعنى متابعت از غرب كه به آن مىگوييم غرب‌زدگى ؛ و پيغمبر اكرم ( ص ) روى اين جمله پافشارى زيادى دارند و مىفرمايند « مَنْ تَشَبَّهَ بِقَوْمٍ فَهُوَ مِنْهُمْ » اگر كسى تشبّه به فكر پيدا كرد ، در اسم ، يا در روش ، يا در لباس ، در واقع از آنهاست و يك مسلمان حسابى نيست . در روايت ديگرى مىفرمايند : اگر مسلمانى مثل كافر بخورد ، مثل كافر بياشامد ، مثل كافر رفت و شد كند و بالاخره آداب و رسوم اجتماعى را از آنها ياد بگيرد ، در روز قيامت با آنها است . يعنى همانطور كه آنها جهنم مىروند اين هم در جهنم با آنها است .\r\nآنچه مورد بحث من است ، اين است كه بايد به كفّار شبيه نباشيم . از نظر لباس ، و خوراك مثل آنها نباشيم . اسم بچّه‌ها را يك اسم اسلامى\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nانتخاب كنيم . به جاى « مرسى » ممنونم يا متشكرم بگوئيم . منتظر نباشيم مد لباس از اروپا بيايد . الحمدِلله جمهورى اسلامى خيلى از اينها را عوض كرده است .\r\nدر زمان طاغوت ، چونكه غربيها قورباغه و خرچنگ مىخوردند ، متجدّدها و روشن‌فكرهاى ما هم غذاى آنها را مىخوردند ، و حتّى براى ما مىنوشتند كه در تهران ، بسيارى از مهمانخانه‌ها پيدا شده كه اينها غذاى خارجى داشتند . يعنى خوراك خرچنگ و قورباغه ! انسان اگر خرافى باشد به اينجا مىرسد . يعنى به عنوان تجدّد و روشنفكرى از اين غذاها مىخورد و پول زيادى هم مىدهد و افتخار هم مىكند كه من غذاى قورباغه خوردم ! انسان اگر خرافى باشد به اينجا مىرسد .\r\nگفتيم كه خرافات خيلى مصاديق دارد . روشن‌فكرها اينجور هستند . در ميان مقدّسها ، خرافه از نوع ديگر است . مثل اينكه از اوّل شب تا به صبح خواب مىبيند و اين را مىخواهد يكى برايش تعبير بكند . يا اينكه يك غم و غصّه‌اى برايش جلو آمد ، يا يك گرفتارى برايش جلو\r\nآمد ، اين طرف و آن طرف مىرود تا يك فال بين پيدا كند كه برايش فال بگيرد . يا اينكه دنبال دعانويس مىرود تا برايش دعا بنويسد .\r\nيك مسلمان بايد پايبند به فال باشد . نبايد يك مسلمان دنبال افراد شيّاد و دروغگو راه بيفتد . نبايد يك مسلمان خود را پايبند به خواب كند . اينها همه براى يك مسلمان نقص است . يك مسلمان بايد با دليل بگويد ؛ با دليل بشنود ؛ با دليل راه برود ؛ با دليل مريد بشود ؛ با دليل از\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nارادتش برگردد ؛ تا آخر . اگر غير از اين شد ، تابع احساسات شد ؛ تابع خرافات و تخيّل شد . به اين نمىشود گفت مسلمان . اين هم يكى از چيزهائى است كه تخيّل روى انسان كار مىكند و انسان را خرافى مىكند .\r\n\r\n- عشق مجازى\r\nبدتر از خرافات ، بدتر از آمال و آرزو ، بدتر از وسواسى ، كه قبلًا صحبت شد . تخيّل ديگرى گاهى جلو مىآيد - و پناه بر خدا اگر براى كسى جلو بيايد - و آن تخيّل « عشق مجازى » است كه گاه دچار انسان و به خصوص جوانان مىگردد . يعنى به واسطه تماسهاى بى جا ، به واسطه نگاههاى بى جا ، به واسطه حرفهاى بى جا يك جاذبه‌هائى وارد بدن اين جوان مىشود و او را مبتلا مىكند . در حقيقت بايد بگوييم شيطان به واسطه تخيّل ، به نام عشق ، او را مهار مىكند .\r\nاز امام صادق ( ع ) پرسيدند : عشق چيست ؟ امام ( ع ) فرمودند وقتى دلى از محبّت خدا خالى شد ، عشق‌هاى مجازى در دل او ريخته مىشود . وقتى رابطه انسان با خدا كم شد ، وقتى رابطه انسان با خدا قطع شد ، شيطان مىآيد و يكى از كارهايش اين است كه به واسطه قوّه خيال ، يك جاذبه‌هائى از طرف ، در دلش وارد مىكند .\r\nاول محبت است . اين محبّت بعد از مدّت كوتاهى مىرسد به عشق كه دردى است بسيار خطرناك . دردى است كه زن شوهردار را بىعفّت مىكند . مرد زن‌دار را بىدين مىكند ؛ و بالاخره جوان را بيچاره مىكند .\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nدختر عفيف را ، دختر با شرافت را ، به ذلّت مىكشاند .\r\nمسأله عشق ، مسأله‌اى بسيار حسّاس و بسيار خطرناك است . همه‌وهمه مخصوصاً جوانها بايد مواظب اين گونه مسائل باشند كه معمولًا از چشم‌چرانىها و شهوت سرچشمه\r\nمىگيرد . معمولًا عشق‌هاى مجازى ريشه شهوت جنسى دارد و از صحبت كردن زن با مرد ، از نشست و برخاست دو جوان با يكديگر و نگاههاى شهوت‌آميز به يكديگر ، كم كم اين حالت براى او پيدا مىشود ؛ روز به روز ، نظير همان وسواسى ، روبه تزايد مىرود ؛ و بعضى اوقات به جاهاى باريكى مىرسد . مثلًا يك دختر معمولى يا يك پسر معمولى است امّا به اندازه‌اى در چشم اين زيبا مىآيد كه زيبائى مثل او پيدا نمىشود ! حرف زدنش معمولى است ، امّا به اندازه‌اى در گوش او زيبا مىآيد كه نظير اين حرف در نظرش اصلًا پيدا نمىشود ! راه رفتنش ، نشستنش ، خوردنش ، با فرضى كه بد است يا معمولى ، اما در چشم و ذهن اين بسيار جلوه دارد . بسيار جاذبه دارد .\r\nچيزى كه بايد توجّه بدهم به جوانها اين است كه اگر اين حالت براى كسى پيدا شد و به دنبال آن ازدواج عشقى پيش آمد ، نود درصد منجر به طلاق مىشود ؛ و اگر منجر به طلاق نشود از همديگر نفرت پيدا مىكنند . يعنى عشق معمولًا عكس‌العمل دارد . وقتى كه به همديگر رسيدند عكس‌العملش يك حالت نفرتى است كه در عاشق و معشوق پيدا مىشود . بعد از يك سال ، از ازدواجش پشيمان مىشود ؛ يا طلاق يا\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nسوختن و ساختن تا دم مرگ .\r\n\r\n- زيانهاى عشق مجازى\r\nيك زنگ خطرى هم براى خانمها و آقايان ! و آن اين است كه العياذ بالله اگر زن شوهردارى ، مرد زن‌دارى ، اين حالت برايش پيدا شود ، حتماً رسوا مىشود . يعنى مثل اينكه اثر وضعى اين عشق ، رسوائى زن و مرد و به دنبال آن ، رسوائى دو طايفه و نابودى هر دو طايفه است . حتى در غير زن شوهردار و در غير مرد زن‌دار هم اين رسوائى هست . اصلًا عشق ، كارش رسوا كردن است .\r\nيكى از گناهان ، كه اثر وضعىاش رسوائى است ، زناى زن شوهردار يا مرد زن‌دار است . يعنى علاوه بر اينكه گناهش خيلى بزرگ است ، اثر وضعىاش در دنيا رسوائى است ؛ و يكى هم مسأله عشق ، مخصوصاً براى زن شوهردار و مرد زن‌دار است كه اين اثر را دارد .\r\nنكته ديگر اينكه عشق ، افسردگى مىآورد . انسان را از كار مىاندازد . دلهره و اضطراب خاطر مىآورد . انسان را از خدا بىخبر مىكند . معمولًا انسان را گناهكار بار مىآورد . اگر دست از\r\nدينش برندارد ، يك انسان فاسق و فاجرى از كار در مىآيد . همچنين به واسطه عشق ، پيرى زودرس براى انسان پيدا مىشود . اين در دنيا است . اما از نظر آخرت ، اين دختر و اين زن و اين مرد خير نمىبينند . از همه اينها كه بگذريم ، اگر خداى ناكرده ، زن ، شوهردار باشد و مرد ، زن‌داشته باشد ، بىوفائى\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nاست ؛ و بىوفائى ، خود يك رذيله خطرناكى است ؛ و چاره عشق‌هاى مجازى ، بىاعتنائى است . وقتى بىاعتنائى كند ، از بين مىرود .\r\n\r\n- معالجه آمال و آرزو\r\nاما راجع به آمال و آرزو ؛ چه كنيم تا آدم آمال و آرزوئى و آدم رؤيائى نباشيم . بايد زياد به فكر قبر و قيامت باشيم ، انسان بايد فكر كند اگر امروز يا امشب مرد و امشب شب اوّل قبر او بود چه مىشود .\r\nدر روايات مىخوانيم خبر دادند به رسول اكرم ( ص ) كه فلانى قرض يك ساله كرده است . پيغمبر خيلى تعجّب كردند و فرمودند : عجب آدم آمال و آرزودارى است ! اگر امشب بميرد چه مىكند ؟ اگر انسان مقدارى به فكر قبر و برزخ و قيامت و بهشت و جهنم بيفتد ، ولو در 24 ساعت يكى دو لحظه يا بيشتر به فكر باشد ، كم‌كم حالت آمال و آرزو از آدم گرفته مىشود .\r\nالبته در جلسه قبل معالجه‌اش را گفتم كه اگر كسى ايمان به مقدّرات الهى داشته باشد ، اگر كسى بداند كه خدا رؤوف و مهربان به حال او است ، اگر كسى بداند خدا عالم به حال او است ، اگر كسى بداند كه خدا حكيم است و كار بى جا نمىكند ، خدا جواد است و آنچه را انسان لياقت داشته باشد و صلاح انسان باشد به او مىدهد ، خواه ناخواه ديگر آمال و آرزو ندارد ؛ ديگر دلهره و اضطراب خاطر و نگرانى از آينده ندارد . از اين جهت مىگفتم كه آخر دعاى ابوحمزه ثمالى را بخوانيد كه :\r\n\r\n","description":"","footnote":"","page_name":" 173 ","page_number":173},
  {"content":"\r\n\r\n« اللّهُمَّ انّياسْألُكَ ايماناً تُباشِرُ بِه قَلْبيوَ يَقيناً صادِقاً حَتّياعْلَمَ انَّهُ لَنْ يُصيبَنيالّا ما كَتَبْتَ ليوَ رَضِّنيمِنَ الْعَيْشِ بِما قَسَمْتَ لييا ارْحَمَ الرّاحِمينَ » اگر معالجه قطعى بخواهد ، معالجه‌اى كه ريشه آمال و آرزو كنده بشود ، بايد ايمان عاطفى پيدا كند . ايمان قلبى و عاطفى را از كجا پيدا كند ؟ قبلًا صحبت شد هر كه رابطه‌اش با\r\nخدا محكمتر باشد ، ايمان ، بهتر در دل او رسوخ مىكند . اهميّت به واجبات مخصوصاً حجاب براى خانمها ، اهميّت به مستحبّات ، مخصوصاً خدمت به خلق خدا و نماز شب ، به اين امر كمك مىكند . براى خانمها خدمت به شوهر و بچّه‌ها . و براى آقا خدمت به خانمش و خدمت به اهل خانه‌اش . اجتناب از گناه مخصوصاً حقّ النّاس و گناهان بزرگ . وقتى انسان چنين شد ، كم‌كم ايمان در دلش رسوخ مىكند و اينجاست كه ديگر به آنچه خدا براى او مقدّر كرده است راضى است . مىداند آنچه هست خير و صلاحش است . تا به آنجا مىرسد كه وقتى ابن‌زياد به حضرت زينب ( س ) گفت كه كار خدا را چگونه ديدى ؟ زينب ( س ) فرمود : « ما رَايْتُ الّا جَميلًا » من به غير خوبى از پروردگار عالم چيزى نديدم .\r\nانسان با توكّل بر خدا . بايد با فعاليّت جلو برود . بايد با عقلش جلو برود . بايد با مشورت جلو برود . اما اگر مشورت و عقل و فعاليّتش به جائى نرسيد ، بايد يقين داشته باشد كه مقدّر او همين است كه به او رسيده است . افرادى كه فقيرند . افرادى كه از نظر امكانات مالى خيلى\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nعقب هستند ، فكر بكنند اگر تمكّن مالى اينها خوب بود ، شايد از اوّل شب مىنشستند و تا به صبح قمار مىكردند يا ويدئوهاى بدآموز مىديدند . آيا راضى بودند امكانات ماليش خيلى خوب بود اما خانمش بىچادر بود يا بىحجاب در كوچه مىآمد ؟ اگر جلسه‌هاى زن و مرد مختلط بدون چادر و حجاب تا صبح داشتند چه مىكرد ؟ آيا فقر بهتر است يا اين نكبت ؟ انسان بايد بداند كه اگر فعاليّت ، عقل و مشورتش به جائى نرسيد . ديگر مقدّر و صلاح او صددرصد همين است كه براى او هست ، و در نتيجه ديگر آمال و آرزوئى باقى نمىماند .\r\n\r\n- معالجه خرافات\r\nاما معالجه خرافات : خرافه هم با فكر معالجه مىشود . يك مسلمان بايد با فكر باشد . يك مسلمان بايد بنشيند و كلاه خودش را قاضى كند ببيند آيا « مرسى » بهتر است يا « خيلى ممنون » ؟ آيا بىحجابى بهتر است يا حجابى كه علامت شخصيّت يك خانم است ؟ آيا روش غرب بهتر است يا روش پيغمبر اكرم ( صلى الله عليه و آله و سلم ) ؟ آيا اسم زهرا بهتر است يا يك اسم خارجى ؟ آيا اسم صدّيقه بهتر است يا يك اسم انگليسى و يا آمريكائى ؟ يك قدرى فكر\r\nكند ؛ و مسلم است كه فكر كردن او را از خرافات نجات مىدهد . به جاى دنبال فال‌گير رفتن ، به جاى دنبال خوابگزار رفتن ، يك مقدار فكر كند ؛ يك مقدار حرف ديگران را بشنود ؛ يك مقدار مشورت كند . با فكرش ، با مشورتش ، با عقلش ، خرافه را از خود دور كند .\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nاگر انسان متفكّر باشد ، خرافى نمىشود . بىفكرى براى انسان خرافه مىآورد . اگر اين شعار اسلام عملى بشود : « تَفَكُّرُ ساعَة خَيْرٌ مِنْ عِبادَة سَنَة » يك لحظه فكر كردن ثوابش از يك سال عبادت بيشتر است . هيچكس به خرافه پناه نمىبرد . به عنوان مثال مگر حسن يا حسين چه اشكالى داشت كه تو رها كردى سُهراب و اسفنديار يا يك اسم خارجى گرفتى . لذا در روايات مىخوانيم آن پدرى كه اسم بد براى بچّه‌اش انتخاب بكند ، در روز قيامت بچّه از او شكايت مىكند . معلوم است كه اگر در روز قيامت صدايش بكنند حسين ، چقدر تفاوت دارد تا اينكه با اسم يك كافر يا مشرك صدايش كنند كه خود انسان از آن خجالت مىكشد . از اين رو اگر مىخواهيد خرافى نباشيد ، فكر كنيد ؛ مشورت كنيد ؛ سروكار با منبر و محراب و عالم داشته باشيد ؛ زيرا آنها كه با عالم سروكار دارند ، خودشان فكر دارند ، خودشان تأمّل دارند .\r\nاز همه به خصوص خانمها تقاضا دارم احساساتى نباشيد ؛ خرافى نباشيد ؛ نگذاريد شيطان از قوّه تخيّل شما استفاده كند . بزنيد شيطان را و عقب برانيد و قوّه خيال را به دست عقل بدهيد . احساسات را به دست عقل بدهيد تا عقل از او استفاده خوب بكند . قوّه تخيل و احساسات را اگر به عقل بسپاريم يكى از نعمتهاى بزرگ خدا است . امّا احساسات و تخيّل اگر به دست نفس امّاره يا دست شيطان بيفتد نظير چاقو است كه به دست يك آدم جنايتكار بدهيم . نظير شمشيرى است كه به دست يك زنگى مست بدهيم .\r\n\r\n","description":"","footnote":"","page_name":" 176 ","page_number":176},
  {"content":"\r\n\r\n\r\n- معالجه عشق مجازى\r\nاما معالجه عشق مجازى : اسلام مىگويد : نگاه نكن . به اندازه ضرورت با زن حرف بزن در جاى خلوت اصلًا و ابداً نباشيد . با يكديگر شوخى نكنيد . اگر زن و مردى يك شوخى شهوت‌انگيز بكنند و بدون توبه از دنيا بروند بايد صد سال در جهنم بمانند . مخصوصاً يك زن شوهردار يا يك مرد زن‌دار . مواظب باشيد نامه به يكديگر ننويسيد ! مواظب باشيد تماس با\r\nيكديگر نداشته باشيد ! در روايات مىخوانيم وقتى كه زن راه مىرود به پشت او نگاه نكن . يعنى به قدّ و قامتش نگاه نكن كه خطرناك است . حتّى در روايات مىخوانيم انسان دست و پنجه با شير نرم بكند آسان‌تر از اين است كه به قدّ و قامت خانمى نامحرم نگاه كند . اسلام دفع مىكند يعنى نمىگذارد شهوت تحريك بشود تا به جاى باريك برسد . پس بايد جوانها مخصوصاً زن و مرد با هم تماس نداشته باشند . اگر يك وقت دو تا جوان حتّى دو تا هم جنس مىبينند علاقه دارد افراطى مىشود ؛ فوراً جلويش را بگيرند . نگذارند علاقه افراطى بشود . علاقه افراطى ، حتّى راجع به مادر و پسر و خواهر و برادر ، هم غلط است . ديگر چه رسد به دو تا نامحرم هم جنس يا غير هم جنس بايد جلوى آن را گرفت .\r\nنمىدانم درست است يا نه ، بعضى از روانشناسان مىگويند : اين عشق جاذبه‌اى است كه از راه چشم وارد مىشود . يعنى از عللى كه\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nمىگويند چشم‌چرانى حرام است همين است كه اگر چشم مرد در چشم زن بيفتد يك جاذبه‌اى از چشم او وارد بدن او مىشود ؛ و يكى از راههاى عشق از اينجا پيدا مىشود .\r\nحالا اگر كسى مبتلا شد راهش چيست ؟ همان جمله‌اى كه در ميان عوام مشهور است : « عشقت را فراموش كن » يعنى بايد به طور كلّى رابطه را قطع كند . بايد به طور كلّى با او حرف نزند . حتّى عكسش را هم نگاه نكند . حتّى تصوّرش را نكند . اوّلش خيلى مشكل است امّا « نمىدانم » ، « نمىتوانم » ، « نمىشود » ، در قاموس انسان معنى ندارد . اگر بخواهد ، هم « مىداند » هم « مىتواند » هم « مىشود » . اين راهى را كه گفتم بسيارى رفتند و به نتيجه هم رسيدند . اوّلش سخت است اما طولى نمىكشد كه اين محبّت از بين مىرود . عشق ، نظير آتش است . تصوّر معشوق ، عكس معشوق ، نگاه كردن و نامه نوشتن ، آتش عشق را زياد مىكند . آتش برافروخته در صورتى كه هيزم زيرش نگذارى ، خاموش مىشود . و اما اگر به آتش شعله‌ور دامن بزنند ، بنزين رويش بريزند ، معلوم است كه شعله‌ورتر مىشود . آتش عشق از آتش معمولى بسيار بدتر است . براى اينكه آتش معمولى فقط خود انسان را مىسوزاند اما آتش عشق دنيا و آخرتش را مىسوزاند . طائفه‌اش را مىسوزاند .\r\nاز جوانها تقاضا دارم كه مواظب باشيد اين درد بىدرمان ، اين آتشى كه همه چيز را مىسوزاند ، يك دفعه براى شما جلو نيايد ؛ و اگر آمد تقاضا دارم هيزم زيرش نگذاريد . زيرا برافروختن آن خطرناك است .\r\n\r\n","description":"","footnote":"","page_name":" 178 ","page_number":178},
  {"content":"\r\n\r\n\r\nجلسه دوازدهم تخيّل اجتماعى : سوء ظنّ و منفىبافى\r\n- سوء ظنّ و منفىبافى حقّ النّاس است\r\n- سوء ظنّ\r\n- منفىبافى\r\n\r\n","description":"","footnote":"","page_name":" 179 ","page_number":179},
  {"content":"\r\n . \r\n","description":"","footnote":"","page_name":" 180 ","page_number":180},
  {"content":"\r\n\r\n\r\nتخيّل اجتماعى : سوء ظن و منفىبافى\r\nبحث امروز ما درباره تخيّل‌ها و توهّم‌ها و وسوسه‌هاى اجتماعى مىباشد كه اين تخيّل‌ها منقسم مىشود به دو قسم : يكى سوء ظنّ به ديگران ؛ يعنى حالت بدبينى راجع به مردم . ديگرى حالت منفىبافى و اينكه انسان نكات مثبت و خوبىهاى ديگران را نبيند و فقط بديها را ببيند . حالت مگس را داشته باشد . وقتى وارد باغ گل مىشود ، به جاى اينكه روى گلها بنشيند ، دنبال جاهاى كثيف است . هر دو بحث مهم است ؛ و در اجتماع ما فراوان هستند افرادى كه سوء ظنّ دارند و يا منفىبافند .\r\n\r\n- سوء ظنّ و منفىبافى حقّ النّاس است\r\nقبل از شروع در بحث يك تذكّر مهمّى بدهم و آن اين است كه سوء ظنّ به ديگران ، بدى ديگران را ديدن و خوبى ديگران را فراموش كردن ، خود يك مرتبه‌اى از حق‌ّالنّاس است نه حقّ الله . حقّ النّاس مراتب دارد . يك\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nمرتبه‌اش راجع به مال مردم است ، كه در مال مردم لاابالىگرى كند . مرتبه ديگر حق‌ّالنّاس راجع به عرض مردم ، راجع به ناموس و آبروى مردم است ؛ و مسلّم است كه اهميّت ندادن به آبروى مردم ، اهميّت ندادن به جان مردم ، گناهش بزرگتر خواهد بود . از اينرو سوء ظن به ديگران ، بدبينى به ديگران ، و همچنين جنبه‌هاى مثبت فرد يا جامعه را فراموش كردن و منفىهاى آن را گرفتن و روى آن تكيه كردن ، اين خود يك نحوه حق‌ّالنّاس است و گناهش هم خيلى بزرگ است .\r\nاهل دل راجع به حق‌ّالنّاس حرفها دارند كه انسان متوجّه مىشود كه اگر كسى راجع به حقّ مردم بىتوجّه باشد ، به هيچ جا نمىرسد . نه در دنيا و نه در آخرت .\r\nفقيه بزرگوار ، مرحوم آيه الله العظمى دُرچه‌اى . استاد بزرگوار ما ، مرحوم آيه الله العظمى بروجردى بود . كسى مرحوم دُرچه‌اى را براى شام دعوت كرد . آقا رفتند شام خوردند وقتى كه مىخواستند از منزل بيرون بيايند ، صاحبخانه قباله‌اى مىآورد و مىگويد اين را امضاء كن . ناگهان رنگ مرحوم دُرچه‌اى تغيير مىكند . مىبيند شبهه رشوه در كار است . يعنى اين شام را داده تا اين قباله امضاء شود . بدنش بنا مىكند به لرزيدن . با التماس به صاحب منزل مىگويد :\r\nمگر من به تو چه كرده بودم كه اين زهر مار را به من خوراندى ! ؟ بعد بلافاصله مىآيند لب باغچه ، انگشت به گلويشان زدند و آنچه خورده بودند برمىگردانند .\r\nحتّى بعضى نقل مىكنند كه كسى زمينى زراعتى داشت . يك گاوى\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nهم داشت كه از شير آن استفاده مىكرد . اتّفاقاً يك روز افسار گاو بريده شد و رفت به زمين مردم . مقدارى از علف مردم را خورد ، و با پاى پر از گل صحراى مردم ، به زمين صاحبش برگشت . اين مرد خيلى ناراحت شد . گاو را فروخت . گفت : گاوى كه از علف مردم گوشتش روئيده شود ، شيرش به درد من نمىخورد . زمين را هم فروخت و گفت : زمينى كه خاك غصبى در آن باشد ، ديگر كشت آن هم به درد من نمىخورد . البته هضم اينجور مطالب براى ما مشكل است . اما براى اهل دل آسان است .\r\nمن هيچ فراموش نمىكنم كه استاد بزرگوار ما ، بنيانگذار جمهورى اسلامى ، حضرت امام ، « رضوان الله عليه » ، به مسجد سلماسى قم جهت درس آمدند . نفس ايشان به شماره افتاده بود . زبان ايشان لكنت پيدا كرده بود . درس نتوانست بگويد . از قبل تب داشتند رفتند منزل و سه روز تب ايشان عود كرد و نيامدند درس بگويند . براى اينكه شنيده بودند يكى از شاگردانش بر نفع ايشان و به ضرر يكى از مراجع تقليد ، يك غيبت كرده بود . يك نصيحت تندى هم به ما كردند . يعنى مثل حضرت امام ( قدّه ) اسم غيبت را مىشنود ، به خود مىلرزد ، رنگش تغيير مىكند . براى خاطر اين است كه روايات ما ، قرآن ما ، راجع به حقّ النّاس خيلى پافشارى دارد . براى اينكه روز قيامت كه مىشود ، ما بايد از گردنه‌ها و پيچ و خم‌هاى مشكلى بگذريم . يكى از آن پيچ و خم‌ها مرصاد است كه قرآن مىفرمايد : « انَّ رَبَّكَ لَبِالْمِرْصادِ » كه در آنجا خدا\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nاز حقّ مردم سؤال مىكند ؛ و قسم خورده است به عزّت و جلالش كه از حقّ مردم نخواهم گذشت .\r\nيكى از رفقا برايم تعريف مىكرد كه يك آقائى مستأجر آستان قدس رضوى بود . هر سال يك مرتبه مشرّف مىشد به مشهد كه هم مال‌الاجاره را بدهد و هم زيارتى بكند . اين شخص سگى داشت كه پاسبانى مىكرد . يك سال اين سگ زائيد و چون به بچّه‌هايش مشغول بود نمىتوانست خوب پاسبانى بكند . لذا اين مرد بچّه‌هايش را برد در روستايى ديگر . اين سگ چند\r\nروزى به خودش مىپيچيد و ناله مىكرد . تا كم‌كم به حال عادى برگشت . اين شخص مىگفت : وقتى آن سال به مشهد مشرّف شدم ، بعد از زيارت حضرت اندكى خوابيدم . در خواب ديدم كه به حرم مشرّف شدم و حضرت رضا ( ع ) را ديدم . جلو رفتم و سلام كردم . آقا رويش را از من برگردانيد . دو دفعه ، سه دفعه سلام كردم و گفتم : آقا ! من رعيّت شما هستم . خيانت هم نكردم . چرا از من قهريد ؟ حضرت با تندى فرمودند : ناله‌هاى آن سگ دل مرا به درد آورده است .\r\nآن كه دل امام زمان ( ع ) را به درد مىآورد ، آه ديگران است ، حق الناس است . ولو اينكه بين سگى و بچّه‌هايش فاصله بيندازى .\r\nيكى از اهل دل مىگفت كه روزى رد مىشدم . ديدم بچّه‌ها با يك بچّه گنجشكى بازى مىكنند . من ناديده گرفتم و رد شدم . تا اينكه اين بچّه گنجشك كشته شد . فرداى آن روز ديدم حال قبضى براى من پيدا شد . اين حال قبض ، يك اصطلاح عرفانى است . يعنى بىتوفيقى ديدم .\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nديگر حال نماز شب را نداشتم ؛ ديگر حال نماز اول وقت را نداشتم ؛ و بالاخره رابطه با خدا با بيحالى توأم است . خيلى تعجّب كردم كه چرا اين حال به من دست داد . شب در خواب ديدم به من گفتند : « شَكَتْ عَنْكَ عُصْفُورَة فِيالْحَضْرة » يك گنجشك پيش خدا از دست تو شكايت كرده است . خيلى ناراحت شدم و توبه كردم . زياد تضرّع و زارى كردم . به اهلبيت ( س ) متوسّل شدم . روزى از ناراحتى به صحرا رفتم . ناگهان ديدم بچّه گنجشكى در دهن مارى است . عصا را بلند كردم . مار ، بچّه گنجشك را انداخت و فرار كرد . من آن را گرفتم . نوازش كردم و به مادرش رساندم . شب خواب ديدم كه به من گفتند : « شَكَرَتْ عَنْكَ عُصْفُورَة فِيالْحَضْرة » بچّه گنجشكى از تو پيش خدا تشكّر كرد . مىگفت : آن حال بىتوفيقى من برگشت . نظير اينها فراوان است . اهل دل در اين باره چيزها دارند .\r\nگناه ، انسان را به سقوط مىكشاند . هر چه باشد ؛ كوچك يا بزرگ . امّا گناهى كه اگر انسان آن را جبران نكند ، توجّه نكند ، آدم را بيچاره مىكند ، « حق‌ّالنّاس » است و خيلى مشكل است .\r\nعبدالرّحمن بن سيابه ، يكى از اصحاب امام صادق ( ع ) ، از دنيا رفت . دوستان او جمع شدند و پولى به پسر او به عنوان امانت دادند تا با آن كار كند ؛ و گفتند كه ما اين پول را به تو قرض\r\nمىدهيم و تو كار كن . وقتى سرمايه‌اى پيدا كردى ، پول ما را پس بده . اتّفاقاً خدا هم به او بركت داد و توانست در يكسال قرضش را بدهد و يك مكّه هم برود . اينها مكّه\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nمىرفتند براى اينكه خدمت امام ( ع ) برسند . مىگويد رفتم مكّه و برگشتم به مدينه خدمت امام صادق ( ع ) من و آن حضرت تنها بوديم . امام ( ع ) فهميدند پدرم از دنيا رفته متأثّر شدند . بعد به من گفتند چكار مىكنى ؟ من هم قضيّه را براى آقا عرض كردم . هنوز حرف من تمام نشده بود فرمود : با مال مردم چه كردى ؟ گفتم : آقا ! اوّل مال مردم را رد كردم بعد مكّه و الآن خدمت شما آمدم . امام ( ع ) تبسّم كردند و فرمودند : بارك‌الله . و فرمودند مواظب حقّ مردم باش تا شريك مال مردم باشى . نظير اين چيزها فراوان است . بنابراين تقاضائى كه از شما زن و مرد دارم اين است كه گناه نكنيد . به خصوص مواظب باشيد حق‌ّالنّاس به گردن شما نباشد كه حق‌ّالنّاس مشكل است مشكل .\r\n\r\n- سوء ظنّ\r\nسوء ظنّ به ديگران يك مرتبه‌اى از حق‌ّالنّاس است . يعنى انسان به مردم بدبين باشد . حالا اين بدبينى خانم به شوهرش باشد يا شوهر به خانمش ؛ رفيق به رفيقش يا اينكه يك بيگانه به يك بيگانه . اين سوء ظنّ ، راجع به ناموس باشد ، راجع به مال باشد ، راجع به چيزى عرفى باشد ، يا هر چيز ديگر . بدبينى يا بدگمانى گناه بزرگى است . گناه به اندازه‌اى بزرگ است كه قرآن شريف مىفرمايد :\r\n( اذْ تَلَقَّوْنَهُ بِالْسِنَتِكُمْ وَ تَقُولَونَ بِافْواهِكُمْ ما لَيْسَ لَكُمْ\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nبِه عِلْمٌ وَ تَحْسَبُونَهُ هَيِّناً وَ هُوَ عِنْدَ اللهِ عظيمٌ ) « 1 » مىگويد سوء ظنّ به ديگران پيدا مىكنى . اين قدر هم بىحيا هستى كه به زبان مىآورى . خيال مىكنى كار كوچكى كردى . در حالى كه اين گناه بزرگى است پيش خدا . يعنى گناه كبيره است . در جاى ديگر مىفرمايد :\r\n( وَ لا تَقْفُ ما لَيْسَ لَكَ بِه عِلْمٌ انَّ السَّمْعَ وَ الْبَصَرَ وَ الْفُؤادَ كُلُّ اوُلئِكَ كانَ عنْهُ مَسْئُولًا ) « 2 » بدگمان مباش . از تخيّل‌ها پيروى نكن . از توهّم‌ها پيروى نكن . براى اينكه در روز قيامت از چشم تو ، از گوش و از دل تو ، سؤال مىشود . و گوش و دل تو عليه تو جواب مىدهند . يعنى آدم بدگمان ، در روز قيامت ، دلش عليه او شهادت مىدهد . چنانچه اگر چيزى گفته باشد ، زبان او عليه او شهادت مىدهد . اگر هم‌كارى كرده باشد دست و پايش عليه او شهادت مىدهند .\r\nاميرالمؤمنين ( ع ) نصحيت مىكند و مىفرمايد : « ضَعْ امْرَ اخيكَ عَلياحْسَنِه » « 3 » هر چه از ديگران ديدى ، براى آن محمل خوب درست بكن . مواظب باش به ديگران گمان بد نبرى . اميرالمؤمنين و امام صادق ( ع )\r\n\r\n\r\n","description":"","footnote":"\r\n( 1 ) . سوره ى نور ، آيه ى 15 .\r\n( 2 ) . سوره ى اسراء ، آيه ى 36 . ترجمه : « آنچه را از آن آگاهى ندارى ، پيروى مكن . همانا گوش و ديده و دل همگى مسؤولند » .\r\n( 3 ) . اصول كافى ، جلد 4 ، صفحه ى 58 ( باب التهمه و سوء الظن ) .\r\n","page_name":" 187 ","page_number":187},
  {"content":"\r\n\r\nمىفرمايند : انسان بايد تا مىتواند گفتار و كردار ديگران را حمل بر خوبى كند تا هفتاد محمل . و اگر بعد از هفتاد محمل ديگر نتوانست ، نگويد بد است ، بگويد من چقدر بدم كه نتوانستم محمل درست كنم .\r\nو اميرالمؤمنين ( ع ) مىفرمايد : « . . . هر سخنى كه از دهان كسى خارج شد تا احتمال درستى و نيكى در آن مىيابى حمل بر فساد مكن » « 1 » تا مىشود محمل درست كن و اگر نتوانستى خود را ملامت كن ، بدان خودت سلامت نفس ندارى ، والّا اگر سلامت نفس داشتى ، اگر مهذب بودى ، اگر يك انسان بودى ، سوء ظنّ به ديگران نداشتى .\r\nبعضى اوقات اين سوء ظنّ مفسده‌ها بار مىآورد مثلًا شما مىبينيد كسى دارد كسى را نگاه مىكند ، سوء ظنّ مىبرى كه نگاه به نامحرم مىكند . به اين هم اكتفا نمىكنى . تفسيق مىكنى ؛ شيطان هم كه به كم قانع نيست . اين سوء ظنّ تو كم‌كم گناه روى گناه ؛ بعد هم مىگوئى اصلًا مسلمان نيست ! اگر يك بررسى بكنيد مىبينيد افرادى نظير گروه فرقان ، نظير منافقين و امثال اينها ، كه امثال مطهرى را كشتند ، از همين جا شروع كردند . يعنى سوء ظنّ به مطهرى بردند و آن مرد كم‌نظير ، و آن عالم عامل ، و آنكه نماز شبش ترك نشد تا مُرد ، و\r\nآنكسى كه دلش مىتپيد براى اسلام ، او را با همين سوء ظنّ تفسيق كردند و بعد تكفير و با همان تكفير مطهرى را كشتند . قضّيه مرحوم بهشتى مگر چنين نشد ؟\r\n\r\n\r\n","description":"","footnote":"\r\n( 1 ) . نهج‌البلاغه ، كلمه ى قصار 360 .\r\n","page_name":" 188 ","page_number":188},
  {"content":"\r\n\r\nآنمردى كه لياقت همه چيز را داشت . آن مردى كه در سياست ، در علم ، در درايت ، بسيار بالا بود . آن مردى كه راستى يك فرد فوق‌العاده بود . مردى كه امام ( قدس سره ) براى شهادتش گريه نمىكردند براى مظلوميّتش گريه مىكردند . يعنى اينقدر مظلوم واقع شده بود كه حضرت امام « رضوان‌الله تعالى عليه » مىفرمودند : من دلم براى مظلوميّت دكتر بهشتى مىسوزد . شهادت هفتاد و دو تن در حزب جمهورى اسلامى ؛ اينها از باب نمونه است . اين قضّيه سوء ظنّ در ميان مردم فراوان است . مخصوصاً در ميان مردهاى خشك مقدّس نادان . يعنى مثلًا با خانمش دارد مىرود و خانمش نگاه به مغازه مىكند ؛ يك دفعه به ذهنش مىآيد كه خانمش به نامحرم نگاه كرده . همين ، يك خارى در ذهن و روحش مىشود . همين‌جا مىگويد معلوم مىشود خانم من آن عفّت را ندارد . براى اينكه چشم‌چرانى مىكند . اين خار مرتّب صدمه مىزند و شيطان هم مرتّب دامن به آتش مىزند . يك دفعه مىرسد به آنجائى كه همين سوء ظنّ كم‌كم به يقين تبديل مىشود و يقين پيدا مىكند كه خانمش بىعفّت است ؛ و بعد هم منجر به طلاق مىشود . يا اينكه شوهر خانم يكى دو ساعت دير مىآيد . اين دير آمدن باعث مىشود كه حسادتش گل مىكند . اينجا ديگر غيرت يا خشك مقدّسى هم نيست ؛ و همين خارى مىشود در روح اين خانم . وقتى شوهر مىآيد ، اگر خانم پرخاشگر باشد ، پرخاشگرى شروع مىشود ؛ كه گناهش به اندازه‌اى است كه زن پرخاشگر اگر بدون توبه از دنيا برود ، با زبان در جهنم\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nآويزان مىشود . يا اينكه اگر زن تودارى باشد آن خار ، روحش را اذيّت مىكند . كم‌كم يقين پيدا مىكند كه شوهرش دنبال ازدواج است . اينجا است كه كم‌كم منجر به مفاسد بزرگ مىشود . بعضى اوقات خانم ، براى همين بدگمانى خود ، براى اينكه از شوهرش انتقام بگيرد ، بىعفّت مىشود . شوهرش پاك است اما سوء ظنّ خانم كار را به جاى باريك مىكشاند . من تقاضا دارم به يكديگر سوء ظنّ نداشته باشيد . مخصوصاً زن راجع به شوهر و شوهر راجع به زن . اين سوء ظنّ حرام است و گناهش بزرگ است .\r\nگاهى منجر به طلاق مىشود . گاهى منجر به جنايت بچّه‌ها مىشود . بچه‌ها را عقده‌اى بار مىآورد .\r\n\r\n- منفىبافى\r\nصحبت ديگر راجع به منفىبافى است . يعنى انسان بعضى اوقات اينطور است كه خوبيها را نمىبيند . آنچه كه مىبيند بديها است . حالت مگس براى او پيدا مىشود .\r\nمثلًا مرد وارد خانه مىشود . خانمش از صبح تا شب هم بچّه‌دارى كرده و هم خانه‌دارى . غذا پخته و خودش را مهيّا كرده است براى آمدن شوهرش . شوهر وارد مىشود و آن همه زحمتهاى خانمش را نمىبيند . مىگردد اينطور و آن طرف يك چيزى را پيدا كند ، و بالاخره پيدا مىكند . مىبيند چادر خانمش آن گوشه افتاده ؛ دادش بلند مىشود كه چرا اينقدر نامرتبى . با اين حرف زحمتهاى فراوان از صبح تا شب خانم\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nاز بين مىرود . شوهر هم با اين جمله‌اش حتماً جهنّمى مىشود ؛ و اگر توبه نكند با اين زبان در جهنم آويزان مىشود . اين زبان در روز قيامت به اندازه‌اى بلند مىشود كه اهل محشر آن را پايمال مىكنند . به اندازه‌اى گناه ، بزرگ است كه اگر بدون توبه از دنيا برود ، فشار قبر دارد . زير منگنه الهى ، شب اوّل قبر له مىشود . و نتيجه دنيايىاش ، سردى خانم در خانه‌دارى و شوهردارى و بچّه‌دارى است .\r\nگاهى زن منفىباف است . مثلًا شوهرش از صبح تا عصر زحمت كشيده خرج خانه را اداره كند . وقتى شوهرش به خانه مىآيد ، حواسش پرت است ، دستهايش را نمى شويَد و يا كارى ديگر مثل اين . اما اين زن همه خوبيها را فراموش مىكند و همين كار بد را مىگيرد . دادش بلند مىشود . به اين مىگويند منفىبافى . به اين مىگويند خانم پرخاشگر جهنّمى .\r\nراجع به اجتماع هم همينطور است . رفيقش كارهاى خوب فراوانى دارد ؛ اما هيچ كدام را نمىبيند . ولى اگر از او يك نافرمانى ببيند ، همين را عَلم مىكند ؛ هم رو در رويش هم پشت سرش ؛ اينطرف و آنطرف مىگويد . يا وقتى چند نفر در مجلسى نشسته‌اند غيبت شروع مىشود . غيبت پشت سر يكى از رفقايشان . مثلًا رفيقى در ميانشان هست ، وقتى بلند مىشود و مىرود ،\r\nفوراً شروع مىكنند به غيبت كردن ! و تا مجلس هست گوشت مرده مىخورند . تا مجلس هست گناهِ بدتر از زنا مىكنند .\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nوقتى كه حساب كنيم مىفهميم كه همه اينها منفى بافند . آن آقائى كه غيبتش را مىكردند ، خوبىهاى زيادى داشته ؛ اما به جاى تعريف كردن از او ، غيبت مىكنند . لذا افرادى كه غيبت مىكنند ، بدانند منفىبافند ؛ بدانند از نظر دل خرابند ؛ بدانند صفت رذيله‌اى به نام تخيّل و توهّم و صفت رذيله‌اى به نام منفىبافى در دلشان حكم فرماست . و اين صفت اگر در دلى رسوخ كرد ، بايد آتش جهنم آن را پاك كند . افرادى كه غيبت مىكنند چرا خوبى ديگران را نمىگويند ؟\r\nيك وقت حضرت عيسى ( ع ) با حواريون رد مىشدند . به يك بز مرده‌اى رسيدند . يكى دَم بينىاش را گرفت و تند رد شد و گفت بوى گندى مىدهد . دومى يك عيب ديگر آن را گفت . هر كسى يك چيزى مىگفت . اما حضرت عيسى ( ع ) نگاهى به اين بز مرده كردند و فرمودند : « به به ! چه دندانهاى سفيدى دارد ! » يعنى حضرت عيسى ( ع ) عملًا به ما مىگويد : آقا مثبت باف باش ، نه منفىباف . بالاخره افراد ، خوبىهاى زيادى دارند . چرا خوبيها را رها مىكنى و بديها را مىگيرى ؟ چرا حالت بلبل را ندارى ؟ بلبل وقتى وارد باغ مىشود ، اگر در تمام اين باغ فقط يك گُل باشد ، مىرود روى آن گل . هيچ وقت نزد يك جاهاى كثيف و بدبو نمىرود . چرا مثل زنبور عسل نيستيم كه وقتى وارد باغ مىشود دنبال گل خوب مىرود ؟ حتى اگر روى گل مناسب ننشست ، زنبورهاى نگهبان او را دم كند و دو نصفش مىكنند . چرا بلبل نباشيم تا اهل بهشت باشيم ؟ چرا مگس باشيم تا جاى ما در جهنم باشد ؟ همين طورى كه\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nجاى مگس در كثافتها است ، آدم منفىباف هم جايش در جهنم است . بگرديد خوبيهاى مردم را پيدا كنيد . به خصوص زن راجع به شوهر و شوهر راجع به زن .\r\nآقا ! از شما تقاضا دارم وقتى كه وارد خانه شدى ، از خانمت تشكّر كن . خانم ! تو هم سعى كن از شوهرت تشكر كنى . نديده بگيريد بديهاى يكديگر را . نكات مثبت يكديگر را در نظر بگيريد . بىوفا نباشيد . انسانهائى كه خود را نساخته‌اند بىوفا هستند .\r\nقرآن مىفرمايد : ( قُتِلَ الْانْسانُ ما اكْفَرَهُ ) « 1 » مرگ بر اين انسان كه اينقدر بىوفاست .\r\nيك خانمى چند سال به شوهرش خوبى مىكند ، حالا يك روز بدى كند ، يك روز بدون اجازه از خانه بيرون برود ، تمام خوبيها فراموش مىشود . نمىشود گفت كه اين مرد است ، بلكه اين نامرد است ؛ و همچنين بعضى از زنها .\r\nبنابراين تقاضا دارم با عينك خوش‌بينى وارد جامعه بشويد . انسان با عينك سياه ، همه جا را سياه مىبيند . با عينك سياه به مردم نگاه نكنيد . در روايات آمده است كه رفيق خوب آنكسى است كه خوبيهائى را كه به ديگرى مىكند نمىبيند ، اما خوبىهاى ديگران را فراموش نمىكند .\r\n\r\n\r\n","description":"","footnote":"\r\n( 1 ) . سوره ى عبس ، آيه ى 17 .\r\n","page_name":" 193 ","page_number":193},
  {"content":"\r\n\r\nاميدواريم اين دو نكته مهمّ اخلاقى را به كار گيريد و از اين صفت رذيله تخيّل اجتماعى را ، اگر داشته باشيد ، به مرور زمان رفع كنيد و با دل پاك وارد صف محشر بشويد .\r\nقرآن مىفرمايد :\r\n ( يَوْمَ لا يَنْفَعُ مالٌ و لا بَنُونَ - الّا مَنْ اتَياللهَ بِقَلْبٍ سَليمٍ )  « 1 » در روز قيامت هيچ چيز به درد نمىخورد مگر دل پاك .\r\n\r\n\r\n","description":"","footnote":"\r\n( 1 ) . سوره ى شعراء ، آيات 88 و 89 . ترجمه : « روزى كه نه مال ( براى انسان ) فايده دارد و نه فرزند . مگر آنكس كه قلب سيلم را به درگاه خدا عرضه بدارد » .\r\n","page_name":" 194 ","page_number":194},
  {"content":"\r\n\r\n\r\nجلسه سيزدهم فضيلت « توبه »\r\n- توبه چيست ؟\r\n- توبه عوام\r\n- توبه خاصّ\r\n- توبه اخصّ الخواصّ\r\n- هميشه تائب باشيم\r\n- اقسام گناه و كيفيّت توبه از آنها\r\n\r\n","description":"","footnote":"","page_name":" 195 ","page_number":195},
  {"content":"\r\n . \r\n","description":"","footnote":"","page_name":" 196 ","page_number":196},
  {"content":"\r\n\r\n\r\nتوبه چيست ؟\r\nيكى از فضائلى كه فوق‌العاده پيش خدا مطلوب است ، حالت توبه از گناه است . يعنى انسان يك حالت خضوعى ، يك حالت سرافكندگى و دل‌شكستگى از گناه در مقابل خدا داشته باشد . برگشت از نفس امّاره به آن بُعد ملكوتى . برگشت از سوى شيطان به سوى رحمان . برگشت از اين دنياى فانى و توجه به آخرت ؛ و بالاخره حالت خضوع ، حالت خشوع و سرافكندگى در مقابل خدا . اين يك « حالت » است . اگر گفتارى هم در كار باشد ، بايد از اين حالت سرچشمه بگيرد تا توبه شود . صرف گفتن « استغفر الله ربّيو اتُوبُ اليه » ثواب دارد . ذكرى است از اذكار . ذكرِ فوق‌العاده مطلوبى هم هست . اما اين ذكر اگر از دل سرچشمه بگيرد ، به اين مىگويند « توبه » . اما اگر لقلقه زبان باشد ، به فرموده اميرالمؤمنين ( ع ) ، اين توبه نيست ، فقط ذكرى است و ثواب دارد . آن كه در قرآن شريف بيش از صد آيه براى آن آمده است ، آن\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nحالتى است كه براى دل پيدا مىشود . چيزى كه خدا خيلى دوست دارد . به اندازه‌اى كه در روايات مىخوانيم : اگر كسى در شب تاريك زاد و راحله‌اش را گم كرده باشد و ناگهان پيدا كند ، چقدر خوشحال مىشود ؟ اگر بنده‌اى توبه از گناه كند ، پروردگار عالم بيش از اين خوشحال مىشود « 1 » ؛ و بالاخره آن كه قرآن مىفرمايد :\r\n( انَّ اللهَ يُحِبُّ التَّوّابينَ ) « 2 » آدمى كه توبه كند ، گناهكارى كه برگردد از كار زشتش و خود را اصلاح كند ، خدا اين را دوست دارد . خدا آن دلى را كه به واسطه آب توبه پاك شود ، دوست دارد .\r\nاين شبها ، قرآن سرگذاشتن خيلى ثواب دارد . براى اينكه هم توبه است و هم دعا ؛ و اين دو از نظر قرآن و اهل بيت خيلى مطلوب است . اما يك وقت فقط دعا است . فقط گفتن « استغفرالله » و گفتن « العفو » و امثال اينها است كه ذكر است و دعا است ، گرچه مطلوب است\r\nاما كارساز نيست . توبه واقعى نيست . توبه حقيقى نيست . توبه واقعى مال دل است نه مال زبان . دعاى حقيقى مال دل است نه مال زبان .\r\nاگر دل در مقابل پروردگار عالم خاضع و سرافكنده شد ، و يك حالت خشوعى در دل پيدا شد كه خواه ناخواه اشك جارى مىشود و\r\n\r\n\r\n","description":"","footnote":"\r\n( 1 ) . اصول كافى ، جلد 4 ، صفحه ى 180 ( باب التوبه ) .\r\n( 2 ) . سوره ى بقره ، آيه ى 223 .\r\n","page_name":" 198 ","page_number":198},
  {"content":"\r\n\r\nزبان هم گوياى به « العفو العفو » مىشود . در چشم و صورت و بدن حالت خضوعى پيدا مىشود . و استغفرالله او يكى پس از ديگرى بلند مىشود . اين مال دل است . اگر كسى بخواهد توبه و دعايش كاربردى براى او داشته باشد ، بايد دل را صاف و درست كند ؛ در دل بايد سرافكندگى در مقابل خدا را ايجاد كند ؛ و اين از معرفت سرچشمه مىگيرد . هر چه معرفت انسان به خدا بيشتر باشد ، اين حالت براى او بيشتر پيدا مىشود . اهل دل توبه را به سه قسم تقسيم كرده‌اند :\r\n\r\n- توبه عوام\r\nتوبه‌اى داريم كه براى عموم مردم است ؛ و آن توبه اين است كه دل خاضع مىشود از اينكه گناه كرده است . ياد مخالفتهاى در محضر خدا مىافتد ؛ دل مىتَپد ؛ از گذشته پشيمان مىشود . ديگر در آن راه نمىافتد و خود را اصلاح مىكند . به اين مىگويند توبه عوام يا عموم .\r\n\r\n- توبه خاصّ\r\nتوبه دوم ، توبه خاصّ است . بعضى معرفتشان بيشتر است . يعنى در مقابل مكروهات سرافكنده مىشود . دلش خاضع و خاشع مىشود . دويست سال مثل حضرت آدم ( ع ) براى يك ترك اولى اشك مىريزد . مثل حضرت يونس ( ع ) در شكم ماهى ، يك حال تذلّلى برايش پيدا مىشود . خود را ظالم مىداند و مىگويد :\r\n\r\n","description":"","footnote":"","page_name":" 199 ","page_number":199},
  {"content":"\r\n\r\n( لا الهَ الّا انْتَ سُبْحانَكَ انّيكُنْتُ مِنَ الظّالِمينَ ) « 1 » براى خاطر يك ترك اولى كه بدون اجازه خدا از ميان قومش بيرون رفت ؛ و بالاخره بعضى از انبياء ، بعضى از افرادى كه تالِى تِلو معصومند ، مىنالند . دلشان از مكروهات ، از شبهات .\r\nو بالاخره از ترك اولى مىتپد . براى اينكه معرفت او بيش از ديگران است ، و به همين اندازه دل او بيشتر مىتَپد ؛ دل او در مقابل خدا بيشتر ذليل است ؛ گريه او بيشتر است .\r\nدرباره حضرت آدم ( ع ) مىخوانيم وقتى كه از بهشت بيرونش كردند ، آمد در اين دنيا ؛ دويست سال سرش را بالا نكرد . از خجالت هميشه سر به زير بود . كارى نكرده بود ، گناه نكرده بود . معصوم بود . فقط به او گفته بودند اين گندم را نخور . اگر خوردى بايد از بهشت بيرون به روى . يعنى فهميده بود كه خدا مىخواهد اين گندم را نخورد . خوردنش خوب نيست ؛ مكروه است ؛ مستحبّ است نخورد . براى خاطر اين كار بىجايش ، كه گناه هم نبود ، دويست سال گريه كرد . دويست سال سرش به زير بود تا بالاخره جبرئيل آمد و گفت : آدم ! خدا مىفرمايد : توسّل به اهل بيت پيدا كن . سر را بالا كن . تو را بخشيدم به اين مىگوييم توبه خاصّ .\r\n\r\n\r\n","description":"","footnote":"\r\n( 1 ) . سوره ى انبياء ، آيه ى 87 .\r\n","page_name":" 200 ","page_number":200},
  {"content":"\r\n\r\n\r\n- توبه اخصّ الخواصّ\r\nاز اين بالاتر توبه اخصّ الخواصّ است . توبه پيغمبر اكرم ( ص ) است كه مىفرمود : دل مرا كدورت مىگيرد ؛ زنگار مىگيرد . براى پاكى دلم براى توجّه به غير خدا ، روزى هفتاد مرتبه استغفار مىكنم « 1 » . استغفارى كه از دل بيرون مىآيد نه از زبان . اميرالمؤمنين ( ع ) در روزها تماس با مردم داشته است . خوردن‌ها و خوابيدن‌ها داشته است . همين توجّه به غير حقّ در نظر آن حضرت گناه است . اين ترك اولى نيست ؛ به جاى آوردن مكروه نيست . بلكه به قول حاجى سبزوارى ( ره ) همين مقدار كه توجّه به حقّ نيست ؛ و معرفت اميرالمؤمنين ( ع ) ، معرفت حضرت زهرا ( س ) ، معرفت پيغمبر اكرم ( ص ) و ائمه طاهرين ( ع ) ، اقتضا مىكند كه هميشه متوجّه حقّ باشند . لذا اگر دعاى كميل است و آن گريه‌ها و اشك‌ها از اميرالمؤمنين ( ع ) ، اگر دعاى ابوحمزه ثمالى است و آن همه تضرّع و زاريها از امام سجاد ( ع ) و بالاخره اگر آن دعاهاى در مفاتيح است و آن تضرّع‌ها از ائمه طاهرين ( ع ) همه و همه از اينجا سرچشمه گرفته است . آنها حقيقتاً دلشان مىتپيد و در مقابل خدا سرافكنده بودند و خضوعشان در مقابل خدا خيلى بيشتر از خضوع آدم گناهكار بوده است . براى اينكه هر كه معرفتش بيشتر است ، استغفار و خضوعش هم\r\n\r\n\r\n","description":"","footnote":"\r\n( 1 ) . مستدرك الوسائل ، جلد 5 ، صفحه ى 220 .\r\n","page_name":" 201 ","page_number":201},
  {"content":"\r\n\r\nبيشتر\r\nاست . پيغمبر روزى هفتاد مرتبه استغفار مىكند . اين رسم هميشگى آن حضرت بوده است . حضرت زهرا گناه ندارد و ترك اولى ندارد ، اما بعضى اوقات توجّه به غير حقّ دارد . لذا در دل شب به اندازه‌اى گريه مىكند كه يك شيشه پر از اشك مىكند . اميرالمؤمنين گناه ندارد ، ترك اولى ندارد ، اما گاهى توجّه به غير حقّ دارد ؛ و همين اندازه توجه به غير حق به اندازه‌اى دل او را مىتپاند . و به اندازه‌اى دل او خاضع و سرافكنده مىشود كه در نخلستان غش مىكند . مثل كسى كه مرده است . ضراربن ضمره به معاويه مىگفت : حضرت على ( ع ) شبها مثل مارگزيده به خود مىپيچيد و گريه مىكرد « 1 » . چرا چون معرفتش به خدا بيشتر است .\r\n\r\n- هميشه تائب باشيم\r\nمطلب ديگرى كه بايد همه و همه در اين شبهاى قدر و همچنين بعد از اين شبها ، به آن توجّه داشته باشيم اين است كه توبه و انابه در ما زنده بماند تا بميريم . هميشه دل در مقابل عظمت پروردگار بتپد . بايد توجّه داشته باشيم كه گناه هر چه باشد ، گناه هر چه بزرگ باشد ، گناه هر چه فراوان باشد ، اگر اين حالت براى انسان پيدا بشود خدا مىآمرزد .\r\n\r\n\r\n","description":"","footnote":"\r\n( 1 ) . بحار ، جلد 41 ، صفحه ى 15 . نهج‌البلاغه ، فيض الاسلام ، حكمت 74 .\r\n","page_name":" 202 ","page_number":202},
  {"content":"\r\n\r\n« التّائبُ مِنَ الذَّنْبِ كَمَنْ لا ذَنْبَ لَه » « 1 » اگر كسى راستى توبه از گناه كند ، مثل اينكه اصلًا گناه نكرده است .\r\nانسان بعد از توبه از گناه مثل بچّه‌اى است كه تازه به دنيا آمده است . پرونده سياهش نابود مىشود . اگر كسى گناه زيادى كرده باشد و بگويد خدا مرا نمىآمرزد ، همين حرف خود گناه بزرگى است در سرحدّ كفر . هر كس از خدا مأيوس بشود . گناهى در سر حدّ كفر مرتكب شده است .\r\nانسان تا قبل از مرگ مىتواند توبه كند . بنابراين نبايد از رحمت خدا مأيوس شود ؛ و كسى از رحمت خدا مأيوس نمىشود مگر اينكه خدا را قبول نداشته باشد . لذا گناه هر چه بزرگ باشد .\r\nاگر كسى به حقيقت برگردد و خود را اصلاح كند ، دل بتپد و از گذشته پشيمان شده باشد ، مسلّم خدا او را مىآمرزد .\r\nبازآ بازآ هر آنچه هستى بازآ گر كافر و گبر و بت‌پرستى بازآ\r\nاين درگه ما درگه نوميدى نيست صد بار اگر توبه شكستى بازآ\r\n« انّ الله يُحِبُّ التَّوّابينَ » يعنى خدا آدم توبه كننده را دوست دارد ولو اينكه قبلًا توبه را شكسته باشد .\r\n\r\n- اقسام گناه و كيفيّت توبه از آنها\r\nمطلب سوم اين است كه گناه بر چهار قسم است . توبه اين چهار\r\n\r\n\r\n","description":"","footnote":"\r\n( 1 ) . بحار ، جلد 6 ، صفحه ى 41 . ( حديث از امام باقر عليه السلام ) .\r\n","page_name":" 203 ","page_number":203},
  {"content":"\r\n\r\nقسم تفاوت دارد : اوّل حقّ الله ؛ مثل اينكه دروغ گفته كه گناه بزرگى است . شراب خورده كه گناه بسيار بزرگى است . سلولهاى بدنش پر شده از ترانه‌ها و موسيقىها از ويدئوهاى بدآموز ، و بالاخره با اين نوارهاى بدآموز زياد سروكار داشته است . يك وقت گناه اين گونه است كه اين را مىگويند « حقّ الله » . اين گناه توبه‌اش چيست ؟ بايد آن نوارها را بسوزاند ؛ آن فيلمها را نابود كند ؛ دست از دروغ گفتن بردارد ؛ ديگر شراب نخورد و از گذشته پشيمان باشد و خود را اصلاح كند و ديگر مرتكب اين گناهان نشود . اگر راستى خود را اصلاح كند خدا او را مىآمرزد . يا آن خانمى كه بدحجاب است ، گناه خيلى بزرگى كرده است . به اندازه‌اى گناه بزرگ است كه در روايات مىخوانيم : اگر زنى عطر بزند و نامحرم بوى عطر او را بشنود ، تمام آسمان و زمين و ملائكه و در و ديوار او را لعنت مىكنند . اگر زنى با جلوه دادن صورت زيباى خود ، جوانى را تحريك كند ، ظلم كرده است ، و ظلم و گناه بزرگى است . اما اگر چادر سرش كند و راستى خود را اصلاح كند و راستى از بدحجابى خودش دست بردارد ، خدا او را مىآمرزد . اين يك قسم .\r\nقسم دوم باز هم حقّ الله اما حقّ اللهى كه بايد جبران كند . مثل اين كه نماز نخوانده . آدمى كه نماز نخواند ، خيلى كارش لنگ است : « مَنْ تَرَكَ الصَّلوة مُتَعمِّداً فَقَدْ كَفَرَ » اگر كسى نماز نخواند مسلمان حقيقى نيست ؛ اين كافر واقعى است . ولو اينكه مسلمان ظاهرى است ؛ اين\r\nكافر است و در روز قيامت در صف كفار است . در صف يهود و نصارى مىباشد .\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nحتّى قرآن مىفرمايد : آدمى هم كه بد نماز بخواند ، اين هم مسلمان واقعى نيست و در صف كفار است :\r\n ( فَوَيْلٌ لِلْمُصَلّينَ - الَّذينَ هُمْ عَنْ صَلاتِهِمْ ساهُونَ )  « 1 » واى به كسى كه بد نماز مىخواند ! سهل‌انگار در نماز است . نماز ، در متن زندگى او نيست . گاهى مىخواند گاهى نمىخواند . آن وقت هم كه مىخواند تند و تند مىخواند . گناه خيلى بزرگى است . يا اينكه روزه نمىگيرد . آدمى كه روزه نمىگيرد ، گناهش خيلى بزرگ است . حكم روزه‌خوار براى دفعه اول و دوم تازيانه و دفعه سوم قتل است . اينقدر گناه بزرگى است . اگر كسى يك روزه عمداً بخورد بايد شصت روز روزه كفاره بگيرد ، علاوه بر آنكه آن روز را هم بايد بگيرد . يا اينكه شصت نفر را اطعام كند .\r\nاما اگر خمس نداده يا زكات نداده ، در حقيقت آتش خورده است ؛ مال بچه يتيم خورده است . مال امام زمان ( ع ) را خورده است . خوب گناه خيلى بزرگ است . وقتى كه اهل دل او را نگاه مىكنند مىبينند كه آتش از دهنش بيرون مىآيد ، مثل بيرون آمدن آتش از تنور . اين گناهان خيلى بزرگ است . اما اگر كسى توبه كند ، يعنى از گذشته شرمنده شود ، تصميم گرفته از اين به بعد نماز بخواند و قضاى روزه‌ها را بگيرد و\r\n\r\n\r\n","description":"","footnote":"\r\n( 1 ) . سوره ى ماعون ، آيات 4 و 5 .\r\n","page_name":" 205 ","page_number":205},
  {"content":"\r\n\r\nخمس الآن و گذشته‌ها را بدهد ، تدارك كند ، گناه هر چه بزرگ باشد ، آمرزيده مىشود .\r\nاينهم قسم دوم ؛ هر دو حقّ الله بود ؛ يكى جبران داشت ، يكى نداشت .\r\nقسم سوم حق‌ّالنّاسى است كه جبران نمىخواهد ؛ مثل غيبت . غيبت گناهش خيلى بزرگ است . به اندازه‌اى است كه در روز قيامت ، زبانهاى دو گروه از مردم از بس بزرگ مىشود روى زمين مىافتد و مردم آن را پايمال مىكنند . يك دسته آن زنهائى كه در مقابل شوهرشان پرخاشگر باشند . و دسته دوم آنان كه عيب‌جوئى و غيبت مىكنند . قرآن مىفرمايد : ( وَيْلٌ لِكُلِّ هُمَزَة لُمَزَة ) « 1 » واى به كسى كه زخم زبان بزند ، عيب‌جوئى كند ، تهمت بزند . در روز قيامت غيبت كننده و تهمت زننده را پنجاه هزار سال روى تلّ چرك و خون نگاه مىدارند تا مردم از حساب فارغ بشوند ؛ بعد او را به جهنم مىبرند . اما اگر توبه كند ، ديگر غيبت نكند ، شرمنده از اين كارهاى زشتش بشود و خود را اصلاح كند ، خدا مىآمرزد مثل اينكه تازه متولد شده . و اگر بتواند آن تهمتى را كه زده برود رفع كند و آبرويش را حفظ كند . برود از كسى كه غيبت كرده رضايت بگيرد . البته اين كارهاى خوبى است . ولى بالاخره جبرانش همان پشيمانى مىباشد . اينهم قسم سوم .\r\n\r\n\r\n","description":"","footnote":"\r\n( 1 ) . سوره ى همزه ، آيه ى 1 .\r\n","page_name":" 206 ","page_number":206},
  {"content":"\r\n\r\nقسم چهارم حق‌ّالنّاسى كه بايد به مردم رد شود . مثل خوردن مال مردم ولو يك ذرّه ، ولو يك دانه گندم . حق‌ّالنّاس به اندازه‌اى مشكل است كه قرآن مىفرمايد :\r\n( وَ مَنْ يَغْلُلْ يَأتِ بِما غَلَّ يَوْمَ الْقِيمَة ) « 1 » هر كسى كه مال مردم را بخورد در روز قيامت همان مال به گردنش است . و با رسوائى اين دزد را به صف محشر مىآورند .\r\nاين آيه شريفه در جبهه نازل شده . در جبهه يك نظامى پيش مسئول بيت‌المال آمد و گفت اين وصله را با نخ بيت‌المال به لباسم دوختم و غصبى است ؛ حالا من چكار كنم ، آيا وصله را بكنم يا اجازه مىدهى باشد ؟ مسئول گفت من نمىدانم . آن نظامى وصله را كند و نخ را تحويل داد . حق‌ّالنّاس مشكل است . اما همين حق‌ّالنّاس كه مشكل است توبه دارد . بايد از گذشته پشيمان شد و ديگر مال مردم را نخورد . مثل زالو به جان مردم نيفتاد . علاوه بر اين بايد مال مردم را هم رد كرد . اگر دارد كه بايد رد كند . اگر ندارد بايد تصميم داشته باشد هر وقت كه دارد رد كند . در اين صورت توبه او قبول است .\r\n\r\n\r\n","description":"","footnote":"\r\n( 1 ) . سوره ى آل عمران ، آيه 161 .\r\n","page_name":" 207 ","page_number":207},
  {"content":"\r\n . \r\n","description":"","footnote":"","page_name":" 208 ","page_number":208},
  {"content":"\r\n\r\n\r\nجلسه چهاردهم فضيلت « دعا و راز و نياز با خدا »\r\n- خداشناسى ، فطرى انسان\r\n- دعا ، از امتيازات شيعه\r\n- نماز ، گفتگو با خدا\r\n- شيرينى عبادت و دعا\r\n\r\n","description":"","footnote":"","page_name":" 209 ","page_number":209},
  {"content":"\r\n . \r\n","description":"","footnote":"","page_name":" 210 ","page_number":210},
  {"content":"\r\n\r\n\r\nفضيلت « دعا و راز و نياز با خدا »\r\nيكى از فضائل بسيار بزرگ براى انسان ، دعا و راز و نياز با خداست . دعا و راز و نياز با خدا از عمق جان انسان سرچشمه مىگيرد . بنابراين گفتن يا الله يا الله و گفتن يا ربّ يا ربّ و بالاخره خواستن حاجت ، خود يك فضيلت است . اين ، دعاى زبانى است . ثواب زيادى هم دارد و به آن تأكيد فراوان شده است . اما دعاى واقعى ، يك رابطه‌اى است بين بنده و خدا ؛ كه اين رابطه از عمق جان انسان سرچشمه مىگيرد .\r\n\r\n- خداشناسى ، فطرى انسان\r\nانسان اگر چه انسانى باشد كه خدا را قبول نداشته باشد ، اگر در بن‌بست‌ها واقع بشود ، به طور ناخودآگاه خدا را مىخواند . قرآن شريف مىفرمايد :\r\n( فَاذا رَكِبُوا فِيالْفُلْكِ دَعَوُ اللهَ مُخْلِصينَ لَهُ الدّينَ فَلمّا\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nنَجّيهُمْ الَيالْبَرِّ اذا هُمْ يُشْرِكوُنَ ) « 1 » همين مشركها ، همين كافرها كه خدا را قبول ندارند ، اگر دستشان از همه جا كوتاه شد و در يك بن‌بست واقع شدند ، وجدان آنها همان وقت بيدار مىشود ؛ خدايابى و خداجويى آنها همان وقت بيدار و زنده مىشود ؛ به طورى كه خود توجّه ندارند ، خدا خدايشان بلند مىشود ؛ دعايشان بلند مىشود ؛ و از خدا مىخواهند كه از اين بن‌بست نجات پيدا كنند . اما وقتى كه از بن‌بست بيرون آمد فراموش مىكند و به كار اوّلش برمىگردد .\r\nاين آيه شريفه علاوه بر اينكه بحث ما را اثبات مىكند و مىگويد دعا يك فضيلت است بهترين دليل براى خداشناسى است ، به آن مىگويند « فطرت » . انسان ، خداجو و خداياب است . حتى دليل فطرت يك چيز بالاتر از اين به ما مىگويد . مىگويد علاوه بر اينكه عمق جان انسان خداجو و خداياب است ، توحيدجو و توحيدياب است ، فضائل و كمالاتى هم براى خدا قائل است . يعنى عمق جانش خدا را عالم مىداند ؛ خدا را رحيم مىداند ؛ خدا را كريم و جواد مىداند ؛\r\nخدا را قدير و سميع مىداند ؛ و بالاخره عمق جان انسان چيزى را مىيابد كه مستجمع جميع كمالات است .\r\n\r\n\r\n","description":"","footnote":"\r\n( 1 ) . سوره ى عنكبوت ، آيه ى 65 . ترجمه : « هنگاميكه سوار كشتى شوند ، خدا را با اخلاص مىخوانند و هنگامى كه به خشكى مىرسند ، شرك مىورزند » .\r\n","page_name":" 212 ","page_number":212},
  {"content":"\r\n\r\nاز اين جهت وقتى كه در بن‌بست واقع شد ، تمام همّ و غمّش به يك مبدأ است . يعنى مىگويد خدا يكى است و او را مستجمع جميع كمالات در مىيابد . لذا از خدا حاجتش را مىخواهد ، با خدا حرف مىزند ؛ معلوم مىشود يك چيزى را يافته است كه شنوا است . عالم و قادر و رئوف است ؛ و راستى ربّ است .\r\nآقائى مىگفت : من رفيقى داشتم كه خدا را قبول نداشت . با او مباحثه‌ها كردم ؛ با او حرفها زدم اما بالاخره نتوانستم او را قانع كنم . اتّفاقاً پسرى داشت و اين تنها پسرش زير عمل جراحى قرار گرفت . اين آقا با اينكه خودش هم دكتر بود ، در پشت اطاق عمل بنا كرد به گريه كردن و مىگفت : اى خدا ! من بچّه‌ام را از تو مىخواهم ! من همان وقت فرصت را غنيمت شمردم و به او گفتم : اين خدا كيست كه بچّه‌ات را از او مىخواهى ؟ گفت : حالا موقع مباحثه نيست ! قرآن مىفرمايد :\r\n( فَاذا رَكِبُوا فِيالْفُلْكِ دَعَوُ اللهَ مُخْلِصينَ لَهُ الدّينَ فَلمّا نَجّيهُمْ الَيالْبَرِّ اذا هُمْ يُشْرِكوُنَ ) « 1 » موقع مباحثه ، لجاجت و غرور علمى نمىگذارد فطرت بيدار شود . اما وقتى در بن‌بست واقع شد ، ديگر همه چيز فراموش مىشود . علم و غرور علمى ديگر نمىتواند برايش كار كند . قدرت و تمكّن ديگر نمىتواند برايش كار كند . لجاجت‌ها و منيّت‌ها و عصبيّتها ديگر\r\n\r\n\r\n","description":"","footnote":"\r\n( 1 ) . سوره ى عنكبوت ، آيه ى 65 .\r\n","page_name":" 213 ","page_number":213},
  {"content":"\r\n\r\nنمىتواند برايش كار بكند . ناگهان فطرت بيدار مىشود . مىبيند يك چيز برايش مىتواند كار كند و آن چيز خدا است . فطرت بيدار مىشود . به طور ناخودآگاه اشك مىآيد و به طور خودكار زبان به گفتن يا ربّ يا ربّ بلند مىشود . صد و بيست و چهار هزار پيغمبر آمدند براى اين ؛ يعنى براى اينكه فطرت را بيدار نگه دارند . براى اينكه انسان هميشه خداياب و خداجو باشد ؛ و به قول قرآن :\r\n( لا تُلْهيهِمْ تِجارَة وَ لا بَيْعٌ عَنْ ذِكْرِ اللهِ ) « 1 » پيامبران آمدند تا انسان هميشه خود را در محضر خدا بداند ؛ و برايش خلوت و جلوت نداشته باشد . برايش در تنهائى و در ميان مردم فرقى نداشته باشد ؛ و بالاخره در هر حال دل او يا ربّ ، يا ربب بگويد .\r\n\r\n- دعا از امتيازات شيعه\r\nيكى از امتيازهائى كه شيعه دارد و ديگران ندارند اين است كه شيعه دعا دارد . شيعه مثل صحيفه سجّاديّه دارد كه اسم آن را زبور آل محمّد ( ص ) گذاشته‌اند ؛ و اين زبور اهل بيت يك كتاب دعا است . يعنى امام چهارم ( ع ) وقتى كه در بن‌بست واقع شد و نتوانست تبليغ كند ، نتوانست حق را بگويد ، در لفّافه دعا ، در صحيفه سجّاديّه هر چه مىخواسته گفته است . ولى علاوه بر اين ، صحيفه سجّاديّه يعنى بيدار\r\n\r\n\r\n","description":"","footnote":"\r\n( 1 ) . سوره ى نور ، آيه ى 37 . ترجمه : « تجارت و بيع آنان را از ياد خدا غافل نمىكند » .\r\n","page_name":" 214 ","page_number":214},
  {"content":"\r\n\r\nكردن فطرت .\r\nشيعه « مصباح المتهجّد » شيخ طوسى و « اقبال » سَيّدبن طاووس و بالاخره « مفاتيح » محدّث قمى دارد . « زاد المعاد » علّامه مجلسى دارد . « مفاتيح » محدّث قمى را كم نشماريد . مفاتيح از نظر امام امّت ( قدّه ) كتاب اخلاق است ، كارخانه آدم‌سازى است . از نظر اين مرد بزرگ ، مفاتيح‌الجنان كلام صاعد است و قرآن كلام نازل و هر دو مكالمه با خداست . حضرت امام ( قدّه ) مىفرمودند : قرآن كلام نازل است . يعنى از طرف خدا بر بندگان نازل شده است . از حجابهاى نورانى و ظلمانى تنزل كرده است تا بالاخره قابل فهم شده ، قابل ديدن و شنيدن شده است . مفاتيح محدّث قمى ، كلام صاعد است . يعنى كلامى كه از طرف ما به محضر مقدّس خدا مىرود . يعنى يا ربّ ياربّ شما و دعاى ابوحمزه ثمالى شما ، يا الله امشب شما ، همه و همه محضر مقدّس خدا مىرود . كلام صاعد يعنى كلامى كه به بالا مىرود ؛ و بالاخره قرآن كه كلام نازل است براى خودسازى خيلى مفيد است و مفاتيح كه كلام صاعد است براى آدمسازى خيلى بالا است ؛ و هر دوى اينها حرف زدن با خدا است . آنكه قرآن بخوند ، خدا با او حرف مىزند . حيف كه گوش شنوا ندارد تا بشنود . از اين جهت مستحب است وقتى كه رسيديد به « يا ايها الذين آمنوا » بگوئيد « لبيك » يعنى خدا شما را صدا مىزند كه : اى مؤمنين ! شما هم بگوئيد\r\n« بله » . چنان كه شما كه در دعا با خدا حرف مىزنيد هم وعده داده است جواب شما را بدهد . « ادْعُونياستَجِبْ لَكُمْ »\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nبخوان جوابت را مىدهم ؛ به تو مىگويم « بله » . گوش شنوا بله خدا را مىشنود .\r\n\r\n- نماز ، گفتگو با خدا\r\nدعا يعنى حرف زدن با خدا . از اين جهت نماز يك مكالمه و معراج است . براى يك نمازگزار در حمد و سوره ، خدا با او حرف مىزند و در مابقى نماز ، او با خدا حرف مىزند . بالاخره از اول الله اكبر تا سلام نماز ، يا خدا با اين حرف مىزند ، يا اين با خدا حرف مىزند . از اين جهت اهل دل مىگويند « الصَّلاة معراج المؤمن » . پيغمبر اكرم ( ص ) كه به مقام « قابَ قَوسَينِ او ادنى » رفت ، براى مكالمه با خدا بود . خدا به توسط اين پيغمبر ، نماز را بر ما واجب كرده ؛ نماز شب را بر ما مستحبّ كرده ؛ كه هر وقت بخواهيم به معراج برويم ، هر وقت كه بخواهيم خدا با ما حرف بزند يا ما با خدا حرف بزنيم ، بتوانيم . خوشا به حال آنكسى كه نماز برايش معراج باشد .\r\n\r\n- شيرينى عبادت و دعا\r\nيك جمله‌اى امام حسين و امام سجّاد ( ع ) دارند ؛ اين دعاها بعضى اوقات به اندازه‌اى پرمحتوى هستند كه اگر انسان سر و كارى با اين گونه حرفها داشته باشد ، راستى به وجد مىآيد ؛ راستى ديگر از خود بىخود مىشود . مىفرمايند :\r\n\r\n","description":"","footnote":"","page_name":" 216 ","page_number":216},
  {"content":"\r\n\r\n« يا مَن اذاقَ احِبّآئَهُ حَلاوَة الْمُؤانَسَة » يعنى اى كسى كه شيرينى مناجاتت ، شيرينى دعا و نمازت را به دوستان خودت چشانده‌اى ! معلوم مىشود دوستان خدا فقط از خوردن و آشاميدن و اطفاء شهوت لذت نمىبرند ؛ بلكه از دعا و نماز هم لذّت مىبرند .\r\nدر روايت مىخوانيم ، بعضىها وقتى به بهشت مىروند ، غرق در عالم رحمتند . هفتصد سال حورالعين كه خدا براى آنها فرستاده سرگردانند . بعد حورالعين شكايت مىكند . مىگويد : خدايا ! مگر مرا براى اين خلق نكردى ؟ اين هيچ اعتنا به من ندارد . خطاب مىشود : بگذار غرق در عالم رحمت باشد . اين عاشق من است . مرحوم ديلمى در ارشاد يك حديث مفصّلى به نام حديث معراجيّه نقل مىكند . در وسط اين حديث مىگويد : در معراج به پيغمبر اكرم ( ص ) خطاب شد يا احمد ! يك افرادى هستند در بهشت كه اينها به چيزى جز مناجات من توجّه ندارند . من به آنها خطاب مىكنم ، مىگويم بگذاريد بهشتيها در بهشت به نعمتهايشان متنعّم باشند و نمعت و لذّت شما ، حرف زدن من با شما و حرف زدن شما با من است . هر نظرى كه به اينها مىكنم سعه وجودى پيدا مىكنند . كمال پيدا مىكنند .\r\nاينها يك چيزهائى است كه من و شما نمىفهميم . بالاتر از من و شما هم نمىفهمند . انشاءالله بايد در اين دنيا سروكار با دعا پيدا كنيم تا كم كم خطابى را كه خدا مىكند درك كنيم .\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nما بايد در همه چيز خدا خدا كنيم . جوانها خدا خدا كنند براى زنشان ، براى خانه‌شان . پيرمردها خداخدا كنند براى شب اوّل قبرشان . بالاخره همه خداخدا كنند براى دنيايشان ، براى رفع گرفتاريهايشان ، براى نابودى ظلم . اينها همه بايد باشد . اما نبايد به فكر اين باشيم كه مىخواهيم برويم يك يا الله بگوئيم براى دنيا . اين براى انسان نقص است . بايد بگويد مىخواهم قرآن ، كتاب آدم‌سازى را سربگيرم . آن نعمت بزرگ خدا را كه شب قدر نازل شده است . مىخواهم بروم در گفتارم اسم پيغمبر و ائمه طاهرين ( ع ) را تكرار كنم . مىخواهم بروم با عاشقم حرف بزنم . ما اگر عاشق خدا نيستيم ، خدا عاشق ما هست . در روايات مىخوانيم خدا از هفتاد پدر مهربان به بنده‌هايش مهربانتر است . اى خوشا به حال آنكسى كه با خدا معاشقه كند . يعنى همينطور كه خدا عاشق است و مىگويد : اى بنده‌ام ! بيا ؛ بيا كه مىخواهم دستت را بگيرم ؛ بنده هم عاشق باشد . هيچ چيز را از مكالمه با خدا بيشتر دوست نداشته باشد . هيچ چيز او را از ياد خدا غافل نكند .\r\n( لا تُلْهيهِمْ تِجارَة وَ لا بَيْعٌ عَنْ ذِكْرِ اللهِ ) « 1 » چنين نباشد كه اگر يك دفعه دعا مستجاب نشود ، كفر گوئيم و يا حتى گله كنيم . بلكه دعا كنيم تا به مقام قرب الهى برسيم .\r\nاستاد بزرگوار ما ، حضرت امام « رضوان الله عليه » در درس\r\n\r\n\r\n","description":"","footnote":"\r\n( 1 ) . سوره ى نور ، آيه ى 37 .\r\n","page_name":" 218 ","page_number":218},
  {"content":"\r\n\r\nخصوصيشان ، گاهى مىفرمودند : « افّ باد بر آن كسى كه در خانه خدا برود و خدا را به اسماء و صفاتش قسم بدهد ، يعنى خدا را به پيغمبر و آلش قسم بدهد ، اما در آن حال ، دنيا را بخواهد . اين حرفها مال من و شما نيست . مال خود اوست . اما على كلّ حالٍ ، امشب شب بزرگى است ، امشب شبى است كه بعضى افراد يك سال منتظر امشب بودند يك سال منتظر شب بيست و سوم بودند . منتظر اينكه معاشقه كنند با خدا . منتظر اينكه قرآن ، اين نعمت بزرگ خدا را ، روى سر بگيرند و بگويند يا الله . وقتى كه مىگويد يا الله مثل اينكه دنيا را خدا به او مىدهد .\r\nمىخواستند حضرت ابراهيم ( ع ) را امتحانش كنند . جبرئيل آمد ميكائيل هم آمد . يكى از اينها از مشرق با صداى بلند گفت : « سبُّوحٌ قُدُّوسٌ » آن ديگر از مغرب گفت : « رَبُّنا وَ رَبُّ الْمَلائِكَة وَ الرُّوحِ » اين صدا در روى كره زمين طنين‌انداز شد . حضرت ابراهيم ( ع ) داد زد و گفت : اى كسى كه نام محبوبم را بردى ! اگر يك دفعه ديگر آن را تكرار كنى ، نصف مالم را مىدهم ، جبرئيل گفت « سبوح قدوس » ، ميكائيل گفت « ربّنا و ربّ الملائكه و الرّوح » . جاذبه اسم معشوق روى عاشق ، روى دل حضرت ابراهيم ( ع ) اثر گذاشت كه دوباره گفت : اى كسى كه اسم محبوبم را بردى اگر يك دفعه ديگر ببرى همه مالم را مىدهم . دوباره تكرار كردند . ابراهيم گفت ديگر چيزى ندارم ، اگر يك دفعه ديگر اسم محبوبم را ببرى ، خودم را بنده تو مىكنم . يعنى خودم را در راه اسم\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nمحبوبم مىدهم . باز جبرئيل و ميكائيل اسم خدا را تكرار كردند ، و ابراهيم گفت ديگر چيزى ندارم بيائيد همه مالم مال شما ، همه جانم فداى\r\nاسم محبوبم . به اين مىگويند كسى كه درك كرده است دعا يعنى چه . درك كرده است يا الله و يا رب يعنى چه .\r\nقصّه‌اى نقل مىكنند از محمود غزنوى و اياز . اين اياز آدم عجيبى بود . يك غلام سياه بود . محمود غزنوى هم كسى بود كه توانست هندوستان را فتح كند ، محمود اين غلام سياه را خيلى دوست داشت . شبى اين دو در كوچه‌ها مىگشتند . رسيدند به تون سوزان حمام . ديدند تُون سوزان حمام يك دستگاه عجيبى دارد . يك مقدار خاكستر فرش او است . يك زن و مرد سياه بساط عيش پهن كردند . مقدارى شراب در مقابلشان است . زن شراب را در ظرف سفالين مىريزد و مىدهد به شوهرش . او هم مىخورد و نگاهى به اين زن مىكند و مىگويد ، عجب زن يبايى هستى ! آيا زنى زيباتر از تو خدا آفريده است ؟ محمود غزنوى خنده مسخره‌اى كرد . اياز در اينجا به محمود غزنوى گفت : اى سلطان ! مىدانى افرادى هم هستند كه به دستگاه تو مىخندند ؟ گفت : من به اينها مىخندم به جا است . اما كيست كه به قصر من بخندد ؟ گفت : افرادى هستند كه دل شب بلند مىشوند . يخ را مىشكنند ؛ وضو مىگيرند و نماز مىخوانند ؛ وقتى الله اكبر مىگويند ، به دنيا و آنچه در دنيا است پشت پا مىزنند . ديگر تو و قصر تو چيزى در ديدگان آنها نيست .\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nبه قول بابا طاهر :\r\n خوشا آنان كه الله يارشان بى * به حمد و قل هو الله كارشان بى \r\n خوشا آنان كه دائم در نمازند * بهشت جاودان بازارشان بى \r\nاين باباطاهر اينجا را اشتباه كرده بهشت جاويدان نه ، بلكه عند الله و جوارالله ، جاى شان بى . خوشا آنان كه دائم در نمازنند ، مقام جار اللّهى جاى شان‌بى . خوشا به حال آنان كه در دنيا توانستند پشت پا به آنچه در دنيا است بزنند . خوشا به حال آنهائى كه توانستند پشت پا بزنند در آخرت به بهشت و آنچه در بهشت است و چيزى در دل اينها نيست جز خدا .\r\nهلال بن نافع مىگويد : رفتم گودال قتلگاه . ديدم بَه بَه داماد به حجله رفته ! ديدم چقدر برافروخته است ! ديدم از بس كه خون از بدن مباركش رفته است ديگر صدا جوهر ندارد . ديگر تشنگى نمىگذارد كه صدا جوهر داشته باشد . مىگويد ديدم لبهاى مبارك بهم مىخورند . تعجب\r\nكردم كه چه مىگويد : در آخر كار آيا اين لشكر را نفرين مىكند ؟ رفتم جلو ديدم پشت پا زده به همه چيز مىگويد : « رِضيبقَضائكَ صَبراً عليبَلائِكَ لا مَعْبُودَ سِواكَ رِضَا الله رِضانا اهْل الْبَيْت » همه چيزم را دادم در راه تو . افتخار من است خدايا ! راضيم به رضاى تو . خدايا ! آمده‌ام اينجا براى دين تو . خدايا ! آمدم براى اينكه تو راضى باشى . خدايا ! رضايت ما ، رضايت تو است . و رضايت تو ، رضايت ما اهل بيت است . يعنى خدايا مىدانم مشكل است . اما حاضرم زينبم اسير شود و بچّه‌هايم دربدر بيابانها شوند براى خاطر تو و دين تو . « رِضَا الله رِضَانا اهل البَيْت » .\r\n\r\n","description":"","footnote":"","page_name":" 221 ","page_number":221},
  {"content":"\r\n . \r\n","description":"","footnote":"","page_name":" 222 ","page_number":222},
  {"content":"\r\n\r\n\r\nجلسه پانزدهم على كيست ؟\r\n- سخن قرآن درباره على ( ع )\r\n- مظلوميّت على ( ع )\r\n- خدمت به خلق ، مايه شادى ائمه ( ع )\r\n\r\n","description":"","footnote":"","page_name":" 223 ","page_number":223},
  {"content":"\r\n . \r\n","description":"","footnote":"","page_name":" 224 ","page_number":224},
  {"content":"\r\n\r\n\r\nعلى كيست ؟\r\nامروز روز شهادت مولى الموحّدين ، اميرالمؤمنين ( ع ) است . مصيبت براى عالم اسلام و براى عالم بشريّت ، بزرگ است . در فضائل آن حضرت زياد گفتند و نوشتند ولى هنوز به اين سؤال جواب داده نشد كه : « على كيست ؟ » نمىشود هم جواب بدهند . كتاب در اين باره زياد نوشته شده است ، شيعه ، سنّى ، نصرانى و حتّى افرادى كه خدا را قبول ندارند هم درباره على ( ع ) كتاب نوشته‌اند . اما هنوز نتوانسته‌اند جواب اين سؤال را بدهند .\r\n\r\n- سخن قرآن درباره على ( ع )\r\nفقط به طور فشرده قرآن ، بنابر تفسيرى كه امام هادى ( ع ) از آن كرده است و بنابر نقلى كه خوارزمى از رسول اكرم ( ص ) كرده ، تعريفى درباره « على » ( ع ) دارد :\r\n\r\n","description":"","footnote":"","page_name":" 225 ","page_number":225},
  {"content":"\r\n\r\n( وَ لَوْ انَّ ما فِيالْارْضِ مِنْ شَجَرَهءٍ اقْلامٌ وَ الْبَحْرُ يَمُدُّهُ مِنْ بَعْدِه سَبْعَهءُ ابْحُرٍ ما نَفِدَتْ كَلِماتُ اللهِ ) « 1 » يعنى اگر دريا مركّب شود ، همه درختها قلم شود و همه انسانها نويسنده شوند و بخواهند فضائل على ( ع ) را بنويسند ، دريا تمام مىشود اما فضائل آن حضرت تمام شدنى نيست .\r\nبعد قرآن مىفرمايد : اگر تا هفت بار دريا پر آب شود و فضائل بنويسند ، آب دريا تمام مىشود اما فضائل على ( ع ) تمام نمىشود .\r\nخوارزمى - كه سنى مذهب است - نقل مىكند : از رسول گرامى پرسيدند يا رسول الله ! اين « كَلماتُ الله » چه كسانى هستند ؟ حضرت فرمود : عترت من . على و يازده فرزندش .\r\nاز امام هادى ( ع ) پرسيدند : اين « كَلماتُ الله » چيست ؟ فرمود : ما اهل بيت . يعنى اگر از شما بپرسند على كيست ؟ بايد بگوييد على آن كسى است كه قرآن درباره‌اش مىگويد : اگر هفت بار آب دريا تمام شود و با آن فضائل على ( ع ) را بنويسند ، باز هم فضائل آن حضرت تمام نمىشود .\r\nشاعرى اين آيه شريفه را به فراخور حالش به شعر درآورده است :\r\n كتاب فضل تو را آب بحر كافى نيست * كه تركنم سرانگشت و صفحه بشمارم \r\n\r\n\r\n","description":"","footnote":"\r\n( 1 ) . سوره ى لقمان ، آيه ى 27 .\r\n","page_name":" 226 ","page_number":226},
  {"content":"\r\n\r\nاميرمؤمنان ( ع ) مىفرمايد :\r\n« تمام قرآن در سوره حمد است ؛ تمام سوره حمد در بسم‌الله الرحمن الرحيم است ؛ تمام بسم‌الله در نقطه « باء » بسم الله است و آن نقطه ، من هستم » . شاعرى گفته است :\r\nتوئى آن نقطه بالاى فاء فوق ايديهم\r\nكه در وقت تنزّل تحت بسم الله را بايى\r\nافتخار بايد بكنيم كه شيعه هستيم اگر به شيعه‌گرى عمل كنيم .\r\n\r\nمظلوميّت على ( ع )\r\nدر عالم ، مظلومى همانند اميرالمؤمنين ( ع ) نيامده و نخواهد آمد . آن حضرت حتى از امام حسين ( ع ) از حضرت زينب ، و از زهراى مرضيه ( س ) با آن همه ظلمى كه به آنها شد ، مظلوم‌تر است .\r\nحضرت على ( ع ) پس از پيغمبر اكرم ( ص ) ، سى سال زندگى كرد . 25 سال خانه‌نشين بود ولى كارهاى زيادى كرد كه از همه آنها مهمتر نظارت كامل ايشان بود بر اسلام . به اندازه‌اى كه زمخشرى در كتابش مىگويد : هفتاد و سه مورد حسّاس جلو آمد كه اگر على نبود ، اسلام نابود مىشد ؛ و عمر در هفتاد و سه جا گفت : « لَوْ لا عليلَهَلَكَ عُمَر » اگر على نبود ، عمر نابود مىشد . يعنى اسلام در مخاطره عجيبى واقع شده بود . همچنين در آن مدت توانستند 26 مزرعه را آباد كنند كه همه اين مزارع وقف ضعفا و بيچاره‌ها شد .\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nحضرت با كارهايش به ما مىگويد اگر شيعه هستى ، بايد به فراخور حالت ، به فكر فقرا و ضعفا و به فكر خلأهاى موجود ، چه فردى و چه اجتماعى ، باشى .\r\nاين مدّت براى مولا به قدرى سخت بود كه مىفرمايد : بيست و پنج سال صبر كردم مثل كسى كه استخوان در گلو و خار در چشم داشته باشد .\r\nوقتى با اصرا فراوان حكومت را به حضرتش تحميل كردند ، فرمود ديگر نمىشود كار كرد ، براى اينكه راه را به اندازه‌اى كج كرده‌اند كه ديگر نمىشود آن را راست كرد . اما بالاخره تحميل شد .\r\nفرمودند : من خليفه مىشوم اما شرطش اين است كه روش من روش قرآن و روش رسولِ گرامى باشد . همه پذيرفتند . اما شايد دو ماه طول نكشيد كه افراد رياست‌طلب ، افراد حقّه باز و پول‌پرست ، افرادى كه مولا را نشناخته بودند ، قد علم كردند . اول دسته‌اى آمدند خدمت ايشان . وقتى آمدند ، حضرت به حساب بيت‌المال مىرسيدند . پس از اتمام كار ، آنها بنا كردند به گله كردن و گفتند : ما شما را روى كار آورديم ، چرا به ما رسيدگى نمىكنى ؟ تا شروع كردند به گله كردن ، مولا على ( ع ) شمع را خاموش كرد . گفتند چرا شمع را خاموش كردى ؟ فرمود : از آن وقت تا به حال من حساب بيت‌المال را رسيدگى مىكردم ، اما حالا مىخواهيد حرف خصوصى و خارج از بيت‌المال بزنيد و نمىشود اين شمع بسوزد .\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nآنها با خود گفتند : او كه حاضر نيست يك شمع مسلمانان براى حرفهاى خصوصى روشن باشد پس چگونه حاضر مىشود به ديگران رياست يا پول بى جا بدهد ؟\r\nبالاخره رفتند و جنگ جمل را به پا كردند . در جنگ جمل چهل هزار نفر از مردم عوام را از مكّه و مدينه و بصره و شهرهاى ديگر ، اطراف خودشان جمع كردند و با مولا جنگيدند . اين جنگ براى حضرتش خيلى سخت بود . - نظير جنگ تحميلى هشت ساله بر ايران - مسلمان‌كشى براى اميرالمؤمنين ( ع ) خيلى سخت بود ، اما چاره‌اى نداشت . ديد اسلام در مخاطره است و اين پول‌پرست‌ها و جنايتكارها مىخواهند اسلام را از بين ببرند . لذا با شمشيرش اسلام را حفظ كرد و آنها را نابود يا متفرّق كرد . جنگ جمل تمام شد ، اما داغى شد روى دل آن حضرت .\r\nجنگ جمل را رذالت ، پول دوستى و رياست طلبى و افرادى كه مقيد به مال مردم نبودند ، به پا كردند . چرا حضرت تن به اين جنگ دادند ؟ براى اينكه مقيّد به حفظ مال مسلمانان بودند . به استاندارهايش مىنويسد :\r\n« ادِقُّوا اقْلامَكُمْ وَ قارِبُوا بَيْنَ سُطُورِكُمْ واحْذفُوا عَنّيفُضْولَكُم واقْصَدوا قَصْدَ المَعانيوَ ايّاكُمْ والْاكثار فَانَّ\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nامْوالَ الْمُسْلِمينَ لا تحْتَمِلُ الْاضرار » « 1 » اى استاندار من ، اى فرماندار من ! وقتى نامه مىنويسى ، قلمت را ريز كن ، درشت نباشد . بين سطرها فاصله نينداز . قلم فرسايى نكن ، جان كلام را بنويس . زيرا اگر اين گونه نباشد ، به بيت‌المال مسلمانان ضرر مىخورد و من حاضر به چنين ضررى براى مسلمانان نيستم .\r\nاى شيعه على ! از اين سخن مولا درس بگير و از مجلس خارج شو . اگر خداى ناكرده در مال مسلمانها بىدقّت هستى ، لاابالى هستى ، از اين به بعد شيعه على باش . يك مو حساب است . همين مولا با اين حساب دقيقش ، در دل شب گريه مىكند و به خود مىپيچد ( مبادا دقّت كافى نكرده باشد و مقصّر باشد ) و به درگاه خدا عرض مىكند : « اللّهمْ انّياعُوذُ بِكَ مِن نِقاشِ الحِساب » ، خدايا ! پناه مىبرم به تو ، از اينكه در روز قيامت منقاش باز هستى ، از خار دست نمىگذرى . لذا گريه مىكرد ، ناله مىزد ، ضجّه مىزد كه نكند خارى از مال مردم در دستش رفته باشد . در جاى ديگر نهج‌البلاغه مىفرمايد :\r\n« وَ اللهِ لَوْ اعْطيتُ الْاقاليمَ السَّبْعَة بِما تَحْتَ افْلاكِها عَليانْ اعْصِياللهَ فينَمْلَة اسْلُبُها جِلْبَ شَعيرَة ما فَعَلْتُهُ » « 2 » قسم مىخورد كه اگر همه عالم را به من بدهند كه بىجهت پوست\r\n\r\n\r\n","description":"","footnote":"\r\n( 1 ) . خصال صدوق ، جلد 1 ، صفحه ى 149 .\r\n( 2 ) . نهج‌البلاغه ، فيض الاسلام ، خطبه ى 215 .\r\n","page_name":" 230 ","page_number":230},
  {"content":"\r\n\r\nجوى را از دهان مورچه بگيرم من كه على هستم ، نمىگيرم .\r\nاينها اغراق نيست ، سخن معصوم است . مىخواهد به ما بگويد : مواظب باش ظلم در كارت نباشد ! و مواظب باش در خانه به زن و بچّه ظلم نكنى ! خانم ! مواظب باش به شوهرت ظلم نكنى ! ظلم در دستگاه شما نباشد .\r\nهمه و همه مواظب باشيد ! آبروى انسانها را نبريد . غيبت ظلم است ؛ تهمت ظلم است ؛ شايعه پراكنى ظلم است و ظلمش هم خيلى بالاست . حضرتش مىفرمايد : اگر كسى يك درهم ربا بخورد ، مثل كسى است كه هفتاد مرتبه با محرم خودش زنا كند . بعد مىفرمايد : گناه بالاتر از ربا ، غيبت مسلمانها است . مواظب باشيد ظلم به آبروى مسلمانها نكنيد ! خدا آّبروى مسلمانها را دوست دارد .\r\n\r\n- خدمت به خلق مايه شادى ائمّه ( عليه السلام )\r\nاگر مىخواهيد حاجت شما برآورده شود ، اگر مىخواهيد عاقب به خير شويد ، اگر مىخواهيد تأمين آتيه براى اولادتان بكنيد ، تا مىتوانيد به خلق خدا خدمت كنيد ، زيرا خشنودى خدا ، خشنودى پيامبر و بالاخره خشنودى امامان معصوم ( ع ) ، در اين كار است ؛ و نارضايتى آنها از كسى است كه به مسلمانان ظلم كند و حتى نسبت به آنان بىتفاوت باشد .\r\nراوى مىگويد : پاى منبر امام صادق ( ع ) بودم . حضرت در ضمن\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nصحبت فرمودند : اى شيعيان ما ، اينقدر دل ما را آزرده نكنيد . اينقدر به ما اذيّت نكنيد . يكى از وسط مجلس بلند شد و گفت : يابن‌رسول الله ! ما كى به شما اذيّت كرديم ؟ فرمودند : دو روز قبل ، و ادامه دادند : مگر تو وقتى سواره به منى مىآمدى ، در وسط راه به خسته‌اى برخورد نكردى كه در كنار راه بود و به تو گفت مرا هم سوار كن ؟ و تو مىتوانستى سوارش كنى ولى نكردى . تو پيغمبر را آزردى ، اميرالمؤمنين را آزردى . اين كسى است كه بىتفاوت باشد .\r\nاميرالمؤمنين ( ع ) جنگ جمل را به خاطر مقابله با رذالت متحمّل شد . براى خاطر اينكه ظلم نباشد ، حق مسلمانان به آنها برسد . مصيبت بزرگتر يعنى جنگ صفّين و بعد هم نهروان و جنگ با خوارج هم براى مقابله با رذالت‌ها ، پستىها و ظلم بود .\r\n\r\n","description":"","footnote":"","page_name":" 232 ","page_number":232},
  {"content":"\r\n\r\n\r\nجلسه شانزدهم فضيلت « دعا » ( 2 )\r\n- دعا ، مكالمه با خدا\r\n- دعا عامل شناخت انسان از واقعيّت خود\r\n- دعا آرامش روح\r\n- دعا عامل بازدارنده از گناه\r\n\r\n","description":"","footnote":"","page_name":" 233 ","page_number":233},
  {"content":"\r\n . \r\n","description":"","footnote":"","page_name":" 234 ","page_number":234},
  {"content":"\r\n\r\n\r\nفضيلت « دعا »\r\n\r\n- دعا ، مكالمه با خدا\r\nبحث درباره دعا و راز و نياز با خدا مىباشد . دعا و راز و نياز با خدا يك حالت است قبل از آنكه يك گفتن باشد ؛ و چون از عمق جان انسان سرچشمه مىگيرد . لذا يكى از فضائل به حساب مىآيد . چنانچه توبه هم يك فضيلت است قبل از آنكه يك گفتن باشد .\r\nبحث امروز ما اين است كه دعا فوائد بزرگى دارد كه استجابت دعا پيش اهل دل در مقابل آن هيچ است . از جمله آنها مكالمه با خدا است . انسان همين قدر كه علاقه‌اى به خدا داشته باشد - لازم نيست عاشق خدا باشد - بالاترين لذّت براى او بايد دعا باشد . از اين جهت اگر كسى از قرآن ، از دعا ، از نماز ، لذّت نبرد ، بايد بداند مصيبت بزرگى دارد .\r\nدر روايات مىخوانيم حضرت موسى ( ع ) به مناجات مىرفت . كسى به ايشان گفت : به خدايت بگو من معصيبت زيادى مىكنم ، اما چرا مرا\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nعذاب نمىكنى ؟ حضرت به مناجات رفت موقع برگشتن خطاب شد : موسى ! به بنده‌ام بگو كه بالاترين بلاها را به تو دادم اما توجّه ندارى . به او بگو لذّت و شيرينى مناجات و دعاى با خودم را از تو گرفته‌ام .\r\nانصافاً اين روايت نزد علماى اخلاق و عرفان و اهل دل ، روايت ريشه‌دارى است . انسان اگر با خدا مناجات نكند هيچ ندارد . انسان اگر از نماز لذّت نبرد ، از خواندن قرآن لذّت نبرد ، معلوم است كه مريض است . معلوم مىشود دلش سياه است و قرآن مىفرمايد :\r\n( فَوَيْلٌ لِلْقاسِيَة قُلُوبُهُمْ مِنْ ذِكْرِ اللهِ ) « 1 » واى به آن دلى كه در اثر گناه ، در اثر اشتغال به اين دنيا ، سياه شده باشد .\r\nدل سياه علامت دارد . يك علامتش اين است كه از نماز و قرآن لذّت نمىبرد .\r\nاز اينرو فايده اوّل دعا ، مكالمه با خداست ؛ حرف زدن با خدا است .\r\nمثالى بزنم : اگر در زمان حيات حضرت امام ( قدّه ) ده دقيقه به شما ملاقات خصوصى مىدادند تا با ايشان صحبت كنيد ، درد دل كنيد ، آن شب خوابت نمىبرد . چقدر آن چند دقيقه\r\nبرايت ارزش داشت ؟ هر كجا مىنشستى ، آن را بازگو مىكردى . با اينكه حضرت امام ، بنده‌اى ا\r\n\r\n\r\n","description":"","footnote":"\r\n( 1 ) . سوره ى زمر ، آيه ى 23 .\r\n","page_name":" 236 ","page_number":236},
  {"content":"\r\n\r\nبندگان خدا بود .\r\n\r\n- دعا ، عامل شناخت انسان از واقعيت خود\r\nنتيجه دومى كه دعا دارد ، اين است كه انسان در دعا ، خدا را و خودش را درك مىكند . روايتى مىفرمايد : « مَنْ عَرَفَ نَفْسَهُ فَقَدْ عَرَفَ رَبَّهُ » « 1 » اگر انسان بتواند خودش را درك كند ، خدا را هم درك مىكند .\r\nپيغمبر اكرم ( ص ) دعا مىكند : « اللّهُمَّ ارِنَا الْاشْياءَ كَما هِىَ » خدايا ! عالم هستى را آن طور كه هست به ما بنمايان . يعنى خدايا ! مرا بنمايان آنطور كه هستم . من چه جور هستم ؟ فقر محض .\r\n( يا ايُّهَا النّاسُ انْتُمُ الْفُقَرآءُ الَياللهِ وَ اللهُ هُوَ الْغَنِيالْحَميدُ ) « 2 » غناى محض مال او است . فقر محض مال من . اگر يكى از نعمتهايى كه خداوند به ما داده نباشد ، چه مصيبت‌ها بار مىآيد . هيچ وقت شما درباره نفس كشيدنتان « الحمُد لله ربّ العالمين » گفته‌ايد ؟\r\n« هر نفسى كه فرو مىرود مُمِدّ حيات است و چون بر مىآيد مفرّح ذات . پس در هر نفسى دو نعمت موجود است و بر هر نعمتى شكرى واجب » .\r\n\r\n\r\n","description":"","footnote":"\r\n( 1 ) . غرر الحكم .\r\n( 2 ) . سوره ى فاطر ، آيه ى 15 . ترجمه : « اى مردم ! همه ى شما در پيشگاه خدا نيازمنديد و خدا است كه بىنياز و ستوده ( خصلت ) است » .\r\n","page_name":" 237 ","page_number":237},
  {"content":"\r\n\r\nاز دست و زبان كه برآيد كز عهده شكرش به درآيد ؟\r\n( اعْمَلُوا الَ داوُدَ شُكْراً وَ قَليلٌ مِنْ عِباديالشَّكُورُ ) « 1 » كم پيدا مىشود كسى كه بتواند شكر خدا كند . ما فقر محضيم . يك آن خدا اين هوا را به ما ندهد ، و يا به قول قرآن شريف ، يك روز آب پايين برود ، و بالاخره نعمت‌هايى كه حساب و شمارش آنها را نمىتوانى بكنى ، اگر از ما گرفته شوند ، چه مىتوانيم بكنيم ؟ چه كسى جز خدا مىتواند به ما برگرداند ؟ چگونه سايه به انسان وابسته است ؛ همانگونه انسان هم به نعمت‌هاى الهى وابسته است .\r\n( اللهُ لا الهَ الّا هُوَ الْحَيالْقَيُّومُ ) « 2 » خدا قيّوم است بر اين جهان . يعنى عالم هستى وابسته به اوست . « اگر نازى كند در هم فرو ريزند قالب‌ها » درك اين غنا اجب است و درك فقر انسانها هم واجب است . اگر « فقر » درك شد ، « منيّت » ها به وجود نمىآيد . روح فرعونيّت در همه موجود است . اگر زمينه پيدا شود اكثر مردم مىگويند : « انَا رَبُّكُمُ الْاعْلى » مگر اينكه كسى توانسته باشد منيّت خود را شكسته باشد . براى آمريكاى جنايتكار و صدام ديوانه ، زمينه به وجود نيامد . و گرنه مىگفتند كه ما خداييم . براى فرعون زمينه پيدا شد و گفت . براى ما هم اگر موقعيّت باشد ، به زن و\r\n\r\n\r\n","description":"","footnote":"\r\n( 1 ) . سوره ى سبأ ، آيه ى 13 . ترجمه : « اى آل داود ! شكر ( نعمتهاى مرا ) به جا بياوريد و كم هستند از بندگانم كه شاكر باشند » .\r\n( 2 ) . سوره ى بقره ، آيه ى 255 و سوره ى آل عمران ، آيه ى 2 .\r\n","page_name":" 238 ","page_number":238},
  {"content":"\r\n\r\nبچّه‌هايمان مىگوييم ما خدا هستيم . حالا اگر نمىتوانيم بگوييم اما از خودمان ، زنمان ، بچّه‌مان ، شروع مىكنيم به تعريف كردن . همه‌اش مىگوييم : من ! من ! اين همان « انا ربكم الاعلى » گفتن است .\r\nتقاضا دارم از شما ، از زنها ، از مردها ، كه از خودتان تعريف نكنيد . اين بد صفتى است و هر كه تعريف خود را بكند ، به همان اندازه شكسته مىشود . به همان اندازه پايين مىرود . اگر مىخواهيد بالا برويد ، تواضع داشته باشيد . در روايات مىخوانيم : « مَنْ تَكَبُّرَ وَضَعَهُ اللهُ وَ مَنْ تَواضَعَ رَفَعَهُ اللهُ » هر كس تكبّر كند ، خدا او را به زمين مىزند . و هر كس در مقابل خدا و مردم تواضع داشته باشد ، خدا او را بالا مىبرد .\r\nبيشتر صفات رذيله ، از همين « منيّت‌ها » سرچشمه مىگيرد و متأسّفانه بسيارى از مردم نمىتوانند آن را بشكنند و چون نمىتوانند ، گناهان بزرگ مىكنند ، وقتى انسان مىتواند اين « منيّت » را بشكند كه خود را درك كرده باشد .\r\nعلى ( ع ) مىفرمايد :\r\n« عجبت لابن آدم اوَّلُه نُطْفَة و آخِرُهُ جيفَة و هُوَ قائمٌ بَيْنَهُما وِعاءٌ لِلْغائطِ ، ثُمَّ يَتَكَبَّرُ » « 1 » يعنى اى انسان ! اوّلت نطفه است ، آخرت هم مىگندى و بوى گندت همه جا را مىگيرد ، و بين آن نُطفه و مردار ، تو حامل عَذره هستى ،\r\n\r\n\r\n","description":"","footnote":"\r\n( 1 ) . بحارالانوار ، جلد 73 ، صفحه ى 234 .\r\n","page_name":" 239 ","page_number":239},
  {"content":"\r\n\r\nكنّاسى هستى در اين دنيا ، ديگر تكبّر چرا ؟\r\nدعا و راز و نياز با خدا ، اين « منيت » را از انسان مىگيرد . همان وقتى كه گريه و زارى مىكند ، اول خود را در مقابل خدا كوچك مىبيند ؛ و همان وقت كه از خدا چيزى مىخواهد ، در عمل ، غناى مطلق را براى خدا و فقر مطلق را براى خود اثبات كرده است .\r\nدعا يعنى درك فقر مطلق براى خود و غناى مطلق براى خدا ؛ و به مرور زمان ، دعا انسان را به اين آگاهى مىرساند كه خود فضيلتى است بسيار بالا . اين شخص ديگر كسى نيست كه تعريف از خود بكند . حضرت امام ( قدّه ) در مجالس خصوصى و عمومى ، هيچ وقت حرف نمىزدند و وقتى به او مىگفتند كه در فلان جلسه كه بحث علمى بود چرا شما چيزى نگفتيد ، مىفرمودند : چيزى كه لازم نيست ، براى چه انسان بگويد ؟ چيزى كه موجب تفاخر و من من است چرا انسان بگويد ؟ از اين رو يكى از صفات بزرگى كه حضرت امام ( قدّه ) داشتند ، اين بود كه در مباحثه و درس ، دلاور و قهرمان و ميدان‌دار بودند ؛ اما در جلسات ديگر كاملًا ساكت بودند . خيلى خودساختگى مىخواهد تا انسان به اينجا برسد . دعا و نيايش اين خود ساختگى را به انسان مىدهد .\r\nاگر من به شما گفتم « مفاتيح » محدّث قمى كارخانه آدم‌سازى است ، از اين مطالب پى ببريد كه اشتباه نكردم . دعا انسان را متواضع مىكند ؛ و مىفهمند كه عظمت فقط از آنِ خداست .\r\nپادشاهى از عارفى تقاضاى نصيحت كرد . عارف گفت : شما اگر تشنه\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nباشيد و از تشنگى رو به مرگ رفته باشيد ، چقدر حاضرى بدهى تا آب بخورى ؟ گفت نصف سلطنتم را . گفت آب را خوردى و بول‌بند شدى ، چقدر حاضرى بدهى تا اين آبى را كه خوردى از بدنت خارج شود ؟ گفت نصف سلطنتم را . گفت بنابراين سلطنت و قدرتى كه به يك آب خوردن و يك بول كردن تمام بشود ، اين تفاخر ندارد . اين « من » گفتن ندارد .\r\nاين « منيّت » در ميان همه فراوان است . در ميان زنها هست . در ميان مردها هست . دعا و راز و نياز با خدا مىتواند آن را از بين ببرد .\r\n\r\n- دعا ، آرامش روح\r\nدعا ، يك استفاده ديگرى هم دارد كه براى دنياى ما هم خوب است . اگر انسان غم و غصّه‌اش را در دل بگذارد عقده مىشود . بسيارى از اين جنايتكارها مثل حجّاج بن يوسف ثقفى ، چنگيز و امثال آنها از نظر روانى عقده‌اى بودند . اغلب زنهاى پرخاشگر و يا زنهايى كه نمىتوانند شوهردارى بكنند ، عقده‌اى هستند . عقده از آنجا شروع مىشود كه غم و غصّه از ضمير آگاه به ضمير ناآگاه برود . از اين رو روانشناسها مىگويند : اگر غصّه‌اى دارى ، به كسى كه امين مىدانى بگو . زن به شوهرش و شوهر به زنش بگويد .\r\nبسيارى از اختلافهاى خانوادگى از همين جا سرچشمه مىگيرد . مطلبى در دل دارند و به همديگر نمىگويند . به جاى اينكه در دل نگهدارى ، برو و درد دلت را به او بگو . بگو اين گِلِه را از تو دارم . اگر در\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nدل گذاشتى برايت عقده مىشود . عقده ، ضعف اعصاب مىآورد و ضعف اعصاب بدبختيها را به دنبال دارد .\r\nاز اين جهت روانپزشكان دلسوز ، مدّتهاى طولانى با آدمهاى افسرده ، با مبتلايان به ضعف اعصاب صحبت مىكنند و بالاخره با حرف زدن و حرف كشيدن ، بيمار را خوب مىكنند .\r\nراز و نياز با خدا ، يعنى درد دل كردن با يك امين آن هم امينى مثل خدا ؛ با قدرتمندى مثل خدا ؛ با فرد رؤوف و مهربانى مثل خدا . چه كسى از خدا مهربانتر ؟ چه كسى از خدا امين‌تر و رازدارتر ؟ دعا و راز و نياز با خدا ، در واقع درد دل با خدا است ؛ ولو صلاح نباشد دعاى شما مستجاب بشود ، اما دل شما خالى مىشود . به قول عوام ، سبك مىشوى . از اين جهت كسانى كه شبهاى احياء حالى پيدا مىكنند ، به هنگام بيرون رفتن ازجلسه احساس آرامش و سبك شدن مىكنند . احساس نشاط دارند . آن گريه‌ها ، آن خدا خدا گفتن‌ها ، برايشان آرامش آورده است .\r\n\r\n- دعا ، عامل بازدارنده از گناه\r\nنتيجه مهمّ ديگر دعا اين است كه « كنترل‌كننده » است :\r\n( انَّ الصَّلوة تَنْهيعَنِ الْفَحْشآءِ وَ الْمُنْكَرِ وَ لَذِكْرُ اللهِ اكْبَرُ ) « 1 »\r\n\r\n\r\n","description":"","footnote":"\r\n( 1 ) . سوره ى عنكبوت ، آيه ى 44 . ترجمه : « به درستى كه نماز از گناهان و زشتيها باز مىدارد و هر آينه ياد خدا بزرگتر است » .\r\n","page_name":" 242 ","page_number":242},
  {"content":"\r\n\r\nقرآن مىفرمايد : نماز نيروى كنترل كننده است ؛ اما ذكر خدا ، ياد خدا در دل ، بيشتر از نماز ، انسان را از گناه باز مىدارد .\r\nاز اين آيه استفاده كرده‌اند كه اصلًا فضيلت دعا و راز و نياز با خدا ، از نماز هم بيشتر است . در روايات آمده است « الدُّعاءُ مُخُّ الْعِبادَة » « 1 » ريشه نماز هم دعا است . عصاره همه عبادات ، دعا است . اين آيه شريفه مىفرمايد : نماز ، نيروى كنترل كننده است ، اما چه نمازى باشد ؟ اگر نماز حقيقى و واقعى باشد ، نمىگذارد انسان ابداً گناه كند . اگر كسى صبح دو ركعت نماز واقعى بخواند ، نمازى كه در دل تكبّر نباشد ، حسادت نباشد ، خودبينى و كينه نباشد ، نمازى كه انسان آلوده به گناه نباشد ، اين دو ركعت نماز ، علاوه بر اينكه بهشت را بر انسان واجب مىكند ، تا شب مراقب نمازگزار است تا گناهى نكند . قرآن ، ضامن اين مطلب شده است . نماز حقيقى در بن‌بست‌ها دست انسان را مىگيرد :\r\n( وَ استَعينُوا بِالصَّبْرِ وَ الصَّلوة ) « 2 » يعنى العياذ بالله ، اگر زمينه دزدى ، بىعفتى ، غيبت و . . . پيش بيايد ، نماز ، مانع از آن مىشود . نماز صبح نمىگذارد صاحبش رسوا شود . از اين رو زنگ خطر بزنم براى بىنمازها ، كاهل نمازها ! مواظب باشيد ! خداى نكرده اگر نماز دست تو را نگيرد يك وقت ، خداى نكرده ، يك آدم‌كش ،\r\n\r\n\r\n","description":"","footnote":"\r\n( 1 ) . بحار ، جلد 90 ، صفحه ى 300 .\r\n( 2 ) . سوره ى بقره ، آيه ى 45 . ترجمه : « به وسيله ى صبر و نماز ، از خدا كمك بخواهيد » .\r\n","page_name":" 243 ","page_number":243},
  {"content":"\r\n\r\nيك زنادهنده ، از كار در مىآيى . مخصوصاً به جوانها سفارش كنم . جوانها ! اگر مىخواهيد خدا در بن‌بست‌ها دست شما را بگيرد ، نماز دست شما را بگيرد ، به نماز اهميّت بدهيد . مخصوصاً به نماز اول وقت . اگر به نماز اهميّت نداديد ، بدانيد در بن‌بست‌ها خدا به فريادتان نمىرسد ؛ و وقتى كه خدا به فريادتان نرسيد ، زمين مىخوريد ، بد زمين خوردنى .\r\nخداوند مهربان ، در قرآن وعده داده است كه دست آدمهاى نمازخوان را در بن‌بست‌ها بگيرد . خدا وعده داده است در قرآن كه دست آدمهايى را كه با دعا سروكار دارند ، در بن‌بست‌ها بگيرد . لذا ، نگوييد دعا كردم مستجاب نشد . شب بيست و سوم ماه مبارك رمضان در مجالس دعا و احياء برويد و نيروى كنترل‌كننده براى يكسال تهيّه كنيد ، و تا يكسال پيش خدا بيمه شويد . دعا كنيد ؛ اگر صلاح باشد مستجاب مىشود ، و اگر صلاح نباشد ، چيز بهترى به شما خواهند داد .\r\nخلاصه بحث اين شد كه دعا علاوه بر اينكه استجابت دارد ، علاوه بر اينكه ثواب زيادى دارد ، فوايد بزرگ ديگرى هم دارد كه استجابت دعا در مقابل آن فوائد هيچ است .\r\nبنابراين نه تنها در شبهاى قدر ، بلكه هميشه حالت راز و نياز با خدا ، حالت توبه و انابه را در خود ايجاد كنيد . آن فطرت خدادادى را زنده كنيد . هميشه از عمق جان دعا و توبه داشته باشيد . آن چشمه را زلال كن . آن چشمه آب‌آور است . اين آب را بگذار بيرون بيايد تا انشاءالله به طور ناخودآگاه ، هم زبانت و هم دلت العفو بگويد و خدا خدا كند .\r\n\r\n","description":"","footnote":"","page_name":" 244 ","page_number":244},
  {"content":"\r\n\r\n\r\nجلسه هفدهم فضيلت « دعا » ( 3 )\r\n- علل عدم استجابت دعا\r\n- گناه ، مانع اجابت است\r\n- صفات رذيله ، مانعى ديگر\r\n- توسّل به معصومين ( ع ) ، شرط اجابت است\r\n- گاهى اجابت دعا ، مصلحت نيست\r\n\r\n","description":"","footnote":"","page_name":" 245 ","page_number":245},
  {"content":"\r\n . \r\n","description":"","footnote":"","page_name":" 246 ","page_number":246},
  {"content":"\r\n\r\n\r\nفضيلت دعا ( 3 )\r\n\r\n- علل عدم استجابت دعا\r\nبحث درباره فضيلت دعا و راز و نياز با خدا بود كه از اين بحث مىگذريم . اما سؤالى درباره اين بحث هست كه در اين جلسه به پاسخ آن مىپردازيم .\r\nسؤال اين است كه : پروردگار عالم مىفرمايد : ( ادْعُونياسْتَجِبْ لَكُمْ ) « 1 » ( دعا كنيد من اجابت مىكنم ) ، پس چرا ما دعا مىكنيم ، مستجاب نمىشود ؟\r\n\r\n- گناه ، مانع اجابت است\r\nشخصى آمد خدمت امام صادق ( ع ) و عرض كرد : دو تا آيه من معنايش را نمىفهمم . يكى آيه شريفه « ادعونياستجب لكم » است ، كه من هر چه دعا مىكنم مستجاب نمىشود . آن حضرت فرمود : خداوند\r\n\r\n\r\n","description":"","footnote":"\r\n( 1 ) . سوره ى غافر ، آيه ى 60 .\r\n","page_name":" 247 ","page_number":247},
  {"content":"\r\n\r\nخلف وعده نمىكند . اما دعا ، راه دارد و راهش اين است كه گناه در زندگى تو نباشد . اگر دعا توأم با گناه شود ، آن گناه نمىگذارد دعا مستجاب شود .\r\nشبهاى جمعه در دعاى كميل مىخوانيم : « اللّهُمَّ اغْفِرْلِيالذُّنُوبَ الَّتيتَحْبِسُ الدُّعاءَ » خدايا ! بيامرز آن گناهانى را كه موجب حبس دعا مىشود . يعنى گناه نمىگذارد كه دعا در محضر ربوبى برود . نمىگذارد دعا به آسمان اول برود چه رسد به محضر ربوبى .\r\nامام صادق ( ع ) فرمود : تو گناه نكن ، آنگاه دعا كن ببين چه جور مستجاب مىشود . آيه دومى كه از امام سؤال كرد ، اين آيه شريفه بود : ( وَ ما انْفَقْتُمْ مِنْ شَىءٍ فَهُوَ يُخْلِفُهُ ) « 1 » يعنى شما اگر صدقه داديد ، خدا جاى آن را پر مىكند . شما اگر خمس داديد ، خدا جاى آن را پر مىكند .\r\nيكى از دوستان به من گفت : روزى كه من خمس مىدهم ، همان روز جايش پُر مىشود . اتّفاقاً روزى من خمس را صبح دادم ولى جايش پر نشد . تعجب كردم . ولى عصرِ همان روز ، دو برابر به جايش آمد .\r\nپرسيد : يابن رسول الله ! من انفاق مىكنم ، زياد هم انفاق مىكنم ، اما خدا جاى آن را پر نمىكند . امام ( ع ) فرمودند : مگر مىشود خدا خُلفِ وعده كند ؟ عرض كرد : نه ؛ من معنايش را نمىفهمم . حضرت فرمود : تو\r\n\r\n\r\n","description":"","footnote":"\r\n( 1 ) . سوره ى سبأ ، آيه ى 34 .\r\n","page_name":" 248 ","page_number":248},
  {"content":"\r\n\r\nاز راه حلال انفاق بكن ، اگر جايش پر نشد ، آن وقت گله كن .\r\nوقتى كه مال شبهه‌ناك باشد ، از راه گران فروشى و احتكار ، از راه ربا و رشوه ، و بالاخره از راه حرام به دست آمد ، در حقيقت انفاق نكرده است . اگر انفاق واقعى باشد ، از مال خودش باشد ، حتماً جايش پر مىشود .\r\nزبيده ، زن هارون‌الرّشيد ملعون ، قناتى در شش فرسنگى مكّه كَند و آب آن را تا مكّه آورد ؛ كه امروز پس از هزار سال ، خشك نشده است ؛ و آب زمزم ، از همان قنات است . در عالم خواب زبيده را ديدند كه وضعش بد است . گفتند تو كه بايد وضعت خوب باشد با اين كار مهمى كه كردى . زبيده آهى كشيد و گفت : از آن قنات به من پاداشى ندادند . زيرا از پول مردم آن را كندم ؛ از بيت‌المال مسلمين بود ؛ و خدا هم پاداش آن را به صاحبان اصلى پولها داد .\r\nبعضىها مال مردم مىخورند و روضه‌خوانى هم مىكنند . خوب ، روضه‌خوانى او مال مردم مىشود و نمىتواند پاداشش را از امام حسين ( ع ) بگيرد . از راه حرام پول جمع مىكند و به مشهد مىرود . ده روز در مشهد مىماند . سر قبر حضرت رضا ( ع ) مىرود ؛ گريه‌ها مىكند ؛ ناله‌ها مىكند ؛ اما خبرى نمىشود . بعد ، از امام هشتم شكايت و گله مىكند كه چرا جوابم را ندادى . خوب ، آقا ! تو با مال كى رفتى ؟ از مال مردم كه نمىشود مشهد رفت و جواب گرفت . حضرت رضا ( ع ) صورتش را از تو بر مىگرداند . نگوييد چرا دعا مستجاب نمىشود ؛\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nبرويد ببينيد كه شكمهايتان از حرام پر شده است يا نه ؟ آيا غيبت در منزلتان هست يا نه . چقدر تهمت مىزنيد ؟ آيا نمّامى و سخن‌چينى بين عروس و مادر شوهر فراوان است يا نه ؟ وقتى كه گناه در خانه زياد باشد ، دعا مستجاب نمىشود . خانم ، پيراهن بىآستين ، با جوراب بدن نما ، مىرود مشهد و به مردم تنه مىزند تا اينكه دستش را به ضريح برساند . همان وقت حضرت رضا ( ع ) از او روى برمىگرداند .\r\nگريه‌ها مىكند ؛ ناله‌ها مىكند ؛ ولى دعايش مستجاب نمىشود . اى كاش با اين وضع به مشهد نرفته بودى . مگر مىشود با جوراب پانما ، با لباسهاى بدن‌نما و تنه‌زدن به نامحرم به حرم امام رضا ( ع ) به روى و خدا دعايت را مستجاب كند ؟\r\nوقتى به حرم حضرت معصومه ( ع ) مىآيى و در خيابان ، هزار نامحرم صورت بَزَك كرده‌ات را مىبينند ، آن وقت توقّع دارى كه حاجتت برآورده شود ؟ ! معلوم است كه نمىشود . تقاضا دارم لااقلّ از خدا گِله نداشته باشيد .\r\nهر چه هست از قامت ناساز بىاندام ماست\r\nورنه تشريف تو بر بالاى كس كوتاه نيست\r\nحضرت رضا و فاطمه معصومه ( س ) ، براى دادن حاجت آماده‌اند . يك نظر لطفى از آنها ، عالم را از اين طرف به آن طرف مىكند . اما دل امام رضا ( ع ) را نسوزانيد . زنبور براى حضرت معصومه نشويد تا حاجت بگيريد .\r\n\r\n","description":"","footnote":"","page_name":" 250 ","page_number":250},
  {"content":"\r\n\r\n\r\n- صفات رذيله ، مانعى ديگر\r\nمانع ديگر براى برآورده شدن دعا ، صفات رذيله است كه نمىگذارد دعا بالا برود . اگر شما درِ يك بطرى را ببنديد و آن را در يك اقيانوس بيندازيد ، يك قطره آب هم در بطرى نمىرود ؛ اما اگر درِ همين بُطرى باز باشد ، در ظرف كوچكى ، از آب پُر مىشود . زيرا درِ آن باز است . قلب انسان اينطور است . خوشا به حال قلبى كه باز باشد .\r\n( افَمَنْ شَرَحَ اللهُ صَدْرَهُ لِلِاسْلامِ فَهُوَ عَلينُورٍ مِنْ رَبِّه فَوَيْلٌ لِلْقاسِيَة قُلُوبُهُمْ مِنْ ذِكْرِ اللهِ ) « 1 » آن دلى كه از صفات رذيله دور است ، آن دل باز است . نور خدا در آن مىتابد اما آن دلى كه سياه است و صفات رذيله درِ آن را بسته است ، گرچه نور خدا همه جا هست ، رحمت خدا همه\r\nجا هست ، اما اين رحمت توى شيشه و بُطرى اين دل نمىرود . اين تقصير رحمت خدا نيست ؛ تقصير شيشه در بسته دل ما است .\r\nدرِ دل را باز كن ؛ رحمت خدا وارد آن مىشود . دعا مىكنى مستجاب مىشود . اما آن دلى كه پر از حسادت باشد ، پر از كينه باشد ، حتّى كينه به مادر يا خواهرش داشته باشد ، به اندازه‌اى حسود است كه خواهر ثروتمندش را نمىتواند ببيند . به اندازه‌اى بخيل است كه خواهر\r\n\r\n\r\n","description":"","footnote":"\r\n( 1 ) . سوره ى زمر ، آيه ى 22 .\r\n","page_name":" 251 ","page_number":251},
  {"content":"\r\n\r\nفقيرش را رسيدگى نمىكند . اين شيشه در بسته ، اگر هزار بار يا الله بگويد ، رحمت خدا وارد آن نمىشود .\r\nشستشويى كن و آنگه به خرابات خرام\r\nتا نگردد ز تو اين دير خراب آلوده\r\nانسان اگر دل را شستشو كند و درِ خانه خدا برود و يا الله بگويد ، آن « يا الله » نورى است كه وارد دل او مىشود . يعنى دعايش مستجاب مىگردد .\r\n\r\n- توسّل به معصومين ( ع ) ، شرط اجابت است\r\nدعاى منهاى توسّل ، به جايى نمىرسد . مثل اينكه من بخواهم پشت بلندگو حرف بزنم و شما هم بشنويد ، اما توسّل به برق پيدا نكنيم ؛ توسّل به بلندگو پيدا نكنيم ؛ مسلّم است كه نمىشود . اگر راديو نداى قم نبود ، صداى من به شما اهل قم نمىرسيد . آن راديو واسطه است بين من و شما .\r\nپيغمبر اكرم و ائمّه طاهرين ( ع ) واسطه فيض اين عالمند . حالا فيض ، ولو نفس كشيدن من و شما باشد . اين نفس كشيدن به واسطه پيغمبرِ اكرم و حضرت زهراء و ائمه طاهرين ( ع ) است . اين مطلب را هم قرآن و هم روايات مىفرمايند . اين زيارت جامعه زيارت بسيار خوبى است . من سفارش مىكنم به خصوص براى برآمدن حاجات چهل زيارت جامعه بخوانيد هر حاجتى داشته باشيد فوراً مىگيريد .\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nمدّاح‌وار زيارت جامعه را براى ائمه طاهرين بخوانيد . در اواخر اين زيارت جمله‌اى است كه به ما مىگويد كه چگونه دعا كنيم :\r\n« بِكُمْ فَتَحَ اللهُ وَ بِكُمْ يَخْتِمُ و بِكُمْ يُنَزِّلُ الْغَيْثَ وِ بِكُمْ يُمْسِكُ السُّمآءَ انْ تَقَعَ عَلَيالارْضِ الّا بِاذْنِهِ وَ بِكُمْ يُنَفِّسُ الْهَمَّ وَ يَكْشِفُ الضُّرَّ » يعنى عالم وجود به واسطه پيغمبر ، فاطمه زهرا و ائمه طاهرين ( ع ) هست .\r\nعالم وجود يعنى همه آسمانها و زمين و آنچه در آنها است . « وَبِكُمْ يُنَزِّلُ الْغَيْثَ » يعنى اگر بارانى هم بيايد به واسطه شما است . اگر نعمتى براى ما بيايد به واسطه شما است . اگر نعمت سلامتى و نعمت عقل داريم به واسطه شما است . هر نعمتى چه ظاهر و چه باطن كه از طرف حق تعالى بيايد به واسطه شما است .\r\n« وَ بِكُمْ يُمْسِكُ السَّمآءَ انْ تَقَعَ عَلَيالارْضِ الّا بِاذْنِه » آقا ! امام زمان ! به واسطه شما است كه اين زمين پابرجا است . اگر\r\nبهشت هست از نور زهرا است . اگر نعمت در اين دنيا است واسطه فيضش امام حسين ( ع ) است و الآن حضرت ولى عصر « عجّل الله فرجَه الشريف » است لذا به آن حضرت مىگوئيم قطب عالم امكان ، محور عالم وجود ، واسطه بين غيب و شهود .\r\n« وَ بِكُمْ يُنَفِّسُ الْهَمَّ وَ يَكْشِفُ الضُّرَّ » اگر غم و غصّه‌اى از دل كسى بر طرف شود ، به واسطه شما است . اگر\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nمصيبتى يا بلائى از كسى رفع شود ، عاملش شما هستيد . كسى كه گرفتار است بايد بگويد : آقا ! امام زمان ! كسى كه حاجت دارد بايد بگويد : يا حسين ! يا على ! و با توسّل جلو برود و از خدا حاجتش را بگيرد .\r\n\r\n- گاهى اجابت دعا ، مصلحت نيست\r\nبحث ديگرى است و آن اين است كه خداوند روى مصلحت كار مىكند . اگر چيزى مصلحت باشد پروردگار عالم ايجاد مىكند و اگر چيزى مصلحت نباشد معقول نيست كه ايجاد كند . زيرا خلاف حكمت است و خدا حكيم است . وقتى چنين باشد ، گاهى پروردگار عالم چيزى را مصلحت مىداند بدون دعا مىدهد ؛ و گاهى مصلحت اين است كه خداوند آنچه مىخواهى به تو\r\nبدهد اما با دعا . اما گاهى هم مصلحت نيست كه به تو چيزى بدهد . حالا هر چه دعا كنى دعا مستجاب نمىشود . نظير بچّه‌اى كه سرماخورده و خربزه برايش بد است . اما از شما خربزه مىخواهد . او گريه مىكند و لج مىكند . دلت برايش مىسوزد ؛ اما تو مصلحت نمىبينى كه به او بدهى .\r\nقرآن شريف براى اينكه اين مطلب را جا بيندازد ، قضّيه حضرت خضر را بيان مىكند . اين قضّيه فوق‌العاده مهم و عرفانى و فلسفى در آخر سوره كهف بيان شده است و حضرت امام ( قدّه ) مىفرمودند :\r\n« تمام مسائل دِقّى اسلامى در اين چند تا آيه حل شده است : مسأله قضا و قدر ، جبر و تفويض ، مسأله بداء ، كيفيّت نسبت دادن حدوث به قدم » .\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nقضّيه اين است كه حضرت خضر يك بچّه را كشت . حضرت موسى به او اعتراض كرد كه چرا بچّه مردم را بىخود كشتى ؟ حضرت خضر جواب داد . اما آن بچّه را براى اين خاطر كُشتم كه اين بچّه بزرگ مىشد ، بر پدر و مادرش سلطه پيدا مىكند . خودش كه كافر بود هيچ ، پدر و مادرش را هم كافر مىكرد . اين بچّه را كشتم و خداوند به جاى آن يك بچّه صالحى به اين پدر و مادر عنايت مىكند . در روايات مىخوانيم خداوند به جاى اين بچّه ، دخترى به آنها داد كه از نسل اين دختر هفتاد پيغمبر از پيغمبران بنىاسرائيل به دنيا آمدند « 1 » .\r\nثعلبه يكى از اصحاب پيغمبر اكرم ( ص ) بود . آدم بدى نبود . اما عاقبت به خير نشد . يك روز آمد خدمت پيغمبر اكرم ( ص ) گفت : يا رسول الله ! من دلم يك گوسفند مىخواهد . حضرت با صراحت فرمودند كه صلاحت نيست ، برو دنبال عبادت . اما او اصرار كرد و توجّهى به سفارش آن حضرت نكرد . پيغمبر اكرم ( ص ) يك گوسفند به ثعلبه دادند . خداوند بزرگ بركت داد . يكى شد دو تا دو تا شد چهار تا ، بعد از چند سال به اندازه يك گلّه شد . در ضمن اينكه گوسفندانش زياد مىشد ، كم‌كم نماز جماعت را ترك مىكرد . گاهى مىآمد گاهى نمىآمد . ( مثل مردمى كه به\r\nدنيا مشغولند و به مسجد كم مىرسند . ) حضرت گاهى تذكّر مىدادند كه اى ثعلبه مثل اينكه دنيا تو را گرفته است .\r\n\r\n\r\n","description":"","footnote":"\r\n( 1 ) . وسائل الشيعه ، جلد 15 ، صفحه ى 102 .\r\n","page_name":" 255 ","page_number":255},
  {"content":"\r\n\r\nاز بس گوسفندانش زياد شد از مدينه خارج شد و رفت خارج شهر و نماز و منبر و محراب از دستش گرفته شد . تا اينكه آيه زكات آمد :\r\n( خُذْ مِنْ امْوالِهِمْ صَدَقَة تُطَهِّرُهُمْ و تُزَكّيهِمْ بِها وَصَلِّ عَلَيْهِمْ انَّ صَلواتَكَ سَكَنٌ لَهُمْ ) « 1 » پيغمبر اكرم ( ص ) دو سه نفر را فرستادند پيش ثعلبه تا از او زكات بگيرند . ثعلبه حساب كرد ديد خيلى بايد زكات بدهد . گفت كه خودم مىآيم خدمت پيغمبر اكرم . دو دفعه فرستادند تا زكات را بدهد باز هم نداد . دفعه سوم گفت كه اين زكات جزيه است كه از نصرانيها مىگيرند . پيغمبر مىخواهد از من هم جزيه بگيرد . پس چه فرقى بين مسلمان و نصرانى ؟ اين خبر را به پيغمبر اكرم ( ص ) دادند . حضرت ناراحت شدند . ثعلبه يك وقت متوجّه شد كه خيلى بد كرده . لذا آمد خدمت آن حضرت . گفت يا رسول الله ! غلط كردم . پيغمبر اكرم ( ص ) با او آشتى نكرد . تا اين كه حضرت از دنيا رحلت كرد . بعد هم صحنه جورى شد كه ابابكر هم نتوانست از او زكات بگيرد . آمد كه بدهد اما نتوانست . عمر هم نتوانست ؛ تا اينكه عثمان از ثعلبه زكات گرفت .\r\nاين قضيّه چه چيزى به ما مىفهماند ؟ ما كه چيزى سرمان نمىشود . حالا جوان ! اگر خدا بعضى از دعاهايت را مستجاب نمىكند بهتر است\r\n\r\n\r\n","description":"","footnote":"\r\n( 1 ) . سوره ى توبه ، آيه ى 103 . ترجمه : « زكات مالشان را بگير تا آنها را تطهير و تزكيه كنى ؛ و دعايشان كن كه دعاى تو مايه ى آرامش آنان است . »\r\n","page_name":" 256 ","page_number":256},
  {"content":"\r\n\r\nيا اينكه دعايت را مستجاب بكند ولى مثل ثعلبه بدبخت بشوى ؟ اگر پرده‌ها عقب برود آن وقت مىفهميم چه خبر است . علم ما هر چه بيشتر شود ، در مقابل جهل ما يك قطره از درياست . پرده‌ها كه عقب برود معلوم مىشود چه خبر است . آنها كه بر ايشان يك مقدار پرده‌ها عقب رفت ، وقتى كه مىخواهند دعا بكنند مىگويند اگر مصلحت مىدانى اجابت كن .\r\nيك وقت جوانى مرتّب دعا كند كه خدايا وضع مرا بهتر كن ؛ و خدا هم دعايش را مستجاب مىكند و او را پولدار مىكند . اما يك وقت خمس را نمىدهد . وقتى خمس نداد چه\r\nمىشود ؟ در دم مرگ با بغض اميرالمؤمنين ( ع ) از دنيا مىرود . اين بهتر است يا فقير باشد ؟ از خدا گله نكنيد . اگر مصلحت باشد كه از راه دعا خدا به شما بدهد ، مىدهد .\r\nيك جمله ديگر اين است كه دعا بدون نتيجه نخواهد بود . يعنى همان وقت هم كه مصحلت شما نيست كه خداوند به شما چيزى عنايت كند بَدَلَش را به تو مىدهد . يعنى صلاح نيست يك خانه مستقل به تو بدهد . اما عاقبت به خيرى به تو مىدهد . بنا است . كه عاقب تو خير نباشد اما به خير مىكند .\r\nداد و فرياد مىكنى براى اداى قرضت ، اما صلاح نيست كه بىقرض باشى . هر چه دعا مىكنى مستجاب نمىشود . اما عوض اين دعا ، خداوند فرزند صالحى به تو مىدهد . يا اگر در دنيا صلاحش نباشد كه دعايش مستجاب شود يا بَدَلَش را به او بدهند ، پروردگار عالم بَدَلَش را در روز قيامت مىدهد . در روايات مىخوانيم كسانى كه دعايشان\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nمستجاب نشده ؛ فقير بودند و به فقرشان سوختند و ساختند تا مردند ؛ خدا به اندازه‌اى به اينها چيز مىدهد كه اينها مىگويند : اى كاش در دنيا يك دعاى ما مستجاب نمىشد تا الان بيشتر پاداش داشتيم « 1 » .\r\nمرحوم شهيد در « مُسكّن الفُؤاد » نوشته است : يك خانمى هر سال بچّه سقط مىكرد . حدود ده تا بچّه سقط كرد . يك شبى با خدا راز و نياز كرد . گفت : اى خدا ! من ده تا بچّه زائيدم اما يكى هم ندارم . درد زائيدن و سقط شدن بچّه را دارم اما بچه ندارم . مقدارى از خدا گله كرد . آن خانم شب خواب ديد كه مىخواهد وارد يك قصر فوق‌العاده زيبائى بشود . اما راهش نمىدهند . گفتند اين قصر مال تو است اما بعد از مردنت نه حالا . دربان آن قصر گفت كه خداوند اين قصر را براى رياضت‌هايى كه كشيده‌اى براى تو خلق كرده است . خانم از شنيدن اين حرف خيلى خوشحال شد ؛ و در حال خوشحالى از خواب بيدار شد . مرحوم شهيد مىفرمايد كه چون خانم از خواب بيدار شد ، از بس كه خوشحال بود مىگفت : خدايا ! من حاضرم در سال دو سه مرتبه سِقط كنم !\r\nما متوجّه نيستيم و الّا مىگفتيم اى كاش اصلًا دعاهاى ما مستجاب نمىشد تا اينكه اجرش را در روز قيامت به ما مىدادند . يا اينكه در روز قيامت مىگوئيم خدايا ! اى كاش مصيبت ما در دنيا بيشتر بود يا بلاهاى ما بيشتر بود .\r\nهر كه در اين بزم مقرّب‌تر است جام بلا بيشترش مىدهند .\r\n\r\n\r\n","description":"","footnote":"\r\n( 1 ) . بحار ، جلد 90 ، صفحه ى 374 - 375 .\r\n","page_name":" 258 ","page_number":258},
  {"content":"\r\n\r\n\r\nجلسه هجدهم فضيلت « اخلاص در عمل » ( 1 )\r\n- معناى خلوص\r\n- اخلاص حضرت على ( ع )\r\n- نزول آيه ولايت\r\n- روايتى از منية المريد درباره اخلاص\r\n- داستان جوان با اخلاص\r\n- اويس قرنى\r\n- نمونه اخلاص در قرن اخير\r\n\r\n","description":"","footnote":"","page_name":" 259 ","page_number":259},
  {"content":"\r\n . \r\n","description":"","footnote":"","page_name":" 260 ","page_number":260},
  {"content":"\r\n\r\n\r\nفضيلت « اخلاص در عمل » ( 1 )\r\nبحث درباره فضائل و رذائل اخلاقى بود . بحث امروز درباره فضيلتى است كه بسيار بالاست و همه كارها ، همه گفتار و كردار ما ، حتّى افكار ما بايد رنگ اين فضيلت را داشته باشد ؛ و آن فضيلت « اخلاص در عمل » است .\r\nكلمه « خلوص » و « اخلاص » ، كلمه مقدّسى است . انسان وقتى كه فكر اين كلمه را بكند يك نشاطى براى او پيدا مىشود . گويا سرتا پاى اين كلمه نور است و از آن نور مىبارد .\r\nضدّ اين كلمه ، « ريا » و « تظاهر » مىباشد ؛ كه به خواست خداوند و لطف حضرت بقيه الله ، « عجل الله تعالى فرجه الشريف » ، بعداً درباره‌اش صحبت مىكنم . « ريا » و « تظاهر » كلمه بسيار تاريك و شومى است . به اندازه‌اى كه انسان تصوّر آن را بكند مىبيند سرتاپاى آن ظلمت است .\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nاما كلمه « خلوص » و « اخلاص » مقدّس است . و حتّى غيرمسلمان و يا كسى كه دين ندارد ، اين مطلب را قبول دارد .\r\n\r\n- معناى خلوص\r\nخلوص براى انسان حالتى است كه گفتار و كردار ما نمايانگر آن مىباشد . اگر صفت خلوص بر دل كسى حكم فرما باشد ، گفتار او خالصانه است ؛ كارش خالصانه است ؛ و ديگر چيزى در نظرش نيست جز خدا . اگر انسان بتواند به همه گفتار و كردارش رنگ خلوص بزند ، رنگ خوبى است . قرآن مىفرمايد :\r\n( صِبْغَة اللهِ وَ مَنْ احْسَنُ مِنَ اللهِ صِبْغَة ) « 1 » يعنى رنگ خدا چه رنگ خوبى است ! همچنين قرآن شريف مىفرمايد : اصلًا دين آمده است براى عبادت . نه عبادت صِرف ، بلكه عبادتى كه رنگ خلوص داشته باشد .\r\n( وَ ما امِرُوا الّا لِيَعْبُدُوا اللهَ مُخْلِصينَ لَهُ الدّينَ حُنَفآءَ ) « 2 » امر نشديد جز به عبادت . اما عبادتى كه رنگ خلوص داشته باشد . كسى كه بخواهد كارش نورانى باشد ، پربركت باشد ، دنيا داشته باشد ،\r\n\r\n\r\n","description":"","footnote":"\r\n( 1 ) . سوره ى بقره ، آيه ى 138 .\r\n( 2 ) . سوره ى بينه ، آيه ى 5 . ترجمه : « و امر نشدند مگر اينكه خدا را با اخلاص ( و بى شائبه شرك و ريا ) پرستش كنند » .\r\n","page_name":" 262 ","page_number":262},
  {"content":"\r\n\r\nآخرت داشته باشد ، بايد مواظب باشد كه نه فقط به نماز و روزه‌اش بلكه به همه كارهايش اين رنگ را بدهد . همه كارهايش مخلصانه باشد . يعنى مثلًا خانم كه خانه‌دارى مىكند ، شوهردارى و بچّه‌دارى مىكند ، اگر سعادت دنيا و آخرت مىخواهد ، اگر مىخواهد خانه او روشن و با نشاط باشد ، اگر مىخواهد اولاد صالحى داشته باشد ، و اگر محبت شوهر را مىخواهد ، بايد شوهردارى و بچّه‌داريش براى خدا باشد ؛ رنگ خدائى داشته باشد ؛ و اين رنگ خدايى كارهاى او را مبارك مىكند و ثواب خطّ مقدّم جبهه به اين خانم داده مىشود . هر چه خلوص بيشتر ، ثواب بيشتر . حتّى به جايى مىرسد كه ثواب شهادت هم به اين خانم داده مىشود . يك آقا هم اگر علاوه بر اخلاص در نماز و روزه‌اش ، در كارهاى دنيايش ، يعنى زحمتى كه مىكشد تا زن و بچّه‌اش در رفاه باشند ، تا آبروى او حفظ شود ، هم اخلاص داشته باشد ، يعنى كار را براى خدا بكند ، علاوه بر بركت و نورانيّت در كار ثواب شهادت هم به او داده مىشود . هر چه مراتب خلوص بيشتر ، ثواب براى اين آقا بيشتر . خلوص ممكن است ارزش يك كار را آنقدر بالا ببرد كه از دنيا و آخرت هم بهتر باشد .\r\n\r\n- اخلاص حضرت على ( ع )\r\nپيغمبر اكرم ( ص ) فرمود :\r\n\r\n","description":"","footnote":"","page_name":" 263 ","page_number":263},
  {"content":"\r\n\r\n« ضَرْبَة عَلِييَوْمَ الخَنْدَقِ افْضَلُ مِنْ عِبادَة الثَّقَلَيْنِ » « 1 » آن شمشيرى كه اميرالمؤمنين ( ع ) به سر « عَمروبن عبدود » زد ، آن شمشير زدن ثوابش از عبادت جنّ و انس بالاتر است . يعنى اگر عبادت همه انس و جنّ را يك طرف و ثواب آن شمشير زدن را يك طرف بگذاريم ، ثواب آن شمشير زدن بيشتر است . براى اينكه رنگ خلوص ، آن هم خلوص اميرالمؤمنين ( ع ) دارد . اين قضيّه را مولوى و ديگران نقل مىكنند كه وقتى كه\r\nمولا على ( ع ) « عَمرو » را به روى خاك انداخت تا سرش را جدا كند ، او به حضرت بىاحترامى كرد . حضرت بلند شدند . در آن صحنه عجيب كه همه مسلمانها مىلرزيدند ؛ در آن صحنه‌اى كه اميرالمؤمنين ( ع ) وقتى به ميدان رفت ، پيغمبر اكرم ( ص ) فرمودند :\r\n« بَرَزَ الايمانُ كُلُّهُ الَيالشِّرْكِ كُلِّه » « 2 » يعنى ايمان و شرك روبه‌رو شده . يعنى اگر على شكست بخورد ، مسلمانها شكست خورده‌اند و اگر عمرو شكست بخورد مشركين شكست خورده‌اند . در آن صحنه عجيب و استثنائى ، مولا اميرالمؤمنين ( ع ) عَمرو را رها كرد . مقدارى قدم زد و بعد سرش را جدا كرد . پيغمبر اكرم ( ص ) از مولا على ( ع ) علّت تأخير در جدا كردن سر عَمرو را\r\n\r\n\r\n","description":"","footnote":"\r\n( 1 ) . بحارالانوار ، جلد 39 ، صفحه ى 2 .\r\n( 2 ) . بحار ، جلد 39 ، صفحه ى 3 .\r\n","page_name":" 264 ","page_number":264},
  {"content":"\r\n\r\nپرسيدند . گفت يا رسول الله ! به من اهانت كرد و من ناراحت شدم . اگر در آن وقت سرش را جدا مىكردم همه‌اش براى خاطر خدا نبود . قدرى هم براى انتقامجويى شخصى بود . مىخواستم همه‌اش براى خاطر خدا باشد . از اين رو بلند شدم و مقدارى قدم زدم تا آن حالت غضب آلودگى من از بين رفت ؛ آنگاه سر را جدا كردم تا صد در صد براى رضاى خدا باشد . ضربت يك شمشير بيشتر نبوده ، اما « افضل مِنْ عِبادَة الثَّقَلَيْنَ » است . زيرا رنگ خلوص به آن خورده . آن هم خلوص اميرالمؤمنين ( ع ) .\r\n\r\n- نزول آيه ولايت\r\nعلاوه بر اين ، سيصد آيه در قرآن وجود دارد كه همه ، يعنى شيعه و سنى ، قائل هستند كه در شأن على ( ع ) است . در ميان اين آيات آيه‌اى است به نام « آيه ولايت » كه بهتر از آن آيه در قرآن نداريم ، كه فخرى است براى شيعه ، و اين آيه شريفه از نظر شيعه و بسيارى از علماى اهل تسنّن ، دليل خوبى براى امامت اميرالمؤمنين ( ع ) ، و خليفه بلافصل بودن آن حضرت است . و آن آيه شريفه اين است :\r\n( انَّما وَلِيُّكُمُ اللهُ وَ رَسُولُهُ وَ الَّذينَ امَنُوا الَّذينَ يَقيمُونَ الصَّلوة وَ يُؤْتُونَ الزَّكوة وَ هُمْ راكِعُونَ ) « 1 »\r\n\r\n\r\n","description":"","footnote":"\r\n( 1 ) . سوره ى مائده ، آيه ى 55 .\r\n","page_name":" 265 ","page_number":265},
  {"content":"\r\n\r\nسرپرست شما ، ولى شما ، خداست و پيغمبر است و آن كسى است كه ايمان دارد ؛ علاوه بر ايمان ، نماز هم مىخواند ؛ علاو بر نماز ، به فقراء و ضعفا رسيدگى مىكند و در حال ركوع زكات مىدهد . اين آيه شريفه ، كه ولايت اميرالمؤمنين ( ع ) را پهلوى ولايت پيغمبر ( ص ) و پهلوى ولايت خدا گذاشته ، در شأن اميرالمؤمنين ( ع ) نازل شده است . وقتى كه آن حضرت در حال خواندن نماز مستحبّى بودند ، فقيرى به مسجد آمد . كسى به او چيزى نداد . خواست مأيوسانه از مسجد بيرون برود . مولا اميرالمؤمنين ( ع ) در ركوع بود . دستش را دراز كرد . آن گدا فهميد و انگشتر را از دست آن حضرت بيرون آورد . در اين موقع آيه ولايت نازل شد .\r\nمن فكر مىكنم اين انگشتر ارزان قيمت بوده است . چون در آن زمان مسلمانان در مضيقه عجيبى بودند و معلوم است كه اميرالمؤمنين ( ع ) انگشتر قيمتى دست نمىكردند . اصلًا رسم آن حضرت اين نبود كه چيز قيمتى در بر كند . لباس او از كرباس بود . بسيار ساده ، كفش او بسيار ساده ، فقط چيزى كه از آن حضرت ساده نبود شمشرش بود به نام ذوالفقار ؛ كه جبرئيل از عالم غيب آورده بود ؛ والّا همه وسائل اميرالمؤمنين ( ع ) فوق‌العاده ساده بود . از جمله انگشترش . اما رنگ اخلاص به اين انگشتر خورده بود و به اندازه‌اى به اين انگشتر ارزش داده است كه عُمَر گفته بود كه من حاضر بودم اگر دنيا را داشتم ، اگر قطارهاى شتر داشتم ، بدهم و اين آيه در شأن من نازل بشود .\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nبعد از اين قضيّه خيال مىكردند هر كس در ركوع چيز بدهد آيه برايش مىآيد ! لذا مرتّب در ركوع به فقير چيزى مىدادند . نمىدانستند كه حساب ، حساب ديگر است . حساب ركوع نماز و انگشتر نيست ، حساب خلوص اميرالمؤمنين ( ع ) است .\r\nانصافاً اگر كسى بگويد كه آيه ولايت به دو جهان ارزش دارد اشتباه نكرده . اگر كسى بگويد كه آيه ولايت به بهشت ارزش دارد ، اشتباه نكرده . خداوند اين ايه را به على ( ع ) پاداش\r\nداده است . براى اينكه آن حضرت براى پاداش كار نكرد ؛ و پاداش كسى كه فقط كار براى خدا كند نه براى پاداش ، خيلى بزرگ است . كار كردن براى پاداش خوب نيست . اگر كسى بتواند عبادتش ، كارهاى خانه‌اش ، كارهاى اجتماعش ، مخلصانه و براى رضاى خدا باشد ، بسيار مهم است .\r\nدرباره اين حديث كه :\r\n« تَفَكُّرُ ساعَة خَيْرٌ مِنْ عِبادَة سَنَة » يا آن چه كه استاد بزرگوار ما حضرت امام ( قدّه ) نقل كردند كه : « تفكر ساعة خير من عبادة ستين سنة » يا « سبعين سنة » يعنى يك روايت مىگويد يك لحظه فكر كردن ، علم جويى و علم‌يابى ، حقيقت جويى ، حقيقت‌يابى ، با يك سال عبادت برابر است ؛ روايت ديگر مىگويد با شصت سال و روايت ديگر با هفتاد سال عبادت برابر است ؛ اين اختلاف براى چيست ؟ براى اينكه در ميزان اخلاص ، اختلاف است . خلوص ، هر چه بيشتر باشد ، ارزش آن بالاتر مىرود ؛ تا برابر\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nشصت يا هفتاد سال عبادت مىشود . يك وقت مىرسد به آنجائى كه : « افْضَل مِنْ عِبادة الثَقَلين » مىشود .\r\nاستاد بزرگوار ما ، علّامه طباطبائى ( ره ) مىفرمودند : اين خلوص ، رنگ عجيبى است . اگر به چيز كوچكى بخورد ، چيزى كه به حسب ظاهر اصلًا ارزش نداشته باشد ، كبريت احمر مىشود ؛ و اگر هم اين رنگ به چيزى نخورد ، آن چيز هر چه به حسب ظاهر پرارزش باشد ، بال مگسى ارزش ندارد . حرف علّامه طباطبائى ريشه روايى و قرآنى دارد .\r\n\r\n- روايتى از منية المريد درباره اخلاص\r\nمرحوم شهيد در « مُنية المريد » روايتى نقل مىكند . مىفرمايد : كسى را به صف محشر مىآورند . به اين آقا مىگويند كه چه كاره بودى ؟ مىگويد من هفتاد سال ترويج دين كردم . قال\r\nالباقر و قال الصادق گفتم و بالاخره مطالعه دينى داشتم و عالم و دانشمند شدم . هفتاد سال در راه دين خدا زحمت كشيدم . موهايم را در راه دين سفيد كردم .\r\nخطاب مىشود بله ، اما براى اين بود كه به تو بگويند كه بَه بَه چه عالمى ! هفتاد سال عمرش صرف شده اما اخلاص نداشته . خطاب مىشود اين شخص را به آتش جهنم بيندازيد . مىفرمايد فرد ديگرى را صف محشر مىآورند . مىگويند : چه كاره بودى ؟ مىگويد : من يك عمرى پول جمع كردم . اما هر چه جمع كردم به فقرا و ضعفا دادم . هفتاد\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nسال به خلق خدا خدمت كردم . خطاب مىشود بله ، آدم خيّرى بودى و مردم از دست تو خيلى خير مىديدند . اما براى كى و براى چى ؟ براى اين بود كه مردم به تو بگويند بارك الله ، عجب آدم خيرخواهى هستى ! تظاهر بود ؛ ريا بود ؛ و بالاخره كارت براى خدا نبود . اين هم بايد به آتش جهنم برود .\r\nفرد سوم را جلو مىآورند . مىگويند : تو چه كاره بودى ؟ مىگويد كه من به خطّ مقدّم جبهه رفته بودم ؛ زدم ، كشتم تا بالاخره شهيد شدم . خطاب مىشود كه بله به جبهه رفتى و دشمن را كشتى و خود هم كشته شدى ، اما براى كى و براى چى ؟ براى اين بود كه بگويند عجب شجاعى هستى ! بله ، اين آقا هم كه جبهه رفته بود اينجا مىبيند كه راستى براى خدا نبود و آن رنگ را نداشته است . خطاب مىشود كه اين را هم در آتش بيندازيد . اما گناهكارى را به صف محشر مىآورند . وقتى حساب و كتابش را نگاه مىكنند مىبينند كه جهنّمى است زيرا اعمالش سبك و گناهش سنگين است . اما يك قطره اشك در دل شب براى خدا ريخته است . براى گناهش گريه كرده و در عزاى امام حسين ( ع ) ، فقط براى آن حضرت نه براى خودش ، قطره‌اى اشك افشانده است ، زيرا گريه‌هائى كه ما مىكنيم براى خودمان است نه براى امام حسين ( ع ) . از اينرو او را مىبخشند و به بهشت مىبرند .\r\nمعمولًا وقتى روضه‌ها ، مسجدها ، و شبهاى احياء را بسنجيم ، مىبينيم هر كسى براى گرفتارى خودش آمده است . كسى كه براى خدا\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nآمده باشد ، خيلى كم است .\r\nدر روايت داريم كه اگر كسى حقيقتاً دو ركعت نماز براى خدا بخواند ، بهشت براى او واجب مىشود . اگر كسى بتواند در روز قيامت عملى را تحويل بدهد و بگويد خدايا ! اين كار براى تو بود ، هم دنيايش آباد است و هم آخرتش .\r\nيك كسى كه اهل دل و كشف و شهود بود مىگفت : سر قبر امام حسين ( ع ) با آن حضرت درد دل مىكردم . يك جوان وارد شد و سلام كرد . آقا جوابش را دادند و به اين جوان تعظيم كردند . ولى آن جوان نديد . من تعجّب كردم كه امام ( ع ) ، هم جواب سلامش را داد و هم تعظيمش كرد . با خود گفتم بايد بدانم اين جوان چه كرده كه به اين مقام رسيده است .\r\nوقتى زيارت تمام شد ، جوان بيرون رفت . من هم به دنبالش بيرون رفتم . به او گفتم : جوان ! تازگىها چه كار كردى كه به اينجا رسيدى ؟ و قضيّه را به او گفتم : جوان گفت : راستش اين است كه من دختر عمويى داشتم كه پدرم مىگفت با او ازدواج كن . من نمىخواستم اما براى خاطر خدا حرف پدرم را گوش كردم و با او ازدواج كردم . شب عروسى متوجه شدم كه آن دختر ، از نظر بدنى ، ناقص است ؛ ولى من براى خدا و براى اينكه آبرويش نرود و پدرم هم ناراحت نشود ، صبر كردم و به كسى نگفتم . همچنين براى خاطر خدا پدرم را به دوش گرفتم و از روستاى خودم به كربلا آوردم . چند روزى او را به حرم مىآوردم و ديروز مُرد و\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nاو را دفن كردم . حالا آمده‌ام با امام حسين ( ع ) خداحافظى كنم .\r\nاين آقاى اهل دل مىگفت : متوجّه شدم كه ديدار با آقا امام حسين و ديگر ائمه ( ع ) ، نزديك بودن به خداى بزرگ ، خيلى به كربلا رفتن و مشهد رفتن نيست . مسأله چيز ديگرى است :\r\nگر در يمنى و با منى ، پيش منى ور پيش منى و بى منى ، در يمنى\r\nاويس قَرَنى ، اصلًا پيامبر اكرم ( ص ) را نديد . اما عشق آن حضرت به اندازه‌اى در دلش رسوخ كرده بود كه وقتى پيشانى و دندان مبارك حضرت شكسته شد ، در فاصله دور ، يعنى در يمن ، دندان اويس هم شكست . رابطه عجيبى بين اويس و پيامبر بود . مولوى نقل مىكند كه اويس به مدينه آمد و پيغمبر به جبهه رفته بود . اويس برگشت . زيرا مادرش گفته بود زود برگردد . تا پيامبر وارد شهر شد فرمود : نور خدا را اينجا مىبينم و بوى خدا را مىشنوم .\r\nيعنى اويس قرنى نور خدا و بوى خدا است . اين حرفها را نه من مىفهمم و نه بالاتر از من و نه شما . اما چيزهايى در اين عالم هست كه ما نمىفهميم . غوغايى است در اين عالم .\r\nما سميعيم و بصيريم و هُشيم با شما نامحرمان ما خامُشيم\r\nاما مىدانيم كه اويس قرن به خاطر خلوصش به آنجايى رسيد كه پيامبر فرمود من نور خدا را در مدينه مىبينم . زيرا اويس قرن به قول حضرت امام ( قدّه ) پا را گذاشت روى شهوت عقلش ؛ از شتر پياده نشد و پيغمبر را نديده برگشت .\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nآيا ما مىتوانيم مرتبه اول خلوص را پيدا كنيم ؟ كارى را كه مىكنيم راستى براى خدا باشد . آن وقت توقّعمان هم كم مىشود . منتظر نيستيم كسى به ما آفرين و بارك‌الله بگويد . ولى آن كس كه كارش براى خدا نباشد ، جورى است كه اگر به او بارك الله نگويند ناراحت مىشود و فرياد مىزند كه چقدر براى شما كار كردم ولى شما يك احسنت نگفتيد ! اما اگر كار براى خدا باشد ، خود خدا به او احسنت مىگويد . و هر كس كه خدا به او احسنت بگويد ، بداند كه همه عالم به او مىگويند احسنت .\r\n( انَّ الَّذينَ امَنُوا وَ عَمِلُوا الصّالِحاتِ سَيَجْعَلُ لَهُمُ الرَّحْمنُ وُدّاً ) « 1 » مىفرمايد : كسانى كه راستى براى خدا باشند و برطبق ايمان ، عمل بكنند ، پروردگار عالم محبّت آنها را در دل مىريزد تا همه او را دوست داشته باشند .\r\nامام صادق ( ع ) مىفرمايد :\r\n« مَنْ ارادَ عِزّاً بِلا عَشيرَة و غِنيبِلا مالٍ و هَيْبَة بِلا سُلْطانٍ فَلْيَنْتَقِلْ عَنْ ذُلِّ مَعْصِيَة اللهِ اليعِزّ طاعَتِهِ » « 2 » اگر مىخواهى در ميان دوستان عزيز باشى و اگر مىخواهى در دل\r\n\r\n\r\n","description":"","footnote":"\r\n( 1 ) . سوره ى مريم ، آيه ى 96 .\r\n( 2 ) . بحارالانوار ، جلد 75 ، صفحه ى 192 .\r\n","page_name":" 272 ","page_number":272},
  {"content":"\r\n\r\nدشمن ابُهَّت داشته باشى ، لباس ذِلّت معصيت را بكن و لباس عزّت اطاعت را بپوش . متصل شو به نور خدا .\r\n\r\n- نمونه اخلاص در قرن حاضر\r\nنمونه‌اش را شما با چشم خود ديديد و نيازى به آوردن مثال و الگو از تاريخ نيست . شما حيات حضرت امام ( قدّه ) و مرگ ايشان را ديديد ، و الآن قبر آن حضرت را مىبينيم . علّت اينهمه عظمت فقط يك چيز بود . آن هم « خلوص » .\r\nقبل از انقلاب هم كه به ظاهر قدرتى نداشت ، يكى از نزديكان شاه به قم آمده و به يكى از مراجع بزرگ تقليد گفته بود : اسم آيت‌الله خمينى را نمىتوانيم پيش شاه بياوريم . زيرا با شنيدن اين نام به خودش مىلرزد و رنگش تغيير مىكند .\r\nخود حضرت امام ( قدّه ) مىفرمودند : دفعه اوّل كه مرا گرفته بودند ، تا بيرون از قم مىترسيدند كه من نماز بخوانم . در آن طرف قم فقط حاضر شدند ماشين ترمز كند و من دستم را روى خاك بزنم و حركت كند . منهم دستم را روى خاك زدم و در همان حال نماز خواندم . ديدم دارند مىلرزند . گفتم چرا مىلرزيد ؟ از چه مىترسيد ؟ ( با اينكه درجه‌هاى بالايى داشتند ) .\r\nبعد هم ديديد كه جهان از او مىترسيد ؛ و الآن هم آمريكا از اسمش مىترسد . هيچ كس را سراغ نداريد از زمان پيغمبر اكرم ( ص ) تا به حال كه\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nاين گونه پيكرش تشييع شده باشد . هيچ قبرى را مردم به اين سرعت و به اين مجلّلى درست نكردند و همه اينها به خاطر خلوص امام بود .\r\nبعد از فوت حضرت آيه الله العظمى بروجردى ، ايشان حاضر نبودند مرجعيّت را بپذيرند . اما وقتى كه قضيّه ايالتى و ولايتى پيش آمد ، ايشان از همه جلوتر آمدند ، اعلاميّه دادند و فرياد زدند و بالاخره دلش براى اسلام مىتپيد و هيچ رنگى جز اسلام نداشتند . و اين همه عظمت در اين دنيا داشتند چه رسد به آخرت .\r\nخداوند مىفرمايد : روزه مال من است و پاداش آن خود من هستم نه بهشت يا چيز ديگر . از عباداتى كه كمتر آلودگى پيدا مىكند ، روزه است . ريا و تظاهر در آن كمتر است . مگر اينكه خود روزه‌دار آن را خراب كند . شخصى در آفتاب ايستاده بود و نماز مىخواند . كسى گفت : به به ! چه نماز با حالى ! آن شخص نماز را شكست و گفت : خبر ندارى من روزه هم هستم !\r\nگاهى اينجور است . اگر اينطور باشد ، دنيايش خراب است و آخرت هم بايد با صورت در آتش بيفتد .\r\n\r\n","description":"","footnote":"","page_name":" 274 ","page_number":274},
  {"content":"\r\n\r\n\r\nجلسه نوزدهم فضيلت « اخلاص » ( 2 )\r\n- مختصرى از مراتب سه گانه خلوص\r\n- شكر و حيا ، مرتبه چهارم خلوص\r\n- محبّت به خدا ، مرتبه پنجم خلوص\r\n- مرتبه آخر خلوص ، محرّك فقط خدا است\r\n\r\n","description":"","footnote":"","page_name":" 275 ","page_number":275},
  {"content":"\r\n . \r\n","description":"","footnote":"","page_name":" 276 ","page_number":276},
  {"content":"\r\n\r\n\r\nفضيلت « اخلاص » ( 2 )\r\n\r\n- مختصرى از مراتب سه‌گانه خلوص\r\nبحث درباره فضيلت « اخلاص و خلوص » مىباشد . سه درجه و مرتبه براى خلوص وجود دارد . يك مرتبه اينكه عمل براى خد است اما محرّك دنيا است . مرتبه دوم عمل براى خدا است ، نيّت خدا است ، اما محرّك و داعى ، آخرت است . رفتن به بهشت يا نرفتن به جهنم . مرتبه سوم نيّت خدا است اما محرّك مقام لقاءالله و رسيدن انسان به مقام عند اللهى .\r\nاين سه مرتبه مخصوصاً مرتبه سوم بسيار عالى است . عبادت قبول است . پاداش دنيا و آخرت دارد . اما بايد توجّه داشته باشيم كه هر سه مرتبه يك حجاب نورانى دارد . بالاخره در هر سه ، يك خوديّتى خوابيده است .\r\nاگر دنيا باشد عمل را به نفع خود آورده ، اگر آخرت باشد ، باز عمل\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nبراى خود آورده . اگر مرتبه سوم باشد باز از خوديّت خالى نيست . حجاب ظلمانى ندارد ، اما حجاب نورانى دارد ؛ كه در اصطلاح اهلِ دل ، به آن مىگويند « شهوت عقلى » نه « شهوت جنسى » اگر چه مرتبه سوم با اول و دوم خيلى فرق دارد .\r\n\r\n- شكر و حيا ، مرتبه چهارم خلوص\r\nمرتبه چهارم از خلوص اين است كه خوديّت در عبادت هيچ نيست . عبادت يا ترك معصيت فقط براى شكر از مقام ربوبى است . ام‌سلمه مىگويد : به پيغمبراكرم ( ص ) عرض كردم يا رسول‌الله ! اين همه عبادت براى چيست ؟ ( در روايات مىخوانيم كه پيغمبر اكرم ( ص ) و حضرت زهرا ( س ) به اندازه‌اى عبادت مىكردند كه پاهاى مباركشان ورم مىكرد و حضرت زهرا ( س ) از خستگى بسيار ، گاهى روى يك پا مىايستاد و سپس روى پاى ديگر ) ام‌ّسلمه به پيغمبر اكرم ( ص ) عرض كرد اين همه عبادت براى چيست ؟ فرمود :\r\n« الَمْ اكُنْ عَبْداً شَكُوراً » آيا من نبايد يك بنده شكرگزار باشم ؟ اين همه نعمت كه خدا به من داده است من نبايد شكر خدا را بكنم ؟ تمام نعمت‌هاى خدا شكر دارد و ما اگر بخواهيم يك مليونيم از نعمت‌هاى خدا را شماره كنيم ، نمىتوانيم .\r\n\r\n","description":"","footnote":"","page_name":" 278 ","page_number":278},
  {"content":"\r\n\r\n( وَ انْ تَعُدُّوا نِعْمَة اللهِ لا تُحْصُوها ) « 1 » اگر نعمت‌هاى خدا را بخواهيد شماره كنيد ، نمىتوانيد . لقمه‌اى را كه در دهان مىگذاريم ، نعمت‌هاى فراوانى به كار مىافتد تا آن را به سلولهاى بدن من و شما برساند . گلبولهاى قرمز كه تعدادش در خون هر انسانى از ميلياردها تجاوز مىكند ، مأمور پخش ارزاق و اكسيژن در بدن هستند و در برگشت گاز كربن را به ريه‌ها برمىگردانند تا توسّط تنفس از بدن ما بيرون برود . گلبولهاى قرمز اگر كار نكنند انسان مىميرد .\r\nميكرب كه از راه منافذ بدن ، يعنى گوش و چشم و دهان ، وارد بدن انسان مىشود ، پروردگار عالم براى دفع اين ميكربها يك گارد نگهبان يعنى گلبولهاى سفيد قرار داده است و تعداد اين گارد نگهبان از ميليارد بالاتر است .\r\nتب هم يكى از نعمت‌هاى خدا است كه بىسيم و زنگ خطر و گارد نگهبان است براى بدن . اما بالاتر از اينها ، نعمت عقل است . اگر خدا تمام ايران و دنيا را به شما بدهد ، اما عقل شما را بگيرد ؛ آيا حاضرى بدهى ؟ هرگز !\r\nشما ولايتىها ! آيا حاضريد كه دنيا را به شما بدهند اما دوستى اميرالمؤمنين ( ع ) را از شما بگيرند ؟ حاضريد ؟ هرگز ! ( وَ اسبَغَ عَلَيْكُمْ\r\n\r\n\r\n","description":"","footnote":"\r\n( 1 ) . سوره ى نحل ، آيه ى 18 .\r\n","page_name":" 279 ","page_number":279},
  {"content":"\r\n\r\nنِعمَة ظاهِرَة وَ باطِنَة ) « 1 » مثل باران نعمت بر شما مىبارد اما متأسفانه توجّه نداريد و به جاى شكرگزارى ، گله هم داريد .\r\nبنابراين بايد يكى از مراتب خلوص ما اين باشد كه ما عبادت كنيم به شكرانه نعمت‌هايى كه خداوند به ما داده است .\r\nمهم‌تر از اين ، اجتناب از گناه است چون در محضر خدا هستيم . يعنى داعى ما بر ترك گناه ، شرم و حيا باشد . قرآن مىفرمايد :\r\n( وَ قُلِ اعْمَلُوا فَسَيَرَياللهُ عَمَلَكُمْ وَ رَسُولُهُ وَ الْمُؤْمنُونَ ) « 2 » يعنى هر گناهى مىخواهى بكن ، اما توجّه داشته باش كه در محضر خدايى ؛ در محضر رسول اللّهى ؛ توجّه داشته باش كه در محضر همه ائمّه طاهرين هستى . به خصوص در محضر قطب عالم امكان ، محور وجود ، واسطه بين غيب و شهود ، يعنى حضرت ولى عصر « عجّل الله تعالى فرجه الشريف » هستى .\r\nاز اينرو انسان اگر نگاه مىكند ، اگر سخن مىگويد ، اگر تصور مىكند ، بايد بداند كه در محضر خدا و رسول و ائمّه طاهرين ( ع ) است . همه اينها حاضر و ناظرند ؛ و خوب است كه انسان اقلًا از خدا حيا كند و\r\n\r\n\r\n","description":"","footnote":"\r\n( 1 ) . سوره ى لقمان ، آيه ى 19 .\r\n( 2 ) . سوره ى توبه ، آيه ى 105 . ترجمه : « اى رسول ما ! ( به مردم ) بگو كه هر عمل كه بكنيد ( نيك يا بد ) خدا و رسولش و مؤمنين ( يعنى جانشينان به حقّ پيامبر ) آن را مىبينند » .\r\n","page_name":" 280 ","page_number":280},
  {"content":"\r\n\r\nگناه نكند . اهل دل اسم اين را مىگذارند « عبادت استحيايى » يعنى انسان وقتى خدا را ناظر ببيند و از او حيا كند ، ديگر غيبت نمىكند ، تهمت نمىزند ، دروغ نمىگويد ، چشم‌چرانى نمىكند ، خوب حجاب مىگيرد . مال مردم را نمىخورد ، و بالاخره حقّ الله و حقّ النّاس ندارد . چون در محضر خداست .\r\nخدا از ما مىخواهد كه با وفا باشيم و به آنهايى كه نسبت به خدا بىوفا هستند ، مىفرمايد :\r\n( وَ ما قَدَرُوا اللهَ حَقَّ قَدْرِه ) « 1 » يعنى اين مردم حقّ خدا را نشناختند . اين مردم درباره خدا بىوفا هستند . اما گاهى خطاب ، عتاب‌آميز است ، مىفرمايد :\r\n( قُتِلَ الْانْسانُ ما اكْفَرَهُ ) « 2 » مرده باد انسان كه چقدر بىوفاست . زيرا در ملك خدا روزى خدا را مىخورد و در مقابل خدا گناه مىكند . اين همه نعمت را پروردگار عالم به او داده اما دو ركعت نماز نمىخواند ؛ يا اينكه بد مىخواند ؛ يا اينكه بىحال مىخواند . حقيقتاً اين گونه افراد ، بدبخت‌ترين انسانها هستند كه نسبت به مقام مقدّس خداوندى بىاعتنا هستند .\r\nمن از همه و همه ، به خصوص جوانها خواهش مىكنم وقتى كه\r\n\r\n\r\n","description":"","footnote":"\r\n( 1 ) . سوره ى انعام ، آيه ى 91 و سوره ى حج ، آيه ى 74 .\r\n( 2 ) . سوره ى عبس ، آيه ى 17 .\r\n","page_name":" 281 ","page_number":281},
  {"content":"\r\n\r\nمىخواهيد كارى بكنيد . يا چيزى بگوييد و يا حتّى فكرى بكنيد ، يك آيه كوچك را اوّل از ذهنتان بگذرانيد ، بعد آن كار را انجام دهيد . آن آيه اين است :\r\n( الَمْ يَعْلَمْ بِانَّ اللهَ يَرى ) « 1 » آيا نمىداند كه خدا مىبيند ؟ اين آيه شريفه را در روز چندين بار بخوانيد كه هم قرآن خوانده‌ايد و هم بدانيد كه خدا ما را مىبيند و آنقدر تكرار كنيم تا باورمان شود كه بله ، خدا ما را مىبيند و خوب هم مىبيند از رگ گردن به من نزديكتر است . بلكه اوّل او مىفهمد بعد من مىفهمم .\r\n( انَّ اللهَ يَحُولُ بَيْنَ الْمَرْءِ وَ قَلْبِه ) « 2 » اين هم مرتبه چهارم خلوص .\r\n\r\n- محبت به خدا ، مرتبه پنجم خلوص\r\nمرتبه پنجم خلوص ، آن مرتبه‌اى است كه براى خدا عبادت مىكند ، براى خدا از گناه اجتناب مىكند و محرّك او محبّت خدا است . عشق خدا در دلش است ؛ و آن عشق و محبّت او را وامىدارد تا نمازش را بخواند و مخالفت پروردگار نكند .\r\n\r\n\r\n","description":"","footnote":"\r\n( 1 ) . سوره ى علق ، آيه ى 14 .\r\n( 2 ) . سوره ى انفال ، آيه ى 24 . ترجمه : « خدا بين مرد و دلش حائل مىشود » .\r\n","page_name":" 282 ","page_number":282},
  {"content":"\r\n\r\nمحبّت خدا در دلش تمام بت‌ها را سوزانده است . از آتش‌هايى كه\r\nبت‌شكن است ، محبّت خداست . بت را هم مىشكند و هم مىسوزاند . اگر محبّت خدا در دل كسى بيايد ، چيزى در اين جهان نمىبيند جز خوبى .\r\n به جهان خرّم از آنم كه جهان خرّم از اوست * عاشقم بر همه عالم كه همه عالم از اوست \r\nاگر كسى بتواند محبّت خدا را در دل بياورد و محرّك او براى اجتناب از گناه بشود ، به فرموده امام سجّاد ( ع ) اين عبادت ، عبادت آزادگان است .\r\nعبادت آزادگان يعنى چه ؟ يعنى گاهى انسان بنده شكم است و گاهى بنده رياست و گاهى بنده هوى و هوس است و گاهى بنده شيطان است . اما گاهى بندها را پاره كرده است . بنده هيچ كس نيست جز خدا ، اين شخص آزاد است . وقتى كه آزاد شد ، عبادتش عبادت آزادگان مىشود ، و عبادت آزادگان آن عبادتى است كه ديگر هيچ در دل ندارد جز محبّت خدا .\r\nاگر محبّت خدا مىخواهيم ، اگر محبّت اهل بيت ( ع ) مىخواهيم ، بايد رابطه با خدايمان كامل باشد . آن چيزى كه محبّت‌شكن است ، گناه است . آن چيزى كه محبّت را مىسوزاند ، گناه است . آنچه كه محبّت خدا را پرورش مىدهد ، نماز اول وقت است ، نماز با خضوع و خشوع است . نمازِ با دل ، نماز با تعقيب است .\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nجوانها ! اگر دنيا مىخواهيد ، اگر آخرت مىخواهيد ، نماز اوّل وقت بخوانيد ، نماز با جماعت ، نماز با خضوع بخوانيد . در روايات مىخوانيم : وقتى خدا بهشت را خلق كرد به بهشت گفت : حرف بزن . بهشت گفت :\r\n( بِسْمِ اللهِ الرَّحْمنِ الرَّحيمِ قَدْ افْلَحَ الْمُؤْمِنُونَ - الَّذينَ هُمْ فيصَلوتِهِمْ خاشِعُونَ ) « 1 » رستگار شد مؤمن ؛ آن مؤمنى كه در نمازش خشوع دارد . علاوه بر اينكه نماز مىخواند ؛ مؤدّب نماز مىخواند و نماز با دل مىخواند .\r\nحاجتمندها ! گرفتارها ! نماز اوّل وقت را از دست ندهيد . آن كسى كه بدون عذر ، نمازش را از اوّل وقت تأخير بيندازد ، هم در دنيا و هم در آخرت . پريشان مىشود ، گرفتار مىشود . اگر مىخواهيد كلاف سر درگم نباشيد ، نماز اوّل وقت داشته باشيد . اگر مىتوانيد ، در مسجد و با جماعت ، و اگر نتوانستيد ، در خانه و محلّ كار نماز اوّل وقت بخوانيد .\r\nنماز شب محبّت خدا مىدهد . وقتى محبّت خدا آمد ، ريشه تمام بُتها شكسته مىشود . كسى كه محبّت خدا را در دل داشته باشد ، سرماى زمستان در او اثرى ندارد . بلند مىشود ؛ نصف شب يخ را مىشكند ؛ وضو مىگيرد و نماز شب مىخواند . آن كه محبّت خدا دارد ، غيبت نمىكند ؛ تهمت نمىزند ؛ دروغ نمىگويد .\r\n\r\n\r\n","description":"","footnote":"\r\n( 1 ) . سوره ى مؤمنون ، آيات اول و دوم .\r\n","page_name":" 284 ","page_number":284},
  {"content":"\r\n\r\nجوانها ! بدانيد كه خدا بندگان خودش را دوست دارد . آبروى آنها را دوست دارد . مواظب باشيد آبروى مردم را نبريد ، غيبت نكنيد ، دروغ درباره مردم نگوييد . اين كارها دنيا و آخرت ما را از بين مىبرد .\r\nمرحوم كلينى روايتى را از معصومين ( ع ) در علامت مؤمن نقل كرده است كه مضمون همه آنها اينست :\r\n« يُحِبُّ لِغَيْرِه ما يُحِبُّ لِنَفْسِهِ وَ يَكْرَهُ لِغَيْرِه ما يَكْرَهُ لِنَفْسِه » يعنى : مؤمن كسى است كه هر چه براى خود مىپسندد ، براى ديگران نيز مىپسندد ، و هر چه براى خود نمىپسندد ، براى ديگران هم نمىپسندد .\r\nجوان ! آيا دوست دارى العياذُ بالله كسى به خواهرت جسارت كند ؟ نه ، پس جسارت به خواهر مردم نكن . آقا ! خانم ! دوست دارى كسى پشت سر شما غيبت كند ؟ نه ، پس پشت سرديگران غيبت نكن . دوست دارى امشب بدون افطار باشى ؟ نه ، پس به فكر فقرا و بيچاره‌ها باش .\r\n\r\n- مرتبه آخر خلوص ، محرّك فقط خدا است\r\nاما مرتبه آخر خلوص ، اين است كه محرّك ديگرى نيست جز خدا . يعنى عبادت را فقط براى خاطر خدا به جا مىآورد . قسم پنجم ، محرّك « محبّت خدا » بود امّا اين قسمت ، محرّك « خودِ خدا » است .\r\nاميرالمؤمنين ( ع ) مىفرمايد :\r\n« الهى ! ما عَبَدْتُك خَوْفاً مِن نارِكَ وَ لا طَمَعاً فيجَنَّتِكَ بَلْ وَجَدْتُكَ اهْلًا لِلْعِبادَة فَعَبَدْتُكَ »\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nيعنى خدايا ! من براى بهشت و جهنّمت عبادت نمىكنم ؛ من عبدم تو هم مولا ، من يافتم كه بايد در مقابل تو كُرنش كنم . لذا محرّك من خودت هستى .\r\nقرآن شريف در دو آيه ، متذكّر اين نوع عبادت شده است : يكى آنجا كه حضرت امير ( ع ) در شب هجرت پيغمبراكرم ( ص ) به جاى آن حضرت خوابيد :\r\n( وَ مِنَ النّاسِ مَنْ يَشْرينَفْسَهُ ابْتِغآءَ مَرْضاتِ اللهِ ) « 1 » يعنى كسى را سراغ داريم كه جانش را در معرض خطر گذاشت و به جاى پيغمبر اكرم ( ص ) خوابيد تا آن حضرت از مدينه بيرون رفت ؛ و اين كار را فقط به خاطر خداوند ، و نه چيز ديگر ، انجام داد .\r\nيكى هم آن جا كه حضرت و حضرت زهرا و حسنين ( ع ) و همچنين فضّه خادمه روزه بودند و تا سه روز موقع افطار نان خودشان را به مسكين و يتيم و اسير دادند و خود با آب افطار كردند . درباره اين ايثار ، سوره « هل اتى » نازل شد ، مىفرمايد :\r\n( وَ يُطْعِمُونَ الطَّعامَ عَليحُبِّه مِسْكيناً وَ يَتيماً وَ اسيراً ) « 2 » يعنى اينها با اينكه غذايشان را دوست دارند ، آن را به مسكين و يتيم\r\n\r\n\r\n","description":"","footnote":"\r\n( 1 ) . سوره ى بقره ، آيه ى 207 . ترجمه : « و از مردم كسى است كه جانش را در راه رضاى خدا مىفروشد » .\r\n( 2 ) . سوره ى « هل اتى » ، آيه ى 8 .\r\n","page_name":" 286 ","page_number":286},
  {"content":"\r\n\r\nو اسير مىبخشند . حالا براى چى ؟\r\n( انَّما نُطْعِمُكُمْ لِوَجْهِ اللهِ لا نُريدُ مِنْكُمْ جَزآءً وَ لا شُكُوراً ) « 1 » خوشا به حال آن كسانى كه به اين مرتبه رسيدند . خوشا به حال آنان كه محبّت به خدا محرّك آنان براى عبادت است .\r\nخوشا به حال آن كسانى كه ماه مبارك رمضان بر ايشان گذشت و تقواى دل پيدا كردند .\r\n( كُتِبَ عَلَيْكُمُ الصِّيامُ كَما كُتِبَ عَلَيالَّذينَ مِنْ قَبْلِكُمْ لَعَلَّكُمْ تَتَّقُونَ ) « 2 » معناى تقواى دل چيست ؟ يعنى ديو بيرون رود و فرشته درآيد . روز عيد فطر چرا عيد است ؟ براى اينكه انسان توانسته است بت را بشكند . براى اينكه انسان توانسته تمام بت‌ها را از دل بيرون كند . وقتى كه بت از خانه دل بيرون رانده شد ، مىتواند صاحب خانه را در دل بيابد . صاحب خانه هم خداست .\r\n« قَلْبُ الْمُؤْمِنِ عَرْشُ الرَّحْمنِ . لا يَسَعُنيارْضيوَ لا\r\n\r\n\r\n","description":"","footnote":"\r\n( 1 ) . سوره ى « هل اتى » ، آيه ى 9 . ترجمه : « ما شما را براى خدا اطعام مىكنيم و از شما مزدى نمىخواهيم » .\r\n( 2 ) . سوره ى بقره ، آيه ى 183 . ترجمه : « روزه بر شما نوشته ( واجب ) شد همانطور كه بر پيشينيان ، باشد كه تقوى پيشه كنيد » .\r\n","page_name":" 287 ","page_number":287},
  {"content":"\r\n\r\nسَمائيوَ لكِنْ يَسَعُنيقَلْبُ عَبْدِيالْمُؤْمِنِ » « 1 » خدا مىفرمايد من جايى ندارم . اما اگر مىخواهى پيدايم كنى ، مرا در دل مؤمن پيدا كن . مؤمن شو تا خدا در دلت جاى گيرد . تا دل تو عرش خدا شود .\r\n\r\n\r\n","description":"","footnote":"\r\n( 1 ) . محجه ، جلد 5 ، صفحه ى 26 .\r\n","page_name":" 288 ","page_number":288},
  {"content":"\r\n\r\n\r\nجلسه بيستم رذيله « ريا و تظاهر »\r\n- ريا ، باطل كننده عمل\r\n- آنها كه ايمان واقعى ندارند :\r\n- رياكار ، مشرك است\r\n- داستان بهلول\r\n\r\n","description":"","footnote":"","page_name":" 289 ","page_number":289},
  {"content":"\r\n . \r\n","description":"","footnote":"","page_name":" 290 ","page_number":290},
  {"content":"\r\n\r\n\r\nرذيله « ريا و تظاهر »\r\nبحث درباره « خلوص » و « اخلاص » بود . اين فضيلتى كه اگر كسى داشته باشد ، سعادت دنيا و آخرت را دارد . اين درّ گرانبها را اگر كسى داشته باشد ، اعمال كوچك او بسيار بزرگ مىشود . اعمال سبك و كم ارزش او فوق‌العاده ارزشمند مىگردد كه به طور خلاصه درباره آن صحبت كردم .\r\n\r\n- ريا ، باطل‌كننده عمل\r\nبحث امروز راجع به ضدّ خلوص و اخلاص ، يعنى رذيله « ريا و تظاهر » است . هر مقدار خلوص عمل را سنگين مىكند ، ريا و تظاهر عمل را سبك و پوچ مىگرداند . به گفته همه مراجع تقليد ، ريا موجب بطلان عمل هم هست . يعنى اگر كسى در نماز ، در روزه ، در دادن خمس ، در دادن زكات و بالاخره در كارهاى خير ريا و تظاهر كند ،\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nعملش باطل است . علاوه بر اينكه عمل باطل است ، گناه هم بسيار بزرگ است . قرآن شريف مىفرمايد گناه در سرحدّ كفر است :\r\n( يا ايُّهَا الَّذينَ امَنُوا لا تُبْطِلُوا صَدَقاتِكُمْ بِالْمَنِّ وَالاذيكَالَّذييُنْفِقُ ما لَهُ رِئاءَ النّاسِ وَ لا يُؤمِنُ بِاللهِ وَالْيَوْمِ الاخِرِ ) « 1 » يعنى عملهايتان را باطل نكنيد به واسطه منّت گذاشتن و اذيّت كردن . اگر خدمتى به كسى كردى منّت به سر او نگذار و او را اذيّت نكن كه اگر منّت گذاشتى ، عمل تو پوچ مىشود . بعد مىفرمايد مثل كسى كه انفاق در راه خدا كند اما رياكار باشد ، اين عمل باطل است . علاوه بر اينكه عمل باطل است ، مىفرمايد :\r\n( وَ لا يُؤمِنُ بِاللهِ وَ الْيَوْمِ الْاخِرِ ) گناه اين عبادتى كه ريا در آن است ، در سر حدّ كفر است .\r\n\r\n- آنها كه ايمان واقعى ندارند\r\nدر سوره ماعون هم مىفرمايد : چهار دسته ايمان واقعى و حقيقى ندارد :\r\nيك دسته آن افرادى كه مىتوانند به يتيمان ، به فقرا و ضعفا رسيدگى كنند ، اما نمىكنند . اينها مسلمان واقعى نيستند . دسته ديگر آن افرادى كه\r\n\r\n\r\n","description":"","footnote":"\r\n( 1 ) . سوره ى بقره ، آيه ى 264 .\r\n","page_name":" 292 ","page_number":292},
  {"content":"\r\n\r\nنماز مىخوانند ، اما نماز بَد مىخوانند . مثل خانمى كه حجاب دارد ، اما بدحجاب است . بدحجابى اگر بعضى اوقات بدتر از بىحجابى نباشد كمتر نيست . قرآن مىفرمايد : كسى كه يك نماز بخواند ، نمازش را تند و تند بخواند ، ركوع و سجده كامل نداشته باشد و بالاخره نماز را غلط و يا آخر وقت بخواند ، و به نماز بىاهميّت باشد ، مسلمان واقعى نيست .\r\nدسته سوم كه مسلمان واقعى نيستند افراد رياكارند . آنها كه ريا و تظاهر در عمل دارند ، اينها مسلمان واقعى نيستند .\r\nدسته چهارم آن افرادى هستند كه مىتوانند به ديگران كمك كنند ، مىتوانند به همسايه‌شان و به ديگران قرض بدهند اما نمىدهند . مىتواند لباسش را به همسايه‌اش عاريه بدهد اما نمىدهد و بالاخره چيزى كه همسايه‌اش يا رفيقش احتياج دارد اين مىتواند به او قرض بدهد اما نمىدهد قرآن مىفرمايد اين مسلمان واقعى نيست :\r\n( بِسْمِ اللهِ الرَّحْمنِ الرَّحيمِ ارَايْتَ الَّذييُكَذِّبُ بِالدّينِ - فَذلِكَ الَّذييَدُعُّ الْيَتيمَ - وَ لا يَحُضُّ عَليطَعامِ الْمِسْكينِ - فَوَيْلٌ لِلْمُصَلّينَ - الَّذينَ هُمْ عَنْ صَلوتِهِمْ ساهُونَ - الَّذينَ هُمْ يُرآءُونَ - وَ يَمْنَعُونَ الْماعُونَ ) يعنى پيغمبر ! آيا ديدى آن كه ايمان به معاد ندارد ؟ آن شخص ، كسى است كه به يتيم و فقير رسيدگى نمىكند . واى به حال آن نامسلمان كه در نماز سهل‌انگار است . نماز را سبك مىشمارد . كسى كه ريا و تظاهر در\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nعمل دارد . كسى كه مىتواند به همسايه‌ها و رفقا رسيدگى كند اما نمىكند . حوائج رفقا و همسايه‌هايش را رفع نمىكند . مسلمانى به گفتن نيست ؛ مسلمانى\r\nعمل مىخواهد . اگر بتوانى رفع حوائج مسلمانها را بكنى ولى نكنى ، اين سوره و امثال اين سوره مىفرمايد : مسلمانيت لنگ است . بهشت رفتنت كار مشكلى است .\r\nمرحوم ثقه الاسلام كلينى در كافى روايتى از امام صادق ( ع ) نقل مىكند كه كمر انسان را مىشكند . مىفرمايد : « هر مؤمنى چيزى را از مؤمن ديگر دريغ دارد كه به آن نياز دارد و او هم مىتواند كه از خودش يا ديگرى حاجتش را برآورده كند ولى نكند ؛ ( واى به حال چنين شخصى ، مىفرمايد : ) خدا او را روز قيامت با روى سياه و چشم كبود زنده مىكند در حالى كه دستهايش به گردنش بسته باشد . پس گفته مىشود : اين آن خيانت كارى است كه به خدا و رسولش خيانت كرده آن وقت دستور مىدهند كه او را به جهنم ببرند « 1 » » .\r\nاما آنچه الآن بحث من است اين است كه گاهى حوائج مسلمانها را بر مىآورد ، اما منّت بر سرشان مىگذارد . اين عمل باطل است . عمل پوچ مىشود . گاهى منّت نمىگذارد ، اما براى اينكه ديگران ببينند ، عمل را با تظاهر و رياكارى انجام مىدهد . حتّى براى مردم فقير خانه مىخرد ، اما هر كجا مىنشيند مىگويد كه من كسى هستم كه براى فلانى\r\n\r\n\r\n","description":"","footnote":"\r\n( 1 ) . اصول كافى ، جلد 4 ، صفحه ى 68 .\r\n","page_name":" 294 ","page_number":294},
  {"content":"\r\n\r\nخانه خريدم ؛ و بالاخره مىخواهد تا مردم بگويند « بارك الله » . مسجد مىآيد در صف اوّل ، تا مردم بگويند چقدر آدم خوبى است . در حقيقت قبله‌اش « مردم » مىشود نه « خانه خدا » نماز را براى مردم مىخواند نه براى خدا . گاهى كه همه‌اش براى مردم است ، اصلًا چيزى كه در ذهنش نيست خدا است اين كفر است . گاهى ، هم براى خدا و هم براى مردم ، اين شرك است .\r\n\r\n- رياكار ، مشرك است\r\nاز اين جهت در روايات مىخوانيم به آدم رياكار خطاب مىشود : « يا مشرك ! » زيرا اين نمازى را كه خوانده ، اين روزه‌اى كه گرفته و حجى كه رفته و انفاق و خيراتى كه كرده ، تنها براى خدا نبوده براى مردم هم بوده است . تظاهر و ريا ، واقعاً شرك است ، مگر بُت‌پرست چه مىگويد ؟ بُت‌پرست ، هم خدا را مىپرستد و هم بُت را :\r\n ( هؤُلآءِ شُفَعآؤُنا عِنْدَ اللهِ )  « 1 » اگر هم ديگر اصلًا اسمى و رسمى از خدا در دلش نباشد وامصيبتا ! كه قرآن مىفرمايد اين شخص در سر حدّ كُفر است .\r\nچيزى كه بايد به آن توجّه داشته باشيم ، اين است كه ريا ، گاهى فوق‌العاده مخفى است . يعنى انسان ممكن است عمرى ريا كند ، اما\r\n\r\n\r\n","description":"","footnote":"\r\n( 1 ) . سوره يونس ، آيه 18 . ترجمه : « ( مىگويند ) اين بتان شفيعان ما نزد خدا هستند » .\r\n","page_name":" 295 ","page_number":295},
  {"content":"\r\n\r\nخود متوجّه نباشد كه رياكار است . از اين جهت در روايات . شرك به يك مورچه سياه كه در دل شب تاريك روى سنگى سياه راه برود تشبيه شده است . اينقدر مخفى و ناپيداست « 1 » .\r\nمهمترين راه براى شيطان كه توسّط آن مردم را گول مىزند ، همين « ريا » و « تظاهر » است . شيطان گاهى از راه معصيت ، مثل غيبت ، تهمت ، دروغ و . . . جلو مىآيد ؛ و گاهى از راه عبادت . يعنى در دل عابد ، عُجب ايجاد مىكند و بدينوسيله او را راهى آتش جهنم مىگرداند .\r\nامام صادق ( ع ) مىفرمايد : دو نفر وارد مسجد شدند : يكى فاسق و يك صدّيق . اما وقتى از مسجد بيرون رفتند ، آن فاسق صدّيق شده بود و آن صدّيق ، فاسق . زيرا وقتى آن فاسق وارد مسجد شد ، براى گناهش گريه كرد و شرمنده و شرمسار بود ، اما آن عابد و صدّيق وقتى كه وارد مسجد شد به عبادتش مىباليد ، لذا فاسق شد « 2 » . اين مهار و طناب شيطان است . يعنى از راه دين انسان را گول مىزند . خودش هم به خدا گفته است :\r\n ( فَبِما اغْوَيْتَنيلَاقْعُدَنَّ لَهُمْ صِراطَكَ الْمُستَقيمَ - ثُمَّ لَاتِيَنَّهُمْ مِنْ بَيْنِ ايْديهمْ وَ مِنْ خَلْفِهِمْ وَ عَنْ ايْمانِهِمْ وَ عَنْ شَمآئِلِهِمْ وَ لا تَجِدُ اكْثَرَهُمْ شاكِرينَ )  « 3 »\r\n\r\n\r\n","description":"","footnote":"\r\n( 1 ) . بحار الانوار ، جلد 69 ، صفحه ى 93 .\r\n( 2 ) . اصول كافى ، جلد 3 ، صفحه ى 464 ( باب العجب ) .\r\n( 3 ) . سوره ى اعراف ، آيات 16 و 17 .\r\n","page_name":" 296 ","page_number":296},
  {"content":"\r\n\r\nگفت : خدا ! حالا كه من گمراه شدم ، سر راه انسانها مىنشينم و از راه راست و راه سعادت منحرفشان مىكنم . آخرت را در نظرشان سبك جلوه مىدهم . از راه دنيا مىآيم و او را مشغول\r\nدنيا مىكنم . از راه گناه به واسطه گناه به جهنّمشان مىكشم . از راه عبادت به واسطه رياكارى و تظاهر و عُجب ، آنها را جهنّمى مىكنم .\r\nراه چهارم ، راهى است كه شيطان به آن دلبستگى زيادى دارد . همه ما از زن و مرد بايد مواظب باشيم كه متظاهر و دو چهره نباشيم . العَياذُ بالله يك دفعه به واسطه ريش و تسبيح ، خودمان را حزب اللهى جا نزنيم . اين را مىگويند رياكارى يا تظاهر . اگر حزب اللهى هستى ، اگر انقلابى هستى ، ظاهر و باطنت يكى باشد . بعضى اوقات خانم در كوچه حجاب خوبى دارد ، اما همين خانم در منزل ، در مقابل برادر شوهرش ، در مقابل خويش و قوم خودش ، اصلًا حجاب ندارد . يا در مجلس عروسى رقّاصه درجه يك است ، در حالى كه صف اوّل مسجد هم جاى او است . اين را مىگويند تظاهر و رياكارى .\r\nشيطان از راه چادر و ريش و تسبيح بيشتر خوشحال مىشود يكى را جهنّمى كند تا از راه بىچادرى و . . . از راه نماز بيشتر خوشحال مىشود جهنّمى كند تا از راه بىنمازى .\r\nمرد را گول نزنيد ؛ گناهش بسيار زياد است . اما اگر خواستى گول بزنى ، صاف گول بزن . از راه دين نمايى ، از راه ريش و حجاب و انقلابى بودن اگر مردم را گول زدى ، گناهش بسيار بالاتر و خطرناكتر است . اين\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nهمان است كه قرآن مىفرمايد :\r\n( فَوَيْلٌ لِلْمُصَلّينَ - الَّذينَ هُمْ عَنْ صَلوتِهِمْ ساهُونَ - الَّذينَ هُمْ يُرآءُونَ - و يَمْنَعُون الْماعُونَ ) واى به آن نامسلمانى كه نماز را سبك مىشمارد . واى به آن نامسلمانى كه رياكار است .\r\nهمانطور كه گفتم غالب مردم خالى از ريا نيستند . از اين جهت كسى نمىتواند ادّعا كند كه من كسى هستم كه ريا ندارم . خيلى مشكل است .\r\nمرحوم علّامه بحرالعلوم ، كه خود مرجع تقليد و معلّم اخلاق و عرفان و فقه بود ، كه كتاب اخلاق نوشت و فقه را به شعر بيان كرد و بارها خدمت امام زمان « عجّل الله تعالى فرجه » رسيده بود ، روزى سر درس آمد و خيلى خوشحال بود و گفت : توانستم ريشه ريا را از دل بركنم . معلوم مىشود كه اين ريا و تظاهر چيزى است همگانى و بسيار مخفى .\r\n\r\n- داستان بهلول\r\nآقاى بهلول كه در زمان هارون‌الرشيد زندگى مىكرد ، آدم عجيبى بود . به او گفتند بيا قاضى القضاه بشو . براى اينكه قبول نكند ، خودش را به ديوانگى زد . اما با كارهاى خود مردم را امر به معروف و نهىاز منكر مىكرد . اين آقاى بهلول درباره « ريا » داستانى دارد : روزى ديد آقايى دارد مسجد مىسازد ، بهلول بالاى سر در مسجد نوشت « مسجد بهلول »\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nصاحب مسجد به بهلول گفت : چرا اين كار را كردى ؟ بهلول گفت : تو مسجد را براى خدا ساختى ، حالا به اسم تو باشد يا اسم ديگرى ، چه فرقى مىكند ؟ گفت من زحمت كشيدم ، من اين مسجد را ساختم ، حالا به نام ديگرى تمام شود ؟ رفت نام بهلول را پاك كرد و نام خودش را نوشت . بهلول گفت ، معلوم مىشود كه براى خدا مسجد نساختى .\r\nائمه طاهرين ( ع ) به خصوص حضرت امير ( ع ) در دل شب مىرفتند در خانه فقرا و صدقه مىدادند . كسى هم آنها را نمىشناخت تا بعد از شهادت آنها . شب بيستم ماه رمضان وقتى كه على ( ع ) در بستر بود ، فهميدند آن كسى كه نان و خرما براى فقرا مىبرد چه كسى بوده است .\r\nراوى مىگويد هنگام شب در مدينه راه مىرفتم . كسى جلو من به زمين خورد و آنچه را در دست داشت روى زمين پخش شد . رفتم جلو ديدم امام صادق ( ع ) است . نانها را جمع كردم و به آقا عرض كردم : اجازه بده تا من به دوش بگيرم . فرمود : نه ، خودم بايد به دوش بگيرم . فهميدم كه به طور ناشناس اين نان را به خانه فقرا و ضعفا مىبرند . همه ائمّه ( ع ) اين گونه بوده‌اند .\r\nخلاصه اين كه : آقا ! خانم ! مواظب باش كه در زندگى شما ريا و تظاهر نباشد ! مواظب باشيد كه ريا و تظاهر شما را جهنّمى نكند ! مواظب باشيد كه بالاترين حسرت را در روز قيامت ، ريا و تظاهر براى شما مىآورد !\r\n\r\n","description":"","footnote":"","page_name":" 299 ","page_number":299},
  {"content":"\r\n . \r\n","description":"","footnote":"","page_name":" 300 ","page_number":300},
  {"content":"\r\n\r\n\r\nجلسه بيست و يكم بحثى راجع به جمهورى اسلامى وصلح امام حسن ( ع )\r\n- عوامل مؤثّر در پيروزى انقلاب\r\n- بيمه بودن انقلاب\r\n- عوامل ضربه‌پذيرى انقلاب\r\n- نعمتِ « مقام معظم رهبرى » براى ايران و اسلام\r\n- خبر دادن پيامبر ( ص ) از صلح امام حسن ( ع )\r\n- شباهت صلح امام حسن ( ع ) با پذيرش قطعنامه در ايران\r\n- اهميّت صلح امام حسن ( ع ) براى اسلام\r\n\r\n","description":"","footnote":"","page_name":" 301 ","page_number":301},
  {"content":"\r\n . \r\n","description":"","footnote":"","page_name":" 302 ","page_number":302},
  {"content":"\r\n\r\n\r\nبحثى راجع به جمهورى اسلامى و صلح امام حسن ( ع )\r\nامروز دو عيد بزرگ ، توأم شده است يكى ميلاد پر سعادت سبط اكبر ، امام دوم ، حضرت مجتبى ( ع ) ؛ و ديگرى سالروز استقرار حكومت « الله » ، روز « جمهورى اسلامى » . لذا تناسب دارد كه در اين دو زمينه بحثى داشته باشيم . اما راجع به « جمهورى اسلامى » :\r\nهمه شما مىدانيد كه در دوازده سال قبل قضيّه‌اى بىنظير واقع شد . يعنى بيش از 98 درصد مردم به حكومت اسلامى « آرى » گفتند : و اين قضيّه يا در تاريخ نيست و يا ما سراغ نداريم .\r\n\r\n- عوامل مؤثّر در پيروزى انقلاب\r\nجمهورى اسلامى به واسطه خونهايى كه ملّت داد و به واسطه اينكه ملّت قريب بيست سال در صحنه بود ، استقرار پيدا كرد . گرچه اين يك علّت مهم بود اما ملّت « رهبر » مىخواهد . شخصيّتى مثل استاد بزرگوار ما ، بنيانگذار جمهورى اسلامى « امام خمينى ( قدس سره ) » اين ملّت را رهبرى\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nكرد . چنين رهبرى در تاريخ بسيار كم‌نظير است . اين دو علّت ، دوش به دوش يكديگر ، علّت تامّه‌اى شدند تا جمهورى اسلامى استقرار پيدا كند .\r\nاز همان روزهاى اوّل ، دشمنان خارجى و داخلى پشت به پشت يكديگر دادند براى اينكه اين حكومت الهى را نابود كنند و به زمين بزنند . خطرهاى زيادى براى جمهورى اسلامى پيش آمد . خطرهاى بزرگى كه هر كدام به تنهايى براى شكست يك حكومت كافى بود و رفع آنها نظير معجزه بود . از اين معجزاتى كه در اين دوازده سال بلكه در اين سىسال واقع شد ، پى مىبريم كه عنايت خاصّ خدا و لطف حضرت بقيّة الله ارواحنا فداه روى اين جمهورى اسلامى بوده و هست .\r\nعلاوه بر نظر خدا و امام زمان « عجّل الله تعالى فرجه » ، دو عامل موجب شد تا خطرات رفع شود : يكى خلوص حضرت امام « رضوان الله عليه » . زيرا براى همه ، از دوست و دشمن ثابت شد كه ايشان فكرى جز اسلام در دلش نبود و جز براى اسلام ، قلبش نمىتپيد . ديگرى هم در\r\nصحنه بودن ملّت ، توجّه ملّت ، فعاليّت ملّت ، گذشت ملّت ، ايثار ملّت . اينها از همه چيزشان گذشتند حتّى از اولادشان ، شوهر و برادر و حتّى از هستىشان .\r\n\r\n","description":"","footnote":"","page_name":" 304 ","page_number":304},
  {"content":"\r\n\r\n\r\n- بيمه بودن انقلاب\r\nاين دو علّت به روى هم ، انقلاب را بيمه كرد . روح مقدّس امام امّت به هنگام حياتش محدود در جسم بود . محدوديّتى داشت . اما پس از رحلتشان ديگر آن محدوديّت نيست ؛ و توجّه حضرت امام « رضوان الله عليه » روى اين انقلاب هست و ما يقين داريم كه روح مطهّر آن عزيز ، اين انقلاب را بيمه مىكند . چنانچه از روزى كه جمهورى اسلامى استقرار پيدا كرد تاكنون به علّت حضور هميشگى شما در صحنه ، آن همه خطرهايى كه مىتوانست همه چيز را فرو ريزد ، نتوانست شما را از بين ببرد ؛ نتوانست توجّه شما را از اين انقلاب كم كند .\r\n22 بهمن امسال به ما مىگويد كه ملّت هيچ تفاوتى با سال اول انقلاب ندارد . آنجا كه بايد در صحنه بيايد ، همه و همه در صحنه حضور پيدا مىكنند . از همان سال اول تا الآن هر وضع استثنايى جلو آمده ، ملت نشان داده است كه در صحنه است بنابراين مطمئناً جمهورى اسلامى بيمه است . يقين دارم كه اين جمهورى به دست امام زمان ( ع ) داده مىشود و به واسطه همين ملّت در صحنه و به رهبرى آن حضرت پرچم اسلام روى كره زمين برافراشته مىشود . به قول قرآن شريف : ( وَ لَوْ كَرِهَ الْكافِرُونَ ) ( وَ لَوْ كَرِهَ الْمُشْرِكُونَ ) گرچه كافران و مُشركان را خوش نيايد .\r\n\r\n","description":"","footnote":"","page_name":" 305 ","page_number":305},
  {"content":"\r\n\r\n\r\n- عوامل ضربه‌پذيرى انقلاب\r\nاشكالى كه هست اين است كه اين جمهورى امكان ضربه خوردن دارد . اما چگونه ؟ يك آيه از قرآن بخوانم و اين بحث را تمام كنم . قرآن شريف ، اسلام را بيمه كرده بود و در آيات فراوانى به پيغمبر اكرم ( ص ) فرموده بود كه اسلام بيمه است و نابود نمىشود و جهانى مىگردد . از جمله اين آيه :\r\n( هُوَ الَّذيارْسَلَ رَسُولَهُ بِالْهُديوَ دينِ الحَقِّ لِيُظْهِرَهُ عَلَيالدّينِ كُلِّهِ وَ لَوْ كَرَهِ المُشْرِكُونَ ) « 1 » اما همين قرآن مىفرمايد : ممكن است ضربه بخورد . در جنگ احد اول كفّار شكست خوردند . اما بعد ، مسلمانان ضربه خوردند كه گرچه با آن ضربه نابود نشدند و دو دفعه ايستادند و ضربه را جبران كردند اما بالاخره خسارات زيادى به آنها وارد شد . بعد از ضربه خوردن اين آيه نازل شد :\r\n( وَ لَقَدْ صَدَقَكُمُ اللهُ وَعْدَهُ اذْ تَحُسُّونَهُمْ بِاذْنِه حَتّياذا فَشِلْتُمْ وَ تَنازَعْتُمْ فِيالْامْرِ وَ عَصَيْتُمْ مِنْ بَعْدِ ما اريكُمْ ما\r\n\r\n\r\n","description":"","footnote":"\r\n( 1 ) . سوره ى صف ، آيه ى 9 و سوره ى توبه ، آيه ى 33 . ترجمه : « او خدايى است كه رسولش را به هدايت و دين حقّ فرستاد تا بر همه ى اديان و مذاهب چيره و غالب گردانَدَش ، هر چند مشركان نپسندند » .\r\n","page_name":" 306 ","page_number":306},
  {"content":"\r\n\r\nتُحِبُّونَ ) « 1 » فرمود وعده پيروزى خدا صادق بود ، براى اينكه دماغ دشمن را به خاك ماليديد : ( اذْ تَحُسُّونَهُمْ بِاذْنِه ) اما به سه علّت ضربه خورديد :\r\nاوّل : ( حَتّياذا فَشِلْتُمْ ) : يك قدرى از فعاليّت افتاديد . آن فعاليّت و ايثار و گذشت كه بايد داشته باشيد ، از خود نشان نداديد .\r\nدوّم : ( وَ تَنازَعْتُمْ ) اختلاف در ميان شما افتاد . آن وحدتيكه خدا و پيغمبر ( ص ) مىخواستند ، اين وحدت از شما گرفته شد . خطّ و خط بازى پيدا شد . اختلاف بروز كرد .\r\nسوّم : ( وَعَصَيْتُمْ مِنْ بَعْدِ ما اريكُمْ ما تُحِبُّونَ ) براى مال دنيا مخالفت رهبر كرديد . وقتى چشمتان به دنيا افتاد ، فرامين رهبر را فراموش كرديد .\r\nاين آيه شريفه مىگويد : جمهورى اسلامى بيمه است . هيچ كس در اين باره اشكالى نكند . دشمن بميرد و اشكال نكند . دوست هم سرافراز باشد و شكّ نكند . اما همين قرآن\r\nمىگويد ممكن است به واسطه گناه ضربه بخورد . گناه ، يعنى تنبلى ، يعنى بىتفاوتى ، يعنى خداى ناكرده از صحنه بيرون رفتن ، خون شهدا را پايمال كردن ، معلولين و مجروحين را نديده گرفتن . آن همه زحمتهاى حضرت امام را ناديده گرفتن . يكى\r\n\r\n\r\n","description":"","footnote":"\r\n( 1 ) . سوره ى آل عمران ، آيه ى 152 .\r\n","page_name":" 307 ","page_number":307},
  {"content":"\r\n\r\nهم سليقه‌هاى شخصى را به كار انداختن ، يكى هم مخالفت رهبرى براى رسيدن به دنيا . اگر اين سه يا يكى از اينها در جمهورى اسلامى بيايد ، قطعاً جمهورى اسلامى ضربه مىخورد ؛ و ضربه زدن به جمهورى اسلامى گناه خيلى بزرگ است . بايد بگوييم گناه « لا يُغفَر » است . يعنى كسى كه به انقلاب ضربه بزند ، ديگر معلوم نيست كه موفق به توبه بشود .\r\nاما اگر اينها نباشد ، انشاءالله اين انقلاب همانطور كه موجب افتخار براى ايران عزيز است ، موجب افتخار براى مسلمانان است ، روز به روز افتخارش بيشتر مىشود . حتّى شما مىبينيد بعد از رحلت حضرت امام ( قدس سره ) على رغم تصوّر دشمنان اسلام ، انقلاب به واسطه خلوص آن مرد و نظارت آن بزرگوار روى انقلابش ، صادر شد . به خصوص بعد از آنكه شاگرد لايقى از آن استاد بزرگوار ، رهبرى را به دست گرفتند و نشان دادند كه بعد از امام مىتوانند به جاى ايشان انقلاب را رهبرى كنند و نشان دادند كه شاگرد لايق او هستند هم در فقه ، هم در سياست ، هم در فصاحت و بلاغت . يعنى مقام معظّم رهبرى حضرت آيةالله خامنه‌اى دام الله ظلّه موجب افتخار شد براى اين انقلاب و نعمت بزرگى بود براى ما . گرچه ضايعه مرگ حضرت امام ( قدس سره ) جبران‌ناپذير است :\r\n« اذا ماتَ الْعالِمَ ثَلُمَ فِيالْاسْلامِ ثُلْمَة لا يَسُدُّها شَىءٌ » يك جمله هم به شما بگويم و آن اينكه همه ما بايد انصاف بدهيم و\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nبدانيم كه مقام معظّم رهبرى و مقام محترم رياست جمهورى هر چه قدرت دارند براى ترويج اين انقلاب و براى اينكه ايران را بسازند ، به خرج مىدهند . همه ما وظيفه داريم - هر كسى به اندازه قدرتش - به آنها كمك كنيم تا انشاء الله هر چه زودتر خرابيها آباد شود .\r\n\r\n- صلح امام حسن ( ع )\r\nبحث دوم من درباره امام حسن مجتبى ( ع ) است . هر بحثى كه راجع به ايشان شود ، بحثى است ارزنده و شيرين . امام خوب است كه درباره صلح آن حضرت اندكى با شما صحبت كنم .\r\n\r\n- خبر دادن پيامبر ( ص ) از صلح امام حسن ( ع )\r\nپيامبر اكرم ( ص ) ، بارها فرمودند : « الحَسَنُ و الحُسَينُ امامان قاما اوْ قَعَدا » حسن و حسين دو امام هستند ، چه قيام كنند و چه بنشينند . بعد از پيامبر اكرم ( ص ) ائمّه طاهرين ( ع ) به خصوص امام صادق ( ع ) ، درباره صلح امام حسن ( ع ) بحثهاى زيادى كرده‌اند .\r\nامام صادق ( ع ) مىفرمايد : صلح امام حسن ( ع ) از آنچه كه آفتاب بر آن مىتابد ، بهتر است . يعنى از دنيا و آنچه در دنيا است ، بهتر است براى شيعه و عالم اسلام .\r\n\r\n","description":"","footnote":"","page_name":" 309 ","page_number":309},
  {"content":"\r\n\r\n\r\n- شباهت صلح امام حسن ( ع ) با پذيرش قطعنامه در ايران\r\nصلح امام حسن ( ع ) بسيار بسيار شباهت دارد با پذيرش قطعنامه توسّط حضرت امام خمينى ( قدس سره ) ، ولو به قول خودشان كاسه زهرى بود كه نوشيدند . ولى اگر ايشان اين كاسه زهر را نخورده بود ، آمريكا به جاى عراق ، به ايران حمله مىكرد . يعنى همين بمبها را كه در عراق ريختند قرار بود در ايران بريزند . همين جنگ يك ماهه عراق كه بسيارى از مسلمانان را به خاك و خون كشيد ، توسّط آمريكاى جنايتكار و دنياى استكبار براى ايران طرح‌ريزى شده بود . اما پذيرفتن قطعنامه ، آن توطئه‌ها را خنثى كرد .\r\nشما ديديد كه آمريكا با عراق كه دوست و عاملش بود ، چه كرد . اگر قرار بود به ايران اسلامى ، به شما كه ده سال به او مرده باد گفتيد ، او را اين همه تحقير كرديد ، حمله كند مسلّماً وحشتناكتر و سهمگين‌تر بود . با آن كينه‌اى كه از شما داشت ، ايران را با خاك يكسان مىكرد . حمله به هواپيماى مسافربرى با سيصد مسافر ، مقدّمه و علامت اين كار بود كه حضرت امام ( قدس سره ) با قبول كردن قطعنامه ، اين توطئه را ، خنثى كرد .\r\nقضيّه صلح حضرت امام حسين ( ع ) نيز اينچنين بود . معاويه مهيّا بود تا اسلام را نابود كند . راوى گويد وقتى كه معاويه قرارداد صلح را زير پا\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nگذاشت و امام ( ع ) را شهيد كرد ، و بر\r\nهمه ممالك اسلامى مسلّط شد ، او را در اطاقى تنها و در فكر و غمگين يافتم . به او گفتم : معاويه ! تو كه هر چه مىخواستى به دست آوردى چرا غصّه مىخورى ؟ در همان موقع مؤذّن ندا داد : « اشهَدُ انَّ لا الهَ الّا الله » و « اشهَدُ انَّ مُحَمّداً رَسُول الله » و معاويه گفت : مىدانى براى چه غصّه دارم ؟ براى اينكه اسم اين مرد پهلوى اسم خدا است . وقتى بتوانم اين اسم را نابود كنم ديگر غصّه ندارم .\r\nعلاوه بر اين ، نفوذيهاى زيادى در لشكر امام حسن ( ع ) بودند . نظير منافقينى كه شما به چشم خود ديديد چگونه از پشت به ما خنجر زدند . اين منافقين بدتر از صدّام بودند زيرا به ملّت خودشان ضربه زدند . عين همين منافقين در لشكر آقا امام حسن ( ع ) بودند . به طورى كه وقتى حضرت لشكركشى كردند ، فرماندهان لشگر از طرف معاويه تطميع شدند و شبانه امام را ترك كرده و با جمعى به معاويه پيوستند . يعنى همين مقدار كه معاويه مىگفت دخترم را به تو مىدهم و مقدارى پول برايشان مىفرستاد ، به طرف او مىرفتند . حتّى معاويه نامه‌هاى فرماندهان امام ( ع ) را براى آن حضرت فرستاد كه در آن نوشته بودند معاويه ! اگر بخواهى ، حسن بن على را به تو تحويل مىدهيم .\r\nمهمتر از اين دو عامل ، لشگر حقيقى امام حسن ( ع ) بود . يعنى شيعيانى كه مىخواستند جنگ كنند . اين شيعيان روحيّه جنگ نداشتند . جنگهاى پنج ساله‌اى كه براى اميرالمؤمنين على ( ع ) پيش آمده بود و\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nبالاخره منجر به شهادت ايشان گرديد ، روحيّه جنگى آنها را خسته كرده بود . به اندازه‌اى بيحال و خسته بودند كه وقتى در مسجد با امام حسن ( ع ) بيعت كردند و آن حضرت اظهار كرد كه مىخواهم جنگ كنم ، يكنفر جواب نداد . عدى بن حاتم طائى بلند شد و با تحريك عاطفه مردم را مهيّا كرد . گفت : اين فرزند زهرا است . امام شما است . با او بيعت كرديد . پس هر چه بگويد بايد بپذيريد . تا توانست مردم را براى جنگ مهيّا سازد .\r\nامام ( ع ) ديدند با اين لشگر نمىتواند بجنگد . ديدند اگر كمى ديرتر پيمان صلح را امضاء كنند او را دست بسته پيش معاويه مىبرند . چنانچه همينها ريختند در خيمه آقا و آن را غارت كردند و خنجر به پاى مبارك ايشان زدند .\r\n\r\n- اهميّت صلح امام حسن ( ع ) براى اسلام\r\nاگر امام حسن ( ع ) با معاويه مىجنگيد ، شكست ايشان و نابودى همه ياوران صديق ايشان حتمى بود . آن وقت بود كه معاويه براى نابودى اسلام بدون هيچ مانعى قد علم مىكرد . تمام ممالك اسلامى را ويران و مسلمانان واقعى را مىكشت و بالاخره اسلام پنجاه ساله را به كلّى نابود مىكرد . آقا ديدند كه صلح كنند بهتر است تا اسلام تماماً نابود شود . از اينرو كاسه زهر را نوشيدند . و اين كاسه زهر ، ده سال دلِ آقا را پاره پاره كرد . اگر چه در آخر كار زنش آقا را شهيد كرد ، اما در حقيقت\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nصلح حضرت ايشان را شهيد كرد . همانطور كه بايد بگوييم حضرت امام ( قدّه ) با نوشيدن آن كاسه زهر از دنيا رفت .\r\nبنابراين اگر پيغمبر اكرم ( ص ) فرمود : « الحسنُ و الحسينُ امامان قاما او قَعَدا » يعنى اگر امام حسن ( ع ) صلح مىكند ، مصلحت تامّه ملزمه دارد . زيرا بقاء اسلام به صلح او است . اگر امام حسين ( ع ) جنگ مىكند ، مصلحت تامّه ملزمه دارد . زيرا بقاء اسلام به قيام او است . امام صادق ( ع ) مىفرمايد : صلح امام حسن ( ع ) از دنيا و آنچه در دنيا است بهتر است زيرا اسلام از دنيا و از آخرت و آنچه در آخرت است بهتر است ؛ و صلح امام حسن و قيام امام حسين ( ع ) ، اسلام را بيمه كرد .\r\n\r\n","description":"","footnote":"","page_name":" 313 ","page_number":313},
  {"content":"\r\n . \r\n","description":"","footnote":"","page_name":" 314 ","page_number":314},
  {"content":"\r\n\r\n\r\nجلسه بيست و دوم‌بحثى درباره امام زمان « عجّل‌الله تعالى فرجه الشّريف\r\n»\r\n\r\n","description":"","footnote":"","page_name":" 315 ","page_number":315},
  {"content":"\r\n . \r\n","description":"","footnote":"","page_name":" 316 ","page_number":316},
  {"content":"\r\n\r\n\r\nبحثى درباره امام زمان « عجّل‌الله تعالى فرجه الشريف »\r\nهيچ قضيّه‌اى در اسلام از قضيّه امام زمان ( عج ) ، از مسأله حضرت ولى عصر « عجل‌الله تعالى فرجه » مشهورتر نيست و پيغمبر اكرم ( ص ) به هيچ قضيّه‌اى به اندازه قضيه امام زمان ( ع ) اهميّت نداده است . قضيّه مهدى در زمان خود پيغمبر ، معروف بود . امروز نيز در ميان شيعه و سنّى معروف است . حتّى از يك نظر ، از مسأله نماز و روزه و حجّ مشهورتر است . زيرا كُلّ روايات ما درباره نماز به پنج هزار روايت نمىرسد . اما بيش از ده هزار روايت درباره آقا امام زمان « عجّل الله تعالى فرجه » داريم . هم از شيعه و هم از سنّى . درباره حجّ روايات زيادى داريم اما همه اينها حدود دو سه هزار روايت است .\r\nشيعيان و سنّىها و ديگران ، بيش از پانصد جلد كتاب درباره حضرت مهدى روحى فداه نوشته‌اند . اين روايات به سه دسته تقسيم مىشوند .\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nدسته اوّل رواياتى است كه به طور سربسته از پيغمبر و ائمّه طاهرين ( ع ) صادر شده است . نظير اينكه خلفاى بعد از من ، دوازده نفرند و همه آنها از قريشند و همه از بنىهاشمند . يازده نفر آنها از نسل زهرا ( س ) هستند و امثال اينها . اين دسته از روايات بقچه سربسته و جعبه دربسته هستند .\r\nدسته دوّم : اين دسته از روايات كه زيادتر از دسته اوّل هستند . در آن جعبه را نيمه باز مىكنند . مثلًا روايات فراوان داريم كه پيامبر ( ص ) فرموده كه نُه نفر از نسل امام حسين ( ع ) امامِ بعد از او هستند ، و نهمين آنها ، آن كسى است كه غايب مىشود و ظاهر مىگردد و به دست او پرچمِ اسلام روى كره زمين افراشته مىگردد . عدالت اسلامى تمام جهان را مىگيرد . امام حسين ( ع ) فرمود :\r\n« . . . و آخِرُهُمُ التّاسِعُ مِنْ وُلْدِيوَ هُوَ الْأمامُ الْقائِمُ بِالْحَقِّ يُحْيِياللهُ بهِ الْارْضَ بَعْدَ مَوْتِها وَ يُظْهِرُ به الدّينَ الحَقِّ . . . » « 1 »\r\nيا اينكه راوى مىگويد : روز جمعه خدمت امام صادق ( ع ) آمدم . ديدم آن حضرت گريه مىكند و مرتّب دستش را روز زانويش مىزند مىفرمايد : عزيزم كجايى ؟ فرمود : فرزند ششم من ظاهر مىشود بعد از\r\n\r\n\r\n","description":"","footnote":"\r\n( 1 ) . بحار ، جلد 51 ، صفحه ى 133 . ترجمه : « . . . و آخرين آنها نهمين فرزند من است و او امامى است كه قيام به حقّ مىكند و خداوند به دست او زمين را بعد از مردنش ( از ظلم و جور ، ) زنده مىكند و دين حقّ را ( در زمين ) ظاهر مىسازد » .\r\n","page_name":" 318 ","page_number":318},
  {"content":"\r\n\r\nآنكه غايب مىشود ؛ غيبت او طولانى است و وقتى ظاهر شد به دست مباركش پرچم اسلام روى كره زمين افراشته مىشود .\r\nدعبل خزاعى اشعارى در مدح امامان معصوم ( ع ) دارد كه خيلى پرمحتوى است و براى آنها جايزه خيلى بزرگى از حضرت رضا ( ع ) گرفته است . دعبل در خدمت امام رضا ( ع ) اشعار را خواند تا رسيد به امام هفتم .\r\n و قبر ببغداد لنفس زكيّة * تضمّنها الرّحمن فى الغرفات \r\nبعد امام فرمودند يك شعر ديگر هم برايت بگويم درج كن و در آن شعر فرمود كه :\r\n وَ قَبرٌ بِطُوسٍ يا لها من مصيبة * الَحَّت على الاحشاء بالزّفرات\r\nالى الحشر حتّى يبعث الله قائماً * يفرّج عنّا الَهمَّ و الكُرُبات \r\nسؤال كرد آقا ! اين قبر مال كيست ؟ امام ( ع ) فرمود : مال من . بعد از اشعار دعبل اين شعر آمده بود كه يكى از شما ظاهر مىشود و پرچم اسلام به دست او روى كره زمين افراشته مىشود . حضرت فرمود او را مىشناسى ؟ دعبل عرض كرد : يابن رسول الله ! همين قدر مىدانم كه يكى از شما اهل بيت ، عالم را گلستان مىكند . حضرت فرمود : آن فرزند چهارم من است و كسى است كه ظاهر مىشود پس از غايب شدنش ، و پرچم اسلام را روى كره زمين برافراشته مىكند .\r\nنظير اين روايات زياد است . بيش از سيصد روايت از شيعه و سنّى داريم كه در آن جمله : « بِه يَمْلَأ اللهُ الْارْضَ قِسْطاً وَعَدْلًا بَعْدَ ما مُلِئَتْ ظُلْماً\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nوَ جَوْراً » كه درباره مهدى ( ع ) است ، را دارند ؛ و مىتوان گفت اين روايت تواتر لفظى دارد . يعنى به اندازه‌اى از پيغمبر و ائمّه طاهرين ( ع ) صادر شده كه مثل روز روشن است و هيچ قابل انكار نيست . در اين روايت كه مربوط به حضرت مهدى روحى فداه است ، براى آن حضرت يك صفت آورده است و آن اين كه : « بِه يَمْلَأ اللهُ الْارْضَ . . . » يعنى مىآيد و خداوند به دست مباركش پرچم اسلام را در همه روى زمين برافراشته مىگرداند و عدالت اسلامى سرتاسر جهان را خواهد گرفت .\r\nدر قسم سوم از رواياتِ پيامبر اكرم و ائمّه طاهرين ( ع ) ، در جعبه و بقچه كاملًا باز شده است و بيش از پنجاه روايت از اين گونه‌اند . يعنى اسم مبارك امام دوازدهم را آورده و خصوصيات آقا را گفته‌اند . از جمله آن روايات ، روايت جابربن عبدالله انصارى است . پيغمبر اكرم ( ص ) منبر بودند و آيه شريفه : ( اطيعُوا اللهَ وَ اطيعُوا الرَّسُولَ وَ اوُلِيالْامْرِ مِنْكُمْ ) « 1 » نازل شده بود . جابر گفت : يا رسول الله ! خدا را مىدانم كه بايد اطاعت كنم . شما را مىشناسم كه اطاعت كنم . « اولِيالْامْر » در قرآن چه افرادى هستند تا آنها را اطاعت كنم ؟ حضرت فرمود : « اولِيالامر » خلفاى بعد از من هستند . اوّلين آنان علىبن ابىطالب ، دوم حسن بن على بن ابىطالب ، سوم حسين بن\r\n\r\n\r\n","description":"","footnote":"\r\n( 1 ) . سوره ى نساء ، آيه ى 59 .\r\n","page_name":" 320 ","page_number":320},
  {"content":"\r\n\r\nعلى چهارم پسرش على بن حسين پنجم محمدبن على كه در تورات ملقب به باقر است كه تو او را مىبينى سلام مرا به او برسان . ( در روايات مىخوانيم جابر در آخر عمر ، خدمت امام باقر كه كودكى چند ساله بودند رسيد و سلام پيامبر ( ص ) را به او رساند ) . پيامبر فرمود : يا جابر ، بعد از باقر ، جعفر ، بعد موسى ، بعد على ، بعد از على ، محمّد ( امام جواد ) بعد على بن محمّد ( امام هادى ) و بعد حسن بن على و سپس پسرش كه هم اسم من و هم كنيه من است « 1 » .\r\nبيش از صد آيه هم در قرآن شريف وجود دارد كه برخى به حسب ظاهر و بعضى به حسب باطن ، دلالت مىكند بر اينكه از نسل پيغمبر اكرم ( ص ) و از نسل فاطمه زهرا ( س ) فردى به نام « بَقيّة الله » خواهد آمد قرآن مىفرمايد :\r\n( بَقيَّة اللهِ خَيْرٌ لَكُمْ ) « 2 » روايات فراوانى مىگويد كه اين بَقيّة الله ، همان بقيّة اللّهى است كه شيعه دارد .\r\nمطلب ديگرى كه درباره مهدى روحى فداه است ، افرادى است كه خدمت حضرتش رسيده‌اند و اين افراد زيادند .\r\nعالم بزرگوارى گفته بود : من پدر پيرم را با قافله به مشهد مىبردم .\r\n\r\n\r\n","description":"","footnote":"\r\n( 1 ) . كفايه الاثر ، صفحه ى 53 - 54 .\r\n( 2 ) . سوره ى هود ، آيه ى 86 . ترجمه : « بازمانده ى خدا بهتر است براى شما » .\r\n","page_name":" 321 ","page_number":321},
  {"content":"\r\n\r\nوقتى به نيشابور رسيديم ، به حمام رفتيم و لباس شستيم و من خيلى خسته شدم . قافله اول شب حركت كرده بود و من در خواب بودم و پدرم و ديگر افراد متوجّه من نشده بودند . وقتى بيدار شدم ديدم نزديك است آفتاب طلوع كند . از اول شب تا صبح خوابيده بودم و قافله هم رفته بود و راه هم مخوف بود . خيلى ناراحت بودم به خصوص براى پدر پيرم كه سرپرست نداشت و دستم از همه جا كوتاه بود .\r\nناگهان متوجّه شدم كه من آقا دارم ، پناه دارم . در بن‌بست‌ها او است كه به فرياد مىرسد و بايد او را صدا كنم . از اين رو توسّل پيدا كردم به امام زمان ( عج ) و گفتم\r\n: « يا ابا صالِحِ الْمَهديادْرِكْنى »\r\n( در روايات مىخوانيم اگر كسى امام زمان ( ع ) را با اين لفظ در گرفتارىها بخواند ، آقا به فرياد او مىرسد ) . من با اين لفظ به آن حضرت توسّل پيدا كردم . يك وقت ديدم چند نفرى پيدا شدند . يكى از آنها به من گفت اين راه را بگير و برو . و ديگر نه او با من حرف زد و نه من با او حرف زدم .\r\nمن سوار شدم . چند دقيقه‌اى بيش راه نرفتم كه قهوه‌خانه‌اى پيدا شد كه منظره خيلى خوبى داشت . فوّاره‌ها ، آب روان ، تخت‌هايى كه اطراف حوض گذاشته بودند و . . . رفتم و نشستم .\r\nچاى آوردند . خوردم . چاى دوم را هم خوردم . چاى سوم كه آوردند متوجه شدم پول ندارم . گفتم آقا من پول ندارم . گفت اينها مال تو است . ما از تو پول نمىخواهيم و من متوجه نبودم كه چه خبر است .\r\nخستگى من تمام شد . دوباره سوار شدم . دو سه دقيقه بيشتر طول\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nنكشيد كه به قافله رسيدم . قافله از اول شب تا صبح حركت كرده بود ولى من در مدّت چند دقيقه به قافله رسيدم . ديدم قافله به منزل رسيده است و دارند پياده مىشوند .\r\nاينجور قضايا به ما مىگويد گرفتارها ! درمانده‌ها ! به جاى اينكه ناشكرى كنيد ، به جاى اينكه نق بزنيد ، به جاى اينكه العَياذ بالله غيبت كنيد ، تهمت بزنيد ، گله كنيد و به خدا كفر بگوييد ، به جاى اينكه شب خوابتان نبرد ، به جاى همه اينها ، به آن كسانى كه به يك گوشه چشمى مىتوانند يك نفر را در يك آن چندين فرسخ جابه جا كنند و خستگى را از تن او ببرند ، توسّل پيدا كنيد . اينطور قضايا به ما مىگويد ما بايد به فكر امام زمان ( ع ) باشيم .\r\nكسى خدمت حضرت ولى عصر ( ع ) رسيده بود . آقا گله كرده بودند كه شيعيان ما ، ما را فراموش كرده‌اند . چرا به ياد ما نيستند ؟ چرا از ما كمك نمىخواهند ؟\r\nآنان كه خاك را به نظر كيميا كنند ، خوب مىتوانند يك گوشه چشمى هم به ما كنند و كارها را اصلاح كنند .\r\nعلّامه مجلسى ( ره ) يكى از علماى بزرگ اسلام است . اين علّامه دو نفرند ، يكى پدر و يكى پسر . پدر از پسر بهتر و پسر از پدر بهتر . مخصوصاً پدر اهل سير و سلوك بوده است . شرحى دارد بر « مَنْ لا يَحْضُرُهُ الْفَقيه » به نام « روضة المتّقين » در چهارده جلد بسيار عالى نوشته است . فقيهى ارزشمند و عارفى كامل بود . اهل عرفان و سير و\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nسلوك و اهل فقه و بالاخره معلم اخلاق بود . پسر هم معلوم است چه افتخارى براى اسلام شد . اين علامه مجلسى در شرح من لا يحضرُه الفقيه ، در ذيل زيارت جامعه قضيّه‌اى نقل مىكند ( كه من سفارش مىكنم كه اين زيارت را خيلى بخوانيد ، هر روز اگر نمىخوانيد ، هفته‌اى يك بار و دست كم در وقت حاجت ، اين زيارت را فراموش نكنيد . توسّل به اهل بيت خيلى كار مىكند . مؤسّس حوزه علميّه ،\r\nمرحوم آقاى حائرى نقل كرده بودند كه : « و با در عراق آمده بود و مردم فوج فوج مىمُردند . استادِ ما مرحوم فشاركى كه يكى از علماى بزرگ نجف بود ، جلسه‌اى گرفت و گفت حكم مىكنم كه چهل تا زيارت عاشورا را بخوانيد . اين حكم بر همه واجب شد . ده روز طول نكشيد كه توسّل به ابى عبدالله الحسين ( ع ) بواسطه زيارت عاشورا موجب شد كه و با به طور كلّى از عراق رفت ) .\r\nعلّامه مجلسى مىفرمايد : من به نجف رفتم و خواستم به حرم بروم . ديدم لياقت و آمادگى ندارم ( اين حرف را كسى مىزند كه مرجع تقليد و معلّم اخلاق است ، فقيهى است كه چهارده جلد كتاب در فقه نوشته است ) . لذا تصميم گرفتم كه مقدارى عبادت كنم تا رابطه با ولايت پيدا كنم . شبها مىآمدم و در رواق مطهّر عبادت مىكردم و روزها به وادى السّلام مىرفتم و در « مقام قائم ( ع ) » عبادت مىكردم . يك دهه تمام شد . در عالم كشف و شهود ديدم در سامّرا هستم . ديدم سر قبر امام هادى و امام عسكرى ( ع ) هستم و آقا امام زمان ( ع ) آنجا\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nاست . تا چشمم به آقا افتاد ، زيارت جامعه را مدّاح‌وار برايش خواندم . آقا فرمود : جلو بيا . من جلو رفتم . دست روى شانه من گذاشت و فرمود : « نِعْمَ الزِّيارَة هذِه » اين زيارت ، خوب زيارتى است . مىگويد : عالم كشف و شهود تمام شد . فهميدم كه اگر لياقت مىخواهم بايد از راهش بروم و راهش فعلًا حضرت مهدى روحى فداه است . مىگويد : پاى پياده از نجف رفتم به سامرّا . غسل كردم و وارد حرم مطهر عسكريّين ( ع ) شدم . ديدم آقا امام زمان « عجّل الله تعالى فرجه » آنجا است . تا چشم من به آقا افتاد ، مدّاح‌وار زيارت جامعه را خطاب به ايشان خواندم :\r\n« السَّلامُ عَلَيْكُم يا اهْلَ بَيْتِ النُّبُوَّة وَ مَوْضِعَ الرِّسالَة وَ مُخْتَلَفَ الْمَلائِكَة و مَهْبِطَ الْوَحْيوَ مَعْدِنَ الرَّحْمَة وَ خُزّانَ الْعِلْمِ وَ مُنْتَهَيالْحِلْمِ وَ اصُولَ الْكَرَمِ . . . » .\r\nمعلوم مىشود اين زيارت را حفظ بوده است . زيارت خوبى است . تمام معارف دِقّى شيعه در اين زيارت هست . هر چه شيعه دارد . در اين زيارت هست . شيعه اسرارى دارد جز شيعه و سرپرستان شيعه كسى نمىداند . اين اسرار در زيارت جامعه آمده است .\r\nمىفرمايد : وقتى زيارت را خواندم آقا فرمودند : بيا جلو . من به طرف آقا رفتم . اما ابهّت آقا مرا گرفت . يك قدم مىرفتم و مىايستادم . آقا فرمودند : بيا . من رفتم . آقا دست روى شانه من\r\nگذاشت و چشم در چشم من دوخت و فرمود : « نِعْمَ الزِّيارَة هذِه » اين زيارت زيارت خوبى\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nاست . گفتم : مال جدّتان است ( و اشاره كردم به حضرت امام هادى « ع » ) فرمود : بله .\r\nنظير اين قضاياى حتمى و واقعى ، زياد است . از اين قضيّه و قضايايى مانند اين استفاده مىكنيم كه ما بايد توسّل به اهل بيت را فراموش نكنيم . قرآن مىفرمايد :\r\n( يا ايُّهَا الَّذينَ امَنُوا اتَّقُوا اللهَ وَابْتَغُوا الَيْهِ الْوَسيلَة ) « 1 » اى كسانى كه متّقى هستيد ! يعنى اى شيعيان ! توسّل را از دست ندهيد .\r\nتقاضا دارم هميشه به ياد امام زمان ( ع ) باشيد . جمعه‌ها دعاى ندبه بخوانيد . شبها به ياد آن حضرت باشيد ؛ و لااقل در 24 ساعت يك ساعت به ياد آقا باشيد . قطب عالم امكان است . محور عالم وجود است . واسطه بين غيب و شهود است . اگر الآن من نفس مىكشم ، به واسطه او است . اگر مىتوانم حرف بزنم و شما مىتوانيد بشنويد ، به واسطه او است . اگر سلامت عقل داريم به واسطه او است . اگر تمكّن داريم و بالاخره اگر ولايت داريم ، به واسطه او است . خدا نكند روزى دستش را از روى سرما بردارد .\r\nخلاصه حرف اين شد كه : اوّلًا قضيّه مهدى روحى فداه ، قضيّه مشهورى در اسلام است ، و ديگر اينكه بايد توسّل به اهل بيت و توسل\r\n\r\n\r\n","description":"","footnote":"\r\n( 1 ) . سوره ى مائده ، آيه ى 34 .\r\n","page_name":" 326 ","page_number":326},
  {"content":"\r\n\r\nبه امام زمان ( عج ) در متن زندگى شيعه باشد . هر گرفتارى كه داشته باشيد مىتواند رفع كند . مىتواند با گوشه چشمى عالم را گلستان كند ؛ و به قول زيارت جامعه :\r\n« بِكُمْ فَتَحَ اللهُ وَ بِكُمْ يَخْتِمُ و بِكُمْ يُنَزِّلُ الغَيْثَ وَ بِكُمْ يُمْسِكُ السُّمآءَ انْ تَقَعَ عَلَيالْارْضِ الّا بِاذْنِه وَ بِكُمْ يُنَفِّسُ الهَمَّ وَ يَكْشِفُ الضُرَّ »\r\nدر اين زمان خداوند متعال غصّه‌ها را به واسطه آقا امام زمان ( عج ) رفع مىكند . غم‌ها و غصّه‌هايتان را به آن حضرت بگوييد . در جايى خلوت دو ركعت نماز بخوانيد تا رابطه كامل شود . بعد از نماز توسّل پيدا كنيد به امام عصر « ارواح العالمين فداه » با آقا خودمانى حرف بزنيد . آقا\r\nهمه زبانها اعمّ از عربى و فارسى و تركى و انگليسى را بلد است . صحبت عوامانه را هم مىفهمد . در ميان عوام دلهاى پاك زياد است . آنچه كه ائمّه طاهرين ( ع ) ، از جمله امام زمان ( ع ) عاشق آن هستند ، دل پاك است .\r\n\r\n","description":"","footnote":"","page_name":" 327 ","page_number":327},
  {"content":"\r\n . \r\n","description":"","footnote":"","page_name":" 328 ","page_number":328},
  {"content":"\r\n\r\n\r\nجلسه بيست و سوّم عيد نوروز\r\n- انواع عيد\r\n- عيد نوروز از نظر اسلام\r\n- رعايت مسائل شرعى در ايام نوروز\r\n\r\n","description":"","footnote":"","page_name":" 329 ","page_number":329},
  {"content":"\r\n . \r\n","description":"","footnote":"","page_name":" 330 ","page_number":330},
  {"content":"\r\n\r\n\r\nعيد نوروز\r\nامروز مصادف است با عيد نوروز ، و به همين مناسبت در اين جلسه درباره عيد نوروز و مسائل اطراف آن صحبت مىكنم .\r\n\r\n- انواع عيد\r\nما ايرانيها سه عيد داريم : اوّل ، عيد اسلامى ، كه مسلمانهاى ديگر هم دارند مثل عيد فطر و عيد قربان كه در اين دو عيد نماز عيد هم وارد شده است و در قنوت نماز هم به نام عيد ناميده شده‌اند . همچنين عيد مولود پيغمبر اكرم ( ص ) و يا مبعث آن حضرت .\r\nعيد دوّم ، عيد مذهبى است كه فراوان است و همان عيدهايى است كه شيعه دارد و عمده اين عيدها ، عيد غدير و نيمه شعبان است . همه اعياد مذهبى ما مهم است اما عيد غدير و نيمه شعبان يعنى ميلاد باسعادت حضرت ولى عصر « ارواح العالمين فداه » اهميّت خاصّى دارد .\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nعيد سوم ما ايرانيها ، عيد نوروز مىباشد كه يك عيد ملّى است يعنى ايرانيها اين عيد را دارند .\r\n\r\n- عيد نوروز از نظر اسلام\r\nاز روايات فهميده مىشود كه ائمّه طاهرين ( ع ) اين عيد را نه تنها رد نكرده‌اند بلكه امضاء كرده‌اند . مرحوم محدّث قمى در مفاتيح از امام صادق ( ع ) چنين نقل مىكند كه آن حضرت به معلّى بن خُنيس فرمود : وقتى عيد نوروز شد ، غسل كن ، لباس نو بپوش ، خضاب كن ، حمّام برو ، بوى خوش استعمال كن . بعد مىفرمايد : مستحب است روزه بگيريد و بعد از نماز ظهر و عصر چهار ركعت نماز بخوان ، دو تا دو ركعتى . در ركعت اول بعد از حمد ده مرتبه « انّا انزلنا » و در ركعت دوم ده مرتبه « قل يا ايها الكافرون » در ركعت سوم ده مرتبه « قّل هو الله احد » و در\r\nركعت چهارم ده مرتبه سوره فلق و ده بار سوره ناس . بعد دعايى نقل مىكند كه جزء نماز نيست و مىتوان در سجده و غير سجده خواند « 1 » .\r\nاين دعا جمله‌اى دارد كه مىفرمايد « فَضَّلْتَهُ وَ كَرَّمْتَهُ » يعنى خدايا اين عيد را تو فضيلت دادى و تو بزرگ شمردى . معلوم مىشود كه امامان معصوم ( ع ) اين عيد را به نام عيد ملّى امضا كرده‌اند .\r\nشايد امضاى ائمّه طاهرين ( ع ) براى دليل ديگرى باشد . در بعضى از\r\n\r\n\r\n","description":"","footnote":"\r\n( 1 ) . مفاتيح ، اعمال عيد نوروز ( فصل يازدهم ) .\r\n","page_name":" 332 ","page_number":332},
  {"content":"\r\n\r\nروايات دارد كه عيد غدير مصادف بوده است با عيد نوروز . يعنى روزى كه پيامبر اكرم ( ص ) اميرالمؤمنين ( ع ) را به خلافت منصوب كردند ، مصادف بوده است با عيد نوروز . نمىدانم درست است يا نه . مخصوصاً از نظر علم اعداد و علم رياضى فضيلت ديگرى براى اين عيد درست كرده‌اند كه نمىدانم درست است يا نه . آنچه مىدانم اين است كه اين عيد يك امتيازهايى و خصوصيّت‌هايى دارد كه در اسلام خيلى مطلوب است .\r\nخصوصيّت اول ، نظافت در عيد نوروز است . مردم لباس نو مىپوشند ، حمام مىروند . اسلام مىگويد : « النظافة مِنَ الْايمان » . از اين روايت فهميده مىشود كه آدمى كه نظيف نيست ، مسلمان واقعى نيست . قرآن مىفرمايد :\r\n( يا بَنيادَمَ خُذُوا زينَتَكُمْ عِنْدَ كُلِّ مَسْجِدٍ ) « 1 » وقتى مىخواهى به مسجد به روى ، در اجتماعى وارد شوى ، نظيف باش ، دندانهايت را مسواك بزن ، لباس نو بپوش ، عطر بزن . اگر عرق پا يا بدنت بو مىدهد رفع كن ، و بالاخره تر و تميز وارد اجتماع شو . حتى پيامبر ( ص ) مىفرمايد :\r\n« لَوْ لا انْ اشُقَّ عَليامَتّيلَامَرْتُهُمْ بِالسِّواكِ مَعَ كلِّ صَلاة » « 2 »\r\n\r\n\r\n","description":"","footnote":"\r\n( 1 ) . سوره ى اعراف ، آيه ى 31 . ترجمه : « اى بنى آدم ! زينتهاى خود را در مقام عبادت برگيريد . »\r\n( 2 ) . بحارالانوار ، جلد 73 ، صفحه ى 126 و فروع كافى ، جلد 3 ، صفحه ى 22 .\r\n","page_name":" 333 ","page_number":333},
  {"content":"\r\n\r\nمىترسم بر امّتم مشقّت و سختى تحميل شود والّا مسواك كردن را به آنان واجب مىكردم .\r\nاسلام دوست ندارد لباس سنگين قيمت باشد . اما به همان اندازه كه نمىخواهد لباس سنگين قيمت باشد ، مىخواهد كه تميز باشد . يكى از عللى كه به پوشيدن لباس سفيد سفارش شده است ، اين است كه چرك لباس سفيد زود نمايان مىشود و مجبورند بشويند . اگر يقه كُت مسلمانى چركين باشد ، اگر كفش مسلمانى خاك‌آلوده باشد ، اگر از نظر ظاهر تميز نباشد ، اسلامش كامل نيست . اسلام دوست دارد وقتى وارد اجتماعى مىشويد تميز باشيد . در روايات مىخوانيم وقتى پيغمبر اكرم ( ص ) مىخواستند وارد كوچه بشوند ، در آينه نگاه مىكردند و اگر آينه نبود در آب نگاه مىكردند تا لباس و عمامه‌شان كج و نامرتّب نباشد « 1 » . ما لباسمان ولو ارزان قيمت باشد ، بايد تميز باشد . اين خانه تكانى كه در اين عيد وجود دارد ، كار خوبى است . خانم‌ها هميشه بايد داشته باشند . و به يك بار در سال قناعت نكنند . در روايات مىخوانيم كه وجود تار عنكبوت در سقف ، آشغال در زير فرش ، چركين بودن صحن يا سالن خانه موجب فقر مىشود . رحمت خدا از اين خانه برداشته مىشود . ملائكه مىروند و شياطين وارد مىشوند . در روايات به تميز بودن خانه اشاره شده است .\r\n\r\n\r\n","description":"","footnote":"\r\n( 1 ) . بحارالانوار ، جلد 16 ، صفحه ى 249 ( مضمون روايت در متن نقل شده است ) .\r\n","page_name":" 334 ","page_number":334},
  {"content":"\r\n\r\nيكى از وظايف سنگين خانم خانه اين است كه قبل از آمدنِ شوهرش ، بايد خود را و خانه را براى آمدن او مهيّا كند . سرو صورت را آراسته كند . لباسى را كه شوهرش دوست دارد ، بپوشد . حتّى بچّه‌هايش را تميز كند . خانه را تميز كند . اگر موقع ناهار است سفره را بيندازد و . . . والّا از نظر شوهردارى پايش لنگ است ؛ و اگر خانمى ، شوهردار خوبى نباشد و وظيفه همسرى را به خوبى انجام ندهد ، معلوم نيست به بهشت برود .\r\nوقتى به خانه وارد مىشوى مواظب باش پايت بوى عرق ندهد ، بدنت بو ندهد مواظب باش لباست كثيف نباشد ، لباسهاى در خانه‌ات نظيف باشد و بالاخره وقتى وارد خانه شدى اول\r\nبايد دست و صورت را بشوييد ، وضو بگيريد ، اگر وضو نمىگيريد تميز باشيد ، و اگر تميز نيستيد ( به علت سركار رفتن و . . . ) حتماً دوش بگيريد . با بدن تميز سرسفره بنشينيد .\r\nاينها وظيفه مردى است كه از بيرون وارد خانه مىشود . اگر به وظيفه‌اش عمل نكند ، از نظر زن‌دارى لنگ است و چنين فردى معلوم نيست به بهشت برود .\r\nكار اساسى زن ، شوهردارى و بچّه‌دارى است . اگر كار اجتماعى دارد ، بايد در كنار اين دو وظيفه باشد . زيرا كار اصلى زن بسيار سنگين است .\r\nاز اينرو اسلام با عيد نوروز موافق است زيرا مردم بيشتر به نظافتِ\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nخانه و فرزند و خودشان مىرسند .\r\nخصوصيّت دوم عيد نوروز ، رفت و آمدهايى است كه در اين ايام نوروز انجام مىشود . اسلام اين كار را نيز بسيار دوست دارد . پيغمبر اكرم ( ص ) مىفرمايد :\r\n« المؤمِنُ يألَفُ و يُؤلَفُ و لا خَيْرَ فيمَنْ لا يَألَفْ وَلا يُؤلَف » « 1 » يعنى مسلمان آن كسى است كه رفت و آمد با ديگران دارد و مسلمان كسى است كه آلف و مألوف است . مردم او را مىپذيرند و هم او مردم را مىپذيرد . هم او مردم را دوست دارد و هم مردم او را دوست دارند . هم رفت دارد و هم آمد . بعد مىفرمايد : اگر كسى حال گوشه‌نشينى داشته باشد ، با هيچ كس رفت و آمد نداشته باشد ، حتّى در متن اجتماع نباشد ، خيرى در اين فرد نيست .\r\nتقواى منفى را اسلام نمىخواهد گر چه چيز خوبى است ولى اسلام نمىخواهد . معناى تقواى منفى آن است كه شما در خانه تنها بنشينى و با كسى رفت و آمد نكنى ؛ و چون تنها هستى ، غيبت نمىكنى ، تهمت نمىزنى ، دروغ نمىگويى نگاه به نامحرم نمىكنى و . . .\r\nالبته انسان گناه نكند خوب است اما اسلام مىگويد تقواى مثبت از تو مىخواهم ، يعنى بايد در متن اجتماع باشى و غيبت نكنى . بايد در\r\n\r\n\r\n","description":"","footnote":"\r\n( 1 ) . كنزالعمال ، جلد 1 ، صفحه ى 142 ، حديث شماره ى 679 .\r\n","page_name":" 336 ","page_number":336},
  {"content":"\r\n\r\nميان مردم باشى اما تهمت نزنى ، شايعه پراكنى نكنى ، دروغ نگويى و چشم چران نباشى .\r\n\r\n- رعايت مسائل شرعى در ايّام نوروز\r\nرفت و آمد با همسايه‌ها ، با دوستان و بخصوص با خويشاوندان ، بسيار مطلوب است . قطع رَحِم گناه بسيار بزرگى است به حدّى كه قرآن در سه جا ، كسى كه قطع رحم مىكند را لعنت كرده است . اما در اين رفت و آمدها بايد مواظب باشيم در مجالس گناه نشود . مثلًا اگر منزل برادرمان مىرويم غيبت نكنيم . با زبان روزه گوشت مرده نخوريم .\r\n( لا يَغْتَبْ بَعْضُكُمْ بَعْضاً ايُحِبُّ احَدُكُمْ انْ يَأكُلَ لَحْمَ اخيه مَيْتاً فَكَرِهْتُمُوهُ ) « 1 » غيبت نكنيد . آيا هيچيك از شما دوست دارد كه گوشت مرده بخورد ؟ نه ، كراهت داريد . پس غيبت نكنيد .\r\nاز اينرو در مجالس مواظب باشيم گناه نكنيم . رعايت محرم و نامحرم را بكنيم . چون شبها ، شبهاى شادى است . ممكن است از فيلمهاى ويدئويى بدآموز هم استفاده بشود . پناه بر خدا از اين مصيبتى كه استكبار جهانى براى انقلاب آورد . استكبار هشت سال با شما جنگيد اما پيشرفتى نكرد و شما به فرماندهى امام « رضوان الله تعالى\r\n\r\n\r\n","description":"","footnote":"\r\n( 1 ) . سوره ى حجرات ، آيه ى 12 .\r\n","page_name":" 337 ","page_number":337},
  {"content":"\r\n\r\nعليه » ، مقابل او ايستاديد و جنگ را پشت سر گذاشتيد . امروز صحنه و نوع جنگ عوض شده است . جنگى خانمان سوزتر از جنگ ظاهرى و جنگ قبلى . و آن اشاعه موادّ مخدّر ، اشاعه فحشاء ، ترويج فيلمهاى بدآموز ويدئويى . اى مسلمان ! بدان كه اگر در خانه تو فيلم بدآموز ويدئويى پخش شود ، با انقلاب در حال جنگى .\r\nشخصى خدمت امام صادق ( ع ) آمد و عرض كرد : يابن رسول الله ! من خودم آلات غنا و ساز و آواز و وسايل موسيقى ندارم ، اما همسايه‌ام دارد و وقتى من به دستشويى مىروم صدايش را مىشنوم و آنجا قدرى گوش مىدهم . امام صادق ( ع ) به او تشر زدند و فرمودند : بلند شو برو غسل كن و بعد توبه كن و استغفار نما . اگر با اين حالت از دنيا رفته بودى واى به تو « 1 » .\r\nگناه ويدئوهاى بدآموز در اين حدّ است . يعنى بايد غسل كنى و بعد نماز بخوانى و بعد توبه كنى كه اگر چنين باشى شايد خداوند گناهت را بيامرزد . بعد حضرت فرمود : اين كارها با شيعيان ما جور در نمىآيد . اگر عكسهاى مبتذل ، فيلمهاى مبتذل ، دختر و پسر شما را منحرف كند ، گناهش كمتر از آدم‌كشى نيست و نه تنها برابر با كشتن يك نفر و دو نفر و هزار نفر بلكه از نظر قرآن جهان را كشته است .\r\n( مَنْ قَتَلَ نَفْساً بِغَيْرِ نَفْسٍ اوْ فَسادٍ فِيالْارْضِ فَكَانَّما\r\n\r\n\r\n","description":"","footnote":"\r\n( 1 ) . بحار ، جلد 79 ، صفحه ى 246 .\r\n","page_name":" 338 ","page_number":338},
  {"content":"\r\n\r\nقَتَلَ النّاسَ جَميعاً ) « 1 » امام صادق ( ع ) مىفرمايد معناى آيه اين است كه اگر كسى ، كسى را منحرف كند مثل اين است كه جهان را كشته است . از اين‌رو مواظب باشيد در اين رفت و آمدها نخواهيد العياذُ بالله به عنوان شادى ، از عكسهاى مبتذل ، از نوارهاى ويدئويى مبتذل استفاده كنيد . مىدانم در ميان شما نيست اما ممكن است ديگران داشته باشند .\r\nمهمتر از اين ، روى سخن با خانمها است . خانمها در اين ايام خود را تميز و آرايش مىكنند و در رفت و آمدها لباس نو مىپوشند . بايد خيلى خيلى مواظب خود باشند تا نامحرم صورت آرايش كرده آنها را ، بالاى دست آنها را حتّى دست با حلقه و انگشتر آنها را نبيند .\r\nآيه‌اى از قرآن شريف برايتان نقل مىكنم . ببينيد قرآن چقدر به ظرايف و دقايق توجّه دارد و ما بايد با توجّه به اين آيه شريفه ، حساب كار خودمان را در مجالس عمومى ، اتوبوس و در رفت‌و آمدها بكنيم :\r\n( يا ايُّهَا الَّذينَ آمَنِوا لِيَسْتَأذِنْكُمُ الَّذينَ مَلَكَتْ ايْمانُكُمْ وَالَّذينَ لَمْ يَبْلُغُوا الْحُلُمَ مِنْكُمْ ثَلاثَ مَرّاتٍ مِنْ قَبْلِ صَلوة الْفَجْرِ وَ حينَ تَضَعُونَ ثِيابَكُمْ مِنَ الظَّهيرَة و مِنْ بَعْدِ صَلوة العِشآءِ ثَلاثُ عَوْراتٍ لَكُمْ ) « 2 »\r\n\r\n\r\n","description":"","footnote":"\r\n( 1 ) . سوره ى مائده ، آيه ى 32 .\r\n( 2 ) . سوره ى نور ، آيه ى 58 .\r\n","page_name":" 339 ","page_number":339},
  {"content":"\r\n\r\nمىفرمايد : اى مسلمان ! مواظب باش بچّه‌هاى كوچك ، بچه‌هايى كه هنوز به تكليف نرسيده‌اند اما خوب و بد را تميز مىدهند ، وارد اطاق خواب شما نشوند مگر اينكه از شما اجازه بگيرند . قرآن مىفرمايد در سه وقت وارد نشوند : يكى قبل از نماز صبح ، قبل از طلوع فجر . يكى هم موقع ظهر كه ناهار خورديد و خوابيديد . يكى هم بعد از نماز عشاء يعنى شب . بعد مىفرمايد در اين سه وقت خصوصى ، يعنى در آن وقتهايى كه زن و مرد با هم هستند ، بچّه‌هاى كوچك كه بد و خوب را تميز بدهند ولى به تكليف نرسيده‌اند وارد بر شما نشوند جز از شما اجازه بگيرند . در اين آيه جمله‌اى است كه به منزله علّت حكم است : ( مِنْ قَبْلِ صَلوة الْفَجْرِ وَ حينَ تَضَعُونَ ثِيابَكُمْ مِنَ الظَّهيرَة ) يعنى براى خاطر اينكه در آن وقت ممكن است لباس رو كنده شود و بالاى زانو ، بالاى دست و سينه پيدا باشد و بچّه نابالغ مميّز شما نبايد به سينه شما ، به بالاى زانوى شما به بالاى دست شما نگاه كند . اين سه وقت خصوصى است . يعنى اين قسمت از اعضاى بدن زن مخصوص شوهر است نه كسى ديگر . حتّى بچّه نابالغ شما .\r\nاين آيه شريفه به ما چه مىگويد ؟ مىگويد : خانم ! پيراهن آستين كوتاه حتّى در مقابل پسرت ، در مقابل دامادت نپوشى ؛ چه برسد به اينكه در كوچه ، اجنبى بالاى دست ، دست سفيد و بالاخره دست با حلقه و انگشترت را ببيند . مواظب باش اعضاى بدن تو را نامحرم نبيند ! حتى برجستگىهاى بدنت را نمايان مكن از پشت چادر .\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nجوراب بدن‌نمايى كه مرد براى زنش بخرد ، يا كاسب بفروشد ، يا آن زن بپوشد ، هر سه مسؤوليّت دارند . مخصوصاً براى خانم . بايد اين پا در جهنم بسوزد . قرآن مىفرمايد : خانم ! اگر ابروى درست كرده تو را نامحرم ببيند ، اگر لب آرايش كرده تو را نامحرم ببيند ، اگر صورت زيباى تو را نامحرم ببيند و بدون توبه بميرى ، بايد جهنم به روى . بايد بسوزى ؛ و وقتى به جهنم مىروى بسيار بدتركيب مىشوى . نظير سر گوسفندى كه موهاى او را با آتش بسوزانند و لبهاى او را ببرند كه دندانهايش پيدا شود . خوش تركيبى در اين دنيا ، اگر نامحرم ببيند ، بدتركيبى در جهنم است . به اندازه‌اى بدتركيب مىشود كه نه تنها ديگران ، بلكه خودش هم از خودش بدش مىآيد . من از همه و به خصوص از خانمها تقاضا دارم به اين آيه سوره نور توجّه زيادى\r\nبكنند و بدانند كه خانم ! داماد نبايد پاى برهنه تو را ببيند . حتّى در مقابل محرم نبايد لباس آستين كوتاه پوشيد . اين آيه شريفه مىگويد : بچّه‌هاى نابالغ شما بايد اذن بگيرند و در وقتهاى خصوصى وارد شوند . و وقتى بالغ شدند بايد در تمام وقت اجازه بگيرند . اين آيه مىفرمايد پسر بزرگ كليد بيندازد وارد خانه شود غلط است .\r\nاميرالمؤمنين ( ع ) وارد كوفه شدند . ديدند در بازار كوفه مرد و زن با هم مخلوطند و به هم تنه مىزنند . منبر رفتند ، و با صداى بلند فرمودند : مردم ! حيا نداريد كه مىبينم زنهاى شما به نامحرم تنه مىزنند ؟\r\nمسؤولين بايد درباره وسيله‌هاى عمومى فكرى بكنند . در وسيله\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nعمومى نبايد اختلاط زن و مرد باشد .\r\nمردها ! مواظب باشيد به خانمها تنه نزنيد . خانمها ! مواظب باشيد به مردها تنه نزنيد . خانم ! در اين رفت و آمدها رو بگير . خوب رو بگير . چادر علامت شخصيّت تو است . رو گرفتن نشانه شخصيت تو است . و بالاخره تقاضا دارم در اين رفت و آمدهاى اين چند روزه كه خانمها لباس نو دارند ، ظاهرشان را درست كرده‌اند ، طلا و زيورآلات دارند ، مواظب خود باشند و نامحرم هم فرقى ندارد چه خودى و چه غريبه . برادر شوهر باشد يا عموى شوهر و يا شوهر خواهر ؛ بايد رعايت بكنيد .\r\n\r\n","description":"","footnote":"","page_name":" 342 ","page_number":342},
  {"content":"\r\n . \r\n","description":"","footnote":"","page_name":" 343 ","page_number":343},
  {"content":"\r\n . \r\n","description":"","footnote":"","page_name":" 344 ","page_number":344},
  {"content":"\r\n . \r\n","description":"","footnote":"","page_name":" 345 ","page_number":345},
  {"content":"\r\n . \r\n","description":"","footnote":"","page_name":" 346 ","page_number":346},
  {"content":"\r\n . \r\n","description":"","footnote":"","page_name":" 347 ","page_number":347},
  {"content":"\r\n . \r\n","description":"","footnote":"","page_name":" 348 ","page_number":348},
  {"content":"\r\n . \r\n","description":"","footnote":"","page_name":" 349 ","page_number":349},
  {"content":"\r\n . \r\n","description":"","footnote":"","page_name":" 350 ","page_number":350},
  {"content":"\r\n . \r\n","description":"","footnote":"","page_name":" 351 ","page_number":351},
  {"content":"\r\n . \r\n\r\n","description":"","footnote":"","page_name":" 352 ","page_number":352}
  ]