[
  {"content":"\r\n\r\nرسالهء\r\nتوضيح المسائل\r\nمطابق با فتاوى\r\nفقيه اهل بيت عصمت و طهارت\r\nحضرت آية الله العظمى حاج سيد محمدعلى علوى گرگانى\r\nمدظله العالى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nرسالهء توضيح المسائل\r\nمطابق با فتواى مرجع عاليقدر حضرت آية الله العظمى علوى گرگانى دام ظله العالى\r\nناشر / دفتر حضرت آية الله العظمى علوى گرگانى\r\nتيراژ / 10000 جلد\r\nقيمت / 3000 تومان\r\nنوبت چاپ / نهم ، 1387 ش - 1429 ق\r\nقطع / وزيرى\r\nقم / خيابان شهدا ( صفائيه ) / كوچه 26 ، پلاك 8 / كد پستى 3715616973\r\nتلفن / 7743411 / 7741132 0251 دورنگار / 7743689 0251\r\nتهران / ميدان قيام / بلوار قيام / نبش شهيد مشهدى رحيم ( زيبا ) / پلاك 22\r\nتلفن / 33122489 / 33124476 / دورنگار / 33555612 021\r\nمشهد / چهار راه شهدا / خيابان آزادى / آزادى 7\r\nتلفن / 2252932 0511\r\nگرگان / خيابان امام خمينى / سرچشمه / روبروى درمانگاه هاشمى / پلاك\r\nتلفن / 2247777 0171 دورنگار 2222179\r\nچاپ / شركت چاپ قدس قم ، تلفن 7731354 فكس 7743443\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n\r\n\r\nاحكام تقليد\r\nبسم اللَّه الرحمن الرحيم\r\nالحَمْدُ لِلّهِ رَبِّ العالَمينَ والصَّلاةُ وَالسَّلامُ عَلى خَيرِ خَلقِهِ مُحَمَّدٍ وَآلِهِ الطّاهِرينَ\r\nوَلَعْنَةُ اللّهِ عَلى أعْدائِهِمْ أجْمَعينَ إلى يَوْمِ الديّن\r\nمسأله 1 - عقيده مسلمان به اصول دين بايد از روى دليل باشد ، و نمىتواند در اصول دين تقليد نمايد ، يعنى بدون دليل گفته كسى را قبول كند ، ولى در احكام دينى كه علم به حكم آن از جهت ضرورى بودن آن پيدا نكرده است بايد يا مجتهد باشد كه بتواند احكام را از روى دليل به دست آورد ، يا از مجتهد تقليد كند يعنى به دستور او رفتار نمايد ، يا از راه احتياط طورى به وظيفه خود عمل نمايد ، كه يقين كند تكليف خود را انجام داده است ، مثلًا اگر عده‌اى از مجتهدين عملى را حرام مىدانند و عدّه ديگر مىگويند حرام نيست ، آن عمل را انجام ندهد ، و اگر عملى را بعضى واجب و بعضى مستحب مىدانند ، آن را بجا آورد ، پس كسانى كه مجتهد نيستند و نمىتوانند به احتياط عمل كنند ، واجب است از مجتهد تقليد نمايند .\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nمسأله 2 - تقليد در احكام ، عمل كردن به دستور مجتهد است ، و از مجتهدى بايد تقليد كرد كه مرد و بالغ و عاقل وشيعه دوازده امامى و حلال زاده و زنده وعادل باشد ، وعادل كسى است كه داراى ملكهء عدالت باشد ، و كارهائى كه بر او واجب است بجا آورد ، و كارهائى را كه بر او حرام است ترك كند ، كه اگر از اهل محل يا همسايگان او يا كسانى كه با او معاشرت دارند حال او را بپرسند ، خوبى اور ا تصديق نمايند ، و نيز مجتهدى كه انسان از او تقليد مىكند بهتر آن است كه اعلم باشد ، يعنى در فهميدن حكم خدا از تمام مجتهدهاى زمان خود استادتر باشد و در صورتى كه اعلميّت مجتهدى احراز شود واجب است از او تقليد كند ؛ گرچه احراز اعلميّت مشكل است و اما در صورتى كه بين اعلم و غير اعلم اختلاف فتوائىنباشد در مسائلى كه با هم اتفاق دارند مىتوان از غير اعلم تقليد نمود .\r\nمسأله 3 - مجتهد و اعلم را از سه راه مىتوان شناخت : اوّل آن كه خود انسان يقين كند ، مثل آن كه از اهل علم باشد و بتواند مجتهد و اعلم را بشناسد ، دوم آن كه دو نفر عالم عادل ، كه مىتوانند مجتهد و اعلم را تشخيص دهند ، مجتهد يا اعلم بودن كسى را تصديق كنند ، به شرط آن كه دو نفر عالم عادل ديگر با گفته آنان مخالفت ننمايند ، سوم آن كه عده‌اى از اهل علم كه مىتوانند مجتهد و اعلم را تشخيص دهند ، و از گفته آنان اطمينان پيدا مىشود ، مجتهد يا اعلم بودن كسى را تصديق كنند ، بلكه مطلق شياعى كه مفيد علم باشد نيز كافى است .\r\nمسأله 4 - اگر شناختن اعلم مشكل باشد اولى اين است كه از كسى تقليد كند كه گمان به اعلم بودن او دارد ، بلكه اگر احتمال ضعيفى هم بدهد كه كسى اعلم است و بداند ديگرى از او اعلم نيست ، بهتر آن است كه از او تقليد نمايد و اگر چند نفر در نظر او اعلم از ديگران و با يكديگر مساوى باشند ، بهتر آن است كه از يكى از آنان تقليد كند ، ولى بنابر احتياط مستحب چنانچه يكى از آنان پرهيزكارتر باشد از او تقليد نمايد .\r\nمسأله 5 - به دست آوردن فتوا يعنى دستور مجتهد چهار راه دارد : اول : شنيدن از خود مجتهد . دوم : شنيدن از دو نفر عادل كه فتواى مجتهد را نقل كنند . سوم : شنيدن از\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nكسىكه انسان به گفته او اطمينان دارد . چهارم : ديدن در رساله مجتهد ، در صورتىكه انسان‌به درستى آن رساله اطمينان داشته باشد .\r\nمسأله 6 - تا انسان يقين نكند كه فتواى مجتهد عوض شده است ، مىتواند به آنچه در رساله نوشته شده عمل نمايد ، و اگر احتمال دهد كه فتواى او عوض شده جستجو لازم نيست .\r\nمسأله 7 - اگر مجتهدى كه انسان از او تقليد مىكند در مسأله‌اى فتوى دهد مقلّد آن مجتهد يعنى كسىكه از او تقليد مىكند نمىتواند در آن مسأله به فتواى مجتهد ديگر عمل كند ، ولى اگر فتوى ندهد و بفرمايد احتياط آن است كه فلان طور عمل شود ، مثلًا بفرمايد احتياط آن است كه در ركعت سوم و چهارم نماز سه مرتبه تسبيحات اربعه يعنى : « سُبْحانَ اللّهِ وَالْحَمْدُ لِلّهِ وَلا الهَ الا اللّهُ وَاللّهُ اكْبَر » بگويند ، مقلّد بايد يا به اين احتياط ، كه احتياط واجبش مىگويند عمل كند و سه مرتبه بگويد ، و يا آن كه به فتواى مجتهدى كه علم او از مجتهد اعلم كمتر و از مجتهدهاى ديگر بيشتر است عمل نمايد ، پس اگر او يك مرتبه گفتن را كافى بداند ، مىتواند يك مرتبه بگويد و همچنين است اگر مجتهدى كه انسان از او تقليد مىكند بفرمايد مسأله محل تأمل يا محل اشكال است .\r\nمسأله 8 - اگر مجتهدى كه انسان از او تقليد مىكند بعد از آن كه در مسأله‌اى فتوى داده احتياط كند ، مثلًا بفرمايد ظرف نجس را كه يك مرتبه در آب بشويند پاك مىشود ، اگر چه احتياط آن است كه سه مرتبه بشويند ، مقلّد او نميتواند در آن مسأله به فتواى مجتهد ديگر رفتار كند ، بلكه بايد به فتوى يا به احتياط بعد از فتوى كه آن را احتياط مستحب مىگويند عمل نمايد .\r\nمسأله 9 - اگر مجتهدى كه انسان از او تقليد مىكند ، از دنيا برود احوط اين است كه از مجتهد زنده تقليد كند ، اگر احراز كند كه مجتهد زنده اعلم از مجتهد مرده است ، و اما اگر مجتهد مرده اعلم باشد جائز است باقى ماندن بر تقليد او در مسائل عمل كرده شده و اگر مساوى باشند مخيّر است بين بقاء و عدول ، وعدول اولى و احوط است .\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nمسأله 10 - اگر در مسأله‌اى به فتواى مجتهدى عمل كند ، و بعد از مردن او در همان مسأله به فتواى مجتهد زنده رفتار نمايد ، دوباره نمىتواند آن را مطابق فتواى مجتهدى كه از دنيا رفته است انجام دهد و همچنين اگر مجتهد زنده در مسأله‌اى فتوى ندهد ، و احتياط نمايد و مقلّد مدّتى به آن احتياط عمل كند ، دوباره نمىتواند به فتواى مجتهدى كه از دنيا رفته عمل نمايد ، مثلًا اگر مجتهدى گفتن يك مرتبه « سُبْحانَ اللّهِ وَالْحَمْدُ لِلّهِ وَلا الهَ الّا اللّهُ وَاللّهُ اكْبَر » را در ركعت سوم و چهارم نماز كافى بداند ، ومقلّد مدّتى به اين دستور عمل نمايد و يك مرتبه بگويد ، چنانچه آن مجتهد از دنيا برود و مجتهد زنده احتياط واجب را در سه مرتبه گفتن بداند و مقلد مدتى به اين احتياط عمل كند و سه مرتبه بگويد ، دوباره نمىتواند به فتواى مجتهدى كه از دنيا رفته برگردد و يك مرتبه بگويد .\r\nمسأله 11 - مسائلى را كه انسان غالباً به آنها احتياج دارد واجب است ياد بگيرد .\r\nمسأله 12 - اگر براى انسان مسأله‌اى پيش آيد كه حكم آن را نمىداند ، بهتر آن است كه صبر كند تا فتواى مجتهد اعلم را به دست آورد و يا به فتواى مجتهدى كه علم او كمتر از مجتهد اعلم و بيشتر از مجتهدهاى ديگر است عمل كند اگر علم باختلاف نداشته باشد ، و يا اگر مىتواند از راه احتياط وظيفه خود را انجام دهد .\r\nمسأله 13 - اگر كسى فتواى مجتهدى را به ديگرى بگويد ، چنانچه فتواى آن مجتهد عوض شود لازم است به او خبر دهد كه فتوا عوض شده و همچنين اگر بعد از گفتن فتوى بفهمد اشتباه كرده در صورتى كه ممكن باشد بايد اشتباه را بر طرف كند .\r\nمسأله 14 - اگر مكلّف مدتى اعمال خود را بدون تقليد انجام دهد ، در صورتى اعمال او صحيح است كه با فتواى مجتهدى كه وظيفه‌اش تقليد از او بوده يا با فتواى مجتهدى كه فعلًا بايد از او تقليد كند مطابق باشد ، يا از راه ديگرى بفهمد كه بوظيفه واقعى خود رفتار كرده است .\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\nاحكام طهارت\r\n\r\n[ مطلق و مضاف 
  ]\r\n\r\nمطلق ومضاف\r\nمسأله 15 - آب يا مطلق است يا مضاف : آب مضاف آبى است كه آن را از چيزى بگيرند . مثل آب هندوانه وگلاب ، يا باچيزى مخلوط باشد : مثل آبى كه به قدرى با گل و مانند آن مخلوط شود ، كه ديگر به آن آب نگويند و غير اينها آب مطلق است ، و آن بر پنج قسم است : اوّل آب كر ، دوم آب قليل ، سوم آب جارى ، چهارم آب باران ، پنجم آب چاه .\r\n\r\n1 - آب كر\r\nمسأله 16 - آب كر مقدار آبى است كه اگر در ظرفى كه درازا و پهنا و گودى آن هر يك سه وجب و نيم است بريزند ، آن ظرف را پر كند و يا آبى كه وزن آن 419 / 377 گرم باشد .\r\nمسأله 17 - اگر عين نجس مانند بول و خون ، به آب كر برسد چنانچه آن آب ، بو يا رنگ يا مزه نجاست را بگيرد ، نجس مىشود . و اگر تغيير نكند نجس نمىشود .\r\nمسأله 18 - اگر بوى آب كر به واسطه غير نجاست تغيير كند ، نجس نمىشود .\r\nمسأله 19 - اگر عين نجس مانند خون به آبى كه بيشتر از كر است برسد و بو يا رنگ يا مزه قسمتى از آن را تغيير دهد ، چنانچه مقدارى كه تغيير نكرده كمتر از كر باشد تمام\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nآب نجس مىشود . و اگر به اندازه كر يا بيشتر باشد ، فقط مقدارى كه بو يا رنگ يامزه آن تغيير كرده نجس است .\r\nمسأله 20 - آب فواره اگر متصل به كر باشد ، آب نجس را پاك مىكند ولى اگر قطره قطره روى آب نجس بريزد ، آن را پاك نمىكند ، مگر آن كه چيزى روى فواره بگيرند تا آب آن قبل از قطره قطره شدن به آب نجس متصل شود .\r\nمسأله 21 - اگر چيز نجس را زير شيرى كه متصل به كر است بشويند ، آبى كه از آن چيز مىريزد اگر متصل به كر باشد و بو يا رنگ يامزه نجاست نگرفته باشد و عين نجاست هم در آن نباشد ، پاك است .\r\nمسأله 22 - اگر مقدارى از آب كر يخ ببندد و باقى آن به قدر كر نباشد ، چنانچه نجاست به آن برسد نجس مىشود ، و هر قدر از يخ هم آب شود نجس است .\r\nمسأله 23 - آبى كه به اندازه كر بوده ، اگر انسان شك كند از كر كمتر شده يا نه ، حكم آب كر را دارد ، يعنى نجاست را پاك مىكند و اگر نجاستى هم به آن برسد نجس نمىشود ، و آبى كه كمتر از كر بوده و انسان شك دارد به مقدار كر شده يا نه حكم آب كر را ندارد .\r\nمسأله 24 - كر بودن آب ؛ به سه راه ثابت مىشود : اوّل آن كه خود انسان يقين كند ، دوم آن كه دو مرد عادل خبر دهند ، سوم كسى كه آب در اختيار اوست به كر بودن آن خبر دهد . مثلًا حمامى بگويد آب حوض حمّام كر است .\r\n\r\n2 - آب قليل\r\nمسأله 25 - آب قليل آبى است كه از زمين نجوشد و از كر كمتر باشد .\r\nمسأله 26 - اگر آب قليل روى چيز نجس بريزد ، يا چيز نجس به آن برسد نجس مىشود ، ولى اگر با فشار روى چيز نجس برسد ؛ مقدارى كه به آن چيز مىرسد نجس و هر چه كه ملاقات با نجس نكرده پاك مىباشد .\r\nمسأله 27 - آب قليلى كه براى بر طرف كردن عين نجاست روى چيز نجس ريخته شود و از آن جدا گردد ، نجس است و بنابر اقوى بايد از آب قليلى هم كه بعد از\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nبر طرف شدن عين نجاست براى آب كشيدن چيز نجس روى آن مىريزند ، و از آن جدا مىشود اجتناب كنند ، ولى آبى كه با آن مخرج بول و غائط را مىشويند با پنج شرط پاك است : اوّل - آن كه بو يا رنگ يا مزه نجاست نگرفته باشد ، دوم - نجاستى از خارج به آن نرسيده باشد ، سوم - نجاست ديگرى مثل خون يا بول يا غائط بيرون نيامده باشد ، چهارم - ذرّه‌هاى غائط در آب پيدا نباشد ، پنجم - بيشتر از مقدار معمول نجاست به اطراف مخرج نرسيده باشد .\r\n\r\n3 - آب جارى\r\nمسأله 28 - آب جارى آبى است كه از زمين بجوشد وجريان داشته باشد مانند آب چشمه وقنات .\r\nمسأله 29 - آب جارى اگرچه كمتراز كر باشد ، چنانچه نجاست به آن برسد ، تاوقتى بو يا رنگ يامزه آب به واسطه نجاست تغيير نكرده پاك است .\r\nمسأله 30 - اگر نجاستى به آب جارى برسد ، مقدارى از آن ، كه بو يا رنگ يا مزه اش به واسطه نجاست تغيير كرده نجس است ، وطرفى كه متصل به چشمه است اگرچه كمتر از كر باشد پاك است و آبهاى ديگر نهر اگر به اندازه كر باشد يا به واسطه آبى كه تغيير نكرده به آب طرف چشمه متصل باشد ، پاك و گرنه نجس است .\r\nمسأله 31 - آب چشمه‌اى كه جارى نيست ولى طوريست كه اگر از آن بردارند باز مىجوشد ، در صورتى كه عرف مردم او را صاحب مادّه بدانند ، حكم آب جارى دارد ، يعنى اگر نجاست به آن برسد ، تاوقتى بو يا رنگ يامزه آن به واسطه نجاست تغيير نكرده ، پاك است .\r\nمسأله 32 - آبى كه كنار نهر ايستاده ومتصل به‌آب جارى است ، حكم آب جارىدارد .\r\nمسأله 33 - چشمه‌اى كه مثلًا در زمستان مىجوشد و در تابستان از جوشش مىافتد ، فقط وقتى كه مىجوشد حكم آب جارى دارد .\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nمسأله 34 - آب حوض حمام اگرچه كمتر از كر باشد ، چنانچه به خزينه‌اى كه آب آن به اندازه كر است متصل باشد ، مثل آب جاريست .\r\nمسأله 35 - آب لوله هاى حمّام وساختمانها كه از شيرها ودوشها مىريزد ، اگر متصل به كر باشد ، مثل آب جارى است .\r\nمسأله 36 - آبى كه روى زمين جريان دارد ولى از زمين نمىجوشد ، چنانچه كمتر از كر باشد و نجاست به آن برسد ، نجس مىشود چنانچه در « مساله 26 » گذشت امّا اگر از بالا با فشار به پايين يا از پايين به بالا با فشار باشد چنانچه نجاست به قسمت پايين در اوّلى وقسمت بالا در دومى اصابت كند نجس نمىشود .\r\n\r\n4 - آب باران\r\nمسأله 37 - اگر به چيز نجسى كه عين نجاست در آن نيست يك مرتبه باران ببارد ، جايى كه باران به آن برسد پاك مىشود و در فرش و لباس و مانند اينها فشار لازم نيست ، ولى باريدن دو سه قطره فائده ندارد ، بلكه بايد طورى باشد كه بگويند باران مىآيد .\r\nمسأله 38 - اگر باران ، به عين نجس ببارد و به جاى ديگر ترشح كند ، چنانچه عين نجاست همراه آن نباشد ، و بو يا رنگ يا مزه نجاست نگرفته باشد پاك است ، پس اگر باران بر خون ببارد وترشح كند ، چنانچه ذره‌اى خون در آن باشد ، يا آن كه بو يا رنگ يامزه خون گرفته نجس مىباشد .\r\nمسأله 39 - اگر بر سقف عمارت يا روى بام آن عين نجاست باشد ، تا وقتى باران به بام مىبارد ، آبى كه به چيز نحس رسيده و از سقف يا ناودان مىريزد پاك است ، و بعد از قطع شدن باران اگر معلوم باشد آبى كه مىريزد ، به چيز نجس رسيده است نجس مىباشد .\r\nمسأله 40 - زمين نجسى كه باران بر آن ببارد پاك مىشود و اگر باران بر زمين جارىشود و به جاى نجسىكه زيرسقف است برسد ، آن را نيز پاك مىكند .\r\nمسأله 41 - خاك نجسى كه به واسطه باران گل شود پاك است .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nمسأله 42 - هرگاه آب باران در جايى جمع شود ، اگرچه كمتر از كر باشد چنانچه موقعى كه باران مىآيد ، چيز نجسى را در آن بشويند ، و آب ، بو يا رنگ يامزه نجاست نگيرد ، آن چيز نجس پاك مىشود .\r\nمسأله 43 - اگر بر فرش پاكى كه روى زمين نجس است باران ببارد و بر زمين نجس جارى شود ، فرش نجس نمىشود و زمين هم پاك مىگردد .\r\n\r\n5 - آب چاه\r\nمسأله 44 - آب چاهى كه از زمين مىجوشد ، اگرچه كمتر از كر باشد چنانچه نجاست به آن برسد ، تا وقتى بو يا رنگ يا مزه آن به واسطه نجاست تغيير نكرده پاك است ولى مستحب است پس از رسيدن بعضى از نجاستها ، مقدارى كه در كتابهاى مفصّل گفته شده از آب آن بكشند .\r\nمسأله 45 - اگر نجاستى در چاه بريزد و بو يا رنگ يامزه آب آن را تغيير دهد چنانچه تغيير آب چاه از بين برود ، موقعى پاك مىشود كه با آبى كه از چاه مىجوشد متصل بشود .\r\nمسأله 46 - اگر آب باران يا آب ديگر در گودالى جمع شود و كمتر از كر باشد ، به رسيدن نجاست به آن نجس مىشود .\r\n\r\nاحكام آبها\r\nمسأله 47 - آب مضاف كه معنى آن گفته شد ، چيز نجس را پاك نمىكند ، وضو و غسل هم با آن باطل است .\r\nمسأله 48 - آب مضاف هرقدر زياد باشد ، اگر ذرّه‌اى نجاست به آن برسد نجس مىشود ، ولى چنانچه بافشار روى چيز نجس بريزد ، مقدارى كه به چيز نجس رسيده نجس و مقدارى كه به نجس نرسيده است پاك مىباشد ، مثلًا اگر گلاب را از گلابدان روى دست نجس بريزند ، آنچه به دست رسيده نجس ، و آنچه به دست نرسيده پاك است .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nمسأله 49 - اگر آب مضاف نجس ، طورى با آب كر يا جارى مخلوط شود كه ديگر آب مضاف به آن نگويند پاك مىشود .\r\nمسأله 50 - آبى كه مطلق بوده و معلوم نيست مضاف شده يا نه ، مثل آب مطلق است ، يعنى چيز نجس را پاك مىكند وضو و غسل هم به آن صحيح است و آبى كه مضاف بوده و معلوم نيست مطلق شده يا نه مثل آب مضاف است ، يعنى چيز نجس را پاك نمىكند ، وضو و غسل هم با آن باطل است .\r\nمسأله 51 - آبى كه معلوم نيست مطلق است يا مضاف و معلوم نيست كه قبلًا مطلق يا مضاف بوده نجاست را پاك نمىكند ، وضو و غسل هم با آن باطل است ، ولى اگر به اندازه كر يا بيشتر باشد و نجاست به آن برسد حكم به نجس بودن آن نمىشود بلكه محكوم به طهارت است .\r\nمسأله 52 - آبى كه عين نجاست مثل خون و بول به آن برسد و بو يا رنگ يامزه آن را تغيير دهد ، اگرچه كر يا جارى باشد نجس مىشود ، ولى اگر بو يا رنگ يامزه آب به واسطه نجاستى كه بيرون آن است عوض شود ، مثلًا مردارى كه پهلوى آبست بوىآن را تغيير دهد نجس نمىشود .\r\nمسأله 53 - آبى كه عين نجاست مثل خون و بول در آن ريخته و بو يا رنگ يامزه آن را تغيير داده ، چنانچه به كر يا جارى متصل شود ، يا باران بر آن ببارد ، يا باد باران را در آن بريزد ، يا آب باران از ناودان در آن جارى شود ، و تغيير آن از بين برود ، پاك مىشود .\r\nمسأله 54 - اگر چيز نجسى را در كر يا جارى آب بكشند ، آبى كه بعد از بيرون آوردن از آن مىريزد پاك است .\r\nمسأله 55 - آبى كه پاك بوده و معلوم نيست نجس شده يا نه پاك است و آبى كه نجس بوده و معلوم نيست پاك شده يا نه نجس است .\r\nمسأله 56 - نيم‌خورده سگ و خوك و كافر ، نجس و خوردن آن حرام است ، و نيم خورده حيوانات حرام گوشت ، پاك و خوردن آن مكروه مىباشد ، مگر نيم خورده گربه و در نيم خورده مؤمن شفا است .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\nاحكام تخلى ( بول و غائط كردن )\r\nمسأله 57 - واجب است انسان وقت تخلّى و مواقع ديگر ، عورت خود را از كسانى كه مكلّفند ، اگرچه مثل خواهر و مادر با او محرم باشند ، و همچنين از ديوانه و بچه‌هاى مميز كه خوب و بد را مىفهمند ، بپوشاند ، ولى زن و شوهر لازم نيست عورت خود را از يكديگر بپوشانند ، و همچنين در بعض موارد ديگرى كه در كتب مفصله ذكر شده است .\r\nمسأله 58 - لازم نيست با چيز مخصوصى عورت خود را بپوشاند ، و اگر مثلًا با دست هم آن را بپوشاند كافيست .\r\nمسأله 59 - موقع تخلّى بايد طرف جلوى بدن يعنى شكم و سينه و زانوها رو به قبله و پشت به قبله نباشد .\r\nمسأله 60 - اگر موقع تخلّى طرف جلوى بدن كسى رو به قبله يا پشت به قبله باشد عورت را از قبله بگرداند كفايت نمىكند و اگر جلوى بدن او رو به قبله يا پشت به قبله نباشد احتياط واجب آن است كه عورت را رو به قبله يا پشت به قبله ننمايد .\r\nمسأله 61 - احتياط وجوبى آن است كه طرف جلوى بدن در موقع استبراء كه احكام آن بعداً گفته مىشود ، و عورت رو به قبله و پشت به قبله نباشد و همچنين در موقع تطهير مخرج بول و غائط احتياط واجب آن است كه رو به قبله يا پشت به آن نباشد .\r\nمسأله 62 - اگر براى آن كه نامحرم او را نبيند ، مجبور شود رو به قبله يا پشت به قبله بنشيند ، بايد در صورت امكان پشت به قبله بنشيند ، و نيز اگر از راه ديگر ناچار باشد كه رو به قبله يا پشت به قبله بنشيند ، اقوى آن است كه در صورت امكان پشت به قبله بنشيند .\r\nمسأله 63 - احتياط واجب آن است كه بچه را در وقت تخلّى رو به قبله يا پشت به قبله ننشانند ، ولى اگر خود بچه بنشيند ، جلوگيرى از او واجب نيست .\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nمسأله 64 - تخلى در ملك كسى كه اجازه تخلّى نداده و در جايى كه براى عدّه مخصوصى وقف شده مثل بعضى از مدرسه ها ، و روى قبر مؤمنين در صورتى كه بىاحترامى به آنان باشد حرام است .\r\nمسأله 65 - در سه صورت مخرج غائط فقط با آب پاك مىشود : اوّل آن كه با غائط ، نجاست ديگرى مثل خون بيرون آمده باشد ، دوم آن كه نجاستى از خارج به مخرج غائط رسيده باشد ، سوم آن كه اطراف مخرج بيشتر از مقدار معمول آلوده شده باشد و در غير اين سه صورت مىشود مخرج را با آب شست و يا به دستورى كه بعداً گفته مىشود ، با پارچه و سنگ و مانند اينها پاك كرد ، اگرچه شستن با آب بهتر است وجمع اكمل است .\r\nمسأله 66 - مخرج بول با غير آب پاك نمىشود ، و در كر و جارى اگر بعد از بر طرف شدن بول يك مرتبه بشويند كافيست ، ولى با آب قليل بايد دو مرتبه شست .\r\nمسأله 67 - اگر مخرج غائط را با آب بشويند ، بايد چيزى از غائط در آن نماند ، ولىباقيماندن رنگ و بوى آن مانعى ندارد و اگر در دفعه اوّل طورى شسته شود كه ذرّه‌اى از غائط در آن نماند ، دوباره شستن لازم نيست .\r\nمسأله 68 - با سنگ و كلوخ و مانند اينها اگر خشك و پاك باشند مىشود مخرج غائط را تطهير كرد ، و چنانچه رطوبت كمى داشته باشند كه به مخرج نرسد اشكال ندارد ، ولى بايد به احتياط واجب از سه دفعه كمتر نباشد اگرچه بيك مرتبه يا دو مرتبه مخرج پاكيزه شود .\r\nمسأله 69 - احتياط واجب آن است كه سنگ يا پارچه‌اى كه غائط را با آن بر طرف مىكنند ، سه قطعه باشد و اگر با سه سنگ بر طرف نشود ، بايد به قدرى سنگها را اضافه نمايند تا مخرج كاملًا پاكيزه شود ، ولى باقيماندن ذره‌هاى كوچكى كه ديده نمىشود اشكال ندارد .\r\nمسأله 70 - پاك كردن مخرج غائط با چيزهائى كه احترام آنها لازم است ، مانند كاغذى كه اسم خدا و پيغمبر بر آن نوشته شده حرام است ، و با استخوان و سرگين هم نبايد مخرج غائط را پاك كرد چون حاصل شدن طهارت با استخوان و سرگين مشكل است ، و اگر كسى با اينها غائط را بر طرف كند ، معصيت كرده است .\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nمسأله 71 - اگر شك كند كه مخرج را تطهير كرده يا نه ، اگرچه هميشه بعد از بول يا غائط فوراً تطهير مىكرده ، اقوى آن است كه تطهير نمايد .\r\nمسأله 72 - اگر بعد از نماز شك كند كه قبل از نماز ، مخرج را تطهير كرده يا نه ، نمازى كه خوانده صحيح است ، ولى براى نمازهاى بعد بايد تطهير كند .\r\n\r\nاستبراء\r\nمسأله 73 - استبراء عمل مستحبّى است كه مردها بعد از بيرون آمدن بول انجام مىدهند ، براى آن كه يقين كنند بول در مجرى نمانده است ، و آن داراى اقساميست و بهترين آنها اين است كه بعد از قطع شدن بول ، اگر مخرج غائط نجس شده ، اوّل آن را تطهير كنند ، بعد سه دفعه با انگشت ميان دست چپ از مخرج غائط تا بيخ آلت بكشند ، و بعد شست را روى آلت و انگشت پهلوى شست را زير آن بگذارند و سه مرتبه تا ختنه گاه بكشند و پس از آن سه مرتبه سر آلت را فشار دهند .\r\nمسأله 74 - آبى كه گاهى بعد از ملاعبه وبازى كردن از انسان خارج مىشود و به آن مذى مىگويند ، پاك است و نيز آبى كه گاهى بعد از منى بيرون مىآيد و به آن وذى گفته مىشود و آبى كه گاهى بعد از بول بيرون مىآيد و به آن ودى مىگويند اگر بول به آن نرسيده باشد پاك است ، و چنانچه انسان بعد از بول استبراء كند و تطهير نمايد و بعد آبى از او خارج شود ، و شك كند كه بول است يا يكى از اينها پاك مىباشد .\r\nمسأله 75 - اگر شك كند استبراء كرده يا نه و رطوبتى از او بيرون آيد كه نداند پاك است يا نه ، نجس مىباشد و چنانچه وضو گرفته باشد باطل مىشود ، ولى اگر شك كند استبرايى كه كرده درست بوده يا نه و رطوبتى از او بيرون آيد كه نداند پاك است يا نه پاك مىباشد ، و وضو را هم باطل نمىكند .\r\nمسأله 76 - كسى كه استبراء نكرده ، اگر به واسطه آن كه مدتى از بول كردن او گذشته ، يقين كند بول در مجرى نمانده است و رطوبتى ببيند و شك كند پاك است يا نه ، آن رطوبت پاك مىباشد و وضو را هم باطل نمىكند .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nمسأله 77 - اگر انسان بعد از بول استبراء كند و وضو بگيرد ، چنانچه بعد از وضو رطوبتى ببيند كه نداند بول است يا منى ، واجب است احتياطاً غسل كند و وضو هم بگيرد ولى اگر وضو نگرفته باشد فقط وضو گرفتن كافيست .\r\nمسأله 78 - براى زن استبراء از بول نيست و اگر رطوبتى ببيند و شك كند پاك است يا نه ، پاك مىباشد ، و وضو و غسل او را هم باطل نمىكند .\r\n\r\nمستحبّات و مكروهات تخلّى\r\nمسأله 79 - مستحب است در موقع تخلّى جايى بنشيند كه كسى او را نبيند ، و موقع وارد شدن به مكان تخلّى ، اول پاى چپ و موقع بيرون آمدن ، اوّل پاى راست را بگذارد و همچنين مستحب است در حال تخلّى سر را بپوشاند وسنگينى بدن را بر پاى چپ بيندازد و بعضى از مستحبّات مذكوره در كليه ابواب اين رساله استحبابيّت آنها ثابت نشده است پس خوب است آنها را به رجاء مطلوبيّت بياورند و همچنين بعضى از مكروهات لازم است ترك آنها را بنمايند به رجاء اين كه ترك آنها مطلوب است .\r\nمسأله 80 - نشستن روبروى خورشيد و ماه در موقع تخلّى مكروه است ، ولى اگر عورت خود را بوسيله‌اى بپوشاند مكروه نيست ، و نيز در موقع تخلّى نشستن روبروى باد و در جاده و خيابان و كوچه ودرب خانه وزير درختى كه ميوه مىدهد و چيز خوردن و توقف زياد و تطهير كردن بادست راست مكروه مىباشد ، و همچنين حرف زدن در حال تخلّى ، ولى اگر ناچار باشد ياذكر خدا بگويد اشكال ندارد .\r\nمسأله 81 - ايستاده بول كردن و بول كردن در زمين سخت وسوراخ جانوران و در آب ، خصوصاً آب ايستاده مكروه است .\r\nمسأله 82 - خوددارى كردن از بول و غائط مكروه است ، و اگر براى بدن ضرر داشته باشد حرام است .\r\nمسأله 83 - مستحب است انسان پيش از نماز و پيش از خواب و پيش از جماع و بعد از بيرون آمدن منى بول كند .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n\r\nنجاسات\r\nمسأله 84 - نجاسات دوازده چيز است : اول بول ، دوم غائط ، سوم منى ، چهارم مردار ، پنجم خون ، ششم و هفتم سگ و خوك ، هشتم كافر ، نهم شراب ، دهم فقاع ، يازدهم و دوازدهم عرق جنب از حرام و عرق شتر نجاست خوار .\r\n\r\n[ نجاسات 
  ]\r\n\r\n1 و 2 - بول و غائط\r\nمسأله 85 - بول و غائط انسان و هر حيوان حرام گوشتى كه خون جهنده دارد كه اگر رگ آن را ببرند ، خون از آن جستن مىكند ، نجس است . بول و غائط حيوان حرام گوشتى كه خون آن جستن نمىكند پاك است وفضلهء حيوانات كوچك مثل پشه ومگس كه گوشت ندارند ، پاك است .\r\nمسأله 86 - بول و غائط پرندگان حرام گوشت به احتياط واجب نجس است .\r\nمسأله 87 - بول و غائط حيوان نجاست خوار نجس است و همچنين است بول و غائط حيوانى كه انسان آن را وطى كرده يعنى با آن نزديكى نموده ، و گوسفندى كه گوشت آن از خوردن شير خوك محكم شده است .\r\n\r\n3 - منى\r\nمسأله 88 - منى حيوانى كه خون جهنده دارد نجس است .\r\n\r\n4 - مردار\r\nمسأله 89 - مردار حيوانى كه خون جهنده دارد نجس است ، چه خودش مرده باشد ، يا به غير دستورى كه در شرع معيّن شده آن را كشته باشند ، و ماهى چون خون جهنده ندارد ، اگرچه در آب بميرد پاك است .\r\nمسأله 90 - چيزهائى از مردار كه مثل پشم و مو وكرك واستخوان و دندان ، روح نداشته باشد پاك است .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nمسأله 91 - اگر از بدن انسان يا حيوانى كه خون جهنده دارد درحالى كه زنده است گوشت يا چيز ديگرى را كه روح دارد جدا كنند نجس است .\r\nمسأله 92 - پوستهاى مختصر لب و جاهاى ديگر بدن كه موقع افتادنشان رسيده ، اگرچه آنها را بكنند پاك است ، ولى بنابر احتياط واجب بايد از پوستى كه موقع افتادنش نرسيده و آن را كنده‌اند اجتناب نمايند .\r\nمسأله 93 - تخم مرغى كه از مرغ مرده بيرون مىآيد ، اگرچه پوست روى آن سفت نشده پاك است ، ولى ظاهر آن را بايد آب كشيد .\r\nمسأله 94 - اگر برّه وبزغاله پيش از آن كه علفخوار شوند بميرند ، پنير مايه‌اى كه در شيردان آنها مىباشد پاك است ولى ظاهر آن را بايد آب كشيد .\r\nمسأله 95 - دواجات روان و عطر و روغن و واكس و صابون كه از خارجه مىآورند ، اگر انسان يقين به نجاست آنها نداشته باشد ، پاك است .\r\nمسأله 96 - گوشت و پيه و چرمى كه در بازار مسلمانان فروخته شود پاك است ، و همچنين است اگر يكى از اينها در دست مسلمان باشد ، و همچنين اگر بداند آن مسلمان از كافر گرفته و رسيدگى نكرده كه از حيوانيست كه به دستور شرع كشته شده يا نه پاك مىباشد مگر علم بعدم تذكيه پيدا كند .\r\n\r\n5 - خون\r\nمسأله 97 - خون انسان و هر حيوانى كه خون جهنده دارد يعنى حيوانى كه اگر رگ آن را ببرند خون از آن جستن مىكند نجس است ، پس خون حيوانى كه مانند ماهى وپشه خون جهنده ندارد پاك مىباشد .\r\nمسأله 98 - اگر حيوان حلال گوشت را به دستورى كه در شرع معيّن شده بكشند و خون آن به مقدار معمول بيرون آيد خونى كه در بدنش مىماند پاك است ، ولى اگر بعلّت نفس كشيدن يا به واسطه اين كه سر حيوان در جاى بلندى بوده خون به بدن حيوان برگردد ، آن خون نجس است .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nمسأله 99 - بنابر احتياط واجب از تخم مرغى كه ذره‌اى خون در آن است بايد اجتناب كرد ، ولى اگر خون در زرده باشد تا پوست نازك روى آن پاره نشده سفيده پاك مىباشد .\r\nمسأله 100 - خونى كه گاهى موقع دوشيدن شير ديده مىشود نجس است و شير را نجس مىكند .\r\nمسأله 101 - خونى كه از لاى دندانها مىآيد ، اگر به واسطه مخلوط شدن با آب دهان از بين برود پاك است ، و جائز است فرو بردن آن .\r\nمسأله 102 - خونى كه به واسطه كوبيده شدن ، زير ناخن يا زير پوست مىميرد ، اگر طورى شود كه ديگر به آن خون نگويند پاك است ، و اگر به آن خون بگويند نجس است و در اين صورت چنانچه ناخن يا پوست سوراخ شود ، اگر مشقّت ندارد بايد براى وضو و غسل خون را بيرون آورند و اگر مشقت دارد بايد اطراف آن را به طورى كه نجاست زياد نشود بشويند و پارچه ياچيزى مثل پارچه بر آن بگذارند و روى پارچه دست تر بكشند وتيمّم هم‌بكنند .\r\nمسأله 103 - اگر انسان نداند كه خون زير پوست مرده ، يا گوشت به واسطه كوبيده شدن به آن حالت درآمده پاك است .\r\nمسأله 104 - اگر موقع جوشيدن غذا ذرّه‌اى خون در آن بيفتد ، تمام غذا و ظرف آن نجس مىشود ، و جوشيدن و حرارت و آتش پاك كننده نيست .\r\nمسأله 105 - زردابه‌اى كه در حال بهبودى زخم در اطراف آن پيدا مىشود ، اگر معلوم نباشد كه با خون مخلوط است پاك مىباشد .\r\n\r\n6 و 7 - سگ و خوك\r\nمسأله 106 - سگ و خوكى كه در خشكى زندگى مىكنند حتّى مو و استخوان و پنجه و ناخن و رطوبتهاى آنها نجس است ولى سگ و خوك دريايى پاك است .\r\n\r\n8 - كافر\r\nمسأله 107 - كافر يعنى كسى كه غير معترف به خدا است ، يا براى خدا شريك\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nقرار مىدهد ، يا پيغمبرى حضرت خاتم الانبياء محمّد بن عبداللَّه را قبول ندارد ، نجس است و نيز كسى كه ضرورى دين يعنى چيزى را كه مثل نماز و روزه مسلمانان جزء دين اسلام مىداند منكر شود ، چنانچه بداند آن چيز ضرورى دين است نجس مىباشد ، و اگر نداند احتياطاً بايد از او اجتناب كرد .\r\nمسأله 108 - تمام بدن كافر حتّى مو و ناخن و رطوبتهاى او نجس است .\r\nمسأله 109 - اگر پدر و مادر و جد و جدهء بچّه نابالغ كافر باشند آن بچه هم نجس است ، و اگر يكى از اينها مسلمان باشند بچه غير مميز پاك است و در بچه مميز اگر اظهار كفر كند اشكال است .\r\nمسأله 110 - كسى كه معلوم نيست مسلمان است يا نه پاك مىباشد ، ولى احكام ديگر مسلمانان را ندارد ، مثلًا نمىتواند زن مسلمان با او ازدواج كند و نبايد در قبرستان مسلمانان دفن شود .\r\nمسأله 111 - اگر مسلمانى به يكى از دوازده امام دشنام دهد ، يا با آن دشمنى نمايد نجس است و همچنين غلات و نواصب و مجسمه اگر ملتزم به لوازم عقيده خود شدند .\r\n\r\n9 - شراب\r\nمسأله 112 - شراب و هر چيزى كه انسان را مست مىكند ، چنانچه به خودى خود روان باشد نجس است ، و اگر مثل بنگ و حشيش روان نباشد اگرچه چيزى در آن بريزند كه روان شود پاك است ولى خوردنش حرام است .\r\nمسأله 113 - الكل صنعتى كه براى رنگ كردن درب و ميز وصندلى و مانند اينها به كار مىبرند اگر انسان نداند از چيزى كه مست كننده وروان است درست كرده‌اند پاك مىباشد .\r\nمسأله 114 - اگر انگور و آب انگور به خودى خود يا به واسطه پختن جوش بيايد ، خوردن آن حرام لكن پاك است ، اگرچه احتياط مستحب اجتناب است .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nمسأله 115 - خرما و مويز و كشمش و آب آنها اگر جوش بيايند خوردن آنها بنابر احتياط حرام است ولى است و پاك مىباشد اگرچه احتياط غير لازم آن است كه از آنها اجتناب كنند و خرما و مويز و كشمش اگر در روغن پخته شود خوردن آن اشكال ندارد مگر آن كه يقين كنند كه مويز و كشمش جوش آمده و علامت آن تركيدن آنهاست در اثر جوش آمدن آب داخل آن .\r\n\r\n10 - فقاع\r\nمسأله 116 - فقاع كه از جو گرفته مىشود و به آن آبجو مىگويند نجس است ولى آبى كه به دستور طبيب از جو مىگيرند و به آن ماء الشعير مىگويند پاك مىباشد .\r\n\r\n11 و 12 - عرق جنب از حرام و عرق حيوان نجاستخوار\r\nمسأله 117 - عرق جنب از حرام بنابر احتياط واجب نجس است : چه در حال جماع بيرون آيد يا بعد از آن ، از مرد باشد يا از زن ، از زنا باشد يا از لواط يا از وطىونزديكى كردن با حيوانات يا استمناء . ( واستمناء آن است كه انسان باخود كارى كند كه منى از او بيرون آيد ) .\r\nمسأله 118 - اگر انسان در موقعى كه نزديكى با زن حرام است مثلًا در روزه ماه رمضان ، و در زمان حيض با زن خود نزديكى كند ، به احتياط واجب از عرق خود اجتناب نمايد .\r\nمسأله 119 - اگر جنب از حرام عوض غسل تيمّم نمايد و بعد ازتيمّم عرق كند ، باز هم بنابر احتياط استحبابى بايد از عرق خود اجتناب نمايد .\r\nمسأله 120 - اگر كسى از حرام جنب شود و بعد با حلال خود نزديكى كند ، يا اول با حلال خود نزديكى كند و بعد از آن از حرام جنب شود ، احتياط واجب آن است كه از عرق خود اجتناب نمايد .\r\nمسأله 121 - بنابر احتياط واجب بايد از عرق شتر نجاستخوار اجتناب كرد .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n\r\nراه ثابت شدن نجاست\r\nمسأله 122 - نجاست هر چيز از سه راه ثابت مىشود : اوّل آن كه خود انسان يقين كند چيز نجس است ، و اگر گمان داشته باشد چيزى نجس است ، لازم نيست از آن اجتناب نمايد بنابراين غذا خوردن در قهوه خانه‌ها و مهمان خانه هايى كه مردان لا ابالى و كسانى كه پاكى و نجس را مراعات نمىكنند در آنها غذا مىخورند ، اگر انسان يقين نداشته باشد ، غذايى را كه براى او آورده‌اند نجس است اشكال ندارد . دوم آن كه كسى كه چيزى در اختيار اوست بگويد آن چيز نجس است ، مثلًا همسر انسان يا نوكر يا كلفت بگويند ظرف يا چيز ديگرى كه در اختيار اوست نجس مىباشد . سوم آن كه دو مرد عادل بگويند چيزى نجس است و نيز اگر يكنفر عادل هم بگويد چيزى نجس است و از گفتهء او اطمينان حاصل شود بنابر احتياط واجب بايد اجتناب كرد .\r\nمسأله 123 - اگر به واسطه ندانستن مساله نجس و پاك بودن چيزى را نداند مثلًا نداند عرق جنب از حرام پاك است يا نه ، بايد مسأله را بپرسد ولى اگر با اين كه مسأله را مىداند ، چيزى را شك كند پاك است يا نه مثلًا شك كند آن چيز خون است يا نه ، يا نداند كه خون پشه است يا خون انسان ، پاك مىباشد .\r\nمسأله 124 - چيز نجسى كه انسان شك دارد پاك شده يا نه نجس است و چيز پاك را اگر شك كند نجس شده يا نه ، پاك است و اگر هم بتواند نجس يا پاك بودن آن را بفهمد لازم نيست وارسى كند .\r\nمسأله 125 - اگر بداند يكى از دو ظرف يا دو لباسى كه از هر دوى آنها استفاده مىكند نجس شده و نداند كدام است ، بايد از هر دو اجتناب كند ولى اگر مثلًا نمىداند لباس خودش نجس شده يا لباسى كه هيچ از آن استفاده نمىكند و مال ديگرى است ، از لباس خودش هم بنابر احتياط لازم اجتناب نمايد مگر اين كه كاملًا از اختيارش خارج باشد .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n\r\nراه نجس شدن چيزهاى پاك\r\nمسأله 126 - اگر چيز پاك به چيز نجس برسد و هر دو يا يكى از آنها به طورى تر باشد كه ترى يكى به ديگرى برسد چيز پاك نجس مىشود و اگر ترى به قدرى كم باشد كه به ديگرى نرسد ، چيزى كه پاك بوده نجس نمىشود .\r\nمسأله 127 - اگر چيز پاكى به چيز نجس برسد و انسان شك كند كه هر دو يا يكى از آنها تر بوده يا نه ، آن چيز پاك نجس نمىشود .\r\nمسأله 128 - دو چيزى كه انسان نمىداند كدام پاك وكدام نجس است ، اگر چيز پاكى با رطوبت به يكى از آنها برسد نجس نمىشود .\r\nمسأله 129 - زمين و پارچه و مانند اينها اگر رطوبت داشته باشد ، هر قسمتى كه نجاست به آن برسد نجس مىشود و جاهاى ديگر آن پاك است و همچنين است خيار و خربزه و مانند اينها .\r\nمسأله 130 - هرگاه شيره و روغن و مانند اينها طورى شل باشد كه اگر مقدارى از آن ملاقات با نجاست كرد وعرف جميع آن را ملوث مىبيند مثل روغن در تابستان ، همين كه يك نقطه از آن نجس شد ، تمام آن نجس مىشود ولى اگر غليظ وسفت باشد مثل شيره و روغن در زمستان فقط جايى كه نجاست به آن رسيده نجس مىباشد پس اگر فضله موش در آن بيفتد جايى كه فضله افتاده نجس و بقيه پاك است .\r\nمسأله 131 - اگر مگس يا حيوانى مانند آن روى چيز نجسى كه تر است بنشيند و بعد روى چيز پاكى كه آن هم تر است بنشيند ، چنانچه انسان بداند نجاست همراه آن حيوان بوده ، چيز پاك نجس مىشود و اگر نداند پاك است .\r\nمسأله 132 - اگر جايى از بدن كه عرق دارد نجس شود و عرق از آنجا به جاى ديگر برود ، هرجا كه عرق به آن برسد نجس مىشود ، و اگر عرق به جاى ديگر نرود جاهاى ديگر بدن پاك است .\r\nمسأله 133 - اخلاطى كه از بينى يا گلو مىآيد ، اگر خون داشته باشد ، جايى كه\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nخون دارد نجس و بقيه آن پاك است ، پس اگر به بيرون دهان يا بينى برسد ، مقدارى را كه انسان يقين دارد جاى نجس اخلاط به آن رسيده نجس است و محلى را كه شك دارد جاى نجس به آن رسيده يا نه پاك مىباشد .\r\nمسأله 134 - اگر آفتابه‌اى را كه ته آن سوراخ است روى زمين نجس بگذارند چنانچه آب طورى زير آن جمع گردد و تدافع بين آب آفتابه و آب زير آن نباشد كه با آب آفتابه يكى حساب شود ، آب آفتابه نجس مىشود ، و اگر آب بر زمين جارى شود يا فرو رود ، در صورتى كه سوراخ آن هم به زمين نجس متصل باشد ، نجس نمىشود و اگر سوراخ آن به زمين نجس متّصل نباشد و آب زير آفتابه هم با آب داخل آن يكى حساب نشود باز آب آفتابه نجس نمىشود .\r\nمسأله 135 - اگر چيزى داخل بدن شود و به نجاست برسد ، در صورتى كه بعد از بيرون آمدن آلوده به نجاست نباشد پاك است ، پس اگر اسباب اماله يا آب آن در مخرج غائط وارد شود ، يا سوزن و چاقو مانند اينها در بدن فرو رود و بعد از بيرون آمدن ، به نجاست آلوده نباشد نجس نيست و همچنين است آب دهان و بينى اگر در داخل به خون برسد و بعد از بيرون آمدن به خون آلوده نباشد .\r\n\r\nاحكام نجاسات\r\nمسأله 136 - نجس كردن خط و ورق قرآن حرام است و اگر نجس شود بايد فوراً آن را آب بكشند .\r\nمسأله 137 - اگر جلد قرآن نجس شود در صورتى كه بىاحترامى به قرآن باشد ، بايد آن را آب بكشند .\r\nمسأله 138 - گذاشتن قرآن روى عين نجس مانند خون و مردار ، اگرچه آن عين نجس خشك باشد ، حرام است و برداشتن قرآن از روى آن واجب مىباشد .\r\nمسأله 139 - نوشتن قرآن با مركّب نجس اگرچه يك حرف آن باشد حرام است ، و اگر نوشته شود بايد آن را آب بكشند ، يا به واسطه تراشيدن و مانند آن كارى كنند كه از بين برود .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nمسأله 140 - دادن قرآن به كافر حرام و گرفتن قرآن از او واجب است در صورتى كه موجب هتك يا نجاست آن بشود ولى اگر براى آگاهى بگيرد با حفظ شرائط دادن حرام نيست و گرفتن هم واجب نمىباشد .\r\nمسأله 141 - اگر ورق قرآن يا چيزى كه احترام آن لازم است ، مثل كاغذى كه اسم خدا يا پيغمبر يا امام بر آن نوشته شده ، در مستراح بيفتد بيرون آوردن و آب كشيدن آن اگرچه خرج داشته باشد واجب است ، و اگر بيرون آوردن آن ممكن نباشد ، بايد به آن مستراح نروند تا يقين كنند آن ورق پوسيده است ، و نيز اگر تربت در مستراح بيفتد و بيرون آوردن آن ممكن نباشد ، بايد تاوقتى كه يقين نكرده‌اند بكلّى از بين رفته به احتياط واجب به آن مستراح نروند .\r\nمسأله 142 - خوردن و آشاميدن چيز نجس حرام است و همچنين است بنابر احتياط واجب خورانيدن آن به ديگرى و اما خورانيدن آن به اطفال جائز است اگرچه بنابر احتياط مستحب ترك آن است و اگر خود طفل غذاى نجس را بخورد يا با دست نجس غذا را نجس كند و بخورد ، لازم نيست از او جلوگيرى كنند .\r\nمسأله 143 - فروختن و عاريه دادن چيز نجسى كه مىشود آن را آب كشيد ، اگر نجس بودن آن را به طرف بگويند اشكال ندارد .\r\nمسأله 144 - اگر انسان ببيند كسى چيز نجسى را مىخورد اعلام به او واجب نيست و اگر ديد بالباس نجس نماز مىخواند ، لازم نيست به او بگويد .\r\nمسأله 145 - اگر جايى از خانه يا فرش كسى نجس باشد و ببيند بدن يا لباس يا چيز ديگر كسانى كه واردخانه او مىشوند با رطوبت به جاى نجس رسيده است بنابر احتياط واجب به آنان تذكّر دهد .\r\nمسأله 146 - اگر صاحب خانه در بين غذا خوردن بفهمد غذا نجس است بنابر احتياط بايد به مهمانها بگويد ؛ ولى اگر يكى از مهمانها بفهمد ، لازم نيست به ديگران خبر دهد ، مگر مسبّب باشد .\r\nمسأله 147 - اگر چيزى را كه عاريه كرده نجس شود ، چنانچه صاحبش آن چيز را\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nدر خوردن و آشاميدن استعمال مىكند بنابر احتياط واجب نجس شدن آن را به او بگويد ، بلكه اگر در كارى هم كه شرط آن پاكى است بايد خبر دهد .\r\nمسأله 148 - اگر بچه بگويد چيزى نجس است يا چيزى را آب كشيده ، قبول او مشكل است در صورتى كه با خبر دادن او اطمينان حاصل نشود ، ولى بچه‌اى كه تكليفش نزديك است ، اگر بگويد چيزى را آب كشيدم حرف او قبول مىشود و همچنين است اگر بگويد چيزى نجس است .\r\n\r\nمطهّرات\r\nمسأله 149 - دوازده چيز نجاست را پاك مىكند و آنها را مطهرات گويند : اول آب ، دوم زمين ، سوم آفتاب ، چهارم استحاله ، پنجم كم شدن دو سوم آب انگور ، ششم انتقال ، هفتم اسلام ، هشتم تبعيّت ، نهم بر طرف شدن عين نجاست ، دهم استبراء حيوان نجاستخوار ، يازدهم غائب شدن مسلمان ، دوازدهم انقلاب و احكام اينها بطور تفصيل در مسائل آينده گفته مىشود .\r\n\r\n1 - آب\r\nمسأله 150 - آب با چهار شرط چيز نجس را پاك مىكند : اوّل آن كه مطلق باشد ، پس آب مضاف مانند گلاب و عرق بيد چيز نجس را پاك نمىكند ، دوم آن كه پاك باشد ، سوم آن كه وقتى چيز نجس را مىشويند ، آب مضاف نشود و بو يا رنگ يا مزه نجاست هم نگيرد ، چهارم آن كه بعد از آب كشيدن چيز نجس ، عين نجاست در آن نباشد ، و پاك شدن چيز نجس با آب قليل يعنى آب كمتر از كر شرطهاى ديگرى هم دارد كه بعداً گفته مىشود .\r\nمسأله 151 - ظرف نجس را با آب قليل بايد سه مرتبه شست ، و در كر و جارى يك مرتبه كافى است ، ولى ظرفى را كه سگ ليسيده يا از آن ظرف آب يا چيز روان ديگر خورده ، بايد اوّل با خاك پاك ، خاك مال كرد و بعد يك مرتبه در كر يا جارى يا دو\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nمرتبه با آب قليل شست و همچنين ظرفى را كه آب دهان سگ درآن ريخته باشد .\r\nمسأله 152 - اگر دهانه ظرفى كه سگ دهن زده ، تنگ باشد و نشود آن را خاك مال كرد ، چنانچه ممكن است بايد كهنه به چوبى بپيچند وبتوسّط آن خاك را به آن ظرف بمالند ، و اگر ممكن نيست بايد خاك را در آن بريزند و بشدت حركت دهند تا به همه آن ظرف برسد .\r\nمسأله 153 - ظرفى را كه خوك بليسد يا از آن چيز روانى بخورد ، با آب قليل بايد هفت مرتبه شست و در كر و جارى يك مرتبه كافى است ، و لازم نيست آن را خاك مال كنند ، اگرچه احتياط مستحبّ آن است كه خاك مال شود .\r\nمسأله 154 - اگر بخواهند ظرفى را كه به شراب نجس شده با آب قليل ، آب بكشند ، مستحبّ است هفت مرتبه بشويند اگرچه اقوى كفايت شستن سه مرتبه است .\r\nمسأله 155 - كوزه‌اى كه از گل نجس ساخته شده ، يا آب نجس در آن فرورفته اگر در آب كر يا جارى بگذارند ، به هر جاى آن كه آب برسد پاك مىشود ، و اگر بخواهند باطن آن هم پاك شود ، بايد به قدرى در آب كر يا جارى بماند كه به تمام آن فرو رود .\r\nمسأله 156 - ظرف نجس را با آب قليل دو جور مىشود آب كشيد : يكى آن كه سه مرتبه پر كنند و خالى كنند ، ديگر آن كه سه دفعه قدرى آب در آن بريزند و در هر دفعه آب را طورى در آن بگردانند كه به جاهاى نجس آن برسد و بيرون بريزند .\r\nمسأله 157 - اگر ظرف بزرگىمثل پاتيل و خمره نجس شود ، چنانچه سه‌مرتبه آن را از آب پر كنند و خالى كنند پاك مىشود ، و همچنين است اگر سه مرتبه از بالا آب در آن بريزند به طورى كه تمام اطراف آن را بگيرد و در هر دفعه آبى كه ته آن جمع مىشود بيرون آورند و احتياط واجب آن است كه در هر دفعه ظرفى را كه با آن آبها را بيرون مىآورند آب بكشند .\r\nمسأله 158 - اگر مس نجس و مانند آن را آب كنند و آب بكشند ، ظاهرش پاك مىشود .\r\nمسأله 159 - تنورى كه به بول نجس شده است ، اگر دو مرتبه از بالا آب در آن بريزند ، به طورى كه تمام اطراف آن را بگيرد پاك مىشود ، و در غير بول اگر بعد از بر\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nطرف شدن نجاست يك مرتبه به دستورى كه گفته شد آب در آن بريزند كافى است و بهتر است كه گودالى ته آن بكنند تا آبها در آن جمع شود و بيرون بياورند ، بعد آن گودال را با خاك پاك پر كنند .\r\nمسأله 160 - اگر چيز نجس را بعد از بر طرف كردن عين نجاست يك مرتبه در آب كر يا جارى فرو برند كه آب به تمام جاهاى نجس آن برسد ، پاك مىشود ، و در فرش و لباس و مانند اينها فشار لازم نيست .\r\nمسأله 161 - اگر بخواهند چيزى را كه به بول نجس شده با آب قليل آب بكشند چنانچه يك مرتبه آب روى آن بريزند و از آن جدا شود ، در صورتى كه بول در آن چيز نمانده باشد ، دو مرتبه ديگر كه آب روى آن بريزند پاك مىشود ، ولى در لباس و فرش و مانند اينها بايد بعد از هر دفعه فشار دهند تا غساله آن بيرون آيد ( و غساله آبى است كه معمولًا در وقت شستن و بعد از آن از چيزى كه شسته مىشود ، خود به خود يا بوسيله فشار مىريزد ) .\r\nمسأله 162 - اگر چيزى به بول پسر شير خوارى كه غذاخور نشده نجس شود و يك مرتبه آب روى آن بريزند كه به تمام جاهاى نجس آن برسد پاك مىشود ، ولىاحتياط مستحب آن است كه يك مرتبه ديگر هم آب روى آن بريزند و در لباس و فرش و مانند اينها فشار لازم نيست .\r\nمسأله 163 - اگر چيزى به غير بول نجس شود ، چنانچه بعد از بر طرف كردن نجاست يك مرتبه آب روى آن بريزند و از آن جدا شود پاك مىگردد و نيز اگر در دفعه اوّل كه آب روى آن مىريزند نجاست آن بر طرف شود و بعد از بر طرف شدن نجاست هم آب روى آن بريزند پاك مىشود ولى در هر دو صورت لباس و مانند آن را بايد فشار دهند تا غساله آن بيرون آيد .\r\nمسأله 164 - اگر حصير نجس را كه با نخ بافته شده در آب كر ياجارى فرو برند ، بعد از بر طرف شدن عين نجاست پاك مىشود ، و اگر به بول نجس شده باشد و بخواهند آن را با آب قليل آب بكشند ، به هر قسم كه ممكن است اگرچه بلگد كردن باشد دو\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nدفعه فشار دهند ، كه در هر دفعه غساله آن جدا شود و اگر به غير بول نجس شده باشد يك مرتبه با فشار كافى است .\r\nمسأله 165 - اگر ظاهر و باطن گندم و برنج و مانند اينها نجس شود پاك شدن باطن آنها محلّ اشكال است و اگر آب پاك در باطن آنها به مقدارى كه نجس شده است نفوذ كند پاك مىشود ، در صورتى كه آب كر يا جارى باشد ولى در شستن با آب قليل طهارتش مشكل است .\r\nمسأله 166 - اگر انسان شكّ كند كه آب نجس به باطن صابون رسيده يا نه ، باطن آن پاك است .\r\nمسأله 167 - اگر ظاهر برنج و گوشت يا چيزى مانند اينها به غير بول نجس شده باشد ، چنانچه آن را در ظرفى بگذارند و يك مرتبه آب روى آن بريزند و خالى كنند پاك مىشود ، و ظرف آن هم پاك مىگردد ، ولى اگر بخواهند لباس يا چيزى را كه فشار لازم دارد در ظرفى بگذارند و آب بكشند ، بايد آب روى آن بريزند و آن را فشار دهند و ظرف را كج‌كنند ، تا غساله‌اى كه در آن جمع شده بيرون بريزد .\r\nمسأله 168 - لباس نجسى را كه به نيل و مانند آن رنگ شده اگر در آب كر يا جارى فرو برند و آب پيش از آن كه به واسطه رنگ پارچه مضاف شود به تمام آن برسد ، آن لباس پاك مىشود ، اگر چه موقع فشار دادن ، آب مضاف يا رنگين از آن بيرون آيد .\r\nمسأله 169 - اگر لباسى را در كر يا جارى آب بكشند ، و بعد مثلًا لجن آب در آن ببينند ، چنانچه احتمال ندهند كه جلوگيرى از رسيدن آب كرده آن لباس پاك‌است .\r\nمسأله 170 - اگر بعد از آب كشيدن لباس و مانند آن خورده گل يا اشنان در آن ديده شود پاك است ، ولى اگر آب نجس به باطن گل يا اشنان رسيده باشد ، ظاهر گل و اشنان پاك و باطن آنها نجس است اگر آب پاك نفوذ در باطن آنها نكرده باشد ، والّا پاك است .\r\nمسأله 171 - هر چيز نجس ، تا عين نجاست را از آن بر طرف نكنند پاك نمىشود ، ولى اگر بو يا رنگ نجاست در آن مانده باشد اشكال ندارد ، پس اگر خون را از لباس بر طرف كنند و لباس را آب بكشند و رنگ خون در آن بماند پاك مىباشد ، اما چنانچه به واسطه بو يا رنگ يقين كنند يا احتمال بدهند كه ذره‌هاى نجاست در آن چيز مانده نجس است\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nمسأله 172 - اگر نجاست بدن را در آب كر يا جارى بر طرف كنند ، بدن پاك مىشود ، و بيرون آمدن و دوباره در آب رفتن لازم نيست .\r\nمسأله 173 - غذاى نجسى كه لاى دندانها مانده اگر آب در دهان بگردانند و به تمام غذاى نجس برسد پاك مىشود .\r\nمسأله 174 - اگر موى سر و صورت زياد باشد و آب هم قليل ، احتياطاً بايد فشار دهند كه غساله آن جدا شود .\r\nمسأله 175 - اگر جايى از بدن يا لباس را با آب قليل آب بكشند ، اطراف آنجا كه متصل به آن است ومعمولًا موقع آب كشيدن آنجا نجس مىشود ، با پاك شدن جاى نجس پاك مىشود ، و همچنين است اگر چيز پاكى را پهلوى چيز نجس بگذارند و روى هر دو آب بريزند پس اگر براى آب كشيدن يك انگشت نجس ، روىهمه انگشتهاآب بريزند ، و آب نجس به همه آنها برسد ، بعد از پاك شدن انگشت نجس تمام انگشتها پاك مىشود .\r\nمسأله 176 - گوشت ودنبه‌اى كه نجس شده ، مثل چيزهاى ديگر آب كشيده مىشود و همچنين است اگر بدن يا لباس ، چربى كمى داشته باشد كه از رسيدن آب به آنها جلوگيرى نكند .\r\nمسأله 177 - اگر ظرف يا بدن نجس باشد و بعد به طورى چرب شود كه جلوگيرى از رسيدن آب به آنها كند ، چنانچه بخواهند ظرف و بدن را آب بكشند ، بايد چربى را بر طرف كنند تا آب به آنها برسد .\r\nمسأله 178 - چيز نجسى كه عين نجاست در آن نيست ، اگر زير شيرى كه متصل به كر است يك دفعه بشويند ، پاك مىشود و نيز اگر عين نجاست در آن باشد ، چنانچه عين نجاست آن ، زير شير يا بوسيله ديگر بر طرف شود و آبى كه از آن چيز مىريزد بو يا رنگ يامزه نجاست نگرفته باشد با آب شير پاك مىشود . اما اگر آبى كه از آن مىريزد بو يا رنگ يا مزه نجاست گرفته باشد بايد به قدرى آب شير روى آن بريزند تا در آبى كه از آن جدا مىشود بو يا رنگ يامزه نجاست نباشد .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nمسأله 179 - اگر چيزى را آب بكشد و يقين كند پاك شده و بعد شكّ كند كه عين نجاست را از آن بر طرف كرده يا نه ، آن چيز پاك است در صورتى كه موقع آب كشيدن متوجّه بر طرف كردن عين نجاست بوده است .\r\nمسأله 180 - زمينى كه آب روى آن جارى نمىشود ، اگر نجس شود با آب قليل پاك نمىگردد ، ولى زمينى كه روى آن شن يا ريگ باشد ، چون آبى كه روى آن مىريزند از آن جدا شده و در شن و ريگ فرو مىرود ، با آب قليل پاك مىشود ، امّا زير ريگها نجس مىماند .\r\nمسأله 181 - زمين سنگ فرش و آجر فرش و زمين سختى كه آب در آن فرو نمىرود ، اگر نجس شود با آب قليل پاك مىگردد ، ولى بايد به قدرى آب روى آن بريزند كه جارى شود ، و چنانچه آبى كه روى آن ريخته‌اند از سوراخى بيرون رود همه زمين پاك مىشود ، و اگر بيرون نرود جايى كه آبها جمع مىشود نجس مىماند و براى پاك شدن آنجا بايد گودالى بكنند ، كه آب در آن جمع شود ، بعد آب را بيرون بياورند وگودال را با خاك پاك پر كند .\r\nمسأله 182 - اگر ظاهر نمك و سنگ و مانند آن نجس شود ، با آب كمتر از كر هم پاك مىشد .\r\nمسأله 183 - اگر شكر آب شده نجس را قند بسازند و در آب كر يا جارى بگذارند پاك نمىشود .\r\n\r\n2 - زمين\r\nمسأله 184 - زمين با سه شرط كف پا و ته كفش نجس را پاك مىكند : اوّل آن كه زمين پاك باشد ، دوم آن كه خشك باشد ، سوم آن كه اگر عين نجس مثل خون و بول ، يا متنجس مثل گلى كه نجس شده در كف پا و ته كفش باشد ، به واسطه راه رفتن يا ماليدن پا به زمين بر طرف شود ، و نيز زمين بايد خاك يا سنگ يا آجرفرش و مانند اينها باشد و با راه رفتن روى فرش و حصير و سبزه ، كف پا و ته كفش پاك نمىشود .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nمسأله 185 - پاك شدن كف‌پا و ته كفش نجس ، به واسطه راه رفتن روى آسفالت و روى زمينى كه با چوب فرش شده محل اشكال است .\r\nمسأله 186 - براى پاك شدن كف پا و ته كفش بهتر است پانزده قدم يا بيشتر راه‌بروند ، اگرچه به كمتر از پانزده قدم يا ماليدن پا به زمين ، نجاست بر طرف شود .\r\nمسأله 187 - لازم نيست كف پا و ته كفش نجس تر باشد بلكه اگر خشك هم باشد به راه رفتن پاك مىشود .\r\nمسأله 188 - بعد از آن كه كف پا يا ته كفش نجس به راه رفتن پاك شد ، مقدارى از اطراف آن هم كه معمولًا به گل آلوده مىشود اگر زمين يا خاك به آن اطراف برسد پاك مىگردد .\r\nمسأله 189 - كسى كه با دست و زانو راه مىرود ، اگر كف دست يا زانوى او نجس شود با راه رفتن پاك مىشود و همچنين است ته عصا ، و ته پاى مصنوعى و نعل چهارپايان و چرخ اتومبيل و درشكه و مانند اينها .\r\nمسأله 190 - اگر بعد از راه رفتن ، بو يا رنگ يا ذره‌هاى كوچكى از نجاست كه ديده نمىشود ، در كف پا يا ته كفش بماند اشكال ندارد اگرچه احتياط مستحب آن است به قدرى راه برود كه آنها بر طرف شوند .\r\nمسأله 191 - توى كفش و مقدارى از كف پا كه به زمين نمىرسد ، به واسطه راه رفتن پاك نمىشود و پاك شدن جوراب به واسطه راه رفتن محل اشكال است .\r\n\r\n3 - آفتاب\r\nمسأله 192 - آفتاب زمين و ساختمان و چيزهائى كه مانند درب و پنجره ، در ساختمان به كار برده شده و همچنين ميخى را كه به ديوار كوبيده‌اند با پنج شرط پاك مىكند : اوّل آن كه چيز نجس به طورى تر باشد ، كه اگر چيز ديگرى به آن برسد تر شود ، پس اگر خشك باشد بايد به وسيله‌اى آن را تر كنند تا آفتاب خشك كند ، دوم آن كه اگر عين نجاست در آن چيز باشد پيش از تابيدن آفتاب آن را بر طرف كند ، سوم آن كه چيزى از تابيدن آفتاب جلوگيرى نكند ، پس اگر آفتاب از پشت پرده يا ابر و مانند\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nاينها بتابد و چيز نجس را خشك كند ، آن چيز پاك نمىشود ، ولى اگر ابر به قدرى نازك باشد كه از تابيدن آفتاب جلوگيرى نكند ، اشكال ندارد ، چهارم آن كه آفتاب به تنهايى چيز نجس را خشك كند ، پس اگر مثلًا چيز نجس به واسطه باد و آفتاب خشك شود ، پاك نمىگردد ، ولى اگر باد به قدرى كم باشد كه نگويند به خشك شدن چيز نجس كمك كرده اشكال ندارد ، پنجم آن كه آفتاب مقدارى از بنا و ساختمان را كه نجاست به آن فرو رفته يك مرتبه خشك كندپس اگر يك مرتبه بر زمين و ساختمان نجس بتابد و روى آن را خشك كند و دفعهء ديگر زير آن را خشك نمايد ، فقط روى آن پاك مىشود و زير آن نجس مىماند .\r\nمسأله 193 - در پاك شدن حصير نجس بوسيلهء آفتاب اشكال است و ليكن درخت و ميوه هاى آن و گياه به واسطه آفتاب پاك مىشود .\r\nمسأله 194 - اگر آفتاب به زمين نجس بتابد ، بعد انسان شك كند كه زمين موقع تابيدن آفتاب تر بوده يا نه ، يا ترى آب به واسطه آفتاب خشك شده يا نه ، آن زمين نجس است و همچنين است اگر شك كند كه پيش از تابش آفتاب عين‌نجاست از آن بر طرف شده يا نه يا شك كند كه چيزى مانع تابش آفتاب بوده يا نه .\r\nمسأله 195 - اگر آفتاب به يك طرف ديوار نجس بتابد ، طرفى كه آفتاب به آن نتابيده پاك نمىشود .\r\n\r\n4 - استحاله\r\nمسأله 196 - اگر جنس عين نجس به طورى عوض شود كه به صورت چيز پاكى در آيد پاك مىشود ، و مىگويند استحاله شده است ، مثل آن كه سگ در نمكزار فرو رود و نمك شود ولى اگر جنس آن عوض نشود مثل آن كه گندم نجس را آرد كنند يا نان بپزند پاك نمىشود . لازم به ذكر است اگر چيز متنجس استحاله شود پاك شدن آن خالى از اشكال نيست و لذا به احتياط واجب بايد از آن اجتناب شود مثل آنكه چوب متنجس خاكستر شود .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nمسأله 197 - كوزه گلى و مانند آن كه از گل نجس ساخته شده نجس است و بنابر احتياط واجب بايد از ذغالى كه از چوب نجس درست شده اجتناب نمايند .\r\nمسأله 198 - چيز نجسى كه معلوم نيست استحاله شده يا نه ، نجس است .\r\n\r\n5 - كم شدن دو سوم آب انگور\r\nمسأله 199 - آب انگورى كه به آتش جوش آمده اگر آنقدر بجوشد كه دو قسمت آن كم شود و يك قسمت آن بماند ، حلال و پاك مىشود بنابر نجاست آن و لكن اقوى طهارت آن است چنانچه در « مسأله 114 » گذشت ولى اگر به خودى خود جوش بيايد فقط به سركه شدن بنابر احتياط واجب حلال مىشود .\r\nمسأله 200 - اگر دو قسمت آب انگور بدون جوش آمدن كم شود ، چنانچه باقيمانده آن جوش بيايد نجس نيست ولى احتياط در حرمت خوردن آن است .\r\nمسأله 201 - آب انگورى كه معلوم نيست جوش آمده يانه خوردنش حلال است .\r\nمسأله 202 - اگر مثلًا در يك خوشه غوره يك دانه يا دو دانه انگور باشد ، چنانچه به آبى كه از آن خوشه گرفته مىشود ، آبغوره بگويند و اثرى از شيرينى انگور در آن نباشد و بجوشد پاك و خوردن آن حلال است .\r\nمسأله 203 - اگر يك دانه انگور در چيزى كه به آتش مىجوشد بيفتد و بجوشد پاك است اگرچه خوردن آن حرام است .\r\nمسأله 204 - اگر بخواهند درچند ديگ‌شيره بپزند ، استعمال‌كفگير در ديگهايى كه جوشيده اشكالى ندارد .\r\nمسأله 205 - چيزى كه معلوم نيست غوره است يا انگور ، اگر جوش بيايد حرام نمىشود .\r\n\r\n6 - انتقال\r\nمسأله 206 - اگر خون بدن انسان يا خون حيوانى كه خون جهنده دارد ، يعنى حيوانى كه وقتى رگ آن را ببرند خون از آن جستن مىكند ، به بدن حيوانى كه خون\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nجهنده ندارد برود و خون آن حيوان حساب شود پاك مىگردد و اين را انتقال گويند ، پس خونى كه زالو از انسان مىمكد چون خون زالو به آن گفته نمىشود و مىگويند خون انسان است نجس است .\r\nمسأله 207 - اگر كسى پشه‌اى را كه به بدنش نشسته بكشد و نداند خونى كه از پشه بيرون آمده از او مكيده يا از خود پشه است پاك مىباشد و همچنين است اگر بداند از او مكيده ولى جزو بدن پشه حساب شود ، امّا اگر فاصله بين مكيدن خون و كشتن پشه به قدرى كم باشد ، كه بگويند خون انسان است ، يا معلوم نباشد كه مىگويند خون پشه است يا خون انسان ، نجس مىباشد .\r\n\r\n7 - اسلام\r\nمسأله 208 - اگر كافر شهادتين بگويد يعنى بگويد : « اشهد ان لا إله إلّا اللَّه و اشهد انّ محمّداً رسول اللَّه » ، مسلمان مىشود و بعد از مسلمان شدن ، بدن و آب دهان و بينى و عرق او پاك است ولى اگر موقع مسلمان شدن ، عين نجاست به بدن او بوده ، بايد بر طرف كند و جاى آن را آب بكشد ، بلكه اگر پيش از مسلمان شدن عين نجاست بر طرف شده باشد ، اقوى آن است كه جاى آن را آب بكشد .\r\nمسأله 209 - اگر موقعى كه كافر بوده لباس او با رطوبت به بدنش رسيده باشد نبايد آن لباس در موقع مسلمان شدن در بدن او باشد و اگر در بدن او باشد ، بايد از آنها اجتناب كند .\r\nمسأله 210 - اگر كافر شهادتين بگويد و انسان نداند قلباً مسلمان شده يا نه پاك است بلكه اگر بداند قلباً مسلمان نشده است باز هم پاك است .\r\n\r\n8 - تبعيّت\r\nمسأله 211 - تبعيّت آن است كه چيز نجسى به واسطه پاك شدن چيز نجس ديگر پاك شود .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nمسأله 212 - اگر شراب سركه شود ، ظرف آن هم پاك مىشود ، ولى اگر پشت ظرف به آن شراب آلوده شود ، احتياط واجب آن است كه بعد از سركه شدن شراب از آن اجتناب كنند .\r\nمسأله 213 - آب انگور اگر به آتش جوش بيايد پيش از آن كه دو قسمت از سه قسمت آن كم شود به جايى بريزد ، بنابر احتياط مستحب بايد آنجا را آب بكشند ، ولى ظرفى كه آب انگور در آن جوش مىآيد و چيزهائى كه مانند كفگير براى پختن آب انگور به كار مىرود ، بعد از كم شدن دو قسمت آب انگور پاك مىشود بنابر نجاست او ، ولى گذشت كه در جميع صور پاك‌است .\r\nمسأله 214 - تخته يا سنگى كه روى آن ميّت را غسل مىدهند و پارچه‌اى كه با آن عورت ميّت را مىپوشانند و دست كسى كه او را غسل مىدهد ، بعد از تمام شدن غسل ، پاك مىشود .\r\nمسأله 215 - كسى كه چيزى را با دست خود آب مىكشد ، بعد از پاك شدن آن چيز دست او هم پاك مىشود .\r\nمسأله 216 - اگر لباس و مانند آن را با آب قليل آب بكشند و به اندازه معمول فشار دهند تا آبى كه روى آن ريخته‌اند جدا شود ، آبى كه در آن مىماند پاك است .\r\nمسأله 217 - ظرف نجس را كه با آب قليل آب مىكشند ، بعد از جدا شدن آبى كه براى پاك شدن روى آن ريخته اند ، آب كمى كه در آن مىماند پاك است .\r\n\r\n9 - بر طرف شدن عين نجاست\r\nمسأله 218 - اگر بدن حيوان به عين نجاست مثل خون ، يا متنجّس مثل آب نجس آلوده شود ، چنانچه آنها بر طرف شوند ، بدن آن حيوان پاك مىشود و همچنين است باطن بدن انسان مثل توى دهان و بينى ، مثلًا اگر خونى از لاى دندان بيرون آيد و در آب دهان از بين برود ، آب كشيدن توى دهان لازم نيست ولى اگر دندان عاريه در دهان نجس شود ، بايد آن را آب بكشند در صورتى كه نجاست از خارج بوده باشد بنابر احتياط لازم و امّا اگر نجاست داخلى باشد طاهر است .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nمسأله 219 - اگر غذا لاى دندان مانده باشد و داخل دهان خون بيايد ، و نداند خون به آن رسيده ، آن غذا پاك است .\r\nمسأله 220 - مقدارى از لبها و پلك چشم كه موقع بستن ، روى هم مىآيد و نيز جايى را كه انسان نمىداند از ظاهر بدن است يا باطن آن ، اگر نجس شود برفتن عين نجاست پاك مىشود .\r\nمسأله 221 - اگر گرد و خاك نجس به لباس و فرش و مانند اينها بنشيند ، چنانچه طورى آنها را تكان دهند كه گرد و خاك نجس از آنها بريزد ، پاك مىشود .\r\n\r\n10 - استبراء حيوان نجاستخوار\r\nمسأله 222 - بول و غائط حيوانى كه به خوردن نجاست انسان عادت كرده نجس است ، و اگر بخواهند پاك شود ، بايد آن را استبراء كنند يعنى تا مدتى كه بعد از آن مدت ديگر نجاستخوار به آن نگويند ، نگذارند نجاست بخورد و غذاى پاك به آن بدهند ، و بنابر اقوى بايد شتر نجاستخوار را چهل روز و گاو را بيست روز و گوسفند را ده روز و مرغابى را پنج روز و مرغ خانگى را سه روز ، از خوردن نجاست جلوگيرى كنند و غذاى پاك به آنها بدهند ، و اگر بعد از اين مدت باز هم نجاستخوار به آنها گفته شود بنابر احتياط واجب بايد تا مدتى كه بعد از آن مدت ديگر نجاستخوار به آنها نگويند آنها را از خوردن نجاست جلوگيرى نمايند .\r\n\r\n11 - غائب شدن مسلمان\r\nمسأله 223 - اگر بدن يا لباس مسلمان يا چيز ديگرى كه مانند ظرف و فرش در اختيار اوست ، نجس شود و آن مسلمان غائب گردد ، به شرط آنكه احتمال پاك شدن آن را ولو بنحو اتفاق بدهد پاك است .\r\nمسأله 224 - اگر خود انسان يقين كند كه چيزى كه نجس بوده پاك شده است ، يا دو عادل و حتى اگر يك نفر هم كه از حرف او اطمينان حاصل مىشود به پاك شدن آن\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nخبر دهند ، آن چيز پاك است و همچنين است اگر كسى كه چيز نجس در اختيار اوست بگويد آن چيز پاك شده ، اگر قرينه بر اتهام او در گفتارش نباشد پاك است يا آن كه مسلمانى چيز نجس را آب كشيده باشد ، اگرچه معلوم نباشد درست آب كشيده يا نه پاك است .\r\nمسأله 225 - كسى كه وكيل شده است لباس انسان را آب بكشد ، اگر بگويد آب كشيدم و انسان به گفته او اطمينان پيدا كند آن لباس پاك است .\r\nمسأله 226 - اگر انسان حالى دارد كه در آب كشيدن چيز نجس يقين پيدا نمىكند ، مىتواند به گمان اكتفا نمايد اگر تطهير او به نحو متعارف باشد .\r\n\r\n12 - انقلاب\r\nمسأله 227 - اگر شراب به خودى خود يا به واسطه آن كه چيزى مثل سركه و نمك در آن ريخته‌اند سركه شود ، پاك مىگردد .\r\nمسأله 228 - شرابى كه از انگور نجس و مانند آن درست كنند ، يا نجاست ديگرى به آن برسد به سركه شدن پاك نمىشود .\r\nمسأله 229 - سركه‌اى كه از انگور و كشمش و خرماى نجس درست كنند نجس است .\r\nمسأله 230 - اگر پوشال ريز انگور يا خرما داخل آنها باشد و سركه بريزند ضرر ندارد ، ولى احتياط واجب آن است كه تا خرما و كشمش‌و انگور سركه نشده ، خيار و بادمجان و مانند اينها در آن نريزند .\r\n\r\nاحكام ظرفها\r\nمسأله 231 - ظرفى كه از پوست سگ يا خوك يا مردار ساخته شده ، خوردن و آشاميدن از آن ظرف حرام است ، و نبايد آن ظرف را در وضو و غسل و كارهائى كه بايد با چيز پاك انجام داد ، استعمال كند امّا اگر آنها را در چيزى كه طهارت شرط او نباشد استعمال كند اشكالى ندارد .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nمسأله 232 - خوردن و آشاميدن از ظرف طلا و نقره و استعمال آنها حرام است و اگر براى زينت اطاق باشد جائز است اگرچه احتياط استحبابى ترك آن است و همچنين جائز است نگاهداشتن آنها براى ذخيره اگرچه احتياط مستحب نگاه نداشتن آنها است .\r\nمسأله 233 - ساختن ظرف طلا و نقره و مزدى كه براى آن مىگيرند جائز است اگرچه احتياط استحبابى ترك آن است .\r\nمسأله 234 - خريد و فروش ظرف طلا و نقره و پول و عوضى هم كه فروشنده مىگيرد جائز است اگرچه احتياط استحبابى ترك او است .\r\nمسأله 235 - گيره استكان كه از طلا يا نقره مىسازند اگر بعد از برداشتن استكان ظرف به آن گفته شود ، استعمال آن چه به تنهايى و چه با استكان حرام است و اگر ظرف به آن گفته نشود استعمال آن مانعى ندارد ، و ظرف آن است كه براى خوردن و آشاميدن درست كرده باشند .\r\nمسأله 236 - استعمال ظرفى كه روى آن را آب طلا يا آب نقره داده‌اند اشكال ندارد .\r\nمسأله 237 - اگر فلزى را با طلا يا نقره مخلوط كنند و ظرف بسازند ، چنانچه مقدار آن فلز به قدرى زياد باشد كه ظرف طلا يا نقره به آن ظرف نگويند ، استعمال آن مانعى ندارد .\r\nمسأله 238 - اگر انسان غذايى را كه در ظرف طلا يا نقره است به قصد اين كه چون غذا خوردن در ظرف طلا و نقره حرام مىباشد ، در ظرف ديگر بريزد اشكال ندارد ، و اگر با اين قصد نباشد ، ريختن غذا از ظرف طلا يا نقره در ظرف ديگر حرام نيست ولى در هر دو صورت خوردن غذا از ظرف دوم مانعى ندارد .\r\nمسأله 239 - استعمال بادگير قليان و غلاف شمشير و كارد و قاب قرآن ، اگر از طلا يا نقره باشد اشكال ندارد ، و همچنين بعيد نيست جواز استعمال عطردان وسرمه‌دان ، و امّا ترياك‌دان طلا و نقره را استعمال نكنند .\r\nمسأله 240 - استعمال ظرف طلا يا نقره در حال ناچارى اشكال ندارد ولى براى وضو و غسل ، در حال ناچارى هم نمىشود ظرف طلا و نقره را استعمال كرد .\r\nمسأله 241 - استعمال ظرفى كه معلوم نيست از طلا يا نقره است يا از چيز ديگر اشكال ندارد .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\n\r\nوضو\r\nمسأله 242 - در وضو واجب است صورت و دستها را بشويند و جلوى سر و روى پاها را مسح كشند .\r\nمسأله 243 - درازاى صورت را بايد از بالاى پيشانى جايى كه موى سر بيرون مىآيد تا آخر چانه شست ، و پهناى آن به مقدارى كه بين انگشت وسط و شست قرار مىگيرد شسته شود ، و اگر مختصرى از اين مقدار را نشويد وضو باطل است ، و براى آن كه يقين كند اين مقدار كاملًا شسته شده بايد كمى اطراف آن را هم بشويد .\r\nمسأله 244 - اگر صورت يا دست كسى كوچكتر يا بزرگتر از معمول مردم باشد بايد ملاحظه كند كه مردمان معمولى تا كجاى صورت خود را مىشويند ، او هم تا همانجا را بشويد ، و نيز اگر در پيشانى او مو روييده يا جلوى سرش مو ندارد بايد به اندازه معمول پيشانى را بشويد .\r\nمسأله 245 - اگر احتمال دهد چرك يا چيز ديگرى در ابروها و گوشه‌هاى چشم و لب او هست كه نمىگذارد آب به آنها برسد ، چنانچه احتمال او در نظر مردم به جا باشد ، بايد پيش از وضو وارسى كند كه اگر هست بر طرف نمايد .\r\nمسأله 246 - اگر پوست صورت از لاى مو پيدا باشد بايد آب را به پوست برساند ، اگر پيدا نباشد شستن مو كافى است و رساندن آب به زير آن لازم نيست .\r\nمسأله 247 - اگر شك كند كه پوست صورت از لاى مو پيدا است يا نه ، بنابر احتياط واجب بايد مو را بشويد و آب را به پوست هم برساند .\r\nمسأله 248 - شستن توى بينى و مقدارى از لب و چشم كه در وقت بستن ديده نمىشود واجب نيست ، ولى براى آن كه يقين كند از جايى كه بايد شسته شود چيزى باقى نمانده ، واجب است مقدارى از آنها را هم بشويد و كسى كه نمىدانسته بايد اين مقدار را بشويد اگر نداند در وضوهايى كه گرفته اين مقدار را شسته يا نه نمازهايى كه خوانده صحيح است .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nمسأله 249 - بايدصورت و دست‌ها را از بالا به‌پايين‌شست‌و اگر ازپايين‌به بالا بشويَد وضو باطل است .\r\nمسأله 250 - اگردست‌را تر كند وبه‌صورت و دستها بكشد ، چنانچه‌ترى دست به قدرى باشد كه به واسطه كشيدن دست آب كمى بر آنها جارى شود كافىاست .\r\nمسأله 251 - بعد از شستن صورت بايد دست راست و بعد از آن دست چپ را از آرنج تا سر انگشتها بشويد .\r\nمسأله 252 - براى آن كه يقين كند آرنج را كاملًا شسته بايد مقدارى بالاتر از آرنج را هم بشويد .\r\nمسأله 253 - كسى كه پيش از شستن صورت دستهاى خود را تا مچ شسته ، در موقع وضو بايد تا سر انگشتان را بشويد و اگر فقط تا مچ را بشويد وضوى او باطل است .\r\nمسأله 254 - در وضو شستن صورت و دستها مرتبه اول واجب و مرتبه دوم مستحب است مگر در شستن دست چپ احتياط مستحب آن است كه از يك مرتبه تجاوز نكند و مرتبه سوم و بيشتر از آن حرام مىباشد و اين كه كدام شستن ، اول يا دوم يا سوم است مربوط به قصد كسى است كه وضو مىگيرد ، پس اگر به قصد شستن مرتبه اول مثلًا ده مرتبه آب به صورت بريزد اشكال ندارد ، و همه آنها شستن اول حساب مىشود ، و اگر به قصد اين كه سه مرتبه بشويد ، سه مرتبه آب بريزد مرتبه سوم آن حرام است .\r\nمسأله 255 - بعد از شستن هر دو دست بايد جلوى سر را با ترى آب وضو كه در دست مانده مسح كند ، و احتياط واجب آن است كه با باطن دست راست بوده باشد و احتياط واجب آن است كه مسح از بالا به پايين بوده باشد .\r\nمسأله 256 - يك قمست از چهار قسمت سر ، كه مقابل پيشانى است جاى مسح مىباشد ، و هر جاى اين قسمت را به اندازه طول يك انگشت و عرض يك انگشت بايد مسح كند ، اگرچه احتياط مستحب آن است كه از درازا به اندازه درازاى يك انگشت و از پهنا به اندازه پهناىسه انگشت بسته مسح نمايد .\r\nمسأله 257 - لازم نيست مسح سر بر پوست آن باشد بلكه بر موى جلوى سر هم\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nصحيح است ولى كسى كه موى جلوى سر او به اندازه‌اى بلند است كه اگر مثلًا شانه كند به صورتش مىريزد ، يا به جاهاى ديگر سر مىرسد ، بايد بيخ موها را مسح كند ، يا فرق سر را باز كرده پوست سر را مسح نمايد و اگر موهايى را كه به صورت مىريزد يا به جاهاى ديگر مىرسد جلوى سرجمع كند و بر آنها مسح نمايد ، يا بر موىجاهاى ديگر سر كه جلوى آن آمده مسح كند باطل است .\r\nمسأله 258 - بعد از مسح سر بايد با ترى آب وضو كه در دست مانده روى پاها را از سر انگشتها تا برآمدگى روى پا مسح كند و احتياط واجب آن است كه تا مفصل را هم مسح نمايد .\r\nمسأله 259 - احتياط واجب آن است كه تمام روى پا مسح شود .\r\nمسأله 260 - در مسح پا دست را بر انگشتها بگذارد و بعد به پشت پا بكشد و اگر تمام دست را روى پا بگذارد و كمى بكشد جائز است ، ولى اوّلى موافق با احتياط مىباشد .\r\nمسأله 261 - در مسح سر و روى پا بايد دست را روى آنها بكشد و اگر دست را نگهدارد و سر يا پا را به آن بكشد وضو باطل است ولى اگر موقعىكه دست را مىكشد سر يا پا مختصرى حركت كند اشكال ندارد .\r\nمسأله 262 - جاىمسح بايد خشك‌باشد و اگر به قدرىتر باشد كه رطوبت كف دست به آن اثر نكند مسح باطل است ولى اگر ترى آن به قدرى كم باشد كه رطوبتىكه بعد از مسح در آن ديده مىشود بگويند فقط ترى از كف دست است اشكال ندارد .\r\nمسأله 263 - اگر براى مسح رطوبتى در كف دست نمانده باشد نمىتواند دست را با آب خارج تر كند ، بلكه بايد از ترى صورت و ابرو و مژگان وريش كه داخل حد صورت است بگيرد و با آن مسح نمايد .\r\nمسأله 264 - اگر رطوبت‌كف‌دست فقط به اندازه مسح سر باشد احتياط واجب آن است كه سر را با همان رطوبت مسح كند ، و براى مسح پاها از صورت يا ابرو و مژگان و ريش رطوبت بگيرد .\r\nمسأله 265 - مسح كردن از روى جوراب و كفش باطل ولى اگر به واسطه\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nسرماىشديد يا ترس از دزد و درنده و مانند اينها نتواند كفش يا جوراب را بيرون آورد ، مسح كردن بر آنها اشكال ندارد و اگر روى كفش نجس باشد احوط آن است كه چيز پاكى بر آن بيندازد و بر آن چيز مسح كند و احتياط واجب آن است كه تيمّم هم بنمايد .\r\nمسأله 266 - اگر روى پا نجس باشد و نتواند براى مسح آن را آب بكشد بايد تيمم نمايد و احتياط واجب آن است كه جبيره هم نمايد .\r\n\r\nوضوى ارتماسى\r\nمسأله 267 - وضوى ارتماسى آن است كه انسان صورت و دستها را به قصد وضو در آ ب فرو برد و يا آنها را اوّل در آب فرو برد و بعد به قصد وضو بيرون آورد و اگر موقعى كه دستها را در آب فرو مىبرد ، نيّت كند و تا وقتى كه آنها را از آب بيرون مىآورد و ريزش آب تمام مىشود به قصد وضو باشد ، وضوى او صحيح است و نيز اگر موقع بيرون آوردن از آب قصد وضو كند و تا وقتى كه ريزش آب تمام مىشود به قصد وضو باشد ، وضوى او صحيح است .\r\nمسأله 268 - جائز نيست نيّت شستن دست چپ در وقتى كه فرو مىبرد آن را در آب بلكه بايد نيت شستن آن را در حال بيرون آوردن بنمايد با محافظه عدم ريزش آب از طرف آرنج بر كف دست تا مختلط نشود آب دست با آب كف دست و همچنين است حال دست راست اگر نشويد به آن دست چپ را .\r\nمسأله 269 - اگر وضوى بعضى از اعضاء را ارتماسى و بعضى را غير ارتماسى دهد اشكال ندارد .\r\n\r\nدعاهائى كه موقع وضو گرفتن مستحب است\r\nمسأله 270 - كسى كه وضو مىگيرد مستحب است موقعى كه نگاهش به آب مىافتد بگويد : « بِسْمِ اللّهِ وَبِاللهِ وَالْحَمْدُ لِلهِ اْلَّذى جَعَلَ الماءَ طَهُوراً وَلَمْ يَجْعَلْهُ نَجِساً » و موقعى كه پيش از وضو دست‌خود را مىشويد بگويد : « اللهُمَّ اجْعَلْنىمِنَ التَّوابينَ\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nوَاجْعَلْنى مِنَ المُتَطَهِّرينَ » و در وقت مضمضه كردن يعنى آب در دهان گرداندن بگويد :\r\n« اللهُمَّ لَقِّنى حُجَّتى يَوْمَ الْقاكَ واطْلِقْ لِسانى بِذِكْرِكَ » و در وقت استنشاق يعنى آب در بينى كردن بگويد : « اللهُمَّ لا تُحَرِّمْ عَلَىّ رِيحَ الْجَنَّةَ وَاجْعَلْنى مِمَّن يَشُمُّ ريحَها وَرَوْحَها وَطيبَها » و موقع شستن رو بگويد : « اللهُمَّ بَيِّضْ وَجْهى يَوْمَ تَسْوَدُّ فِيهِ الْوجُوهُ وَلا تُسَوِّدْ وَجْهى يَوْمَ تَبْيَضُّ فِيهِ الْوجُوهُ » و در وقت شستن دست راست بخواند : « اللهُمَّ اعْطِنى كِتابِى بِيَمينى وَالْخُلْدَ فِى الْجِنانِ بِيَسارى وَحاسِبْنِىحِساباً يَسيراً » و موقع شستن دست چپ بگويد : « اللهُمَّ لا تُعْطِنى كِتابِىبِشِمالِى وَلا مِنْ وَراءِ ظَهْرى وَلا تَجْعَلْها مَغْلُولَةً الى عُنُقى وَاعوذُ بِكَ مِنْ مُقَطِّعاتِ النّيرانِ » و موقعى كه سر را مسح مىكند بگويد : « اللهُمَّ غَشِّنى بِرَحْمَتِكَ وَبَرَكاتِكَ وَعَفْوِكَ » و در وقت مسح پا بخواند : « اللهُمَّ ثَبِّتنى عَلى الصِراطِ يَوْمَ تَزِلُّ فِيهِ الاقْدامُ وَاجْعَلْ سَعْيى فِيما يُرْضِيكَ عَنِّى يا ذَا الجَلالِ وَالاكْرام » .\r\n\r\nشرائط وضو\r\nشرائط صحيح بودن وضو سيزده چيز است :\r\nشرط اول آن كه آب وضو پاك باشد .\r\nشرط دوم آن كه مطلق باشد .\r\nمسأله 271 - وضو با آب نجس و آب مضاف باطل است ، اگرچه انسان نجس بودن يا مضاف بودن آن را نداند يا فراموش كرده باشد و اگر با آن وضو نمازى هم خوانده باشد ، بايد آن نماز را دوباره با وضوى صحيح بخواند .\r\nمسأله 272 - اگر غير از آب گل آلود مضاف آب ديگرى براى وضو ندارد ، چنانچه وقت نماز تنگ است بايد تيمّم كند و اگر وقت دارد واجب آن است كه صبر كند تا آب صاف شود و وضو بگيرد .\r\nشرط سوم آن كه آب وضو و بنابر احتياط واجب فضائى كه در آن وضو مىگيرد مباح باشد .\r\nمسأله 273 - وضو با آب‌غصبىو با آبىكه معلوم نيست صاحب آن راضى است يا\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nنه حرام و باطل است و احوط آن است كه محل ريزش آب وضوء مباح باشد اگر ريختن آب وضوء مقدمه از براى رسيدن آب به محل ريزش باشد .\r\nمسأله 274 - وضو گرفتن از حوض مدرسه‌اى كه انسان نمىداند آن حوض را براى همه مردم وقف كرده‌اند يا براى محصلين همان مدرسه ، در صورتى كه معمولًا مردم از آب آن وضو بگيرند اشكال ندارد ، اگر وضو گرفتن مردم كاشف از اجازه عمومى باشد .\r\nمسأله 275 - كسى كه نمىخواهد در مسجدى نماز بخواند اگر نداند حوض آن را براى مردم وقف كرده‌اند يا براى كسانى كه در آنجا نماز مىخوانند ، نمىتواند از حوض آن وضو بگيرد ، ولى اگر معمولًا كسانى هم كه نمىخواهند در آنجا نماز بخوانند از حوض آن وضو مىگيرند ، مىتواند از حوض آن وضو بگيرد .\r\nمسأله 276 - وضو گرفتن ازحوض تيمچه‌ها و مسافر خانه‌ها و مانند اينها براى كسانى كه ساكن آنجاها نيستند ، در صورتى صحيح است كه معمولًا كسانى هم كه ساكن آنجاها نيستند با آب آنها وضو بگيرند چنانچه وضو گرفتن مردم كشف از رضاى مالك بنمايد .\r\nمسأله 277 - وضو گرفتن در نهرهاى بزرگ يا كوچك اگرچه انسان نداند كه صاحب آنها راضى است اشكال ندارد ، ولى اگر صاحب آنها از وضو گرفتن نهى كند وضو گرفتن از اين آب مشكل است .\r\nمسأله 278 - اگر فراموش كند آب غصبى است و با آن وضو بگيرد صحيح است ، ولى كسى كه خودش آن را غصب كرده اگر غصبى بودن آن را فراموش كند و وضو بگيرد بنابر احتياط واجب وضو باطل است .\r\nشرط چهارم و پنجم آن كه ظرف آب وضو مباح باشد و از طلا و نقره نباشد .\r\nمسأله 279 - اگر آب وضو در ظرف غصبى يا طلا و نقره است ، و آب را از آنها بردارد و به صورت و دستها بريزد وضوى او صحيح است وامّا صحت وضو به نحو ارتماسى مشكل است .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nمسأله 280 - در حوضى كه مثلًا يك آجر يا يك سنگ آن غصبى است وضو به نحو ترتيبى صحيح است ولى در مقدار غصبى اگر تصرف بشود فعل حرام نموده است .\r\nمسأله 281 - اگر در صحن يكى از امامان يا امامزادگان كه سابقاً قبرستان بوده حوض يا نهرى بسازند ، چنانچه انسان نداند كه زمين صحن را براى قبرستان وقف كرده‌اند وضو گرفتن در آن حوض و نهر اشكال ندارد .\r\nشرط ششم آن كه اعضاء وضو موقع شستن و مسح كردن پاك باشد .\r\nمسأله 282 - اگر پيش از تمام شدن وضو جايى را كه شسته يا مسح كرده نجس شود وضو صحيح است .\r\nمسأله 283 - اگرغير از اعضاء وضو جايى از بدن نجس باشد وضو صحيح است ولى اگر مخرج را از بول يا غائط تطهير نكرده باشد احتياط مستحب آن است كه اول آن را تطهير كند بعد وضو بگيرد .\r\nمسأله 284 - اگر يكى از اعضاء وضو نجس باشد بعد از وضو شك كند كه پيش از وضو آنجا را آب كشيده يا نه ، چنانچه در موقع وضو ملتفت پاك بودن و نجس بودن آنجا نبوده ، وضو باطل است ، و اگر مىداند ملتفت بوده ، يا شك دارد كه ملتفت بوده يا نه وضو صحيح است ، و در هر صورت جايى را كه نجس بوده بايد آب بكشد .\r\nمسأله 285 - اگر در صورت يا دستها بريدگى يا زخم است كه خون آن بند نمىآيد و آب براى آن ضرر ندارد ، بايد در آب كر يا جارى فرو برد و قدرى فشار دهد كه خون بند بيايد ، بعد به دستورى كه گفته شد وضوى ارتماسى بگيرد .\r\nشرط هفتم آن كه وقت براى وضو و نماز كافى باشد .\r\nمسأله 286 - هرگا وقت به قدرى تنگ باشد كه اگر وضو بگيرد تمام نماز يا مقدارى از آن بعد از وقت خوانده مىشود ، بايد تيمّم كند ولى اگر براى وضو و تيمم يك اندازه وقت لازم است بايد وضو بگيرد .\r\nمسأله 287 - كسى كه در تنگى وقت نماز بايد تيمم كند ، اگر به قصد قربت يا براى كار مستحبّى مثل خواندن قرآن و همچنين براى خواندن آن نماز وضو بگيرد صحيح است ولى اگر براى خواندن آن نماز وضو بگيرد و قصد قربت براى او حاصل نشود باطل است .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nشرط هشتم آن كه به قصد قربت يعنى براى انجام فرمان خداوند عالم وضو بگيرد و اگر براى خنك شدن يا به قصد ديگرى وضو بگيرد باطل است .\r\nمسأله 288 - لازم نيست نيت وضو را بر زبان بگويد يا از قلب خود بگذراند ولىبايد در تمام وضو متوجه باشد كه وضو مىگيرد به طورى كه اگر از او بپرسند چه مىكنى بگويد وضو مىگيرم .\r\nشرط نهم وضو را به ترتيبى كه گفته شد بجا آورد يعنى اول صورت و بعد دست راست و بعد دست چپ را بشويد و بعد از آن سر و بعد پاها را مسح نمايد و احتياط واجب آن است كه پاى راست را قبل از پاى چپ مسح بكشد و اگر به اين ترتيب وضو نگيرد باطل است .\r\nشرط دهم آن كه كارهاى وضو را پشت سر هم انجام دهد .\r\nمسأله 289 - اگر بين كارهاى وضو به قدرى فاصله شود كه وقتى مىخواهد جايىرا بشويد يا مسح كند رطوبت جاهايى كه پيش از آن شسته يا مسح كرده خشك شده باشد به شرط اين كه موالات عرفاً به هم خورده باشد ، وضو باطل است و اگر فقط رطوبت جايى كه جلوتر از محلّى است كه مىخواهد بشويد يا مسح كند ، خشك شده باشد مثلًا موقعى كه مىخواهد دست چپ را بشويد رطوبت دست راست خشك شده باشد و صورت تر باشد وموالات به هم نخورده باشد وضو صحيح است ، گرچه احتياط مستحب آن است كه وضو را باطل كند و از سر بگيرد .\r\nمسأله 290 - اگر كارهاى وضو را پشت سر هم بجا آورد ولى به واسطه گرماى هوا يا حرارت زياد بدن و مانند اينها رطوبت خشك شود وضوى او صحيح است .\r\nمسأله 291 - راه رفتن‌در بين‌وضو اشكال‌ندارد ، پس‌اگر بعد از شستن صورت و دستها چند قدم راه برود و بعد سر و پا را مسح كند وضوى او صحيح است .\r\nشرط يازدهم آن كه شستن صورت و دستها و مسح سر و پاها را خود انسان انجام دهد و اگر ديگرى او را وضو دهد ، يا در رساندن آب به صورت و دستها و مسح سر و پا به او كمك نمايد ، وضو باطل است .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nمسأله 292 - كسى كه نمىتواند وضو بگيرد بايد نايب بگيرد ، كه او را وضو دهد و چنانچه مزد هم بخواهد در صورتى كه بتواند بايد بدهد ، ولى بايد خود او نيّت وضو كند و با دست خود مسح نمايد ، و اگر نمىتواند بايد نايبش دست او را بگيرد و به جاى مسح او بكشد ، و اگر اين هم ممكن نيست بايد از دست او رطوبت بگيرد و با آن رطوبت سر و پاى او را مسح كند .\r\nمسأله 293 - هركدام از كارهاى وضو را كه مىتواند به تنهايى انجام دهد ، نبايد در آن كمك بگيرد .\r\nشرط دوازدهم آن كه استعمال آب براى او مانعى نداشته باشد .\r\nمسأله 294 - كسى كه مىترسد كه اگر وضو بگيرد ، مريض شود يا اگر آب را به مصرف وضو برساند ترس داشته باشد از تشنگى خودش يانفس محترم ديگرى هلاك شود نبايد وضو بگيرد ، ولى اگر نداند كه آب براى او ضرر دارد و وضو بگيرد ، و بعد بفهمد ضرر داشته به احتياط واجب وضو باطل است و به وظيفه‌اش كه تيمم است عمل كند .\r\nمسأله 295 - اگر رساندن آب به صورت و دستها به مقدار كمى كه وضو با آن صحيح است ضرر ندارد و بيشتر از آن ضرر دارد ، بايد با همان مقدار وضو بگيرد .\r\nشرط سيزدهم آن كه در اعضاء وضو مانعى از رسيدن آب نباشد .\r\nمسأله 296 - اگر مىداند چيزى به اعضاء وضو چسبيده ولى شك دارد كه از رسيدن آب جلوگيرى مىكند يا نه بايد آن را بر طرف كند يا آب را به زير آن‌برساند .\r\nمسأله 297 - اگر زير ناخن چرك باشد ، وضو اشكال ندارد ولى اگر ناخن را بگيرند بايد براى وضو آن چرك را بر طرف كنند ، و نيز اگر ناخن بيشتر از معمول بلند باشد ، بايد چرك زير مقدارى را كه از معمول بلندتر است بر طرف نمايند .\r\nمسأله 298 - اگر در صورت و دستها و جلوى سر و روى پاها به واسطه سوختن يا چيز ديگر برآمدگى پيدا شود ، شستن و مسح روى آن كافى است و چنانچه سوراخ شود رساندن آب به زير پوست لازم نيست ، بلكه اگر پوست يك قسمت آن كنده شود ، لازم نيست آب را به زير قسمتى كه كنده نشده برساند ، ولى چنانچه پوستى كه كنده شده گاهى به بدن مىچسبد و گاهى بلند مىشود بايد آن را قطع كند يا آب را به زير آن برساند .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nمسأله 299 - اگر انسان شك كند كه به اعضاى وضوى او چيزى چسبيده يا نه چنانچه احتمال او در نظر مردم بجا باشد مثل آن كه بعد از گل كارى شك كند گل به دست او چسبيده يا نه بايد وارسى كند يا به قدرى دست بمالد كه اطمينان پيدا كند كه اگر بوده بر طرف شده يا آب به زير آن رسيده است .\r\nمسأله 300 - جايى را كه بايد شست و مسح كرد هرقدر چرك باشد ، اگر چرك آن مانع از رسيدن آب به بدن نباشد اشكالى ندارد ، و همچنين است اگر بعد از گچ كارى و مانند آن چيز سفيدى كه جلوگيرى از رسيدن آب به پوست نمىنمايد بر دست بماند ، ولى اگر شك كند كه با بودن آنها آب به بدن مىرسد يا نه ، بايد آنها را بر طرف كند .\r\nمسأله 301 - اگر پيش از وضو بداند كه در بعضى از اعضاء وضو مانعى از رسيدن آب هست و بعد از وضو شك كند كه در موقع وضو آب را به آنجا رسانده يا نه ، وضوى او صحيح است مگر آن كه بداند در حال وضو التفات به مانع نداشته كه در اين صورت وضو را اعاده كند .\r\nمسأله 302 - اگر در بعضى از اعضاء وضو مانعى باشد كه گاهى آب به خودى خود زير آن مىرسد و گاهى نمىرسد و انسان بعد از وضو شك كند كه آب زير آن رسيده يا نه ، چنانچه بداند موقع وضو ملتفت رسيدن آب به زير آن نبوده ، احتياط واجب آن است كه دوباره وضو بگيرد .\r\nمسأله 303 - اگر بعد از وضو چيزى كه مانع از رسيدن آب است در اعضاء وضو ببيند و نداند موقع وضو بوده يا بعد پيدا شده ، وضوى او صحيح است .\r\nمسأله 304 - اگر بعد از وضو شك كند چيزى كه مانع رسيدن آب است در اعضاء وضو بوده يا نه ، وضو صحيح است .\r\n\r\nاحكام وضو\r\nمسأله 305 - كسى كه در كارهاى وضو و شرائط آن مثل پاك بودن آب و غصبى نبودن آن خيلى شك مىكند ، بايد به شكّ خود اعتنا نكند .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nمسأله 306 - اگر شك كند كه وضوى او باطل شده يا نه بنا مىگذارد كه وضوى او باقيست ولى اگر بعد از بول استبراء نكرده و وضو گرفته باشد و بعد از وضو رطوبتىاز او بيرون آيد كه نداند بول است يا چيز ديگر وضوى او باطل است .\r\nمسأله 307 - كسى كه شك دارد وضو گرفته يا نه بايد وضو بگيرد .\r\nمسأله 308 - كسى كه مىداند وضو گرفته و حدثى هم از او سر زده ، مثلًا بول كرده ، اگر نداند كدام جلوتر بوده ، چنانچه پيش از نماز است ، بايد وضو بگيرد ، و اگر در بين نماز است بايد نماز را بشكند و وضو بگيرد ، و اگر بعد از نماز است نمازى كه خوانده صحيح است و براى نمازهاى بعد بايد وضوبگيرد .\r\nمسأله 309 - اگر بعد از وضو يا در بين آن يقين كند كه بعضى از جاها را نشسته يا مسح نكرده است ، چنانچه رطوبت جاهايى كه پيش از آن است خشك شده ، بايد دوباره وضو بگيرد و اگر خشك نشده بايدجايى را كه فراموش كرده و آنچه بعد از آن است بشويد يا مسح كند و اگر در بين وضو در شستن يا مسح كردن جايى شك كند بايد به همين دستور عمل نمايد .\r\nمسأله 310 - اگر بعد از نماز شك كند كه وضو گرفته يا نه نماز صحيح است ، ولىبايد براى نمازهاى بعد وضو بگيرد .\r\nمسأله 311 - اگر در بين نماز شك كند وضو گرفته يا نه ، احتياطاً نماز را تمام كند ، و بايد وضو بگيرد و نماز را دوباره بخواند .\r\nمسأله 312 - اگر بعد از نماز شك كند كه قبل از نماز وضوى او باطل شده يا بعد از نماز ، نمازى كه خوانده صحيح است .\r\nمسأله 313 - اگر انسان مرضى دارد كه بول او قطره قطره مىريزد ، يا نمىتواند از بيرون آمدن غائط خوددارى كند ، چنانچه يقين دارد كه از اول وقت نماز تا آخر آن به مقدار وضو گرفتن و نماز خواندن مهلت پيدا مىكند ، بايد نماز را در وقتى كه مهلت پيدا مىكند بخواند و اگر مهلت او به مقدار كارهاى واجب نماز است ، بايد در وقتىكه مهلت دارد ، فقط كارهاى واجب نماز را بجا آورد و كارهاى مستحبّ آن مانند اذان و اقامه و قنوت را ترك كند .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nمسأله 314 - اگر به مقدار وضو و نماز مهلت پيدا نمىكند و در بين نماز چند دفعه بول يا غائط از او خارج مىشود ، كه اگر بخواهد بعد از هر دفعه وضو بگيرد سخت نيست بايد ظرف آبى پهلوى خود بگذارد و هر وقت بول يا غائط از او خارج شد ، فوراً وضو بگيرد و بقيه نماز را بخواند و احتياط مستحب آن است كه همان نماز را دوباره با يك وضو بخواند و اگر در بين آن نماز وضوى او باطل شد اعتنا نكند .\r\nمسأله 315 - كسى كه بول يا غائط طورى پى در پى از او خارج مىشود كه وضو گرفتن بعد از هر دفعه براى او سخت است ، اگر بتواند مقدارى از نماز را با وضو بخواند ، بايد براى هر نماز يك وضو بگيرد .\r\nمسأله 316 - كسى كه بول يا غائط پى در پى از او خارج مىشود ، اگر نتواند هيچ مقدار از نماز را با وضو بخواند ، احتياط واجب آن است كه براى هر نماز يك وضو بگيرد .\r\nمسأله 317 - اگر مرضى دارد كه نمىتواند از خارج شدن باد جلوگيرى كند ، بايد بوظيفه كسانى كه نمىتوانند از بيرون آمدن غائط خوددارى كنند عمل‌نمايد .\r\nمسأله 318 - كسى كه بول يا غائط پى در پى از او خارج مىشود ، بايد براى هر نمازى وضو بگيرد وفوراً مشغول نماز شود ، ولى براى بجا آوردن سجده وتشهّد فراموش شده كه بايد بعد از نماز انجام داد ، در صورتى كه آنها را بعد از نماز فوراً بجا بياورد ، وضو گرفتن لازم نيست ، ولى براى نماز احتياط وضو گرفتن احتياطاً لازم است .\r\nمسأله 319 - كسى كه بول او قطره قطره مىريزد بايد براى نماز بوسيله كيسه‌اى كه در آن پنبه يا چيز ديگرى است كه از رسيدن بول به جاهاى ديگر جلوگيرى مىكند ، خود را حفظ نمايد ، و احتياط واجب آن است كه پيش از هر نماز مخرج بول را آب بكشد و احتياط استحبابى آن است كه كيسه را تطهير كند ، و نيز كسى كه نمىتواند از بيرون آمدن غائط خوددارى كند ، چنانچه ممكن باشد بايد به مقدار نماز از رسيدن غائط به جاهاى ديگر جلوگيرى نمايد ، و احتياط واجب آن است كه اگر مشقّت ندارد ، براى هر نماز مخرج غائط را آب بكشد .\r\nمسأله 320 - كسى كه نمىتواند از بيرون آمدن بول و غائط خوددارى كند در\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nصورتى كه ممكن باشد بايد به مقدار نماز از خارج شدن بول و غائط جلوگيرىنمايد ، اگرچه خرج داشته باشد ، بلكه اگر مرض او به آسانى معالجه شود ، احتياط واجب آن است كه خود را معالجه نمايد .\r\nمسأله 321 - كسى كه نمىتواند از بيرون آمدن بول و غائط خوددارى كند ، بعد از آن كه مرض او خوب شد ، لازم نيست نمازهايى را كه در وقت مرض مطابق وظيفه‌اش خوانده قضا نمايد ولى اگر در بين وقت نماز مرض او خوب شود ، احتياطاً بايد نمازى را كه در آن وقت خوانده دوباره بخواند .\r\n\r\nچيزهائى كه بايد براى آنها وضو گرفت\r\nمسأله 322 - براى پنج چيز وضو گرفتن واجب است : اوّل براى نمازهاى واجب غير از نماز ميّت ، دوم براى سجده و تشهد فراموش شده ، اگر بين آنها و نماز حدثى از او سر زده مثلًا بول كرده باشد و احتياط واجب آن است كه براى سجده سهو هم وضو بگيرد ، سوم براى طواف واجب خانه كعبه ، چهارم اگر نذر يا عهد كرده يا قسم خورده باشد كه وضو بگيرد ، پنجم براى آب كشيدن قرآنى كه نجس شده ، يا بيرون آوردن آن از مستراح و مانند آن ، در صورتى كه مجبور باشد ، دست يا جاى ديگر بدن خود را به خط قرآن برساند ، ولى چنانچه معطّل شدن به مقدار وضو بىاحترامى به قرآن است ، بايد بدون اين كه وضو بگيرد ، قرآن را از مستراح و مانند آن بيرون آورد ، يا اگر نجس شده آب بكشد .\r\nمسأله 323 - مس نمودن خط قرآن ، يعنى رساندن جايى از بدن به خط قرآن براى كسى كه وضو ندارد حرام است ، و احتياط استحبابى آن است كه موى خود را هم بخطّ قرآن نرساند ، ولى اگر قرآن را به زبان فارسى يا به زبان ديگر ترجمه كنند مسّ آن اشكال ندارد .\r\nمسأله 324 - جلوگيرى بچه و ديوانه از مسّ قرآن واجب نيست ولى اگر مسّ نمودن آنان بىاحترامى به قرآن باشد ، بايد از آنان جلوگيرى كنند .\r\nمسأله 325 - كسى كه وضو ندارد ، حرام است اسم خداوند متعال را به هر زبانى\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nنوشته شده باشد مسّ نمايد و احتياط وجوبى آن است كه اسم مبارك پيغمبر و امام و حضرت زهرا عليها السلام را هم مس ننمايد .\r\nمسأله 326 - اگر پيش از وقت نماز به قصد اين كه با طهارت باشد ، وضو بگيرد يا غسل كند صحيح است و اگر نزديك وقت نماز به قصد مهيّا بودن براى نماز وضو بگيرد اشكال ندارد .\r\nمسأله 327 - كسى كه يقين دارد وقت داخل شده اگر نيّت وضوى واجب كند و بعد از وضو بفهمد وقت داخل نشده ، وضوى او صحيح است اگر قصد وضو گرفتن را على اىّ حال داشته باشد .\r\nمسأله 328 - مستحبّ است انسان براى نماز ميّت و زيارت اهل قبور و رفتن به مسجد و حرم امامان عليهم السلام وضو بگيرد ، و همچنين براى همراه داشتن قرآن و خواندن و نوشتن آن و نيز براى مسّ حاشيه قرآن و براى خوابيدن و نيز مستحبّ است كسىكه وضو دارد دوباره وضو بگيرد ، و اگر براى يكى از اين كارها وضو بگيرد هركارى را كه بايد با وضو انجام داد مىتواند بجا آورد ، مثلًا مىتواند با آن وضو نماز بخواند .\r\n\r\nچيزهائى كه وضو را باطل مىكند\r\nمسأله 329 - هفت چيز وضو را باطل مىكند : اوّل بول ، دوم غائط ، سوم باد معده ، چهارم خوابى كه به واسطه آن چشم نبيند و گوش نشنود ولى اگر چشم نبيند و گوش بشنود وضو باطل نمىشود ، پنجم چيزهائى كه عقل را از بين مىبرد مانند : ديوانگى و مستى وبيهوشى ، ششم استحاضه زنان كه بعداً گفته مىشود ، هفتم كارىكه براى آن بايد غسل كرد مانند جنابت .\r\n\r\nاحكام وضوى جبيره\r\nچيزى كه با آن زخم و شكسته را مىبندند و دوايى كه روى زخم و مانند آن مىگذارند جبيره ناميده مىشود .\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nمسأله 330 - اگر در يكى از جاهاى وضو ، زخم يا دمل يا شكستگى باشد ، چنانچه روى آن باز است و آب براى آن ضرر ندارد ، بايد بطور معمولى وضو گرفت .\r\nمسأله 331 - اگر زخم يا دمل يا شكستگى در صورت و دستها است و روى آن باز است و آب ريختن روى آن ضرر دارد ، چنانچه كشيدن دست تر بر آن ضرر ندارد ، احتياط واجب آن است كه دست تر بر آن بكشد و احتياط استحبابى آن است كه بعد پارچه پاكى روى آن بگذارد و دست تر را روى پارچه هم بكشد و اگر اين مقدار هم ضرر دارد يا زخم نجس است ونميشود آب كشيد ، بايد اطراف زخم را به طورى كه در وضو گفته شد ، از بالا به پايين بشويد و بنابر احتياط پارچه پاكى روى زخم بگذارد و دست تر روى آن بكشد ، و اگر گذاشتن پارچه ممكن نيست بايد اطراف زخم را بشويد و بنابر احتياط استحبابى تيمّم هم بنمايد .\r\nمسأله 332 - اگر زخم يا دمل يا شكستگى در جلوى سر يا روى پاها است وروىآن باز است ، چنانچه نتواند آن را مسح كند ، پارچه پاكى روى آن بگذارد و روى پارچه را با ترى آب وضو كه در دست مانده مسح كند ، و احتياط واجب اين است كه بعد تيمّم كند و اگر گذاشتن پارچه ممكن نباشد ، اكتفا كند به تيمّم .\r\nمسأله 333 - اگر روى دمل يا زخم يا شكستگى بسته باشد ، چنانچه باز كردن آن ممكن است و آب هم براى آن ضرر ندارد ، بايد باز كند و وضو بگيرد ، چه زخم و مانند آن در صورت و دستها باشد يا جلوى سر و روى پاها .\r\nمسأله 334 - اگر زخم يا دمل يا شكستگى در صورت يا دستها باشد وبشود روىآن را باز كرد ، چنانچه ريختن آب روى آن ضرر دارد و كشيدن دست تر ضرر ندارد ، احتياط واجب آن است كه دست تر روى آن بكشد و بعد پارچه پاكى روىآن بگذارد و روى پارچه را هم دست تر بكشد .\r\nمسأله 335 - اگر نمىشود روى زخم را باز كرد ولى زخم و چيزى كه روى آن گذاشته پاك است ورسانيدن آب به زخم ممكن است و ضرر هم ندارد ، بايد آب را به روى زخم برساند ، و اگر زخم يا چيزى كه روى آن گذاشته نجس است ، چنانچه آب كشيدن\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nآن و رساندن آب به روى زخم ممكن باشد ، بايد آن را آب بكشد و موقع وضو آب را به زخم برساند ، در صورتى كه آب براى زخم ضرر دارد ، يا آن كه رساندن آب به روى زخم ممكن نيست ، يا زخم نجس است ونميشود آن را آب كشيد ، بايد اطراف زخم را بشويد و اگر جبيره پاك است بايد روى آن را مسح كند و اگر جبيره نجس است ، يا نمىشود روى آن را دست تر كشيد ، مثلًا دوايى است كه به دست مىچسبد ، پارچه پاكى را به طورى كه جزء جبيره حساب شود ، روى آن بگذارد و دست تر روى آن بكشد ، اگر اين هم ممكن نيست ، احتياط واجب آن است كه وضو بگيرد به شستن اطراف آن و تيمّم هم بكند .\r\nمسأله 336 - اگر جبيره تمام صورت يا تمام يكى از دستها يا تمام هر دو دست را گرفته باشد ، بايد وضوى جبيره‌اى بگيرد و بنابر احتياط واجب تيمّم هم‌بنمايد .\r\nمسأله 337 - اگر جبيره تمام اعضاى وضو را گرفته باشد بنابر احتياط واجب بايد وضوى جبيره‌اى بگيرد وتيمّم هم بنمايد .\r\nمسأله 338 - كسى كه در كف دست و انگشتها جبيره دارد و در موقع وضو دست تر روى آن كشيده است ، بايد سر و پا را با همان رطوبت جبيره مسح كند در صورتىكه باكف دست ، مسح ممكن نباشد .\r\nمسأله 339 - اگر جبيره تمام پهناى روى پا را گرفته ولى مقدارى از طرف انگشتان و مقدارى از طرف بالاى پا باز است جاهايى كه باز است روى پا را وجايى كه جبيره است روى جبيره را مسح كند .\r\nمسأله 340 - اگر در صورت يا دستها چند جبيره باشد ، بايد بين آنها را بشويد و اگر جبيره‌ها در سر يا روى پاها باشد ، بايد بين آنها را مسح كند و در جاهايى كه جبيره است بايد به دستور جبيره عمل نمايد .\r\nمسأله 341 - اگر جبيره بيشتر از معمول اطراف زخم را گرفته و برداشتن آن ممكن نيست ، بايد به دستور جبيره عمل كند ، و به احتياط واجب تيمّم هم نمايد و اگر برداشتن جبيره ممكن است بايد جبيره را بردارد ، پس اگر زخم در صورت و دستها\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nاست اطراف آن را بشويد و اگر در سر است اطراف آن را مسح كند و اگر روى پاها باشد اطراف آن را مسح كند و براى جاى زخم به دستور جبيره عمل نمايد .\r\nمسأله 342 - اگر در جاى وضو زخم و جراحت و شكستگى نيست ، ولى به جهت ديگرى آب براى آن ضرر دارد ، بايد تيمّم كند و احتياط مستحبّ آن است كه وضوى جبيره‌اى هم بگيرد .\r\nمسأله 343 - اگر جايى از اعضاء وضو را رگ زده است و نمىتواند آن را آب بكشد يا آب براى آن ضرر دارد ، بايد به دستور جبيره عمل كند .\r\nمسأله 344 - اگر در جاى وضو يا غسل چيزى چسبيده است كه برداشتن آن ممكن نيست ، يا به قدرى مشقّت دارد كه نمىشود تحمّل كرد ، بايد به دستور جبيره عمل كند ، و بنابر احتياط مستحبّ تيمّم هم بنمايد .\r\nمسأله 345 - غسل جبيره‌اى مثل وضوى جبيره‌اى است و بنابر احيتاط واجب بايد آن را ترتيبى بجا آورد .\r\nمسأله 346 - كسى كه وظيفه او تيمّم است اگر در بعضى از جاهاى تيمّم او زخم يا دمل يا شكستگى باشد ، بايد به دستور وضوى جبيره‌اى تيمّم جبيره‌اى نمايد .\r\nمسأله 347 - كسى كه بايد با وضو يا غسل جبيره‌اى نماز بخواند ، چنانچه بداند يا احتمال بدهد كه تا آخر وقت عذر او بر طرف نمىشود ، مىتواند در اول وقت نماز بخواند ، و اگر عذر او در وقت بر طرف شود بايد نماز را با وضو اعاده بنمايد .\r\nمسأله 348 - اگر انسان براى مرضى كه در چشم او است موى چشم خود را بچسباند ، بايد وضو و غسل را جبيره‌اى انجام دهد و احتياط آن است كه تيمّم هم بنمايد .\r\nمسأله 349 - كسى كه نمىداند وظيفه‌اش تيمّم است يا وضوى جبيره‌اى ، بنابر احتياط واجب بايد هردو را بجا آورد .\r\nمسأله 350 - نمازهايى را كه انسان با وضوى جبيره‌اى خوانده صحيح است اگر عذرش تا آخر وقت مستمرّ باشد و اگر در اثناء وقت عذرش بر طرف شود اعاده با وضوء واجب است ، و اگر بعد از وقت عذرش بر طرف شد ، براى نمازهاى بعد بايد وضو بگيرد .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n\r\nغسلهاى واجب\r\nغسلهاى واجب هفت است : اوّل : غسل جنابت ، دوم : غسل حيض ، سوم : غسل نفاس ، چهارم : غسل استحاضه ، پنجم : غسل مسّ ميّت ، ششم : غسل ميّت ، هفتم : غسلى كه به واسطه نذر و قسم و مانند اينها واجب مىشود .\r\n\r\nاحكام جنابت\r\nمسأله 351 - به دو چيز انسان جنب مىشود : اوّل - جماع ، دوم - بيرون آمدن منى ، چه در خواب باشد يا بيدارى ، كم باشد يا زياد ، با شهوت باشد يا بىشهوت ، با اختيار باشد يا بىاختيار .\r\nمسأله 352 - اگر رطوبتى از انسان خارج شود و نداند منى است يا بول يا غير اينها ، چنانچه با شهوت و جستن بيرون آمده و از بيرون آمدن آن ، بدن سست شده ، آن رطوبت حكم منى دارد و اگر هيچ يك از اين سه نشانه يا بعضى از اينها را نداشته باشد ، حكم منى ندارد ولى در مريض لازم نيست آن آب با جستن بيرون آمده باشد ، بلكه اگر با شهوت بيرون آيد و در موقع بيرون آمدن بدن سست شود ، در حكم منى است .\r\nمسأله 353 - اگر از مردى كه مريض نيست آبى بيرون آيد كه يكى از سه نشانه‌اى را كه در مسأله پيش گفته شد داشته باشد و نداند نشانه‌هاى ديگر را داشته يا نه ، چنانچه استبراء از بول نكرده باشد و وضو هم داشته اگر رطوبت خارج شود وضو لازم است و اگر وضو نداشته باز غسل لازم نيست و چنانچه استبراء از بول نموده باشد با داشتن وضو چيزى براى او لازم نيست و با نداشتن وضو تنها اكتفا بوضوء مىشود امّا اگر استبراء كرده و يقين دارد رطوبتى كه از او خارج شده يا بول است يا منى بايد احتياط كند بجمع بين غسل و وضو .\r\nمسأله 354 - مستحبّ است انسان بعد از بيرون آمدن منى بول كند ، و اگر بول نكند و بعد از غسل رطوبتى از او بيرون آيد كه نداند منى است يا رطوبت ديگر ، حكم منى دارد .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nمسأله 355 - اگر انسان جماع كند و به اندازه ختنه‌گاه يا بيشتر داخل شود ، در زن باشد يا در مرد ، در قبل باشد يا در دبر ، بالغ باشد يا نابالغ ، اگر چه منى بيرون نيايد هر دو جنب مىشوند .\r\nمسأله 356 - اگر شك كند كه داخل شده يا نه غسل بر او واجب نيست .\r\nمسأله 357 - اگر نعوذ باللَّه حيوانى را وطى كند ، يعنى با او نزديكى نمايد و منى از او بيرون آيد غسل تنها كافى است ، و اگر منى بيرون نيايد ، چنانچه پيش از وطى وضو داشته باز هم غسل تنها كافى است ، و اگر وضو نداشته احتياط واجب آن است كه غسل كند ، و وضو هم بگيرد .\r\nمسأله 358 - اگر منى از جاى خود حركت كند و بيرون نيايد ، يا انسان شك كند كه منى از او بيرون آمده يا نه ، غسل بر او واجب نيست .\r\nمسأله 359 - كسى كه نمىتواند غسل كند ولى تيمّم برايش ممكن است ، بعد از داخل شدن وقت نماز هم مىتواند با عيال خود نزديكى كند .\r\nمسأله 360 - اگر در لباس خود منى ببيند و بداند كه از خود اوست و براى آن غسل نكرده ، بايد غسل كند ونمازهايى را كه يقين دارد ، بعد از بيرون آمدن منى خوانده قضا كند ، ولى نمازهايى كه احتمال مىدهد ، بعد از بيرون آمدن منى خوانده لازم نيست قضا نمايد .\r\n\r\nچيزهائى كه بر جنب حرام است\r\nمسأله 361 - پنج چيز بر جنب حرام است : اوّل رساندن جايى از بدن به خطّ قرآن ، يا باسم خدا و بنابر احتياط واجب باسم پيغمبران وامامان عليهم السلام و حضرت زهراء عليها السلام ، به طورى كه در وضو گفته شد ، دوم رفتن در مسجد الحرام و مسجد پيغمبر اگر چه از يك در داخل و از در ديگر خارج شود ، سوم توقف در مساجد ديگر ، ولى اگر از يك در داخل و از در ديگر خارج شود ، يا براى برداشتن چيزى برود مانعى ندارد و حرم امامان بنابر احتياط واجب ملحق به مسجد النّبى است و در رواق امامان هم مكث به\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nاحتياط واجب جايز نيست ، چهارم گذاشتن چيزى در مسجد ، پنجم خواندن سوره‌اى كه سجده واجب دارد و آن چهار سوره است : اوّل سوره سى و دوم قرآن ( الم تنزيل ) ، دوم سوره چهل و يكم ( حم سجده ) ، سوم سوره پنجاه و سوم ( والنجم ) ، چهارم سوره نود و ششم ( اقرء ) و اگر يك حرف از اين چهار سوره را هم بخواند حرام است و حتى بسم اللَّه را هم اگر به نيّت اين سوره‌ها بخواند حرام است .\r\n\r\nچيزهائى كه بر جنب مكروه است\r\nمسأله 362 - نه چيز بر جنب مكروه است : اوّل و دوم خوردن و آشاميدن ، ولى اگر وضو بگيرد و يا استنشاق ومضمضه نمايد يا دستها را بشويد مكروه نيست ، سوم خواندن بيشتر از هفت آيه از سوره‌هايى كه سجده‌واجب ندارد ، بلكه بهتر ترك قرائت قرآن است ، چهارم رساندن جايى از بدن به جلد و حاشيه و بين خطهاى قرآن ، پنجم همراه داشتن قرآن ششم خوابيدن ، ولى اگر وضو بگيرد يا به واسطه نداشتن آب ، بدل از غسل تيمّم كند مكروه نيست ، هفتم خضاب كردن به حنا و مانند آن ، هشتم ماليدن روغن به بدن ، نهم جماع كردن بعد از آن كه محتلم شده ، يعنى در خواب منى از او بيرون آمده است .\r\n\r\nغسل جنابت\r\nمسأله 363 - غسل جنابت به خودى خود مستحبّ است و براى خواندن نماز واجب و مانند آن واجب مىشود ، ولى براى نماز ميّت و سجده شكر و سجده‌هاى واجب قرآن غسل جنابت لازم نيست .\r\nمسأله 364 - لازم نيست در وقت غسل نيّت كند كه غسل واجب يا مستحبّ مىكنم و اگر فقط به قصد قربت يعنى براى انجام فرمان خداوند عالم غسل كند كافيست .\r\nمسأله 365 - اگر يقين كند وقت نماز شده و نيّت غسل واجب كند بعد معلوم شود كه پيش از وقت غسل كرده ، غسل او صحيح است .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nمسأله 366 - غسل را چه واجب باشد و چه مستحبّ به دو قسم مىشود انجام داد :\r\nترتيبى و ارتماسى .\r\n\r\nغسل ترتيبى\r\nمسأله 367 - در غسل ترتيبى ، بايد به نيّت غسل ، اوّل سر و گردن ، بعد طرف راست ، بعد طرف چپ بدن را بشويد و اگر عمداً يا از روى فراموشى يا به واسطه ندانستن مسأله به اين ترتيب عمل نكند از جايى كه مخالفت ترتيب را نموده بايد از همان جا اعاده غسل نمايد .\r\nمسأله 368 - نصف ناف و نصف عورت را بايد ازطرف راست بدن و نصف ديگر را بايد با طرف چپ بشويد ، بلكه بهتر است تمام ناف و عورت با هردو طرف شسته شود .\r\nمسأله 369 - براى آن كه يقين كند هر سه قسمت يعنى سر و گردن و طرف راست و طرف چپ را كاملًا غسل داده ، بايد هر قسمتى را كه مىشويد مقدارى از قسمتهاى ديگر را هم با آن قسمت بشويد بلكه احتياط مستحب آن است كه تمام طرف راست گردن را باطرف راست بدن و تمام طرف چپ گردن را با طرف چپ بدن بشويد .\r\nمسأله 370 - اگر بعد از غسل بفهمد جايى از بدن را نشسته و نداند كجاى بدن است ، بايد دوباره غسل كند .\r\nمسأله 371 - اگر بعد از غسل بفهمد مقدارى از بدن را نشسته ، چنانچه از طرف چپ باشد شستن همان مقدار كافى است و اگر از طرف راست باشد بايد بعد از شستن آن مقدار ، دوباره طرف چپ را بشويد ، و اگر سر و گردن باشد بايد بعد از شستن آن مقدار ، دوباره طرف راست و بعد طرف چپ را بشويد .\r\nمسأله 372 - اگر پيش از تمام شدن غسل ، در شستن مقدارى از طرف چپ شك كند ، شستن همان مقدار كافى است ولى اگر در شستن مقدارى از طرف راست شك كند ، در حال شستن طرف چپ بنابر احتياط واجب ، اعتنا به آن شك بنمايد و همچنين است اگر شك كند در شستن عضوى بعد از داخل شدن در شستن عضو ديگر به آن شك اعتنا بنمايد و آن عضو را بشويد .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\n\r\nغسل ارتماسى\r\nمسأله 373 - در غسل ارتماسى بايد آب تمام بدن را بگيرد ولو تدريجاً ، پس اگر به نيّت غسل ارتماسى در آب فرو رود ، چنانچه پاى او روى زمين باشد بايد از زمين بلند كند .\r\nمسأله 374 - در غسل ارتماسى لازم است هنگام نيّت مقدارى از بدن بيرون آب باشد .\r\nمسأله 375 - اگر بعد از غسل ارتماسى بفهمد به مقدارى از بدن آب نرسيده ، چه جاى آن را بداند يا نداند ، بايد دوباره غسل كند .\r\nمسأله 376 - اگر براى غسل ترتيبى وقت ندارد و براى ارتماسى وقت دارد ، بايد غسل ارتماسى كند .\r\nمسأله 377 - كسى كه براى حج يا عمره احرام بسته است ، نمىتواند غسل ارتماسى بكند و همچنين كسى كه روزه واجب گرفته نمىتواند غسل ارتماسى كند ولى اگر از روى فراموشى غسل ارتماسى كند صحيح است .\r\n\r\nاحكام غسل كردن\r\nمسأله 378 - در غسل ارتماسى بايد تمام بدن پاك باشد ولى در غسل ترتيبى پاك بودن تمام بدن لازم نيست و اگر تمام بدن نجس باشد و هر قسمتى را پيش از غسل دادن آن قسمت آب بكشد كافىاست .\r\nمسأله 379 - كسى كه از حرام جنب شده اگر بخواهد با آب گرم غسل كند عرق مىكند ، چون عرق او بنابر احتياط واجب نجس است ، بايد با آب سرد غسل كند و اگر آب سرد پيدا نكند يا براى او ضرر داشته باشد نمىتواند در بيرون از آب غسل ترتيبى كند ولى مىتواند بعد از آن كه تمام بدن زير آب رفته باشد نيّت غسل ترتيبى كند و به نيّت سر و گردن بدن را حركت دهد بعد يك مرتبه به نيّت طرف راست و مرتبهء ديگر به نيّت طرف چپ بدن را حركت دهد ، غسل او صحيح است .\r\nمسأله 380 - اگر در غسل به اندازه سر مويى از بدن نشسته بماند ، غسل باطل\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nاست اگر غسل ارتماسى باشد و اگر ترتيبى بوده لازم است شستن آن جزيى كه شسته نشده است و همچنين لازم است اعاده اعضايى كه بعد از آن است ولىشستن جاهايى از بدن كه ديده نمىشود ، مثل توى گوش و بينى واجب نيست .\r\nمسأله 381 - جايى كه شك دارد از ظاهر بدن است يا از باطن آن ، بنابر احتياط واجب بايد بشويد .\r\nمسأله 382 - اگر سوراخ جاى گوشواره و مانند آن به قدرى گشاد باشد كه داخل آن ديده شود ، بايد آن را شست و اگر ديده نشود ، شستن داخل آن لازم نيست .\r\nمسأله 383 - چيزى را كه مانع رسيدن آب به بدن است ، بايد بر طرف كند و اگر پيش از آن كه يقين كند بر طرف شده غسل نمايد ، غسل او باطل است .\r\nمسأله 384 - اگر موقع غسل شك كند ، چيزى كه مانع از رسيدن آب باشد در بدن او هست يا نه ، بايد وارسى كند تا مطمئن شود يا ظن پيدا كند كه مانعىنيست .\r\nمسأله 385 - در غسل بايد موهاى كوتاهى را كه جزء بدن حساب مىشود ، بشويد و شستن موهاى بلند واجب نيست ، بلكه اگر آب را طورى به پوست برساند كه آنها تر نشوند ، غسل صحيح است ولى اگر رساندن آب به پوست بدون شستن آنها ممكن نباشد بايد آنها را بشويد كه آب به بدن برسد .\r\nمسأله 386 - تمام شرطهايى كه براى صحيح بودن وضو گفته شد ، مثل : پاك بودن آب و غصبى نبودن آن ، در صحيح بودن غسل هم شرط است ولى در غسل لازم نيست بدن را از بالا به پايين بشويد و نيز در غسل ترتيبى لازم نيست بعد از شستن هر قسمت فوراً قسمت ديگر را بشويد بلكه اگر بعد از شستن سر و گردن مقدارىصبر كند و بعد طرف راست را بشويد و بعد از مدّتى طرف چپ را بشويد اشكال ندارد .\r\nمسأله 387 - كسى كه قصد دارد پول حمامى را ندهد يا بدون اين كه بداند حمامى راضى است ، بخواهد نسيه بگذارد ، اگرچه بعد حمّامى را راضى كند ، غسل او باطل است .\r\nمسأله 388 - اگر حمّامى راضى باشد كه پول حمام نسيه بماند ولى كسى كه غسل مىكند قصدش اين باشد كه طلب او را ندهد ، يا از مال حرام بدهد صحّت غسل او محل اشكال است .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nمسأله 389 - اگر بخواهد با عين پول حرام يا پولى كه خمس آن را نداده به حمّامى بدهد ، غسل او باطل است در صورتى كه در خمس به ضمانت شرعى عمل نكرده باشد .\r\nمسأله 390 - اگر مخرج غائط را در آب خزينه تطهير كند و پيش از غسل شك كند كه چون در خزينه تطهير كرده حمّامى به غسل كردن او راضى است يا نه ، غسل او باطل است ، مگر اين كه پيش از غسل حمّامى را راضى كند .\r\nمسأله 391 - اگر شك كند كه غسل كرده يا نه بايد غسل كند ولى اگر بعد از غسل شك كند كه غسل او درست بوده يا نه ، لازم نيست دوباره غسل‌نمايد .\r\nمسأله 392 - اگر در بين غسل ، حدث اصغر از او سر زند مثلًا بول كند ، غسل را رها كند و دوباره غسل نمايد و وضو هم بگيرد و يا آن كه آن غسل را تمام كند و دوباره بنابر احتياط واجب غسل كند به قصد تمام يا اتمام و بعد از آن وضو هم بگيرد و احتياطاً غسل دوم را مثل اوّل در ترتيبى و ارتماسى بودن انجام دهد .\r\nمسأله 393 - اگر به خيال اين كه به اندازه غسل و نماز وقت دارد براى نماز غسل كند ، غسل او صحيح است اگر قصد غسل را على اىّ حال داشته باشد .\r\nمسأله 394 - كسى كه جنب شده اگر شك كند غسل كرده يا نه نمازهايى را كه خوانده صحيح است ولى براى نمازهاى بعد بايد غسل كند .\r\nمسأله 395 - كسى كه چند غسل بر او واجب است مىتوانند به نيّت همه آنها يك غسل بجا آورد ، و اگر يكى از آنها غسل جنابت بوده و قصد غسل جنابت را به تنهايى بنمايد كافى است و وضو لازم نيست و اگر غير از جنابت را قصد كند باز كافىاست و ليكن بنابر احتياط وضو هم بگيرد .\r\nمسأله 396 - اگر بر جايى از بدن ، آيهء قرآن يا اسم خداوند تعالى نوشته شده باشد ، بنابر احتياط واجب اگر ممكن است بايد آن را از بين ببرد و اگر ممكن نيست ، بايد وضو و غسل را ارتماسى انجام دهد ، و چنانچه بخواهد وضو يا غسل راترتيبىبجا آورد ، بايد آب را طورى به بدن برساند كه دست او به نوشته نرسد .\r\nمسأله 397 - كسى كه غسل جنابت كرده ، نبايد براى نماز وضو بگيرد ولى با غسلهاى ديگر نمىشود نماز خواند و بايد وضو هم گرفت .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\n\r\nاستحاضه\r\nيكى از خونهايى كه از زن خارج مىشود خون استحاضه است و زن را در موقع ديدن خون استحاضه ، مستحاضه مىگويند .\r\nمسأله 398 - خون استحاضه در بيشتر اوقات زرد رنگ و سرد است و بدون فشار و سوزش بيرون مىآيد و غليظ هم نيست ولى ممكن است گاهى سياه يا سرخ و گرم و غليظ باشد و با فشار و سوزش بيرون آيد .\r\nمسأله 399 - استحاضه سه قسم است : قليله ومتوسّطه و كثيره ، استحاضه قليله آن است كه خون فقط روى پنبه‌اى را كه زن داخل فرج مىنمايد آلوده كند و در آن فرو نرود ، استحاضه متوسّطه آن است كه خون در پنبه فرو رود ، اگرچه در يك گوشهء آن باشد ، ولى از پنبه به دستمالى كه معمولًا زنها براى جلوگيرى از خون مىبندند ، نرسد ، استحاضه كثيره آن است كه خون پنبه را بگيرد و به دستمال هم برسد .\r\n\r\nاحكام استحاضه\r\nمسأله 400 - دراستحاضه قليله بايد زن براى هر نماز يك وضو بگيرد و بنابر احتياط واجب پنبه راعوض كند يا تطهير نمايد و ظاهر فرج را اگر خون به آن رسيده آب بكشد .\r\nمسأله 401 - دراستحاضه متوسّطه بايد زن براى نماز صبح غسل كند ، و تا صبح ديگر براى نمازهاى خود كارهاى استحاضه قليله را كه در مسأله پيش گفته شد انجام دهد و اگر عمداً يا از روى فراموشى براى نماز صبح غسل نكند ، بايد براى نماز ظهر و عصر غسل كند و اگر براى نماز ظهر و عصر غسل نكند ، بايد پيش ازنماز مغرب و عشاء غسل نمايد ، وامّا نمازهايى كه بدون غسل خوانده است بايد غسل كند و وضو بگيرد و آن نمازها را اعاده نمايد ، چه آن كه خون بيايد يا قطع شده باشد .\r\nمسأله 402 - دراستحاضه كثيره علاوه بر كارهاى استحاضه متوسّطه كه در مسأله\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nپيش گفته شد ، بايد براى هر نماز دستمال را عوض كند ، يا آب بكشد و يك غسل براى نماز ظهر و عصر و يكى براى نماز مغرب و عشاء بجا آورد و بين نماز ظهر و عصر فاصله نيندازد و اگر فاصله بيندازد ، بايد براى نماز عصر دوباره غسل كند و نيز اگر بين نماز مغرب و عشاء فاصله بيندازد بايد براى نماز عشاء دوباره غسل نمايد .\r\nمسأله 403 - اگر خون استحاضه پيش از وقت نماز بيايد چنانچه زن براى آن خون ، وضو و غسل بجا نياورده باشد ، بايد در موقع نماز ، وضو و غسل را بجا آورد .\r\nمسأله 404 - مستحاضه متوسّطه و كثيره كه بايد وضو بگيرد و غسل كند ، هر كدام را اوّل بجا آورد صحيح است ولى بهتر آن است كه اوّل وضو بگيرد .\r\nمسأله 405 - اگراستحاضه قليله زن بعد از نماز صبح متوسّطه شود ، بايد براىنماز ظهر و عصر غسل كند و اگر بعد از نماز ظهر و عصر متوسّطه شود بايد براى نماز مغرب و عشاء غسل نمايد .\r\nمسأله 406 - اگراستحاضه قليله يامتوسّطه زن بعد از نماز صبح كثيره شود بايد براى نماز ظهر و عصر يك غسل و براى نماز مغرب و عشاء غسل ديگرى بجا آورد ، و اگر بعد از نماز ظهر و عصر كثيره شود ، بايد براى نماز مغرب و عشاء غسل نمايد .\r\nمسأله 407 - مستحاضه كثيره يا متوسّطه اگر پيش از داخل شدن وقت نماز براى نماز غسل كند ، غسل او باطل است ، ولى اگرنزديك اذان صبح براى نماز شب رجاءً غسل كند و نماز شب را بخواند و همين كه وقت داخل شد براى نماز صبح دوباره به احتياط واجب غسل كند .\r\nمسأله 408 - زن مستحاضه براى هر نمازى چه واجب باشد و چه مستحب ، بايد وضو بگيرد و نيز اگر بخواهد نمازى را كه خوانده احتياطاً دوباره بخواند ، يا بخواهد نمازى را كه تنها خوانده است دوباره با جماعت بخواند ، بايد تمام كارهائى را كه براى استحاضه گفته شد انجام دهد ، ولى براى خواندن نماز احتياط و سجده فراموش شده وتشهّد فراموش شده و سجده سهو ، اگر آنها را بعد از نماز فوراً بجا آورد لازم نيست كارهاى استحاضه را انجام دهد .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nمسأله 409 - زن مستحاضه بعد از آن كه خونش قطع شد ، فقط براى نماز اولى كه مىخواند ، بايد كارهاى استحاضه را انجام دهد و براى نمازهاى بعد لازم نيست .\r\nمسأله 410 - اگر زن نداند استحاضه او چه قسم است ، موقعى كه مىخواهد نماز بخواند ، مقدارى پنبه بنابر احتياط واجب داخل فرج نمايد و كمى صبر كند و بيرون آورد و بعد از آن كه فهميد استحاضه او كدام يك از آن سه قسم است كارهائى را كه براى آن قسم دستور داده شد انجام دهد ، ولى اگر بداند تاوقتى كه مىخواهد نماز بخواند استحاضه او تغيير نمىكند ، پيش از داخل شدن وقت هم مىتواند خود را وارسى نمايد .\r\nمسأله 411 - زن مستحاضه اگر پيش از آن كه خود را وارسى كند ، مشغول نماز شود ، چنانچه قصد قربت داشته و به وظيفه خود عمل كرده مثلًا استحاضه‌اش قليله بوده و به وظيفه استحاضه قليله عمل نموده ، نماز او صحيح است و اگر قصد قربت نداشته يا عمل او مطابق وظيفه‌اش نبوده مثل آن كه استحاضه او متوسّطه بوده و به وظيفه قليله رفتار كرده ، نماز او باطل‌است .\r\nمسأله 412 - زن مستحاضه اگر نتواند خود را وارسى نمايد ، بايد به آنچه مسلّماً وظيفه اوست عمل كند ، مثلًا اگر نمىداند استحاضه او قليله است يا متوسّطه ، بايد كارهاى استحاضه قليله را انجام دهد و اگر كارهاى استحاضه متوسطه را انجام دهد بهتر است ؛ و اگر نمىداند متوسّطه است يا كثيره ، بايد كارهاى استحاضه متوسطه را انجام دهد و اگر به كثيره عمل نمايد بهتر است ؛ ولى اگر بداند سابقاً كدام يك از آن سه قسم بوده ، بايد به وظيفه همان قسم رفتار نمايد .\r\nمسأله 413 - اگر خون استحاضه در باطن فرج باشد و يا بيرون بيايد ، هر چند كم باشد وضو و غسل را باطل مىكند ، ولى در فرض اوّل بنابر احتياط واجب‌است .\r\nمسأله 414 - زن مستحاضه اگر بعد از نماز خود را وارسى كند و خون نبيند ، اگرچه بداند دوباره خون مىآيد ، با وضويى كه دارد مىتواند نماز بخواند .\r\nمسأله 415 - زن مستحاضه اگر بداند از وقتىكه مشغول وضو يا غسل شده خونى از او بيرون و يا به باطن فرج نيامده ، مىتواند خواندن نماز را تأخير بيندازد .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nمسأله 416 - اگر مستحاضه بداند كه پيش از گذشتن وقت نماز بكلّى پاك مىشود ، يا به اندازه خواندن نماز خون بند مىآيد ، بايد صبر كند و نماز را در وقتىكه پاك است بخواند .\r\nمسأله 417 - اگر بعد از وضو و غسل ، خون در ظاهر قطع شود و مستحاضه بداند كه اگر نماز را تأخير بيندازد ، به مقدارى كه وضو و غسل و نماز را بجا آورد بكلّى پاك مىشود ، بايد نماز را تأخير بيندازد و موقعى كه بكلّى پاك شد دوباره وضو و غسل را بجا آورد و نماز را بخواند و اگر وقت تنگ شد لازم نيست وضو و غسل را دوباره بجا آورد بلكه با وضو و غسلى كه دارد مىتواند نماز بخواند .\r\nمسأله 418 - مستحاضه كثيره ومتوسّطه وقتى بكلّى از خون پاك شد بايد غسل كند ، ولى اگر بداند از وقتى كه براى نماز پيش مشغول غسل شده ديگر خون نيامده لازم نيست دوباره غسل نمايد .\r\nمسأله 419 - مستحاضه قليله بعد از وضو و مستحاضه كثيره و متوسّطه بعد از غسل و وضو ، بايد فوراً مشغول نماز شود ولى گفتن اذان و اقامه و خواندن دعاهاى قبل از نماز اشكال ندارد ، و در نماز هم مىتواند كارهاى مستحبّ مثل قنوت و غير آن را بجا آورد .\r\nمسأله 420 - زن مستحاضه اگر بين غسل و نماز فاصله بيندازد ، بايد دوباره غسل كند وبلا فاصله مشغول نماز شود .\r\nمسأله 421 - اگر خون استحاضه زن جريان دارد و قطع نمىشود ، چنانچه براى او ضرر ندارد ، بايد پيش از غسل و بعد از آن به وسيله پنبه از بيرون آمدن خون جلوگيرى كند ولى اگر هميشه جريان ندارد ، فقط بايد بعد از وضو و غسل از بيرون آمدن خون جلوگيرى نمايد ، و چنانچه كوتاهى كند و خون بيرون آيد ، بايد دوباره غسل كند و اگر نماز هم خوانده بايد دوباره بخواند .\r\nمسأله 422 - اگر در موقع غسل خون قطع نشود ، غسل صحيح است ، ولى اگر در بين غسل ، متوسّطه كثيره شود ، بايد غسل را از سر بگيرد .\r\nمسأله 423 - احتياط واجب آن است كه زن مستحاضه در تمام روزى كه روزه است ، به مقدارى كه مىتواند ، از بيرون آمدن خون جلوگيرى كند .\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nمسأله 424 - روزه زن مستحاضه كثيره در صورتى صحيح است كه در روز ، غسلهايى را كه براى نمازهاى روزش واجب است ، انجام دهد و همچنين مستحاضه متوسّطه روزه او صحيح است اگر غسل فجر را بجا آورده باشد . بلكه در هر دو صورت بنابر احتياط واجب غسلهاى شب گذشته را انجام داده باشد .\r\nمسأله 425 - اگر بعد از نماز عصر مستحاضه شود وتاغروب غسل نكند ، روزه او صحيح است .\r\nمسأله 426 - اگراستحاضه قليله پيش از نماز ، متوسّطه يا كثيره شود ، بايد زن كارهاى متوسّطه يا كثيره را كه گفته شد انجام دهد ، و اگراستحاضه متوسّطه ، كثيره شود بايد كارهاى استحاضه كثيره را انجام دهد و چنانچه براى استحاضه متوسّطه غسل كرده باشد فائده ندارد و بايد دوباره براى كثيره غسل كند .\r\nمسأله 427 - اگر در بين نماز ، استحاضه زن كثيره شود ، بايد نماز را بشكند و براى استحاضه كثيره غسل كند و وضو بگيرد و كارهاى ديگر آن را انجام دهد و همان نماز را بخواند ، و اگر براى هيچكدام از غسل و وضو وقت ندارد ، بايد دو تيمّم كند ، يكى بدل از غسل ، و ديگرى بدل از وضو و اگر براى يكى از آنها وقت ندارد ، بايد عوض آن تيمّم كند و ديگرى را بجا آورد ولى اگر براى تيمّم هم وقت ندارد نمىتواند نماز را بشكند و بايد نماز را تمام كند و بنابر احتياط واجب قضا نمايد و همچنين است اگر در بين نماز ، استحاضه قليله او متوسّطه يا كثيره شود .\r\nمسأله 428 - اگر در بين نماز خون بند بيايد و مستحاضه نداند كه در باطن هم قطع شده يا نه ، چنانچه بعد از نماز بفهمد قطع شده بوده ، بايد وضو و غسل و نماز را دوباره بجا آورد .\r\nمسأله 429 - اگراستحاضه كثيره زن ، متوسّطه شود ، بايد براى نماز اوّل ، عمل كثيره و براى نمازهاى بعد عمل متوسّطه را بجا آورد ، مثلًا اگر پيش از نماز ظهراستحاضه كثيره ، متوسّطه شود ، بايد براى نماز ظهر غسل كند و براى نماز عصر و مغرب و عشاء فقط وضو بگيرد ، ولى اگر براى نماز ظهر غسل نكند ، و فقط به مقدار\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nنماز عصر وقت داشته باشد ، بايد براى نماز عصر غسل نمايد و اگر براى نماز عصر هم غسل نكند ، بايد براى نماز مغرب غسل كند ، و اگر براى آن هم غسل نكند و فقط به مقدار نماز عشاء وقت داشته باشد بايد براى عشاء غسل نمايد .\r\nمسأله 430 - اگر پيش از هر نماز خون مستحاضه كثيره قطع شود و دوباره بيايد براى هر نماز بايد يك غسل بجا آورد .\r\nمسأله 431 - اگر استحاضه كثيره ، قليله شود بايد براى نماز اوّل عمل كثيره وبراىنمازهاى بعد عمل قليله را انجام دهد و نيز اگر استحاضه متوسّطه قليله شود ، بايد براى نماز اوّل ، عمل متوسّطه و براى نمازهاى بعد عمل قليله را بجا آورد .\r\nمسأله 432 - اگر مستحاضه يكى از كارهائى را كه بر او واجب مىباشد ، حتّى عوض كردن پنبه را ترك كند نمازش باطل است .\r\nمسأله 433 - مستحاضه قليله اگر بخواهد غير از نماز كارى انجام دهد ، كه شرط آن وضو داشتن است ، مثلًا بخواهد قرآن بخواند بايد وضو بگيرد ووضويى كه براىنماز گرفته كافى نيست .\r\nمسأله 434 - اگر مستحاضه غسلهاى واجب خود را بجا آورد ، رفتن در مسجد و توقّف در آن و خواندن سوره‌اى كه سجده‌واجب دارد و نزديكى شوهر با او حلال مىشود ، اگرچه كارهاى ديگرى را كه براى نماز واجب است ، مثل عوض كردن پنبه و دستمال انجام نداده باشد .\r\nمسأله 435 - اگر زن دراستحاضه كثيره يا متوسّطه بخواهد پيش از وقت نماز سوره‌اى را كه سجده واجب دارد بخواند ، يا مسجد برود ، بنابر احتياط واجب بايد غسل نمايد ، و همچنين است اگر شوهرش بخواهد با او نزديكى كند .\r\nمسأله 436 - نماز آيات بر مستحاضه واجب است ، و بايد براى نماز آيات هم كارهائى را كه براى نماز يوميّه گفته شد انجام دهد .\r\nمسأله 437 - هرگاه در وقت نماز يوميّه نماز آيات بر مستحاضه واجب شود ، اگرچه بخواهد هر دو را پشت سر هم بجا آورد ، بنابر احتياط واجب براى نماز آيات\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nهم تمام كارهائى را كه براى نماز يوميّه او واجب است انجام دهد ونمىتوان هر دو را با يك غسل و وضو بخواند .\r\nمسأله 438 - احوط استحبابى آن كه زن مستحاضه نماز قضا ، بجا نياورد ولى اگر بخواهد نماز قضا بخواند بايد در هر نماز كارهائى را كه براى نماز ادا بر او واجب است بجا آورد و بنابر احتياط واجب هر دو را با يك غسل و وضو بجا نياورد .\r\nمسأله 439 - اگر زن بداند خونى كه از او خارج مىشود خون زخم نيست و شرعاً حكم حيض و نفاس را ندارد ، بايد به دستور استحاضه عمل كند ، بلكه اگر شك داشته باشد كه خون استحاضه است يا خونهاى ديگر ، چنانچه نشانه آنها را نداشته باشد ، بنابر احتياط واجب بايد كارهاى استحاضه را انجام دهد .\r\n\r\nحيض\r\nحيض خونى است كه غالباً در هر ماه چند روزى از رحم زنها خارج مىشود ، و زن را در موقع ديدن خون حيض ، حائض مىگويند .\r\nمسأله 440 - خون حيض در بيشتر اوقات ، غليظ و گرم و رنگ آن سياه يا سرخ است و با فشار و كمى سوزش بيرون مىآيد .\r\nمسأله 441 - زنهاى قرشيّه بعد از تمام شدن شصت سال يائسه مىشوند ، يعنىخون حيض نمىبينند و زنهايى كه قرشيّه نيستند ، بعد از تمام شدن پنجاه سال يائسه مىشوند .\r\nمسأله 442 - خونى كه دختر پيش ازتمام شدن نه سال و زن بعد از يائسه شدن مىبيند حيض نيست .\r\nمسأله 443 - زن حامله و زنى كه بچه را شير مىدهد ، ممكن است حيض ببيند .\r\nمسأله 444 - دخترى كه نمىداند نه سالش تمام شده يا نه ، اگر خونى ببيند كه نشانه‌هاى حيض را نداشته باشد حيض نيست ، و اگر نشانه‌هاى حيض را داشته باشد ، حيض است و معلوم مىشود نه سال او تمام شده است .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nمسأله 445 - زنى كه شك دارد يائسه شده يا نه ، اگر خونى ببيند و نداند حيض است يا نه ، بنا بگذارد كه يائسه نشده است .\r\nمسأله 446 - مدّت حيض كمتر از سه روز و بيشتر از ده روزنمىشود ، و اگر مختصرى هم از سه روز كمتر باشد حيض نيست .\r\nمسأله 447 - بايد سه روز اوّل حيض پشت سر هم باشد ، پس اگر مثلًا دو روز خون ببيند و يك روز پاك شود و دوباره يك روز خون ببيند ، حيض نيست .\r\nمسأله 448 - لازم نيست درتمام سه روز خون بيرون بيايد ، بلكه اگر در فرج خون باشد كافى است ، و چنانچه در بين سه روز مختصرى پاك شود ومدّت پاك شدن به قدرى كم باشد كه بگويند در تمام سه روز در فرج خون بوده ، باز هم حيض است .\r\nمسأله 449 - لازم نيست شب اوّل و شب چهارم را خون ببيند ، ولى بايد در شب دوم و سوم خون قطع نشود ، اگر از اوّل آفتاب روز اوّل تا غروب روز سوم پشت سر هم خون بيايد ، و اگر در وسطهاى روز اوّل شروع شود و در همان موقع از روز چهارم قطع شود و در شب دوم و سوم و چهارم هم هيچ خون قطع نشود ، حيض است .\r\nمسأله 450 - اگر سه روز پشت سر هم خون ببيند و پاك شود ، چنانچه دوباره خون ببيند وروزهايى كه خون ديده و در وسط پاك بوده ، رويهم از ده روز بيشتر نشود بنابر اقوى ، روزهايى هم كه در وسط پاك بوده حيض است .\r\nمسأله 451 - اگر خونى ببيند كه از سه روز بيشتر و از ده روز كمتر باشد و نداند خون دمل و يا زخم يا خون حيض است ، اگر قبل از آمدن اين خون پاك بوده بنا را بر پاكى بگذارد و اگر حالت سابقه او مجهول باشد احتياط واجب آن است كه جمع ما بين عمل حائض و غير حائض بكند .\r\nمسأله 452 - اگر خونى ببيند كه نداند خون حيض است يا بكارت ، بايد خود را وارسى كند ، يعنى مقدارى پنبه داخل فرج نمايد و كمى صبر كند ، بعد بيرون آورد پس اگر اطراف آن آلوده باشد ، خون بكارت است و اگر به همه آن رسيده ، حيض مىباشد .\r\nمسأله 453 - اگر كمتر از سه روز خون ببيند و پاك شود و بعد سه روز خون ببيند ،\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nخون دوم حيض است و خون اوّل اگر در روزهاى عادتش باشد ، بايد جمع كند بين تروك حائض واعمال استحاضه .\r\n\r\nاحكام حائض\r\nمسأله 454 - چند چيز بر حائض حرام است : اوّل عبادت‌هايى كه مانند نماز بايد با وضو ياتيمّم بجا آورده شود ولى بجا آوردن عبادت هايى كه وضو و غسل و تيمّم براى آنها لازم نيست ، مانند نماز ميّت مانعى ندارد ، دوم تمام چيزهائى كه بر جنب حرام و در احكام جنابت گفته شد ، سوم جماع كردن در فرج ، كه هم براى مرد حرام است و هم براى زن ، اگرچه به مقدار ختنه‌گاه داخل شود و منى هم بيرون نيايد ، بلكه احتياط واجب آن است كه مقدار كمتر از ختنه‌گاه را هم داخل نكند و جواز وطى در دُبُر زن حائض محلّ اشكال است .\r\nمسأله 455 - جماع كردن در روزهايى هم كه حيض زن قطعى نيست ولى شرعاً بايد براى خود حيض قرار دهد حرام است ، پس زنى كه بيشتر از ده روز خون مىبيند و بايد به دستورى كه بعداً گفته مىشود روزهاى عادت خويشان خود را حيض قرار دهد ، شوهرش نمىتواند در آن روزها با او نزديكى نمايد .\r\nمسأله 456 - اگر شماره روزهاى حيض زن به سه قسمت تقسيم شود و مرد در قسمت اوّل آن با زن خود در قبل جماع كند ، بنابر احتياط مستحبّ هيجده نخود طلا كفّاره به فقير بدهد و اگر در قسمت دوم جماع كند ، نه نخود و اگر در قسمت سوم جماع كند ، بايد چهار نخود و نيم بدهد ، مثلًا زنى كه شش روز خون حيض مىبيند ، اگر شوهرش در شب يا روز اوّل و دوم با او جماع كند ، بايد هيجده نخود طلا بدهد و در شب يا روز سوم و چهارم نه نخود و در شب يا روز پنجم و ششم بايد چهار نخود و نيم بدهد .\r\nمسأله 457 - بنابر احتياط متسحبّ ، براى وطى در دبر زن حائض هم بايد كفّاره بدهد .\r\nمسأله 458 - احتياط مستحبّ آن است كه هيجده نخود طلاى كفّاره را سكّه دار بدهد و اگر ممكن نباشد ، قيمت آن را هم مىتوان داد .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nمسأله 459 - اگر قيمت طلا در وقتى كه جماع كرده ، با وقتى كه مىخواهد به فقير بدهد فرق كرده باشد ، بايد قيمت وقتى را كه مىخواهد به فقير بدهد حساب كند .\r\nمسأله 460 - اگر كسى هم در قسمت اوّل وهم در قسمت دوم وهم در قسمت سوم حيض با زن خود جماع كند ، مستحبّ است هر سه كفّاره را كه روى هم سىويك نخود و نيم مىشود بدهد .\r\nمسأله 461 - اگر انسان بعد از آن كه در حال حيض جماع كرده وكفّاره آن را داده دوباره جماع كند ، مستحبّ است دوباره كفّاره بدهد .\r\nمسأله 462 - اگر با زن حائض چند مرتبه جماع كند و در بين آنها كفّاره ندهد ، احتياط استحبابى آن است كه براى هر جماع يك كفّاره بدهد .\r\nمسأله 463 - اگر مرد در حال جماع بفهمد زن حائض شده ، بايد فوراً از او جدا شود و اگر جدا نشود مستحبّ است كفّاره بدهد .\r\nمسأله 464 - اگر مرد با زن حائض زنا كند ، يا با زن حائض نامحرمى به گمان اين كه عيال خود اوست جماع نمايد ، احتياط مستحبّ آن است كه كفّاره بدهد .\r\nمسأله 465 - كسى كه نمىتواند كفّاره بدهد ، بنابر احتياط استحبابى بايد استغفار كند و مقدارى صدقه به فقيرى بدهد ، و هر وقت توانست مستحبّ است كفّاره را بدهد .\r\nمسأله 466 - طلاق دادن زن در حال حيض ، به طورى كه در كتاب طلاق گفته مىشود باطل است .\r\nمسأله 467 - اگر زن بگويد حائضم يا از حيض پاك شده‌ام ، بايد حرف او را قبول‌كرد در صورتى كه متّهمه نباشد والّا بايداز گفته‌او اطمينان حاصل شود .\r\nمسأله 468 - اگر زن در بين نماز حائض شود ، نماز او باطل است .\r\nمسأله 469 - اگر زن در بين نماز شك كند كه حائض شده يا نه ، نماز او صحيح است ولى اگر بعد از نماز بفهمد كه در بين نماز حائض شده ، نمازى كه خوانده باطل است .\r\nمسأله 470 - بعد از آن كه زن از خون حيض پاك شد ، واجب است براى نماز و عبادتهاى ديگرى كه بايد با وضو و غسل يا تيمّم بجا آورده شود ، غسل كند و دستور\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nآن مثل غسل جنابت است ولى براى نماز بنابر احتياط پيش از غسل يا بعد از آن وضو هم بگيرد و اگر پيش از غسل وضو بگيرد بهتر است .\r\nمسأله 471 - بعد از آن كه زن از خون حيض پاك شد ، اگرچه غسل نكرده باشد ، طلاق او صحيح است و شوهرش هم مىتواند با او جماع كند ، ولى احتياط مستحبّ آن است كه پيش از غسل از جماع با او خوددارى نمايد ، امّا كارهاى ديگرى كه در وقت حيض بر او حرام بوده مانند توقّف در مسجد و مس خطّ قرآن ، تا غسل نكند بر او حلال نمىشود .\r\nمسأله 472 - اگر آب براى وضو و غسل كافى نباشد و به اندازه‌اى باشد كه بتواند غسل كند يا وضو بگيرد ، بايد غسل كند وبدل از وضو تيمّم نمايد ، و اگر فقط براىوضو كافى باشد و به اندازه غسل نباشد ، بايد وضو بگيرد و عوض غسل تيمّم نمايد و اگر براى هيچيك از آنها آب ندارد ، بايد دو تيمّم كند يكى بدل از غسل و ديگرى بدل از وضو .\r\nمسأله 473 - نمازهاى يوميّه‌اى كه زن در حال حيض نخوانده ، قضا ندارد ولى روزه‌هاى واجب را بايد قضا نمايد .\r\nمسأله 474 - هرگاه وقت نماز داخل شود و بداند كه اگر نماز را تأخير بيندازد حائض مىشود ، بايد فوراً نماز بخواند .\r\nمسأله 475 - اگر زن حائض نماز را تأخير بيندازد و از اوّل وقت به اندازه خواندن يك نماز بگذرد و حائض شود ، قضاى آن نماز بر او واجب است ولى در تند خواندن و كند خواندن و چيزهاى ديگر ، بايد ملاحظه حال خود را بكند مثلًا زنى كه مسافر نيست اگر در اوّل ظهر نماز نخواند ، قضاى آن در صورتى واجب مىشود كه به مقدار خواندن چهار ركعت نماز به دستورى كه گفته شد از اوّل ظهر بگذرد و حائض شود ، و براى كسى كه مسافر است گذشتن وقت به مقدار خواندن دو ركعت كافى است .\r\nمسأله 476 - اگر زن در آخر وقت نماز از خون پاك شود ، و به اندازه غسل و وضو ومقدّمات ديگر نماز مانند تهيّه كردن لباس يا آب كشيدن آن و خواندن يك ركعت\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nنماز يا بيشتر از يك ركعت وقت داشته باشد ، بايد نماز را بخواند و اگر نخواند ، بايد قضاى آن را بجا آورد .\r\nمسأله 477 - اگر زن حائض به اندازه غسل و وضو وقت ندارد ، ولى مىتواند با تيمّم نماز را در وقت بخواند ، آن نماز بر او واجب نيست ، امّا اگر گذشته از تنگىوقت تكليفش تيمّم است ، مثل آن كه آب برايش ضرر دارد ، بايد تيمّم كند و آن نماز را بخواند .\r\nمسأله 478 - اگز زن حائض شك كند كه براى نماز وقت دارد يا نه ، بايد نمازش را بخواند .\r\nمسأله 479 - اگر به خيال اين كه به اندازه تهيّه مقدّمات نماز و خواندن يك ركعت وقت ندارد ، نماز نخواند و بعد بفهمد وقت داشته ، بايد قضاى آن نماز را بجا آورد .\r\nمسأله 480 - مستحبّ است زن حائض در وقت نماز خود را از خون پاك نمايد و پنبه و دستمال را عوض كند و وضو بگيرد و اگر نمىتواند وضوبگيرد ، تيمّم نمايد و در جاى نماز رو به قبله بنشيند و مشغول ذكر و دعا و صلوات شود .\r\nمسأله 481 - خواندن و همراه داشتن قرآن و رساندن جايى از بدن بما بين خطّ قرآن و نيز خضاب كردن به حنا و مانند آن ، براى حائض مكروه است .\r\n\r\nاقسام زنهاى حائض\r\nمسأله 482 - زنهاى حائض بر شش قسمند :\r\nاوّل صاحب عادت وقتيه وعدديّه ، و آن زنى است كه دو ماه پشت سر هم در وقت معيّن خون حيض ببيند و شماره روزهاى حيض او هم در هر ماه يك اندازه باشد ، مثل آن كه دو ماه پشت سر هم از اوّل ماه تا هفتم خون ببيند .\r\nدوم صاحب عادت وقتيّه و آن زنى است كه دو ماه پشت سر هم در وقت معيّن ، خون حيض ببيند ولى شماره روزهاى حيض او در هر دو ماه يك اندازه نباشد ، مثلًا دو ماه پشت سر هم از روز اوّل ماه خون ببيند ولى ماه اوّل روز هفتم و ماه دوم روز هشتم از خون پاك شود .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nسوم صاحب عادت عدديّه و آن زنى است كه شماره روزهاى حيض او در دو ماه پشت سر هم به يك اندازه باشد ، ولى وقت ديدن آن دو خون يكى نباشد ، مثل آن كه ماه اوّل از پنجم تا دهم و ماه دوم از دوازدهم تا هفدهم خون ببيند .\r\nچهارم مضطربه و آن زنى است كه چند ماه خون ديده ، ولى عادت معيّنى پيدا نكرده ، يا عادتش به هم خورده مثلًا سه دفعه يا بيشتر خون مختلف ديده بر خلاف عادت سابقه و عادت تازه‌اى پيدا نكرده است .\r\nپنجم مبتدئه و آن زنى است كه دفعه اوّل خون ديدن او است .\r\nششم ناسيه و آن زنى است كه عادت خود را فراموش كرده است ، و هركدام اينها احكامى دارند كه در مسائل آينده گفته مىشود .\r\n\r\n1 - صاحب عادت وقتيّه وعدديّه\r\nمسأله 483 - زنهايى كه عادت وقتيّه وعدديّه دارند سه دسته‌اند :\r\nاوّل زنى كه دو ماه پشت سر هم در وقت معيّن خون حيض ببيند و در وقت معيّن هم پاك شود ، مثلًا دو ماه پشت سر هم از روز اوّل ماه خون ببيند و روز هفتم پاك شود كه عادت حيض اين زن از اوّل ماه تا هفتم است .\r\nدوم زنى كه ازخون پاك نمىشود ولى دو ماه پشت سر هم چند روز معيّن مثل اوّل ماه تا هشتم خونى كه مىبيند نشانه‌هاى حيض را دارد ، يعنى غليظ و سياه و گرم است و با فشار و سوزش بيرون مىآيد ، و بقيه خونهاى او نشانه‌هاى استحاضه را دارد كه عادت او از اوّل ماه تاهشتم مىشود .\r\nسوم زنى كه دو ماه پشت سر هم در وقت معيّن خون حيض ببيند و بعد از آن كه سه روز يا بيشتر خون ديد يك روز يا بيشتر پاك شود و دوباره خون ببيند و تمام روزهايىكه خون ديده با روزهايى كه در وسط پاك بوده از ده روز بيشتر نشودودرهر دو ماه همه روزها كه خون ديده و در وسط پاك بوده روى هم يك اندازه باشد كه عادت او به اندازه تمام روزهايى است كه خون ديده و در وسط پاك بوده است و لازم\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nنيست روزهايى كه در وسط پاك بوده در هر دو ماه به يك اندازه باشد ، مثلًا اگر در ماه اوّل از روز اوّل ماه تا سوم خون ببيند و سه روز پاك شود و دوباره سه روز خون ببيند و در ماه دوم بعد از آن كه سه روز خون ديد ، سه روز يا كمتر يا بيشتر پاك شود و دوباره خون ببيند ورويهم از نه روز بيشتر نشود ، همه حيض است و عادت اين زن نه روز مىشود .\r\nمسأله 484 - زنى كه عادت وقتيه و عدديه دارد ، اگر در وقت عادت يا دو سه روز جلوتر يا دو سه روز عقبتر خون ببيند ، به طورى كه بگويند حيض را جلو ياعقب انداخته اگرچه آن خون ، نشانه‌هاى حيض را نداشته باشد ، بايد به احكامى كه براى زن حائض گفته شد عمل كند ، و چنانچه بعد بفهمد حيض نبوده مثل اين كه پيش از سه روز پاك شود ، بايد عبادتهايى را كه بجا نياورده قضا نمايد .\r\nمسأله 485 - زنى كه عادت وقتيّه وعدديّه دارد اگر چند روز پيش از عادت و همه روزهاى عادت و چند روز بعد از عادت خون ببيند ورويهم از ده روز بيشتر نشود ، همه حيض است ، و اگر از ده روز بيشتر شود ، فقط خونى را كه در روزهاى عادت خود ديده ، حيض است و خونى كه پيش از آن و بعد از آن ديده استحاضه مىباشد ، و بايد عبادتهايى را كه در روزهاى پيش از عادت و بعد از عادت بجا نياورده قضا نمايد و اگر همه روزهاى عادت را با چند روز پيش از عادت خون ببيند ورويهم از ده روز بيشتر نشود همه حيض است ، و اگر از ده روز بيشتر شود ، فقط روزهاى عادت او حيض است و خونى كه جلوتر از آن ديده استحاضه مىباشد و چنانچه در آن روزها عبادت نكرده بايد قضا نمايد و اگر همه روزهاى عادت را با چند روز بعد از عادت خون ببيند و روى هم از ده روز بيشتر نشود ، همه حيض است و اگر بيشتر شود فقط روزهاى عادت حيض و باقى استحاضه است .\r\nمسأله 486 - رنى كه عادت وقتيّه و عدديه دارد اگر مقدارى از روزهاى عادت را با چند روز پيش از عادت خون ببيند و روى هم از ده روز بيشتر نشود همه حيض است و اگر از ده روز بيشتر شود روزهايى كه در عادت ، خون ديده با چند روز پيش از آن كه روى هم به مقدار عادت او شود حيض ، و روزهاى اوّل را استحاضه قرار مىدهد ، و\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nاگر مقدارى از روزهاى عادت را با چند روز بعد از عادت خون ببيند و روى هم از ده روز بيشتر نشود ، همه حيض است و اگر بيشتر شود ، بايد روزهايى كه در عادت خون ديده با چند روز بعد از آن كه روىهم به مقدار عادت او شود ، حيض و بقيّه را استحاضه قرار دهد .\r\nمسأله 487 - زنى كه عادت دارد ، اگر بعد از آن كه سه روز يا بيشتر خون ديد پاك شود و دوباره خون ببيند وفاصلهء بين دو خون كمتر از ده روز باشد و همه روزهايى كه خون ديده با روزهايى كه در وسط پاك بوده از ده روز بيشتر باشد ، مثل آن كه پنج روز خون ببيند و پنج روز پاك شود و دوباره پنج روز خون ببيند ، چند صورت دارد :\r\n1 - آن كه تمام خونى كه دفعه اوّل ديده ، يا مقدارى از آن در روزهاى عادت باشد و خون دوم كه بعد از پاك شدن مىبيند در روزهاى عادت نباشد ، كه بايد همه خون اوّل را حيض ، و خون دوم را استحاضه قرار دهد .\r\n2 - آن كه خون اوّل در روزهاى عادت نباشد ، و تمام خون يا مقدارى از آن در روزهاى عادت باشد كه بايد همه خون دوم را حيض ، و خون اوّل را استحاضه قرار دهد .\r\n3 - آن كه مقدارى از خون اوّل و دوم در روزهاى عادت باشد و خون اوّلى كه در روزهاى عادت بوده از سه روز كمتر نباشد و با پاكى وسط و مقدارى از خون دوم كه آن هم در روزهاى عادت بوده از ده روز بيشتر نباشد ، كه در اين صورت همه آنها حيض است و مقدارى از خون اوّل كه پيش از روزهاى عادت بوده و مقدارى ازخون دوم كه بعد از روزهاى عادت بوده استحاضه است ، مثلًا اگر عادتش از سوم ماه تا دهم بوده ، در صورتى كه يك ماه از اوّل تا ششم خون ببيند و دو روز پاك شود و بعد تا پانزدهم خون ببيند ، از سوم تا دهم حيض است و از اوّل تا سوم احوط اين است كه جمع كند بين تروك حائض واعمال استحاضه چون كه از اوّل ديدن خون تا آخر عادت بيش از ده روز نيست و از دهم تا پانزدهم نيز عمل به احتياط مذكور نمايد .\r\n4 - آن كه مقدارى از خون اوّل و دوم در روزهاى عادت باشد ولى خون اوّلى كه در روزهاى عادت بوده ، از سه روز كمتر باشد ، كه بايد در تمام دو خون و پاكى وسط\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nكارهائى را كه بر حائض حرام است وسابقاً گفته شد ترك كند و كارهاى استحاضه را بجا آورد ، يعنى به دستورى كه براى زن مستحاضه گفته شد عمل نمايد و اين مسأله مانند مسأله سابق است اگر مجموع خون دو طرف و پاكى در بين كمتر از ده روز باشد احتياط كند به جمع بين كارهاى استحاضه وتروك حائض .\r\nمسأله 488 - زنى كه عادت وقتيّه وعدديّه دارد ، اگر در وقت عادت ، خون نبيند و در غير آن وقت به شماره روزهاى حيضش خون ببيند ، بايد همانرا حيض قرار دهد ، چه پيش از وقت عادت ديده باشد چه بعد از آن و اگر فاقد صفات خون حيض باشد احتياط واجب آن است كه در سه روز اوّل جمع كند بين تروك حائض و اعمال استحاضه .\r\nمسأله 489 - زنى كه عادت وقتيه و عدديه دارد ، اگر در وقت عادت خود خون ببيند ولى شماره روزهاى آن كمتر يا بيشتر از روزهاى عادت او باشد و بعد از پاك شدن ، دوباره به شماره روزهاى عادتى كه داشته خون ببيند ، بايد خونى كه در روزهاى عادت ديده است حيض قرار دهد .\r\nمسأله 490 - زنى كه عادت وقتيه و عدديه دارد ، اگر بيشتر از ده روز خون ببيند ، خونى كه در روزهاى عادت ديده اگرچه نشانه‌هاى حيض را نداشته باشد حيض است ، و خونى كه بعد از روزهاى عادت ديده اگرچه نشانه‌هاى حيض را داشته باشد ، استحاضه است مثلًا زنى كه عادت حيض او از اوّل ماه تا هفتم است ، اگر از اوّل تا دوازدهم خون ببيند ، هفت روز اوّل آن حيض و پنج روز بعد استحاضه مىباشد .\r\n\r\n2 - صاحب عادت وقتيّه\r\nمسأله 491 - زنهايى كه عادت وقتيّه دارند سه دسته‌اند :\r\nاوّل زنى كه دو ماه پشت سر هم در وقت معيّن خون حيض ببيند و بعد از چند روز پاك شود ولى شماره روزهاى آن در هر دو ماه يك اندازه نباشد ، مثلًا دو ماه پشت سر هم روز اوّل ماه خون بيند ولى ماه اوّل روز هفتم و ماه دوم روز هشتم ازخون پاك شود ، كه اين زن بايد روز اوّل ماه را عادت حيض خود قرار دهد .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nدوم زنى كه ازخون پاك نمىشود ولى دو ماه پشت سر هم در وقت معيّن خون او نشانه‌هاى حيض را دارد ، يعنى غليظ و سياه و گرم است و با فشار و سوزش بيرون مىآيد و بقيه خونهاى او نشانه استحاضه را دارد و شماره روزهايى كه خون او نشانه حيض دارد ، در هر دو ماه يك اندازه نيست مثلًا در ماه اوّل از اوّل ماه تا هفتم و در ماه دوم از اوّل ماه تا هشتم خون او نشانه‌هاى حيض وبقيّه نشانهء استحاضه را داشته باشد ، كه اين زن هم بايد روز اوّل ماه را روز اوّل عادت حيض خود قرار دهد .\r\nسوم زنى كه دو ماه پشت سر هم در وقت معيّن سه روز يا بيشتر خون حيض ببيند و بعد پاك شود و دو مرتبه خون ببيند و تمام روزهايى كه خون ديده با روزهايى كه در وسط پاك بوده از ده روز بيشتر نشود ولى ماه دوم كمتر يا بيشتر از ماه اوّل باشد ، مثلًا در ماه اوّل هشت روز و در ماه دوم نه روز باشد كه اين زن هم بايد روز اوّل ماه را روز عادت حيض خود قرار دهد .\r\nمسأله 492 - زنى كه عادت وقتيّه دارد ، اگر در وقت عادت خود يا دو سه روز پيش از عادت يا دو سه روز بعد از عادت خون ببيند به طورى كه بگويند حيض را جلو يا عقب انداخته ، اگرچه آن خون نشانه‌هاى حيض را نداشته باشد ، بايد به احكامى كه براى زنهاى حائض گفته شده رفتار نمايد و اگر بعد بفهمد حيض نبوده ، مثل آن كه پيش از سه روز پاك شود ، بايد عبادتهايى را كه بجا نياورده ، قضا نمايد .\r\nمسأله 493 - زنى كه عادت وقتيّه دارد ، اگر بيشتر از ده روز خون ببيند و نتواند حيض را به واسطه نشانه‌هاى آن تشخيض دهد ، بايد شماره عادت خويشان خود را حيض قرار دهد ، چه پدرى باشند چه مادرى ، زنده باشند يا مرده ، ولى در صورتىمى تواند عادت آنان راحيض خود قرار دهد كه شماره روزهاى حيض همه آنان يك اندازه باشد و اگر شماره روزهاى حيض آنان يك اندازه نباشد ، مثلًا عادت بعضى پنج روز و عادت بعضى ديگر هفت روز باشد نمىتواند عادت آنان را حيض خود قرار دهد ، مگر كسانى كه عادتشان با ديگران فرق دارد به قدرى كم باشند كه در مقابل آنان هيچ حساب شوند ، كه در اين صورت بايد عادت بيشتر آنان را حيض خود قرار دهد .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nمسأله 494 - زنى كه عادت وقتيّه دارد و شماره عادت خويشان خود را حيض قرار مىدهد ، بايد روزى را كه در هر ماه اوّل عادت او بوده ، اوّل حيض خود قرار دهد ، مثلًا زنى كه هر ماه ، روز اوّل ماه خون مىديده و گاهى روز هفتم و گاهى روز هشتم پاك مىشده ، چنانچه يك ماه دوازده روز خون ببيند و عادت خويشانش هفت روز باشد ، بايد هفت روز اوّل ماه را حيض و باقى را استحاضه قرار دهد .\r\nمسأله 495 - زنى كه بايد شماره عادت خويشان خود را حيض قرار دهد ، چنانچه خويش نداشته باشد ، يا شماره عادت آنان مثل هم نباشد ، بايد در هر ماه از روزى كه خون مىبيند تا هفت روز را بنابر احوط حيض وبقيّه را استحاضه قرار دهد ، اگرچه بعيد نيست كه چنين زنى مخيّر باشد در قرار دادن حيض خود از سه روز تا ده روز ولى اگر در خون روزهاى وسط يا آخر نشانه‌هاى حيض بيشتر باشد ، بايد هفت روز وسط يا آخر را حيض قرار دهد ، در صورتى كه بر خلاف عادت وقتيّه خودش نباشد .\r\n\r\n3 - صاحب عادت عدديّه\r\nمسأله 496 - زنهايى كه عادت عدديّه دارند سه دسته‌اند :\r\nاوّل زنى كه شماره روزهاى حيض او در دو ماه پشت سر هم يك اندازه باشد ، ولىوقت خون ديدن او يكى نباشد كه در اين صورت هر چند روزى كه خون ديده عادت او مىشود ، مثلًا اگر ماه اوّل از روز اوّل تا پنجم و ماه دوم از يازدهم تا پانزدهم خون ببيند ، عادت او پنج روز مىشود .\r\nدوم زنى كه از خون پاك نمىشود ولى دو ماه پشت سر هم چند روز از خونى كه مىبيند نشانه حيض وبقيّه نشانه استحاضه را دارد و شماره روزهايى كه خون نشانه حيض دارد در هر دو ماه يك اندازه است ، امّا وقت آن يكى نيست ، كه در اين صورت هر چند روزى كه خون او نشانه حيض را دارد ، عادت او مىشود ، مثلًا اگر يك ماه از اوّل ما ه تا پنجم و ماه بعد از يازدهم تا پانزدهم خون او نشانه حيض وبقيّه نشانه استحاضه را داشته باشد ، شماره روزهاى عادت او پنج روز مىشود .\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nسوم زنى كه دو ماه پشت سر هم سه روز يا بيشتر خون ببيند و يك روز يا بيشتر پاك شود و دو مرتبه خون ببيند و وقت ديدن خون در ماه اوّل يا ماه دوم فرق داشته باشد ، كه اگر تمام روزها كه خون ديده وروزهايى كه در وسط پاك بوده از ده روز بيشتر نشود و شماره روزهاى آن هم به يك اندازه باشد ، تمام روزهايى كه در وسط پاك بوده عادت حيض او مىشود ، و لازم نيست روزهايى كه در وسط پاك بوده در هر دو ماه به يك اندازه باشد ، مثلًا اگر ماه اوّل از روز اوّل ماه تا سوم خون ببيند و دو روز پاك شود و دوباره سه روز خون ببيند و ماه دوم از يازدهم تا سيزدهم خون ببيند و دو روز يا بيشتر يا كمتر پاك شود و دوباره خون ببيند و روى هم از هشت روز بيشتر نشود ، عادت او هشت روزمىشود .\r\nمسأله 497 - زنى كه عادت عدديه دارد ، اگر بيشتر از شماره عادت خود خون ببيند و از ده روز بيشتر شود ، چنانچه همه خونهايى كه ديده يك جور باشد ، بايد از موقع ديدن خون به شماره روزهاى عادتش حيض وبقيّه را استحاضه قرار دهد و اگر همه خونهايى كه ديده يك جور نباشد ، بلكه چند روز آن نشانه حيض و چند روز ديگر نشانه استحاضه را داشته باشد ، اگر روزهايى كه خون ، نشانه حيض را دارد با شماره روزهاى عادت او يك اندازه است بايد همان روزها را حيض وبقيّه را استحاضه قرار دهد و اگر روزهايى كه خون نشانه حيض دارد ، از روزهاى عادت او بيشتر است ، فقط به اندازه روزهاى عادت او حيض ، وبقيّه استحاضه است و اگر روزهايى كه خون نشانه حيض را دارد ، از روزهاى عادت او كمتر است ، بايد آن روزها را با چند روز ديگر كه روى هم به اندازه روزهاى عادتش شود ، حيض وبقيّه را استحاضه قرار دهد .\r\n\r\n4 - مضطربه\r\nمسأله 498 - مضطربه يعنى زنى كه چند ماه خون ديده ولى عادت معيّنى پيدا نكرده ، يا عادتش به هم خورده و عادت ديگرى پيدا نكرده است ، اگر بيشتر از ده روز\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nخون ببيند و همه خونهايى كه ديده يك جور باشد ، چنانچه عادت خويشان او هفت روز است ، بايد هفت روز را حيض وبقيّه را استحاضه قرار دهد ، و اگر كمتر است مثلًا پنج روز است بايد همانرا حيض قرار دهد ، و بنابر احتياط استحبابى در تفاوت بين شماره عادت آنان و هفت روز كه دو روز است كارهائى را كه بر حائض حرام است ترك نمايد و كارهاى استحاضه را بجا آورد ، يعنى به دستورى كه براىزن مستحاضه گفته شد عمل نمايد ، و اگر عادت خويشانش بيشتر از هفت روز مثلًا نه روز است ، بايد هفت روز را حيض قرار دهد و بنابر احتياط استحبابى در تفاوت بين هفت روز و عادت آنان كه دو روز است ، كارهاى استحاضه را بجا آورد و كارهائى را كه بر حائض حرام است ترك نمايد .\r\nمسأله 499 - مضطربه اگر بيشتر از ده روز خونى ببيند كه چند روز آن نشانه حيض و چند روز ديگر نشانه استحاضه دارد ، چنانچه خونى كه نشانه حيض دارد كمتر از سه روز يا بيشتر از ده روز باشد ، بايد به دستورى كه در مسأله قبل گفته شد رفتار نمايد ، و اگر خونى كه نشانه حيض دارد كمتر از سه روز و بيشتر از ده روز نباشد ، همه آن حيض است ، ولى اگر پيش از گذشتن ده روز از خونى كه نشانه حيض دارد دوباره خونى ببيند كه آن هم نشانه حيض را داشته باشد ، مثل آن كه پنج روز خون سياه و نه روز خون زرد و دوباره پنج روز خون سياه ببيند بايد به دستورى كه در مسأله قبل گفته شد رفتار نمايد .\r\n\r\n5 - مبتدئه\r\nمسأله 500 - مبتدئه يعنى زنى كه دفعه اوّل خون ديدن اوست ، اگر بيشتر از ده روز خون ببيند و همه خونهايى كه ديده يك جور باشد ، بايد عادت خويشان خود را به طورى كه در وقتيّه گفته شد ، حيض وبقيّه را استحاضه قرار دهد .\r\nمسأله 501 - مبتدئه اگر بيشتر از ده روز خونى ببيند كه چند روز آن نشانه حيض و چند روز ديگر نشانه استحاضه را داشته باشد ، چنانچه خونى كه نشانه حيض دارد كمتر از سه روز و بيشتر از ده روز نباشد ، همه آن حيض است ولى اگر پيش از گذشتن\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nده روز خونى كه نشانه حيض دارد دوباره خونى ببيند كه آن هم نشانه خون حيض داشته باشد ، مثلًا آن كه پنج روز خون سياه و نه روز خون زرد و دوباره پنج روز خون سياه ببيند بايد در هر دو خون كه نشانه حيض دارد احتياط كند به ترك آنچه بر حائض حرام است و انجام كارهاى مستحاضه .\r\nمسأله 502 - مبتدئه اگر بيشتر از ده روز خونى ببيند كه چند روز آن نشانه حيض و چند روز ديگر آن نشانه استحاضه داشته باشد ، چنانچه خونى كه نشانه حيض دارد از سه روز كمتر يا از ده روز بيشتر باشد ، بايد عادت خويشان خود را حيض وبقيّه را استحاضه قرار دهد .\r\n\r\n6 - ناسيه\r\nمسأله 503 - ناسيه يعنى زنى كه عادت خود را فراموش كرده است ، اگر بيشتر از ده روز خون ببيند بايد روزهايى كه خون او نشانه حيض را دارد ، حيض قرار دهد و اگر نتواند حيض را به واسطه نشانه‌هاى آن تشخيص دهد بنابر احتياط استحبابىبايد هفت روز اوّل را حيض بگيرد اگرچه مخيّر است در تعيين مدّت حيض از سه روز تا ده روز و آنچه را كه اختيار مىكند حيض گرفته وبقيّه را استحاضه قرار دهد .\r\n\r\nمسائل متفرّقه حيض\r\nمسأله 504 - مبتدئه و مضطربه و ناسيه و زنى كه عادت عدديه دارد ، اگر خونى ببينند كه نشانه‌هاى حيض داشته باشد ، يا يقين كنند كه سه روز طول مىكشد ، بايد عبادت را ترك كنند و چنانچه بعد بفهمند حيض نبوده بايد عبادتهايى را كه بجا نياورده‌اند قضا نمايند ، ولى اگر يقين نكنند كه تا سه روز طول مىكشد و نشانه‌هاى حيض را هم نداشته باشد ، بنابر احتياط واجب بايد تا سه روز كارهاى استحاضه را بجا آورند و كارهائى را كه بر حائض حرام است ترك نمايند و چنانچه پيش از سه روز پاك نشدند بايد آن را حيض قراردهند .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nمسأله 505 - زنى كه در حيض عادت دارد ، چه در وقت حيض عادت داشته باشد چه در عدد حيض يا هم در وقت وهم در عدد آن ، اگر دو ماه پشت سر هم بر خلاف عادت خود خونى ببيند كه وقت آن يا شماره روزهاى آن ، يا هم وقت وهم شماره روزهاى آن يكى باشد ، عادتش بر مىگردد به آنچه در اين دو ماه ديده است ، مثلًا اگر از روز اوّل ماه تا هفتم خون مىديد و پاك مىشده چنانچه دو ماه از دهم تا هفدهم ماه خون ببيند و پاك شود ، از دهم تا هفدهم عادت او مىشود .\r\nمسأله 506 - مقصود از يك ماه ، از ابتداى خون ديدن است تا سى روز ، نه از اوّل ماه تا آخر ماه .\r\nمسأله 507 - زنى كه معمولًا ماهى يك مرتبه خون مىبيند ، اگر يك ماه دو مرتبه خون ببيند و آن خون نشانه‌هاى حيض را داشته باشد ، چنانچه روزهايى كه در وسط پاك بوده از ده روز كمتر نباشد ، بايد هر دو را حيض قرار دهد .\r\nمسأله 508 - اگر سه روز يا بيشتر خونى ببيند كه نشانه حيض را دارد ، بعد ده روز يا بيشتر خونى ببيند كه نشانه استحاضه را دارد و دوباره سه روز خونى به نشانه‌هاى حيض ببيند ، بايد خون اوّل و خون آخر را كه نشانه‌هاى حيض داشته ، حيض قرار دهد .\r\nمسأله 509 - اگر زن پيش از ده روز پاك شود و بداند كه در باطن خون نيست ، بايد براى عبادتهاى خود غسل كند ، اگرچه گمان داشته باشد كه پيش از تمام شدن ده روز دوباره خون مىبيند ، ولى اگر يقين داشته باشد كه پيش از تمام شدن ده روز دوباره خون مىبيند ، نبايد غسل كند .\r\nمسأله 510 - اگر زن پيش از ده روز پاك شود ، و احتمال دهد كه در باطن خون هست ، بايد قدرى پنبه داخل فرج نمايد و كمى صبر كند و بيرون آورد ، پس اگر پاك بود ، غسل كند و عبادتهاى خود را بجا آورد و اگر پاك نبود اگرچه به آب زرد رنگىهم آلوده باشد ، چنانچه در حيض عادت ندارد ، ياعادت او ده روز است ، بايد صبر كند كه اگر پيش از ده روز پاك شد ، غسل كند و اگر سر ده روز پاك شد ، ياخون او از ده گذشت ، سر ده روز غسل نمايد و اگر عادتش كمتر از ده روز است ، در صورتى كه\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nبداند پيش از تمام شدن ده روز يا سر ده روز پاك مىشود ، نبايد غسل كند ، و اگر احتمال دهد خون او از ده روز مىگذرد احتياط واجب آن است كه استظهار نمايد به ترك عبادت تا وقتى كه ظن پيدا كند كه خون از ده روز مىگذرد ، پس اگر پيش از تمام شدن ده روز يا سر ده روز از خون پاك شد ، تمامش حيض است و اگر از ده روز گذشت ، بايد عادت خود را حيض وبقيّه را استحاضه قرار دهد وعبادتهايى را كه بعد از روزهاى عادت بجا نياورده قضا نمايد .\r\nمسأله 511 - اگر چند روز را حيض قرار دهد وعبادت نكند ، بعد بفهمد حيض نبوده است ، بايد نماز وروزه‌اى را كه در آن روزها بجا نياورده قضا نمايد .\r\nمسأله 512 - اگر چند روز را به گمان اين كه حيض نيست عبادت كند ، بعد بفهمد حيض بوده ، چنانچه آن روزها را روزه گرفته بايد قضا نمايد .\r\n\r\nنفاس\r\nمسأله 513 - از وقتى كه اوّلين جزء بچه از شكم مادر بيرون مىآيد ، هر خونى كه زن مىبيند ، اگر پيش از ده روز يا سر ده روز قطع شود خون نفاس است و زن را در حال نفاس ، نفساء مىگويند .\r\nمسأله 514 - خونى كه زن پيش از بيرون آمدن اوّلين جزء بچه مىبيند نفاس نيست .\r\nمسأله 515 - لازم نيست كه خلقت بچه تمام باشد ، بلكه اگر خون بسته‌اى هم از رحم زن خارج شود و خود زن بداند ، يا چهار نفر قابله بگويند ، كه اگر در رحم مىماند انسان مىشد ، خونى كه تا ده روز مىبيند خون نفاس است .\r\nمسأله 516 - ممكن است خون نفاس يك آن بيشتر نيايد ، ولى بيشتر از ده روز نمىشود .\r\nمسأله 517 - هرگاه شك كند كه چيزى سقط شده يا نه ، يا چيزى كه سقط شده اگر مىماند انسان مىشد يا نه ، لازم نيست وارسى كند ، و خونى كه از او خارج مىشود شرعاً خون نفاس نيست .\r\nمسأله 518 - توقّف درمسجد و رساندن جايى از بدن بخطّ قرآن و كارهاى\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nديگرى كه بر حائض حرام است ، بر نفساء هم حرام است ، و آنچه بر حائض واجب ومستحبّ و مكروه است ، بر نفساء هم واجب ومستحبّ و مكروه مىباشد .\r\nمسأله 519 - طلاق دادن زنى كه در حال نفاس است و نزديكى كردن با او حرام مىباشد و اگر شوهرش با او نزديكى كند ، احتياط مستحبّ آن است به دستورى كه در احكام حيض گفته شد كفّاره بدهد .\r\nمسأله 520 - وقتى زن از خون نفاس پاك شد ، بايد غسل كند و عبادتهاى خود را بجا آورد ، و اگر دوباره خون ببيند ، چنانچه روزهايى كه خون ديده با روزهايى كه در وسط پاك بود ، روى هم ده روز يا كمتر از ده روز باشد ، تمام آن نفاس است و اگر روزهايى كه پاك بوده روزه گرفته باشد بايد قضا نمايد .\r\nمسأله 521 - اگر زن از خون نفاس پاك شود و احتمال دهد كه در باطن خون هست ، بايد مقدارى پنبه داخل فرج نمايد و كمى صبر كند كه اگر پاك است ، براى عبادتهاى خود غسل كند .\r\nمسأله 522 - اگر خون نفاس زن از ده روز بگذرد ، چنانچه در حيض عادت دارد ، به اندازه روزهاى عادت او نفاس و بقيّه استحاضه است ، و اگر عادت ندارد ، تا ده روز نفاس وبقيّه استحاضه مىباشد و احتياط مستحبّ آن است كسى كه عادت دارد از روز بعد از عادت و كسى كه عادت ندارد بعد از روز دهم تا روز هيجدهم زايمان ، كارهاى استحاضه را بجا آورد و كارهائى را كه بر نفساء حرام است ترك كند .\r\nمسأله 523 - زنى كه عادت حيضش كمتر از ده روز است ، اگر بيشتر از روزهاى عادتش خون نفاس ببيند ، بايد به اندازه روزهاى عادت خود نفاس قرار دهد و بعد از آن بنابر احتياط واجب بايد استظهار كند به ترك عبادت تا وقتى كه ظن پيدا كند كه خون از ده روز مىگذرد ، چنانچه در احكام حيض ذكر شد .\r\nمسأله 524 - اگر خون از ده روز بگذرد استحاضه است و بايد روزهاى بعد از عادت تا روز دهم را هم استحاضه قرار دهد و عبادتهايى را كه در آن روزها بجا نياورده قضا نمايد .\r\nمسأله 525 - زنى كه در حيض عادت دارد ، اگر بعد از زاييدن تا يك ماه يا بيشتر از\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nيك ماه پى در پى خون ببيند ، به اندازه روزهاى عادت او نفاس است وده روز از خونى كه بعد از نفاس مىبيند اگرچه در روزهاى عادت ماهانه‌اش باشد استحاضه است ، مثلًا زنى كه عادت حيض او از بيستم هر ماه تا بيست و هفتم آن است ، اگر روز دهم ماه زاييد و تا يك ماه يا بيشتر پى در پى خون ديد ، تا روز هفدهم نفاس و از روز هفدهم تا ده روز حتّى خونى كه در روزهاى عادت خود كه از بيستم تا بيست و هفتم است مىبيند استحاضه مىباشد و بعد از گذشتن ده روز اگر خونى را كه مىبيند در روزهاى عادتش باشد ، حيض است چه نشانه‌هاى حيض را داشته باشد يا نداشته باشد و همچنين است اگر در روزهاى عادتش نباشد ولى نشانه‌هاى حيض را داشته باشد ، امّا اگر خونى كه بعد از گذشتن ده روز از نفاس مىبيند ، در روزهاى عادت حيض او نباشد ونشانه‌هاى حيض را هم نداشته باشد ، استحاضه است .\r\nمسأله 526 - زنى كه در حيض عادت ندارد ، اگر بعد از زايمان تا يك ماه يا بيشتر از يك ماه خون ببيند ، ده روز اوّل آن نفاس است وده روز دوم آن استحاضه است و خونى كه بعد از آن مىبيند ، اگر نشانه حيض را داشته باشد حيض و گرنه آن هم استحاضه مىباشد .\r\n\r\nغسل مسّ ميّت\r\nمسأله 527 - اگر كسى بدن انسان مرده را كه سرد شده و غسلش نداده‌اند مسّ كند يعنى جايى از بدن خود را به آن برساند بايد غسل مسّ ميّت نمايد ، چه در خواب مسّ كند چه در بيدارى ، با اختيار مسّ كند يا بىاختيار حتّى اگر ناخن واستخوان او به ناخن و استخوان ميّت برسد بايد غسل كند ، ولى اگر حيوان مرده‌اى رامسّ كند غسل بر او واجب نيست .\r\nمسأله 528 - براى مسّ مرده‌اى كه تمام بدن او سرد نشده ، غسل واجب نيست اگرچه جايى را كه سرد شده مسّ نمايد .\r\nمسأله 529 - اگر موى خود را به بدن ميّت برساند يا بدن خود را به موى ميّت يا موى خود را به موى ميّت برساند ، غسل واجب نمىشود در هر سه مورد در صورتى است كه موى نازك چسبيده به بدن نباشد .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nمسأله 530 - براى مسّ بچه مرده ، حتّى بچه سقط شده‌اى كه چهار ماه او تمام شده غسل مسّ ميت واجب است ، بلكه بنابر احتياط مستحبّ براى مسّ بچه سقط شده‌اى كه از چهار ماه كمتر دارد بايد غسل كرد ، و بنابر احتياط واجب اگر بچه چهار ماهه‌اى مرده به دنيا بيايد ، مادر او غسل مسّ ميّت كند ، و اگر از چهار ماه كمتر هم داشته باشد ، بنابر احتياط مستحبّ بايد مادر او غسل نمايد .\r\nمسأله 531 - بچه‌اى كه بعد از مردن مادر به دنيا مىآيد ، وقتى بالغ شد بنابر احتياط واجب غسل مسّ ميّت كند .\r\nمسأله 532 - اگر انسان ، ميّتى را كه غسل او كاملًا تمام شده مسّ نمايد ، غسل بر او واجب نمىشود ولى اگر پيش از آن كه غسل سوم تمام شود جايى از بدن او را مسّ كند اگرچه غسل سوم آنجا تمام شده باشد بايد غسل مسّ ميّت نمايد .\r\nمسأله 533 - اگر ديوانه يا بچه نابالغى ميّت را مسّ كند ، بعد از آن كه آن ديوانه عاقل يا بچه بالغ شد ، بايد غسل مسّ ميّت نمايد .\r\nمسأله 534 - اگر از بدن زنده‌اى قسمتى كه داراى استخوان است جدا شود و پيش از آن كه آن قسمت را غسل دهند ، انسان آن را مسّ نمايد ، بنابر احتياط واجب غسل مسّ ميّت كند و اگر عضو قطع شده از ميّت باشد واجب است غسل مسّ ميّت نمايد .\r\nولى اگر قسمتى كه جدا شده ، استخوان نداشته باشد براى مسّ آن غسل واجب نيست در صورتى كه از بدن زنده باشد .\r\nمسأله 535 - براى مسّ استخوانى كه گوشت ندارد و آن را غسل نداده‌اند ، اگر از مرده جدا شده باشد ، بنابر احتياط واجب بايد غسل كرد و همچنين است براى مسّ دندانى كه از مرده جدا شده ، در صورتى كه آن مرده را غسل نداده باشند و اگر استخوانى از زنده جدا شده باشد مسّ او غسل ندارد و همچنين براى مسّ دندانىكه از زنده جدا شده و گوشت ندارد ، يا گوشت آن خيلى كم است ، غسل واجب نيست .\r\nمسأله 536 - غسل مسّ ميّت را بايد مثل غسل جنابت انجام دهند ولى كسى كه غسل مسّ ميّت كرده ، اگر بخواهد نماز بخواند بنابر احتياط واجب بايد وضو هم بگيرد .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nمسأله 537 - اگر چند ميّت را مسّ كند يا يك ميّت را چند بار مسّ نمايد ، يك غسل كافى است .\r\nمسأله 538 - براى كسى كه بعد از مسّ ميّت غسل نكرده است ، توقّف در مسجد و جماع و خواندن سوره‌هايى كه سجده واجب دارد ، مانعى ندارد ولى براى نماز و مانند آن بايد غسل كند و بنابر احتياط واجب وضو هم بگيرد .\r\n\r\nاحكام محتضر\r\nمسأله 539 - مسلمانى را كه محتضر است يعنى در حال جان دادن مىباشد ، مرد باشد يا زن ، بزرگ باشد يا كوچك بنابر احتياط واجب ، بايد به پشت بخوابانند به طورى كه كف پاهايش به طرف قبله باشد و اگر خواباندن او كاملًا به اين طور ممكن نيست ، تا اندازه‌اى كه ممكن است بايد به اين دستور عمل كنند و چنانچه خواباندن او به هيچ قسم ممكن نباشد ، بايد او را رو به قبله بنشانند و اگر هم نشود ، بايد او را به پهلوى راست يا پهلوى چپ رو به قبله بخوابانند .\r\nمسأله 540 - احتياط واجب آن است كه تا وقتى غسل ميّت تمام نشده ، او را رو به قبله بخوابانند ولى بعد از آن كه غسلش تمام شد ، بهتر است او را مثل حالتى كه بر او نماز مىخوانند ، بخوابانند .\r\nمسأله 541 - رو به قبله كردن محتضر بر هر مسلمان واجب است و بنابر احتياط واجب اجازه گرفتن از خود محتضر اگر ممكن باشد لازم است و اگر ممكن نباشد بنابر احتياط وجوبى لازم است اذن گرفتن از ولى او و گرنه از حاكم شرع در صورت امكان البته به شرط آنكه حركت دادن او موجب سرعت مرگ او نشود .\r\nمسأله 542 - مستحبّ است شهادتين و اقرار به دوازده امام عليهم السلام و ساير عقايد حقّه را ، به كسى كه در حال جان دادن است ، طورى تلقين كنند كه بفهمد و نيز مستحبّ است چيزهائى را كه گفته شده ، تاوقت مرگ تكرار كنند .\r\nمسأله 543 - مستحبّ است اين دعاها را طورى به محتضر تلقين كنند كه بفهمد :\r\n\r\n","description":"","footnote":"","page_name":" 92 ","page_number":92},
  {"content":"\r\n\r\n« الّلهُمَّ اغْفِرْ لِيَ الكَثيرَ مِنْ مَعاصيكَ وَاقْبَلْ مِنّي اليَسيرَ مِنْ طاعَتِكَ يا مَنْ يَقْبَلُ اليَسيرَ وَيَعْفوُ عَنِ الكَثيرَ اقْبَلُ مِنّى اليَسيرَ وَاعْفُ عَنّى الكَثيرَ انَّكَ انْتَ العَفُوُّ الغَفورُ الّلهُمَّ ارْحَمْنى فانَّكَ رَحيم » .\r\nمسأله 544 - مستحبّ است كسى را كه سخت جان مىدهد ، اگر ناراحت نمىشود ، به جايى كه نماز مىخوانده ببرند .\r\nمسأله 545 - مستحبّ است براى راحت شدن محتضر بر بالين او ، سوره مباركه يس والصافات و احزاب وآية الكرسى و آيه پنجاه و چهارم از سوره اعراف و سه آيه آخر سوره بقره بلكه هرچه از قرآن ممكن است بخوانند .\r\nمسأله 546 - تنها گذاشتن محتضر و گذاشتن چيزى روى شكم او و بودن جنب و حائض نزد او و همچنين حرف زدن زياد و گريه كردن و تنها گذاشتن زنها نزد او ، مكروه است .\r\n\r\nاحكام بعد از مرگ\r\nمسأله 547 - بعد از مرگ مستحبّ است ، چشم‌ها و لبها و چانه ميّت را ببندند و دست و پاى او را دراز كنند و پارچه‌اى روى او بيندازند و اگر شب مرده است ، در جايى كه مرده چراغ روشن كنند و براى تشييع جنازه او مؤمنين را خبر كنند و در دفن او عجله نمايند ، ولى اگر يقين به مردن او ندارند ، بايد صبر كنند تا معلوم شود ، و نيز اگر ميّت حامله باشد و بچه در شكم او زنده باشد ، بايد به قدرى دفن را عقب بيندازند كه پهلوى چپ او را بشكافند و طفل را بيرون آورند وپهلو را بدوزند ، اگر شكافتن پهلوى چپ مدخليّت در حيات بچه داشته باشد والّا هر قسمت از شكم ميّت را مىشود شكافت .\r\n\r\nاحكام غسل و كفن و نماز و دفن ميّت\r\nمسأله 548 - غسل و كفن و نماز و دفن مسلمان اگرچه دوازده امامى نباشد ، بر هر مكلّفى واجب است و اگر بعضى انجام دهند ، از ديگران ساقط مىشود و چنانچه هيچكس انجام ندهد ، همه معصيت كرده‌اند .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nمسأله 549 - اگر كسى مشغول كارهاى ميّت شود بر ديگران واجب نيست اقدام نمايند ، ولى اگر او عمل را نيمه كاره بگذارد ، بايد ديگران تمام كنند .\r\nمسأله 550 - اگر انسان يقين كند كه ديگرى مشغول كارهاى ميّت شده ، واجب نيست‌به كارهاى ميّت اقدام كند ولىاگر شك‌يا گمان دارد ، بايداقدام نمايد .\r\nمسأله 551 - اگر كسى بداند غسل يا كفن يا نماز يا دفن ميّت را باطل انجام داده‌اند ، بايد دوباره انجام دهد ، ولى اگر گمان دارد كه باطل بوده ، يا شك دارد كه درست بوده يا نه ، لازم نيست اقدام نمايد .\r\nمسأله 552 - براى غسل و كفن و نماز و دفن ميّت ، بايد از ولىّ او اجازه بگيرند .\r\nمسأله 553 - ولىّ زن ، شوهر او است و بعد از او ، مردهايى كه از ميّت ارث مىبرند مقدّم بر زنهاى ايشانند .\r\nمسأله 554 - اگر كسى بگويد من وصى يا ولىّ ميّتم يا ولى ميّت به من اجازه داده كه غسل و كفن و دفن ميّت را انجام دهم ، چنانچه قرينه بر حرف او دارند و ديگرى هم نمىگويد من ولىّ يا وصىّ ميّتم يا ولىّ ميّت به من اجازه داده است ، انجام كارهاى ميّت با اوست و اگر به حرف او قرينه ندارند ، يا ديگرى مىگويد من ولىّ يا وصىّ ميّتم يا ولىّ ميّت به من اجازه داده است ، در صورتى كه دو نفر عادل به گفته اوّلى شهادت دهند ، بايد حرف او را قبول كرد .\r\nمسأله 555 - اگر ميّت براى غسل و كفن و دفن و نماز خود غير از ولىّ ، كسى ديگر را معيّن كند تعيين او نافذ است و لازم نيست كسى كه ميّت ، او را براى انجام اين كارها معيّن كرده ، اين وصيّت را قبول كند در صورتى كه در حال حيات ميّت اين وصيّت را رد كرده باشد و خبر آن به موصى رسيده باشد . ولى اگر قبول كرد يا رد وصيّت بموصى نرسيده باشد بايد به آن عمل نمايد .\r\n\r\nاحكام غسل ميّت\r\nمسأله 556 - واجب است ميّت را سه غسل بدهند : اوّل به آبى كه با سدر مخلوط باشد ، دوم به آبى كه با كافور مخلوط باشد ، سوم با آب خالص .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nمسأله 557 - سدر و كافور بايد به اندازه‌اى زياد نباشد كه آب را مضاف كند و به اندازه‌اى هم كم نباشد كه نگويند سدر و كافور با آب مخلوط شده است .\r\nمسأله 558 - اگر سدر و كافور به اندازه‌اى كه لازم است پيدا نشود ، بنابر احتياط واجب بايد مقدارى كه به آن دسترسى دارند در آب بريزند .\r\nمسأله 559 - كسى كه براى حجّ يا عمره احرام بسته است ، اگر پيش از تمام كردن طواف حج يا پيش از تقصير در عمره بميرد ، نبايد او را با آب كافور غسل دهند و به جاى آن بايد با آب خالص غسلش بدهند .\r\nمسأله 560 - اگر سدر و كافور يا يكى از اينها پيدا نشود ، يا استعمال آن جائز نباشد مثل آن كه غصبى باشد بايد به جاى هركدام كه ممكن نيست ميّت را با آب خالص غسل بدهند .\r\nمسأله 561 - كسى كه ميّت را غسل مىدهد ، بايد مسلمان دوازده امامى و عاقل باشد و مسائل غسل را هم بداند اگرچه به ياد دادن ديگرى او را در بين غسل دادن باشد و بنابر احتياط واجب غسل غير بالغ كفايت نمىكند .\r\nمسأله 562 - كسى كه ميّت را غسل مىدهد ، بايد قصد قربت داشته باشد يعنى غسل را براى انجام فرمان خداوند عالم بجا آورد و در غسل دوم و سوم هم احتياطاً نيّت غسل را تجديد نمايد .\r\nمسأله 563 - غسل بچه مسلمان اگرچه از زنا باشد ، واجب است غسل و كفن و دفن كافر و اولاد او جائز نيست و كسى كه از بچگى ديوانه بوده و به حال ديوانگىبالغ شده ، چنانچه پدر و مادر او يا يكى از آنان مسلمان باشند ، بايد او را غسل داد و اگر هيچكدام آنان مسلمان نباشند ، غسل دادن او جائز نيست .\r\nمسأله 564 - بچه سقط شده را كه چهار ماه يا بيشتر دارد ، بايد غسل بدهند و اگر چهار ماه ندارد ، بايد در پارچه‌اى بپيچند و بدون غسل دفن كنند .\r\nمسأله 565 - اگر مرد زن را ، و زن مرد را غسل بدهد غسل باطل است ولى زن مىتواند شوهر خود را غسل دهد و شوهر هم مىتواند زن خود را غسل دهد .\r\nمسأله 566 - مرد مىتواند دختر بچه‌اى را كه سنّ او از سه سال بيشتر نيست غسل دهد ، زن هم مىتواند پسر بچه‌اى را كه سه سال بيشتر ندارد غسل‌دهد .\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nمسأله 567 - اگر براى غسل دادن ميّتى كه مرد است ، مرد پيدا نشود ، زنانى كه با او نسبت دارند و محرمند مثل مادر و خواهر وعمّه و خاله ، يا به واسطه شير خوردن با او محرم شده‌اند مىتوانند از زير لباس يا چيزى كه بدن او را بپوشاند ، غسلش بدهند و نيز اگر براى غسل دادن ميّت زن ، زن ديگرى نباشد ، مردهايى كه با او نسبت دارند و محرمند ، يا به واسطه شير خوردن با او محرم شده‌اند مىتوانند از زير لباس او را غسل دهند .\r\nمسأله 568 - اگر ميّت و كسى كه او را غسل مىدهد هر دو مرد يا هر دو زن باشند ، جايز است كه غير از عورت ، جاهاى ديگر ميّت برهنه باشد .\r\nمسأله 569 - نگاه كردن به عورت ميّت حرام است و كسى كه او را غسل مىدهد اگر نگاه كند معصيت كرده ، ولى غسل باطل نمىشود .\r\nمسأله 570 - اگر جايى از بدن ميّت نجس باشد ، بايد پيش از آن كه آنجا را غسل بدهند ، آب بكشند و احتياط مستحبّ آن است كه تمام بدن ميّت ، پيش از شروع به غسل پاك باشد .\r\nمسأله 571 - غسل ميّت مثل غسل جنابت است و احتياط واجب آن است كه تا غسل ترتيبى ممكن است ، ميّت را غسل ارتماسى ندهند وجائز است در غسل ترتيبى فرو بردن هريك از سه قسمت بدن را در آب كثير .\r\nمسأله 572 - كسى را كه در حال حيض يا در حال جنابت مرده ، لازم نيست غسل حيض يا غسل جنابت بدهند ، بلكه همان غسل ميّت براى او كافىاست .\r\nمسأله 573 - مزد گرفتن براى غسل دادن ميّت حرام است و اگر كسى براى گرفتن مزد ، ميّت را غسل دهد ، آن غسل باطل است ولى مزد گرفتن براى كارهاى مقدّماتى غسل حرام نيست .\r\nمسأله 574 - اگر آب پيدا نشود ، يا استعمال آن مانعى داشته باشد ، بايد عوض هر غسل ميّت را تيمّم بدهند ولى احتياط واجب آن است كه تيمّم اوّل را به نيّت مجموع آورد بعداً بدل هر يك از سه غسل تيمّم نمايد .\r\nمسأله 575 - كسى كه ميّت را تيمّم مىدهد ، بايد دست خود را زمين بزند و به صورت و پشت دستهاى ميّت بكشد اگر ممكن باشد ، و احتياط مستحبّ آن است كه با دست ميّت هم او را تيمّم بدهند .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\n\r\nاحكام كفن ميّت\r\nمسأله 576 - ميّت مسلمان را بايد به سه پارچه‌اى كه آنها را لنگ و پيراهن وسرتاسرى مىگويند ، كفن نمايند .\r\nمسأله 577 - لنگ بايد از ناف تا زانو ، اطراف بدن را بپوشاند ، و بهتر آن است كه از سينه تا روى پا برسد و پيراهن بايد از سر شانه تا نصف ساق پا ، تمام بدن را بپوشاند و بهتر آن است كه تا روى پا برسد ودرازاى سرتاسرى بايد به قدرى باشد كه بستن دو سر آن ممكن باشد و پهناى آن بايد به اندازه‌اى باشد كه يك طرف آن روى طرف ديگر بيايد .\r\nمسأله 578 - مقدارى از لنگ ، كه از ناف تا زانو را مىپوشاند و مقدارى از پيراهن كه از شانه تا نصف ساق را مىپوشاند ، مقدار واجب كفن است و آنچه بيشتر از اين مقدار در مسأله قبل گفته شد ، مقدار مستحبّ كفن مىباشد .\r\nمسأله 579 - اگر ورثه بالغ باشند و اجازه دهند كه بيشتر از مقدار واجب كفن را ، كه در مسأله قبل گفته شد از سهم آنان بردارند ، اشكال ندارد و احتياط واجب آن است كه بيشتر از مقدار واجب ، كفن را از سهم وارثى كه بالغ نشده برندارند .\r\nمسأله 580 - اگر كسى وصيّت كرده باشد كه مقدار مستحبّ كفن را كه در دو مسأله قبل گفته شد ، از ثلث مال او بردارند ، يا وصيّت كرده باشد ثلث مال را به مصرف خود او برسانند ولى مصرف آن رامعيّن نكرده باشد ، يا فقط مصرف مقدارىاز آن را معيّن كرده باشد ، مىتوانند مقدار مستحبّ كفن را از ثلث مال او بردارند .\r\nمسأله 581 - اگر ميّت وصيّت نكرده باشد كه كفن را از ثلث مال او بردارند و بخواهند از اصل مال بردارند ، احتياط واجب آن است كه مقدار واجب كفن را به ارزانترين قيمتى كه ممكن است تهيّه نمايند ولى اگر كسانى از ورثه كه بالغ هستند اجازه بدهند كه از سهم آنان بردارند ، مقدارى را كه اجازه داده‌اند ، از سهم آنان مىشود برداشت .\r\nمسأله 582 - كفن زن بر شوهر است ، اگرچه زن ازخود ، مال داشته باشد و همچنين اگر زن را به شرحى كه در كتاب طلاق گفته مىشود طلاق رجعى بدهند و\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nپيش از تمام شدن عدّه بميرد ، شوهرش بايد كفن او را بدهد ، و چنانچه شوهر بالغ نباشد يا ديوانه باشد ولىّ شوهر بايد از مال او كفن زن رابدهد .\r\nمسأله 583 - كفن ميّت بر خويشان او واجب نيست ، اگرچه مخارج او در حال زندگى بر آنان واجب باشد .\r\nمسأله 584 - احتياط واجب آن است كه هر يك از سه پارچه كفن به قدرى نازك نباشد ، كه بدن ميّت از زير آن پيدا باشد .\r\nمسأله 585 - كفن كردن با پوست مردار ، جائز نيست اگر چه چيز ديگرى هم پيدا نشود ، و نيز كفن كردن ميّت را با مغصوب جائز نيست و چنانچه كفن ميّت غصبى باشد و صاحب آن راضى نباشد ، بايد از تنش بيرون آورند ، اگرچه او را دفن كرده باشند .\r\nمسأله 586 - كفن كردن ميّت با چيز نجس و با پارچه ابريشمى خالص ، يا پارچه‌اى كه با طلا بافته شده جائز نيست ، ولى در حال ناچارى اشكال ندارد .\r\nمسأله 587 - كفن كردن با پارچه‌اى كه از پشم يا موى حيوان حرام گوشت تهيّه شده در حال اختيار جائز نيست ولى جايز است كه با پوست حيوان حلال گوشتى كه به دستور شرع كشته شده ، ميّت را كفن كنند به شرط آنكه صدق لباس بكند همچنيبن اگر كفن از مو و پشم حيوان حلال گوشت باشد اشكال ندارد ، اگرچه احتياط مستحبّ آن است كه با اين دو هم كفن ننمايند .\r\nمسأله 588 - اگر كفن ميّت به نجاست خود او يا به نجاست ديگرى نجس شود ، چنانچه كفن ضايع نمىشود بايد مقدار نجس را بشويند يا ببرند ، اگرچه بعد از گذاشتن در قبر باشد و اگر شستن يا بريدن آن ممكن نيست ، در صورتى كه عوض كردن آن ممكن باشد ، بايد عوض نمايند .\r\nمسأله 589 - كسى كه براى حجّ يا عمره احرام بسته اگر بميرد ، بايد مثل ديگران كفن شود و پوشاندن سر وصورتش اشكال ندارد .\r\nمسأله 590 - مستحبّ است انسان در حال سلامتى ، كفن و سدر و كافور خود را تهيّه كند .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\n\r\nاحكام حنوط\r\nمسأله 591 - بعد از غسل واجب است ميّت را حنوط كنند ، يعنى به پيشانى و كف دستها و سر زانوها و سر دو انگشت بزرگ پاهاى او كافور بمالند ، و مستحبّ است به سر بينى ميّت هم كافور بمالند و بايد كافور ، ساييده و تازه باشد و اگر به واسطه كهنه بودن ، عطر آن از بين رفته باشد كافى نيست .\r\nمسأله 592 - احتياط آن است كه اوّل كافور را به پيشانى ميّت بمالند ، ولى در جاهاى ديگر ترتيب لازم نيست .\r\nمسأله 593 - بهتر آن است كه ميّت را پيش از كفن كردن ، حنوط نمايند اگرچه در بين كفن كردن و بعد از آن هم مانعى ندارد .\r\nمسأله 594 - كسى كه براى حجّ يا عمره احرام بسته است ، اگر بعد از تمام كردن طواف يا سعى بميرد ، حنوط كردن او جائز است .\r\nمسأله 595 - زنى كه شوهر او مرده و هنوز عدّه‌اش تمام نشده ، اگرچه حرام است خود را خوشبو كند ولى چنانچه بميرد حنوط او واجب است .\r\nمسأله 596 - احتياط واجب آن است كه ، ميّت را با مشك و عنبر و عود و عطرهاى ديگر خوشبو نكنند و اينها را با كافور مخلوط ننمايند .\r\nمسأله 597 - مستحبّ است قدرى تربت حضرت سيّد الشهداء عليه السلام با كافور مخلوط كنند ولى بايد از آن كافور به جاهايى كه بىاحترامى مىشود نرسانند و نيز بايد تربت به قدرى زياد نباشد ، كه وقتى با كافور مخلوط شد ، آن را كافور نگويند .\r\nمسأله 598 - اگر كافور پيدا نشود ، يا فقط به اندازه غسل باشد ، حنوط لازم نيست و چنانچه از غسل زياد بيايد ولى به همه هفت عضو نرسد ، بايد اوّل به پيشانى و اگر زياد آمد به جاهاى ديگر بمالند .\r\nمسأله 599 - مستحبّ است دو چوب تر و تازه در قبر همراه ميّت بگذارند .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\n\r\nاحكام نماز ميّت\r\nمسأله 600 - نماز خواندن بر ميّت مسلمان ، اگرچه بچّه باشد واجب است ، ولى بايد پدر و مادر آن بچه يا يكى از آنان مسلمان باشند و شش سال بچه هم تمام شده باشد .\r\nمسأله 601 - نماز خواندن بر بچه‌اى كه شش سال او تمام نشده ، مستحبّ است ، ولى نماز خواندن بر بچه‌اى كه مرده به دنيا آمده مستحبّ نيست .\r\nمسأله 602 - نمازميّت بايد بعد از غسل و حنوط و كفن كردن او خوانده شود ، و اگر پيش از اينها يا در بين اينها بخوانند ، اگرچه از روى فراموشى يا ندانستن مسأله باشد كافى نيست .\r\nمسأله 603 - كسى كه مىخواهد نماز ميّت بخواند ، لازم نيست با وضو يا غسل يا تيمّم باشد و بدن و لباسش پاك باشد و اگر لباس او غصبى هم باشد اشكال ندارد ، اگرچه احتياط مستحبّ آن است كه تمام چيزهائى را كه در نمازهاى ديگر لازم است ، رعايت كند .\r\nمسأله 604 - كسى كه به ميّت نماز مىخواند بايد رو به قبله باشد و نيز واجب است ميّت را مقابل او به پشت بخوابانند ، به طورى كه سر او به طرف راست نمازگزار و پاى او به طرف چپ نمازگزار باشد .\r\nمسأله 605 - مكان نمازگزار بايد غصبى نباشد بنابر احتياط واجب ، و مكان نمازگزار بايد از جاى ميّت پست‌تر يا بلندتر نباشدولى پستى و بلندى مختصر اشكال ندارد .\r\nمسأله 606 - نمازگزار بايد از ميّت دور نباشد ، ولى كسى كه نماز ميّت را به جماعت مىخواند ، اگر از ميّت دور باشد ، چنانچه صف‌ها به يكديگر متصل باشد ، اشكال ندارد .\r\nمسأله 607 - نمازگزار بايد مقابل ميّت بايستد ، ولى اگر نماز به جماعت خوانده شود وصف جماعت از دو طرف ميّت بگذرد ، نماز كسانى كه مقابل ميّت نيستند اشكال ندارد .\r\nمسأله 608 - بين ميّت و نمازگزار بايد پرده و ديوار يا چيزى مانند اينها نباشد ولىاگر ميّت در تابوت و مانند آن باشد ، اشكال ندارد .\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nمسأله 609 - در وقت خواندن نماز ، بايد عورت ميّت پوشيده باشد و اگر كفن كردن او ممكن نيست ، بايد عورتش را اگرچه با تخته و آجر و مانند اينها باشد بپوشانند .\r\nمسأله 610 - نماز ميّت را بايد ايستاده و با قصد قربت بخواند و در موقع نيّت ، ميّت را معيّن كند ، مثلًا نيّت كند نماز مىخوانم بر اين ميّت قربة الى اللَّه .\r\nمسأله 611 - اگر كسى نباشد كه بتواند نماز ميّت را ايستاده بخواند ، مىشود نشسته بر او نماز خواند .\r\nمسأله 612 - اگر ميّت وصيّت كرده باشد كه شخص معيّنى بر او نماز بخواند ، احتياط واجب آن است كه آن شخص از ولىّ ميّت اجازه بگيرد و بر ولىّ هم واجب است كه اجازه بدهد .\r\nمسأله 613 - مكروه است بر ميّت چند مرتبه نماز بخوانند ، ولى اگر ميّت اهل علم و تقوى باشد مكروه نيست .\r\nمسأله 614 - اگر ميّت را عمداً يا از روى فراموشى يا به جهت عذرى بدون نماز دفن كنند يا بعد از دفن معلوم شود نمازى كه بر او خوانده شده باطل بوده است ، تا وقتى جسد او از هم نپاشيده واجب است با شرطهايى كه براى نماز ميّت گفته شد به قبرش نماز بخوانند .\r\n\r\nدستور نماز ميّت\r\nمسأله 615 - نماز ميّت پنج تكبير دارد و اگر نمازگزار پنج تكبير را به اين ترتيب بگويد كافى است ، بعد ازنيّت و گفتن تكبير اوّل بگويد : « أَشْهَدُ أَنْ لا إلهَ إلّا اللَّه وَأنّ مُحَمَّداً رَسُولُ اللَّه » و بعد از تكبير دوم بگويد : « اللهُمَّ صَلِّ عَلى مُحَمَّدٍ وَآلِ محّمَدٍ » و بعد از تكبير سوم بگويد : « الّلهُمَّ اغْفِرْ لِلْمُؤمِنينَ وَالمُؤْمِنات » و بعد از تكبير چهارم ، اگر ميّت مرد است بگويد : « الّلهُمَّ اغْفِر لِهذا المَيِّت » و اگر زن است بگويد : « اللّهُمَّ اغْفِر لِهذِهِ المَيِّت » و بعد تكبير پنجم را بگويد و بهتر است بعد از تكبير اوّل بگويد : « أَشْهَدُ أن لا إلهَ الّا اللهُ وَحْدَهُ لا شَريكَ لَهُ وَأَشْهَدُ أَنَّ مُحَمَّداً عَبْدُهُ وَرَسُولُهُ ، أَرْسَلَهُ بِالْحَقِّ بَشيرَاً وَنَذيرَاً\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nبَيْنَ يَدَيِ السّاعَةَ » ، و بعد از تكبير دوم بگويد : « اللهُمَّ صَلِّ عَلى مُحَمَّدٍ وَآلِ مُحَمَّدٍ وَبارِكْ عَلى مُحَمَّدٍ وَآلِ مُحَمّدٍ وَأرْحَمْ مُحَمَّداً وَآلِ مُحَمَّدٍ كَأفْضَلِ ماصَليّتَ و بارَكتَ وَتَرَحَّمْتَ عَلى إبراهيمَ وَآلِ إبراهيمَ إنَّكَ حَميدٌ مَجيدٌ وَصَلِّ عَلىجَميعِ الأنْبِياءِ وَالمُرْسَلينَ وَالشُهَداءِ وَالصِدّيقينَ وَجَميعِ عِبادِ اللّهِ الصالِحينَ » ، و بعد از تكبير سوم بگويد : « اللهمَّ اغْفِر لِلْمُؤمِنينَ وَالمُؤمِناتِ وَالمُسْلِمينَ وَالمُسْلِماتِ الاحياءِ مِنْهُم وَالامْواتِ تابِعْ بَيْنَنا وَبَيْنَهُم بِالخَيْراتِ انّكَ مُجيبُ الدَعواتِ انَّكَ عَلىكُلِّ شَىءٍ قَدير » ، و بعد از تكبير چهارم اگر ميّت مرد است بگويد : « الّلهمَّ إنّ هذا عَبْدُكَ وَابنُ عَبْدِكَ وابْنُ امَتِكَ نَزَلَ بِكَ وَأَنتَ خَيرُ مَنْزولٍ بِهِ الّلهُمَّ انّا لا نَعْلَمُ مِنْهُ الّا خَيْراً وَانْتَ اعْلَمُ بِهِ مِنّا الّلهُمّ إن كانَ مُحْسِناً فَزِدْ فى إحْسانِهِ وَان كانَ مُسيئاً فَتَجاوَزْ عَنْهُ وَاغْفِرْ لَهُ اللهُمّ اجْعَلْهُ عِنْدَكَ فى أعلى عِلّيّينَ وَاخْلُف عَلَى اهْلِهِ فِى الغابِرينَ وارْحَمْهُ بِرِحْمَتِكَ يا ارْحَمَ الراحِمينَ » ، و بعد تكبير پنجم را بگويد ولى اگر ميّت زن است بعد از تكبير چهارم بگويد : « الّلهُمَّ إنّ هذهِ امَتُكَ وَابْنَةُ عَبْدِكَ وَابْنَةُ امَتِكَ نَزَلَت بِكَ وَانْتَ خَيرُ مَنزولٍ بِهِ الّلهُمَّ انّا لا نَعْلَمُ مِنها إلّا خَيْراً وَأنْتَ أعْلَمُ بِها مِنّا اللّهُمَّ إن كانَت مُحْسِنَة فَزِدْ فى إحْسانِها وَإن كانَت مُسِيئَة فَتَجاوَزْ عَنْها وَاغْفِرْ لَها اللّهُمَّ اجْعَلْها عِنْدَكَ فى أعلى عِلِّيينَ وَاخْلُفْ عَلى أهْلِها فِى الغابِرينَ وَارْحَمْها بِرَحْمَتِكَ يا أرْحَمَ الراحِمين » .\r\nمسأله 616 - بايد تكبيرها و دعاها را طورى پشت سر هم بخواند ، كه نماز از صورت خود خارج نشود .\r\nمسأله 617 - كسى كه نماز ميّت را به جماعت مىخواند بايد تكبيرها ودعاهاىآن را هم بخواند .\r\n\r\nمستحبّات نماز ميّت\r\nمسأله 618 - چند چيز در نماز ميّت مستحبّ است : اوّل كسى كه نماز ميّت مىخواند با وضو يا غسل يا تيمّم باشد و احتياط مستحبّ آن است ، در صورتىتيمّم كند كه وضو و غسل ممكن نباشد ، يا بترسد كه اگر وضو بگيرد يا غسل كند به نماز ميّت نرسد ، دوم اگر ميّت مرد است ، امام جماعت يا كسى كه فرادى بر ميّت نماز\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nمىخواند مقابل وسط قامت او بايستد و اگر ميّت زن است مقابل سينه‌اش بايستد ، سوم پا برهنه نماز بخواند امّا با جوراب عيبى ندارد ، چهارم در هر تكبير دستها را بلند كند ، پنجم فاصله او با ميّت به قدرى كم باشد كه اگر باد لباسش را حركت دهد به جنازه برسد ، ششم نماز ميّت را به جماعت بخواند ، هفتم امام جماعت تكبير و دعاها را بلند بخواند و كسانى كه با او نماز مىخوانند ، آهسته بخوانند ، هشتم در جماعت اگرچه مأموم يك نفر باشد ، عقب امام بايستد ، نهم نمازگزار به ميّت و مؤمنين زياد دعا كند ، دهم پيش از نماز سه مرتبه بگويد : الصلاة ، يازدهم نماز در جايى بخوانند كه مردم براى نماز ميّت بيشتر به آنجا مىروند ، دوازدهم زن حائض اگر نماز ميّت را به جماعت مىخواند ، در صفى تنها بايستد .\r\nمسأله 619 - خواندن نماز ميّت در مساجد مكروه است ولى در مسجد الحرام مكروه نيست .\r\n\r\nاحكام دفن\r\nمسأله 620 - احتياط واجب آن است كه ميّت را طورى در زمين دفن كنند كه بوى او بيرون نيايد و درندگان هم نتوانند بدنش را بيرون آورند و اگر ترس آن باشد كه جانور بدن او را بيرون آورد ، بايد قبر را با آجر و مانند آن محكم كنند .\r\nمسأله 621 - اگر دفن ميّت در زمين ممكن نباشد ، واجب است به جاى دفن ، او را در بنا يا تابوت بگذارند .\r\nمسأله 622 - ميّت را بايد در قبر به پهلوى راست طورى بخوابانند كه جلوى بدن او رو به قبله باشد .\r\nمسأله 623 - اگر كسى در كشتى بميرد ، چنانچه جسد او فاسد نمىشود و بودن او در كشتى مانعى ندارد ، بايد صبر كنند تا به خشكى برسند و او را در زمين دفن كنند و گرنه بايد در كشتى غسلش بدهند و حنوط و كفن كنند و پس از خواندن نماز ميّت چيز سنگينى به پايش ببندند و به دريا بيندازند ، يا او را در خمره بگذارند و درش را\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nببندند و به دريا بيندازند و بنابر احتياط مستحبّ اوّل اين صورت را اختيار نمايند و اگر ممكن است بايد او را در جايى بيندازند كه فوراً طعمه حيوانات نشود .\r\nمسأله 624 - اگر بترسند كه دشمن قبر ميّت را بشكافد و بدن او را بيرون آورد و گوش يا بينى يا اعضاى ديگر او راببرد ، چنانچه ممكن باشد بايد طورى كه در مسأله پيش گفته شد او را به دريا بيندازند .\r\nمسأله 625 - مخارج انداختن در دريا و مخارج محكم كردن قبر ميّت را در صورتى كه لازم باشد ، بايد از اصل مال ميّت بردارند .\r\nمسأله 626 - اگر زن كافره بميرد و بچه در شكم او مرده باشد ، يا هنوز روح به بدن او داخل نشده باشد ، چنانچه پدر بچه مسلمان باشد ، بايد زن را در قبر به پهلوىچپ پشت به قبله بخوابانند كه روى بچه به طرف قبله باشد .\r\nمسأله 627 - دفن مسلمان در قبرستان كفّار و دفن كافر در قبرستان مسلمانان جائز نيست .\r\nمسأله 628 - دفن مسلمان در جايى كه بىاحترامى به او باشد ، مانند جايى كه خاكرو به و كثافت مىريزند ، جائز نيست .\r\nمسأله 629 - دفن ميّت در جاى غصبى و در زمينى كه مثل مسجد براى غير دفن كردن وقف شده ، جائز نيست .\r\nمسأله 630 - دفن ميّت در قبر مرده ديگر جائز نيست ، مگر آن كه قبر كهنه شده وميّت اوّلى از بين رفته باشد و قبر ملك ديگرى نباشد و گرنه رضايت او شرط مىباشد .\r\nمسأله 631 - چيزى كه از ميّت جدا مىشود ، اگرچه مو و ناخن و دندانش باشد ، بايد با او دفن شود و دفن ناخن و دندانى كه در حال حيات از انسان جدا مىشود مستحبّ است .\r\nمسأله 632 - اگر كسى در چاه بميرد و بيرون آوردنش ممكن نباشد ، بايد درِ چاه را ببندند و همان چاه را قبر او قرار دهند .\r\nمسأله 633 - اگر بچه در رحم مادر بميرد و ماندنش در رحم براى مادر خطر داشته باشد ، بايد به آسانترين راه او را بيرون آورند و چنانچه ناچار شوند كه او را قطعه قطعه\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nكنند اشكال ندارد ، ولى بايد بوسيله شوهرش اگر اهل فنّ است ، يا زنى كه اهل فنّ باشد ، او را بيرون بياورند و اگر ممكن نيست ، مرد محرمى كه اهل فن باشد و اگر آن هم ممكن نشود مرد نامحرمى كه اهل فن باشد بچه را بيرون بياورد ، و در صورتىكه آن هم پيدا نشود ، كسى كه اهل فن نباشد مىتواند بچه را بيرون آورد .\r\nمسأله 634 - هرگاه مادر بميرد و بچه در شكمش زنده باشد اگرچه اميد زنده ماندن طفل را نداشته باشند ، بايد بوسيله كسانى كه در مسأله پيش گفته شد پهلوىچپ او را بشكافند اگر احتمال مىدهند كه شكاف از طرف چپ دخل در حيات بچه دارد و الا از هر جانبى كه باشد مىتوان شكافت و بچه را بيرون آورد و دوباره بدوزند .\r\n\r\nمستحبّات دفن\r\nمسأله 635 - مستحبّ است قبر را به اندازه انسان متوسّط يا تا گلوگاه گود كنند ، وميّت را در نزديكترين قبرستان دفن نمايند ، مگر آن كه قبرستان دور تر ، از جهتىبهتر باشد مثل آن كه مردمان خوب در آنجا دفن شده باشند ، يا مردم براى فاتحه اهل قبور بيشتر به آنجا بروند ، و نيز مستحبّ است جنازه را در چند ذرعى قبر ، زمين بگذارند و تا سه مرتبه كم كم نزديك ببرند و در هر مرتبه زمين بگذارند و بردارند و در نوبت چهارم وارد قبر كنند و اگر ميّت مرد است در دفعه سوم طورى زمين بگذارند كه سر او طرف پايين قبر باشد و در دفعه چهارم از طرف سر وارد قبر نمايند و اگر زن است در دفعه سوم طرف قبله قبر بگذارند و به پهنا وارد قبر كنند و در موقع وارد كردن ، پارچه‌اى روى قبر بگيرند و نيز مستحبّ است جنازه را به آرامى از تابوت بگيرند و وارد قبر كنند و دعاهايى كه دستور داده شده پيش از دفن و در موقع دفن بخوانند و بعد از آن كه ميّت را در لحد گذاشتند ، گره‌هاى كفن را باز كنند و صورت ميّت را روى خاك بگذارند و بالشى از خاك زير سر او بسازند و پشت ميّت خشت خام يا كلوخى بگذارند كه ميّت به پشت بر نگردد و پيش از آن كه لحد را بپوشانند دست راست را به شانه راست ميّت بزنند و دست چپ را به قوّت بر شانه چپ ميّت بگذارند و دهان را\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nنزديك گوش او ببرند و بشدّت حركتش دهند و سه مرتبه بگويند : « إسْمَعْ إفْهَمْ يا فلانَ بْنَ فُلان » و به جاى فلان بن فلان اسم ميّت و پدرش را بگويند مثلًا اگر اسم او محمّد و اسم پدرش على است سه مرتبه بگويند : « إسْمَعْ افْهَم يا مُحَمَّدِ بنَ عَلى » پس از آن بگويند : « هَل انْتَ عَلى العَهْدِ الَذى فارَقْتَنا عَلَيْهِ مِنْ شَهادَةِ أنْ لا إلهَ إلّا اللّهُ وَحْدَهُ لا شَريكَ لَهُ وَانّ مُحَمّداً صَلّى اللّهُ عَلَيهِ وَآلهِ عَبْدُهُ وَرَسُولُهُ وَسَيِّدُ النَّبيِّينَ وَخاتَمُ المَرْسَلينَ وَانَّ عَليّاً أميرُ المُؤمنِينَ وَسَيّدُ الوَصِيينَ وَإمام افْتَرَضَ اللّهُ طاعَتَهُ عَلى العالَمينَ وَانّ الحَسَنَ وَالحُسَيْنَ وَعَليَّ بْنَ الحُسَيْنِ وَ مُحَمَّدَ بْنَ عَلىّ وَجَعْفَرَ بْنَ مُحَمَّد وَمُوسى بْنَ جَعْفَر وَعَليَّ بْنَ مُوسي وَمُحَمَّدَ بْنَ عَلي وَعَليَّ بْنَ مُحَمَّد وَالحَسَنَ بْنَ عَلىّ وَالقائِمَ الحُجَّةَ المَهدِيَّ صَلَواتُ اللّهِ عَلَيْهِمْ أئِمَّةُ المُؤمِنينَ وَحُجَجُ اللّهِ عَلى الخَلْقِ أجْمَعينَ وَأئِمَتُكَ أئِمَّةُ هُدى بِكَ أبْرار يا فلانَ بْنُ فُلان » و به جاى فلان بن فلان اسم ميّت و پدرش را بگويد و بعد بگويد : « إذا أتاكَ المَلَكانِ المُقَرَّبانِ رَسولَيْنِ مِن عِنْدِ اللّهِ تَبارَكَ وَتَعالى وَسَئَلاكَ عَنْ رَبِّكَ وَعَنْ نَبِيِّكَ وَعَنْ دِينِكَ وَعَنْ كِتابِكَ وَعَن قِبْلَتِكَ وَعَنْ أئِمَّتِكَ فَلا تَخَفْ وَلا تَحْزَنْ وَقُلْ فِىجَوابِهِما اللّهُ رَبِّى وَمُحَمَّد صَلّى اللّهُ عَلَيْهِ وَآلهِ نَبيّى وَالاسْلامُ دِينى وَالقُرآنُ كِتابىوَالكَعْبَةُ قِبْلَتى وَأميرُ المُؤمِنينَ عَليُّ بْنُ أبي طالِب إمامي وَالحَسَنُ بْنُ عَلي المُجْتَبى إمامى وَالحُسَينُ بْنُ عَلى الشَهيدُ بِكَربَلاء إمامى وَعَلى زَيْنُ العابِدينَ إمامىوَمُحَمّد الباقِرُ إمامى وَجَعْفَر الصادِقُ إمامى وَمُوسى الكاظِمُ إمامى وَعَلىالرِضا إمامى وَمُحَمَّد الجَوادُ إمامى وَعَلى الهادِى إمامى وَالحَسَنُ العَسْكَرَيُّ إمامى وَالحُجَّةُ المُنْتَظَرُ إمامى هؤلاء صَلَواتُ اللّهِ عَلَيهِم أجْمَعينَ أئِمَّتى وَسادَتىوَقادَتى وَشُفَعائى بِهِم أتَوَلّى وَمِنْ أعْدائِهِم أتَبَرَءُ فِى الدُنيا وَالآخِرَة ثُمَّ اعْلَم يا فلان بْنَ فُلان » و به جاى فلان بن فلان اسم ميّت و پدرش را بگويد بعد بگويد : « إنَّ اللّهَ تَبارَكَ وَتَعالى نِعْمَ الرَّبُ وَأنَّ مُحَمَّداً صَلّى اللّهُ عَلَيْهِ وَآلِهِ نِعْمَ الرَسُولُ وانَّ عَليَ بْنَ أبي طالِب وَأوْلادَهُ المَعْصومينَ و الأئِمَّةَ الإثْنَيْ عَشَر نِعْمَ الأئِمَّةَ وَأنَ ما جاءَ بِهِ مُحَمَّد صَلّى اللّهُ عَلَيهِ وَآلهِ حَقّ وَأنّ المَوْتَ حَقّ وَسُؤالَ مُنْكَر وَنَكير فِى القَبْرِ حَقّ وَالبَعْثَ حَقّ وَالنُشُورَ حَقّ وَالصِراطَ حَقّ وَالميزانَ حَقّ وَتَطايُرَ الكُتُبِ حَقّ وَانَّ الجَنَّةَ حَقّ وَالنارَ حَقّ وَانَّ السّاعَةَ آتيَة لا رَيْبَ فيها وَأنَ اللّهَ يَبْعَثُ مَنْ فِى القُبُورِ پس بگويد أفَهِمْتَ يا فلان » و به جاى فلان اسم\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nميّت را بگويد پس از آن بگويد : « ثَبَّتَكَ اللّهُ بِالقَوْلِ الثّابِتِ وَهَداكَ اللّهُ إلى صِراطٍ مُسْتَقيم عَرَّفَ اللّهُ بَيْنَكَ وَبَيْنَ أوْلِيائِكَ فِىمُسْتَقَرٍ مِن رَّحْمَتِهِ » پس بگويد : « أللّهُمَّ جافِ الأرْضَ عَنْ جَنْبَيْه وَاصْعَدْ بِرُوحِهِ إلَيْكَ وَلَقِّهِ مِنْكَ بُرْهاناً اللّهُمّ عَفوكَ عَفوَك » .\r\nمسأله 636 - مستحبّ است كسى كه ميّت را در قبر مىگذارد ، با طهارت و سر برهنه و پا برهنه باشد و از طرف پاى ميّت از قبر بيرون بيايد و غير از خويشان ميّت كسانى كه حاضرند ، با پشت دست خاك بر قبر بريزند و بگويند : « إنّا لِلّهِ وَإنّا إلَيْهِ راجِعون » اگر ميّت زن است كسى كه با او محرم مىباشد او را در قبر بگذارد و اگر محرمى نباشد خويشانش او را در قبر بگذارند .\r\nمسأله 637 - مستحبّ است قبر را مربع ، يا مربع مستطيل بسازند به اندازه چهار انگشت از زمين بلند كنند و نشانه‌اى روى آن بگذارند كه اشتباه نشود و روى قبر آب بپاشند و بعد از پاشيدن آب كسانى كه حاضرند ، دستها را بر قبر بگذارند و انگشتها را باز كرده ، در خاك فرو برند و هفت مرتبه سوره مباركه انّا انزلناه بخوانند و براى ميّت طلب آمرزش كنند و اين دعا را بخوانند : « أللّهُمَّ جافِ الأرْضَ عَنْ جَنْبَيْهِ وَاصْعد إلَيْكَ رُوحَهُ وَلَقِّهِ مِنْكَ رِضْواناً وَاسْكِنْ قَبْرَهُ مِنْ رَحْمَتِكَ ما تُغْنيهِ بِهِ عَنْ رَحْمَةِ مَنْ سِواكَ » .\r\nمسأله 638 - پس از رفتن كسانى كه تشييع جنازه كرده‌اند ، مستحب است ولىّ ميّت يا كسى كه از طرف ولىّ اجازه دارد ، دعاهايى را كه دستور داده شد به ميّت تلقين كند .\r\nمسأله 639 - بعد از دفن ، مستحبّ است صاحبان عزا را سر سلامتى دهند ولىاگر مدّتى گذشته است كه به واسطه سر سلامتى دادن ، مصيبت يادشان مىآيد ، ترك آن بهتر است و نيز مستحبّ است تا سه روز براى اهل خانه ميّت غذا بفرستند و غذا خوردن نزد آنان و در منزلشان مكروه است .\r\nمسأله 640 - مستحبّ است انسان در مرگ خويشان ، مخصوصاً در مرگ فرزند صبر كند و هر وقت ميّت را ياد مىكند « إنّا للَّهِ وَانّا إلَيْهِ راجِعون » بگويد و براى ميّت قرآن بخواند و سر قبر پدر و مادر از خداوند حاجت بخواهد و قبر را محكم بسازد كه زود خراب نشود .\r\nمسأله 641 - جائز نيست انسان در مرگ كسى صورت و بدن را بخراشد و بخود لطمه بزند .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nمسأله 642 - اگر زن در عزاى ميّت صورت خود را بخراشد و خون بيرون آيد ، يا موى خود را بكند ، بايد يك بنده آزاد كند ، يا ده فقير را طعام دهد ، و يا آنها را بپوشاند و همچنين است اگر مرد در مرگ زن يا فرزند يقه يا لباس خود را پاره كند .\r\nمسأله 643 - احتياط واجب آن است كه در گريه بر ميّت صدا را خيلى بلند نكنند .\r\n\r\nنماز وحشت\r\nمسأله 644 - مستحبّ است در شب اوّل قبر ، دو ركعت نماز وحشت براى ميّت بخوانند و دستور آن اين است كه : در ركعت اوّل بعد از حمد يك مرتبه آية الكرسى و احوط خواندن تا هم فيها خالدون است و در ركعت دوم بعد از حمد ده مرتبه سوره انّا انزلناه بخوانند و بعد از سلام نماز بگويند : « أللّهُمَّ صَلِّ عَلى مُحَمَّدٍ وَآلِ مُحَمَّد وَابْعَثْ ثَوابَها إلى قَبْرِ فُلان » و به جاى كلمه فلان ، اسم ميّت را بگويند .\r\nمسأله 645 - نماز وحشت را در هر موقع از شب اوّل قبر مىشود خواند ، ولى بهتر است در اوّل شب بعد از نماز عشاء خوانده شود .\r\nمسأله 646 - اگر بخواهند ميّت را به شهر دورى ببرند ، يا به جهت ديگر دفن او تأخير بيفتد ، بايد نماز وحشت را تا شب اوّل قبر او تأخير بيندازند .\r\n\r\nنبش قبر\r\nمسأله 647 - نبش قبر مسلمان يعنى شكافتن قبر او اگرچه طفل يا ديوانه باشد ، حرام است ولى اگر بدنش از بين رفته و خاك شده باشد اشكال ندارد .\r\nمسأله 648 - نبش قبر امامزاده‌ها وشهدا وعلما وصلحا اگرچه سالها بر آنها گذشته باشد ، حرام است .\r\nمسأله 649 - شكافتن قبر در چند مورد حرام نيست :\r\nاوّل آن كه ميّت در زمين غصبى دفن شده باشد و مالك زمين راضى نشود كه در آنجا بماند .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nدوم آن كه كفن يا چيز ديگرى كه با ميّت دفن شده غصبى باشد و صاحب آن راضىنشود كه در قبر بماند و همچنين است اگر چيزى از مال خود ميّت كه به ورثه او رسيده با او دفن شده باشد و ورثه راضى نشوند كه آن چيز در قبر بماند ، ولى اگر وصيّت كرده در مواردى كه وصيّت او هم نافذ باشد دعا يا قرآن يا انگشترى را با او دفن كنند ، براى بيرون آوردن اينها نمىتوانند قبر را بشكافند .\r\nسوم آن كه ميّت بىغسل يا بىكفن دفن شده باشد ، يا بفهمند غسلش باطل بوده يا به غير دستور شرع كفن شده ، يا در قبر او را رو به قبله نگذاشته‌اند .\r\nچهارم آن كه براى ثابت شدن حقّى بخواهند بدن ميّت را ببينند .\r\nپنجم آن كه ميّت را در جايى كه بىاحترامى به اوست مثل قبرستان كفّار يا جايى كه كثافت وخاكرو به مىريزند ، دفن كرده باشند .\r\nششم آن كه براى يك مطلب شرعى كه اهميّت آن از شكافتن قبر بيشتر است ، قبر را بشكافند ، مثلًا بخواهند بچه زنده را از شكم زن حامله‌اى كه دفنش كرده‌اند ، بيرون آورند .\r\nهفتم آن كه بترسند درنده‌اى بدن ميّت را پاره كند ، يا سيل او را ببرد ، يا دشمن بيرون آورد .\r\nهشتم آن كه قسمتى از بدن ميّت را كه با او دفن نشده بخواهند دفن كنند ، ولى احتياط مستحبّ آن است كه آن قسمت از بدن را طورى در قبر بگذارند كه بدن ميّت ديده نشود .\r\n\r\nغسلهاى مستحبّ\r\nمسأله 650 - غسل‌هاى مستحبّ در شرع مقدّس اسلام بسيار است و از آن جمله است :\r\n1 - غسل جمعه ، و وقت آن از اذان صبح است تا ظهر و بهتر است نزديك ظهر بجا آورده شود و اگر تا ظهر انجام ندهد بهتر است كه بدون نيّت ادا و قضا تا غروب جمعه بجا آورد ، و اگر در روز جمعه غسل نكند مستحبّ است از صبح شنبه تا غروب\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nقضاى آن را بجا آورد و كسى كه مىترسد در روز جمعه آب پيدا نكند ، مىتواند روز پنجشنبه يا شب جمعه غسل را انجام دهد ومستحبّ است انسان در موقع غسل جمعه بگويد : « اشْهَدُ أَنْ لا إلهَ إلّا اللّهُ وَحْدَهُ لا شَريكَ لَهُ وَأنَّ مُحَمَّداً عَبْدُهُ وَرَسُولُهُ اللّهُمَّ صَلِّ عَلى مُحَمَّدٍ وَآلِ مُحَمَّدٍ وَاجْعَلْنى مِنَ التَّوابينَ وَاجْعَلْنى مِنَ المُتَطَهّرين » .\r\n2 - غسل شب اوّل ماه رمضان و تمام شبهاى طاق مثل شب سوم و پنجم و هفتم ولىاز شب بيست و يكم مستحبّ است همه شبها را غسل كند و براى غسل شب اوّل و پانزدهم و هفدهم و نوزدهم و بيست و يكم و بيست و سوم و بيست و پنجم و بيست و هفتم و بيست و نهم بيشتر سفارش شده است ، و وقت غسل شبهاى ماه رمضان تمام شب است و بهتر است مقارن غروب بجا آورده شود ولى از شب بيست و يكم تا آخر ماه بهتر است غسل را بين نماز مغرب و عشا بجا آورد و نيز مستحبّ است در شب بيست و سوم غير از غسل اوّل شب ، يك غسل هم در آخر شب انجام دهد .\r\n3 - غسل روز عيد فطر وعيد قربان و وقت آن از اذان صبح است تا غروب و بهتر است آن را پيش از نماز عيد بجا آورد .\r\n4 - غسل شب عيد فطر و وقت آن از اوّل مغرب است تا اذان صبح و بهتر است در اوّل شب بجا آورده شود .\r\n5 - غسل روز هشتم و نهم ذيحجه و در روز نهم بهتر است آن را نزديك ظهر بجا آورد .\r\n6 - غسل روز اوّل و پانزدهم و بيست و هفتم و آخر ماه رجب .\r\n7 - غسل روز عيد غدير و بهتر است پيش از ظهر آن را انجام دهند .\r\n8 - غسل روز بيست وچهازم ذيحجه .\r\n9 - غسل روز نوروز و پانزدهم شعبان و نهم و هفدهم ربيع الاول و روز بيست و پنجم ذيقعده .\r\n10 - غسل دادن بچه‌اى كه تازه به دنيا آمده .\r\n11 - غسل زنى كه براى غير شوهرش بوى خوش استعمال كرده است .\r\n12 - غسل كسى كه در حال مستى خوابيده .\r\n13 - غسل كسى كه جايى از بدنش را به بدن ميّتى كه غسل داده‌اند رسانده .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n14 - غسل كسى كه در موقع گرفتن خورشيد و ماه نماز آيات را عمداً نخوانده ، در صورتى كه تمام ماه و خورشيد گرفته باشد .\r\n15 - غسل كسى كه براى تماشاى دار آويخته رفته و آن را ديده باشد ولى اگر اتّفاقاً از روى ناچارى نگاهش بيفتد يا مثلًا براى شهادت دادن رفته باشد ، غسل مستحبّ نيست .\r\nمسأله 651 - پيش از داخل شدن در حرم مكّه ، شهر مكّه ، مسجد الحرام ، خانه كعبه ، حرم مدينه ، شهر مدينه مسجد پيغمبر و حرم امامان عليهم السلام مستحبّ است انسان غسل كند و اگر در يك روز چند مرتبه مشرّف شود ، يك غسل كافى است و كسى كه مىخواهد در يك روز داخل حرم مكّه و مسجد الحرام و خانه كعبه شود ، اگر به نيّت همه ، يك غسل كند كافى است و نيز اگر در يك روز بخواهد داخل حرم مدينه و شهر مدينه و مسجد پيغمبر شود ، يك غسل براى همه كفايت مىكند و براىزيارت پيغمبر و امامان از دور يا نزديك و براى حاجت خواستن از خداوند عالم و همچنين براى توبه و نشاط به جهت عبادت و براى سفر رفتن خصوصاً سفر زيارت حضرت سيّد الشهداء عليه السلام مستحبّ است انسان غسل كند و اگر يكى از غسلهاىمكانى و بعضى از غسلهاى فعلى كه گفته شد بجا آورد ، و بعد كارى كند كه وضو را باطل مىنمايد مثلًا بخوابد ، غسل او باطل مىشود ومستحبّ است دوباره غسل را بجا آورد .\r\nمسأله 652 - بنابر احتياط واجب ، انسان نمىتواند با غسلهاى مستحبّى ، كارى كه مانند نماز ، وضو لازم دارد انجام دهد .\r\nمسأله 653 - اگر چند غسل بر كسى مستحبّ باشد و به نيّت همه يك غسل بجا آورد كافى است .\r\n\r\nتيمّم\r\nدر هفت مورد به جاى وضو و غسل بايد تيمّم كرد :\r\nاوّل آن كه تهيّه آب به قدر وضو يا غسل ممكن نباشد .\r\nمسأله 654 - اگر انسان در آبادى باشد ، بايد براى تهيّه آب وضو و غسل ، به قدرى\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nجستجو كند كه از پيدا شدن آن نااميد شود و اگر در بيابان باشد ، چنانچه زمين آن پست و بلند است ، بايد در هريك از چهار طرف به اندازه پرتاب يك تير قديمى كه با كمان پرتاب مىكردند « 1 » در جستجوى آب برود و اگر زمين آن پست و بلند نيست ، بايد در هر طرف به اندازه پرتاب دو تير جستجو نمايد .\r\nمسأله 655 - اگر بعضى از چهار طرف هموار و بعض ديگر پست و بلند باشد ، بايد در طرفى كه هموار است به اندازه پرتاب دو تير و در طرفى كه هموار نيست به اندازه پرتاب يك تير جستجو كند .\r\nمسأله 656 - در هر طرفى كه يقين دارد آب نيست ، در آنطرف جستجو لازم نيست .\r\nمسأله 657 - كسى كه وقت نماز او تنگ نيست و براى تهيّه آب وقت دارد ، اگر يقين دارد در محلّى دور تر از مقدارى كه بايد جستجو كند ، آب هست بايد براى تهيّه آب برود مگر اين كه زحمت زيادى داشته باشد و اگر گمان دارد آب هست ، رفتن به آن محل لازم نيست اگرچه بنابر احتياط مستحبّ رفتن به آنجا لازم است ولى اگر گمان او قوى باشد ، بنابر احتياط واجب بايد براى تهيّه آب به آن محل برود .\r\nمسأله 658 - لازم نيست خود انسان در جستجوى آب برود ، بلكه مىتواند كسى را كه به گفتهء او وثوق و اطمينان حاصل مىشود جهت جستجوى آب بفرستد اگر چه هم نايب او نباشد .\r\nمسأله 659 - اگر احتمال دهد كه داخل بار سفر خود ، يا در منزل يا در قافله آب هست ، بايد به قدرى جستجو نمايد كه به نبودن آب يقين كند ، يا از پيدا كردن آن نااميد شود .\r\nمسأله 660 - اگر پيش از وقت نماز جستجو نمايد و آب پيدا نكند وتاوقت نماز همانجا بماند ، چنانچه احتمال دهد كه آب پيدا مىكند ، لازم نيست كه دوباره در جستجوى آب برود مگر نشانه‌هاى قوى بر پيدا شدن آب بدست بيايد .\r\nمسأله 661 - اگر بعد از داخل شدن وقت نماز جستجو كند و آب پيدا نكند و تا\r\n\r\n\r\n","description":"","footnote":"\r\n( 1 ) . مجلسى قدس سره در كتاب « شرح من لا يحضره الفقيه » مقدار پرتاب تير را دويست گام معيّن فرموده است .\r\n","page_name":" 112 ","page_number":112},
  {"content":"\r\n\r\nوقت نماز ديگر در همانجا بماند ، لازم نيست جستجو كند ولى اگر احتمال معتبر دهد كه آب پيدا مىشود ، احتياط واجب آن است كه دوباره در جستجوى آب برود .\r\nمسأله 662 - اگر وقت نمازتنگ باشد ، يا از دزد و درنده بترسد ، يا جستجوى آب به قدرى سخت باشد كه نتواند تحمّل كند ، جستجو لازم نيست .\r\nمسأله 663 - اگر در جستجوى آب نرود تا وقت نماز تنگ شود ، معصيت كرده ولى نمازش با تيمّم صحيح است و احتياط مستحبّ آن است كه قضا نمايد خصوصاً اگر علم پيدا كند كه اگر جستجو مىكرد ، آب پيدا مىنمود .\r\nمسأله 664 - كسى كه يقين دارد آب پيدا نمىكند ، چنانچه دنبال آب نرود و با تيمّم نماز بخواند و بعد از نماز بفهمد كه اگر جستجو مىكرد آب پيدا مىشد ، نمازش باطل است .\r\nمسأله 665 - اگر بعد از جستجو آب پيدا نكند و با تيمّم نماز بخواند و بعد از نماز بفهمد در جايى كه جستجو كرده آب بوده ، اگر وقت باقى است به احتياط واجب بايد اعاده كند ولى اگر وقت تمام شده قضا واجب نيست .\r\nمسأله 666 - كسى كه يقين دارد وقت نماز تنگ است ، اگر بدون جستجو با تيمّم نماز بخواند ، و بعد از نماز بفهمد كه براى جستجو وقت داشته ، احتياط واجب آن است كه دوباره نمازش را بخواند .\r\nمسأله 667 - اگر بعد از داخل شدن وقت نماز ، وضو داشته باشد و بداند كه اگر وضوى خود را باطل كند تهيّه آب براى او ممكن نيست ، يانمىتواند وضو بگيرد ، چنانچه‌بتواند وضوى خود را نگهدارد ، نبايد آن را باطل‌نمايد .\r\nمسأله 668 - اگر پيش از وقت نماز ، وضو داشته باشد و بداند كه اگر وضوى خود را باطل كند ، تهيّه آب براى او ممكن نيست ، چنانچه بتواند وضوى خود را نگهدارد ، احتياط واجب آن است كه آن را باطل نكند .\r\nمسأله 669 - كسى كه فقط به مقدار وضو يا به مقدار غسل آب دارد وميداند كه اگر آن را بريزد آب پيدا نمىكند ، چنانچه وقت نماز داخل شده باشد ، ريختن آن حرام است و احتياط واجب آن است كه پيش از وقت نماز هم آن را نريزد .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nمسأله 670 - كسى كه مىداند آب پيدا نمىكند ، اگر بعد از داخل شدن وقت نماز وضوى خود را باطل كند ، يا آبى كه دارد بريزد معصيت كرده ولى نمازش با تيمّم صحيح است ، اگرچه احتياط مستحبّ آن است كه قضاى آن نماز را بخواند\r\n\r\nدوم از موارد تيمّم\r\nمسأله 671 - اگر به واسطه پيرى ، يا ترس از دزد و جانور و مانند اينها ، يا نداشتن وسيله‌اى كه آب از چاه بكشد ، دسترسى به آب نداشته باشد ، بايد تيمّم كند و همچنين اگر تهيّه كردن آب يا استعمال آن به قدرى مشقّت داشته باشد كه مردم تحمّل آن را نكنند بايد تيمّم كند .\r\nمسأله 672 - اگر براى كشيدن آب از چاه ، دلو و ريسمان و مانند اينها لازم دارد و مجبور است بخرد ، يا كرايه نمايد ، اگرچه قيمت آن چند برابر معمول باشد ، بايد تهيّه كند و همچنين است اگر آب را به چندين برابر قيمتش بفروشند ولى اگر تهيّه آنها به قدرى پول مىخواهد كه نسبت به حال او آن مقدار ضرر دارد ، واجب نيست تهيّه نمايد .\r\nمسأله 673 - اگر ناچار شود كه براى تهيّه آب قرض كند ، بايد قرض نمايد .\r\nمسأله 674 - اگر كسى كه مىداند يا گمان دارد كه نمىتواند قرض خود را بدهد ، و يا اينكه قرض حرجى باشد ، قرض كردن واجب نيست .\r\nمسأله 675 - اگر كندن چاه مشقّت ندارد ، بايد براى تهيّه آب چاه بكند .\r\nمسأله 676 - اگر كسى مقدارى آب بىمنّت به او ببخشد بايد قبول كند .\r\n\r\nسوم از موارد تيمّم\r\nمسأله 677 - اگر از استعمال آب بر جان خود بترسد ، يا بترسد كه به واسطه استعمال آن مرض يا عيبى در او پيدا شود ، يا مرضش طول بكشد ، يا شدّت كند ، يا به سختى معالجه شود ، بايد تيمّم نمايد ولى اگر آب گرم براى او ضرر ندارد ، بايد با آب گرم وضو بگيرد يا غسل كند .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nمسأله 678 - لازم نيست يقين كند كه آب براى او ضرر دارد ، بلكه اگر احتمال ضرر بدهد ، چنانچه احتمال او در نظر مردم بجا باشد و از آن احتمال ترس براى او پيدا شود ، بايد تيمّم كند .\r\nمسأله 679 - كسى كه مبتلا به درد چشم است و آب براى او ضرر دارد ، بايد تيمّم نمايد .\r\nمسأله 680 - اگر به واسطه يقين يا ترس ضرر ، تيمّم كند و پيش ازنماز بفهمد كه آب برايش ضرر ندارد ، تيمّم او باطل است و اگر بعد از نماز بفهمد ، نماز او صحيح است .\r\nمسأله 681 - كسى كه مىداند آب برايش ضرر ندارد ، چنانچه غسل كند يا وضو بگيرد و بعد بفهمد كه آب براى او ضرر داشته ، وضو و غسل او صحيح است ، و لكن بنابر احيتاط مستحبّ اعاده نمايد .\r\n\r\nچهارم از موارد تيمّم\r\nمسأله 682 - هرگاه بترسد كه اگر آب را به مصرف وضو يا غسل برساند ، خود او يا عيال و اولاد او ، يا رفيقش و كسانى كه با او مربوطند مانند نوكر و كلفت از تشنگى بميرند ، يا مريض شوند ، يا به قدرى تشنه شوند كه تحمّل آن براى خود شخص مشقّت داشته باشد ، بايد به جاى وضو و غسل تيمّم نمايد و نيز اگر بترسد حيوانى كه مال خود اوست از تشنگى تلف شود ، بايد آب را به آن بدهد وتيمّم نمايد ، و همچنين است اگر كسى كه حفظ جان او واجب است به طورى تشنه باشد كه اگر انسان آب را به او ندهد تلف شود .\r\nمسأله 683 - اگر غير از آب پاكى كه براى وضو يا غسل دارد ، آب نجسى هم به مقدار آشاميدن خود و كسانى كه با او مربوطند داشته باشد ، بايد آب پاك را براىآشاميدن بگذارد و با تيمّم نماز بخواند ولى چنانچه آب را براى حيوانش بخواهد ، بايد آب‌نجس‌را به آن بدهد و با آب‌پاك وضو و غسل را انجام دهد .\r\n\r\nپنجم از موارد تيمّم\r\nمسأله 684 - كسى كه بدن يا لباسش نجس است و كمى آب دارد كه اگر با آن وضو بگيرد يا غسل كند ، براى آب كشيدن بدن يا لباس او نمىماند ، بايد بدن يا لباس را آب\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nبكشد و با تيمّم نماز بخواند ، ولى اگر چيزى نداشته باشد كه بر آن تيمّم كند ، بايد آب را به مصرف وضو يا غسل برساند و با بدن يا لباس نجس نماز بخواند .\r\n\r\nششم از موارد تيمّم\r\nمسأله 685 - اگر غير از آب يا ظرفى كه استعمال آن حرام است آب يا ظرف ديگرى ندارد ، مثلًا آب يا ظرفش غصبى است و غير از آن ، آب و ظرف ديگرى ندارد ، بايد به جاى وضو و غسل تيمّم كند .\r\n\r\nهفتم از موارد تيمّم\r\nمسأله 686 - هرگاه وقت به قدرى تنگ باشد كه اگر وضو بگيرد ، يا غسل كند تمام نماز يا مقدارى از آن بعد از وقت خوانده مىشود ، بايد تيمّم كند .\r\nمسأله 687 - اگر عمداً نماز را به قدرى تأخير بيندازد كه وقت وضو يا غسل نداشته باشد ، معصيت كرده ولى نماز او با تيمّم صحيح است ، اگرچه احتياط اكيد آن است كه قضاى آن نماز را بخواند .\r\nمسأله 688 - كسى كه شك دارد كه اگر وضو بگيرد ، يا غسل كند وقت براى نماز او مىماند يا نه ، بايد تيمم كند .\r\nمسأله 689 - كسى كه به واسطه تنگى وقت تيمّم كرده ، چنانچه بعد از نماز آبى كه داشته از دستش برود ، اگرچه تيمّم خود را نشكسته باشد ، در صورتى كه وظيفه‌اش تيمّم باشد ، بايد دوباره تيمّم نمايد مگر در صورتى كه بعد از نماز وقتى كه در آن وضو بگيرد نداشته باشد در اين صورت همان تيمّم كافىاست .\r\nمسأله 690 - كسى كه آب دارد ، اگر به واسطه تنگى وقت با تيمّم مشغول نماز شود و در بين نماز آبى كه داشته از دستش برود ، چنانچه وظيفه‌اش تيمّم باشد ، براى نمازهاى بعدى تيمّم ديگرى نمىخواهد .\r\nمسأله 691 - اگر انسان به قدرى وقت دارد كه مىتواند وضو بگيرد ، يا غسل كند و نماز را بدون كارهاى مستحبّى آن مثل اقامه و قنوت بخواند ، بايد غسل يا وضو بگيرد\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nو نماز را بدون كارهاى مستحبّى آن بجا آورد ، بلكه اگر به اندازه سوره هم وقت ندارد ، بايد غسل كند يا وضو بگيرد و نماز را بدون سوره بخواند .\r\n\r\nچيزهائى كه تيمّم به آنها صحيح است\r\nمسأله 692 - تيمّم به خاك و ريگ و كلوخ و سنگ صحيح است ، ولى احتياط مستحبّ آن است كه اگر خاك ممكن باشد به چيز ديگرى تيمّم نكند .\r\nمسأله 693 - تيمّم بر سنگ گچ و سنگ آهك صحيح است ولى تيمّم به گچ و آهك پخته ، بنابر احتياط ، اشكال دارد ، و در صورتى كه غير از آنها ندارد احتياط واجب اين است كه تيمّم به آنها بنمايد و نماز بخواند و بعد هم قضا نمايد ، و تيمّم به سنگ معدن مثل سنگ عقيق باطل مىباشد .\r\nمسأله 694 - اگر خاك و ريگ و كلوخ و سنگ پيدا نشود ، بايد به گرد و غبارى كه در فرش و لباس و مانند اينهاست تيمّم نمايد و چنانچه گرد پيدا نشود ، بايد به گل تيمّم كند و اگر گل هم پيدا نشود ، اقوى آن است كه نماز را بدون تيمّم بخواند ، بعداً قضاى آن را بجا آورد .\r\nمسأله 695 - اگر بتواند با تكاندن فرش و مانند آن خاك تهيّه كند ، تيمّم به گرد باطل مىباشد و همچنين اگر بتواند گِل خشك كند و روى آن تيمم نمايد تيمم به گِل باطل مىباشد .\r\nمسأله 696 - كسى كه آب ندارد اگر برف يا يخ داشته باشد ، چنانچه ممكن است ، بايد آن را آب كند و با آن وضو بگيرد يا غسل نمايد ، و اگر چيزى كه تيمّم به آن صحيح است ندارد ، احتياط واجب آن است كه با برف يا يخ اعضاء وضو يا غسل را نمناك كند ، و اگر اين هم ممكن نيست به يخ يا برف تيمّم نمايد ، ولى در دو صورت اخير نمازى را كه خوانده بايد قضا كند .\r\nمسأله 697 - اگر با خاك و ريگ ، چيزى مانند كاه كه تيمّم به آن باطل است مخلوط شود ، نمىتواند به آن تيمّم كند ولى اگر آن چيز به قدرى كم باشد كه در خاك يا ريگ ، از بين رفته حساب شود ، تيمّم به آن خاك و ريگ صحيح‌است .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nمسأله 698 - اگر چيزى ندارد كه بر آن تيمّم كند چنانچه ممكن است بايد به خريدن و مانند آن تهيّه نمايد .\r\nمسأله 699 - تيمّم به ديوار گلى صحيح است و احتياط مستحبّ آن است كه با بودن زمين خشك ، به زمين يا خاك نمناك ، تيمّم نكند .\r\nمسأله 700 - چيزى كه بر آن تيمّم مىكند بايد پاك باشد و اگر چيز پاكى كه تيمّم به آن صحيح است ندارد ، بنابر احتياط واجب نماز را بدون تيمّم بخواند و بعد هم قضاى آن را بجا آورد .\r\nمسأله 701 - اگر يقين داشته باشد كه تيمّم به چيزى صحيح است و با آن تيمّم نمايد ، بعد بفهمد تيمّم به آن باطل بوده ، نمازهايى را كه با آن تيمّم خوانده بايد دوباره بخواند .\r\nمسأله 702 - چيزى كه بر آن تيمّم مىكند ومكان آن چيز ، بايد غصبى نباشد ، پس اگر بر خاك غصبى تيمّم كند ، يا خاكى را كه مال خود اوست بىاجازه در ملك ديگرى بگذارد و بر آن تيمّم كند تيمّم او باطل مىباشد .\r\nمسأله 703 - تيمّم در فضاى غصبى باطل است ، پس اگر در ملك خود دستها را به زمين بزند و بىاجازه داخل ملك ديگرى شود و دستها را به پيشانى بكشد ، تيمّم او باطل مىباشد .\r\nمسأله 704 - تيمّم به چيز غصبى ، يا در فضاى غصبى يا بر چيزى كه در ملك غصبى است ، در صورتى باطل است كه انسان بداند غصب است وعمداً تيمّم كند و چنانچه نداند ، يا فراموش كرده باشد ، تيمّم او صحيح است ، ولى اگر چيزىراخودش غصب كند و فراموش كند كه غصب كرده و بر آن تيمّم كند يا ملكى را غصب نمايد و فراموش كند كه غصب كرده و چيزى را كه بر آن تيمّم مىكند در آن ملك بگذارد ، يا در فضاى آن ملك تيمّم نمايد ، بنابر احتياط واجب اعاده نمايد چنانچه در باب وضو گفته شد .\r\nمسأله 705 - كسى كه در جاى غصبى حبس است ، اگر آب و خاك او غصبى است بايد با تيمّم نماز بخواند و اگر هم قضا كند با وضو ، موافق با احتياط است .\r\nمسأله 706 - مستحبّ است چيزى كه بر آن تيمّم مىكند ، گردى داشته باشد كه به دست بماند و بعد از زدن دست بر آن ، مستحبّ است دست را بتكاند كه گرد آن بريزد .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nمسأله 707 - تيمّم به زمين گود و خاك جاده و زمين شوره‌زار كه نمك آن را نگرفته ، مكروه است و اگر نمك روى آن را گرفته باطل است .\r\n\r\nدستور تيمّم بدل از وضو\r\nمسأله 708 - در تيمّم بدل از وضو چهار چيز واجب است : اوّل نيّت ، دوم زدن كف دو دست با هم بر چيزى كه تيمّم به آن صحيح است ، سوم كشيدن تمام كف هر دو دست به تمام پيشانى و دو طرف آن ، از جايى كه موى سر مىرويد تا ابروها و بالاى بينى و بنابر احتياط واجب بايد دستها روى ابروها هم كشيده شود ، چهارم كشيدن تمام كف دست چپ به تمام پشت دست راست و بعد از آن كشيدن تمام كف دست راست به تمام پشت دست چپ .\r\n\r\nدستور تيمّم بدل از غسل\r\nمسأله 709 - در تيمّم بدل از غسل ، بعد از آن كه نيّت كرد و به دستورى كه در مسأله پيش گفته شد ، دستها را به زمين زد و به پيشانى و پشت دستها كشيد ، به احتياط واجب بايد يك مرتبه ديگر دستها را به زمين بزند و به پشت دستها بكشد و احتياط آن است كه تيمّم را چه بدل از وضو باشد چه بدل از غسل ، به اين ترتيب بجا آورد : يك مرتبه دستها را به زمين بزند و به پيشانى و پشت دستها بكشد و يك مرتبه ديگر به زمين بزند و پشت دستها را مسح نمايد .\r\n\r\nاحكام تيمّم\r\nمسأله 710 - اگر مختصرى از پيشانى و پشت دستها را هم مسح نكند ، تيمّم باطل است چه عمداً مسح نكند يا مسأله را نداند يا فراموش كرده باشد ، ولى دقّت زياد هم لازم نيست وهمينقدر كه بگويند تمام پيشانى و پشت دست مسح شده كافىاست .\r\nمسأله 711 - براى آن كه يقين كند تمام پشت دست را مسح كرده ، بايد مقدارى بالاتر از مچ را هم مسح نمايد ، ولى مسح بين انگشتان لازم نيست .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nمسأله 712 - پيشانى و پشت دستها را بايد از بالا به پايين مسح نمايد و كارهاى آن را بايد پشت سر هم بجا آورد و اگر بين آنها به قدرى فاصله دهد ، كه نگويند تيمّم مىكند باطل است .\r\nمسأله 713 - در موقع نيّت لازم نيست معيّن كند كه تيمم او بدل از غسل است يا بدل از وضو ، مگر در صورتى كه تيمّم براى امور متعدّده داشته باشد مثل اين كه امر به تيمّم بدل از وضو وامر به تيمّم بدل از غسل داشته باشد در اين صورت تعيين لازم است و حكم تداخل چند تيمّم مانند حكم تداخل اغسال است كه در « مسأله 395 » گذشت .\r\nمسأله 714 - در تيمّم بايد پيشانى و كف دستها و پشت دستها پاك باشد و اگر كف دست نجس باشد و نتواند آن را آب بكشد ، اگر نجاست او مسرى نباشد بنابر احتياط واجب تيمّم را با كف دست نجس و همچنين با پشت دست مسح نمايد ، و اگر مسرى باشد تيمّم به پشت دست كافى است .\r\nمسأله 715 - انسان بايد براى تيمّم انگشتر را از دست بيرون آورد و اگر در پيشانىيا پشت دستها يا در كف دستها مانعى باشد مثلًا چيزى به آنها چسبيده باشد ، بايد بر طرف نمايد .\r\nمسأله 716 - اگر پيشانى يا پشت دستها زخم است و پارچه يا چيز ديگرى را كه بر آن بسته نمىتواند باز كند ، بايد دست را روى آن بكشد و نيز اگر كف دست زخم باشد و پارچه يا چيز ديگرى را كه بر آن بسته نتواند باز كند ، بايد دست را با همان پارچه به چيزى كه تيمّم به آن صحيح است بزند و به پيشانى و پشت دستها بكشد .\r\nمسأله 717 - اگر پيشانى و پشت دستها مو داشته باشد اشكال ندارد ولى اگر موىسر روى پيشانى آمده باشد ، بايد آن را عقب بزند .\r\nمسأله 718 - اگر احتمال دهد كه در پيشانى و كف دستها يا پشت دستها مانعىهست چنانچه احتمال اودر نظر مردم بجا باشد ، بايد جستجو نمايد تا يقين و اطمينان كند كه مانعى نيست .\r\nمسأله 719 - اگر وظيفه او تيمّم است ونمىتواند تيمّم كند بايد نايب بگيرد ،\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nو كسى كه نايب مىشود ، بايد او را با دست خود او تيمّم دهد و اگر ممكن نباشد بايد نايب ، دست خود را به چيزى كه تيمّم به آن صحيح است بزند و به پيشانى و پشت دستهاى او بكشد .\r\nمسأله 720 - اگر در بين تيمّم شك كند كه قسمتى از آن را فراموش كرده يا نه و تجاوز محل هم نشده است بايد آن قسمت را با آنچه بعد از آن است بجا آورد و اگر بعد از تجاوز محل شك كند مثل اين كه در وقت مسح دست چپ شك كند كه پيشانى را مسح كرده است يا نه به اين شك اعتنا بكند بنابر احتياط واجب .\r\nمسأله 721 - اگر بعد از مسح دست چپ شك كند كه درست تيمّم كرده يا نه ، تيمّم او صحيح است .\r\nمسأله 722 - كسى كه وظيفه‌اش تيمّم است نمىتواند پيش از وقت نماز براى نماز بنابر احتياط واجب تيمّم كند ، ولى اگر براى كار واجب ديگر يا مستحبّى تيمّم كند و تا وقت نماز عذر باقى باشد ، اگر مأيوس از پيدا كردن آب باشد ، مىتواند با همان تيمّم نماز بخواند .\r\nمسأله 723 - كسى كه وظيفه‌اش تيمّم است ، اگر بداند تا آخر وقت عذر او باقى مىماند يا مأيوس از بر طرف شدن عذر باشد در وسعت وقت مىتواند با تيمّم نماز بخواند ، ولى اگر بداند كه تا آخر وقت عذر او بر طرف مىشود ، بايد صبر كند و با وضو يا غسل نماز بخواند و نيز اگر اميد دارد كه عذرش بر طرف شود ، به احتياط مستحبّ بايد صبر كند و با وضو يا غسل نماز بخواند ، يا در تنگى وقت با تيمّم نماز را بجا آورد .\r\nمسأله 724 - كسى كه نمىتواند وضو بگيرد ، يا غسل كند ، اگر احتمال ندهد كه عذرش به زودى بر طرف شود ، مىتواند نمازهاى قضاى خود را با تيمّم بخواند ، ولى اگر احتمال دهد ، به زودى عذر او بر طرف مىشود ، خواندن نماز قضا براى او اشكال دارد .\r\nمسأله 725 - كسى كه نمىتواند وضو بگيرد يا غسل كند ، جائز است نمازهاى مستحبّى را كه مثل نافله‌هاى شبانه روز وقت معيّن دارد با تيمّم بخواند ، ولى اگر احتمال دهد كه تا آخر وقت آنها عذر او بر طرف مىشود ، نبايد آنها را در اوّل وقتشان بجا آورد .\r\nمسأله 726 - كسى كه احتياطاً بايد غسل جبيره‌اى وتيمّم نمايد ، مثلًا جراحتى در\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nپشت او است اگر بعد از غسل وتيمّم نماز بخواند و بعد از نماز حدث اصغرى از او سر زند مثلًا بول كند ، براى نمازهاى بعد ، بايد وضو بگيرد ، و احتياط مستحبّ آن است كه تيمّم بدل از غسل هم بنمايد .\r\nمسأله 727 - اگر به واسطه نداشتن آب يا عذر ديگرى تيمّم كند ، بعد از بر طرف شدن عذر تيمّم او باطل مىشود .\r\nمسأله 728 - چيزهائى كه وضو را باطل مىكند ، تيمّم بدل از وضو را هم باطل مىكند و چيزهائى كه غسل را باطل مىنمايد ، تيمّم بدل از غسل را هم باطل مىنمايد .\r\nمسأله 729 - كسى كه نمىتواند غسل كند ، اگر چند غسل بر او واجب باشد ، همانطور كه يك غسل از همه كفايت مىكند ، يك تيمّم نمايد به نيّت همه كافى است چنانچه در « مسأله 395 » گفته شد .\r\nمسأله 730 - كسى كه نمىتواند غسل كند ، اگر بخواهد عملى را كه براى آن غسل واجب است انجام دهد ، بايد بدل از غسل تيمّم نمايد ، و اگر نتواند وضو بگيرد و بخواهد عملى را كه براى آن وضو واجب است انجام دهد ، بايد بدل از وضو تيمّم نمايد .\r\nمسأله 731 - اگر بدل از غسل جنابت تيمّم كند ، لازم نيست براى نماز وضو بگيرد ولى اگر بدل از غسلهاى ديگر تيمّم كند بايد وضو بگيرد و اگر نتواند وضو بگيرد ، بايد تيمّم ديگرى هم بدل از وضو بنمايد .\r\nمسأله 732 - اگر بدل از غسل تيمّم كند و بعد كارى كه وضو را باطل مىكند براى او پيش آيد ، چنانچه براى نمازهاى بعد نتواند غسل كند ، بايد وضو بگيرد ، و بنابر احتياط مستحبّ بدل از غسل تيمّم نمايد ، و اگر نمىتواند وضو بگيرد ، بايد دو تيمّم كند : يكى بدل از غسل به احتياط مستحبّ و ديگرى بدل از وضو ، ولى اگر تيمّم او بدل از غسل جنابت باشد ، يك تيمم به قصد ما فى الذمّه انجام دهد .\r\nمسأله 733 - كسى كه بايد براى انجام عملى مثلًا براى خواندن نماز ، بدل از وضو وبدل از غسل تيمّم كند ، كفايت مىكند ، ولى اگر در تيمّم اوّل ، نيّت بدل از وضو يا نيّت\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nبدل از غسل نمايد وتيمّم دوم را به قصد اين كه وظيفه خود را انجام داده باشد ، بجا آورد مطابق احتياط است و تيمّم سوم لازم نيست .\r\nمسأله 734 - كسى كه وظيفه‌اش تيمّم است اگر براى كارى تيمّم كند ، تا تيمّم و عذر او باقى است ، كارهائى را كه بايد با وضو يا غسل انجام داد ، مىتواند بجا آورد ، ولى اگر عذرش تنگى وقت بوده ، يا با داشتن آب براى نماز ميّت يا خوابيدن ، تيمّم كرده فقط كارى را كه براى آن تيمّم نموده ، مىتواند انجام دهد .\r\nمسأله 735 - در چند مورد مستحبّ است نمازهايى را كه انسان باتيمّم خوانده دوباره بخواند : اوّل آن كه از استعمال آب ترس داشته وعمداً خود را جنب كرده و با تيمّم نماز خوانده است ، دوم آن كه مىدانسته يا گمان داشته كه آب پيدا نمىكند وعمداً خود را جنب كرده و با تيمّم نماز خوانده است ، سوم آن كه تا آخر وقت ، عمداً در جستجوى آب نرود و با تيمّم نماز بخواند و بعد بفهمد كه اگر جستجو مىكرد ، آب پيدا مىشد ، چهارم آن كه عمداً نماز را تأخير انداخته و در آخر وقت با تيمّم نماز خوانده است ، پنجم آن كه مىدانسته يا گمان داشته كه آب پيدا نمىشود و آبى را كه داشته ريخته است ، ششم آن كه از ترس مزاحمت جمعيّت و نرسيدن به نماز جماعت و نماز جمعه آنها را با تيمّم خوانده است اگرچه بعيد نيست به عنوان ظهر در اين صورت اعاده نماز واجب باشد .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\n\r\nاحكام نماز\r\nنماز مهمترين اعمال دينى است كه اگر قبول درگاه خداوند عالم شود ، عبادتهاىديگر هم قبول مىشود ، و اگر پذيرفته نشود ، اعمال ديگر هم قبول نمىشود وهمانطور كه اگر انسان شبانه روزى پنج نوبت در نهر آبى شستشو كند ، چرك در بدنش نمىماند ، نمازهاى پنجگانه هم انسان را از گناهان پاك مىكند و سزاوار است كه انسان نماز را در اوّل وقت بخواند و كسى كه نماز را پست و سبك شمارد ، مانند كسى است كه نماز نمىخواند ، پيغمبر اكرم فرمود : كسى كه به نماز اهميّت ندهد و آن را سبك بشمارد سزاوار عذاب آخرت است .\r\nروزى حضرت در مسجد تشريف داشتند ، مردى وارد و مشغول نماز شد و ركوع و سجودش را كاملًا بجا نياورد ، حضرت فرمودند : اگر اين مرد در حالى كه نمازش اينطور است از دنيا برود ، به دين من از دنيا نرفته است ، پس انسان بايد مواظب باشد كه بعجله و شتابزدگى نماز نخواند و در حال نماز به ياد خدا و با خضوع و خشوع و وقار باشد و متوجّه باشد كه با چه كسى سخن مىگويد و خود را در مقابل عظمت و بزرگى خداوند عالم بسيار پست و ناچيز ببيند و اگر انسان در موقع نماز كاملًا به اين مطلب توجّه كند ، از خود بىخبر مىشود ، چنان كه در حال نماز تير را از پاى مبارك امير المؤمنين عليه السلام بيرون كشيدند و آن حضرت متوجّه نشدند ، و نيز بايد نمازگزار توبه و استغفار نمايد\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nو گناهانى كه مانع قبول شدن نماز است ، مانند حسد ، كبر ، غيبت ، خوردن حرام ، آشاميدن مسكرات و ندادن خمس و زكات بلكه هر معصيتى را ترك كند و همچنين سزاوار است كارهائى كه ثواب نماز را كم مىكند بجا نياورد ، مثلًا در حال خواب آلودگى و خوددارى از بول به نماز نايستد و در موقع نماز به آسمان نگاه نكند و نيز كارهائى كه ثواب نماز را زياد مىكند بجا آورد ، مثلًا انگشترى عقيق به دست كند و لباس پاكيزه بپوشد و شانه و مسواك كند و خود را خوشبو نمايد .\r\n\r\nنمازهاى واجب\r\nنمازهاى واجب شش است : اوّل نماز يوميّه ، دوم نماز آيات ، سوم نماز ميّت ، چهارم نماز طواف واجب خانه كعبه ، پنجم نماز قضاى پدر و مادر كه بر پسر بزرگتر واجب است ، ششم نمازى كه به واسطه اجاره و نذر و قسم و عهد واجب مىشود .\r\n\r\nنمازهاى واجب يوميّه\r\nنمازهاى واجب يوميّه پنج است : ظهر و عصر ، هر كدام چهار ركعت ، مغرب سه ركعت ، عشاء چهار ركعت ، صبح دو ركعت .\r\nمسأله 736 - در سفر بايد نمازهاى چهار ركعتى را با شرائطى كه گفته مىشود دو ركعت خواند .\r\n\r\nوقت نماز ظهر و عصر\r\nمسأله 737 - اگر چوب يا چيزى مانند آن را ، راست در زمين هموار فرو برند ، صبح كه خورشيد بيرون مىآيد سايه آن به طرف مغرب مىافتد و هر چه آفتاب بالا مىآيد ، اين سايه كم مىشود و در شهرهاى ما ، در اوّل ظهر شرعى به آخرين درجه كمى مىرسد و ظهر كه گذشت ، سايه آن به طرف مشرق برمىگردد و هر چه خورشيد رو به مغرب مىرود ، سايه زيادتر مىشود ، بنابراين وقتى سايه به آخرين درجه كمى\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nرسيد و دو مرتبه رو به زياد شدن گذاشت ، معلوم مىشود ظهر شرعى شده است ولى در بعضى شهرها مثل مكه كه گاهى موقع ظهر سايه بكلّى از بين مىرود بعد از آن كه سايه دوباره پيدا شد ، معلوم مىشود ظهر شده است .\r\nمسأله 738 - چوب يا چيز ديگرى را كه براى معيّن كردن ظهر به زمين فرو مىبرند شاخص گويند .\r\nمسأله 739 - نماز ظهر و عصر هر كدام وقت مخصوص و مشتركى دارند .\r\nوقت مخصوص نماز ظهر از اوّل ظهر است تاوقتى كه از ظهر به اندازه خواندن نماز ظهر بگذرد ، كه اگر كسى سهواً تمام نماز عصر را در اين وقت بخواند ، نمازش صحيح است ولى احتياطاً يك نماز چهار ركعتى به قصد ما فى الذمّة بخواند و قصد ظهر و عصر را بالخصوص ننمايد و وقت مخصوص نماز عصر موقعى است كه به اندازه خواندن نماز عصر ، وقت به مغرب مانده باشد ، كه اگر كسى تا اين موقع نماز ظهر را نخواند ، نماز ظهر او قضا شده و بايد نماز عصر رابخواند ، ومابين وقت مخصوص نماز ظهر و وقت مخصوص نماز عصر ، وقت مشترك نماز ظهر و نماز عصر است ، كه اگر كسى در اين وقت اشتباهاً تمام نماز عصر را پيش از نماز ظهر بخواند نمازش صحيح است و بايد نماز ظهر را بعد از آن بجا آورد .\r\nمسأله 740 - اگر پيش از خواندن نماز ظهر ، سهواً مشغول نماز عصر شود و در بين نماز بفهمد اشتباه كرده است ، چنانچه در وقت مشترك باشد بايد نيّت را به نماز ظهر برگرداند يعنى نيّت كند كه آنچه كه تا به حال خوانده‌ام و آنچه را مشغولم و آنچه بعد مىخوانم همه نماز ظهر باشد و بعد از آن كه نماز را تمام كرد ، نماز عصر را بخواند ، و اگر در وقت مخصوص به ظهر باشد والتفات هم در وقت مختص بوده نماز صحيح است و بعد عمل كند به آنچه در مسأله قبل گفته شد و اگر التفات در وقت مشترك بوده ، اگرچه شروع در نماز در وقت مختصّ به ظهر باشد عدول صحيح است .\r\nمسأله 741 - در زمان حضور امام عليه السلام واجب است انسان در روز جمعه به جاى نماز ظهر ، دو ركعت نماز جمعه بخواند ، ولى در اين زمان اگر كسى نماز جمعه را برجاء مطلوبيّت بخواند ، واجب است كه نماز ظهر را هم بخواند .\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nمسأله 742 - وقت نماز جمعه از اوّل ظهر است تا وقتى كه سايه شاخص به اندازه خود شاخص شود .\r\n\r\nوقت نماز مغرب و عشا\r\nمسأله 743 - مغرب موقعى است بنابر احتياط كه سرخى طرف مشرق ، كه بعد از غروب آفتاب پيدا مىشود ، از بالاى سر انسان بگذرد .\r\nمسأله 744 - نماز مغرب و عشا هركدام وقت مخصوص و مشتركى دارند : وقت مخصوص نماز مغرب از اوّل مغرب است تا وقتى كه از مغرب به اندازه خواندن سه ركعت نماز بگذرد ، كه اگر كسى مثلًا مسافر باشد و تمام نماز عشا را سهواً در اين وقت بخواند ، نمازش صحيح است ولى احتياط نماز مغرب را بخواند و عشاء را به صورت شكسته بجا آورد ، و وقت مخصوص نماز عشا موقعى است كه به اندازه خواندن نماز عشا به نصف شب مانده باشد ، كه اگر كسى تا اين موقع نماز مغرب را نخواند ، بايد اوّل نماز عشا و بعد از آن نماز مغرب را بخواند و بين وقت مخصوص نماز مغرب و وقت مخصوص نماز عشا ، وقت مشترك نماز مغرب و عشا است ، كه اگر كسى در اين وقت اشتباهاً نماز عشا را پيش از نماز مغرب بخواند و بعد از نماز ملتفت شود ، نمازش صحيح است و بايد نماز مغرب را بعد از آن بجا آورد .\r\nمسأله 745 - وقت مخصوص و مشترك كه معناى آن در مسأله پيش گفته شد ، براى اشخاص فرق مىكند ، مثلًا اگر به اندازه خواندن دو ركعت نماز از اوّل ظهر بگذرد ، وقت مخصوص نماز ظهر كسى كه مسافر است تمام شده و داخل وقت مشترك مىشود و براى كسى كه مسافر نيست ، بايد به اندازه خواندن چهار ركعت نماز بگذرد .\r\nمسأله 746 - اگر پيش از خواندن نماز مغرب سهواً مشغول نماز عشا شود و در بين نماز بفهمد كه اشتباه كرده ، چنانچه تمام آنچه را خوانده يا مقدارى از آن را ، در وقت مشترك خوانده و به ركوع ركعت چهارم نرفته است ، بايد نيّت را به نماز مغرب برگرداند و نماز را تمام كند و بعد نماز عشا را بخواند و اگر به ركوع ركعت چهارم رفته\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nبايد نماز را تمام كند ، بعد نمازمغرب را بخواند وامّا اگر تمام آنچه را خوانده در وقت مخصوص نماز مغرب خوانده باشد و پيش از دخول در ركوع ركعت چهارم يادش بيايد ، نمازش صحيح است ونيّت را به نماز مغرب برگرداند ، گرچه دوباره خواندن موافق با احتياط است .\r\nمسأله 747 - آخر وقت نماز عشا ، نصف شب است ، و شب را بايد از اوّل غروب تا اذان صبح حساب كرد ، نه تا اوّل آفتاب . « 1 »\r\nمسأله 748 - اگر از روى معصيت ، يا به واسطهء عذرى نماز مغرب يا نماز عشا را تا نصف شب نخواند ، بنابر احتياط واجب بايد تا قبل از اذان صبح بدون اين كه نيّت ادا و قضا كند بجا آورد .\r\n\r\nوقت نماز صبح\r\nمسأله 749 - نزديك اذان صبح از طرف مشرق ، سفيده‌اى رو به بالا حركت مىكند كه آن را فجر اوّل گويند ، موقعى كه آن سفيده پهن شد ، فجر دوم واوّل وقت نماز صبح است و آخر وقت نماز صبح موقعى است كه آفتاب بيرون مىآيد .\r\n\r\nاحكام وقت نماز\r\nمسأله 750 - موقعى انسان مىتواند مشغول نماز شود كه يقين كند وقت داخل شده است ، يا دو مرد عادل به داخل شدن وقت خبر دهند .\r\nمسأله 751 - اگر به واسطه ابر يا غبار يا نابينايى و يا بودن در زندان ، نتواند در اوّل وقت نماز ، به داخل شدن وقت يقين كند ، چنانچه گمان داشته باشد كه وقت داخل شده ، مىتواند مشغول نماز شود ، ولى اقوى آن است كه نماز را تأخير بيندازد تا يقين كند وقت داخل شده است ، مخصوصاً اگر خودش موجب اين وضع شده باشد .\r\n\r\n\r\n","description":"","footnote":"\r\n( 1 ) . بنابر اين تقريباً يازده ساعت و يك ربع بعد از ظهر شرعى آخر وقت نماز مغرب و عشاء است .\r\n","page_name":" 128 ","page_number":128},
  {"content":"\r\n\r\nمسأله 752 - اگر دو مرد عادل به داخل شدن وقت خبر دهند ، يا انسان يقين كند كه وقت نماز شده و مشغول نماز شود و در بين نماز بفهمد كه هنوز وقت داخل نشده ، نماز او باطل است و همچنين است اگر بعد از نماز بفهمد كه تمام نماز را پيش از وقت خوانده ، ولى اگر در بين نماز بفهمد وقت داخل‌شده ، يا بعد از نماز بفهمد كه در بين نماز وقت داخل شده ، نماز او صحيح است .\r\nمسأله 753 - اگر انسان ملتفت نباشد كه بايد با يقين به داخل شدن وقت مشغول نماز شود ، چنانچه بعد از نماز بفهمد كه تمام نماز را در وقت خوانده نماز او صحيح است و اگر بفهمد تمام نماز را پيش از وقت خوانده ، يا نفهمد كه در وقت خوانده يا پيش از وقت ، نمازش باطل است بلكه اگر بعد از نماز بفهمد كه در بين نماز وقت داخل شده است ، دوباره آن نماز را بخواند .\r\nمسأله 754 - اگر يقين كند وقت داخل شده و مشغول نماز شود و در بين نماز شك كند كه وقت داخل شده يا نه ، نماز او باطل است ولى اگر در بين نماز يقين داشته باشد كه وقت شده ، و شك كند كه آنچه از نماز خوانده در وقت بوده يا نه نمازش صحيح است .\r\nمسأله 755 - اگر وقت نماز به قدرى تنگ است كه به واسطه بجا آوردن بعضى از كارهاى مستحبّ نماز ، مقدارى از آن بعد از وقت خوانده مىشود ، بايد آن مستحبّ را بجا نياورد ، مثلًا اگر به واسطه خواندن قنوت مقدارى از نماز بعد از وقت خوانده مىشود ، بايد قنوت نخواند .\r\nمسأله 756 - كسى كه به اندازه خواندن يك ركعت نماز وقت دارد ، بايد نماز را به نيّت ادا بخواند ولى نبايد عمداً نماز را تا اين وقت تأخير بيندازد .\r\nمسأله 757 - كسى كه مسافر نيست اگر تا مغرب به اندازه خواندن پنج ركعت نماز وقت دارد بايد نماز ظهر و عصر هر دو را بخواند و اگر كمتر وقت دارد ، بايد فقط نماز عصر را بخواند و بعداً نماز ظهر را قضا كند و همچنين اگر تا نصف شب به اندازه خواندن پنج ركعت نماز وقت دارد ، بايد نماز مغرب و عشا را بخواند و اگر كمتر وقت دارد بايد فقط عشا را بخواند و بعداً مغرب را انجام دهد ونيّت اداء و قضا نكند و به قصد ما فى الذمّة بخواند .\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nمسأله 758 - كسى كه مسافر است اگر تامغرب به اندازه خواندن سه ركعت نماز وقت دارد ، بايد نماز ظهر و عصر را بخواند و اگر كمتر وقت دارد ، بايد فقط عصر را بخواند و بعداً نماز ظهر را قضا كند و اگر تا نصف شب به اندازه خواندن چهار ركعت نمازوقت دارد ، بايد نماز مغرب و عشا را بخواند و اگر كمتر وقت دارد بايد فقط عشا را بخواند و بعداً مغرب را به تفصيلى كه گفته شد بخواند و چنانچه بعد ازخواندن عشا معلوم شود كه به مقدار يك ركعت يا بيشتر وقت به نصف شب مانده است بايد فوراً نماز مغرب را به نيّت ادا بجا آورد .\r\nمسأله 759 - مستحبّ است انسان نماز را در اوّل وقت آن بخواند و راجع به آن خيلى سفارش شده است و هرچه به اوّل وقت نزديكتر باشد بهتر است ، مگر آن كه تأخير آن از جهتى بهتر باشد مثلًا صبر كند كه نماز را به جماعت بخواند .\r\nمسأله 760 - هرگاه انسان عذرى دارد كه اگر بخواهد در اوّل وقت نماز بخواند ، ناچار است مثلًا با تيمّم يا با لباس نجس نماز بخواند ، چنانچه بداند عذر او تا آخر وقت باقى است مىتواند در اوّل وقت ، نماز بخواند ، ولى اگر احتمال دهد كه عذر او از بين مىرود لازم است صبر كند تا عذرش بر طرف شود .\r\nمسأله 761 - كسى كه مسائل نماز وشكيّات وسهويّات را نمىداند و احتمال مىدهد كه يكى از اينها در نماز پيش آيد ، بايد براى ياد گرفتن اينها نماز را از اوّل وقت تأخير بيندازد ، ولى اگر اطمينان دارد كه نماز را بطور صحيح تمام مىكند مىتواند در اوّل وقت مشغول نماز شود ، پس اگر در نماز مسأله‌اى كه حكم آن را نمىداند پيش نيايد ، نماز او صحيح است و اگر مسأله‌اى كه حكم آن را نمىداند پيش آيد ، جائز است به يكى از دو طرفى كه احتمال مىدهد عمل نمايد و نماز را تمام كند ولى بعد از نماز بايد مسأله را بپرسد كه اگر نمازش باطل بوده دوباره بخواند و اگر صحيح بوده اكتفاء به همان نماز بنمايد .\r\nمسأله 762 - اگر وقت نماز وسعت دارد و طلبكار هم طلب خود را مطالبه مىكند ، در صورتى كه ممكن است ، بايد اوّل قرض خود را بدهد بعد نماز بخواند و همچنين\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nاست اگر كار واجب ديگرى كه بايد فوراً آن را بجا آورد پيش آمد كند مثلًا ببيند مسجد نجس است كه بايد اوّل مسجد را تطهير كند ، بعد نماز بخواند و چنانچه اوّل نماز بخواند ، معصيت كرده ولى نماز او صحيح است .\r\n\r\nنمازهايى كه بايد به ترتيب خوانده شود\r\nمسأله 763 - انسان بايد نماز عصر را بعد از نماز ظهر ، و نماز عشا را بعد از نماز مغرب بخواند و اگر عمداً نماز عصر را پيش از نماز ظهر و نماز عشا را پيش از نماز مغرب بخواند باطل است .\r\nمسأله 764 - اگر به نيّت نماز ظهر ، مشغول نماز شود و در بين نماز يادش بيايد كه نماز ظهر را خوانده است ، نمىتواند نيّت را به نماز عصر برگرداند ، بلكه بايد نماز را بشكند و نماز عصر را بخواند و همينطور است در نماز مغرب و عشا .\r\nمسأله 765 - اگر در بين نماز عصر يقين كند كه نماز ظهر را نخوانده است ونيّت را به نماز ظهر برگرداند ، چنانچه يادش بيايد كه نماز ظهر را خوانده بود ، بنابر احتياط مستحبّ نيّت را به نماز عصر برگرداند و بعد ازتمام كردن نماز ، دوباره نماز عصر را بخواند ، اگر بعد از برگرداندن نيّت عملى انجام نداده باشد ، و اگر بعد ازنيّت عملىانجام داده احتياط واجب مىشود .\r\nمسأله 766 - اگر در بين نماز عصر شك كند كه نماز ظهر را خوانده يا نه ، به شك خود اعنتاء نكند و بنا بگذارد كه ظهر را بجا آورده است و همچنين اگر وقت به قدرى كم است كه بعد از تمام شدن نماز ، مغرب مىشود اعتناء به آن شك نكند و بنا بگذارد ظهر را بجا آورده و به نيّت نماز عصر ، نماز را تمام كند واعتناء به شكّ خود ننمايد ، گرچه اگر ظهر را بعد از عصر به صورت اداء يا قضا بجا آورد بسيار شايسته است .\r\nمسأله 767 - اگر در نماز عشاء پيش از ركوع ركعت چهارم شك كند كه نماز مغرب را خوانده يا نه ، چنانچه وقت به قدرى كم است كه بعد از تمام شدن نماز نصف شب مىشود ، بايد به نيّت عشا نماز را تمام كند و همچنين اگر بيشتر وقت دارد ، به\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nنيّت عشا نماز را تمام كند گرچه اگر مغرب را بعد از عشا به نيّت ما فى الذّمه انجام دهد بسيار شايسته است .\r\nمسأله 768 - اگر در نماز عشا بعد از رسيدن به ركوع ركعت چهارم ، شك كند كه نماز مغرب را خوانده يا نه ، بايد نماز را تمام كند ، بعد نماز مغرب را بخواند بنابر احتياط مستحبّ نماز مغرب را به قصد ما فى الذّمه انجام دهد .\r\nمسأله 769 - اگر انسان نمازى را كه خوانده احتياطاً دوباره بخواند و در بين نماز يادش بيايد ، نمازى را كه بايد پيش از آن بخواند نخوانده است ، نمىتواند نيّت را به آن نماز برگرداند مثلًا موقعى كه نماز عصر را احتياطاً مىخواند اگر يادش بيايد نماز ظهر را نخوانده است ، نمىتواند نيّت را به نماز ظهر برگرداند .\r\nمسأله 770 - برگرداندن نيّت از نماز قضا به نماز ادا و از مستحبّ به نماز واجب جائز نيست .\r\nمسأله 771 - اگر وقت نماز ادا وسعت داشته باشد ، انسان مىتواند در بين نماز نيّت را به نماز قضا برگرداند ، ولى بايد برگرداندن نيّت به نماز قضا ممكن باشد مثلًا اگر مشغول نماز ظهر است ، در صورتى مىتواند نيّت را به قضاى صبح برگرداند كه داخل ركوع ركعت سوم نشده باشد .\r\n\r\nنمازهاى مستحبّ\r\nمسأله 772 - نمازهاى مستحبّى زياد است و آنها را نافله گويند و بين نمازهاى مستحبّى ، به خواندن نافله‌هاى شبانه روز بيشتر سفارش شده و آنها در غير روز جمعه سى و چهار ركعتند كه هشت ركعت آن نافله ظهر و هشت ركعت نافله عصر و چهار ركعت نافله مغرب و دو ركعت نافله عشا و يازده ركعت نافله شب و دو ركعت نافله صبح مىباشد و دو ركعت نافله عشا كه نشسته خوانده مىشود ، يك ركعت حساب مىشود ولى در روز جمعه بر شانزده ركعت نافله ظهر و عصر ، چهار ركعت اضافه مىشود .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nمسأله 773 - از يازده ركعت نافله شب ، هشت ركعت آن بايد به نيّت نافله شب و دو ركعت آن به نيّت نماز شفع و يك ركعت آن به نيّت نماز وتر خوانده شود ، و دستور كامل نافله شب در كتابهاى دعا گفته شده است .\r\nمسأله 774 - نمازهاى نافله را مىشود نشسته خواند ، ولى بهتر است دو ركعت نماز نافله نشسته را يك ركعت حساب كند ، مثلًا كسى كه مىخواهد نافله ظهر را كه هشت ركعت است نشسته بخواند ، بهتر است شانزده ركعت بخواند و اگر مىخواهد نماز وتر را نشسته بخواند ، دو نماز يك ركعتى نشسته بخواند .\r\nمسأله 775 - نافله ظهر و عصر را در سفر نبايد خواند ولى نافله عشا را مىتواند برجاء مطلوبيّت بخواند .\r\n\r\nوقت نافله‌هاى يوميّه\r\nمسأله 776 - نافله نماز ظهر پيش از نماز ظهر خوانده مىشود و وقت آن از اوّل ظهر است تا موقعى كه آن مقدار از سايه شاخص كه بعد از ظهر پيدامىشود به اندازه دو هفتم آن شود ، مثلًا اگر درازاى شاخص هفت وجب باشد ، هر وقت مقدار سايه‌اى كه بعد از ظهر پيدا مىشود به دو وجب رسيد ، آخر وقت نافله ظهر است .\r\nمسأله 777 - نافله عصر پيش از نماز عصر خوانده مىشود و وقت آن موقعىاست كه آن مقدار از سايه شاخص كه بعد از ظهر پيدا مىشود ، به چهار هفتم آن برسد و چنانچه بخواهد نافله ظهر يا نافله عصر را بعد از وقت آنها بخواند ، بايد نافله ظهر را بعد از نماز ظهر و نافله عصر را بعد از نماز عصر بخواند و بنابر احتياط واجب ، نيّت ادا و قضا نكند .\r\nمسأله 778 - وقت نافله مغرب بعد از تمام شدن نماز مغرب است تا وقتى كه سرخى طرف مغرب كه بعد از غروب كردن آفتاب در آسمان پيدا مىشود از بين برود .\r\nمسأله 779 - وقت نافله عشا بعد از تمام شدن نماز عشا تا نصف شب است و بهتر است بعد از نماز عشا بلا فاصله خوانده شود .\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nمسأله 780 - نافله صبح پيش از نماز صبح خوانده مىشود و وقت آن بعد از فجر اوّل است تا وقتى كه سرخى طرف مشرق پيدا شود و نشانه فجر اوّل در وقت نماز صبح گفته شد ، و ممكن است نافله صبح را بعد از نافله شب بلا فاصله بخواند .\r\nمسأله 781 - وقت نافله شب از نصف شب است تا اذان صبح و بهتر است نزديك اذان صبح خوانده شود .\r\nمسأله 782 - مسافر و كسى كه براى او سخت است ، نافله شب را بعد از نصف شب بخواند ، مىتواند آن را در اوّل شب بجا آورد .\r\n\r\nنماز غفيله\r\nمسأله 783 - يكى از نمازهاى مستحبّى نماز غفيله است كه بين نماز مغرب و عشا خوانده مىشود ، و وقت آن بنابر احتياط پيش از آن است كه سرخى طرف مغرب از بين برود ، و در ركعت اوّل بعد از حمد بايد به جاى سوره اين آيه را بخوانند :\r\n« وَذَالنُّونِ إذْ ذَهَبَ مُغاضِبَاً فَظَنَّ أنْ لَنْ نَقْدِرَ عَلَيْهِ فَنادى فِى الظُّلُماتِ أنْ لا إلهَ إلا أنْتَ سُبْحانَكَ إنّى كُنْتُ مِنَ الظّالمِين فَاسْتَجَبْنا لَهُ وَنَجيّناهُ مِنَ الغَمِّ وَكَذلِكَ نُنْجِىالمُؤمِنينَ » و در ركعت دوم بعد از حمد به جاى سوره اين آيه را بخوانند : « وَعِنْدَهُ مَفاتِحُ الغَيْبِ لا يَعْلَمُها إلّا هُو وَيَعْلَمُ ما فى البَرِّ وَالبَحْرِ وَماتَسْقُطُ مِنْ وَرَقَةٍ إلّا يَعْلَمُها وَلا حَبَّةٍ فى ظُلُماتِ الأرْضِ وَلا رَطْبٍ وَلا يابِسٍ إلّا فِى كِتابٍ مُبينٍ » ، و در قنوت آن بگويند : « اللّهُمَّ إنّى أسْئَلُكَ بِمَفاتِح الغَيْبِ التى لا يَعْلَمُها إلا أنْتَ أنْ تُصَلّيَ عَلى مُحَمَّدٍ وَآلِ مُحَمَّدٍ وَأنْ تَفْعَلَ بى كَذا وَكَذا » ، و به جاى كلمه كذا و كذا حاجتهاى خود را بگويند و بعد بگويند : « اللّهُمَّ أنْتَ وَلِيُّ نِعْمَتي وَالقادِرُ عَلي طَلَبَتي تَعْلَمُ حاجَتى فَاسْئَلُكَ بِحَقِّ مُحَمَّدٍ وَآلِ مُحَمَّدٍ عَلَيْهِ وَعَلَيْهِمُ السَّلام لَمّا قَضَيْتَها لِى » .\r\n\r\nاحكام قبله\r\nمسأله 784 - خانه كعبه كه در مكّه معظّمه مىباشد قبله است ، و بايد روبروى آن نماز خواند ولى كسى كه دور است اگر طورى بايستد كه بگويند رو به قبله نماز\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nمىخواند كافيست ، و همچنين است كارهاى ديگرى كه مانند سر بريدن حيوانات ، بايد رو به قبله انجام گيرد .\r\nمسأله 785 - كسى كه نماز واجب را ايستاده مىخواند ، بايد صورت و سينه و شكم و جلوى پاهاى او رو به قبله باشد و لازم نيست كه انگشتان پاى او هم رو به قبله باشد ولى مستحبّ است .\r\nمسأله 786 - كسى كه بايد نشسته نماز بخواند ، اگر نمىتواند بطور معمول بنشيند و در موقع نشستن ، كف پاها را به زمين مىگذارد ، بايد در موقع نماز صورت و سينه و شكم او رو به قبله باشد .\r\nمسأله 787 - كسى كه نمىتواند نشسته نماز بخواند ، بايد در حال نماز به پهلوى راست طورى بخوابد كه جلوى بدن او رو به قبله باشد و اگر ممكن نيست بايد به پهلوى چپ طورى بخوابد كه جلوى بدن او رو به قبله باشد و اگر اين را هم نتواند بايد به پشت بخوابد به طورى كه كف پاهاى او رو به قبله باشد .\r\nمسأله 788 - نماز احتياط و سجده وتشهّد فراموش شده را بايد رو به قبله بجا آورد ، و بنابر احتياط وجوبى سجده سهو را هم رو به قبله بجاآورد .\r\nمسأله 789 - نماز مستحبّى را مىشود در حال راه رفتن و سوارى خواند و اگر انسان در اين دو حال نماز مستحبّى بخواند ، لازم نيست رو به قبله باشد .\r\nمسأله 790 - كسى كه مىخواهد نماز بخواند ، بايد براى پيدا كردن قبله كوشش نمايد ، تا يقين كند كه قبله كدام طرف است و يا به گمانى كه ازمحراب مسجد مسلمانان يا قبرهاى آنان يا از راه‌هاى ديگر پيدا مىشود عمل نمايد ، حتّى اگر از گفته فاسق يا كافرى كه به واسطه قواعد علمى قبله را مىشناسد گمان به قبله پيدا كند كافى است .\r\nمسأله 791 - كسى كه گمان به قبله دارد ، اگر بتواند گمان قويترى پيدا كند نمىتواند به گمان خود عمل نمايد ، مثلًا اگر ميهمان از گفته صاحب خانه گمان به قبله پيدا كند ، ولى بتواند از راه ديگر گمان قويترى پيدا كند ، نبايد به حرف او عمل نمايد .\r\nمسأله 792 - اگر براى پيدا كردن قبله وسيله‌اى ندارد ، يا با اين كه كوشش كرده ،\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nگمانش به طرفى نمىرود ، چنانچه وقت نماز وسعت دارد ، بنابر احتياط واجب چهار نماز به چهار طرف بخواند و اگر به اندازهء چهار نماز وقت ندارد ، بايد به اندازه‌اى كه وقت دارد نماز بخواند مثلًا اگر فقط به اندازهء يك نماز وقت دارد بايد يك نماز ظهر به هر طرفى كه مىخواهد بخواند و بايد نمازها را طورى بخواند كه يقين كند يكى از آنها رو به قبله بوده ، يا اگر از قبله كج بوده ، به طرف دست راست و چپ قبله نرسيده است .\r\nمسأله 793 - اگر يقين كند كه قبله در يكى ازدو طرف است ، بايد به هر دو طرف نماز بخواند ، ولى احتياط مستحبّ آن است كه در صورت گمان به اينكه قبله در يكى از دو طرف است به چهار طرف نماز بخواند .\r\nمسأله 794 - كسى كه بايد به چند طرف نماز بخواند ، اگر بخواهد دو نماز بخواند كه مثل نماز ظهر و عصر بايد يكى بعد از ديگرى خوانده شود ، احتياط مستحبّ آن است كه نماز اوّل را به هر چند طرف كه واجب است بخواند ، بعد نماز دوم را شروع كند .\r\nمسأله 795 - كسى كه يقين به قبله ندارد ، اگر بخواهد غير ازنماز كارى كند كه بايد رو به قبله انجام داد ، مثلًا بخواهد حيوانى را سر ببرد ، بايد به گمان عمل نمايد و اگر گمان ممكن نيست و اضطرار به كشتن حيوان داشته باشد اگر چه خوف مردن او باشد به هر طرف كه انجام دهد ، صحيح است .\r\n\r\nپوشانيدن بدن در نماز\r\nمسأله 796 - مرد بايد در حال نماز اگرچه كسى او را نمىبيند ، عورتين خود را بپوشاند و بهتر است از ناف تا زانو را هم بپوشاند .\r\nمسأله 797 - زن بايد در موقع نماز تمام بدن حتّى سر و موى خود را بپوشاند ؛ ولى پوشاندن صورت به مقدارى كه در وضو شسته مىشود و دستها تا مچ و پشت پاها تا مچ پا لازم نيست و احتياط واجب آنست كه كف پا را بپوشاند ، امّا براى آن كه يقين كند كه مقدار واجب را پوشانده است ، بايد مقدارى از اطراف صورت و قدرى پايين تر از مچ را هم بپوشاند .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nمسأله 798 - موقعى كه انسان قضاى سجده فراموش شده يا تشهّد فراموش شده را بجا مىآورد ، بلكه بنابر احتياط در موقع سجده سهو هم بايد خود را مثل موقع نماز بپوشاند .\r\nمسأله 799 - اگر انسان عمداً در نماز عورتش را نپوشاند ، نماز باطل است و همچنين اگر از روى ندانستن مسأله بوده باشد ، نماز او باطل است .\r\nمسأله 800 - اگر در بين نماز بفهمد كه عورتش پيداست ، بايد آن را بپوشاند و احتياط مستحبّ آن است كه نماز را تمام كند و دوباره بخواند ، ولى اگر بعد از نماز بفهمد كه در نماز عورت او پيدا بوده ، نمازش صحيح است .\r\nمسأله 801 - اگر در حال ايستاده لباسش عورت او را مىپوشاند ولى ممكن است در حال ديگر مثلًا در حال ركوع و سجود نپوشاند ، چنانچه موقعى كه عورت او پيدا مىشود به وسيله‌اى غير از دست آن را بپوشاند ، نماز او صحيح است ، ولى احتياط مستحبّ آن است كه با آن لباس نماز نخواند .\r\nمسأله 802 - انسان مىتواند در نماز خود را بعلف و برگ درختان بپوشاند ، ولى احتياط مستحبّ آن است موقعى خود را با اينها بپوشاند كه چيز ديگرىنداشته باشد .\r\nمسأله 803 - بنابر احتياط واجب انسان در حال ناچارى هم نمىتواند در نماز خود را با گِل بپوشاند پس احتياط واجب آنست كه يك نماز با گِل خود را بپوشاند و يك نماز ديگر هم با حالات برهنه بجا آورد .\r\nمسأله 804 - اگر چيزى ندارد كه در نماز خود را با آن بپوشاند ، چنانچه احتمال دهد كه پيدا مىكند ، بايد نماز را تأخير بيندازد و اگر چيزى پيدا نكرد در آخر وقت مطابق وظيفه‌اش نماز بخواند و اگر نماز در اوّل وقت خواند و عذر او مستمرّ شد ، نماز او صحيح است ولى احتياط مستحبّ قضا نمودن است .\r\nمسأله 805 - كسى كه مىخواهد نماز بخواند ، اگر براى پوشاندن خود حتّى برگ درخت و علف نداشته باشد يا چاله‌اى هم كه در آن بايستد پيدانكند ، و احتمال هم ندهد كه تا آخر وقت چيزى پيدا كند كه خود را با آن بپوشاند ، در صورتى كه احتمال\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nبدهد كه نامحرم او را مىبيند ، بايد نشسته نماز بخواند و ركوع و سجود را با اشاره بجا آورد و براى ركوع و سجود به قدرى خم شود كه عورتش پيدا نباشد و اشاره سجود پايين‌تر از اشاره ركوع باشد و در صورت تمكّن لازم آن است كه مهر را بالا بياورد و پيشانى را بر آن بگذارد و اگر اطمينان دارد كه نامحرم او رانمىبيند ، احتياط واجب آن است كه دو نماز ايستاده بخواند و موقعى كه ايستاده است احوط آن است كه قُبُل خود را با دست بپوشاند و در يكى از آن دو نماز ركوع و سجود را بجا آورد و در ديگرى به جاى ركوع و سجود با سر اشاره نمايد .\r\n\r\nلباس نمازگزار\r\nمسأله 806 - لباس نمازگزار شش شرط دارد : اوّل آن كه پاك باشد . دوم آن كه مباح باشد . سوم آن كه از اجزاء مردار نباشد . چهارم آن كه از حيوان حرام گوشت نباشد .\r\nپنجم و ششم آن كه اگر نمازگزار مرد است ، لباس او ابريشم خالص وطلاباف نباشد و تفصيل اينها در مسائل آينده گفته مىشود .\r\nشرط اوّل :\r\nمسأله 807 - لباس نمازگزار بايد پاك باشد و اگر كسى عمداً با بدن يا لباس نجس نماز بخواند ، نمازش باطل است .\r\nمسأله 808 - كسى كه نمىداند با بدن و لباس نجس نماز باطل است ، اگر با بدن يا لباس نجس نماز بخواند ، نمازش باطل مىباشد .\r\nمسأله 809 - اگر به واسطه ندانستن مسأله ، چيز نجسى را نداند نجس است ، مثلًا نداند عرق جنب از حرام نجس است و با آن نماز بخواند ، نمازش باطل‌است .\r\nمسأله 810 - اگر نداند كه بدن يا لباسش نجس است و بعد از نماز بفهمد نجس بوده نماز او صحيح است ، ولى احتياط مستحبّ آن است كه اگر وقت دارد ، دوباره آن نماز را بخواند .\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nمسأله 811 - اگر فراموش‌كند كه‌بدن يا لباسش نجس است و در بين نماز يا بعد از آن يادش بيايد ، بايد نماز را دوباره بخواند و اگر وقت‌گذشته قضانمايد .\r\nمسأله 812 - كسى كه در وسعت وقت مشغول نماز است ، اگر در بين نماز ، بدن يا لباس او نجس شود و پيش از آن كه چيزى از نماز را با نجاست بخواند ، ملتفت شود كه نجس شده يا بفهمد بدن يا لباس او نجس است و شك كند كه همانوقت نجس شده يا از پيش نجس بوده ، در صورتى كه آب كشيدن بدن يا لباس يا عوض كردن لباس يا بيرون آوردن آن ، نماز را به هم نمىزند ، بايد در بين نماز بدن يا لباس را آب بكشد يا لباس را عوض نمايد ، يا اگر چيز ديگرى عورت او را پوشانده ، لباس را بيرون آورد ولى چنانچه طورى باشد كه اگر بدن يا لباس راآب بكشد يا لباس را عوض كند يا بيرون آورد ، نماز به هم مىخورد و اگر لباس را بيرون آورد برهنه مىماند ، بايد نماز را بشكند و با بدن و لباس پاك نماز بخواند .\r\nمسأله 813 - كسى كه در تنگى وقت مشغول نماز است ، اگر در بين نماز ، لباس او نجس شود و پيش از آن كه چيزى از نماز را با نجاست بخواند ، بفهمد كه نجس شده يا بفهمد كه لباس او نجس است و شك كند كه همانوقت نجس شده يا از پيش نجس بوده ، در صورتى كه آب كشيدن يا عوض كردن يا بيرون آوردن لباس ، نماز را به هم نمىزند و مىتواند لباس را بيرون آورد ، بايد لباس را آب بكشد يا عوض كند ، يا اگر چيز ديگرى عورت او را پوشانده ، لباس را بيرون آورد نماز را تمام كند ، امّا اگر چيز ديگرى عورت او را نپوشانده و لباس را هم نمىتواند آب بكشد يا عوض كند بايد برهنه شود اگر نامحرم نباشد و احتياطاً نماز را قضا كند و چنانچه طورى است كه اگر لباس را آب بكشد يا عوض كند ، نماز به هم مىخورد به واسطه سرما و مانند آن نمىتواند لباس را بيرون آورد ، بايد با همان حال نماز را تمام كند و نمازش صحيح است و قضا هم لازم نيست .\r\nمسأله 814 - كسى كه در تنگى وقت مشغول نماز است ، اگر در بين نماز بدن او نجس شود و پيش از آن كه چيزى از نماز را با نجاست بخواند ملتفت شود كه نجس\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nشده ، يا بفهمد بدن او نجس است و شك كند كه همان وقت نجس شده يا از پيش نجس بوده ، در صورتى كه آب كشيدن بدن ، نماز را به هم نمىزند ، بايد آب بكشد و اگر نماز را به هم مىزند ، بايد برهنه شود و نماز بخواند و احتياطاً قضا كند مگر آن كه از برهنه شدن معذور باشد كه با همان حال نماز بخواند ، و صحيح است .\r\nمسأله 815 - كسى كه در پاك بودن بدن يا لباس خود شك دارد ، چنانچه نماز بخواند و بعد از نماز بفهمد كه بدن يا لباسش نجس بوده نماز او صحيح است .\r\nمسأله 816 - اگر لباس را آب بكشد و يقين كند كه پاك شده است و با آن نماز بخواند و بعد از نماز بفهمد پاك نشده ، نمازش صحيح است اگر چه مستحبّ است كه اعاده كند .\r\nمسأله 817 - اگر خونى در بدن يا لباس خود ببيند و يقين كند كه از خونهاى نجس نيست ، مثلًا يقين كند كه خون پشه است ، چنانچه بعد از نماز بفهمد كه از خونهايى بوده كه نمىشود با آن نماز خواند ، نماز او صحيح است .\r\nمسأله 818 - اگر يقين كند خونى كه در بدن يا لباس اوست خون نجسى است كه نماز با آن صحيح است ، مثلًا يقين كند خون زخم و دمل است ، چنانچه بعد از نماز بفهمد خونى بوده كه نماز با آن‌باطل است ، نماز او صحيح است .\r\nمسأله 819 - اگر نجس بودن چيزى را فراموش كند و بدن يا لباسش با رطوبت به آن برسد و در حال فراموشى نماز بخواند و بعد از نماز يادش بيايد ، نمازاو صحيح است ولى اگر بدنش با رطوبت به چيزى كه نجس بودن آن را فراموش كرده برسد و بدون اين كه خود را آب بكشد ، غسل كند و نماز بخواند ، غسل و نمازش باطل است و نيز اگر جايى از اعضاء وضو با رطوبت به چيزى كه نجس بودن آن را فراموش كرده برسد و پيش از آن كه آنجا را آب بكشد وضو بگيرد و نماز بخواند ، وضو و نمازش باطل مىباشد .\r\nمسأله 820 - كسى كه يك لباس دارد ، اگر بدن و لباسش نجس شود و به اندازه آب كشيدن يكى از آنها آب داشته باشد ، بايد بدن را آب بكشد و نماز را به دستورى كه در\r\n\r\n","description":"","footnote":"","page_name":" 140 ","page_number":140},
  {"content":"\r\n\r\n« مسأله 813 » گفته شد بجا آورد و اگر به واسطه سرما يا عذر ديگر نتواند لباس را بيرون آورد ، بدن را بايد آب بكشد ولى اگر مثلًا نجاست يكى بول است كه اگر بخواهد با آب قليل آب بكشد ، بايد دو مرتبه آب روى آن بريزد و ديگرى خون است كه يك مرتبه ريختن آب روى آن كافى است ، بايد آن را كه به بول نجس شده آب بكشد .\r\nمسأله 821 - كسى كه غير از لباس نجس لباس ديگرى ندارد ، بايد نماز را برهنه بخواند و احتياطاً اعاده يا قضا نمايد و اگر به واسطه سرما و مانند آن نمىتواند لباسش را بيرون آورد ، بايد با لباس نجس نماز بخواند و نماز او صحيح است و اعاده نمىخواهد .\r\nمسأله 822 - كسى كه دو لباس دارد ، اگر بداند يكى از آنها نجس است و نداند كداميك از آنهاست ، چنانچه وقت دارد ، بايد با هر دو لباس نماز بخواند ، مثلًا اگر مىخواهد نماز ظهر و عصر بخواند بايد با هركدام يك نماز ظهر و يك نماز عصر بخواند ولى اگر وقت تنگ است ، نماز را برهنه بخواند و بعد از آن بنابر احتياط مستحبّ نماز را با لباس ديگر قضا نمايد .\r\nشرط دوم :\r\nمسأله 823 - لباس نمازگزار بايد مباح باشد و كسى كه مىداند پوشيدن لباس غصبى حرام است ، اگر عمداً در لباس غصبى يا در لباسى كه نخ يا تكمه يا چيز ديگر آن غصبى است نماز بخواند ، باطل است .\r\nمسأله 824 - كسى كه مىداند پوشيدن لباس غصبى حرام است ، ولى نمىداند نماز را باطل مىكند ، اگر عمداً با لباس غصبى نماز بخواند ، نمازش باطل‌است .\r\nمسأله 825 - اگر نداند يا فراموش كند كه لباس او غصبى است و با آن نماز بخواند ، نمازش صحيح است ولى اگر كسى خودش لباس را غصب نمايد و فراموش كند كه غصب كرده است و با آن نماز بخواند ، بنابر احتياط واجب ، نماز را اعاده نمايد و هرگاه از روى بىمبالاتى باشد به طورى كه اگر يادش بيايد اعتنايى نمىكند ، بنابر اقوى نمازش باطل است .\r\nمسأله 826 - اگر نداند يا فراموش كند كه لباس او غصبى است و در بين نماز بفهمد ، چنانچه چيز ديگرى عورت او را پوشانده است و مىتواند فوراً يا بدون اين\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nكه موالات يعنى پى در پى بودن نماز به هم بخورد ، لباس غصبى را بيرون آورد بايد آن را بيرون آورد و نمازش صحيح است و اگر چيز ديگرى عورت او را نپوشانده ، يا نمىتواند لباس غصبى را فوراً بيرون آورد ، يا اگر بيرون آورد پىدرپى بودن نماز به هم مىخورد ، در صورتى كه به مقدار يك ركعت هم وقت داشته باشد ، بايد نماز را بشكند و با لباس غير غصبى نماز بخواند و اگر به اين مقدار وقت ندارد ، بايد در حال نماز لباس را بيرون آورد ، به دستور نماز برهنگان نماز را تمام نمايد .\r\nمسأله 827 - اگر كسى براى حفظ جانش با لباس غصبى نماز بخواند ، يا مثلًا براىاين كه دزد لباس غصبى را نبرد با آن نماز بخواند ، نمازش صحيح است .\r\nمسأله 828 - اگر با عين پولى كه خمس آن را نداده وضمانت شرعى هم نكرده باشد لباس بخرد ، نمازخواندن در آن لباس باطل است ولى در زكات بعيد نيست نماز صحيح باشد ولى در ندادنش مرتكب گناه بزرگى شده است .\r\nشرط سوم :\r\nمسأله 829 - لباس نمازگزار بايد از اجزاء حيوان مرده‌اى كه خون جهنده دارد ، يعنى حيوانى كه اگر رگش را ببرند خون از آن جستن مىكند ، نباشد بلكه اگر از حيوان مرده‌اى كه مانند ماهى و مار خون جهنده ندارد لباس تهيّه كند ، احتياط واجب آن است كه با آن ، نماز نخواند .\r\nمسأله 830 - هرگاه چيزى از مردار مانند گوشت و پوست آن كه روح داشته همراه نمازگزار باشد ، اگرچه لباس او نباشد بنابر احتياط واجب ، نمازش باطل است .\r\nمسأله 831 - اگر چيزى از مردار حلال گوشت مانند مو و پشم كه روح ندارد همراه نمازگزار باشد ، يا با لباسى كه از آنها تهيّه كرده‌اند ، نماز بخواند نمازش صحيح است .\r\nشرط چهارم :\r\nمسأله 832 - لباس نمازگزار بايد از حيوان حرام گوشت نباشد ، و اگر مويى از آن همراه نمازگزار باشد ، نماز او باطل است .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nمسأله 833 - اگر آب دهان يا بينى يا رطوبت ديگرى از حيوان حرام گوشت مانند گربه بر بدن يا لباس نمازگزار باشد ، چنانچه تر باشد نماز باطل و اگر خشك شد وعين آن بر طرف شده باشد ، نماز صحيح است .\r\nمسأله 834 - اگر مو و عرق و آب دهان كسى بر بدن يا لباس نمازگزار باشد اشكال ندارد و همچنين است اگر مرواريد و موم و عسل همراه او باشد .\r\nمسأله 835 - اگر شك داشته باشد كه لباسش از حيوان حلال گوشت است يا حرام گوشت [ چه در داخله تهيّه شده باشد چه در خارجه 
  ] نماز با آن صحيح است .\r\nمسأله 836 - صدف جزء حيوانات حرام گوشت نيست و نماز با آن صحيح است و همچنين خواندن نماز با شمع و عسل وابريشم مخلوط و مثل زنبور و كك و پشه و جميع حيواناتى كه گوشت ندارند اشكال ندارد .\r\nمسأله 837 - پوشيدن خز خالص در نماز اشكال ندارد ، ولى در پوست سنجاب اشكال است .\r\nمسأله 838 - اگر با لباسى كه فراموش كرده كه از حيوان حرام گوشت است نماز بخواند ، بنابر احتياط واجب بايد آن نماز را دوباره بخواند و اگر وقت گذشته قضا نمايد وامّا اگر نداند كه اين پوست حرام گوشت است نماز او صحيح است .\r\nشرط پنجم :\r\nمسأله 839 - پوشيدن لباس طلا باف براى مرد حرام و نماز با آن باطل است ، ولىبراى زن در نماز و غير نماز اشكال ندارد .\r\nمسأله 840 - زينت كردن به طلا مثل آويختن زنجير طلا به سينه و انگشتر طلا به دست كردن و بستن ساعت مچى طلا به دست براى مرد حرام و نماز خواندن با آنها باطل است و احتياط واجب آن است كه از استعمال عينك طلا هم خوددارى كند ، ولى زينت كردن به طلا ، براى زن در نماز و غير نماز اشكال ندارد .\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nمسأله 841 - اگر مردى نداند يا فراموش كند كه انگشترى يا لباس از طلا است يا شك داشته باشد و با آن نماز بخواند ، نماز او صحيح است .\r\nشرط ششم :\r\nمسأله 842 - لباس مرد نمازگزار بايد ابريشم خالص نباشد و در غير نماز هم پوشيدن آن براى مرد حرام است و همچنين است بنابر اقوى عرقچين و بند شلوار و هر چيزى كه تنها با آن نماز نمىتوان خواند .\r\nمسأله 843 - اگر آستر تمام لباس يا آستر مقدارى از آن اگرچه تا نصف آن ابريشم خالص باشد ، پوشيدن آن براى مرد ، حرام و نماز در آن باطل است .\r\nمسأله 844 - لباسى را كه نمىداند از ابريشم خالص است يا چيز ديگر ، در نماز و در غير نماز پوشيدن آن اشكال ندارد .\r\nمسأله 845 - دستمال ابريشمى و مانند آن اگر در جيب مرد باشد اشكال ندارد و نماز را باطل نمىكند .\r\nمسأله 846 - پوشيدن لباس ابريشمى براى زن در نماز و غير نماز اشكال ندارد .\r\n\r\nاحكام لباس نمازگزار\r\nمسأله 847 - پوشيدن لباس غصبى و ابريشمى خالص و طلا باف و لباسى كه از مردار تهيّه شده در حال ناچارى مانعى ندارد و نيز كسى كه ناچار است لباس بپوشد و تا آخر وقت لباس ديگرى غير از اينها ندارد ، مىتواند با اين لباسها نماز بخواند .\r\nمسأله 848 - اگر غير از لباس غصبى و لباسى كه از مردار تهيّه شده ، لباس ديگرى ندارد و ناچار نيست لباس بپوشد ، به دستورى كه براى برهنگان گفته شد ، نماز بخواند .\r\nمسأله 849 - اگر غير از لباسى كه از حيوان حرام گوشت تهيّه شده ، لباس ديگرى ندارد ، چنان كه در پوشيدن لباس ناچار باشد ، مىتواند با همان لباس نماز بخواند و اگر\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nناچار نباشد ، بايد به دستورى كه براى برهنگان گفته شد نماز را بجا آورد و بنابر احتياط واجب يك نماز ديگر هم با همان لباس بخواند .\r\nمسأله 850 - اگر مرد غير از لباس ابريشمى خالص يا طلا باف ، لباس ديگرى نداشته باشد ، چنانچه در پوشيدن لباس ناچار نباشد ، به دستورى كه براى برهنگان گفته شد ، نماز بخواند .\r\nمسأله 851 - اگر چيزى ندارد كه در نماز عورت خود را با آن بپوشاند ، واجب است اگرچه بكرايه يا خريدارى باشد ، تهيّه نمايد ، ولى اگر تهيّه آن به قدرى پول لازم دارد كه نسبت به دارايى او زياد است ، يا طوريست كه اگر پول را به مصرف لباس برساند ، به حال او ضرر دارد ، بايد به دستورى كه براى برهنگان گفته شد نماز بخواند .\r\nمسأله 852 - كسى كه لباس ندارد اگر ديگرى به او ببخشد يا عاريه دهد ، چنانچه قبول كردن آن براى او مشقّت نداشته باشد ، بايد قبول كند ، بلكه اگر عاريه كردن يا طلب بخشش براى او سخت نيست بايد از كسى كه لباس دارد ، طلب بخشش يا عاريه نمايد .\r\nمسأله 853 - پوشيدن لباسى كه پارچه يا رنگ يا دوخت آن براى كسى كه مىخواهد آن را بپوشد معمول نيست ، مثل آن كه اهل علم لباس نظامى بپوشد ، حرام است اگر به قصد تشبّه باشد وخارج از زىّ او است ولى اگر جهت عقلايى داشته باشد مانعى ندارد ، و اگر با آن لباس نماز بخواند اشكال ندارد اگر چه مستحبّ ترك نماز خواندن با آن است .\r\nمسأله 854 - احتياط واجب آن است كه مرد لباس زنانه و زن لباس مردانه نپوشد اگر قصد تشبّه داشته باشد ولى اگر با آن لباس نماز بخواند صحيح است اگر چه احتياط مستحبّ ترك آن است .\r\nمسأله 855 - كسى كه بايد خوابيده نماز بخواند ، اگر برهنه باشد و لحاف يا تشك او نجس يا ابريشم خالص يا از اجزاء حيوان حرام گوشت باشد ، احتياط واجب آن است كه در نماز ، خود را با آنها نپوشاند ولى اگر طورى است كه صدق لباس مىكند بايد خود را با آنها نپوشاند .\r\n\r\n","description":"","footnote":"","page_name":" 145 ","page_number":145},
  {"content":"\r\n\r\n\r\nمواردى كه لازم نيست بدن و لباس نمازگزار پاك باشد\r\nمسأله 856 - در سه صورت كه تفصيل آنها بعداً گفته مىشود ، اگر بدن يا لباس نمازگزار نجس باشد ، نماز او صحيح است :\r\nاوّل آن كه به واسطه زخم يا جراحت يا دملى كه در بدن اوست ، لباس يا بدنش به خون آلوده شده باشد .\r\nدوم آن كه بدن يا لباس او به مقدار كمتر از درهم ( كه تقريباً به اندازه گودى كف دست است ) به خون آلوده باشد .\r\nسوم آن كه ناچار باشد با بدن يا لباس نجس نماز بخواند و در دو صورت اگر فقط لباس نمازگزار نجس باشد ، نماز او صحيح است :\r\nاوّل آن كه لباس‌هاى كوچك او مانند جوراب و عرقچين نجس باشد .\r\nدوم آن كه لباس زنى كه پرستار پسر بچه است نجس شده باشد و احكام اين پنج صورت مفصّلًا در مسائل بعد گفته مىشود .\r\nمسأله 857 - اگر در بدن يا لباس نمازگزار ، خون زخم يا جراحت يا دمل باشد ، چنانچه طورى است كه آب كشيدن بدن يا لباس يا عوض كردن لباس براى بيشتر مردم سخت است و حتى اگر براى خود شخص هم سخت باشد ، تا وقتى كه زخم يا جراحت يا دمل خوب نشده است ، مىتواند با آن خون نماز بخواند ، و همچنين است اگر چركى كه با خون بيرون آمده يا دوايى كه روى زخم گذاشته‌اند و نجس شده ، در بدن يا لباس او باشد .\r\nمسأله 858 - اگر خون بريدگى و زخمى كه به زودى خوب مىشود و شستن آن آسان است ، در بدن يا لباس نمازگزار باشد ، بايد پاك شود و با آن بدن يا لباس نمىتواند نماز بخواند و اگر نماز خواند نماز باطل است .\r\nمسأله 859 - اگر جايى از بدن يا لباس كه با زخم فاصله دارد ، به رطوبت زخم نجس شود ، جائز نيست با آن نماز بخواند ، ولى اگر مقدارى از بدن يا لباس كه معمولًا بر طوبت زخم آلوده مىشود ، به رطوبت آن نجس شود ، نماز خواندن با آن مانعى ندارد .\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nمسأله 860 - اگر از زخمى كه توى دهان و بينى و مانند اينها است ، خونى به بدن يا لباس برسد ، احتياط واجب آن است كه با آن نماز نخواند و همچنين است خون بواسير در صورتى كه دانه‌هايش بيرون نباشد ، ولى با خون بواسيرى كه دانه‌هاى آن بيرون است ، مىشود نماز خواند .\r\nمسأله 861 - كسى كه بدنش زخم است ، اگر در بدن يا لباس خود خونى ببيند و نداند از زخم است يا خون ديگر ، احتياط واجب آن است كه با آن نماز نخواند .\r\nمسأله 862 - اگر چند زخم در بدن باشد و به طورى نزديك هم باشند كه يك زخم حساب شود تا وقتى همه خوب نشده‌اند ، نماز خواندن با خون آنها اشكال ندارد ، ولى اگر به قدرى از هم دور باشند كه هر كدام يك زخم حساب شوند ، هر كدام كه خوب شد بنابر احتياط واجب بايد براى نماز ، بدن و لباس را از خون آن آب بكشد .\r\nمسأله 863 - اگر سر سوزنى خون حيض ، يا نفاس ، يا استحاضه ، يا خون سگ ، يا خوك ، يا كافر ، يا مردار ، يا حيوان حرام گوشت در بدن ، يا لباس نمازگزار باشد ، نماز او باطل است ولى خون‌هاى ديگر مثل خون بدن انسان يا خون حيوان حلال گوشت اگرچه در چند جاى بدن و لباس باشد در صورتى كه روى هم كمتر از درهم باشد ( كه تقريباً به اندازه گودى كف دست مىشود ) نماز خواندن با آن اشكال ندارد .\r\nمسأله 864 - خونى كه به لباس بىآستر بريزد و به پشت آن برسد ، يك خون حساب مىشود ولى اگر پشت آن جدا خونى شود ، بايد هركدام را جدا حساب نمود ، پس اگر خونى كه در پشت و روى لباس است روى هم كمتر از درهم باشد ، نماز با آن صحيح و اگر بيشتر باشد ، نماز با آن باطل است .\r\nمسأله 865 - اگر خون ، روى لباسى كه آستر دارد بريزد و به آستر آن برسد و يا به آستر بريزد و روى لباس خونى شود ، بايد هركدام را جدا حساب نمود ، پس اگر خون روى لباس و آستر ، كمتر از درهم باشد ، نماز با آن صحيح و اگر بيشتر باشد ، نماز با آن باطل است .\r\nمسأله 866 - اگر خون بدن يا لباس كمتر از درهم باشد ، و رطوبتى به آن برسد ، در صورتى كه خون و رطوبتى كه به آن رسيده به اندازه درهم يا بيشتر شود و اطراف را آلوده\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nكند ، نماز با آن باطل است بلكه اگر رطوبت و خون به اندازه درهم نشود و اطراف را هم آلوده نكند ، نماز خواندن با آن اشكال دارد مگر آن كه رطوبت خشك وعين او زايل شود .\r\nمسأله 867 - اگر بدن يا لباس خونى نشود ولى به واسطه رسيدن به خون نجس شود ، اگرچه مقدارى كه نجس شده كمتر از درهم باشد ، نمىشود با آن نماز خواند .\r\nمسأله 868 - اگر خونى كه در بدن يا لباس است كمتر از درهم باشد و نجاست ديگرى به آن برسد ، مثلًا يك قطره بول روى آن بريزد ، نماز خواندن با آن جائز نيست .\r\nمسأله 869 - اگر لباسهاى كوچك نمازگزار مثل عرقچين و جوراب كه نمىشود با آنها عورت را پوشانيد ، نجس باشد چنانچه از مردار و حيوان حرام گوشت درست نشده باشد ، نماز با آنها صحيح است در صورتى كه در جاى خود به كار برده شوند و گرنه حكم محمول متنجّس را دارند ، و نيز اگر با انگشترى نجس نماز بخواند ، اشكال ندارد .\r\nمسأله 870 - نمازخواندن با چيز نجسى مانند دستمال و كليد و چاقو صحيح است .\r\nمسأله 871 - زنى كه پرستار پسر بچه است و بيشتر از يك لباس ندارد ، چنانچه نتواند لباس ديگرى بخرد ، يا كرايه كند و يا عاريه نمايد ، هرگاه شبانه روزى يك مرتبه لباس خود را آب بكشد ، اگرچه تا روز ديگر لباسش به بول بچه نجس شود ، مىتواند با آن لباس نماز بخواند ، ولى بهتر آن است كه لباس خود را طرف عصر براى نماز ظهر و عصر آب بكشد و نيز اگر بيشتر از يك لباس دارد ولى ناچار است كه همه آنها را بپوشد ، چنانچه شبانه روزى يك مرتبه همه آنها را آب بكشد ، كافىاست .\r\nمسأله 872 - هرگاه لباس پرستار به بول دختر بچه نجس شود ، اگرچه روزى يك مرتبه آن را آب بكشد ، چنانچه بعد از آن نجس شود ، احتياط واجب آن است كه با آن نماز نخواند .\r\n\r\nچيزهائى كه در لباس نمازگزار مستحبّ است\r\nمسأله 873 - چند چيز در لباس نمازگزار مستحبّ است كه از آن جمله است :\r\nعمّامه با تحت الحنك ، پوشيدن عبا و لباس سفيد وپاكيزه‌ترين لباسها و استعمال بوى خوش و دست كردن انگشترى عقيق .\r\n\r\n","description":"","footnote":"","page_name":" 148 ","page_number":148},
  {"content":"\r\n\r\n\r\nچيزهائى كه در لباس نمازگزار مكروه است\r\nمسأله 874 - چند چيز در لباس نمازگزار مكروه است و از آن جمله است : پوشيدن لباس سياه و چرك و تنگ و لباس شراب‌خوار و لباس كسى كه از نجاست پرهيز نمىكند و لباسى كه نقش صورت دارد و نيز باز بودن تكمه‌هاى لباس و دست كردن انگشترى كه نقش صورت دارد مكروه مىباشد .\r\n\r\nمكان نمازگزار\r\nمكان نمازگزار ده شرط دارد :\r\nشرط اوّل : آن كه مباح باشد .\r\nمسأله 875 - كسى كه در ملك غصبى نماز مىخواند ، اگرچه روى فرش و پتو و تخت و مانند اينها باشد ، نمازش باطل است ، ولى نماز خواندن در زير سقف غصبى و خيمه غصبى ، مانعى ندارد .\r\nمسأله 876 - نماز خواندن در ملكى كه منفعت آن مال ديگرى است ، بدون اجازه كسى كه منفعت ملك ، مال او مىباشد باطل است ، مثلًا در خانه اجاره‌اى اگر صاحب خانه يا ديگرى بدون اجازه كسى كه آن خانه را اجاره كرده نماز بخواند ، نماز باطل است و همچنين است اگر در ملكى كه ديگرى در آن حقّى دارد نماز بخواند ، مثلًا اگر ميّت وصيّت كرده باشد كه ثلث مال او را به مصرفى برسانند ، تا وقتى ثلث را جدا نكنند ، نمىشود در ملك او نماز خواند .\r\nمسأله 877 - كسى كه در مسجد نشسته ، اگر ديگرى جاى او را غصب كند و در آنجا نماز بخواند ، نمازش باطل است .\r\nمسأله 878 - اگر در جايى كه نمىداند غصبى است نماز بخواند و بعد از نماز بفهمد يا در جايى كه غصبى بودن آن را فراموش كرده ، نماز بخواند و بعد از نماز يادش بيايد ، نماز او صحيح است ولى كسى كه خودش جايى را غصب كرده ، اگر فراموش كند و در آنجا نماز بخواند ، بنابر احتياط واجب اعاده نمايد .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nمسأله 879 - اگر بداند جايى غصبى است ولى نداند كه در جاى غصبى نماز باطل است و در آنجا نماز بخواند ، نماز او باطل مىباشد در صورتى كه جاهل مقصّر باشد .\r\nمسأله 880 - كسى كه ناچار است نماز واجب را سواره بخواند چنانچه حيوان سوارى يا زين آن غصبى باشد نماز او باطل است و همچنين است اگر بخواهد بر آن حيوان نماز مستحبّى بخواند .\r\nمسأله 881 - كسى كه در ملكى با ديگرى شريك است اگر سهم او جدا نباشد بدون اجازه شريكش نمىتواند در آن ملك تصرّف كند و نماز بخواند .\r\nمسأله 882 - اگر با عين پولى كه خمس آن را نداده ملكى بخرد ، تصرّف او در آن ملك حرام و نمازش هم در آن باطل است در صورتى كه با امكان و دسترسى به حاكم شرع جهت كسب اذن ، اجازه نگرفته باشد و قصد اداء خمس را هم نداشته باشد ولى در زكات بعيد نيست معامله صحيح باشد و خواندن نماز در آن ملك بلا اشكال است ولى گناه بزرگى مرتكب شده است .\r\nمسأله 883 - اگر صاحب ملك به زبان ، اجازه نماز خواندن بدهد و انسان بداند كه قلباً راضى نيست ، نماز خواندن در ملك او باطل است ، و اگر اجازه ندهد و انسان يقين كند كه قلباً راضى است ، نماز صحيح است .\r\nمسأله 884 - تصرّف در ملك ميّتى كه خمس يا زكات بدهكار است حرام و نماز در آن باطل است ولى اگر بدهى او را بدهند يا ضامن شوند كه ادا نمايند تصرّف و نماز در ملك او اشكال ندارد .\r\nمسأله 885 - تصرّف در ملك ميّتى كه به مردم بدهكار است ، حرام و نماز در آن باطل است ، ولى اگر طلبكار و وصى ميّت يا حاكم شرع اجازه بدهند ، تصرّف و نماز در ملك او مانعى ندارد .\r\nمسأله 886 - اگر ميّت قرض نداشته باشد ولى بعضى از ورثه او صغير يا ديوانه يا غائب باشند ، تصرّف در ملك او حرام و نماز در آن باطل است .\r\nمسأله 887 - نماز خواندن در مسافرخانه وحمّام و مانند اينها كه براى واردين\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nآماده است ، اگر قرائنى بر اجازه مالك به نماز خواندن باشد اشكال ندارد ، ولى در غير اين قبيل جاها ، در صورتى مىشود نماز خواند كه مالك آن اجازه بدهد ، يا حرفى بزند كه معلوم شود براى نماز خواندن اذن داده است ، مثل اين كه به كسى اجازه دهد در ملك او بنشيند و بخوابد ، كه از اينها فهميده مىشود براى نماز خواندن هم اذن داده است .\r\nمسأله 888 - در زمين بسيار وسيعى كه براى بيشتر مردم مشكل است ، موقع نماز از آنجا به جاى ديگر بروند ، بىاجازه مالك مىشود نماز خواند .\r\nشرط دوم :\r\nمسأله 889 - مكان نمازگزار بايد بىحركت باشد ، و اگر به واسطه تنگى وقت يا جهت ديگر ناچار باشد در جايى كه حركت دارد ، مانند اتومبيل و كشتى وترن نماز بخواند ، به قدرى كه ممكن است بايد در حال حركت چيزىنخواند و اگر آنها از قبله به طرف ديگر حركت كنند ، به طرف قبله برگردد .\r\nمسأله 890 - نماز خواندن در اتومبيل وترن و مانند اينها ، وقتى ايستاده‌اند ، مانعىندارد .\r\nمسأله 891 - روى خرمن گندم و جو و مانند اينها كه نمىشود بىحركت ماند ، نماز باطل است .\r\nشرط سوم :\r\nمسأله 892 - شروع نكردن به نماز در جايى كه اطمينان نداشته كه نماز را در آنجا تمام كند مثل نماز خواندن در باد و يا باران و زيادى جمعيّت ولى اگر برجاء اتمام نمودن ، تمام كند جائز است و نماز صحيح است .\r\nشرط چهارم :\r\nآن كه در جايى كه ماندن در آن حرام است مثلًا در زير سقفى كه نزديك است خراب شود ، نماز نخواند .\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nشرط پنجم :\r\nآن كه روى چيزى كه ايستادن و نشستن روى آن حرام است ، مثل فرشى كه اسم خدا بر آن نوشته شده ، نماز نخواند .\r\nشرط ششم :\r\nآن كه در جايى كه سقف آن كوتاه است ونمىتواند در آنجا راست بايستد ، يا به اندازه‌اى كوچك است كه جاى ركوع و سجود ندارد ، نماز نخواند و اگر ناچار شود كه در چنين جايى نماز بخواند ، بايد به قدرى كه ممكن است قيام و ركوع و سجود را بجا آورد .\r\nشرط هفتم :\r\nمسأله 893 - بنابر احتياط واجب بايد جلوتر از قبر پيغمبر و امام عليهما السلام نماز نخواند .\r\nمسأله 894 - اگر در نماز چيزى مانند ديوار بين او و قبر مطهّر باشد كه بىاحترامى نشود اشكال ندارد ، ولى فاصله شدن صندوق شريف و ضريح و پارچه‌اى كه روى آن افتاده ، كافى نيست .\r\nشرط هشتم :\r\nآن كه مكان نمازگزار اگر نجس است به طورى تر نباشد كه رطوبت آن به بدن يا لباس او برسد ، ولى جايى كه پيشانى را بر آن مىگذارد اگر نجس باشد ، در صورتى كه خشك هم باشد ، نماز باطل است و احتياط مستحبّ آن است كه مكان نمازگزار اصلًا نجس نباشد .\r\nشرط نهم :\r\nمسأله 895 - بنابر احتياط مستحبّ بايد زن عقبتر از مرد بايستد و جاى سجده او از جاى ايستادن مرد كمى عقبتر باشد .\r\nمسأله 896 - اگر زن برابر مرد يا جلوتر بايستد و با هم وارد نماز شوند ، نماز آنان صحيح است اگرچه مكروه مىباشد ، در صورتى كه فاصله كمتر از يك وجب نباشد و اگر كمتر باشد ، بطلان نماز بعيد نيست .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nمسأله 897 - اگر بين مرد و زن ، ديوار يا پرده يا چيز ديگرى باشد كه يكديگر را نبينند ، يا بين آنان اقلًّا ده ذراع كه تقريباً پنج ذرع مىشود ، فاصله باشد چنانچه زن برابر مرد يا جلوتر از او باشد كراهت مرتفع مىشود و همچنين است اگر مكان يكىاز آنان به قدرى بلند باشد كه نگويند زن جلوتر از مرد يا برابر او ايستاده است .\r\nشرط دهم :\r\nآن كه جاى پيشانى نمازگزار از جاى زانوها و سر انگشتان پاى او ، بيش از چهار انگشت بسته پست‌تر يا بلندتر نباشد ، و تفصيل اين مسأله در احكام سجده گفته مىشود .\r\nمسأله 898 - بودن مرد و زن نامحرم در جايى كه كسى در آنجا نيست و كسى هم نمىتواند وارد شود ، حرام است و نيز در آنجا نماز خواندن خالى از اشكال نيست ولى اگر يكى از آنها مشغول نماز باشد و ديگرى كه با او نامحرم است وارد شود نماز او اشكال ندارد .\r\nمسأله 899 - در جايى كه تار و مانند آن استعمال مىكنند ماندنش حرام و بنابر احتياط ، نماز در آنجا باطل است .\r\nمسأله 900 - احتياط واجب آن است كه در خانه كعبه و بر بام آن نماز واجب نخوانند ، ولى در حال ناچارى اشكال ندارد .\r\nمسأله 901 - خواندن نماز مستحبّ در خانه كعبه و بر بام آن اشكال ندارد ، بلكه مستحبّ است در داخل خانه مقابل هر ركنى دو ركعت نماز بخواند .\r\n\r\nجاهايى كه نماز خواندن در آنها مستحبّ است\r\nمسأله 902 - در شرع مقدّس اسلام بسيار سفارش شده است ، كه نماز را در مسجد بخوانند و بهتر از همه مسجدها ، مسجد الحرام است و بعد از آن مسجد پيغمبر و بعد مسجد كوفه و مسجد بيت المقدّس و بعد مسجد جامع هر شهر و بعد از آن مسجد محلّه و بعد از مسجد محلّه ، مسجد بازار است .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nمسأله 903 - براى زنها نماز خواندن در خانه ، بلكه در صندوقخانه و اطاق عقب بهتر است ، ولى اگر بتواند كاملًا خود را از نامحرم حفظ كند ، بهتر آن است در مسجد نماز بخواند .\r\nمسأله 904 - نماز در حرم امامان عليهم السلام مستحبّ بلكه بهتر از مسجد است و نماز در حرم مطهّر حضرت امير المؤمنين عليه السلام برابر با دويست هزار نماز است .\r\nمسأله 905 - زياد رفتن به مسجد و رفتن در مسجدى كه نمازگزار ندارد ، مستحبّ است و همسايه مسجد اگر عذرى نداشته باشد ، مكروه است در غير مسجد نماز بخواند .\r\nمسأله 906 - مستحبّ است انسان با كسى كه در مسجد حاضر نمىشود غذا نخورد و در كارها با او مشورت نكند و همسايه او نشود و از او زن نگيرد و به او زن ندهد .\r\n\r\nجاهايى كه نماز خواندن در آنها مكروه است\r\nمسأله 907 - نماز خواندن در چند جا مكروه است و از آن جمله است : حمّام ، زمين نمكزار ، مقابل درى كه باز است ، در جادّه و خيابان و كوچه اگر براى كسانى كه عبور مىكنند زحمت نباشد ، و چنانچه زحمت باشد حرام و نماز باطل است ، مقابل آتش و چراغ ، در آشپزخانه و هر جا كه كوره آتش باشد ، مقابله چاه وچاله‌اى كه محل بول باشد ، روبروى عكس و مجسمه چيزى كه روح دارد ، مگر آن كه روى آن پرده بكشند ، در اطاقى كه جنب در آن باشد ، در جايى كه عكس باشد اگرچه روبروى نمازگزار نباشد ، مقابل قبر ، روى قبر ، بين دو قبر ، در قبرستان .\r\nمسأله 908 - كسى كه در محلّ عبور مردم نماز مىخواند يا كسى روبروى اوست ، مستحبّ است جلوى خود چيزى بگذارد و اگر چوب يا ريسمانى هم باشد كافى است .\r\n\r\nاحكام مسجد\r\nمسأله 909 - نجس كردن زمين و سقف و بام و طرف داخل ديوار مسجد ، حرام است و هر كس بفهمد كه نجس شده است بايد فوراً نجاست آن را بر طرف كند ،\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nو همچنين طرف بيرون ديوار مسجد را هم بنابر احتياط ، نجس نكنند و اگر نجس شود نجاستش را بر طرف نمايند .\r\nمسأله 910 - اگر نتواند مسجد را تطهير نمايد ، يا كمك لازم داشته باشد و پيدا نكند ، تطهير مسجد بر او واجب نيست و اگر احتمال مىدهد كه ديگرى مشغول به تطهير مىشود ، واجب است اطلاع دهد .\r\nمسأله 911 - اگر جايى از مسجد نجس شود كه تطهير آن بدون كندن مختصرى از آن يا خراب كردن جزئى از آن ممكن نيست ، بايد آنجا را بكنند يا خراب نمايند و پر كردن جايى كه كنده‌اند و ساختن جايى كه خراب كرده‌اند ، واجب نيست ولى اگر چيزى مانند آجر مسجد نجس شود ، در صورتى كه ممكن باشد بنابر احتياط واجب بايد بعد از آب كشيدن ، به جاى اوّلش بگذارند .\r\nمسأله 912 - اگر مسجدى را غصب كنند و به جاى آن خانه و مانند آن بسازند ، يا به طورى خراب شود كه نماز خواندن در آن ممكن نباشد ، باز هم نجس كردن آن حرام ولى تطهير آن لازم نيست .\r\nمسأله 913 - نجس كردن حرم امامان عليهم السلام حرام است و اگر يكى از آنها نجس شود ، چنانچه نجس ماندن آن بىاحترامى باشد ، تطهير آن واجب است بلكه احتياط مستحبّ آن است كه اگر بىاحترامى هم نباشد آن را تطهير كنند .\r\nمسأله 914 - اگر حصير مسجد نجس شود ، بايد آن را آب بكشند ، ولى چنانچه به واسطه آب كشيدن ، خراب مىشود و بريدن جاى نجس بهتر است ، بايد آن را ببرند .\r\nمسأله 915 - بردن عين نجس مانند خون در مسجد اگر بىاحترامى به مسجد باشد ، حرام است همچنين چيزى كه نجس شده ، در صورتى حرام است كه بىاحترامى به مسجد باشد .\r\nمسأله 916 - اگر مسجد را براى روضه خوانى چادر بزنند و فرش كنند وسياهىبكوبند و اسباب چاى در آن ببرند در صورتى كه اين كارها به مسجد ضرر نرساند و مانع نماز خواندن نشود ، اشكال ندارد .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nمسأله 917 - بنابر احتياط واجب زينت كردن مسجد به طلا حرام و همچنين بنابر احتياط واجب ، نبايد صورت چيزهايى كه مثل انسان و حيوان روح دارد ، در مسجد نقش كنند و نقاشى چيزهائى كه روح ندارد مثل گل و بوته مكروه است .\r\nمسأله 918 - اگر مسجد خراب هم شود نمىتوانند آن را بفروشند ، يا داخل ملك وجادّه نمايند .\r\nمسأله 919 - فروختن در و پنجره و چيزهاى ديگر مسجد حرام است و اگر مسجد خراب شود ، بايد اينها را صرف تعمير همان مسجد كنند و چنانچه به درد آن مسجد نخورد ، در مسجد ديگر مصرف شود ، ولى اگر به درد مسجدهاى ديگر هم نخورد ، مىتوانند آن را بفروشند و پول آن را اگر ممكن است صرف تعمير همان مسجد و گرنه صرف تعمير مسجد ديگر نمايند .\r\nمسأله 920 - ساختن مسجد و تعمير مسجدى كه نزديك به خرابى مىباشد ، مستحبّ است و اگر مسجد به قدرى خراب شود كه تعمير آن ممكن نباشد ، مىتوانند آن را خراب كنند و دوباره بسازند بلكه مىتوانند مسجدى را كه خراب نشده ، براى احتياج مردم خراب كنند و بزرگتر بسازند .\r\nمسأله 921 - تميز كردن مسجد و روشن كردن چراغ آن مستحبّ است و كسى كه مىخواهد مسجد برود ، مستحبّ است خود را خوشبو كند و لباس پاكيزه و قيمتى بپوشد و ته كفش خود را وارسى كند كه نجاستى به آن نباشد و موقع داخل شدن به مسجد ، اوّل پاى راست و موقع بيرون آمدن ، اوّل پاى چپ را بگذارد و همچنين مستحبّ است از همه زودتر به مسجد آيد و از همه ديرتر از مسجد بيرون رود .\r\nمسأله 922 - وقتى انسان وارد مسجد مىشود ، مستحبّ است دو ركعت نماز به قصد تحيّت و احترام مسجد بخواند و اگر نماز واجب يا مستحب ديگرى هم بخواند كافى ا ست .\r\nمسأله 923 - خوابيدن در مسجد ، اگر انسان ناچار نباشد و صحبت كردن راجع به كارهاى دنيا و مشغول صنعت شدن و خواندن شعرى كه نصيحت و مانند آن نباشد مكروه است و نيز مكروه است آب دهان و بينى و اخلاط سينه را در مسجد بيندازد و گم شده‌اى را طلب كند و صداى خود را بلند كند ولى بلند كردن صدا براى اذان مانعى ندارد .\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nمسأله 924 - راه دادن بچه و ديوانه به مسجد مكروه است و كسى كه پياز و سير و مانند اينها خورده كه بوى دهانش ، مردم را اذيّت مىكند ، مكروه است به مسجد برود .\r\n\r\nاذان و اقامه\r\nمسأله 925 - براى مرد و زن مستحبّ است پيش از نمازهاى واجب يوميّه اذان و اقامه بگويند ولى پيش از نمازهاى واجب غير يوميّه مثل نماز آيات ، مستحبّ است سه مرتبه بگويند الصلاة .\r\nمسأله 926 - مستحبّ است در روز اوّلى كه بچه به دنيا مىآيد ، يا پيش از آن كه بند نافش بيفتد ، در گوش راست او اذان و در گوش چپ او اقامه بگويند .\r\nمسأله 927 - اذان هيجده جمله است : « اللّهُ أكْبَر » چهار مرتبه ، « أشْهَدُ أن لا إلهَ إلّا اللّهُ ، أشْهَدُ أنَّ مُحَمَّداً رَسُولُ اللّه ، حَيَّ عَلي الصَّلاةِ ، حَيَّ عَلي الفَلاحِ ، حَيَّ عَلي خَيْرِ العَمَل ، اللّهُ اكْبَر ، لا إلهَ إلّا اللّه » هريك دو مرتبه .\r\nو اقامه هفده جمله است يعنى دو مرتبه اللّهُ أكبَر از اوّل اذان و يك مرتبه « لا إلهَ إلّا اللّهُ » از آخر آن كم مىشود و بعد از گفتن « حَيَّ عَلَي خَيْرِ العَمَل » ، بايد دو مرتبه « قَدْ قامَتِ الصّلاة » اضافه نمود .\r\nمسأله 928 - « أشْهَدُ أنَّ عَلِيَّاً وَلِيُ اللّهِ » جزء اذان و اقامه نيست ، ولى خوب است بعد از « أشْهَدُ أنَّ مُحَمَّداً رَسُولُ اللَّه » ، به قصد امتثال عمومات مستحب گفته شود .\r\n\r\nترجمه اذان و اقامه\r\n« اللّهُ أكْبَر » : خداى تعالى بزرگتر از آن است كه او را وصف كنند ، « أشْهَدُ أن لا إلهَ إلا اللّهُ » : يعنى شهادت مىدهم كه غير خدايى كه يكتا و بى همتا است خداى ديگرىسزاوار پرستش نيست ، « أشْهَدُ أنّ مُحَمَّداً رَسُولُ اللَّه » : يعنى شهادت مىدهم كه حضرت محمّد بن عبداللَّه پيغمبر و فرستاده خداست ، « أشْهَدُ أنَّ أميرَ المُؤمِنينَ عَلِيّاً وَلِيُّ اللَّه » : يعنى شهادت مىدهم كه امير المؤمنين حضرت على عليه الصلاة والسلام\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nولىّ خدا بر همه خلق است ، « حَيَّ عَلَي الصَّلاة » : يعني بشتاب براى نماز ، « حَيَّ عَلَي الفَلاحِ » : يعنى بشتاب براى رستگارى ، « حَيَّ عَلَي خَيْرِ العَمَل » : يعنى بشتاب براى بهترين كارها كه نماز است ، « قَدْ قامَتِ الصَّلاة » : يعنىبتحقيق نماز بر پا شد ، « لا إلهَ إلا اللَّه » : يعنى خدايى سزاوار پرستش نيست مگر خدايى كه يكتا و بى همتا است .\r\nمسأله 929 - بين جمله‌هاى اذان و اقامه بايد خيلى فاصله نشود و اگر بين آنها بيشتر از معمول فاصله بيندازد بايد دوباره آن را از سر بگيرد .\r\nمسأله 930 - اگر در اذان و اقامه صدا را در گلو بيندازد چنانچه غنا شود ، يعنىبطور آوازه‌خوانى كه در مجالس لهو و بازيگرى معمول است ، اذان و اقامه را بگويد ، حرام است و اگر غنا نشود مكروه مىباشد .\r\nمسأله 931 - در پنج نماز ، اذان ساقط مىشود : اوّل نماز عصر روز جمعه دوم نماز عصر روز عرفه كه روز نهم ذيحجة است سوم نماز عشاء شب عيد قربان ، براى كسىكه در مشعر الحرام باشد چهارم نماز عصر و عشاء زن مستحاضه پنجم نماز عصر و عشاء كسى كه نمىتواند از بيرون آمدن بول و غائط خوددارى كند ، و در اين پنج نماز در صورتى اذان ساقط مىشود كه با نماز قبلى هيچ فاصله نشود ، يا فاصله كمى بين آنها باشد ، ولى در صورت فاصله شدن نافله وتعقيب اگر اين دو زياد طول بكشد سقوط اذان اشكال دارد .\r\nمسأله 932 - اگر براى نماز جماعتى اذان و اقامه گفته باشند ، كسى كه با آن جماعت نماز مىخواند ، نبايد براى نماز خود ، اذان و اقامه بگويد .\r\nمسأله 933 - اگر براى خواندن نماز جماعت يا نماز انفرادى به مسجد رود و ببيند جماعت تمام شده ، اگر براى آن نماز جماعت اذان و اقامه گفته‌اند ، تا وقتى كه صفها به هم نخورده و جمعيّت متفرّق نشده ، بايد براى نماز خود ، اذان و اقامه نگويد .\r\nمسأله 934 - در جايى كه عدّه‌اى مشغول نماز جماعتند ، يا نماز آنان تازه تمام شده و صفها به هم نخورده است ، اگر انسان بخواهد فرادى يا با جماعت ديگرى كه بر پا مىشود ، نماز بخواند با شش شرط اذان و اقامه از او ساقط مىشود : اوّل آن كه نماز\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nجماعت در مسجد باشد ، و اگرچه در مسجد هم نباشد ساقط است گرچه بهتر است برجاء مطلوبيّت اذان و اقامه را بگويد ، دوم آن كه براى آن نماز ، اذان و اقامه گفته باشند ، سوم آن كه نماز جماعت باطل نباشد ، چهارم آن كه نماز او و نماز جماعت در يك مكان باشد ، پس اگر نماز جماعت ، داخل مسجد باشد و او بخواهد در بام مسجد نماز بخواند ، برجاء مطلوبيّت اذان و اقامه بگويد ، پنجم آن كه نماز او و نماز جماعت اگر ادا نباشد به رجاء مطلوبيّت اذان و اقامه بگويد ، ششم آن كه وقت نماز او و نماز جماعت مشترك باشد ، مثلًا هر دو نماز ظهر يا هر دو نماز عصر بخوانند ، يا نمازى كه به جماعت خوانده مىشود ، نماز ظهر باشد و او نماز عصر بخواند ، يا او نماز ظهر بخواند و نماز جماعت نماز عصر باشد و اگر وقت متّحد نباشد برجاء مطلوبيّت اذان و اقامه بگويد .\r\nمسأله 935 - اگر در شرط سوم از شرطهايى كه در مسأله پيش گفته شد شك كند ، يعنى شك كند كه نماز جماعت صحيح بوده يا نه ، اذان و اقامه از او ساقط است ولى اگر در يكى از پنج شرط ديگر شك كند احوط آن است اذان و اقامه را بر جاء مطلوبيّت بياورد .\r\nمسأله 936 - كسى كه اذان و اقامه ديگرى را مىشنود ، مستحبّ است هر قسمتىرا كه مىشنود ، بگويد .\r\nمسأله 937 - كسى كه اذان ديگرى را شنيده ، چه با او گفته باشد يا نه ، در صورتىكه بين آن اذان و اقامه و نمازى كه مىخواهد بخواند ، زياد فاصله نشده باشد ، مىتواند براى نماز خود اذان و اقامه نگويد .\r\nمسأله 938 - اگر مرد اذان زن را با قصد لذّت بشنود ، اذان از او ساقط نمىشود ولى اگر اذان زن به صورت حرام نباشد اذان ساقط مىشود .\r\nمسأله 939 - اذان و اقامه نماز جماعت را بايد مرد بگويد ولى در جماعت زنان ، اگر زن اذان و اقامه بگويد كافى است .\r\nمسأله 940 - اقامه بايد بعد از اذان گفته شود ، و اگر قبل از اذان بگويند صحيح نيست .\r\nمسأله 941 - اگر كلمات اذان و اقامه را بدون ترتيب بگويد ، مثلًا « حَيّ عَلَي الفَلاح » را پيش از « حَيَّ عَلَي الصَّلاة » بگويد ، بايد از جايي كه ترتيب به هم خورده ، دوباره بگويد .\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nمسأله 942 - بايد بين اذان و اقامه فاصله ندهد و اگر بين آنها به قدرى فاصله دهد كه اذانى را كه گفته اذان و اقامه حساب نشود ، مستحبّ است دوباره اذان و اقامه را بگويد و نيز اگر بين اذان و اقامه و نماز به قدرى فاصله دهد كه اذان و اقامه آن نماز حساب نشود ، مستحبّ است دوباره براى آن نماز ، اذان و اقامه بگويد .\r\nمسأله 943 - اذان و اقامه بايد به عربى صحيح گفته شود ، پس اگر به عربى غلط بگويد ، يا به جاى حرفى حرف ديگرى بگويد ، يا مثلًا ترجمه آنها را به فارسىبگويد ، صحيح نيست .\r\nمسأله 944 - اذان و اقامه بايد بعد از داخل شدن وقت گفته شود و اگر عمداً يا از روى فراموشى پيش از وقت بگويد ، باطل است .\r\nمسأله 945 - اگر پيش از گفتن اقامه شك كند كه اذان گفته يا نه ، بايد اذان را بگويد ، ولى اگر مشغول اقامه شود و شك كند كه اذان گفته يا نه ، گفتن اذان لازم نيست .\r\nمسأله 946 - اگر در بين اذان يا اقامه پيش از آن كه قسمتى را بگويد شك كند كه پيش از آن را گفته يا نه ، بايد قسمتى را كه در گفتن آن شك كرده بگويد ، ولى اگر در حال گفتن قسمتى از اذان يا اقامه شك كند كه آنچه پيش از آن است گفته يا نه ، گفتن آن لازم نيست .\r\nمسأله 947 - مستحبّ است انسان در موقع گفتن اذان ، رو به قبله بايستد و با وضو يا غسل باشد و دستها را به گوش بگذارد و صدا را بلند نمايد و بكشد و بين جمله‌هاى اذان كمى فاصله دهد و بين آنها حرف نزند .\r\nمسأله 948 - مستحبّ است بدن انسان در موقع گفتن اقامه آرام باشد و آن را از اذان آهسته‌تر بگويد و جمله‌هاى آن را به هم نچسباند ولى به اندازه‌اى كه بين جمله‌هاى اذان فاصله مىدهد ، بين جمله‌هاى اقامه فاصله ندهد .\r\nمسأله 949 - مستحبّ است بين اذان و اقامه يك قدم بردارد ، يا قدرى بنشيند يا سجده كند يا ذكر بگويد يا دعا بخواند يا قدرى ساكت باشد يا حرفى بزند يا دو ركعت نماز خواند ، ولى حرف زدن بين اذان و اقامه نماز صبح مستحب نيست .\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nمسأله 950 - مستحبّ است كسى را كه براى گفتن اذان معيّن مىكنند ، عادل و وقت شناس و صدايش بلند باشد و اذان را در جاى بلند بگويد .\r\n\r\nواجبات نماز\r\nواجبات نماز يازده چيز است : اوّل نيّت . دوم قيام يعنى ( ايستادن ) . سوم تكبيرة الاحرام يعنى گفتن الله اكبر در اوّل نماز . چهارم ركوع . پنجم سجود . ششم قرائت . هفتم ذكر .\r\nهشتم تشهّد . نهم سلام . دهم ترتيب . يازدهم موالات يعنى پى در پىبودن اجزاء نماز .\r\nمسأله 951 - بعضى از واجبات نماز ركن است ، يعنى اگر انسان آنها را بجا نياورد ، يا در نماز اضافه كند ، عمداً باشد يا اشتباهاً ، نماز باطل مىشود البته بطلان نماز در صورت زيادى سهويّه بنابر احتياط واجب است و بعضى ديگر ركن نيست ، يعنى اگر عمداً كم يا زياد شود ، نماز باطل مىشود و چنانچه اشتباهاً كم يا زياد گردد ، نماز باطل نمىشود و ركن نماز پنج چيز است : اوّل نيّت ، اگرچه تصوّر زيادتى در آن نمىرود ، دوم تكبيرة الاحرام ، سوم قيام در موقع گفتن تكبيرة الاحرام و قيام متصل به ركوع ، يعنى ايستادن پيش از ركوع ، چهارم ركوع ، پنجم دو سجده .\r\n\r\nنيّت\r\nمسأله 952 - انسان بايد نماز را به نيّت قربت ، يعنى براى انجام فرمان خداوند عالم بجا آورد و لازم نيست نيّت را از قلب خود بگذراند يا مثلًا به زبان بگويد كه چهار ركعت نماز مىخوانم قربة الى اللَّه بلكه همين كه قصد داشته باشد كه براى خدا بخواند كفايت مىكند .\r\nمسأله 953 - اگر در نماز ظهر يا در نماز عصر نيّت كند كه چهار ركعت نماز مىخوانم ومعيّن نكند ، ظهر است يا عصر ، نماز او باطل است و نيز كسى كه مثلًا قضاى نماز ظهر بر او واجب است ، اگر در وقت نماز ظهر بخواهد آن نماز قضا يا نماز ظهر را بخواند ، بايد نمازى را كه مىخواند ، در نيّت معيّن كند .\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nمسأله 954 - انسان بايد از اوّل تا آخر نماز به نيّت خود باقى باشد ، پس اگر در بين نماز به طورى غافل شود كه اگر بپرسند چه مىكنى ؟ نداند چه بگويد ، نمازش باطل است .\r\nمسأله 955 - انسان بايد فقط براى انجام امر خداوند عالم نماز بخواند ، پس كسىكه ريا كند يعنى براى نشان دادن به مردم نماز بخواند ، نمازش باطل است ، خواه فقط براى مردم باشد ، يا خدا و مردم هر دو را در نظر بگيرد .\r\nمسأله 956 - اگر قسمتى از نماز را هم براى غير خدا بجا آورد ، نماز باطل است ، در صورتى كه آن قسمت واجب باشد مثل حمد و سوره ، و اگر مستحبّ باشد مانند قنوت بطلان آن بنابر احتياط است گرچه اگر خواست ، قنوت را تدارك كند و بعداً هم بايد نماز را اعاده نمايد ، بلكه اگر تمام نماز را براى خدا بجا آورد ولى براى نشان دادن به مردم در جاى مخصوصى مثل مسجد ، يا در وقت مخصوصى مثل اوّل وقت ، يا به طرز مخصوصى مثلًا با جماعت نماز بخواند ، نمازش باطل است .\r\n\r\nتكبيرة الاحرام\r\nمسأله 957 - گفتن اللَّه اكبر در اوّل هر نماز ، واجب و ركن است و بايد حروف اللَّه و حروف اكبر و دو كلمه اللَّه و اكبر را پشت سر هم بگويد و نيز بايد اين دو كلمه به عربى صحيح گفته شود و اگر به عربى غلط بگويد ، يا مثلًا ترجمه آن را به فارسىبگويد ، صحيح نيست .\r\nمسأله 958 - احتياط مستحبّ آن است كه تكبيرة الاحرام نماز را به چيزى كه پيش از آن مىخواند ، مثلًا به اقامه يا به دعايى كه پيش از تكبير مىخواند ، نچسباند و به احتياط واجب نبايد « اللَّه اكبر » را به « بسم اللَّه الرحمن الرحيم » بچسباند .\r\nمسأله 959 - اگر انسان بخواهد « اللَّه اكبر » را به چيزى كه بعد از آن مىخواند ، مثلًا به « بسم اللَّه الرحمن الرحيم » بچسباند گرچه خلاف احتياط است ، بايد ( ر ) اكبر را پيش دهد .\r\nمسأله 960 - موقع گفتن تكبيرة الاحرام بايد بدن ، آرام باشد و اگر عمداً در\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nحالىكه بدنش حركت دارد تكبيرة الاحرام را بگويد ، باطل است و اگر سهواً حركت دهد احتياط در اتمام نماز و اعاده آن است .\r\nمسأله 961 - تكبير و حمد و سوره و ذكر و دعا را بايد طورى بخواند كه خودش بشنود وصدق كلام بر او كند و اگر به واسطه سنگينى يا كرى گوش يا سر وصداىزياد نمىشنود ، بايد طورى بگويد كه اگر مانعى نباشد بشنود .\r\nمسأله 962 - كسى كه لال است يا زبان او مرضى دارد كه نمىتواند اللَّه اكبر را درست بگويد ، بايد به هر طورى كه مىتواند بگويد و اگر هيچ نمىتواند بگويد بايد در قلب خود بگذراند و براى تكبير اشاره كند و زبانش را هم اگر مىتواند حركت دهد .\r\nمسأله 963 - مستحبّ است بعد از تكبيرة الاحرام بگويد : « يا مُحْسِنُ قَدْ أتاكَ المُسِىءُ وَقَدْ أمَرْتَ المُحْسِنَ أنْ يَتَجاوَزَ عَنِ المُسِىء أنْتَ المُحْسِنُ وَأنَا المُسِىءُ بِحَقِّ مُحَمَّدٍ وَآلِ مُحَمَّدٍ صَلِّ عَلَى مُحَمَّدٍ وَآلِ مُحَمَّدٍ وَتَجاوَز عَنْ قَبيحِ ماتَعْلَمُ مِنّى » ، يعنىاى خدايى كه به بندگان احسان مىكنى بنده گنه‌كار بدر خانه تو آمده و تو امر كرده‌اى كه نيكوكار از گناهكار بگذرد ، تو نيكوكارى و من گناهكار ، بحقّ محمّد وآل محمّد رحمت خود را بر محمّد وآل محمّد بفرست و از بديهايى كه مىدانى از من سر زده بگذر .\r\nمسأله 964 - مستحبّ است موقع گفتن تكبير اوّل نماز و تكبيرهاى نماز ، دستها را تا مقابل گوشها بالا ببرد .\r\nمسأله 965 - اگر شك كند كه تكبيرة الاحرام را گفته يا نه ، چنانچه مشغول خواندن چيزى شده ، به شكّ خود اعتنا نكند و اگر چيزى نخوانده ، بايد تكبير را بگويد احتياطاً .\r\nمسأله 966 - اگر بعد از گفتن تكبيرة الاحرام شك كند كه آن را صحيح گفته يا نه ، اگر وارد خواندن قرائت نشده احتياط در اتمام نماز و اعاده آن مىباشد ولى اگر مشغول خواندن قرائت شده نماز او صحيح است .\r\n\r\nقيام ( ايستادن )\r\nمسأله 967 - قيام در موقع گفتن تكبيرة الاحرام و قيام پيش از ركوع كه آن را قيام\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nمتصل به ركوع مىگو يند ركن است ، ولى قيام در موقع خواندن حمد و سوره و قيام بعد از ركوع ركن نيست و اگر كسى آن را از روى فراموشى ترك كند ، نمازش صحيح است .\r\nمسأله 968 - واجب است پيش از گفتن تكبير و بعد از آن مقدارى بايستد تا يقين كند كه در حال ايستادن تكبير گفته است .\r\nمسأله 969 - اگر ركوع را فراموش كند و بعد از حمد و سوره بنشيند و يادش بيايد كه ركوع نكرده بايد بايستد و به ركوع رود و اگر بدون اين كه بايستد به حال خميدگى به ركوع برگردد ، چون قيام متصّل به ركوع را بجا نياورده ، نماز او باطل است .\r\nمسأله 970 - موقعى كه ايستاده است بايد بدن را حركت ندهد و به طرفى خم نشود و به جايى تكيه نكند ، ولى اگر از روى ناچارى باشد يا در حال خم شدن براىركوع ، پاها را حركت دهد ، اشكال ندارد .\r\nمسأله 971 - اگر موقعى كه ايستاده ، از روى فراموشى بدن را حركت دهد ، يا به طرفى خم شود ، يا به جايى تكيه كند ، اشكال ندارد ، ولى در قيام موقع گفتن تكبيرة الاحرام و قيام متصل به ركوع اگر از روى فراموشى هم باشد ، بنابر احتياط واجب ، بايد نماز را تمام كند و دوباره بخواند .\r\nمسأله 972 - احتياط واجب آن است كه در موقع ايستادن هر دو پا روى زمين باشد ، ولى لازم نيست سنگينى بدن روى هر دو پا باشد و احتياط آن است كه روىيك پا ايستاده نباشد .\r\nمسأله 973 - كسى كه مىتواند درست بايستد ، اگر پاها را خيلى گشاد بگذارد كه به حال ايستادن معمولى نباشد ، نمازش باطل است .\r\nمسأله 974 - موقعى كه انسان در نماز مشغول خواندن چيزى است حتّى موقع گفتن ذكرهاى مستحبّى نماز ، بايد بدنش آرام باشد و در موقعى كه مىخواهد كمى جلو يا عقب رود ، يا كمى بدن را به طرف راست يا چپ حركت دهد ، بايد چيزى نگويد ولى « بحول اللَّه وقوّته اقوم واقعد » را بايد در حال برخاستن بگويد .\r\nمسأله 975 - اگر در حال حركت بدن ذكر بگويد ، مثلًا موقع رفتن به ركوع يا رفتن\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nبه سجده ، تكبير بگويد چنانچه آن را به قصد ذكرى كه در نماز دستور داده‌اند بگويد ، بايد احتياطاً نماز را دوباره بخواند و اگر به اين قصد نگويد ، بلكه بخواهد ذكرى گفته باشد ، صحيح است .\r\nمسأله 976 - حركت دادن دست و انگشتان در موقع خواندن حمد اشكال ندارد ، اگرچه احتياط مستحبّ آن است كه آنها را هم حركت ندهد .\r\nمسأله 977 - اگر در موقع خواندن حمد و سوره ، يا خواندن تسبيحات بىاختيار به قدرى حركت كند كه از حال آرام بودن بدن خارج شود ، احتياط واجب آن است كه بعد از آرام گرفتن بدن آنچه را در حال حركت خوانده ، دوباره بخواند .\r\nمسأله 978 - اگر در بين نماز از ايستادن عاجز شود ، بايد بنشيند و اگر از نشستن هم عاجز شود ، بايد بخوابد ، ولى تا بدنش آرام نگرفته بايد چيزىنخواند .\r\nمسأله 979 - تا انسان مىتواند ايستاده نماز بخواند نبايد بنشيند ، مثلًا كسى كه در موقع ايستادن ، بدنش حركت مىكند يا مجبور است به چيزى تكيه دهد ، يا بدنش را كج كند ، يا خم شود ، يا پاها را بيشتر از معمول گشاد بگذارد ، بايد به هرطور كه مىتواند ايستاده نماز بخواند ولى اگر به هيچ قسم حتّى مثل حال ركوع هم نتواند بايستد ، بايد راست بنشيند ، و نماز بخواند .\r\nمسأله 980 - تا انسان مىتواند بنشيند نبايد خوابيده نماز بخواند ، و اگر نتواند راست بنشيند بايد به هرطور كه مىتواند بنشيند ، و اگر به هيچ قسم نمىتواند بنشيند بايد به طورى كه در احكام قبله گفته شد ، به پهلوى راست بخوابد ، اگر نمىتواند به پهلوى چپ و اگر آن هم ممكن نيست به پشت بخوابد ، به طورى كه كف پاهاى او رو به قبله باشد .\r\nمسأله 981 - كسى كه نشسته نماز مىخواند ، اگر بعد از خواندن حمد و سوره بتواند بايستد ، و ركوع را ايستاده بجا آورد ، بايد بايستد و از حال ايستاده به ركوع رود و اگر نتواند ، بايد ركوع را هم نشسته بجا آورد .\r\nمسأله 982 - كسى كه خوابيده نماز مىخواند ، اگر در بين نماز بتواند بنشيند بايد مقدارى را كه مىتواند ، نشسته بخواند و نيز اگر مىتواند ايستاده بخواند ، ولى تا بدنش آرام نگرفته بايد چيزى نخواند .\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nمسأله 983 - كسى كه نشسته نماز مىخواند ، اگر در بين نماز بتواند بايستد بايد مقدارى را كه مىتواند ايستاده بخواند ، ولى تا بدنش آرام نگرفته بايد چيزى نخواند .\r\nمسأله 984 - كسى كه مىتواند بايستد اگر بترسد كه به واسطه ايستادن مريض شود يا ضررى به او برسد ، مىتواند نشسته نماز بخواند و اگر از نشستن هم بترسد ، مىتواند خوابيده نماز بخواند .\r\nمسأله 985 - اگر انسان احتمال بدهد كه تا آخر وقت بتواند ايستاده نماز بخواند ، بايد نماز را تأخير بيندازد پس اگر نتوانست بايستد ، در آخر وقت مطابق وظيفه‌اش نماز را بجا آورد .\r\nمسأله 986 - مستحبّ است در حال ايستادن بدن را راست نگهدارد ، شانه‌ها را پايين بيندازد ، دستها را روى ران‌ها بگذارد ، انگشتها را به هم بچسباند ، جاى سجده را نگاه كند ، سنگينى بدن را بطور مساوى روى دو پا بيندازد ، با خضوع و خشوع باشد ، پاها را پس و پيش نگذارد ، اگر مرد است پاها را از سه انگشت باز تا يك وجب فاصله دهد ، و اگر زن است پاها را به هم بچسباند .\r\n\r\nقرائت\r\nمسأله 987 - در ركعت اوّل و دوم نمازهاى واجب يوميّه ، انسان بايد ، اوّل حمد و بعد از آن يك سوره تمام بخواند .\r\nمسأله 988 - اگر وقت نماز تنگ باشد ، يا انسان ناچار شود كه سوره را نخواند مثلًا بترسد كه اگر سوره را بخواند دزد ، يا درنده يا چيز ديگرى به او صدمه بزند نبايد سوره را بخواند .\r\nمسأله 989 - اگر عمداً سوره را پيش از حمد بخواند نمازش باطل است و اگر اشتباهاً سوره را پيش از حمد بخواند و در بين آن يادش بيايد ، بايد سوره را رها كند و بعد از خواندن حمد ، سوره را از اوّل بخواند .\r\nمسأله 990 - اگر حمد و سوره يا يكى از آنها را فراموش كند و بعد از رسيدن به ركوع بفهمد ، نمازش صحيح است .\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nمسأله 991 - اگر پيش از آن كه براى ركوع خم شود ، بفهمد كه حمد و سوره را نخوانده ، بايد بخواند و اگر بفهمد سوره را نخوانده ، بايد فقط سوره را بخواند ولىاگر بفهمد حمد تنها را نخوانده ، بايد اوّل حمد و بعد از آن دوباره سوره را بخواند و نيز اگر خم شود و پيش از آن كه به ركوع برسد ، بفهمد حمد و سوره ، يا سوره تنها ، يا حمد تنها را نخوانده ، بايد بايستد و به همين دستور عمل نمايد .\r\nمسأله 992 - خواندن يكى از سوره‌هايى كه آيه سجده واجبه دارد و در « مسأله 361 » اسماء آنها را بيان نموده‌ايم عمدا ، نماز را باطل مىكند .\r\nمسأله 993 - اگر اشتباهاً مشغول خواندن سوره‌اى شود كه سجده واجب دارد چنانچه پيش از رسيدن به آيه سجده بفهمد ، بايد آن سوره را رها كند و سوره ديگر بخواند و اگر بعد از خواندن آيه سجده بفهمد و سجده آن را به اشاره آورده نمازش را تمام كند كه در اين صورت ، نمازش صحيح است و اگر ملتفت بشود قبل از اين كه سجده را بنمايد بايد به اشاره سجده كند و نمازش صحيح است گرچه در هر دو مورد بعد از نماز احتياطاً سجده هم بنمايد ، و اگر از روى عصيان سجده را نياورد احتياط واجب آن است كه نماز را تمام كند و بعد اعاده نمايد .\r\nمسأله 994 - اگر در نماز آيه سجده را بشنود ، يا گوش دهد ، نمازش صحيح است و بايد درحال نماز با اشاره سجده كند و بعد از نماز ، سجده آن را بجاآورد .\r\nمسأله 995 - در نماز مستحبّى خواندن سوره لازم نيست ، اگرچه آن نماز به واسطه نذر كردن واجب شده باشد ، ولى در بعضى از نمازهاى مستحبّى مثل نماز وحشت كه سوره مخصوصى دارد ، اگر بخواهد به دستور آن نماز رفتار كرده باشد ، بايد همان سوره را بخواند .\r\nمسأله 996 - در نماز جمعه و نماز ظهر روز جمعه مستحبّ است در ركعت اوّل بعد از حمد سوره جمعه و در ركعت دوم بعد از حمد سوره منافقين را بخواند ، و اگر مشغول يكى از اينها شود ، بنابر احتياط واجب نمىتواند آن را رها كند و سوره ديگر بخواند .\r\nمسأله 997 - اگر بعد از حمد مشغول خواندن سوره قل هو اللَّه احد يا سوره قل يا\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nايّها الكافرون شود ، نمىتواند آن را رها كند و سوره ديگر بخواند ، ولى در نماز جمعه و نماز ظهر روز جمعه اگر از روى فراموشى به جاى سوره جمعه و منافقين ، يكى از اين دو سوره را بخواند ، مادامى كه تجاوز از نصف نكرده ، مىتواند آن را رها كند و سوره جمعه و منافقين را بخواند .\r\nمسأله 998 - اگر در نماز جمعه يا نماز ظهر روز جمعه عمداً سوره « قل هو اللَّه احد » يا سوره « قل يا ايّها الكافرون » بخواند ، اگرچه به نصف نرسيده باشد ، بنابر احتياط واجب نمىتواند رها كند و سوره جمعه و منافقين را بخواند .\r\nمسأله 999 - اگر در نماز ، غير از سوره « قل هو اللَّه احد و قل يا ايّها الكافرون » ، سوره ديگر بخواند ، تا تجاوز از نصف نكرده مىتواند رها كند و سوره ديگر بخواند .\r\nمسأله 1000 - اگر مقدارى از سوره را فراموش كند ، يا از روى ناچارى ، مثلًا به واسطه تنگى وقت يا جهت ديگرى نشود آن را تمام نمايد ، مىتواند آن سوره را رها كند و سوره ديگر بخواند ، اگرچه از نصف گذشته باشد ، يا سوره‌اى را كه مىخوانده « قل هو اللَّه احد » يا « قل يا ايّها الكافرون » باشد .\r\nمسأله 1001 - بر مرد واجب است حمد و سوره نماز صبح و مغرب و عشا را بلند بخواند ، و بر مرد و زن واجب است حمد و سوره نماز ظهر و عصر را آهسته بخوانند و بلند خواندن يعنى آنكه صدا جوهر داشته باشد به صورتى كه اگر كسى نزديك اوست صداى او را بشنود و آهسته خواندن يعنى اينكه صدا بدون جوهر باشد و بايد به صورتى بخواند كه اگر سر و صدايى نباشد خود صدايش را بشنود .\r\nمسأله 1002 - مرد بايد در نماز صبح و مغرب و عشا مواظب باشد كه تمام كلمات حمد و سوره حتّى آخر آنها را بلند بخواند .\r\nمسأله 1003 - زن مىتواند حمد و سوره نماز صبح و مغرب و عشا را بلند يا آهسته بخواند ولى اگر نامحرم صدايش را بشنود ، بنابر احتياط واجب بايد آهسته بخواند .\r\nمسأله 1004 - اگر در جايى كه بايد نماز را بلند بخواند ، عمداً آهسته بخواند ، يا در جايى كه بايد آهسته بخواند ، عمداً بلند بخواند نمازش باطل است ولى اگر از روى\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nفراموشى يا ندانستن مسأله باشد صحيح است و اگر در بين خواندن حمد و سوره هم بفهمد اشتباه كرده ، لازم نيست مقدارى را كه خوانده دوباره بخواند .\r\nمسأله 1005 - اگر كسى در خواندن حمد و سوره بيشتر از معمول صدايش را بلند كند ، مثلًا آنها رابا فرياد بخواند ، نمازش باطل است .\r\nمسأله 1006 - انسان بايد نماز را ياد بگيرد كه غلط نخواند و كسى كه به هيچ قسم نمىتواند صحيح آن را ياد بگيرد بايد هرطور كه مىتواند بخواند و احتياط مستحبّ آن است كه نماز را به جماعت بجا آورد .\r\nمسأله 1007 - كسى كه حمد و سوره و چيزهاى ديگر نماز را به خوبى نمىداند و مىتواند ياد بگيرد ، چنانچه وقت نماز وسعت دارد ، بايد ياد بگيرد و اگر وقت تنگ است بنابر احتياط واجب در صورتى كه ممكن باشد بايد نمازش را به جماعت بخواند .\r\nمسأله 1008 - مزد گرفتن براى ياد دادن واجبات نماز حرام است ولى براى مستحبّات آن اشكال ندارد .\r\nمسأله 1009 - اگر يكى از كلمات حمد يا سوره را نداند يا عمداً آن را نگويد يا به جاى حرفى حرف ديگر بگويد مثلًا به جاى ( ض ) ( ظ ) بگويد ، يا جايى كه بايد بدون زير و زبر خوانده شود ، زير و زبر بدهد يا تشديد را نگويد نماز او باطل است .\r\nمسأله 1010 - اگر انسان كلمه‌اى را صحيح بداند و در نماز همانطور بخواند و بعد بفهمد غلط خوانده حتياط واجب آن است كه دوباره نماز را بخواند و اگر وقت گذشته قضا نمايد مگر آنكه موجب عسر و حرج شود .\r\nمسأله 1011 - اگر زير و زبر كلمه‌اى را نداند يا نداند مثلًا كلمه‌اى به ( س ) است يا به ( ص ) بايد ياد بگيرد و چنانچه دو جور يا بيشتر بخواند ، مثل آن كه در اهدنا الصراط المستقيم ، المستقيم را يك مرتبه باسين و يك مرتبه با صاد بخواند ، نمازش باطل است .\r\nمسأله 1012 - اگر در كلمه‌اى واو باشد و حرف قبل از واو در آن كلمه پيش داشته باشد و حرف بعد از واو در آن همزه ( ء ) باشد مثل كلمه سوء ، بنابر احتياط مستحبّ آن و او را مدّ بدهد يعنى آن را بكشد و همچنين اگر در كلمه‌اى ( الف ) باشد و حرف\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nقبل از الف در آن كلمه زبر داشته باشد و حرف بعد از الف در آن كلمه همزه باشد مثل جاء ، بايد الف آن را بكشد و نيز اگر در كلمه‌اى ( ى ) باشد و حرف پيش از ( ى ) در آن كلمه زير داشته باشد و حرف بعد از ( ى ) در آن كلمه همزه باشد ( جىء ) ( ى ) را با مد بخواند ولى اگر بعد از اين واو والف و يا به جاى همزه ( ء ) حرفى باشد كه ساكن است يعنى زير و زبر و پيش ندارد ، بايد اين سه حرف را با مدّ بخواند ، مثلًا در « وَلاالضّالِينَ » كه بعد از الف ، حرف لام ساكن است ، بايد الف آن را با مدّ بخواند و چنانچه به اين دستور رفتار نكند ، نماز او باطل است .\r\nمسأله 1013 - احتياط واجب آن است كه در نماز ، وقف به حركت ننمايد و همچنين وصل به سكون ننمايد و معنى وقف به حركت آن است كه زير يا زبر يا پيش آخر كلمه‌اى را بگويد و بين آن و كلمه بعدش فاصله دهد ، مثلًا بگويد : « الرَحْمنِ الرَّحيم » و ميم الرحيم را زير بدهد و بعد قدرى فاصله دهد و بگويد : « مالِكِ يَوْمِ الدّين » و معنى وصل به سكون آن است كه زير يا زبر يا پيش كلمه‌اى را نگويد و آن كلمه را به كلمه بعد بچسباند مثل آن كه بگويد الرحمن الرحيم و ميم الرحيم را زير ندهد و فوراً مالك يوم الدين را بگويد .\r\nمسأله 1014 - در ركعت سوم و چهارم نماز مىتواند فقط يك حمد بخواند ، يا بنابر احتياط مستحبّ سه مرتبه تسبيحات اربعه بگويد ، كه سه مرتبه بگويد : « سُبْحانَ اللّهِ وَالحَمْدُ لِلّهِ وَلا إلهَ إلّا اللّهُ وَاللّهُ أكْبَر » ، اگرچه يك مرتبه كافى است و مىتواند در يك ركعت حمد و در ركعت ديگر تسبيحات بگويد و بهتر آن است در هر دو ركعت تسبيحات بخواند .\r\nمسأله 1015 - در تنگى وقت بايد تسبيحات اربعه را يك مرتبه بگويد .\r\nمسأله 1016 - بر مرد و زن واجب است كه در ركعت سوم و چهارم نماز ، حمد يا تسبيحات را آهسته بخوانند .\r\nمسأله 1017 - اگر در ركعت سوم و چهارم حمد بخواند ، بنابر احيتاط واجب بايد بسم الله آن را هم آهسته بگويد .\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nمسأله 1018 - كسى كه نمىتواند تسبيحات را ياد بگيرد يا درست بخواند بايد در ركعت سوم و چهارم حمد بخواند .\r\nمسأله 1019 - اگر در دو ركعت اوّل نماز به خيال اين كه دو ركعت آخر است تسبيحات بگويد ، چنانچه پيش از ركوع بفهمد ، بايد حمد و سوره را بخواند و اگر در ركوع يا بعد از ركوع بفهمد ، نمازش صحيح است .\r\nمسأله 1020 - اگر در دو ركعت آخر نماز به خيال اين كه در دو ركعت اوّل است حمد بخواند ، يا در دو ركعت اوّل نماز با اين كه گمان مىكرده در دو ركعت آخر است حمد بخواند ، چه پيش از ركوع بفهمد چه بعد از آن ، نمازش صحيح است .\r\nمسأله 1021 - اگر در ركعت سوم يا چهارم مىخواست حمد بخواند ، تسبيحات به زبانش آمد يا مىخواست تسبيحات بخواند حمد به زبانش آمد ، بايد آن را رها كند و دوباره حمد يا تسبيحات را بخواند ، ولى اگر عادتش خواندن چيزى بوده كه به زبانش آمده ، مىتواند همان را تمام كند و نمازش صحيح است .\r\nمسأله 1022 - كسى كه عادت دارد در ركعت سوم و چهارم تسبيحات بخواند ، اگر بدون قصد مشغول خواندن حمد شود ، بايد آن را رها كند و دوباره حمد يا تسبيحات را بخواند .\r\nمسأله 1023 - در ركعت سوم و چهارم مستحبّ است بعد از تسبيحات استغفار كند ، مثلًا بگويد : « أسْتَغْفِرُ اللّهَ رَبّى وَأتوبُ إلَيْه » ، يا بگويد : « اللّهُمَّ اغٌفِر لِى » ، و كسىكه مشغول گفتن استغفار است ، اگر شكّ كند كه حمد يا تسبيحات را خوانده يا نه ، چنانچه عادت داشته در نماز فقط بعد از تسبيحات استغفار كند ، به شك اعتنا نكند وامّا اين كه در جاهاى ديگر نماز هم استغفار مىكرده ، بايد حمد يا تسبيحات را بخواند و نيز اگر نمازگزار پيش از خم شدن براى ركوع در حالى كه مشغول گفتن استغفار نيست ، شك كند كه حمد يا تسبيحات را خوانده يا نه ، بايد حمد يا تسبيحات را بخواند .\r\nمسأله 1024 - اگر در ركوع ركعت سوم يا چهارم يا در حال رفتن به ركوع ، شك كند كه حمد يا تسبيحات را خوانده يا نه ، بايد به شكّ خود اعتنا نكند .\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nمسأله 1025 - هرگاه شكّ كند كه آيه يا كلمه‌اى را درست گفته يا نه ، بنابر احتياط واجب بايد برگردد و قسمتى را كه شك كرده به نيّت قربت انجام دهد اگر تجاوز نكرده باشد بلكه با تجاوز هم ، به قصد احتياط مىتواند اعاده نمايد .\r\nمسأله 1026 - مستحبّ است در ركعت اوّل ، پيش از خواندن حمد بگويد : « أعُوذُ بِاللّهِ مِنَ الشَّيْطانِ الرَّجيم » و در ركعت اوّل و دوم نماز ظهر و عصر ، « بسم اللَّه » را بلند بگويد و حمد و سوره را شمرده بخواند و در آخر هر آيه وقف كند ، يعنىآن را به آيه بعد نچسباند و در حال خواندن حمد و سوره به معناى آيه توجّه داشته باشد و اگر نماز را به جماعت مىخواند ، بعد از تمام شدن حمد امام و اگر فرادى مىخواند ، بعد از آن كه حمد خودش تمام شد ، بگويد : « الحَمْدُ لِلّهِ رَبِّ العالَمين » ، و بعد از خواندن سوره « قل هو اللَّه احد » ، يك يا دو يا سه مرتبه « كَذلِكَ اللّهُ رَبّى » يا سه مرتبه « كَذلِكَ اللّهُ رَبُّنا » بگويد ، و بعد از خواندن سوره كمى صبر كند ، بعد تكبير پيش از ركوع را بگويد ، يا قنوت را بخواند .\r\nمسأله 1027 - مستحبّ است درتمام نمازها در ركعت اوّل ، سوره « انّا انزلناه » و در ركعت دوم ، سوره « قل هو اللَّه احد » رابخواند .\r\nمسأله 1028 - مكروه است درتمام نمازهاى يكشبانه روز ، سوره « قل هو اللَّه احد » را نخواند .\r\nمسأله 1029 - خواندن سوره « قل هو اللَّه احد » به يك نفس مكروه است .\r\nمسأله 1030 - سوره‌اى را كه در ركعت اوّل خوانده مكروه است ، در ركعت دوم بخواند ولى اگر سوره « قل هو اللَّه احد » را در هر دو ركعت بخواند مكروه نيست .\r\n\r\nركوع\r\nمسأله 1031 - در هر ركعت بعد از قرائت بايد به اندازه‌اى خم شود كه بتواند دست را به زانو بگذارد و اين عمل را ركوع مىگويند بلكه اگر اطراف انگشتها به زانو برسد كافى است .\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nمسأله 1032 - احتياط آنست كه دستهار به زانوها بگذارد .\r\nمسأله 1033 - هرگاه ركوع را بطور غير معمول بجا آورد ، مثلًا به چپ يا راست خم شود ، اگرچه دستهاى او به زانو برسد ، صحيح نيست .\r\nمسأله 1034 - خم شدن بايد به قصد ركوع باشد ، پس اگر به قصد كار ديگر مثلًا براى كشتن جانور خم شود ، نمىتواند آن را ركوع حساب كند ، بلكه بايد بايستد و دوباره براى ركوع خم شود و به واسطه اين عمل ، ركن زياد نشده و نماز باطل نمىشود .\r\nمسأله 1035 - كسى كه دست يا زانوى او با دست و زانوى ديگران فرق دارد ، مثلًا دستش خيلى بلند است كه اگر كمى خم شود به زانو مىرسد ، يا زانوى او پايين‌تر از زانوى ديگران است كه بايد خيلى خم شود تا دستش به زانو برسد ، بايد به اندازه معمول خم شود .\r\nمسأله 1036 - كسى كه نشسته ركوع مىكند ، بايد خم شود به اندازه‌اى كه صورتش مقابل زانوها برسد و بهتر است كه بقدرى خم شود كه صورت نزديك محل سجده برسد و بهتر آن است كه خم شدن به اندازه‌اى باشد كه كمرش راست شود .\r\nمسأله 1037 - در ركوع به احتياط واجب بايد ، سه مرتبه « سُبْحانَ اللّهِ » يا يك مرتبه « سُبْحانَ رَبِّيَ العَظيمِ وَبِحَمْدِهِ » بگويد و هر ذكرى كفايت نمىكند بلكه درتنگى وقت و در حال ناچارى گفتن يك سبحان اللَّه محل اشكال است پس احتياطاً تسبيح كبير را يك بار بگويد .\r\nمسأله 1038 - ذكر ركوع بايد دنبال هم و به عربى صحيح گفته شود ومستحبّ است آن را سه يا پنج يا هفت مرتبه بلكه بيشتر بگويند .\r\nمسأله 1039 - در ركوع بايد به مقدار ذكر واجب ، بدن آرام باشد و در ذكر مستحبّ هم اگر آن را به قصد ذكرى كه براى ركوع دستور داده‌اند ، بگويد بنابر احتياط واجب ، آرام بودن بدن لازم است .\r\nمسأله 1040 - اگر موقعى كه ذكر واجب ركوع را مىگويد بىاختيار به قدرىحركت كند كه ازحال آرام بودن بدن خارج شود ، بايد ساكت شود و بعد از آرام گرفتن بدن ، دوباره ذكر را بگويد ولى اگر كمى حركت كند كه از حال آرام بودن بدن خارج نشود يا انگشتان را حركت دهد اشكال ندارد .\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nمسأله 1041 - اگر پيش از آن كه به مقدار ركوع خم شود و بدن آرام گيرد عمداً ذكر ركوع را بگويد ، نمازش باطل است .\r\nمسأله 1042 - اگر پيش از تمام شدن ذكر واجب ، عمداً سر از ركوع بردارد نمازش باطل است و اگر سهواً سر بر دارد ، چنانچه پيش از آن كه از حال ركوع خارج شود يادش بيايد كه ذكر ركوع را تمام نكرده ، بايد در حال آرامى بدن دوباره ذكر را بگويد ، و اگر بعد از آن كه از حال ركوع خارج شد يادش بيايد ، نماز او صحيح است .\r\nمسأله 1043 - اگر نتواند به مقدار ذكر در ركوع بماند ، احتياط واجب آن است كه بقيّه آن را درحال برخاستن بگويد به قصد قربة مطلقة ورجاءً .\r\nمسأله 1044 - اگر به واسطه مرض و مانند آن ، در ركوع آرام نگيرد نماز صحيح است ولى بايد پيش از آن كه از حال ركوع خارج شود ، ذكر واجب يعنى « سُبْحانَ رَبِّيَ العَظيمِ وَبِحَمْدِهِ » يا سه مرتبه « سُبْحانَ اللَّه » بگويد .\r\nمسأله 1045 - هرگاه نتواند به اندازه ركوع خم شود ، بايد به چيزى تكيه دهد و ركوع كند و اگر موقعى هم كه تكيه داده ، نتواند بطور معمول ركوع كند ، بايد به هر اندازه مىتواند خم شود و اگر هيچ نتواند خم شود ، بايد موقع ركوع بنشيند و نشسته ركوع كند و احتياط واجب آن است كه نماز ديگرى هم بخواند و براى ركوع در حال ايستادن آن با سر اشاره نمايد .\r\nمسأله 1046 - كسى كه مىتواند ايستاده نماز بخواند ، اگر درحال ايستاده يا نشسته نتواند ركوع كند ، بايد ايستاده نماز بخواند و براى ركوع با سر اشاره كند و اگرنتواند اشاره كند ، به نيّت ركوع چشم‌ها را هم بگذارد و ذكر آنها را بگويد و به نيّت برخاستن از ركوع ، چشم‌ها را باز كند و اگر از اين هم عاجز است ، بايد در قلب نيّت ركوع كند و ذكر آن را بگويد .\r\nمسأله 1047 - كسى كه نمىتواند ايستاده يا نشسته ركوع كند و براى ركوع فقط مىتواند در حالى كه نشسته است كمى خم شود ، يا در حالى كه ايستاده است با سر اشاره كند ، بايد نشسته نماز بخواند و براى ركوع ولو كمى مىتواند خم شود و احتياط مستحبّ آن است كه نماز را تكرار كند و ايستاده و با اشاره سر بخواند .\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nمسأله 1048 - اگر بعد از رسيدن بحدّ ركوع و آرام گرفتن بدن سر بردارد و دو مرتبه به اندازه ركوع خم شود نمازش باطل است ولى اگر بعد از آن كه به اندازه ركوع خم شد و بدنش آرام گرفت ، به قدرى خم شود كه از اندازه ركوع بگذرد و دوباره به ركوع برگردد چون ركوع زياد نشده ، نمازش باطل نيست .\r\nمسأله 1049 - بعد از تمام شدن ذكر ركوع بايد راست بايستد و بعد از آن كه بدن آرام گرفت به سجده رود و اگر عمداً پيش از ايستادن يا پيش از آرام گرفتن بدن به سجده رود نمازش باطل است .\r\nمسأله 1050 - اگر ركوع را فراموش كند و پيش از آن كه به سجده برسد ، يادش بيايد ، بايستد و بعد ركوع رود و چنانچه به حالت خميدگى به ركوع برگردد ، نمازش باطل است .\r\nمسأله 1051 - اگر بعد از آن كه پيشانى به زمين رسيد ، يادش بيايد كه ركوع نكرده ، بايد بايستد و ركوع كند و نماز را تمام كند و دو سجده سهو بجا آورد به جهت زياد كردن سجده و احتياط آن است كه نماز را اعاده كند .\r\nمسأله 1052 - احتياط واجب آن است كه پيش از رفتن به ركوع در حالى كه راست ايستاده ، تكبير بگويد و مستحبّ است در ركوع زانوها را به عقب دهد و پشت را صاف نگهدارد و گردن را بكشد و مساوى پشت نگهدارد و بين دو قدم را نگاه كند و پيش از ذكر يا بعد از آن صلوات بفرستد ولى آن را به نيّت ذكر ركوع نگويد و بعد از آن كه از ركوع برخاست وراست ايستاد ، در حال آرامى بدن بگويد : « سَمِعَ اللّهُ لِمَنْ حَمِدَهُ » .\r\nمسأله 1053 - مستحبّ است در ركوع ، زنها دست را از زانو بالاتر بگذارند و زانوها را به عقب ندهند .\r\n\r\nسجود\r\nمسأله 1054 - نمازگزار بايد در هر ركعت از نمازهاى واجب ومستحبّ ، بعد از ركوع دو سجده كند و سجده آن است كه پيشانى و كف دو دست و سر دو زانو و سر دو انگشت بزرگ پاها را به زمين بگذارد .\r\nمسأله 1055 - دو سجده روى هم يك ركن است كه اگر كسى در نماز واجب\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nعمداً يا از روى فراموشى هر دو را ترك كند ، يا دو سجده ديگر به آنها اضافه نمايد ، نمازش باطل است .\r\nمسأله 1056 - اگر عمداً يك سجده كم يا زياد كند ، نماز باطل مىشود و اگر سهواً يك سجده كم كند حكم آن بعداً گفته خواهد شد .\r\nمسأله 1057 - اگر پيشانى را عمداً يا سهواً به زمين نگذارد ، سجده نكرده است ، اگرچه جاهاى ديگر به زمين برسد ولى اگر پيشانى را به زمين بگذارد و سهواً جاهاىديگر را به زمين نرساند ، يا سهواً ذكر نگويد ، سجده صحيح است .\r\nمسأله 1058 - بايد در سجده سه مرتبه « سُبْحانَ اللّهِ » يا يك مرتبه « سُبْحانَ رَبِّيَ الأعْلى وَبِحَمْدِهِ » بگويد و احتياطاً مطلق ذكر كافى نيست . چنانچه در ركوع گذشت و بايد اين كلمات دنبال هم و به عربى صحيح گفته شود ومستحبّ است « سُبْحانَ رَبِّيَ الأعْلَى وَبِحَمْدِهِ » را سه يا پنج يا هفت مرتبه بگويد .\r\nمسأله 1059 - در سجود بايد به مقدار ذكر واجب ، بدن آرام باشد و موقع گفتن ذكر مستحبّ هم اگر آن را به قصد ذكرى كه براى سجده دستور داده‌اند بگويد ، آرام بودن بدن لازم است .\r\nمسأله 1060 - اگر پيش از آن كه پيشانى به زمين برسد و بدن آرام بگيرد ، عمداً ذكر سجده را بگويد يا پيش از تمام شدن ذكر عمداً سر از سجده بردارد ، نماز باطل است .\r\nمسأله 1061 - اگر پيش از آن كه پيشانى به زمين برسد و بدن آرام بگيرد ، سهواً ذكر سجده را بگويد و پيش از آن كه سر از سجده بردارد بفهمد اشتباه كرده است ، بايد دوباره در حال آرام بودن ، ذكر رابگويد چنانچه در ركوع گذشت .\r\nمسأله 1062 - اگر بعد از آن كه سر از سجده برداشت ، بفهمد كه پيش از آرام گرفتن بدن ذكر را گفته ، يا پيش از آن كه ذكر سجده تمام شود سر برداشته ، نمازش صحيح است .\r\nمسأله 1063 - اگر موقعى كه ذكر سجده را مىگويد ، يكى از هفت عضو را عمداً از زمين بردارد ، نماز باطل مىشود ولى موقعى كه مشغول ذكر نيست ، اگر غير از پيشانى جاهاى ديگر را از زمين بردارد و دوباره بگذارد اشكال ندارد .\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nمسأله 1064 - اگر پيش از تمام شدن ذكر سجده ، سهواً پيشانى را از زمين بردارد نمىتواند دوباره به زمين بگذارد و بايد آن را يك سجده حساب كند ، ولى اگر جاهاى ديگر را سهواً از زمين بردارد ، بايد دو مرتبه به زمين بگذارد و ذكر را بگويد .\r\nمسأله 1065 - بعد از تمام شدن ذكر سجده اوّل ، بنشيند تا بدن آرام گيرد و دوباره به سجده رود .\r\nمسأله 1066 - جاى پيشانى نمازگزار بايد با جاى پاى او مساوى باشد و اگر به مقدار چهار انگشت بسته بلندتر يا پست‌تر باشد عيبى ندارد .\r\nمسأله 1067 - در زمين سراشيب كه سراشيبى آن درست معلوم نيست ، اگر بلندى جاى پيشانى نمازگزار از موقف او به مقدار چهار انگشت بسته بلندتر باشد اشكال ندارد .\r\nمسأله 1068 - اگر پيشانى را به چيزى بگذارد كه از جاى انگشتهاى پا از جايى كه ايستاده بلندتر از چهار انگشت بسته است ، چنانچه بلندى آن به قدرى است كه نمىگويند در حال سجده است ، بايد سر را بردارد و به چيزى كه بلندى آن به اندازه چهار انگشت بسته يا كمتر است بگذارد و اگر بلندى آن به قدرى است كه مىگويند در حال سجده است ، واجب آن است كه پيشانى را به روى چيزى كه بلندى آن به اندازه چهار انگشت بسته يا كمتر است بكشد و اگر كشيدن پيشانى ممكن نيست ، بنابر احتياط واجب بايد سر را بردارد و به چيزى كه بلندى آن به اندازهء مناسب گفته شد بگذارد و نماز را تمام كند و دوباره بخواند .\r\nمسأله 1069 - بايد بين پيشانى و آنچه بر آن سجده مىكند ، چيزى نباشد پس اگر مهر به قدرى چرك باشد كه پيشانى به خود مهر نرسد ، سجده باطل است ولى اگر مثلًا رنگ مهر تغيير كرده باشد ، اشكال ندارد .\r\nمسأله 1070 - در سجده بايد كف دست را به زمين بگذارد ولى در حال ناچارى پشت دست هم مانعى ندارد ، و اگر پشت دست ممكن نباشد ، بايد مچ دست را بگذارد و چنانچه آن را هم نتواند ، بايد تا آرنج هر جا را كه مىتواند ، بر زمين بگذارد و اگر آن هم ممكن نيست ، گذاشتن بازو كافى است .\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nمسأله 1071 - در سجده بنابر احتياط واجب سر دو انگشت بزرگ پاها را به زمين بگذارد و اگر انگشتهاى ديگر پا ، يا روى پا را به زمين بگذارد ، يا به واسطه بلند بودن ناخن سر شست به زمين نرسد ، نماز باطل است و كسى كه به واسطه ندانستن مسأله نمازهاى خود را اينطور خوانده ، بايد دوباره بخواند .\r\nمسأله 1072 - كسى كه مقدارى از شست پايش بريده ، بايد بقيّه آن را به زمين بگذارد و اگر چيزى از آن نمانده يا اگر مانده خيلى كوتاه است ، بايد بقيّه انگشتان را بگذارد ، و اگر هيچ انگشت ندارد ، بايد هر مقدارى از پا باقى مانده به زمين بگذارد و بهتر آن است كه جاى شست بريده را به زمين بگذارد .\r\nمسأله 1073 - اگر بطور غير معمول سجده كند ، مثلًا سينه و شكم را به زمين بچسباند ، يا پاها را دراز كند اگرچه هفت عضوى كه گفته شد به زمين برسد وصدق سجود فى الجمله بشود ، بنابر احتياط واجب نماز را اعاده كند .\r\nمسأله 1074 - مهر يا چيز ديگرى كه بر آن سجده مىكند ، بايد پاك باشد ولى اگر مثلًا مهر را روى فرش نجس بگذارد ، يا يك طرف مهر نجس باشد و پيشانى را به طرف پاك آن بگذارد ، اشكال ندارد .\r\nمسأله 1075 - اگر در پيشانى دمل و مانند آن باشد ، چنانچه ممكن است بايد با جاى سالم پيشانى سجده كند ، و اگر ممكن نيست بايد زمين را گود كند و دمل را در گودال و جاى سالم را به مقدارى كه براى سجده كافى است بر زمين بگذارد .\r\nمسأله 1076 - اگر دمل يا زخم تمام پيشانى را گرفته باشد ، بايد به يكى از دو طرف پيشانى سجده كند و احتياط مستحبّ تقديم طرف راست است و اگر ممكن نيست ، به چانه و اگر به چانه هم ممكن نيست ، بايد به هر جايى از صورت يا جلوىسر كه ممكن است سجده كند و احتياط واجب آن است كه خم شود و با ابرو سجده كند و اگر با ابرو هم ممكن نيست بينى را بر زمين بگذارد و اگر آن هم ممكن نيست به هر جورى كه ممكن باشد كافى است .\r\nمسأله 1077 - كسى كه نمىتواند پيشانى را به زمين برساند ، بايد به قدرى كه\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nمىتواند خم شود و مهر يا چيز ديگرى را كه سجده بر آن صحيح است روى چيز بلند گذاشته و طورى بايد پيشانى را بر آن بگذارد كه بگويند سجده كرده است ، ولىبايد كف دستها و زانوها و انگشتان پا را بطور معمول به زمين بگذارد .\r\nمسأله 1078 - كسى كه هيچ نمىتواند خم شود ، بايد براى سجده بنشيند و با سر اشاره كند و اگر نتواند ، بايد با چشمها اشاره نمايد و در هر صورت احيتاط واجب آن است كه اگر مىتواند مهر را بلند و به پيشانى بگذارد و اگر با سر يا چشمها هم نمىتواند اشاره كند ، بايد در قلب نيّت سجده كند و بنابر احتياط واجب با دست و مانند آن براى سجده اشاره نمايد .\r\nمسأله 1079 - كسى كه نمىتواند بنشيند ، بايد ايستاده نيّت سجده كند و چنانچه مىتواند براى سجده با سر اشاره كند و اگر نمىتواند ، با چشمها اشاره نمايد و اگر اين را هم نمىتواند ، در قلب نيّت سجده كند و بنابر احتياط واجب با دست و مانند آن براى سجده اشاره نمايد .\r\nمسأله 1080 - اگر پيشانى بىاختيار از جاى سجده بلند شود ، چنانچه ممكن باشد بايد نگذارد دوباره به جاى سجده برسد ، و اين يك سجده حساب مىشود ، چه ذكر سجده را گفته باشد يا نه و اگر نتواند سر را نگهدارد وبىاختيار دوباره به جاى سجده برسد ، روى هم يك سجده حساب مىشود و اگر ذكر نگفته باشد بايد بگويد .\r\nمسأله 1081 - جايى كه انسان بايد تقيّه كند مىتواند بر فرش و مانند آن سجده نمايد در صورتى كه عرفاً چاره ندارد ، ولى اگر بتواند بر حصير يا چيزى كه سجده بر آن صحيح مىباشد ، طورى سجده كند كه به زحمت نيفتد ، نبايد بر فرش و مانند آن سجده نمايد .\r\nمسأله 1082 - اگر روى تشك پر يا چيز ديگرى كه بدن روى آن آرام نمىگيرد سجده كند ، باطل است .\r\nمسأله 1083 - اگر انسان ناچار شود كه در زمين گل نماز بخواند ، چنانچه آلوده شدن بدن و لباس براى او مشقّت ندارد ، بايد سجده وتشهّد را بطور معمول بجا آورد و اگر مشقّت دارد مىتواند در حالى كه ايستاده ، براى سجده با سر اشاره كند وتشهّد را ايستاده بخواند و اگر سجده وتشهّد را بطور معمول هم بجا آورد ، نمازش صحيح است .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nمسأله 1084 - در ركعت اوّل و ركعت سومى كه تشهّد ندارد ، مثل ركعت سوم نماز ظهر و عصر و عشا بنابر احتياط واجب ، بايد بعد از سجده دوم قدرى بىحركت بنشيند و بعد برخيزد .\r\n\r\nچيزهائى كه سجده بر آنها صحيح است\r\nمسأله 1085 - بايد بر زمين و چيزهاى غير خوراكى كه از زمين مىرويند مانند چوب و برگ درخت ، سجده كرد و سجده بر چيزهاى خوراكى و پوشاكى و معدنى صحيح نيست .\r\nمسأله 1086 - احتياط واجب آن است كه بر برگ مو سجده نكنند .\r\nمسأله 1087 - سجده بر چيزهائى كه از زمين مىرويد و خوراك حيوان است مثل علف وكاه صحيح است .\r\nمسأله 1088 - سجده بر گلهايى كه خوراكى نيستند ، صحيح است ولى سجده بر دواهاى خوراكى كه از زمين مىرويد مانند گل گاو زبان صحيح نيست .\r\nمسأله 1089 - سجده بر گياهى كه خوردن آن در بعضى از شهرها معمول است و در شهرهاى ديگر معمول نيست و نيز سجده بر ميوه نارس صحيح نيست ، اگر آن ميوه‌هاى نارس استعداد خوردن را داشته باشد .\r\nمسأله 1090 - سجده بر سنگ آهك و سنگ گچ صحيح است و همچنين به گچ و آهك پخته و آجر و كوزه گلى و مانند آن سجده كردن اشكال ندارد گرچه احتياط آنست كه در حال اختيار به آنها سجده نكنند .\r\nمسأله 1091 - اگر كاغذى را از چيزى كه سجده بر آن صحيح است مثلًا از كاه ساخته باشند مىشود بر آن سجده كرد ، بلكه سجده بر كاغذى كه از پنبه و مانند آن ساخته شده نيز جائز است مگر انسان يقين پيدا كند كه از چيزهايى درست شده كه سجده بر آن صحيح نيست .\r\nمسأله 1092 - براى سجده بهتر از هر چيز تربت حضرت سيّد الشهداء عليه السلام مىباشد ، بعد از آن خاك ، و بعد از آن سنگ و بعد از سنگ ، گياه است .\r\nمسأله 1093 - اگر چيزى كه سجده بر آن صحيح است ندارد ، يا اگر دارد به واسطه\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nسرما يا گرماى زياد و مانند اينها نمىتواند بر آن سجده كند ، چنانچه لباس او از كتان يا پنبه است ، بايد به لباسش سجده كند و احتياط مستحبّ آن است كه اگر در اين حال با خود چيز معدنى داشته باشد مانند عقيق سجده بر لباس كند ، وبرعقيق ننمايد و اگر از چيز ديگر است ، بايد بر پشت دست سجده كند و احتياط آن است كه در اين حال سجده بر پشت دست را بر چيز معدنى مقدّم بدارد .\r\nمسأله 1094 - سجده بر گل و خاك سستى كه پيشانى روى آن آرام نمىگيرد ، باطل است .\r\nمسأله 1095 - اگر در سجده اوّل ، مهر به پيشانى بچسبد واجب است آن را جدا كند و اگر بدون اين كه مهر را بردارد ، دوباره به سجده رود ، احتياط واجب آن است كه نماز را اعاده نمايد .\r\nمسأله 1096 - اگر در بين نماز چيزى كه بر آن سجده مىكند گم شود و چيزى كه سجده بر آن صحيح است نداشته باشد ، چنانچه وقت وسعت دارد ، بايد نماز را بشكند ، و اگر وقت تنگ است ، بايد به دستورى كه در « مسأله 1093 » بيان شد عمل نمايد .\r\nمسأله 1097 - هرگاه در حال سجده بفهمد پيشانى را بر چيزى گذاشته كه سجده بر آن باطل است ، اگر ممكن باشد پيشانى را از روى آن به روى چيزى كه سجده بر آن صحيح است بكشد و اگر ممكن نباشد ، چنانچه وقت نماز وسعت دارد ، بايد نماز را بشكند و اگر وقت تنگ است ، بايد به دستورى كه در « مسأله 1093 » ذكر شد عمل نمايد .\r\nمسأله 1098 - اگر بعد از سجده بفهمد پيشانى را روى چيزى گذاشته كه سجده بر آن باطل است ، اشكال ندارد گرچه احتياط آنست كه بعد از نماز ، نماز را اعاده نمايد .\r\nمسأله 1099 - سجده كردن براى غير خداوند متعال حرام مىباشد و بعضى از مردم عوام كه مقابل امامان عليهم السلام پيشانى را به زمين مىگذارند ، اگر براى شكر خداوند متعال باشد ، اشكال ندارد و گرنه حرام است .\r\n\r\nمستحبّات و مكروهات سجده\r\nمسأله 1100 - در سجده چند چيز مستحبّ است :\r\n1 - كسى كه ايستاده نماز مىخواند ، بعد از آن كه سر از ركوع برداشت وكاملًا\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nايستاد و كسى كه نشسته نماز مىخواند ، بعد از آن كه كاملًا نشست ، براى رفتن به سجده تكبير بگويد .\r\n2 - موقعى كه مرد مىخواهد به سجده برود ، اوّل دستها را و زن اوّل زانوها را بر زمين بگذارد .\r\n3 - بينى را به مهر يا چيزى كه سجده بر آن صحيح است بگذارد .\r\n4 - در حال سجده انگشتان دست را به هم بچسباند و برابر گوش بگذارد ، به طورى كه سر آنها روبه قبله باشد .\r\n5 - در سجده دعا كند و از خداوند حاجت بخواهد و اين دعا رابخواند : « يا خَيْرَ المَسْؤُلينَ وَيا خَيْرَ المُعْطِينَ ارْزُقْنى وَارْزُقْ عِيالِى مِنْ فِضْلِكَ فَإنَّكَ ذو الفَضْلِ العَظيم » يعنى اى بهترين كسى كه از او سؤال مىكنند واى بهترين عطا كنندگان ، روزى بده به من و عيال من از فضل خودت ، پس بدرستى كه تو داراى فضل بزرگى .\r\n6 - بعد از سجده‌بر ران چپ بنشيند و روى پاىراست‌را بر كف پاى چپ بگذارد .\r\n7 - بعد از هر سجده وقتى نشست و بدنش آرام گرفت ، تكبير بگويد .\r\n8 - بعد از سجده اوّل بدنش كه آرام گرفت « استَغْفِرُ اللّهَ رَبِّى وَأَتوبُ إلَيْه » بگويد .\r\n9 - سجده را طول بدهد و در موقع نشستن دستها را روى رانها بگذارد .\r\n10 - براى رفتن به سجده دوم ، در حال آرامى بدن ، « اللّهُ أكْبَر » بگويد .\r\n11 - در سجده‌ها بعد از ذكر واجب صلوات بفرستد .\r\n12 - در موقع بلند شدن ، دستها را بعد از زانوها از زمين بردارد .\r\n13 - مردها آرنجها و شكم را به زمين نچسبانند و بازوها را از پهلو جدا نگاه دارند ، و زنها آرنجها و شكم را بر زمين بگذارند و اعضاء بدن را به يكديگر بچسبانند ومستحبّات ديگر سجده در كتابهاى مفصّل گفته شده است .\r\nمسأله 1101 - قرآن خواندن در سجده ، مكروه است و نيز مكروه است براى بر طرف كردن گردوغبار ، جاى سجده را فوت كند و اگر در اثر فوت كردن ، دو حرف از دهان بيرون آيد ، نماز باطل است و غير از اينها مكروهات ديگرى هم در كتابهاى مفصّل گفته شده است .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\n\r\nسجده واجب قرآن\r\nمسأله 1102 - در هريك از چهار سوره نجم و علق و فصّلت و سجده يك آيه سجده است ، كه اگر انسان بخواند يا بشنود ، بعد از تمام شدن آن آيه ، بايد فوراً سجده كند و اگر فراموش كرد ، هر وقت يادش آمد بايد سجده نمايد و اگر در بين نماز بشنود به دستورى كه در « مسأله 994 » گذشت بايد عمل نمايد .\r\nمسأله 1103 - اگر انسان موقعى كه آيه سجده را مىخواند ، از ديگرى هم بشنود بنابر احتياط واجب بايد دو سجده نمايد .\r\nمسأله 1104 - در غير نماز اگر در حال سجده ، آيه سجده را بخواند يا بشنود ، سر از سجده بردارد و دوباره سجده كند .\r\nمسأله 1105 - اگر انسان از بچه غير مميّز كه خوب و بد را نمىفهمد ، يا از كسى كه قصد خواندن قرآن ندارد ، آيه سجده را بشنود ، لازم نيست كه سجده كند و همچنين است اگر مثلًا از گرامافون و راديو آيه سجده را بشنود اگر چه احتياط آنست كه براى آنها سجده نمايد .\r\nمسأله 1106 - در سجده واجب قرآن ، بايد جاى انسان غصبى نباشد و بنابر احتياط واجب جاى پيشانى او از جاى زانوها و سر انگشتانش بيش از چهار انگشت بسته بلندتر نباشد ، ولى لازم نيست با وضو يا غسل ورو به قبله باشد و عورت خود را بپوشاند و بدن و جاى پيشانى او پاك باشد و نيز چيزهائى كه در لباس نمازگزار شرط مىباشد ، در لباس او شرط نيست امّا اگر لباس او غصبى است ، چنانچه سجده كردن ، تصرّف در آن لباس باشد ، سجده باطل است .\r\nمسأله 1107 - احتياط واجب آن است كه در سجده واجب قرآن ، پيشانى را بر مهر يا چيز ديگرى كه سجده بر آن صحيح است گذاشته و جاهاى ديگر بدن را به دستورى كه در سجده نماز گفته شد بر زمين بگذارد .\r\nمسأله 1108 - هرگاه در سجده واجب قرآن پيشانى را به قصد سجده بر زمين\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nبگذارد ، اگرچه ذكر نگويد كافى است و گفتن ذكر مستحبّ است و بهتر است بگويد :\r\n« لا إلهَ إلا اللّهُ حَقَّاً حَقّا ، لا إلهَ إلّا اللّهُ ايماناً وَتَصْدِيقاً ، لا إلهَ إلّا اللّهُ عُبودِيَّةً وَرِقّاً ، سَجَدتُ لَكَ يا رَبِّ تَعَبُّداً وَرِقّاً لا مُسْتَنْكِفَاً وَلا مُسْتَكْبِراً ، بَلْ أنَا عَبْد ذَليل ضَعيف خائِف مُسْتَجير » .\r\n\r\nتشهّد\r\nمسأله 1109 - در ركعت دوم تمام نمازهاى واجب و ركعت سوم نماز مغرب و ركعت چهارم نماز ظهر و عصر و عشاء ، بايد انسان بعد از سجده دوم بنشيند و در حال آرام بودن بدن ، تشهّد بخواند يعنى بگويد : « أشْهَدُ أنْ لا إلهَ الّا اللّهُ وَحْدَهُ لا شَريكَ لَهُ وَأشْهَدُ أنّ مُحَمَّداً عَبْدُهُ ورَسُولُهُ اللّهُمَّ صَلِّ عَلى مُحَمَّدٍ وَآلِ مُحَمَّدٍ » . و احتياط واجب آن است كه به غير اين ترتيب نگويد .\r\nمسأله 1110 - كلمات تشهّد بايد به عربى صحيح و به طورى كه معمول است پشت سر هم گفته شود .\r\nمسأله 1111 - اگر تشهّد را فراموش كند و بايستد و پيش از ركوع يادش بيايد كه تشهّد را نخوانده ، بايد بنشيند وتشهّد را بخواند و دوباره بايستد و آنچه بايد در آن ركعت خوانده شود ، بخواند و نماز را تمام كند و بنابر احتياط واجب ، بعد از نماز براى ايستادن بى جا ، دو سجده سهو بجا آورد ، و اگر در ركوع يا بعد از آن يادش بيايد ، بايد نماز را تمام كند و بعد از سلام نماز ، تشهّد را قضا كند و براى تشهّد فراموش شده دو سجده سهو بجا آورد .\r\nمسأله 1112 - مستحبّ است در حال تشهّد بر ران چپ بنشيند و روى پاىراست را به كف پاى چپ بگذارد و پيش از تشهّد بگويد : « الحَمْدُ لِلّهِ » ، يا بگويد : « بِسْمِ اللّهِ وَبِاللّهِ وَالحَمْدُ لِلّهِ وَخَيْرُ الأسْماءِ لِلّه » و نيز مستحبّ است دستها را بر رانها بگذارد و انگشتها را به يكديگر بچسباند و به دامان خود نگاه كند و بعد از تمام شدن تشهّد بگويد : « وَتَقَبَّلْ شَفاعَتَهُ وَارْفَع دَرَجَتَه » .\r\nمسأله 1113 - مستحبّ است زنها در وقت خواندن تشهّد ، رانها را به هم بچسبانند .\r\n\r\n","description":"","footnote":"","page_name":" 184 ","page_number":184},
  {"content":"\r\n\r\n\r\nسلام نماز\r\nمسأله 1114 - بعد از تشهّد ركعت آخر نماز ، مستحبّ است درحالى كه نشسته و بدن آرام است بگويد : « السّلامُ عَلَيْكَ ايُّها النَبِىّ وَرَحْمَةُ اللّهِ وَبَرَكاتُهُ » و بعد از آن بايد بگويد : « السّلامُ عَلَيْكُمْ وَ رَحْمَةُ اللَّهِ وَبَركاتُه » يا بگويد : « السّلامُ عَلَيْنا وَعَلىعِبادِ اللّهِ الصّالِحين » ولى اگر اين سلام را بگويد مستحبّ آن است كه بعد آن « السّلامُ عَلَيْكُم وَ رَحْمَةُ اللَّهِ وَبَركاتُه » را هم بگويد .\r\nمسأله 1115 - اگر سلام نماز را فراموش كند و موقعى ياد ش بيايد كه صورت نماز به هم نخورده و كارى هم كه عمدى و سهوى آن نماز را باطل مىكند مثل پشت به قبله كردن انجام نداده ، بايد سلام را بگويد و نمازش صحيح است .\r\nمسأله 1116 - اگر سلام نماز را فراموش كند و موقعى يادش بيايد كه صورت نماز به هم خورده است ، احتياط آنست كه دو سجده سهو انجام دهد و بعد نماز را دوباره بخواند و همچنين است اگر كارى كه‌عمدىوسهوى آن نماز را باطل مىكند ، مثل پشت به قبله كردن انجام داده باشد .\r\n\r\nترتيب\r\nمسأله 1117 - اگر عمداً ترتيب را به هم بزند ، مثلًا سوره را پيش از حمد بخواند ، يا سجود را پيش ازركوع بجا آورد ، نماز باطل مىشود .\r\nمسأله 1118 - اگر ركنى ازنماز را فراموش كند و ركن بعد از آن را بجا آورد ، مثلًا پيش از آن كه ركوع كند دو سجده نمايد ، نماز باطل است .\r\nمسأله 1119 - اگر ركنى را فراموش كند و چيزى را كه بعد از آن است و ركن نيست بجا آورد ، مثلًا پيش از آن كه دو سجده كند ، تشهّد بخواند بايد ركن را بجا آورد و آنچه را اشتباهاً پيش از آن خوانده دوباره بخواند .\r\nمسأله 1120 - اگر چيزى را كه ركن نيست فراموش كند و ركن بعد از آن را بجا آورد ، مثلًا حمد را فراموش كند و مشغول ركوع شود ، نمازش صحيح است .\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nمسأله 1121 - اگر چيزى را كه ركن نيست فراموش كند و چيزى را كه بعد از آن است و آن هم ركن نيست بجا آورد ، مثلًا حمد را فراموش كند و سوره را بخواند چنانچه مشغول ركن بعد شده باشد ، مثلًا در ركوع يادش بيايد كه حمد را نخوانده ، بايد بگذرد و نماز او صحيح است و اگر مشغول ركن بعد نشده باشد ، بايد آنچه را فراموش كرده بجا آورد و بعد از آن ، چيزى كه اشتباهاً جلوتر خوانده دوباره بخواند .\r\nمسأله 1122 - اگر سجده اوّل را به خيال اين كه سجده دوم است ، يا سجده دوم را به خيال اين كه سجده اوّل است بجا آورد ، نماز صحيح است و سجده اوّل او ، سجده اوّل و سجده دوم او ، سجده دوم حساب مىشود .\r\n\r\nموالات\r\nمسأله 1123 - انسان بايد نماز را با موالات بخواند ، يعنى كارهاى نماز مانند ركوع و سجود وتشهّد را پشت سر هم بجا آورد و چيزهائى را كه در نماز مىخواند به طورى كه معمول است پشت سر هم بخواند و اگر به قدرى بين آنها فاصله بيندازد كه نگويند نماز مىخواند اگر عمدى باشد ، نمازش باطل است ، و امّا در صورت سهو نماز باطل نمىشود ولى كلمه و آيه بايد اعاده شود .\r\nمسأله 1124 - اگر در نماز سهواً بين حرفها يا كلمات فاصله بيندازد و فاصله به قدرى نباشد كه صورت نماز از بين برود ، چنانچه مشغول ركن بعد نشده باشد ، بايد آن حرفها يا كلمات را بطور معمول بخواند و اگر مشغول ركن بعد شده ، نمازش صحيح است .\r\nمسأله 1125 - طول دادن ركوع و سجود و خواندن سوره‌هاى بزرگ ، موالات را به هم نمىزند .\r\n\r\nقنوت\r\nمسأله 1126 - در تمام نمازهاى واجب ومستحبّ غير عيدين ، پيش از ركوع ركعت دوم مستحبّ است قنوت بخواند مگر در نماز شفع احوط آن است كه برجاء\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nمطلوبيّت بوده باشد و در نماز وتر با آن كه يك ركعت مىباشد ، خواندن قنوت پيش از ركوع مستحبّ است و نماز جمعه در هر ركعت يك قنوت دارد : در ركعت اوّل پيش از ركوع و در ركعت دوم بعد از ركوع مىباشد و نماز آيات پنج قنوت و نماز عيد فطر وعيد قربان در ركعت اوّل پنج قنوت و در ركعت دوم چهار قنوت دارد ولزوم قنوت در اين دو بنابر احوط است .\r\nمسأله 1127 - مستحبّ است در قنوت دستها رادر مقابل صورت و كف آنها را رو به آسمان و پهلوى هم نگهدارد و غير شست ، انگشتهاى ديگر را به هم بچسباند و به كف دستها نگاه كند .\r\nمسأله 1128 - در قنوت هر ذكرى بگويد ، اگرچه يك سبحان اللَّه باشد ، كافىاست و بهتر است بگويد : « لا إلهَ إلا اللّهُ الحَليمُ الكَريم لا إلهَ إلّا اللّهُ العَلِيُّ العَظيم سُبْحانَ اللّهِ رَبِّ السّماواتِ السَّبْعِ وَرَبِّ الأرَضينَ السَّبْع وَما فِيهِنَّ وَما بَيْنَهُنَّ وَرَبِّ العَرْشِ العَظيم وَالحَمْدُ للَّهِ رَبِّ العالَمين » .\r\nمسأله 1129 - مستحبّ است انسان قنوت را بلند بخواند ولى براى كسى كه نماز را به جماعت مىخواند ، اگر امام جماعت صداى او را بشنود ، بلند خواندن قنوت مكروه است .\r\nمسأله 1130 - اگر عمداً قنوت نخواند قضا ندارد و اگر فراموش كند و پيش از آن كه به اندازه ركوع خم شود يادش بيايد ، مستحبّ است بايستد و بخواند و اگر در ركوع يادش بيايد ، مستحبّ است بعد از ركوع قضا كند و اگر در سجده يادش بيايد ، مستحبّ است بعد از سلام نماز ، قضا نمايد .\r\n\r\nترجمه نماز\r\n\r\n1 - ترجمه سوره حمد\r\n« بِسْمِ اللّهِ الرَّحْمنِ الرَّحيم » : يعنى ابتدا مىكنم بنام خداوندى كه در دنيا بر مؤمن و كافر رحم مىكند و در آخرت بر مؤمن رحم مىنمايد « الحَمْدُ لِلّهِ رَبِّ العالَمين » : يعنى\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nثنا مخصوص خداوندى است كه پرورش دهنده همه موجودات است « الرَّحْمنِ الرَّحيم » : يعنى در دنيا بر مؤمن و كافر و در آخرت برمؤمن رحم مىكند « مالِكِ يَوْمِ الدّين » : يعنى پادشاه و صاحب اختيار روز قيامت است « إيّاكَ نَعْبُدُ وَإيّاكَ نَسْتَعين » :\r\nيعنى فقط تو را عبادت مىكنيم و فقط از تو كمك مىخواهيم ، « إهْدِنا الصِّراطَ المُسْتَقيم » : يعنى هدايت كن ما را به راه راست كه آن دين اسلام است « صِراطَ الذينَ أنْعَمْتَ عَلَيْهِم » : يعنى به راه كسانى كه به آنان نعمت دادى كه آنان پيغمبران و جانشينان پيغمبران هستند « غَيْرِ المَغْضُوبِ عَلَيْهِم وَلا الضّالِين » : يعنى نه به راه كسانى كه غضب كرده‌اى بر ايشان و نه آن كسانى كه گمراهند .\r\n\r\n2 - ترجمه سوره قل هو اللَّه احد\r\n« بِسْمِ اللّهِ الرَّحْمنِ الرَّحيم ، قُلْ هُوَ اللّهُ أحَد » : يعنى بگو اى محمّد كه خداوند ، خدايى است يگانه « اللّهُ الصَّمَدُ » : يعنى خدايى كه از تمام موجودات بىنياز است « لَمْ يَلِدْ وَلَمْ يُولَدْ » : فرزند ندارد و فرزند كسى نيست « وَلَمْ يَكُن لَهُ كُفُواً أحَد » : يعنىهيچ كس از مخلوقات مثل او نيست .\r\n\r\n3 - ترجمه ذكر ركوع و سجود\r\nو ذكرهايى كه بعد از آنها مستحبّ است\r\n« سُبْحانَ رَبِّيَ العَظِيمِ وَبِحَمْدِهِ » : يعني پروردگار بزرگ من از هر عيب ونقصي پاك ومنزّه است و من مشغول ستايش او هستم « سُبْحانَ رَبِّيَ الأعلي وَبِحَمْدِهِ » : يعني پروردگار من كه از همه كس بالاتر مىباشد از هر عيب و نقصى پاك ومنزّه است و من مشغول ستايش او هستم « سَمِعَ اللّهُ لِمَنْ حَمِدَهُ » : يعنى خداوند بشنود وبپذيرد ثناى كسى كه او را ستايش مىكند « اسْتَغْفِرُ اللّهَ رَبِّى وَأتُوبُ إلَيْه » : يعنى طلب آمرزش و مغفرت مىكنم از خداوندى كه پرورش دهنده من است و من به طرف او بازگشت مىنمايم « بِحَوْلِ اللّهِ وَقُوَّتِهِ أقُومُ وَأقْعُد » : يعنى به يارى خداى متعال وقوّه او برميخيزم و مىنشينم .\r\n\r\n","description":"","footnote":"","page_name":" 188 ","page_number":188},
  {"content":"\r\n\r\n\r\n4 - ترجمه قنوت\r\n« لا إلهَ إلا اللّهُ الحَليمُ الكَريم » ، يعنى نيست خدايى سزاوار پرستش مگر خداىيكتاى بىهمتايى كه صاحب حلم و كرم است « لا إلهَ إلا اللّهُ العَليُّ العَظيم » :\r\nيعنى نيست خدايى سزوار پرستش مگر خداى يكتاى بىهمتايى كه بلند مرتبه و بزرگ است « سُبْحانَ اللّهِ رَبِّ السَّماواتِ السَّبْعِ وَرَبِّ الأرَضينَ السَّبْع » : يعنى پاك ومنزّه است خداوندى كه پروردگار هفت آسمان وپروردگارهفت زمين است « وَمافِيهِنَّ وَما بَيْنَهُنَّ وَرَبُّ العَرْشِ العَظيم » : يعنى پروردگار هر چيزى است كه در آسمانها و زمينها و ما بين آنها است و پروردگار عرش بزرگ است « وَالحَمْدُ لِلّهِ رَبِّ العالَمينَ » : يعنىحمد و ثنا مخصوص خداوندى است كه پرورش دهنده تمام موجودات است .\r\n\r\n5 - ترجمه تسبيحات اربعه\r\n« سُبْحانَ اللّهِ وَالحَمْدُ لِلّهِ وَلا إلهَ إلا اللّهُ وَاللّهُ اكْبَر » : يعنى پاك ومنزّه است خداوند تعالى وثنامخصوص اوست و نيست خدايى سزاوار پرستش مگر خداى بىهمتا و بزرگتر است از اين كه او را وصف كنند\r\n\r\n6 - ترجمه تشهّد و سلام\r\n« الحَمْدُ لِلّهِ أشْهَدُ أنْ لا إلهَ إلا اللّهُ وَحْدَهُ لا شَريكَ لَه » : يعنى ستايش مخصوص پروردگار است و شهادت مىدهم كه خدايى سزاوار پرستش نيست مگر خدايى كه يگانه است و شريك ندارد « وَأشْهَدُ أنَّ مُحَمَّداً عَبْدُهُ وَرَسُولُه » : يعنى شهادت مىدهم كه محمّد بنده خدا و فرستاده اوست « اللّهُمَّ صَلِّ عَلى مُحَمَّدٍ وَآلِ مُحَمَّدٍ » : يعنى خدايا رحمت بفرست بر محمّد وآل محمّد « وَتَقَبَّل شَفاعَتَهُ وَارْفَعْ دَرَجَتَه » : يعنى قبول كن شفاعت پيغمبر را و درجه آن حضرت را نزد خود بلند كن « السّلامُ عَلَيْكَ أيُّهَا النَّبِيُّ وَرَحْمَةُ اللّهِ وَبَرَكاتُه » : يعني سلام بر تو اى پيغمبر و رحمت و بركات خدا بر تو باد\r\n\r\n","description":"","footnote":"","page_name":" 189 ","page_number":189},
  {"content":"\r\n\r\n« السّلامُ عَلَيْنا وَعَلى عِبادِ اللّهِ الصّالِحين » : يعنى سلام از خداوند عالم بر نمازگزاران و تمام بندگان خوب او « السّلامُ عَلَيْكُم وَرَحْمَةُ اللّهِ وَبَرَكاتُه » : يعنى سلام و رحمت و بركات خداوند بر شما مؤمنين باد .\r\n\r\nتعقيب نماز\r\nمسأله 1131 - مستحبّ است انسان بعد از نماز مقدارى مشغول تعقيب ، يعنىخواندن ذكر و دعا و قرآن شود و بهتر است پيش از آن كه از جاى خود حركت كند و وضو و غسل وتيمّم او باطل شود ، رو به قبله تعقيب را بخواند و لازم نيست تعقيب به عربى باشد ولى بهتر است چيزهائى را كه در كتابهاى دعا دستور داده‌اند بخواند و از تعقيب‌هايى كه خيلى سفارش شده است ، تسبيح حضرت زهراء عليها السلام است كه بايد به اين ترتيب گفته شود : 34 مرتبه « اللّهُ اكْبَر » ، 33 مرتبه « الحَمْدُ لِلّهِ » ، بعد از آن 33 مرتبه « سُبْحانَ اللّهِ » ، و مىشود « سُبْحانَ اللّهِ » را پيش از « الحَمْدُ لِلّهِ » گفت ولى بهتر است بعد از « الحَمْدُ لِلّهِ » گفته شود .\r\nمسأله 1132 - مستحبّ است بعد از نماز ، سجده شكر نمايد وهمينقدر كه پيشانى را به قصد شكر بر زمين بگذارد كافى است ولى بهتر است صد مرتبه يا سه مرتبه يا يك مرتبه ، « شكراً للَّه‌يا شكراً يا عفواً » بگويد ، و نيز مستحبّ است هر وقت نعمتى به انسان مىرسد يا بلايى از او دور مىشود ، سجده شكر بجا آورد .\r\n\r\nصلوات بر پيغمبر\r\nمسأله 1133 - هر وقت انسان اسم مبارك حضرت رسول مانند محمّد و احمد ، يا لقب و كنيه آن جناب را مثل مصطفى و ابوالقاسم ، بگويد ، يا بشنود ، اگرچه در نماز باشد ، مستحبّ است صلوات بفرستد .\r\nمسأله 1134 - موقع نوشتن اسم مبارك حضرت رسول مستحبّ است صلوات را هم بنويسد و نيز بهتر است هر وقت آن حضرت را ياد مىكند ، صلوات بفرستد .\r\n\r\n","description":"","footnote":"","page_name":" 190 ","page_number":190},
  {"content":"\r\n\r\n\r\nمبطلات نماز\r\nمسأله 1135 - دوازده چيز نماز را باطل مىكند ، و آنها را مبطلات مىگويند :\r\nاوّل آن كه در بين نماز يكى از شرطهاى آن از بين برود ، مثلًا در بين نماز بفهمد مكانش غصبى است .\r\nدوم آن كه در بين نماز عمداً يا سهواً يا از روى ناچارى ، چيزى كه وضو يا غسل را باطل مىكند پيش آيد ، مثلًا بول از او بيرون آيد ولى كسى كه نمىتواند از بيرون آمدن بول و غائط خوددارى كند ، اگر در بين نماز بول يا غائط از او خارج شود ، چنانچه به دستورى كه در احكام وضو گفته شد رفتار نمايد ، نمازش باطل نمىشود و نيز اگر در بين نماز از زن مستحاضه خون خارج شود ، در صورتى كه به دستور استحاضه رفتار كرده باشد ، نمازش صحيح است .\r\nمسأله 1136 - كسى كه بىاختيار خوابش برده ، اگر نداند كه در بين نماز خوابش برده يا بعد از آن ، بايد نمازش را دوباره بخواند .\r\nمسأله 1137 - اگر بداند با اختيار خودش خوابيده و شك كند كه بعد از نماز بوده ، يا در بين نماز يادش رفته كه مشغول نماز است و خوابيده ، نماز او صحيح است .\r\nمسأله 1138 - اگر در حال سجده از خواب بيدار شود وشكّ كند كه در سجده آخر نماز است ، يا در سجده شكر بايد آن نماز را دوباره بخواند .\r\nسوم از مبطلات نماز آن است كه مثل بعض كسانى كه شيعه نيستند دستها را روى هم بگذارند .\r\nمسأله 1139 - هرگاه براى ادب دستها را روى هم بگذارد ، اگرچه مثل آنها نباشد ، بنابر احتياط واجب بايد نماز را دوباره بخواند ، ولى اگر از روى فراموشى يا ناچارىيا براى كار ديگرى مثل خاراندن دست و مانند آن ، دستها را روى هم بگذارد ، اشكال ندارد .\r\nچهارم از مبطلات نماز آن است كه بعد از خواندن حمد ، آمين بگويد ، ولى اگر اشتباهاً يا از روى تقيّه بگويد ، نمازش باطل نمىشود .\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nپنجم از مبطلات نماز آن است كه عمداً يا از روى فراموشى پشت به قبله كند ، يا به طرف راست يا چپ قبله برگردد ، بلكه اگر عمداً به قدرى برگردد كه نگويند رو به قبله است ، اگرچه به طرف راست يا چپ نرسد ، نمازش باطل است .\r\nمسأله 1140 - اگر عمداً سر را به قدرى بگرداند كه بتواند پشت سر را ببيند ، نمازش باطل است و اگر سهواً سر را به اين مقدار بگرداند ، احتياط واجب آن است كه نماز را تمام كند و دوباره بخواند ولى اگر سر را كمى بگرداند ، عمداً باشد ، يا اشتباهاً ، نمازش باطل نمىشود .\r\nششم از مبطلات نماز آن است كه عمداً كلمه‌اى بگويد كه دو حرف يا بيشتر باشد ، اگرچه معنى هم نداشته باشد ، ولى اگر سهواً بگويد نماز باطل نمىشود .\r\nمسأله 1141 - اگر كلمه‌اى بگويد كه يك حرف دارد ، چنانچه آن كلمه معنىداشته باشد مثل ( ق ) كه در زبان عربى به معناى اين است كه نگهدارى كن ، چنانچه معناى آن را بداند و قصد آن را نمايد ، نمازش باطل مىشود ، بلكه اگر قصد معناى آن را نكند ولى ملتفت معناى آن باشد ، بايد نماز را دوباره بخواند .\r\nمسأله 1142 - سرفه كردن و آروغ زدن و آه كشيدن در صورتى كه صدق تكلّم نكند در نماز اشكال ندارد ولى گفتن آخ و آه و مانند اينها كه دو حرف است ، اگر عمدى باشد ، نماز را باطل مىكند مگر آن كه گفتن آه شكايت نزد خدا باشد ، نمازش را باطل نمىكند .\r\nمسأله 1143 - اگر كلمه‌اى را به قصد ذكر بگويد مثلًا به قصد ذكر بگويد : « اللَّه اكبر » و در موقع گفتن آن ، صدا را بلند كند كه چيزى را به ديگرى بفهماند ، اشكال ندارد ولى چنانچه به قصد اين كه چيزى به كسى بفهماند بگويد نماز او باطل است و اگر چه قصد ذكر هم داشته باشد .\r\nمسأله 1144 - خواندن قرآن در نماز ، غير از چهار سوره‌اى كه سجده واجب دارد و در احكام جنابت گفته شد « 1 » و نيز دعا كردن در نماز اشكال ندارد ، ولى احتياط واجب آن است كه در نمازهاى واجب دعاى غير عربى نخواند .\r\n\r\n\r\n","description":"","footnote":"\r\n( 1 ) . در « مسألهء 361 » .\r\n","page_name":" 192 ","page_number":192},
  {"content":"\r\n\r\nمسأله 1145 - اگر چيزى از حمد و سوره و ذكرهاى نماز را عمداً در صورتى كه به قصد جزئيّت نباشد يا احتياطاً چند مرتبه بگويد اشكال ندارد ، ولى اگر از روى وسواس چند مرتبه بگويد ، صحّت نماز محلّ تأمّل است .\r\nمسأله 1146 - در حال نماز ، انسان نبايد به ديگرى سلام كند و اگر ديگرى به او سلام كند ، بايد همانطور كه او سلام كرده جواب دهد ، مثلًا اگر گفته سلام عليكم در جواب بگويد سلام عليكم و نبايد عليكم السلام بگويد و بنابر احتياط واجب بايد بين سلام و جواب مماثلت در تعريف وتنكير وافراد وجمع باشد .\r\nمسأله 1147 - انسان بايد جواب سلام را چه در نماز يا در غير نماز فوراً بگويد ، و اگر عمداً يا از روى فراموشى جواب سلام را به قدرى طول دهد ، كه اگر جواب بگويد ، جواب آن سلام حساب نشود ، چنانچه در نماز باشد ، نبايد جواب بدهد و اگر در نماز نباشد ، جواب دادن واجب نيست .\r\nمسأله 1148 - بايد جواب سلام را طورى بگويد كه سلام كننده بشنود ، ولى اگر سلام كننده كر باشد ، چنانچه انسان بطور معمول جواب او را بدهد كافى است .\r\nمسأله 1149 - واجب نيست كه نمازگزار جواب سلام را به قصد دعا بگويد يعنى از خداوند عالم براى كسى كه سلام كرده سلامتى بخواهد اگرچه قصد دعا بهتر است .\r\nمسأله 1150 - اگر زن يا مرد نامحرم يا بچه مميّز يعنى بچه‌اى كه خوب و بد را مىفهمد به نمازگزار سلام كند ، نمازگزار بايد جواب او را بدهد ولى در جواب سلام زن بنابر احتياط واجب بگويد ، سلام عليك و كاف را زير و زبر ندهد .\r\nمسأله 1151 - اگر نمازگزار جواب سلام را ندهد ، معصيت كرده ولى نمازش صحيح است .\r\nمسأله 1152 - اگر كسى به نمازگزار شكسته سلام كند به نحوى كه سلام حساب نشود ، جواب او واجب نيست .\r\nمسأله 1153 - جواب سلام كسى كه از روى مسخره يا شوخى سلام مىكند واجب نيست .\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nمسأله 1154 - اگر كسى به عدّه‌اى سلام كند ، جواب سلام او برهمه آنان واجب است ، ولى اگر يكى از آنان جواب دهد كافى است .\r\nمسأله 1155 - اگر كسى به عدّه‌اى سلام كند و كسى كه سلام كننده قصد سلام دادن به او را نداشته جواب دهد ، باز هم جواب سلام او بر آن عدّه واجب‌است .\r\nمسأله 1156 - اگر به عدّه‌اى سلام كند و كسى كه بين آنها مشغول نماز است شك كند كه سلام كننده ، قصد سلام كردن به او را هم داشته يا نه ، نبايد جواب بدهد و همچنين است بنابر احتياط واجب اگر بداند قصد او را هم داشته ولى ديگرىجواب سلام را بدهد ، امّا اگر بداند كه قصد او را هم داشته و ديگرى جواب ندهد ، بايد جواب او را بگويد .\r\nمسأله 1157 - سلام كردن مستحبّ است و خيلى سفارش شده است كه سواره به پياده و ايستاده به نشسته و كوچكتر به بزرگتر سلام كند .\r\nمسأله 1158 - اگر دو نفر باهم به يكديگر سلام كنند ، بر هريك واجب است جواب سلام ديگرى را بدهد .\r\nمسأله 1159 - در غير نماز ، مستحبّ است جواب سلام را بهتر از سلام بگويد ، مثلًا اگر كسى گفت سلام عليكم ، در جواب بگويد سلام عليكم ورحمة اللَّه .\r\nهفتم از مبطلات نماز خنده با صدا و عمدى است و چنانچه سهواً با صدا بخندد ، نمازش صحيح است در صورتى كه از وضع نمازگزار خارج نشود ولى لبخند نماز را باطل نمىكند .\r\nمسأله 1160 - اگر براى جلوگيرى از صداى خنده حالش تغيير كند ، مثلًا رنگش سرخ شود ، بنابر احتياط واجب ، بايد نمازش را دوباره بخواند .\r\nهشتم از مبطلات نماز آن است كه براى كار دنيا عمداً با صدا گريه كند ، و احتياط واجب آن است كه براى كار دنيا بىصدا هم گريه نكند ، ولى اگر از ترس خدا يا براى آخرت گريه كند ، آهسته باشد يا بلند اشكال ندارد ، بلكه از بهترين اعمال است .\r\nنهم از مبطلات نماز كارى است كه صورت نماز را به هم بزند مثل دست زدن و به هوا پريدن و مانند اينها ، كم باشد يا زياد اگر عمداً باشد يا سهواً ، ولى كارى كه صورت نماز را به هم نزند مثل اشاره كردن به دست اشكال ندارد .\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nمسأله 1161 - اگر در بين نماز به قدرى ساكت بماند كه نگويند نماز مىخواند ، نمازش باطل مىشود عمداً باشد يا سهواً .\r\nمسأله 1162 - اگر در بين نماز كارى انجام دهد ، يا مدّتى ساكت شود وشكّ كند كه نماز به هم خورده يا نه ، نمازش صحيح است .\r\nدهم از مبطلات نماز ، خوردن و آشاميدن است كه اگر در نماز طورى بخورد يا بياشامد كه نگويند نماز مىخواند عمداً باشد يا سهواً نمازش باطل است ، ولى كسى كه مىخواهد روزه بگيرد ، اگر پيش از اذان صبح ، نماز وتر بخواند و تشنه باشد ، چنانچه بترسد كه اگر نماز را تمام كند صبح شود ، در صورتى كه آب روبروى او و در سه قدمى باشد مىتواند در بين نماز آب بياشامد ، امّا بايد كارى كه نماز را باطل مىكند مثل روگرداندن از قبله انجام ندهد .\r\nمسأله 1163 - اگر به واسطه خوردن يا آشاميدن عمدى ، موالات نماز به هم بخورد ، يعنى طورى شود كه نگويند نماز را پشت سر هم مىخواند ، بايد نماز را دوباره بخواند .\r\nمسأله 1164 - اگر در بين نماز ، غذايى را كه در دهان يا لاى دندانها مانده فرو ببرد ، نمازش باطل نمىشود و نيز اگر قند يا شكر و مانند اينها در دهان مانده باشد و در حال نماز كم كم آب شود و فرو رود اشكال ندارد .\r\nيازدهم از مبطلات نماز ، شكّ در ركعتهاى نماز دو ركعتى يا سه ركعتى ، يا در دو ركعت اوّل نمازهاى چهار ركعتى است .\r\nدوازدهم از مبطلات نماز آن است كه ركن نماز را عمداً يا سهواً كم يا زياد كند ، يا چيزى را كه ركن نيست ، عمداً كم يا زياد نمايد .\r\nمسأله 1165 - اگر بعد از نماز شكّ كند كه در بين نماز كارى كه نماز را باطل مىكند انجام داده يا نه ، نمازش صحيح است .\r\n\r\nچيزهائى كه در نماز مكروه است\r\nمسأله 1166 - مكروه است در نماز صورت را كمى به طرف راست يا چپ بگرداند و چشمها را هم بگذارد ، يا به طرف راست و چپ بگرداند و با ريش و دست خود بازى\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nكند و انگشتها را داخل هم نمايد و آب دهان بيندازد و به خطّ قرآن يا كتاب يا خطّ انگشترى نگاه كند ، و نيز مكروه است موقع خواندن حمد و سوره و گفتن ذكر ، براى شنيدن حرف كسى ساكت شود ، بلكه هر كارى كه خضوع و خشوع را از بين ببرد مكروه مىباشد .\r\nمسأله 1167 - موقعى كه انسان خوابش مىآيد و نيز موقع خوددارى كردن از بول و غائط ، مكروه است نماز بخواند و همچنين پوشيدن جوراب تنگ كه پا را فشار دهد در نماز مكروه مىباشد و غير از اينها مكروهات ديگرى هم در كتابهاى مفصّل گفته شده است .\r\n\r\nمواردى كه مىشود نماز واجب را شكست\r\nمسأله 1168 - شكستن نماز واجب از روى اختيار حرام است ، ولى براى حفظ مال و جلوگيرى از ضرر مالى يا بدنى مانعى ندارد .\r\nمسأله 1169 - اگر حفظ جان خود انسان يا كسى كه حفظ جان او واجب است يا حفظ مالى كه نگهدارى آن واجب مىباشد ، بدون شكستن نماز ممكن نباشد ، بايد نماز ا بشكند ولى شكستن نماز براى مالى كه اهميّت ندارد مكروه است .\r\nمسأله 1170 - اگر در وسعت وقت مشغول نماز باشد و طلبكار طلب خود را از او مطالبه كند ، چنانچه در بين نماز مىتواند طلب او را بدهد ، بايد در همان حال بپردازد و اگر بدون شكستن نماز ، دادن طلب او ممكن نيست ، بايد نماز را بشكند و طلب او را بدهد ، بعد نماز را بخواند .\r\nمسأله 1171 - اگر در بين نماز بفهمد كه مسجد نجس است چنانچه وقت تنگ باشد ، بايد نماز را تمام كند و اگر وقت وسعت دارد و تطهير مسجد نماز را به هم نمىزند ، بايد در بين نماز تطهير كند ، بعد بقيّه نماز را بخواند و اگر نماز را به هم مىزند در اين صورت مخيّر است بين اتمام نماز و يا قطع نماز و مسجد را تطهير نمايد ، بعد نماز را بخواند .\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nمسأله 1172 - كسى كه بايد نماز را بشكند اگرنماز را تمام كند معصيت كرده ولىنماز او صحيح است ، اگرچه احتياط مستحبّ آن است كه دوباره بخواند .\r\nمسأله 1173 - اگر پيش از آن كه به اندازه ركوع خم شود ، يادش بيايد كه اذان يا اقامه را فراموش كرده ، چنانچه وقت نماز وسعت دارد ، مستحبّ است براى گفتن آنها نماز را بشكند .\r\n\r\nشكيّات\r\nشكيّات نماز 23 قسم است : هشت قسم آن شكهايى است كه نماز را باطل مىكند و به شش قسم آن نبايد اعتنا كرد و نه قسم ديگر آن صحيح است .\r\n\r\nشكهاى باطل\r\nمسأله 1174 - شكهايى كه نماز را باطل مىكند از اين قرار است :\r\nاوّل شك در شماره ركعتهاى نماز دو ركعتى مثل نماز صبح و نماز مسافر ، ولىشكّ در شماره ركعتهاى نماز مستحبّ دو ركعتى و نماز احتياط نماز را باطل نمىكند .\r\nدوم شك در شماره ركعتهاى نماز سه ركعتى .\r\nسوم آن كه در نماز چهار ركعتى شك كند كه يك ركعت خوانده يا بيشتر .\r\nچهارم آن كه در نماز چهار ركعتى پيش از تمام شدن سجده دوم ، شك كند كه دو ركعت خوانده يا بيشتر .\r\nپنجم شك بين دو و پنج يا دو و بيشتر از پنج .\r\nششم شك بين سه و شش يا سه و بيشتر از شش .\r\nهفتم شك در ركعتهاى نماز كه نداند چند ركعت خوانده است .\r\nهشتم شك بين چهار و شش يا چهار و بيشتر از شش اگر قبل از اكمال سجدتين باشد نماز باطل است ولى بعد از اكمال سجدتين احتياط واجب آن است كه بنا را بر چهار بگذارد و نماز را تمام كند و بعد دو سجده سهو بجا آورد و بعد نماز را دوباره بخواند .\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nمسأله 1175 - اگر يكى از شكهاى باطل براى انسان پيش آيد ، نمىتواند نماز را به هم بزند ، بلكه بايد به قدرى فكر كند تا شك مستقرّ شود و بعد از آن نماز را به هم بزند .\r\n\r\nشكهايى كه نبايد به آنها اعتنا كرد\r\nمسأله 1176 - شكهايى كه نبايد به آنها اعتنا كرد از اين قرار است :\r\nاوّل شك در چيزى كه محلّ بجا آوردن آن گذشته است ، مثل آن كه در تشهّد شك كند كه سجده را بجا آورده يا نه .\r\nدوم شكّ بعد از سلام نماز .\r\nسوم شك بعد از گذشتن وقت نماز .\r\nچهارم شك كثير الشك يعنى كسى كه زياد شك مىكند .\r\nپنجم شك امام در شماره ركعتهاى نماز در صورتى كه مأموم شماره آنها را بداند و همچنين شكّ مأموم در صورتى كه امام شماره ركعتهاى نماز را بداند .\r\nششم شك در نماز مستحبّى .\r\n\r\n1 - شك در چيزى كه محلّ آن گذشته است\r\nمسأله 1177 - اگر در بين نماز شك كند كه يكى از كارهاى واجب آن را انجام داده يا نه ، مثلًا شك كند كه حمد خوانده يا نه ، چنانچه مشغول كارى كه بايد بعد از آن انجام دهد نشده ، بايد آنچه را كه در انجام آن شك كرده بجا آورد و اگر مشغول كارىكه بايد بعد از آن انجام دهد شده ، بشكّ خود اعتنا نكند .\r\nمسأله 1178 - اگر در بين خواندن آيه‌اى شك كند كه آيه پيش را خوانده يا نه ، يا وقتى آخر آيه را مىخواند شك كند كه اوّل آن را خوانده يا نه ، بايد به شك خود اعتنا نكند .\r\nمسأله 1179 - اگر بعد از ركوع يا سجود شك كند كه كارهاى واجب آن ، مانند ذكر و آرام بودن بدن را انجام داده يا نه ، بايد به شك خود اعتنا نكند .\r\nمسأله 1180 - اگر در حالى كه به سجده مىرود شك كند كه ركوع كرده يا نه ، يا شك كند كه بعد از ركوع ايستاده يا نه ، به شك خود اعتنا نكند .\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nمسأله 1181 - اگر در حال برخاستن شك كند كه سجده را بجا آورده يا نه ، بايد برگردد و سجده را بجا آورد و اگر در حال برخاستن شك كند كه تشهّد را بجا آورده احتياط مستحبّ آن است كه تشهّد را به قصد قربت مطلقه بياورد .\r\nمسأله 1182 - كسى كه نشسته ياخوابيده نماز مىخواند ، اگر موقعى كه حمد يا تسبيحات مىخواند ، شك كند كه سجده يا تشهّد را بجا آورده يا نه ، بايد به شك خود اعتنا نكند و اگر پيش از آن كه مشغول حمد يا تسبيحات شود ، شك كند كه سجده يا تشهّد را بجا آورده يا نه ، احتياط واجب آن است كه به قصد قربت مطلقه بجا آورد .\r\nمسأله 1183 - اگر شك كند كه يكى از ركنهاى نماز را بجا آورده يا نه ، چنانچه مشغول كارى كه بعد از آن است نشده ، بايد آن را بجا آورد ، لكن مثلًا اگر پيش از خواندن تشهّد ، شك كند كه دو سجده را بجا آورده يا نه ، بايد بجا آورد . چنانچه بعد يادش بيايد كه آن ركن را بجا آورده ، چون ركن زياد شده ، نمازش باطل است .\r\nمسأله 1184 - اگر شك كند عملى را كه ركن نيست بجا آورده يا نه ، چنانچه مشغول كارى كه بعد از آن است نشده ، بايد آن را بجا آورد ، مثلًا اگر پيش از خواندن سوره شك كند كه حمد را خوانده يا نه ، بايد حمد را بخواند و اگر بعد از انجام آن يادش بيايد كه آن را بجا آورده بوده ، چون ركن زياد نشده ، نماز صحيح است .\r\nمسأله 1185 - اگر شك كند كه ركنى را بجا آورده يا نه ، چنانچه مشغول كارى كه بعد از آن است شده ، بايد به شك خود اعتنا نكند ، مثلًا موقعى كه مشغول خواندن تشهّد است اگر شك كند كه دو سجده را بجا آورده يا نه ، بايد به شكّ خود اعتنا نكند و اگر يادش بيايد كه آن ركن را بجا نياورده ، در صورتى كه مشغول ركن بعد نشده ، بايد آن را بجا آورد و اگر مشغول ركن بعد شده نمازش باطل است ، مثلًا اگر پيش از ركوع ركعت بعد يادش بيايد كه دو سجده را بجا نياورده ، بايد بجا آورد و اگر در ركوع يا بعد از آن يادش بيايد ، نمازش باطل است .\r\nمسأله 1186 - اگر شك كند عملى را كه ركن نيست بجا آورده يا نه ، چنانچه مشغول كارى كه بعد از آن است شده ، بايد به شك خود اعتنا نكند ، مثلًا موقعى كه\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nمشغول خواندن سوره است ، اگر شك كند كه حمد را خوانده يا نه ، بايد به شك خود اعتنا نكند و اگر بعد يادش بيايد كه آن را بجا نياورده ، در صورتى كه مشغول ركن بعد نشده ، بايد بجا آورد و اگر مشغول ركن بعدشده ، نمازش صحيح است بنابر اين اگر مثلًا در قنوت يادش بيايد كه‌حمد را نخوانده ، بايد بخواند و اگر در ركوع يادش بيايد ، نماز او صحيح است .\r\nمسأله 1187 - اگر شك كند كه سلام نماز را درست گفته يا نه ، اعتنا به شك خود به هر حالى كه هست نكند و اگر شك كند كه سلام نماز را گفته يا نه ، چنانچه مشغول تعقيب نماز شده و يا مشغول نماز ديگر شده ، يا به واسطه انجام كارى كه نماز را به هم بزند ، از حال نمازگزار بيرون رفته ، در اين صورت هم بايد به شك خود اعتنا نكند و اگر پيش از اينها شك كند ، بايد سلام را بگويد .\r\n\r\n2 - شك بعد از سلام\r\nمسأله 1188 - اگر بعد از سلام نماز شك كند كه نمازش صحيح بوده يا نه ، مثلًا شك كند ركوع كرده يا نه ، يا بعد از سلام نماز چهار ركعتى شك كند كه چهار ركعت خوانده يا پنج ركعت ، به شك خود اعتنا نكند ولى اگر هر دو طرف شك او باطل باشد ، مثلًا بعد از سلام نماز چهار ركعتى شك كند كه سه ركعت خوانده يا پنج ركعت ، نمازش باطل است .\r\n\r\n3 - شك بعد از وقت\r\nمسأله 1189 - اگر بعد از گذشتن وقت نماز ، شك كند نماز خوانده يا نه ، يا گمان كند كه نخوانده خواندن آن لازم نيست ، ولى اگر پيش از گذشتن وقت شك كند كه نماز خوانده يا نه ، يا گمان كند كه نخوانده بايد آن نماز را بخواند ، بلكه اگر گمان كند كه خوانده ، بايد آن را بجا آورد .\r\nمسأله 1190 - اگر بعد از گذشتن وقت شك كند كه نماز را درست خوانده يا نه ، به شك خود اعتنا نكند .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nمسأله 1191 - اگر بعد از گذشتن وقت نماز ظهر و عصر بداند چهار ركعت نماز خوانده ولى نداند به نيّت ظهر خوانده يا به نيّت عصر ، بايد چهار ركعت نماز قضا به نيّت نمازى كه بر او واجب است بخواند .\r\nمسأله 1192 - اگر بعد از گذشتن وقت نماز مغرب و عشاء ، بداند يك نماز خوانده ولى نداند سه ركعتى خوانده يا چهار ركعتى بايد قضاى نماز مغرب و عشاء را بخواند .\r\n\r\n4 - كثير الشكّ ( كسى كه زياد شك مىكند )\r\nمسأله 1193 - اگر كسى در يك نماز سه مرتبه شك كند ، يا در سه نماز پشت سر هم مثلًا در نماز صبح و ظهر و عصر شك كند ، كثير الشك است ، و چنانچه زياد شك كردن او از غضب يا ترس يا پريشانى حواس نباشد ، به شك خود اعتنا نكند .\r\nمسأله 1194 - كثير الشك اگر در بجا آوردن چيزى شك كند ، چنانچه بجا آوردن آن ، نماز را باطل نمىكند ، بايد بنا بگذارد كه آن را بجا آورده ، مثلًا اگر شك كند كه ركوع كرده يا نه ، بايد بنا بگذارد كه ركوع كرده است و اگر بجا آوردن آن ، نماز را باطل مىكند ، بايد بنا بگذارد كه آن را انجام نداده مثلًا اگر شك كند كه يك ركوع آورده يا بيشتر چون زياد شدن ركوع نماز را باطل مىكند بايد بنا بگذارد كه بيشتر از يك ركوع نياورده .\r\nمسأله 1195 - كسى كه در يك چيز نماز زياد شك مىكند ، چنانچه در چيزهاى ديگر نماز شك كند ، بايد به دستور آن عمل نمايد مثلًا كسى كه زياد شك مىكند سجده كرده يا نه اگر در بجا آوردن ركوع شك كند بايد به دستور آن رفتار نمايد يعنى اگر به سجده نرفته ركوع را بجا آورد و اگر به سجده رفته اعتنا نكند .\r\nمسأله 1196 - كسى كه در نماز مخصوصى مثلًا در نماز ظهر زياد شك مىكند اگر در نماز ديگر مثلًا در نماز عصر شك كند ، بايد به دستور شك رفتار نمايد .\r\nمسأله 1197 - كسى كه وقتى در جاى مخصوصى نماز مىخواند ، زياد شك مىكند ، اگر در غير آنجا نماز بخواند و شكى براى او پيش آيد ، بايد به دستور شك عمل نمايد .\r\nمسأله 1198 - اگر انسان شك كند كه كثير الشك شده يا نه ، بايد به دستور شك\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nعمل نمايد و كثير الشك تا وقتى يقين نكند كه به حال معمولى مردم برگشته بايد به شك خود اعتنا نكند .\r\nمسأله 1199 - كسى كه زياد شك مىكند اگر شك كند ركنى را بجا آورده يا نه و اعتنا نكند بعد يادش بيايد كه آن را بجا نياورده ، چنانچه مشغول ركن بعد نشده ، بايد آن را بجا آورد و اگر مشغول ركن بعد شده ، نمازش باطل است مثلًا اگر شك كند ركوع كرده يا نه و اعتنا نكند ، چنانچه پيش از سجده دوم يادش بيايد كه ركوع نكرده بايد ركوع كند اگرچه در اين صورت اعاده نماز احتياطاً واجب است و اگر در سجده دوم يادش بيايد ، نمازش باطل است .\r\nمسأله 1200 - كسى كه زياد شك مىكند ، اگر شك كند چيزى را كه ركن نيست بجا آورده يا نه و اعتنا نكند و بعد يادش بيايد كه آن را بجا نياورده ، چنانچه از محلّ بجا آوردن آن نگذشته بايد آن را بجا آورد و اگر از محلّ آن گذشته نمازش صحيح است ، مثلًا اگر شك كند كه حمد خوانده يا نه و اعتنا نكند چنانچه در قنوت يادش بيايد كه حمد نخوانده بايد بخواند و اگر در ركوع يادش بيايد نماز او صحيح است .\r\n\r\n5 - شك امام و مأموم\r\nمسأله 1201 - اگر امام جماعت در شماره ركعتهاى نماز شك كند ، مثلًا شك كند كه سه ركعت خوانده يا چهار ركعت ، چنانچه مأموم يقين يا گمان داشته باشد كه چهار ركعت خوانده و به امام بفهماند كه چهار ركعت خوانده است ، امام بايد نماز را تمام كند و خواندن نماز احتياط لازم نيست و نيز اگر امام يقين يا گمان داشته باشد كه چند ركعت خوانده است و مأموم در شماره ركعتهاى نماز شك كند بايد به شك خود اعتنا ننمايد .\r\n\r\n6 - شك در نماز مستحبّى\r\nمسأله 1202 - اگر در شماره ركعتهاى نماز مستحبّى شك كند ، چنانچه طرف بيشتر شك نماز را باطل مىكند ، بايد بنابر كمتر بگذارد مثلًا اگر در نافله صبح شك كند\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nكه دو ركعت خوانده يا سه ركعت بايد بنا بگذارد كه دو ركعت خوانده است ، و اگر طرف بيشتر شك نماز را باطل نمىكند ، مثلًا شك كند كه دو ركعت خوانده يا يك ركعت به هر طرف شك عمل كند ، نمازش صحيح است گرچه بنابر كمتر گذاشتن بهتر است .\r\nمسأله 1203 - كم شدن ركن ، نافله را باطل مىكند ولى زياد شدن ركن ، آن را باطل نمىكند پس اگر يكى از كارهاى نافله را فراموش كند و موقعى يادش بيايد كه مشغول ركن بعد از آن شده ، بايد آن كار را انجام دهد و دوباره آن ركن را بجا آورد مثلًا اگر در بين ركوع يادش بيايد كه سوره را نخوانده ، بايد برگردد و سوره را بخواند و دوباره به ركوع برود .\r\nمسأله 1204 - اگر در يكى از كارهاى نافله شك كند خواه ركن باشد يا غير ركن ، چنانچه محلّ آن نگذشته ، بايد بجا آورد و اگر محلّ آن گذشته ، به شك خود اعتنا نكند .\r\nمسأله 1205 - اگر در نماز مستحبّى دو ركعتى گمانش به سه ركعت يا بيشتر برود ، بايد اعتنا نكند و نمازش صحيح است و اگر گمانش به دو ركعت يا كمتر برود ، بايد به همان گمان عمل كند مثلًا اگر گمانش به يك ركعت مىرود بايد يك ركعت ديگر بخواند .\r\nمسأله 1206 - اگر در نماز نافله كارى كند كه براى آن سجده سهو واجب مىشود ، يا يك سجده يا تشهّد را فراموش نمايد لازم نيست كه بعد از نماز ، سجده سهو يا قضاى سجده و تشهّد را بجا آورد .\r\nمسأله 1207 - اگر شك كند كه نماز مستحبّى راخوانده يا نه ، چنانچه آن نماز مثل نماز جعفر طيّار وقت معيّن نداشته باشد بنا بگذارد كه نخوانده است و همچنين است اگر مثل نافله يوميّه وقت معيّن داشته باشد و پيش از گذشتن وقت شك كند كه آن را بجا آورده يا نه ، ولى اگر بعد از گذشتن وقت شك كند كه خوانده است يا نه ، به شك خود اعتنا نكند .\r\n\r\nشكهاى صحيح\r\nمسأله 1208 - در نه صورت اگر در شماره ركعتهاى نماز چهار ركعتى شك كند ، احتياط واجب آن است كه فوراً فكر نمايد ، پس اگر يقين يا گمان به يك طرف شك\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nپيدا كرد ، همان طرف رابگيرد و نماز را تمام كند و گرنه به دستورهايى كه گفته مىشود عمل نمايد ، و آن نه صورت از اين قرار است :\r\nاوّل آن كه بعد از فارغ شدن از ذكر واجب در سجده دوم شك كند دو ركعت خوانده يا سه ركعت ، كه بايد بنا بگذارد سه ركعت خوانده و يك ركعت ديگر بخواند و نماز را تمام كند و بعد از نماز يك ركعت نماز به احتياط واجب ايستاده بخواند و احتياطاً نماز را دوباره بخواند مگر اين كه شك بعد از سر برداشتن از سجدهء دوم باشد كه در اين صورت اعاده لازم نيست .\r\nدوم شك بين دو و چهار بعد از سربرداشتن از سجده دوم كه بايد بنا بگذارد چهار ركعت خوانده و نماز را تمام كند و بعد از نماز دو ركعت نماز احتياط ايستاده بخواند .\r\nسوم شك بين دو و سه و چهار بعد از سربرداشتن از سجده دوم كه بايد بنابر چهار بگذارد و بعد از نماز دو ركعت نماز احتياط ايستاده و بعد دو ركعت نشسته بجا آورد .\r\nچهارم شك بين چهار و پنج بعد از سربرداشتن از سجده دوم كه بايد بنابر چهار بگذارد و نماز را تمام كند و بعد از نماز دو سجده سهو بجا آورد .\r\nپنجم شك بين سه و چهار كه در هر جاى نماز باشد ، بايد بنابر چهار بگذارد و نماز را تمام كند و بعد ازنماز يك ركعت نماز احتياط ايستاده يا دو ركعت نشسته بجا آورد و احتياط مستحبّ آن است كه دو ركعت نشسته بياورد .\r\nششم شك بين چهار و پنج در حال ايستاده كه بايد بنشيند وتشهّد بخواند و نماز را سلام دهد و يك ركعت نماز احتياط ايستاده يا دو ركعت نشسته بجا آورد و احتياط مستحبّ آن است كه دو ركعت نشسته بخواند .\r\nهفتم شك بين سه و پنج در حال ايستاده كه بايد بنشيند وتشهّد بخواند و نماز را سلام دهد و دو ركعت نماز احتياط ايستاده بجا آورد .\r\nهشتم شك بين سه و چهار و پنج در حال ايستاده ، كه بايد بنشيند وتشهّد بخواند و بعد از سلام نماز ، دو ركعت نماز احتياط ايستاده و بعد دو ركعت نشسته بجا آورد .\r\nنهم شك بين پنج و شش در حال ايستاده كه بايد بنشيند و تشهّد بخواند و نماز را سلام دهد و دو سجده سهو بجا آورد .\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nمسأله 1209 - اگر يكى از شكهاى صحيح براى انسان پيش آيد ، نبايد نماز را بشكند و چنانچه نماز را بشكند معصيت كرده است پس اگر پيش از انجام كارى كه نماز را باطل مىكند ، مثل روگرداندن از قبله ، نماز را از سر گيرد نماز دومش هم باطل است و اگر بعد از انجام كارى كه نماز را باطل مىكند ، مشغول نماز شود ، نماز دومش صحيح است .\r\nمسأله 1210 - اگر يكى از شكهايى كه نماز احتياط براى آنها واجب است در نماز پيش آيد ، چنانچه انسان نماز را تمام كند و بدون خواندن نماز احتياط ، نماز را از سر بگيرد ، معصيت كرده است پس اگر پيش از انجام كارى كه نماز را باطل مىكند نماز را از سر گرفته ، نماز دومش هم باطل است و اگر بعد از انجام كارى كه نماز را باطل مىكند ، مشغول نماز شده ، نماز دومش صحيح است .\r\nمسأله 1211 - وقتى يكى از شكهاى صحيح براى انسان پيش آيد ، چنان كه گفته شد ، بايد فوراً فكر كند ولى اگر چيزهائى كه به واسطه آنها ممكن است يقين يا گمان به يك طرف شك پيدا شود ، ولى شك معذلك از بين نرود ، چنانچه كمى بعد فكر كند اشكال ندارد مثلًا اگر در سجده شك كند مىتواند تا بعد از سجده فكر كردن را تأخير بيندازد .\r\nمسأله 1212 - اگر اوّل گمانش به يك طرف بيشتر باشد ، بعد دو طرف در نظر او مساوى شود ، بايد به دستور شك عمل نمايد ، و اگر اوّل دو طرف در نظر او مساوىباشد و به طرفى كه وظيفه اوست بنا بگذارد ، بعد گمانش به طرف ديگر برود ، بايد همان طرف را بگيرد و نماز را تمام كند .\r\nمسأله 1213 - كسى كه نمىداند گمانش به يك طرف بيشتر است يا هر دو طرف در نظر او مساوى است بايد به دستور شك عمل كند گرچه عمل به شك و ظن نمايد بهتر است .\r\nمسأله 1214 - اگر بعد از نماز بداند كه در بين نماز حال ترديدى داشته كه مثلًا دو ركعت خوانده يا سه ركعت و بنا را بر سه گذاشته ولى نداند كه گمانش به خواندن سه ركعت بوده ، يا هر دو طرف در نظر او مساوى بوده ، بايد نماز احتياط را بخواند .\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nمسأله 1215 - اگر موقعى كه تشهّد مىخواند ، يا بعد از ايستادن شك كند كه دو سجده را بجا آورده يا نه ، و در همان موقع يكى از شكهايى كه اگر بعد ازتمام شدن دو سجده اتفاق بيفتد صحيح مىباشد براى او پيش آيد مثلًا شك كند كه دو ركعت خوانده يا سه ركعت ، چنانچه به دستور آن شك عمل كند ، نمازش صحيح است .\r\nمسأله 1216 - اگر پيش از آن كه مشغول تشهّد شود يا پيش از ايستادن شك كند كه دو سجده را بجا آورده يا نه و در همان موقع يكى از شكهايى كه بعد از تمام شدن دو سجده صحيح است ، برايش پيش آيد ، نمازش باطل است .\r\nمسأله 1217 - اگر موقعى كه ايستاده بين سه و چهار يا بين سه و چهار و پنج شك كند و يادش بيايد كه دو سجده از ركعت پيش بجا نياورد ، نمازش باطل‌است .\r\nمسأله 1218 - اگر شك او از بين برود و شك ديگرى برايش پيش آيد ، مثلًا اوّل شك كند كه دو ركعت خوانده يا سه ركعت ، بعد شك كند سه ركعت خوانده يا چهار ركعت ، بايد به دستور شك دوم عمل نمايد .\r\nمسأله 1219 - اگر بعد از نماز شك كند كه در نماز مثلًا بين دو و چهار شك كرده ، يا بين سه و چهار ، احتياط واجب آن است كه به دستور هر دو عمل كند و نماز را هم دوباره بخواند .\r\nمسأله 1220 - اگر بعد از نماز بفهمد كه در نماز شكّى براى او پيش آمده ولىنداند از شكهاى باطل بوده يا از شكهاى صحيح و اگر از شكهاى صحيح بوده كدام قسم آن بوده است ، نماز را دوباره بخواند بعد از عمل به وظيفه شكهاى صحيح كه دو ركعت احتياط ايستاده و دو ركعت احتياط نشسته و دو سجده سهو مىباشد .\r\nمسأله 1221 - كسى كه نشسته نماز مىخواند ، اگر شكّى كند كه بايد براى آن يك ركعت نماز احتياط ايستاده يا دو ركعت نشسته بخواند ، بايد دو ركعت نشسته بجا آورد ، و اگر شكّى كند كه بايد براى آن دو ركعت نماز احتياط ايستاده بخواند بايد دو ركعت نشسته بجا آورد .\r\nمسأله 1222 - كسى كه ايستاده نماز مىخواند ، اگر موقع خواندن نماز احتياط از\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nايستادن عاجز شود ، بايد مثل كسى كه نماز را نشسته مىخواند و حكم آن در مسأله پيش گفته شد ، نماز احتياط را بجا آورد .\r\nمسأله 1223 - كسى كه نشسته نماز مىخواند ، اگر موقع خواندن نماز احتياط بتواند بايستد ، بايد بوظيفه كسى كه نماز را ايستاده مىخواند ، عمل كند اگرچه در اين سه مسأله احتياط مستحبّ آن است كه نماز را هم اعاده نمايد .\r\n\r\nنماز احتياط\r\nمسأله 1224 - كسى كه نماز احتياط بر او واجب است ، بعد از سلام نماز فوراً نيّت نماز احتياط كند و تكبير بگويد و حمد را بخواند و به ركوع رود و دو سجده نمايد پس اگر يك ركعت نماز احتياط بر او واجب است ، بعد از دو سجده تشهّد بخواند و سلام دهد و اگر دو ركعت نماز احتياط بر او واجب است بعد از دو سجده يك ركعت ديگر مثل ركعت اوّل بجا آورد و بعد از تشهّد ، سلام دهد .\r\nمسأله 1225 - نماز احتياط سوره و قنوت ندارد و بايد آن را آهسته بخواند ونيّت آن را به زبان نياورد و احتياط واجب آن است كه بسم اللَّه آن را هم آهسته بخواند .\r\nمسأله 1226 - اگر پيش از خواندن نماز احتياط بفهمد نمازى كه خوانده درست بوده ، لازم نيست نماز احتياط را بخواند ، و اگر در بين نماز احتياط بفهمد ، لازم نيست آن را تمام نمايد .\r\nمسأله 1227 - اگر پيش از خواندن نماز احتياط بفهمد كه ركعتهاى نمازش كم بوده ، چنانچه كارى كه نماز را باطل مىكند انجام نداده ، بايد آنچه از نماز نخوانده بخواند و براى سلام بى جا دو سجده سهو بنمايد ، و اگر كارى كه نماز را باطل مىكند انجام داده ، مثلًا پشت به قبله كرده بايد نماز را دوباره بجاآورد .\r\nمسأله 1228 - اگر بعد از نماز احتياط بفهمد كسرى نمازش به مقدار نماز احتياط بوده مثلًا در شك بين سه و چهار ، يك ركعت نماز احتياط بخواند بعد بفهمد نماز را سه ركعت خوانده ، نمازش صحيح است .\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nمسأله 1229 - اگر بعد از خواندن نماز احتياط بفهمد كسرى نماز كمتر از نماز احتياط بوده مثلًا در شك بين دو و چهار ، دو ركعت نماز احتياط بخواند ، بعد بفهمد نماز را سه ركعت خوانده بايد نماز را دوباره بخواند .\r\nمسأله 1230 - اگر بعد از خواندن نماز احتياط بفهمد كسرى نماز بيشتر از نماز احتياط بوده ، مثلًا در شك بين سه و چهار يك ركعت نماز احتياط بخواند ، بعد بفهمد نماز را دو ركعت خوانده چنانچه بعد از نماز احتياط كارى كه نماز را باطل مىكند انجام داده ، مثلًا پشت به قبله كرده ، بايد نماز را دوباره بخواند و اگر كارى كه نماز را باطل مىكند انجام نداده ، بايد دو ركعت كسرى نمازش را بجا آورد و نماز را هم بنابر احتياط واجب دوباره بخواند .\r\nمسأله 1231 - اگر بين دو و سه و چهار شك كند و بعد از خواندن دو ركعت نماز احتياط ايستاده يادش بيايد كه نماز را دو ركعت خوانده ، لازم نيست دوركعت نماز احتياط نشسته را بخواند .\r\nمسأله 1232 - اگر بين سه و چهار شك كند و موقعى كه دو ركعت نماز احتياط نشسته را مىخواند ، يادش بيايد كه نماز را سه ركعت خوانده اگر پيش از ركوع باشد بايد نماز احتياط را رها كند و يك ركعت ناقصه را بخواند و دو سجده سهو براىسلام زيادى بياورد و احتياط واجب آن است كه نماز را دوباره بخواند و اگر نماز احتياط ايستاده باشد همان را تمام كند ، به احتياط واجب نماز را هم اعاده كند .\r\nمسأله 1233 - اگر بين دو و سه و چهار شك كند و موقعى كه دو ركعت نماز احتياط ايستاده را مىخواند ، پيش از ركوع ركعت دوم يادش بيايد كه نماز را سه ركعت خوانده ، بايد بنشيند و نماز را تمام كند و دو سجده سهو براى سلام زيادى بياورد و احتياط واجب آن است كه نماز را دوباره بخواند .\r\nمسأله 1234 - اگر در بين نماز احتياط بفهمد كسرى نمازش بيشتر يا كمتر از نمازاحتياط بوده ، چنانچه نتواند نماز احتياط رامطابق كسرى نمازش تمام كند ، بايد آن را رها كند وكسرى نماز را بجا آورد ، مثلًا در شك بين سه و چهار اگر موقعى كه دو\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nركعت نماز احتياط نشسته را مىخواند ، يادش بيايد كه نماز را دو ركعت خوانده ، چون نمىتواند دو ركعت نشسته را به جاى دو ركعت ايستاده حساب كند ، بايد نماز احتياط نشسته را رها كند و دو ركعت كسرى نمازش را بخواند و دو سجده سهو براىسلام بىمحلّ بجا آورد و احتياط واجب آن است كه نماز را دوباره بخواند .\r\nمسأله 1235 - اگر شك كند نماز احتياطى را كه بر او واجب بوده بجا آورده يا نه ، چنانچه وقت نماز گذشته ، به شك خود اعتنا نكند و اگر وقت دارد ، در صورتى كه مشغول كار ديگرى نشده و از جاى نماز برنخاسته و كارى هم مثل روگرداندن از قبله كه نماز را باطل مىكند انجام نداده ، بايد نماز احتياط را بخواند . و اگر مشغول كار ديگرى شده ، يا بين نماز و شك او زياد طول كشيده ، احتياط واجب آن است كه نماز احتياط را بجا آورد و نماز را هم دوباره بخواند وامّا اگر كارى كه نماز را باطل مىكند بجا آورده بايد نماز را اعاده نمايد .\r\nمسأله 1236 - اگر در نماز احتياط ركنى را زياد كند ، يا مثلًا به جاى يك ركعت دو ركعت بخواند ، نماز احتياط باطل مىشود و بايد دوباره نماز احتياط و اصل نماز را بخواند .\r\nمسأله 1237 - موقعى كه مشغول نماز احتياط است اگر در يكى از كارهاى آن شك كند ، چنانچه محلّ آن نگذشته ، بايد بجا آورد و اگر محلّش گذشته ، بايد به شك خود اعتنا نكند ، مثلًا اگر شك كند كه حمد خوانده يا نه ، چنانچه به ركوع نرفته بايد بخواند ، و اگر به ركوع رفته ، به شكّ خود اعتنا نكند .\r\nمسأله 1238 - اگر در شماره ركعتهاى نماز احتياط شك كند ، چنانچه به طرف بيشتر شك نماز را باطل مىكند ، بايد بنا را بر كمتر بگذارد و اگر طرف بيشتر شك نماز را باطل نمىكند ، بايد بنا را بر بيشتر بگذارد ، مثلًا موقعى كه مشغول خواندن دو ركعت نماز احتياط است ، اگر شك كند كه دو ركعت خوانده يا سه ركعت ، چون طرف بيشتر شك نماز را باطل مىكند ، بايد بنا بگذارد كه دو ركعت خوانده و اگر شك كند كه يك ركعت خوانده يا دو ركعت چون طرف بيشتر شك نماز را باطل نمىكند ، بايد بنا بگذارد كه دو ركعت خوانده است و احتياط واجب آن است كه نماز را بعد از اعاده نماز احتياط مجدّداً اعاده كند .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nمسأله 1239 - اگر در نماز احتياط چيزى كه ركن نيست سهواً كم يا زياد شود بنابر احتياط واجب بايد دو سجده سهو را بياورد .\r\nمسأله 1240 - اگر بعد از سلام نماز احتياط شك كند كه يكى از اجزاء يا شرائط آن را بجا آورده يا نه ، به شك خود اعتنا نكند .\r\nمسأله 1241 - اگر در نماز احتياط ، تشهّد يا يك سجده را فراموش كند ، بايد احتياطاً بعد از سلام نماز ، آن را قضا نمايد .\r\nمسأله 1242 - اگر نماز احتياط و قضاى يك سجده يا قضاى يك تشهّد يا دو سجده سهو بر او واجب شود ، بايد اوّل نماز احتياط را بجا آورد .\r\nمسأله 1243 - حكم گمان در شماره ركعتهاى نماز مثل حكم يقين است ، مثلًا اگر انسان گمان دارد كه نماز را چهار ركعت خوانده ، نبايد نماز احتياط بخواند و حكم گمان در افعال هم مثل يقين است پس اگر گمان كند فعلى را آورده بايد نماز را تمام كند و بنابر احتياط مستحبّ اعاده نمايد و اگر بعد از تجاوز محلّ گمان كند كه فعل را نياورده است بايد برگردد و آن فعل را بياورد و بنابر احتياط مستحبّ نماز را اعاده نمايد .\r\nمسأله 1244 - حكم شك و سهو و گمان در نمازهاى واجب يوميّه و نمازهاى واجب ديگر فرق ندارد ، مثلًا اگر در نماز آيات شك كند كه يك ركعت خوانده يا دو ركعت ، چون شك او در نماز دو ركعتى است ، نمازش باطل‌مىشود .\r\n\r\nسجده سهو\r\nمسأله 1245 - براى پنج چيز بعد از سلام نماز ، انسان بايد دو سجده سهو به دستورى كه بعداً گفته مىشود بجا آورد :\r\nاوّل آن كه در بين نماز ، سهواً حرف بزند .\r\nدوم جايى كه نبايد نماز را سلام دهد ، مثلًا در ركعت اوّل سهواً سلام بدهد .\r\nسوم آن كه يك سجده را فراموش كند .\r\nچهارم آن كه تشهّد را فراموش كند .\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nپنجم آن كه در نماز چهار ركعتى بعد از سجده دوم شك كند كه چهار ركعت خوانده يا پنج ركعت و نيز اگر در جايى كه بايد بايستد مثلًا موقع خواندن حمد و سوره اشتباهاً بنشيند يا در جايى كه بايد بنشيند مثلًا موقع خواندن تشهّد اشتباهاً بايستد ، كه بنابر احتياط واجب ، بايد دو سجده سهو بجا آورد ، بلكه براى هر چيزى از افعال كه در نماز اشتباهاً كم يا زياد كند ، احتياط واجب آن است‌كه دو سجده‌سهو بنمايد و احكام اين‌چند صورت در مسائل آينده گفته مىشود .\r\nمسأله 1246 - اگر انسان اشتباهاً يا به خيال اين كه نمازش تمام شده حرف بزند ، بايد دو سجده سهو بجا آورد .\r\nمسأله 1247 - براى حرفى كه از آه كشيدن و سرفه پيدا مىشود ، سجده سهو واجب نيست ، ولى اگر مثلًا سهواً آخ يا آه بگويد ، بايد سجده سهو نمايد .\r\nمسأله 1248 - اگر چيزى را كه غلط خوانده دوباره بطور صحيح بخواند ، سجده سهو واجب نيست .\r\nمسأله 1249 - اگر در نماز ، سهواً مدّتى حرف بزند و تمام آنها يك مرتبه حساب شود ، دو سجده سهو بعد از سلام نماز كافى است .\r\nمسأله 1250 - اگر سهواً تسبيحات اربعه را نگويد يا بيشتر از سه مرتبه بگويد ، احتياط واجب آن است كه بعد از نماز دو سجده سهو بجا آورد .\r\nمسأله 1251 - اگر در جايى كه نبايد سلام نماز را بگويد سهواً بگويد : « السّلامُ عَلَيْنا وَعَلى عِبادِ اللّهِ الصّالِحين » يا بگويد : « السّلامُ عَلَيْكُمْ وَرَحْمَةُ اللّهِ وَبَرَكاتُه » ، بايد دو سجده سهو بنمايد ، بلكه اگر اشتباهاً مقدارى از اين دوسلام را هم بگويد بنابر احتياط واجب دو سجده سهو بجا آورد ولى اگربگويد : « السّلامُ علَيْكَ أيُّها النَبِيُّ وَرَحْمَةُ اللّهِ وَبَرَكاتُه » دو سجده سهو لازم نيست .\r\nمسأله 1252 - اگر در جايى كه نبايد سلام دهد اشتباهاً هر سه سلام رابگويد ، دو سجده سهو كافى است ، لكن احتياط مستحبّ تكرار سجده است به تكرار سلام .\r\nمسأله 1253 - اگر يك سجده ياتشهّد را فراموش كند و پيش از ركوع ركعت بعد\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nيادش بيايد ، بايد برگردد و بجا آورد و بعد از نماز بنابر احتياط واجب براى ايستادن بىجا دو سجده سهو بنمايد .\r\nمسأله 1254 - اگر در ركوع يا بعد از آن يادش بيايد كه يك سجده يا تشهّد را از ركعت پيش فراموش كرده ، بايد بعد از سلام نماز ، سجده را قضاء كرده و تشهّد را به احتياط واجب قضا نمايد و بعد از آن دو سجده سهو بجا آورد .\r\nمسأله 1255 - اگر سجده سهو را بعد از نماز عمداً بجا نياورد ، معصيت كرده و واجب است هرچه زودتر آن را انجام دهد و چنانچه سهواً بجا نياورد ، هر وقت يادش آمد بايد فوراً انجام دهد و لازم نيست نماز را دوباره بخواند .\r\nمسأله 1256 - اگر شك دارد كه سجده سهو بر او واجب شده يا نه ، لازم نيست بجا آورد .\r\nمسأله 1257 - كسى كه شك دارد مثلًا دو سجده سهو بر او واجب شده يا چهارتا ، اگر دو سجده بنمايد كافى است ومستحبّ است احتياطاً چهارتا بياورد .\r\nمسأله 1258 - اگر بداند يكى از دو سجده سهو را بجا نياورده ، بايد دو سجده سهو بجا آورد و اگر بداند سهواً سه سجده كرده بايد دو سجده سهو را اعاده نمايد .\r\n\r\nدستور سجده سهو\r\nمسأله 1259 - دستور سجده سهو اين است كه بعد از سلام نماز فوراً نيّت سجده سهو كند و بنابر احتياط واجب پيشانى را به چيزى كه سجده بر آن صحيح است بگذارد و بگويد : « بِسْمِ اللّهِ وَبِاللّهِ السَّلامُ عَلَيْكَ أيُّها النَّبِيُّ وَ رَحْمَةُ اللّهِ وَ بَرَكاتُه » ، بعد بايد بنشيند و دوباره به سجده رود و ذكرى كه گفته‌شد بگويد و بنشيند و بعد از خواندن تشهّد سلام دهد .\r\n\r\nقضاى سجود و تشهّد فراموش شده\r\nمسأله 1260 - سجده وتشهّد را كه انسان فراموش كرده و بعد از نماز قضاى آن را\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nبجا مىآورد ، بايد تمام شرائط نماز مانند پاك بودن بدن و لباس ورو به قبله بودن و شرطهاى ديگر را داشته باشد .\r\nمسأله 1261 - اگر سجده يا تشهّد را چند دفعه فراموش كند ، مثلًا يك سجده از ركعت اوّل و يك سجده از ركعت دوم فراموش نمايد ، بايد بعد از سلام نماز ، قضاىهر دو را با سجده‌هاى سهوى كه براى آنها لازم است بجا آورد و لازم نيست معيّن كند كه قضاى كداميك آنها است اگرچه احتياط مستحبّ معيّن كردن آنها است .\r\nمسأله 1262 - اگر يك سجده وتشهّد را فراموش كند ، احتياط واجب آن است كه هر كدام را اوّل فراموش كرده ، اوّل قضا نمايد و اگر نداند كه كدام اوّل فراموش شده ، به احتياطاً بايد يك سجده وتشهّد و بعداً يك سجده ديگر بجا آورد ، يا يك تشهّد و يك سجده و بعد يك تشهّد ديگر بجا آورد ، تا يقين كند سجده وتشهّد را به ترتيبى كه فراموش كرده قضا نموده است .\r\nمسأله 1263 - اگر به خيال اين كه اوّل سجده را فراموش كرده ، اوّل قضاى آن را بجا آورد و بعد از خواندن تشهّد يادش بيايد كه اوّل تشهّد را فراموش كرده ، احتياط واجب آن است كه دوباره سجده را قضا نمايد و نيز اگر به خيال اين كه اوّل تشهّد را فراموش كرده ، اوّل قضاى آن را بجا آورد و بعد از سجده يادش بيايد كه اوّل سجده را فراموش كرده ، بنابر احتياط واجب بايد دوباره تشهّد را بخواند .\r\nمسأله 1264 - اگر بين سلام نماز و قضاى سجده يا تشهّد كارى كند كه اگر عمداً يا سهواً در نماز اتّفاق بيفتد ، نماز باطل مىشود ، مثلًا پشت به قبله نمايد ، احتياط واجب آن است كه بعد از قضاى سجده و تشهّد دوباره نماز را بخواند .\r\nمسأله 1265 - اگر بعد از سلام نماز يادش بيايد كه يك سجده از ركعت آخر فراموش كرده ، چنانچه كارى كه عمدى و سهوى آن نماز را باطل مىكند ، مثل رو گرداندن از قبله انجام نداده ، بايد به قصد قضاى سجده ، سجده كند و دو سجده سهو بجا آورد ، و نيز اگر يادش بيايد كه تشهّد ركعت آخر را فراموش كرده ، بايد به قصد اين كه وظيفه خود را انجام داده باشد ، قضاى تشهّد را بخواند و سلام دهد و دو سجده سهو بنمايد .\r\nمسأله 1266 - اگر بين سلام نماز و قضاى سجده يا تشهّد كارى كند كه براى آن\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nسجده سهو واجب مىشود ، مثل آن كه سهواً حرف بزند ، بنابر احتياط واجب بايد سجده يا تشهّد را قضا كند و غير از سجده سهوى كه براى قضاى سجده يا تشهّد لازم است ، بنابر احتياط واجب دو سجده سهو ديگر بنمايد .\r\nمسأله 1267 - اگر نداند كه سجده را فراموش كرده يا تشهّد را ، بايد هر دو را قضا نمايد و هركدام را اوّل بجا آورد اشكال ندارد در صورتى كه تقدّم را در فرض فوت نداند .\r\nمسأله 1268 - اگر شك دارد كه سجده يا تشهّد را فراموش كرده يا نه ، واجب نيست قضا نمايد .\r\nمسأله 1269 - اگر بداند سجده يا تشهّد را فراموش كرده و شك كند كه پيش از ركوع ركعت بعد بجا آورده يا نه ، احتياطاً بايد آن را قضا نمايد .\r\nمسأله 1270 - كسى كه بايد سجده يا تشهّد را قضا نمايد ، اگر براى كار ديگرى هم سجده سهو بر او واجب شود ، بايد بعد از نماز سجده يا تشهّد را قضا نمايد ، بعد سجده سهو را بجا آورد .\r\nمسأله 1271 - اگر شك دارد كه بعد از نماز ، قضاى سجده يا تشهّد فراموش شده را بجا آورده يا نه ، چنانچه وقت نماز نگذشته ، بايد سجده يا تشهّد را قضا نمايد و اگر وقت نماز گذشته ، قضاى آن مستحبّ است .\r\n\r\nكم و زياد كردن اجزاء و شرائط نماز\r\nمسأله 1272 - هرگاه چيزى از واجبات نماز را عمداً كم يا زياد كند ، اگرچه يك حرف آن باشد ، نماز باطل است .\r\nمسأله 1273 - اگر به واسطه ندانستن مسأله ، چيزى از واجبات نماز را كم يا زياد كند ، اگر ركن باشد نمازش باطل است و امّا اگر ركن نباشد نماز او بنابر احتياط واجب باطل است ، ولى اگر به واسطه ندانستن مسأله حمد و سوره نماز صبح و مغرب و عشاء را آهسته بخواند ، يا حمد و سوره ظهر و عصر را بلند بخواند ، يا در مسافرت نماز ظهر و عصر و عشاء را چهار ركعتى بخواند ، نمازش صحيح است .\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nمسأله 1274 - اگر در بين نماز بفهمد وضو يا غسلش باطل بوده ، يا بدون وضو يا غسل مشغول نماز شده ، بايد نماز را به هم بزند و دوباره باوضو يا غسل بخواند و اگر بعد از نماز بفهمد ، بايد دوباره نماز را با وضو يا غسل بجا آورد و اگر وقت گذشته ، قضا نمايد .\r\nمسأله 1275 - اگر بعد از رسيدن به ركوع يادش بيايد كه دو سجده از ركعت پيش فراموش كرده ، نمازش باطل است و اگر پيش از رسيدن به ركوع يادش بيايد ، بايد برگردد و دو سجده را بجا آورد و برخيزد و حمد و سوره يا تسبيحات را بخواند و نماز را تمام كند و بعد از نماز ، بنابر احتياط واجب براى ايستادن بى جا دو سجده سهو بنمايد .\r\nمسأله 1276 - اگر پيش از گفتن السلام علينا والسلام عليكم يادش بيايد كه دو سجده ركعت آخر را بجا نياورده ، بايد دو سجده را بجا آورد و دوباره تشهّد بخواند و نماز را سلام دهد و واجب است دو سجده سهو براى زيادتى تشهّد بجا آورد .\r\nمسأله 1277 - اگر پيش از سلام نماز يادش بيايد كه يك ركعت يا بيشتر از آخر نماز نخوانده ، بايد مقدارى را كه فراموش كرده بجا آورد .\r\nمسأله 1278 - اگر بعد از سلام نماز يادش بيايد كه يك ركعت يا بيشتر از آخر نماز را نخوانده ، چنانچه كارى انجام داده كه اگر در نماز عمداً يا سهواً اتّفاق بيفتد نماز را باطل مىكند مثلًا پشت به قبله كرده ، نمازش باطل است و اگر كارى كه عمدىوسهوى آن ، نماز را باطل مىكند انجام نداده ، بايد فوراً مقدارى را كه فراموش كرده بجا آورد و سجده سهو براى سلام بى جا بجا آورد .\r\nمسأله 1279 - هرگاه بعد از سلام نماز عملى انجام دهد كه اگر در نماز عمداً يا سهواً اتّفاق بيفتد ، نماز را باطل مىكند مثلًا پشت به قبله نمايد و بعد يادش بيايد كه دو سجده آخر را بجا نياورده ، نمازش باطل است و همچنين است اگر پيش از انجام كارى كه نماز را باطل مىكند يادش بيايد احتياط واجب آن است كه دو سجده‌اى را كه فراموش كرده بجا آورد و دوباره تشهّد بخواند و نماز را سلام دهد و دو سجده سهو براى سلامى كه اوّل گفته است بنمايد و به احتياط واجب دوباره نماز را اعاده نمايد .\r\nمسأله 1280 - اگر بفهمد نماز را پيش از وقت خوانده نمازش باطل است و همچنين\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nاست اگر پشت به قبله نماز خوانده و امّا اگر به طرف راست يا به طرف چپ قبله بجا آورده ، اگر در وقت بفهمد بايد دوباره بخواند و اگر وقت گذشته قضا ندارد .\r\n\r\nنماز مسافر\r\nمسافر بايد نماز ظهر و عصر و عشاء را با هشت شرط شكسته بجا آورد يعنى دو ركعت بخواند :\r\nشرط اوّل آن كه سفر او كمتر از هشت فرسخ شرعى نباشد و فرسخ شرعى تقريباً پنج كيلو متر و نيم است .\r\nمسأله 1281 - كسى كه رفتن و برگشتن او هشت فرسخ است ، اگر در يك شب و يك روز برود و برگردد ، مثلًا اگر روز برود و همان روز يا شب آن برگردد ، چنانچه رفتن او كمتر از چهار فرسخ نباشد ، بايد نماز را شكسته بخواند بنابر اين اگر رفتن سه فرسخ و برگشتن پنج فرسخ باشد بايد نماز را تمام يعنى چهار ركعتى بخواند .\r\nمسأله 1282 - اگر رفتن و برگشتن هشت فرسخ باشد ولى روزى كه مىرود همان روز يا شب آن بر نگردد مثلًا امروز برود وفردا برگردد بايد نماز را شكسته بخواند و روزه را هم نگيرد .\r\nمسأله 1283 - اگر سفر مختصرى از هشت فرسخ كمتر باشد يا انسان نداند كه سفر او هشت فرسخ است يا نه ، نبايد نماز را شكسته بخواند و چنانچه شك كند كه سفر او هشت فرسخ است يا نه ، در اين صورت هم بايد نمازش را تمام بخواند .\r\nمسأله 1284 - اگر يك عادل خبر دهد كه سفر انسان هشت فرسخ است به قول او مسافت ثابت مىشود در صورتى كه اطمينان‌آور باشد ، پس بايد نماز را شكسته بخواند و روزه را هم نگيرد .\r\nمسأله 1285 - كسى كه يقين دارد سفر او هشت فرسخ است اگر نماز را شكسته بخواند و بعد بفهمد كه هشت فرسخ نبوده بايد آن را چهار ركعتى بجا آورد و اگر وقت گذشته ، قضا نمايد .\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nمسأله 1286 - كسى كه يقين دارد سفرش هشت فرسخ نيست يا شك دارد كه هشت فرسخ هست يا نه ، چنانچه در بين راه بفهمد كه سفر او هشت فرسخ بوده اگرچه كمى از راه باقى باشد ، نماز را شكسته بخواند و اگر تمام خوانده دوباره شكسته بجا آورد .\r\nمسأله 1287 - اگر بين دو محلّى كه فاصله آنها كمتر از چهار فرسخ است ، چند مرتبه رفت و آمد كند ، اگرچه روىهم رفته هشت فرسخ شود ، بايد نماز را تمام بخواند .\r\nمسأله 1288 - اگر محلّى دو راه داشته باشد ، يك راه آن كمتر از هشت فرسخ و راه ديگر آن هشت فرسخ يا بيشتر باشد ، چنانچه انسان از راهى كه هشت فرسخ است به آنجا برود ، بايد نماز را شكسته بخواند و اگر از راهى كه هشت فرسخ نيست برود ، بايد تمام بخواند .\r\nمسأله 1289 - اگر شهر ديوار دارد ، بايد ابتداى هشت فرسخ را از ديوار شهر حساب كند ، و اگر ديوار ندارد ، بايد از خانه‌هاى آخر شهر حساب نمايد .\r\nشرط دوم آن كه از اوّل مسافرت قصد هشت فرسخ را داشته باشد ، پس اگر به جايىكه كمتر از هشت فرسخ است مسافرت كند و بعد از رسيدن به آنجا قصد كند جايى برود تا مقدارى كه آمده هشت فرسخ شود ، چون از اوّل قصد هشت فرسخ را نداشته ، بايد نماز را تمام بخواند ، ولى اگر بخواهد از آنجا هشت فرسخ برود ، يا چهار فرسخ برود و برگردد بايد نماز را شكسته بخواند .\r\nمسأله 1290 - كسى كه نمىداند سفرش چند فرسخ است ، مثلًا براى پيدا كردن گمشده‌اى مسافرت مىكند ونمىداند كه چه مقدار بايد برود تا آن را پيدا كند ، بايد نماز را تمام بخواند ، ولى در برگشتن چنانچه تا وطنش يا جايى كه مىخواهد ده روز در آنجا بماند ، هشت فرسخ يا بيشتر باشد ، بايد نماز را شكسته بخواند و نيز اگر در بين رفتن قصد كند كه چهار فرسخ برود ، چنانچه رفتن و برگشتن هشت فرسخ شود ، بايد نماز را شكسته بخواند .\r\nمسأله 1291 - مسافر در صورتى بايد نماز را شكسته بخواند كه تصميم داشته باشد هشت فرسخ برود پس كسى كه از شهر بيرون مىرود ومثلًا قصدش اين است كه\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nاگر رفيق پيدا كند ، سفر هشت فرسخى برود ، چنانچه اطمينان دارد كه رفيق پيدا مىكند ، بايد نماز را شكسته بخواند و اگر اطمينان ندارد بايد تمام بخواند .\r\nمسأله 1292 - كسى كه قصد هشت فرسخ دارد ، اگرچه در هر روز مقدار كمى راه برود ، وقتى به جايى برسد كه ديوار شهر را نبيند و اذان آن را نشنود ، بايد نماز را شكسته بخواند ولى اگر در هر روز مقدار خيلى كمى راه برود كه نگويند مسافر است بايد نمازش را تمام بخواند .\r\nمسأله 1293 - كسى كه در سفر به اختيار ديگرى است مانند نوكرى كه با آقاىخود مسافرت مىكند ، چنانچه بداند سفر او هشت فرسخ است ، بايد نماز را شكسته بخواند و اگر نداند بنابر احتياط واجب بايد از او بپرسد ، كه اگر سفر او هشت فرسخ باشد ، نماز را شكسته بجا آورد .\r\nمسأله 1294 - كسى كه در سفر با اختيار ديگرى است ، اگر بداند يا گمان داشته باشد كه پيش از رسيدن به چهار فرسخ از او جدا مىشود و سفر هم نمىكند ، بايد نماز را تمام بخواند .\r\nمسأله 1295 - كسى كه در سفر به اختيار ديگرى است ، اگر شك دارد كه پيش از رسيدن به چهار فرسخ از او جدا مىشود يا نه ، بايد نماز را تمام بخواند ولى اگر شك او از اين جهت است كه احتمال مىدهد مانعى براى سفر اوپيش آيد ، چنانچه احتمال او در نظر مردم بجا نباشد ، بايد نماز را شكسته بخواند .\r\nشرط سوم آن كه در بين راه از قصد خود برنگردد ، پس اگر پيش از رسيدن به چهار فرسخ از قصد خود برگردد ، يا مردّد شود ، بايد نماز را تمام بخواند .\r\nمسأله 1296 - اگر بعد از رسيدن به چهار فرسخ از مسافرت منصرف شود ، چنانچه تصميم داشته باشد كه همانجا بماند يا بعد از ده روز برگردد ، يا در برگشتن و ماندن مردّد باشد ، بايد نماز را تمام بخواند .\r\nمسأله 1297 - اگر بعد از رسيدن به چهار فرسخ از مسافرت منصرف شود و تصميم داشته باشد كه همان روز يا شب آن برگردد ، بايد نماز را شكسته بخواند و\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nهمچنين اگر در همان روز يا همان شب برنگردد و بخواهد كمتر از ده روز در آنجا بماند ، نمازش را شكسته بخواند .\r\nمسأله 1298 - اگر براى رفتن به محلّى حركت كند و بعد از رفتن مقدارى از راه بخواهد جاى ديگرى برود ، چنانچه از محلّ اوّلى كه حركت كرده تا جايى كه مىخواهد برود ، هشت فرسخ باشد ، بايد نماز را شكسته بخواند .\r\nمسأله 1299 - اگر پيش از آن كه به هشت فرسخ برسد ، مردد شود كه بقيه راه را برود يا نه ، و موقعى كه مردد است مقدارى راه نرود و بعد تصميم بگيرد كه بقيه راه را برود ، بايد تا آخر مسافرت نماز را شكسته بخواند .\r\nمسأله 1300 - اگر پيش از آن كه به هشت فرسخ برسد ، مردد شود كه بقيه راه را برود يا نه ، و در موقعى كه مردد است مقدارى راه برود و بعد تصميم بگيرد كه هشت فرسخ ديگر برود ، تا آخر مسافرت بايد نماز راشكسته بخواند .\r\nمسأله 1301 - اگر پيش از آن كه به هشت فرسخ برسد ، مردد شود كه بقيه راه را برود يا نه ، و در موقعى كه مردد است مقدارى راه برود و بعد تصميم بگيرد كه بقيه راه را برود ، چنانچه باقيمانده سفر او چهار فرسخ يا بيشتر باشد ونخواهد ده روز بماند پيش از برگشتن بايد در رفتن و برگشتن نماز را شكسته بخواند ولى اگر راهى كه پيش از مردد شدن و راهى كه بعد از آن مىرود ، روى هم هشت فرسخ باشد ، بنابر احتياط واجب بايد نماز را هم شكسته وهم تمام بخواند .\r\nشرط چهارم آن كه نخواهد پيش از رسيدن به هشت فرسخ از وطن خود بگذرد ، يا ده روز يا بيشتر در جايى بماند پس كسى كه مىخواهد پيش از رسيدن به‌هشت فرسخ از وطنش بگذرد ، يا ده روز در جايى بماند ، بايد نماز را تمام‌بخواند .\r\nمسأله 1302 - كسى كه نمىداند پيش از رسيدن به هشت فرسخ از وطنش مىگذرد يا نه ، يا ده روز در جايى مىماند يا نه ، بايد نماز را تمام بخواند .\r\nمسأله 1303 - كسى كه مىخواهد پيش از رسيدن به هشت فرسخ از وطنش بگذرد ، يا ده روز در جايى بماند و نيز كسى كه مردد است كه از وطنش بگذرد ، يا ده\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nروز در جايى بماند ، اگر از ماندن ده روز يا گذشتن از وطن منصرف شود ، باز هم بايد نماز را تمام بخواند ولى اگر باقيمانده راه هشت فرسخ باشد ، يا چهار فرسخ باشد و بخواهد برود و برگردد ، بايد نماز را شكسته بخواند .\r\nشرط پنجم آن كه براى كار حرام سفر نكند و اگر براى كار حرامى مانند دزدى سفر كند بايد نماز را تمام بخواند و همچنين است اگر خود سفر حرام باشد مثل آن كه براى او ضرر داشته باشد ، يا زن بدون اجازه شوهر و فرزند با نهى پدر و مادر سفرى بروند كه بر آنان واجب نباشد ، ولى اگر مثل سفر حج واجب باشد ، بايد نماز را شكسته بخوانند .\r\nمسأله 1304 - سفرى كه اسباب اذيّت پدر و مادر باشد حرام است و انسان بايد در آن سفر نماز را تمام بخواند و روزه هم بگيرد .\r\nمسأله 1305 - كسى كه سفر او حرام نيست و براى كار حرام هم سفر نمىكند ، اگرچه در سفر معصيتى انجام دهد ، مثلًا غيبت كند يا شراب بخورد بايد نماز را شكسته بخواند .\r\nمسأله 1306 - اگر مخصوصاً براى آن كه كار واجبى را ترك كند مسافرت نمايد نمازش تمام است اگرچه احتياط مستحبّ آن است كه نماز را هم شكسته و هم تمام بخواند پس كسى كه بدهكار است اگر بتواند بدهى خود را بدهد و طلبكار هم مطالبه كند چنانچه در سفر نتواند بدهى خود را بدهد ومخصوصاً براى فرار از دادن قرض مسافرت نمايد ، بايد نماز را تمام بخواند و احتياط مستحبّ آن است كه نماز را هم شكسته و هم تمام بخواند و اگر براى ترك واجب مسافرت نكند ، بايد نماز را شكسته بخواند .\r\nمسأله 1307 - اگر سفر او سفر حرام نباشد ولى حيوان سوارى يا مركب ديگرى كه سوار است غصبى باشد ، يا در زمين غصبى مسافرت كند نماز را شكسته بخواند اگر چه احتياط مستحبّ آن است كه بايد نماز را هم شكسته وهم تمام بخواند ، و در صورت انحصار همين احتياط واجب مىشود .\r\nمسأله 1308 - كسى كه با ظالم مسافرت مىكند اگر ناچار نباشد و مسافرت او موجب تقويت حكم ظالم است اگرچه به ظالم كمك نكند ، بايد نماز را تمام بخواند و اگر ناچار باشد يا مثلًا براى نجات دادن مظلومى با او مسافرت كند ، نمازش شكسته است .\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nمسأله 1309 - اگر به قصد تفريح و گردش مسافرت كند ، حرام نيست و بايد نماز را شكسته بخواند .\r\nمسأله 1310 - اگر براى لهو وخوش‌گذرانى به شكار رود ، نمازش تمام است و چنانچه براى تهيّه معاش شكار رود ، نمازش شكسته است و اگر براى كسب و زياد كردن مال برود ، احتياط واجب آن است كه نماز را هم شكسته وهم تمام بخواند ، ولى بايد روزه نگيرد گرچه در روزه هم اگر احتياط كند بسيار خوب است .\r\nمسأله 1311 - كسى كه براى معصيت سفر كرده ، موقعى كه از سفر برمىگردد اگر توبه كرده ، بايد نماز را شكسته بخواند و همچنين است اگر توبه نكرده ، بايد شكسته بخواند مگر اين كه در برگشتن هم قصد معصيت كند يا برگشتن آن هم جزو سفر قبلى حساب شود .\r\nمسأله 1312 - كسى كه سفر او سفر معصيت است ، اگر در بين راه از قصد معصيت برگردد ، چنانچه باقيمانده راه هشت فرسخ باشد ، يا چهار فرسخ باشد و بخواهد برود و برگردد بعد از شروع به سفر مباح ، بايد نماز را شكسته بخواند .\r\nمسأله 1313 - كسى كه براى معصيت سفر نكرده ، اگر در بين راه قصد كند كه بقيّه راه را براى معصيت برود ، بايد نماز را تمام بخواند ولى نمازهايى را كه شكسته خوانده صحيح است .\r\nشرط ششم آن كه از صحرا نشينهايى نباشد كه در بيابان‌ها گردش مىكنند و هر جا آب و خوراك براى خود وحشَمشان پيدا كنند مىمانند و بعد از چندى به جاى ديگر مىروند و صحرا نشينها در اين مسافرتها بايد نماز را تمام بخوانند .\r\nمسأله 1314 - اگر يكى از صحرا نشينها براى پيدا كردن منزل و چراگاه حيواناتشان سفر كند چنانچه سفر او هشت فرسخ باشد ، بايد نمازش را شكسته بخواند اگر خانه‌اش به همراه نباشد و گرنه بنابر احتياط واجب نماز را هم شكسته وهم تمام بخواند .\r\nمسأله 1315 - اگر صحرا نشين براى زيارت يا حج يا تجارت و مانند اينها مسافرت كند ، بايد نماز را شكسته بخواند .\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nشرط هفتم آن كه شغل او مسافرت نباشد بنابر اين شتردار و راننده و چوبدار و كشتيبان و مانند اينها اگرچه براى بردن اثاثيه منزل خود مسافرت كنند ، بايد نماز را تمام بخوانند .\r\nمسأله 1316 - كسى كه شغلش مسافرت است اگر براى كار ديگرى مثلًا براى زيارت يا حج مسافرت كند ، بايد نماز را شكسته بخواند ولى اگر مثل شوفر ، اتومبيل خود را براى زيارت كرايه بدهد و در ضمن خودش هم زيارت كند ، بايد نماز را تمام بخواند .\r\nمسأله 1317 - حمله دار يعنى كسى كه براى رساندن حاجيها به مكّه مسافرت نمايد بايد نماز را شكسته بخواند .\r\nمسأله 1318 - كسى كه شغل او حمله دارى است و حاجيها را از راه دور به مكّه مىبرد ، چنانچه تمام سال يا بيشتر سال را در راه باشد ، بايد نماز را تمام‌بخواند .\r\nمسأله 1319 - كسى كه در مقدارى از سال شغلش مسافرت است ، مثل شوفرىكه فقط در تابستان يا زمستان اتومبيل خود را كرايه مىدهد ، بايد در سفر نماز را تمام بخواند و احتياط مستحبّ آن است كه هم شكسته وهم تمام بخواند .\r\nمسأله 1320 - راننده و دوره‌گردى كه در دو سه فرسخى شهر رفت و آمد مىكند ، چنانچه اتّفاقاً سفر هشت فرسخى برود ، بايد نماز را شكسته بخواند .\r\nمسأله 1321 - كسى كه شغلش مسافرت است اگر ده روز يا بيشتر در وطن خود بماند ، چه از اوّل قصد ماندن ده روز را داشته باشد چه بدون قصد بماند ، بايد در سفر اوّلى كه بعد از ده روز مىرود ، نماز را شكسته بخواند .\r\nمسأله 1322 - كسى كه شغلش مسافرت است اگر در غير وطن خود ده روز بماند چنانچه از اوّل قصد ماندن ده روز را داشته ، در سفراوّلى كه بعد از ده روز مىرود ، بايد نماز را شكسته بخواند و اگر از اوّل قصد ماندن ده روز را نداشته بايد در سفر اوّل و سفر دوم به احتياط واجب هم شكسته و هم تمام بخواند .\r\nمسأله 1323 - كسى كه شغلش مسافرت است ، اگر شك كند كه در وطن خود يا جاى ديگر ده روز مانده يا نه ، بايد نماز را تمام بخواند .\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nمسأله 1324 - كسى كه در شهرها سياحت مىكند و براى خود وطنى اختيار نكرده بايد نماز را تمام بخواند ، و احتياط مستحب آن است كه جمع نمايد .\r\nمسأله 1325 - كسى كه شغلش مسافرت نيست ، اگر مثلًا در شهرى يا در دهى جنسى دارد كه براى حمل آن مسافرتهاى پى در پى مىكند ، بايد نماز را شكسته بخواند .\r\nمسأله 1326 - كسى كه از وطنش صرف نظر كرده و مىخواهد وطن ديگرى براىخود اختيار كند ، بايد در مسافرت نماز را شكسته بخواند مگر آنكه يكى از عناوين تمام خواندن نماز براى او حاصل شود مثل سفرهاى زياد .\r\nشرط هشتم آن كه بحدّ ترخّص برسد يعنى از وطنش يا جايى كه قصد كرده ده روز آنجا بماند ، به قدرى دور شود كه ديوار شهر را نبيند و صداى اذان آن را نشنود ولى بايد در هوا غبار يا چيز ديگر نباشد كه از ديدن ديوار و شنيدن اذان جلوگيرى كند و لازم نيست به قدرى دور شود كه مناره‌ها و گنبدها را نبيند ، يا ديوارها هيچ پيدا نباشد ، بلكه همين‌قدر كه ديوار كاملًا معلوم نباشد كافى است .\r\nمسأله 1327 - كسى كه به سفر مىرود اگر به جايى برسد كه اذان را نشنود ولى ديوار شهر را ببيند ، چنانچه بخواهد در آنجا نماز بخواند ، احتياطً بايد نماز را شكسته و تمام بخواند و همچنين اگر ديوارها را نبيند و اذان را بشنود و اگر علم به يكى از آن دو پيدا كرد و جاهل به ديگرى باشد كافى است در شكسته خواندن نماز ؛ ولى احتياط در جمع است .\r\nمسأله 1328 - مسافرى كه به وطنش برمىگردد ، وقتى ديوار وطن خود را ببيند و صداى اذان آن را بشنود ، بايد نماز را تمام بخواند و اگر ديوار را ببيند و اذان را نشنود ، بايد نماز را شكسته بخواند تا جايى كه اذان را بشنود وامّا مسافرى كه مىخواهد ده روز در جايى بماند ، وقتى ديوار آنجا را ببيند و صداى اذانش را بشنود ، بنابر احتياط مستحب جمع بين نماز شكسته و تمام بنمايد اگر بخواهد در محلّ ترخّص نمازبخواند .\r\nمسأله 1329 - هرگاه شهر در بلندى باشد كه از دور ديده شود ، يا به قدرى گود\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nباشد كه اگر انسان كمى دور شود ديوار آن را نبيند ، كسى كه از آن شهر مسافرت مىكند ، وقتى به اندازه‌اى دور شود كه اگر آن شهر درزمين هموار بود ، ديوارش از آنجا ديده نمىشد ، بايد نماز خود را شكسته بخواند و نيزاگر پستى و بلندى خانه‌ها بيشتر از معمول باشد ، بايد ملاحظه معمول رابنمايد .\r\nمسأله 1330 - اگر از محلّى مسافرت كند كه خانه و ديوار ندارد ، وقتى به جايىبرسد كه اگر آن محل ديوار داشت از آنجا ديده نمىشد ، بايد نماز را شكسته بخواند .\r\nمسأله 1331 - اگر به قدرى دور شود كه نداند صدايى را كه مىشنود صداى اذان است يا صداى ديگر ، بايد به احتياط واجب نماز را شكسته بخواند ، ولى اگر بفهمد اذان مىگويند و كلمات آن را تشخيص ندهد ، به احتياط واجب هم تمام بخواند و هم شكسته ، پس اگر هيچ صدايى نشنود در اين صورت شكسته بخواند .\r\nمسأله 1332 - اگر به قدرى دور شود كه اذان خانه‌ها را نشنود ولى اذان شهر را كه معمولًا در جاى بلند مىگويند بشنود ، نبايد نماز را شكسته بخواند .\r\nمسأله 1333 - اگر به جايى برسد كه اذان شهر را كه معمولًا درجاى بلند مىگويند نشنود ولى اذانى را كه در جاى خيلى بلند مىگويند بشنود ، بايد نماز را شكسته بخواند .\r\nمسأله 1334 - اگر چشم يا گوش او يا صداى اذان غير معمولى باشد ، در جايىبايد نماز را شكسته بخواند كه چشم متوسّط ديوار خانه‌ها را نبيند و گوش متوسّط صداى اذان معمولى را نشنود .\r\nمسأله 1335 - اگر موقعى كه سفر مىرود شك كند كه به حدّ ترخّص يعنى جايى كه اذان را نشنود و ديوار را نبيند ، رسيده يا نه ، بايد نماز را تمام بخواند و در موقع برگشتن اگر شك كند كه به حدّ ترخّص رسيده يا نه بايد شكسته بخواند در صورتى كه يك نقطه معيّن نباشد كه در وقت رفتن آنجا تمام خوانده باشد و گرنه به احتياط واجب بايد به جايى رود كه از آنجا بيرون باشد و يا جمع بخواند .\r\nمسأله 1336 - مسافرى كه در سفر از وطن خود عبور مىكند وقتى به جايى برسد كه صداى اذان آن را بشنود بايد نماز را تمام بخواند .\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nمسأله 1337 - مسافرى كه در بين مسافرت به وطنش رسيده تا وقتى در آنجا هست بايد نماز را تمام بخواند ولى اگر بخواهد از آنجا هشت فرسخ برود يا چهار فرسخ برود و برگردد ، وقتى به جايى برسد كه صداى اذان را نشنود بايد نماز را شكسته بخواند .\r\nمسأله 1338 - جايى را كه انسان براى اقامت و زندگى خود اختيار كرده وطن اوست چه در آنجا به دنيا آمده و وطن پدر و مادرش باشد ياخودش آنجا را براىزندگى اختيار كرده باشد .\r\nمسأله 1339 - اگر قصد دارد در جايى كه وطن اصليش نيست مدّتى بماند و بعد به جاى ديگر رود آنجا وطن او حساب نمىشود ولى اگر قصد دارد كه بيش از دو سال در آنجا بماند حكم وطن را دارد .\r\nمسأله 1340 - جايى را كه انسان محلّ زندگى خود قرار داده و مثل كسى كه آنجا وطن اوست در آنجا زندگى مىكند كه اگر مسافرتى براى او پيش آيد ، دوباره به همانجا برميگردد ، اگرچه قصد نداشته باشد كه هميشه در آنجا بماند ، احكام وطن بر او مترتّب مىشود .\r\nمسأله 1341 - كسى كه در دو محلّ زندگى مىكند ، مثلًا شش ماه در شهرى و شش ماه در شهر ديگر مىماند ، هر دو وطن اوست و نيز اگر بيشتر از دو محلّ را براى زندگى خود اختيار كرده باشد ، همه آنها وطن او حساب مىشود .\r\nمسأله 1342 - احكام وطن بر جايى كه صرف نظر از آن كرده است جارى نيست چه در آنجا ملك داشته باشد يا نه ، و چه در آنجا شش ماه مانده باشديانه .\r\nمسأله 1343 - اگر به جايى برسد كه وطن او بوده و از آنجا صرف نظر كرده و بنا ندارد جاى ديگرى هم وطن بگيرد نبايد نماز را تمام بخواند .\r\nمسأله 1344 - مسافرى كه قصد دارد ده روز پشت سر هم در جايى بماند ، يا مىداند كه بدون اختيار ده روز در جايى مىماند در آن محلّ بايد نماز را تمام بخواند .\r\nمسأله 1345 - مسافرى كه مىخواهد ده روز در جايى بماند ، لازم نيست قصد ماندن شب اوّل يا شب يازدهم را داشته باشد و همين كه قصد كند از اوّل آفتاب روز\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nاوّل تا غروب روز دهم بماند ، بايد نماز را تمام بخواند و نيز اگر مقصودش اين باشد كه از ظهر روز اوّل تا ظهر روز يازدهم بماند واجب آن است كه نماز را تمام بخواند .\r\nمسأله 1346 - مسافرى كه مىخواهد ده روز در جايى بماند ، در صورتى بايد نماز را تمام بخواند كه بخواهد تمام ده روز را در يك جا بماند پس اگر بخواهد مثلًا ده روز در نجف و كوفه بماند ، بايد نماز را شكسته بخواند .\r\nمسأله 1347 - مسافرى كه بخواهد ده روز در محلّى بماند ، اگر از اوّل قصد داشته باشد كه در بين ده روز به اطراف آنجا برود ، چنانچه جايى كه مىخواهد برود به قدرى دور باشد كه از آنجا صداى اذان آن محلّ را نشنود ، اگرچه بخواهد همان روزى كه مىرود برگردد ، بايد در تمام ده روز نماز را شكسته بخواند و احتياط مستحبّ آن است كه نماز را هم تمام و هم شكسته بخواند و اگر به اين مقدار دور نباشد بايد نماز را تمام بخواند .\r\nمسأله 1348 - مسافرى كه تصميم ندارد ده روز در جايى بماند مثلًا قصدش اين است كه اگر رفيقش بيايد ، يا منزل خوبى پيدا كند ، ده روز بماند بايد نماز را شكسته بخواند .\r\nمسأله 1349 - كسى كه تصميم دارد ، ده روز در جايى بماند ، اگر چه احتمال بدهد كه براى ماندن او مانعى برسد ، بايد نماز را تمام بخواند در صورتى كه احتمالش مورد اعتناء مردم نباشد .\r\nمسأله 1350 - اگر مسافرى بداند كه مثلًا ده روز يا بيشتر به آخر ماه مانده و قصد كند كه تا آخر ماه در جايى بماند ، بايد نماز را تمام بخواند ، و نيز اگر نداند تا آخر ماه چقدر مانده و قصد كند كه تا آخر ماه بماند ، اگر از موقعى كه قصد كرده تا آخر ماه ده روز يا بيشتر باشد وواقعاً قصد ده روز را كرده بايد نماز را تمام بخواند . ولى در صورتى كه قصد اقامه تا آخر ماه را دارد ولى نمىداند ماه تمام است تا ده روز شود بايد نماز را شكسته بخواند و در دو صورت اخير احتياط به جمع استحباب دارد .\r\nمسأله 1351 - اگر مسافر قصد كند ده روز در جايى بماند ، چنانچه پيش از خواندن يك نماز چهار ركعتى از ماندن منصرف شود ، يا مرددّ شود كه آنجا بماند يا جاى ديگر برود ، بايد نماز را شكسته بخواند ، و اگر بعد از خواندن يك نماز چهار ركعتى از ماندن منصرف شود ، يا مرددّ شود ، تا وقتى در آنجا هست بايد نماز را تمام بخواند .\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nمسأله 1352 - مسافرى كه قصد كرده ده روز در جايى بماند ، اگر روزه بگيرد و بعد ازظهر از ماندن در آنجا منصرف شود ، چنانچه يك نماز چهار ركعتى خوانده باشد ، روزه‌اش صحيح است و تا وقتى در آنجا هست بايد نمازهاى خود را تمام بخواند و اگر يك نماز چهار ركعتى نخوانده باشد ، روزه آن روزش صحيح است اگرچه بنابر احتياط مستحبّ روزه را قضا بنمايد امّا نمازهاى خود را بايد شكسته بخواند و روزهاى بعد هم نمىتواند روزه بگيرد .\r\nمسأله 1353 - مسافرى كه قصد كرده ده روز در جايى بماند ، اگر از ماندن منصرف شود ، لكن شك كند پيش از آن كه از قصد ماندن برگردد ، يك نماز چهار ركعتى خوانده يا نه ، بايد نمازهاى خود را شكسته بخواند .\r\nمسأله 1354 - اگر مسافر به نيّت اين كه نماز را شكسته بخواند ، مشغول نماز شود و در بين نماز تصميم بگيرد كه ده روز يا بيشتر بماند بايد نماز را چهار ركعتى تمام نمايد .\r\nمسأله 1355 - مسافرى كه قصد كرده ده روز در جايى بماند ، اگر در بين نماز چهار ركعتى از قصد خود برگردد ، چنانچه مشغول ركعت سوم نشده ، بايد نماز را دو ركعتى تمام نمايد وبقيّه نمازهاى خود را شكسته بخواند و اگر مشغول ركعت سوم شده و به ركوع نرفته نمازش را شكسته بخواند اگرچه احتياط مستحبّ آن است كه بعد از آن نمازش را دو مرتبه شكسته اعاده نمايد ، و تا وقتى در آنجا هست ، بايدنماز را شكسته بخواند و اگر به ركوع ركعت سوم رفته ، نمازش را به احتياط واجب تمام نمايد و دوباره شكسته بخواند و تا در آنجا هست نمازهايش را شكسته بجا آورد .\r\nمسأله 1356 - مسافرى كه قصد كرده ده روز در جايى بماند ، اگر بيشتر از ده روز در آنجا بماند ، تا وقتى مسافرت نكرده بايد نمازش را تمام بخواند و لازم نيست دوباره قصد ماندن ده روز كند .\r\nمسأله 1357 - مسافرى كه قصد كرده ده روز در جايى بماند ، بايد روزه‌واجب را بگيرد و مىتواند روزه مستحبّى را هم بجا آورد و نماز جمعه و نافله ظهر و عصر و عشاء را هم بخواند .\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nمسأله 1358 - مسافرى كه قصد كرده ده روز در جايى بماند اگر بعد از خواندن يك نماز چهار ركعتى بخواهد به جايى كه كمتر از چهار فرسخ است برود و برگردد و دوباره در جاى اوّل خود ده روز بماند ، از وقتى كه مىرود تا برميگردد و بعد از برگشتن ، بايد نماز را تمام بخواند ولى اگر نخواهد بعد از برگشتن ده روز بماند ، در موقع رفتن به جايى كه كمتر از چهار فرسخ است و در مدّتى كه آنجا مىماند ، و در موقع برگشتن و بعد از آن كه برگشت در محلّ اقامه تاخارج نشده بايد نماز را تمام بخواند ، گرچه به احتياط مستحبّ جمع كند نماز را بين شكسته و تمام .\r\nمسأله 1359 - مسافرى كه قصد كرده ده روز در جايى بماند ، اگر بعد از خواندن يك نماز چهار ركعتى بخواهد به جاى ديگرى كه كمتر از هشت فرسخ است برود وده روز در آنجا بماند بايد در رفتن و در جايى كه قصد ماندن ده روز دارد ، نمازهاىخود را تمام بخواند ولى اگر جايى كه مىخواهد برود هشت فرسخ يا بيشتر باشد ونخواهد ده روز در آنجا بماند بايد موقع رفتن ومدّتى كه در آنجا مىماند نمازهاى خود را شكسته بخواند .\r\nمسأله 1360 - مسافرى كه قصد كرده ده روز در جايى بماند ، اگر بعد از خواندن يك نماز چهار ركعتى بخواهد به جايى كه كمتر از چهار فرسخ است برود ، چنانچه مردد باشد كه به محلّ اوّلش برگردد يا نه ، يا بكلّى از برگشتن به آنجا غافل باشد ، يا بخواهد برگردد ولى مردد باشد كه ده روز در آنجا بماند يا نه ، بايد نماز خود را تمام بخواند و اگر از ده روز ماندن در آنجا و مسافرت از آنجا غافل باشد ، بايد از وقتى كه مىرود تا برميگردد و بعد از برگشتن ، نمازهاى خود را تمام بخواند و احتياط مستحبّ آن است كه در اين صورت اخير ، نماز را جمع كند .\r\nمسأله 1361 - اگر به خيال اين كه رفقايش مىخواهند ده روز در جايى بمانند ، قصد كند كه ده روز در آنجا بماند و بعد از خواندن يك نماز چهار ركعتى بفهمد كه آنها قصد نكرده‌اند ، اگرچه خودش هم از ماندن منصرف شود ، تامدّتى كه در آنجا هست ، بايد نماز را تمام بخواند و بنابر احتياط مستحبّ نماز را جمع كند .\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nمسأله 1362 - اگر مسافر بعد از رسيدن به هشت فرسخ سى روز درجايى بماند و در تمام سى روز در رفتن و ماندن مردد باشد ، بعد از گذشتن سى روز اگرچه مقدار كمى در آنجا بماند بايد نماز را تمام بخواند ولى اگر پيش از رسيدن به هشت فرسخ در رفتن بقيه راه مردد شود ، از وقتى كه مردد مىشود ، بايد نماز را تمام بخواند .\r\nمسأله 1363 - مسافرى كه مىخواهد نه روز يا كمتر در جايى بماند ، اگر بعد از آن كه نه روز يا كمتر در آنجا ماند ، بخواهد دوباره نه روز ديگر يا كمتر بماند و همينطور تا سى روز ، روز سى و يكم بايد نماز را تمام بخواند .\r\nمسأله 1364 - مسافرى كه سى روز مردد بوده ، در صورتى بايد نماز را تمام بخواند كه سى روز را در يك جا بماند پس اگر مقدارى از آن را در جايى و مقدارىرا درجاىديگر بماندبعد ازسىروز هم‌بايدنماز را شكسته‌بخواند .\r\n\r\nمسائل متفرقه\r\nمسأله 1365 - مسافر مىتواند در مسجد الحرام و مسجد پيغمبر نماز را تمام يا شكسته بخواند اگرچه تمام افضل و شكسته احوط است و همچنين اين حكم جارىاست در تمام شهرستان مكه و مدينه و نيز مسافر مخيّر مىباشد در مسجد كوفه نمازش را تمام يا شكسته بخواند ولى اگر بخواهد در جايى كه او جزء مسجد كوفه نبوده و بعد به اين مسجد اضافه شده نماز بخواند بهتر آن است كه شكسته بخواند و نيز مسافر مىتواند در حائر حضرت سيد الشهداء عليه السلام نماز را تمام بخواند . ولى احتياط واجب آن است كه اگر دور تر از اطراف ضريح مقدس نماز بخواند ، شكسته بجا آورد .\r\nمسأله 1366 - كسى كه مىداند مسافر است و بايد نماز را شكسته بخواند ، اگر در غير چهار مكانى كه در مسأله پيش گفته شد عمداً تمام بخواند ، نمازش باطل است و اگر فراموش كرده كه نماز مسافر شكسته است و تمام بخواند و در وقت ملتفت شود بايد اعاده كند و اگر اعاده نكرد قضاء آن را بايد در خارج وقت بياورد و اگر بعد از گذشتن وقت ملتفت شود احتياط واجب آن است كه قضاء نمايد .\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nمسأله 1367 - كسى كه مىداند مسافر است و بايد نماز را شكسته بخواند ، اگر فراموش كند و طبق عادت تمام بخواند و در وقت ملتفت شود بايد اعاده كند و اگر اعاده نكرد در خارج وقت بايد قضاى آن را بياورد و اگر بعد از گذشتن وقت بفهمد بنابر احتياط واجب قضا لازم است .\r\nمسأله 1368 - مسافرى كه نمىداند بايد نماز را شكسته بخواند ، اگر تمام بخواند نمازش صحيح است .\r\nمسأله 1369 - مسافرى كه مىداند بايد نماز را شكسته بخواند ، اگر بعضى از خصوصيّات آن را نداند مثلًا نداند كه در سفر هشت فرسخى بايد شكسته بخواند ، چنانچه تمام بخواند نمازش باطل است .\r\nمسأله 1370 - مسافرى كه مىداند بايد نماز را شكسته بخواند ، اگر به گمان اين كه سفر او كمتر از هشت فرسخ است تمام بخواند ، وقتى بفهمد كه سفرش هشت فرسخ بوده ، نمازى را كه تمام خوانده بايد دوباره شكسته بخواند و اگر وقت گذشته قضا نمايد .\r\nمسأله 1371 - اگر فراموش كند كه مسافر است و نماز را تمام بخواند ، چنانچه در وقت يادش بيايد بايد شكسته بجا آورد و اگر بعد از وقت يادش بيايد ، قضاى آن نماز را به احتياط واجب انجام دهد .\r\nمسأله 1372 - كسى كه بايد نماز را تمام بخواند ، اگر شكسته بجا آورد در هر صورت نمازش باطل است مگر كسى كه قصد اقامه نموده و نمازش را از روى جهل به اين كه حكمش تمام است شكسته خوانده در اين صورت بنابر احتياط واجب اعاده نمايد .\r\nمسأله 1373 - اگر مشغول نماز چهار ركعتى شود و در بين نماز يادش بيايد كه مسافر است ، يا ملتفت شود كه سفر او هشت فرسخ است ، چنانچه به ركوع ركعت سوم نرفته ، بايد نماز را دو ركعتى تمام كند و اگر به ركوع ركعت سوم رفته نمازش باطل است و در صورتى كه به مقدار خواندن يك ركعت هم وقت داشته باشد ، بايد نماز را شكسته بخواند .\r\nمسأله 1374 - اگر مسافر بعضى از خصوصيّات نماز مسافر را نداند ، مثلًا نداند كه\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nاگر چهار فرسخ برود و قبل از ده روز برگردد ، بايد شكسته بخواند چنانچه به نيّت نماز چهار ركعتى مشغول نماز شود ، و پيش از ركوع ركعت سوم مسأله را بفهمد بايد نماز را دو ركعتى تمام كند و اگر در ركوع ملتفت شود ، نمازش باطل است و در صورتى كه به مقدار يك ركعت از وقت هم مانده باشد ، بايد نماز را شكسته بخواند .\r\nمسأله 1375 - مسافرى كه بايد نماز تمام بخواند اگر به واسطه ندانستن مسأله به نيّت نماز دو ركعتى مشغول نماز شود و در بين نماز مسأله را بفهمد ، بايد نماز را چهار ركعتى تمام كند و احتياط مستحبّ آن است كه بعد از تمام شدن نماز دوباره آن نماز را چهار ركعتى بخواند .\r\nمسأله 1376 - مسافرى كه نماز نخوانده ، اگر پيش از تمام شدن وقت به وطنش برسد ، يا به جايى برسد كه مىخواهد ده روز در آنجا بماند بايد نماز را تمام بخواند و كسى كه مسافر نيست ، اگر در اوّل وقت نماز نخواند و مسافرت كند ، در سفر بايد نماز را شكسته بخواند .\r\nمسأله 1377 - اگر از مسافرى كه بايد نماز را شكسته بخواند ، نماز ظهر يا عصر يا عشا قضا شود ، بايد آن را دو ركعتى قضا نمايد اگرچه در غير سفر بخواهد قضاى آن را بجا آورد ، و اگر از كسى كه مسافر نيست يكى از اين سه نماز قضا شود ، بايد چهار ركعتى قضا نمايد اگرچه در سفر بخواهد آن را قضا نمايد .\r\nمسأله 1378 - مستحبّ است مسافر بعد از هر نماز سى مرتبه بگويد : « سُبْحَانَ اللّهِ وَالْحَمْدُ لِلّهِ وَلا إلهَ إلّا اللّهُ وَاللّهُ أكْبَر » و در تعقيب نماز ظهر و عصر و عشا بيشتر سفارش شده است بلكه بهتر است در تعقيب اين سه نماز شصت مرتبه بگويد .\r\n\r\nنماز قضا\r\nمسأله 1379 - كسى كه نماز واجب خود را در وقت آن نخوانده بايد قضاى آن را بجا آورد اگرچه در تمام وقت نماز خواب مانده يا به واسطه مستى نماز نخوانده باشد و فرقى نمىكند در اين كه مستى او از روى اختيار بوده يا غير اختيار و همچنين فرقى نمىكند كه از حلال باشد يا از حرام ولى نمازهاى يوميّه‌اى را كه ديوانه در حال\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nديوانگى و بچه در حال بچّگى و كافر در حال كفر و زن در حال حيض يا نفاس نخوانده قضا ندارد ، وامّا مرتدّ بعد از توبه نمودن واجب است بر او كه‌قضا نمايد نمازهايى را كه در ايّام ارتدادش نخوانده و نمازش صحيح است اگرچه مرتدّ فطرى باشد بنابر اقوى ، و احوط در كسى كه بىهوش شده آنست كه نمازى را كه در حال بىهوشى نخوانده و كمتر از سه روز بىهوش بوده ، قضا نمايد .\r\nمسأله 1380 - اگر بعد از وقت نماز بفهمد نمازى را كه خوانده باطل بوده ، بايد قضاى آن را بخواند .\r\nمسأله 1381 - كسى كه نماز قضا دارد ، بايد در خواندن آن كوتاهى نكند ولى واجب نيست فوراً آن را بجا آورد .\r\nمسأله 1382 - كسى كه نماز قضا دارد مىتواند نماز مستحبّى بخواند .\r\nمسأله 1383 - اگر انسان احتمال دهد كه نماز قضايى دارد يا نمازهايى را كه خوانده صحيح نبوده ، مستحبّ است احتياطاً قضاى آنها را بجا آورد .\r\nمسأله 1384 - واجب است در نمازهاى قضاء يوميّه به همان ترتيبى كه از او فوت شده است بجا آورد اگر در اداء آن شرعاً ترتيب باشد مثل نماز ظهر و عصر يك روز ، و در غير مرتّب ترتيب لازم نيست .\r\nمسأله 1385 - اگر بخواهد قضاى چند نماز غير يوميّه مانند نماز آيات را بخواند ، يا مثلًا بخواهد قضاى يك نماز يوميّه و چند نماز غير يوميّه را بخواند ، لازم نيست آنها را به ترتيب بجا آورد .\r\nمسأله 1386 - اگر ترتيب نمازهايى را كه نخوانده فراموش كند ، بنابر احتياط مستحبّ طورى آنها را بخواند كه يقين كند به ترتيبى كه قضا شده بجا آورده است ، مثلًا اگر قضاى يك نماز ظهر و نماز مغرب بر او واجب است ونمىداند كدام اوّل قضا شده ، احتياطاً بايد اوّل يك نماز مغرب و بعد از آن يك نماز ظهر و دوباره نماز مغرب را بخواند ، يا اوّل يك نماز ظهر و بعد از آن يك نماز مغرب و دوباره نماز ظهر را بخواند ، تا يقين كند هر كدام اوّل قضا شده اوّل خوانده است ، ولى اگر نمازهايىكه\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nترتيب آنها را فراموش كرده به قدرى زياد باشد كه اگر بخواهد به ترتيب بخواند خيلى مشقّت دارد ، لازم نيست آنها را به ترتيب بجا آورد .\r\nمسأله 1387 - اگر نماز ظهر يك روز و نماز عصر روز ديگر يا دو نماز ظهر يا دو نماز عصر از او قضا شده ونمىداند كدام اوّل قضا شده است ، بنابر احتياط مستحبّ چنانچه بخواهد مرتّب نمازها را قضا كند دو نماز چهار ركعتى بخواند به نيّت اين كه اوّلى قضاى نماز روز اوّل و دومى قضاى روز دوم باشد كافى است .\r\nمسأله 1388 - اگر يك نماز ظهر و يك نماز عشاء يا يك نماز عصر و يك نماز عشاء از او قضا شود و نداند كدام اوّل قضا شده است ، بنابر احتياط مستحبّ بايد طورىآنها را بخواند كه يقين كند به ترتيب بجا آورده است ، مثلًا اگر يك نماز ظهر و يك نماز عشا از او قضا شده واوّلى آنها را نمىداند ، بايد اوّل يك نماز ظهر ، بعد يك نماز عشا دوباره يك نماز ظهر ، يا اوّل يك نماز عشا بعد يك نماز ظهر ، دوباره يك نماز عشا بخواند .\r\nمسأله 1389 - كسى كه مىداند يك نماز چهار ركعتى نخوانده ولى نمىداند نماز ظهر است يا نماز عصر ، اگر يك نماز چهار ركعتى به نيّت قضاى نمازى كه نخوانده بجا آورد كافى است .\r\nمسأله 1390 - كسى كه پنج نماز پشت سر هم از او قضا شده ونميداند اوّلى آنها كدام است بنابر احتياط مستحبّ اگر بخواهد مرتّب نمازها را قضا نمايد ، بايد نه نماز به ترتيب بخواند مثلًا از نماز صبح شروع كند و بعد از آن كه ظهر و عصر و مغرب و عشا را خواند دو مرتبه نماز صبح و ظهر و عصر و مغرب را بخواند و اگر شش نماز پشت سر هم از او قضا شده واوّلى آنها را نمىداند ، بايد ده نماز به ترتيب قضا كند و همينطور براى هر يك نمازى كه به نمازهاى قضاى او اضافه مىشود در صورتى كه پشت سر هم قضا شده باشد ، بايد يك نماز بر مقدارى كه گفته شد اضافه نمايد مثلًا اگر هفت نماز از او قضا شده واوّلى آنها را نمىداند بايد يازده نماز به ترتيب بجا آورد گرچه تكرار لازم نيست .\r\nمسأله 1391 - كسى كه مىداند نمازهاى پنجگانه او هر كدام از يك روز قضا شده\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nو ترتيب آنها را نمىداند ، بايد پنج شبانه روز بخواند و اگر شش نماز از شش روز از او قضا شده بايد شش شبانه روز نماز بخواند و همچنين براى هر نمازى كه به نمازهاى قضاى او اضافه شود ، بايد يك شبانه روز بيشتر بخواند تا يقين كند به ترتيبى كه قضا شده بجا آورده است ، مثلًا اگر هفت نماز از هفت روز نخوانده باشد ، بنابر احتياط مستحبّ بايد هفت شبانه روز قضا نمايد گرچه تكرار لازم نيست . .\r\nمسأله 1392 - كسى كه مثلًا چند نماز صبح يا چند نماز ظهر از او قضا شده و شماره آنها را نمىداند ، مثلًا نمىداند كه سه يا چهار يا پنج نماز بوده ، چنانچه مقدار كمتر را بخواند ، كافى نيست تكرار كند به قدرى كه علم به فراغ حاصل كند و همچنين اگر شماره آنها را مىدانسته و فراموش كرده بايد قدرى نماز بخواند كه يقين كند تمام آنها را خوانده است ، مثلًا اگر فراموش كرده كه چند نماز صبح از او قضا شده است و يقين دارد كه بيشتر از ده تا نبوده ، بايد ده نماز بخواند .\r\nمسأله 1393 - كسىكه فقط يك نماز قضا از روزهاى پيش دارد ، بنابر احتياط مستحبّ اگر ممكن است بايد اوّل آن را بخواند بعد مشغول نماز آن روز شود ، و اگر از روزهاى پيش نماز قضا ندارد ولى يك نماز يا بيشتر از همانروز از او قضا شده است ، در صورتى كه ممكن باشد بنابر احتياط واجب بايد نماز قضاى آن روز را پيش از نماز ادا بخواند .\r\nمسأله 1394 - اگر در بين نماز يادش بيايد كه يك نماز يا بيشتر از همان روز از او قضا شده ، چنانچه وقت وسعت دارد و ممكن است نيّت را به نماز قضا برگرداند احتياط واجب آن است كه نيّت نماز قضا كند مثلًا اگر در نماز ظهر پيش از تمام شدن ركعت دوم يادش بيايد كه نماز صبح آن روز قضا شده در صورتى كه وقت نماز ظهر تنگ نباشد ، احتياط واجب آن است كه نيّت را به نماز صبح برگرداند و آن را دو ركعتى تمام كند بعد نماز ظهر را بخواند ولى اگر وقت تنگ است يا نمىتواند نيّت را به نماز قضا برگرداند مثلًا در ركوع ركعت سوم نماز ظهر يادش بيايد كه نماز صبح را نخوانده ، چون اگربخواهد نيّت نماز صبح كند يك ركوع كه ركن است زياد مىشود ، نبايد نيّت را به قضاى صبح برگرداند .\r\nمسأله 1395 - اگر از روزهاى گذشته نمازهاى قضا دارد و يك نماز يا بيشتر هم از\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nهمان روز از او قضا شده ، چنانچه براى قضاى تمام آنها وقت ندارد ، يا نمىخواهد همه را در آن روز بخواند ، احتياط واجب آن است كه نماز قضاى آن روز را پيش از نماز ادا بخواند .\r\nمسأله 1396 - تا انسان زنده است اگرچه از خواندن نماز قضاهاى خود عاجز باشد ، ديگرى نمىتواند نمازهاى او را قضا نمايد .\r\nمسأله 1397 - نماز قضا را با جماعت مىشود خواند ، چه نماز امام جماعت ادا باشد يا قضا و لازم نيست هر دو يك نماز را بخوانند مثلًا اگر نماز قضاى صبح را با نماز ظهر و عصر امام بخواند اشكال ندارد .\r\nمسأله 1398 - مستحبّ است بچه مميّز يعنى بچه‌اى كه خوب و بد را مىفهمد به نماز خواندن و عبادتهاى ديگر عادت دهند ، بلكه مستحبّ است او را به قضاى نمازها هم وادار نمايند .\r\n\r\nنماز قضاى پدر و مادر كه بر پسر بزرگتر واجب است\r\nمسأله 1399 - اگر پدر نماز خود را بجا نياورده باشد چنانچه از روى عذر بوده ومتمكّن از قضاء آنها شده يا نه ، بر پسر بزرگتر واجب است كه بعد از مرگش بجا آورد ، يا براى آنان اجير بگيرد و احتياط واجب آن است كه آنچه را كه پدر از روى عمد نخوانده يا اين كه فاسداً خوانده قضاء نمايد و بنابر احتياط واجب نمازهايى كه از مادر فوت شده است هم قضاء نمايد و بنابر احتياط واجب بر ولىّ ميّت است كه قضاء روزه‌هايى كه پدر نگرفته است بگيرد مگر آن روزه‌هايى را كه در ناخوشى بجا نياورده و فوت نموده كه قضاء ندارد ، گرچه مستحبّ است بر ولىّ كه آنها را هم بياورد و بنابر احتياط مستحبّ روزه‌هايى را كه مادر نگرفته بجا آورد ولى روزه‌اى را كه در سفر نگرفته‌اند اگرچه نمىتوانسته‌اند قضا كنند ، بايد پسر بزرگتر قضا نمايد ، يا براى آن اجير بگيرد .\r\nمسأله 1400 - اگر پسر بزرگتر شك دارد كه پدر و مادرش نماز و روزه قضا داشته‌اند يا نه چيزى بر او واجب نيست .\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nمسأله 1401 - اگر پسر بزرگتر بداند كه پدر و مادرش نماز قضا داشته‌اند و شك كند كه به جاى آورده‌اند يا نه ، بنابر احتياط واجب بايد قضا نمايد .\r\nمسأله 1402 - اگر معلوم نباشد كه پسر بزرگتر كدام است ، قضاى نماز و روزه پدر و مادر بر هيچكدام از پسرها واجب نيست ولى احتياط مستحبّ آن است كه نماز و روزه را بين خودشان قسمت كنند يا براى انجام آن قرعه بيندازند .\r\nمسأله 1403 - اگر ميّت وصيّت كرده باشد كه براى نماز و روزه او اجير بگيرند بعد از آن كه اجير نماز و روزه او را بطور صحيح بجا آورد ، بر پسر بزرگتر چيزى واجب نيست .\r\nمسأله 1404 - اگر پسر بزرگتر بخواهد نماز پدر و مادر را بخواند ، بايد به تكليف خود عمل كند ، مثلًا قضاى نماز صبح و مغرب و عشاء مادرش را بايد بلند بخواند و همچنين است در ساير اجزاء و شرائط بايد در قضا رعايت تكليف خود را بنمايد مگر اين كه زن نيابت از مرد داشته باشد ، كه بنابر احتياط واجب در قرائت رعايت حال مرد را نمايد مگر اين كه مستلزم عمل حرام باشد .\r\nمسأله 1405 - كسى كه خودش نماز و روزه قضا دارد ، اگر نماز و روزه پدر و مادر هم بر او واجب شود ، هر كدام را اوّل بجا آورد ، صحيح است .\r\nمسأله 1406 - اگر پسر بزرگتر موقع مرگ پدر يا مادر نابالغ يا ديوانه باشد ، وقتى كه بالغ شد يا عاقل گرديد ، بايد نماز و روزه پدر و مادر را قضا نمايد و چنانچه پيش از بالغ شدن يا عاقل شدن بميرد ، بر پسر دوم چيزى واجب نيست .\r\nمسأله 1407 - اگر پسر بزرگتر پيش از آن كه نماز و روزه پدر يا مادر را قضا كند بميرد ، بر پسر دوم چيزى واجب نيست .\r\n\r\nنماز جماعت\r\nمسأله 1408 - مستحبّ است نمازهاى واجب خصوصاً نمازهاى يوميّه را به جماعت بخوانند و در نماز صبح و مغرب و عشاء خصوصاً براى همسايه مسجد و كسى كه صداى اذان مسجد را مىشنود ، بيشتر سفارش شده است .\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nمسأله 1409 - اگر يك نفر به امام جماعت اقتدا كند ، هر ركعت از نماز آنان ثواب صد و پنجاه نماز دارد و اگر دو نفر اقتدا كنند هر ركعتى ثواب ششصد نماز دارد و هرچه بيشتر شوند ثواب نمازشان بيشتر مىشود تا به ده نفر برسند وعده آنان كه از ده گذشت ، اگر تمام آسمانها كاغذ و درياها مركّب و درختها قلم و جن و انس و ملائكه نويسنده شوند ، نمىتوانند ثواب يك ركعت آن را بنويسند .\r\nمسأله 1410 - حاضر نشدن به نماز جماعت از روى بىاعتنايى جائز نيست ، و سزاوار نيست كه انسان بدون عذر نماز جماعت را ترك كند .\r\nمسأله 1411 - مستحبّ است انسان صبر كند كه نماز را به جماعت بخواند و نماز جماعت از نماز اوّل وقت كه فرادى يعنى تنها خوانده مىشود ، بهتر است و نيز نماز جماعتى را كه مختصر بخوانند از نماز فرادى كه آن را طول بدهند بهتر مىباشد .\r\nمسأله 1412 - وقتى كه جماعت برپا مىشود ، مستحبّ است كسى كه نمازش را فرادى خوانده دوباره با جماعت بخواند و اگر بعد بفهمد كه نماز اوّلش باطل بوده نماز دوم كافى است .\r\nمسأله 1413 - اگر امام يا مأموم بخواهد نمازى را كه به جماعت خوانده دوباره با جماعت بخواند ، اشكال دارد .\r\nمسأله 1414 - كسى كه در نماز وسواس دارد و فقط در صورتى كه نماز را با جماعت بخواند ، از وسواس راحت‌مىشود ، بايد نماز را با جماعت بخواند در صورتى كه وسواسى او بحدّى است كه مبطل نماز باشد .\r\nمسأله 1415 - اگر پدر يا مادر به فرزند خود امر كند كه نماز را به جماعت بخواند ، بايد امر آنها را اطاعت كند و نماز را به جماعت بخواند .\r\nمسأله 1416 - نماز مستحبّ را نمىشود به جماعت خواند ، مگر نماز استسقاء كه براى آمدن باران مىخوانند و نمازى كه واجب بوده و به جهتى مستحبّ شده است ، مانند نمازعيد فطر و قربان كه در زمان حضور امام عليه السلام واجب بوده و به واسطه غائب شدن ايشان مستحبّ مىباشد .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nمسأله 1417 - موقعى كه امام جماعت ، نماز يوميّه مىخواند هر كدام از نمازهاى يوميّه را مىشود به او اقتدا كرد ولى اگر نماز يوميه‌اش را احتياطاً دوباره مىخواند ، اقتدا كردن به او جائز نيست .\r\nمسأله 1418 - اگر امام جماعت قضاى نماز يوميّه خود را مىخواند ، مىشود به او اقتدا كرد ولى اگر نمازش را احتياطاً قضا مىكند يا قضاى نماز كس ديگرى را مىخواند ، اقتداى به او جائز نيست .\r\nمسأله 1419 - اگر انسان نداند نمازى را كه امام مىخواند نماز واجب يوميه است يا نماز مستحب ، نمىتواند به او اقتدا كند .\r\nمسأله 1420 - اگر امام در محراب باشد و كسى پشت سر اقتدا نكرده باشد ، كسانى كه دو طرف محراب ايستاده‌اند و به واسطه ديوار محراب امام را نمىبينند ، نمىتوانند اقتدا كنند وامّا اگر كسى پشت سرامام اقتدا كرده باشد ، اقتدا كردن كسانىكه دو طرف او ايستاده‌اند و به واسطه ديوار محراب امام را نمىبينند ، اشكال ندارد .\r\nمسأله 1421 - اگر به واسطه درازاى صف اوّل ، كسانى كه دو طرف صف ايستاده‌اند ، امام را نبينند مىتوانند اقتدا كنند و نيز اگر به واسطه درازاى يكى از صفهاى ديگر كسانى كه دو طرف آن ايستاده‌اند ، صف جلوى خود را نبينند مىتوانند اقتدا نمايند .\r\nمسأله 1422 - اگر صفهاى جماعت تا درب مسجد برسد ، كسى كه مقابل درب پشت صف ايستاده نمازش صحيح است و نيز نماز كسانى كه پشت سر او اقتدا مىكنند صحيح مىباشد ، و نيز نماز كسانى كه دو طرف او ايستاده‌اند وصف جلو را نمىبينند ، اشكال ندارد .\r\nمسأله 1423 - كسى كه پشت ستون ايستاده ، اگر از طرف راست يا چپ به واسطه مأموم ديگر به امام متصل نباشد ، نمىتواند اقتدا كند .\r\nمسأله 1424 - جاى ايستادن امام بايد از جاى مأموم بلندتر نباشد ، ولى اگر مكان امام مقدار كمتر از يك وجب بلندتر باشد ، اشكال ندارد و نيز اگر زمين سراشيب باشد\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nو امام در طرفى كه بلندتر است بايستد در صورتى كه سراشيبى آن زياد نباشد و طورى باشد كه به آن زمين مسطح بگويند ، مانعى ندارد .\r\nمسأله 1425 - اگر جاى مأموم بلندتر از جاى امام باشد اشكال ندارد ، ولى اگر قدرى بلند باشد كه نگويند اجتماع كرده‌اند ، جماعت صحيح نيست .\r\nمسأله 1426 - اگر بين كسانى كه در يك صف ايستاده‌اند بچه مميّز يعنى بچه‌اى كه خوب و بد را مىفهمد فاصله شود ، چنانچه ندانند نماز او باطل است مىتوانند اقتدا كنند .\r\nمسأله 1427 - بعد از تكبير امام اگر صف جلو آماده نماز و تكبير گفتن آنان نزديك باشد ، كسى كه در صف بعد ايستاده ، مىتواند تكبير بگويد .\r\nمسأله 1428 - اگر بداند نماز يك صف از صفهاى جلو باطل است ، در صفهاىبعد نمىتواند اقتدا كند ، ولى اگر نداند نماز آنان صحيح است يا نه مىتواند اقتدا نمايد .\r\nمسأله 1429 - هرگاه بداند نماز امام باطل است مثلًا بداند امام وضو ندارد ، اگرچه خود امام ملتفت نباشد ، نمىتواند به او اقتدا كند .\r\nمسأله 1430 - اگر مأموم بعد از نماز بفهمد كه امام عادل نبوده ، يا كافر بوده ، يا به جهتى نمازش باطل بوده ، مثلًا بىوضو نماز خوانده ، نمازش صحيح است .\r\nمسأله 1431 - اگر در بين نماز شك كند كه اقتدا كرده يا نه ، بايد در تمام حالات نماز به نيت فرادى تمام كند .\r\nمسأله 1432 - در جميع حالات جائز است كه در بين نماز جماعت نيّت فرادى بنمايد .\r\nمسأله 1433 - اگر مأموم بعد از حمد و سوره امام نيّت فرادى كند ، لازم نيست حمد و سوره را بخواند ، ولى اگر پيش از تمام شدن حمد و سوره نيّت فرادى نمايد ، بايد مقدارى را كه امام نخوانده بخواند اگرچه بنابر احتياط مستحبّ در اين صورت قرائت را اعاده نمايد .\r\nمسأله 1434 - اگر در بين نماز جماعت نيّت فرادى نمايد ، نمىتواند دوباره نيّت جماعت كند ولى اگر مردد شود كه نيّت فرادى كند يا نه و بعد تصميم بگيرد كه نماز را با جماعت تمام كند ، نمازش صحيح است .\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nمسأله 1435 - اگر شك كند كه نيّت فرادى كرده يا نه ، بايد بنا بگذارد كه نيّت فرادى نكرده است .\r\nمسأله 1436 - اگر موقعى كه امام در ركوع است اقتدا كند و به ركوع امام برسد ، اگرچه ذكر امام تمام شده باشد ، نمازش صحيح است و يك ركعت حساب مىشود ، امّا اگر به مقدار ركوع خم شود و به ركوع امام نرسد نمازش باطل است .\r\nمسأله 1437 - اگر موقعى كه امام در ركوع است اقتدا كند و به مقدار ركوع خم شود و شك كند كه به ركوع امام رسيده يا نه ، نمازش باطل است ، گرچه احتياط اتمام نماز و اعاده آن است .\r\nمسأله 1438 - اگر موقعى كه امام در ركوع است اقتدا كند و پيش از آن كه به اندازه ركوع خم شود ، امام سر از ركوع بردارد مخيّر است بين اين كه بايستد تا امام براى ركعت بعد برخيزد و آن را ركعت اوّل نماز خود حساب كند ، و بين اين كه نيّت فرادى نمايد ولى اگر برخاستن امام به قدرى طول بكشد كه نگويند اين شخص نماز جماعت مىخواند ، بايد نيّت فرادى كند .\r\nمسأله 1439 - اگر اوّل نماز يا بين حمد و سوره اقتدا كند و پيش از آن كه به ركوع رود ، امام سر از ركوع بردارد نماز او صحيح است .\r\nمسأله 1440 - اگر موقعى برسد كه امام مشغول خواندن تشهّد آخر نماز است ، چنانچه بخواهد به ثواب جماعت برسد ، بايد بعد از نيّت و گفتن تكبيرة الاحرام بنشيند و تشهّد را با امام بخواند ولى سلام را نگويد و صبر كند تا امام سلام نماز را بدهد ، بعد بايستد و بدون آن كه دوباره نيّت كند و تكبير بگويد حمد و سوره را بخواند و آن را ركعت اوّل نماز خود حساب كند .\r\nمسأله 1441 - مأموم نبايد جلوتر از امام بايستد بلكه احتياط واجب آن است كه مساوى هم نايستد ولى اگر قد او بلندتر از امام است ، بنابر احتياط واجب بايد طورى بايستد كه در ركوع و سجود جلوتر از امام نباشد .\r\nمسأله 1442 - در نماز جماعت بايد بين مأموم و امام پرده و مانند آن كه پشت آن\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nديده نمىشود فاصله نباشد و همچنين است بين انسان و مأموم ديگرى كه انسان به واسطه او به امام متصل شده است ، ولى اگر امام مرد و مأموم زن باشد ، چنانچه بين آن زن و امام يا بين آن زن و مأموم ديگرى كه مرد است ، و زن به واسطه او به امام متصل شده است پرده و مانند آن باشد ، اشكال ندارد .\r\nمسأله 1443 - اگر بعد از شروع به نماز بين مأموم و امام و يا بين مأموم و كسى كه به واسطه او متصل به امام است ، پرده يا چيز ديگرى كه پشت آن را نمىتوان ديد فاصله شود ، نماز مأموم فرادى مىشود و بعنوان جماعت باطل است .\r\nمسأله 1444 - واجب آن است كه بين جاى سجده مأموم و جاى ايستادن امام بيشتر از يك گام بلند فاصله نباشد ، و نيز اگر انسان به واسطه مأمومى كه جلوىاو ايستاده به امام متصل باشد ، واجب است كه فاصله جاى سجده‌اش از جاى ايستادن او بيشتر از يك گام بلند نباشد ، و احتياط مستحبّ آن است كه جاى سجده مأموم با جاى كسى كه جلوى او ايستاده ، هيچ فاصله نداشته باشد .\r\nمسأله 1445 - اگر مأموم به واسطه كسى كه طرف راست يا چپ او اقتدا كرده به امام متّصل باشد و از جلو به امام متصل نباشد ، بنابر احتياط واجب بايد با كسى كه در طرف راست يا چپ او اقتدا كرده ، بيشتر از يك گام بلند فاصله نداشته باشد .\r\nمسأله 1446 - اگر در نماز ، بين مأموم و امام ، يا بين مأموم و كسى كه مأموم به واسطه او به امام متصل است بيشتر از يك گام بلند پيدا شود ، چنانچه فوراً هم قصد فرادى نكند ، نماز جماعتش باطل است ولى فرادى حساب مىشود اگر به وظيفه فرادى عمل كند .\r\nمسأله 1447 - اگر نماز همه كسانى كه در صف جلو هستند تمام شود ، يا همه نيّت فرادى نمايند ، چنانچه فوراً براى نماز ديگرى به امام اقتدا كنند به صورتى كه عرفاً فاصله محسوب نشود ، جماعت صف بعد صحيح است والّا كسانى كه در صف بعد ايستاده‌اند نمازشان قهراً فرادىمى شود .\r\nمسأله 1448 - اگر در ركعت دوم اقتدا كند ، لازم نيست حمد و سوره را بخواند ولى قنوت و تشهّد را با امام مىخواند و احتياط آن است كه موقع خواندن تشهّد\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nانگشتان دست و سينه پا را به زمين بگذارد و زانوها را بلند كند و بايد بعد از تشهّد با امام برخيزد و حمد و سوره را بخواند و اگر براى سوره وقت ندارد ، حمد را تمام كند در ركوع يا سجود خود را به امام برساند و اگر در سجده به امام برسد احوط آن است كه قصد فرادى كند .\r\nمسأله 1449 - اگر موقعى كه امام در ركعت دوم نماز چهار ركعتى است ، اقتدا كند بايد در ركعت دوم نمازش كه ركعت سوم امام است بعد از دو سجده بنشيند و تشهّد را به مقدار واجب بخواند و برخيزد و چنانچه براى گفتن سه مرتبه تسبيحات وقت ندارد ، يك مرتبه بگويد و در ركوع خود را به امام برساند .\r\nمسأله 1450 - اگر در ركعت سوم يا چهارم باشد و مأموم بداند كه اگر اقتدا كند و حمد را بخواند به ركوع امام نمىرسد ، بنابر احتياط واجب بايد صبر كند تا امام به ركوع رود ، بعد اقتدا نمايد .\r\nمسأله 1451 - اگر در ركعت سوم يا چهارم امام اقتدا كند ، بايد حمد و سوره را بخواند و اگر براى سوره وقت ندارد ، بايد حمد را تمام كند و در ركوع يا سجده خود را به امام برساند ، ولى اگر در سجده به امام برسد ، احتياطاً نماز را قصد فرادى كند .\r\nمسأله 1452 - كسى كه مىداند اگر سوره يا قنوت را تمام كند به ركوع امام نمىرسد ، چنانچه عمداً سوره يا قنوت را بخواند و به ركوع نرسد نمازش صحيح است .\r\nمسأله 1453 - كسى كه اطمينان دارد كه اگر سوره را شروع كند يا تمام نمايد به ركوع امام مىرسد ، احتياط واجب آن است كه سوره را شروع كند يا اگر شروع كرده تمام نمايد .\r\nمسأله 1454 - كسى كه يقين دارد اگر سوره را بخواند به ركوع امام مىرسد ، چنانچه سوره را بخواند و به ركوع نرسد ، نمازش صحيح است .\r\nمسأله 1455 - اگر امام ايستاده باشد و مأموم نداند كه در كدام ركعت است ، مىتواند اقتدا كند ولى بايد حمد و سوره را به قصد قربت بخواند اگرچه بعد بفهمد كه امام در ركعت اوّل يا دوم بوده ، و نمازش صحيح است .\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nمسأله 1456 - اگر به خيال اين كه امام در ركعت اوّل يا دوم است ، حمد و سوره نخواند و بعد از ركوع بفهمد كه در ركعت سوم يا چهارم بوده نمازش صحيح است ولى اگر پيش از ركوع بفهمد ، بايد حمد و سوره را بخواند و اگر وقت ندارد فقط حمد را بخواند و در ركوع خود را به امام برساند و گرنه احتياطاً قصد فرادى نمايد .\r\nمسأله 1457 - اگر به خيال اين كه امام در ركعت سوم يا چهارم است حمد و سوره بخواند و پيش از ركوع يا بعد از آن بفهمد كه در ركعت اوّل يا دوم بوده ، نمازش صحيح است و اگر در بين حمد و سوره بفهمد لازم نيست آنها را تمام كند .\r\nمسأله 1458 - اگر موقعى كه مشغول نماز مستحبّى است جماعت برپا شود ، چنانچه اطمينان ندارد كه اگر نماز را تمام كند به جماعت برسد ، مستحبّ است نماز را رها كند و مشغول نماز جماعت شود ، بلكه اگر اطمينان نداشته باشد كه به ركعت اوّل برسد مستحبّ است به همين دستور رفتار نمايد .\r\nمسأله 1459 - اگر موقعى كه مشغول نماز سه ركعتى يا چهار ركعتى است ، جماعت برپا شود چنانچه ركعت سوم را شروع نكرده و اطمينان ندارد كه اگر نماز را تمام كند به جماعت برسد ، مستحبّ است به نيّت نماز مستحبّى نماز را دو ركعتى تمام كند و خود را به جماعت برساند .\r\nمسأله 1460 - اگر نماز امام تمام شود و مأموم مشغول تشهّد يا سلام اوّل باشد ، لازم نيست نيّت فرادى كند .\r\nمسأله 1461 - كسى كه يك ركعت از امام عقب مانده بنابر احتياط مستحب وقتىامام تشهّد ركعت آخر را مىخواند ، انگشتان دست و سينه پا را به زمين بگذارد و زانوها رابلند نگهدارد و صبر كند تا امام سلام نماز را بگويد و بعد برخيزد .\r\n\r\nشرائط امام جماعت\r\nمسأله 1462 - امام جماعت بايد بالغ و عاقل و شيعه دوازده امامى و عادل و حلال زاده باشد و نماز را بطور صحيح بخواند ، و نيز اگر مأموم مرد است ، امام او هم بايد مرد\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nباشد و اقتدا كردن بچه مميّز كه خوب و بد را مىفهمد به بچه مميّز ديگر اشكال ندارد و لكن اقتدا كردن شخص بالغ به بچه مميّز اشكال دارد .\r\nمسأله 1463 - امامى را كه عادل مىدانسته ، اگر شك كند به عدالت خود باقىاست يا نه ، مىتواند به او اقتدا نمايد .\r\nمسأله 1464 - كسى كه ايستاده نماز مىخواند ، نمىتواند به كسى كه نشسته يا خوابيده نماز مىخواند ، اقتدا كند و كسى كه نشسته نماز مىخواند ، نمىتواند به كسى كه خوابيده نماز مىخواند اقتدا كند .\r\nمسأله 1465 - كسى كه نشسته يا خوابيده نماز مىخواند ، مىتواند به كسى كه نشسته نماز مىخواند اقتدا كند و كسى كه خوابيده نماز مىخواند مىتواند به كسىكه خوابيده نماز مىخواند اقتدا نمايد .\r\nمسأله 1466 - اگر امام جماعت به واسطه عذرى با لباس نجس يا با تيمّم يا با وضوى جبيره‌اى نماز بخواند ، مىشود به او اقتدا كرد .\r\nمسأله 1467 - اگر امام مرضى دارد كه نمىتواند از بيرون آمدن بول و غائط خوددارى كند ، مىشود به او اقتدا كرد و نيز زنى كه مستحاضه نيست مىتواند به زن مستحاضه اقتدا نمايد .\r\nمسأله 1468 - بنابر احتياط مستحبّ كسى كه مرض خوره يا پيسى دارد نبايد امام جماعت شود .\r\n\r\nاحكام جماعت\r\nمسأله 1469 - موقعى كه مأموم نيّت مىكند بايد امام را معيّن نمايد ولى دانستن اسم او لازم نيست مثلًا اگر نيّت كند اقتدا مىكنم به امام حاضر ، نمازش صحيح است .\r\nمسأله 1470 - مأموم بايد غير از حمد و سوره همه چيز نماز را خودش بخواند ، ولى اگر ركعت اوّل يا دوم او با ركعت سوم يا چهارم امام باشد ، بايد حمد و سوره را بخواند .\r\nمسأله 1471 - اگر مأموم در ركعت اوّل و دوم نماز صبح و مغرب و عشا صداى\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nحمد و سوره امام را بشنود ، اگرچه كلمات را تشخيص ندهد ، بايد حمد و سوره را نخواند و اگر صداى امام را نشنود ، مستحبّ است حمد و سوره را بخواند ولى بايد آهسته بخواند و چنانچه سهواً بلند بخواند ، اشكال ندارد .\r\nمسأله 1472 - اگر مأموم بعضى از كلمات حمد و سوره امام را بشنود ، احتياط واجب آن است كه حمد و سوره را نخواند .\r\nمسأله 1473 - اگر مأموم سهواً حمد و سوره بخواند ، يا خيال كند صدايى را كه مىشنود صداى امام نيست و حمد و سوره بخواند و بعد بفهمد صداى امام بوده ، نمازش صحيح است .\r\nمسأله 1474 - اگر شك كند كه صداى امام رامىشنود يا نه ، يا صدايى بشنود و نداند صداى امام است يا صداى كس ديگر ، احتياطاً نبايد حمد و سوره را بخواند .\r\nمسأله 1475 - احتياط واجب آن است كه مأموم در ركعت اوّل و دوم نماز ظهر و عصر حمد و سوره نخواند و مستحبّ است به جاى آن ذكر بگويد .\r\nمسأله 1476 - مأموم نبايد تكبيرة الاحرام را پيش از امام بگويد بلكه احتياط واجب آن است كه تا تكبير امام تمام نشده تكبير نگويد .\r\nمسأله 1477 - اگر مأموم سلام امام را بشنود ، يا بداند چه وقت سلام مىگويد ، احتياط مستحبّ آن است كه پيش از امام سلام نگويد و چنانچه عمداً يا سهواً پيش از امام سلام دهد ، نمازش صحيح است ، و لازم نيست دوباره با امام سلام دهد .\r\nمسأله 1478 - اگر مأموم غير از تكبيرة الاحرام چيزهاى ديگر نماز را پيش از امام بگويد اشكالى ندارد ، ولى اگر آنها را بشنود يا بداند امام چه وقت مىگويد احتياط مستحب آن است كه بعد از امام بگويد .\r\nمسأله 1479 - مأموم بايد غير از آنچه در نماز خوانده مىشود ، كارهاى ديگر آن مانند ركوع و سجود را با امام يا كمى بعد از امام بجا آورد و اگر عمداً پيش از امام يا مدّتى بعد از امام انجام دهد ، معصيت كرده و احتياط مستحبّ آن است كه نماز را تمام كند و دوباره بخواند .\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nمسأله 1480 - اگر سهواً پيش از امام سر از ركوع بردارد ، چنانچه امام در ركوع باشد بايد به ركوع برگردد و با امام سر بردارد و در اين صورت زياد شدن ركوع كه ركن است نماز را باطل نمىكند ، ولى اگر به ركوع برگردد و پيش از آن كه به ركوع برسد ، امام سر بردارد نمازش باطل است .\r\nمسأله 1481 - اگر اشتباهاً سر بردارد و ببيند امام در سجده است ، بايد به سجده برگردد و چنانچه در هر دو سجده اين اتفاق بيفتد براى زياد شدن دو سجده كه ركن است نماز باطل نمىشود .\r\nمسأله 1482 - كسى كه اشتباهاً پيش از امام سر از سجده برداشته هرگاه به سجده برگردد و هنوز به سجده نرسيده ، امام سر بردارد نمازش صحيح است ولى اگر در هر دو سجده اين اتفاق بيفتد بنابر احتياط واجب نمازش را تمام كند و دوباره اعاده نمايد .\r\nمسأله 1483 - اگر اشتباهاً سر از ركوع يا سجده بردارد وسهواً يا به خيال اين كه به امام نمىرسد ، به ركوع يا سجده نرود ، نمازش صحيح است .\r\nمسأله 1484 - اگر سر از سجده بردارد و ببيند امام در سجده است ، چنانچه به خيال اين كه سجده اوّل امام است به قصد اين كه با امام سجده كند به سجده رود و بفهمد سجده دوم امام بوده ، سجده دوم او حساب مىشود و اگر به خيال اين كه سجده دوم امام است به سجده رود و بفهمد سجده اوّل امام بوده ، بايد به قصد اين كه با امام سجده كند دوباره با امام به سجده رود ، و در هر دو صورت احتياط مستحبّ آن است كه نماز را به جماعت تمام كند و دوباره بخواند .\r\nمسأله 1485 - اگر سهواً پيش از امام به ركوع رود و طورى باشد كه اگر سر بردارد به مقدارى از قرائت امام مىرسد ، چنانچه سر بردارد و با امام به ركوع رود ، نمازش صحيح است و اگر عمداً برنگردد ، نمازش صحيح است گرچه به احتياط مستحبّ نماز را تمام كند و دوباره اعاده نمايد .\r\nمسأله 1486 - اگر سهواً پيش از امام به ركوع رود و طورى باشد كه اگر برگردد به چيزى از قرائت امام نمىرسد ، در صورتى كه صبر كند تا امام به او برسد ، نمازش صحيح است .\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nمسأله 1487 - اگر سهواً پيش از امام به سجده رود بنابر احتياط واجب برگردد و متابعت امام بنمايد و در صورتى كه صبر كند تا امام به او برسد نمازش به جماعت صحيح است ، در صورتى كه امام زود برسد و گرنه فرادى مىشود .\r\nمسأله 1488 - اگر امام در ركعتى كه قنوت ندارد اشتباهاً قنوت بخواند ، يا در ركعتى كه تشهّد ندارد اشتباهاً مشغول خواندن تشهّد شود ، مأموم نبايد قنوت وتشهّد را بخواند ولى نمىتواند پيش از امام به ركوع رود يا پيش از ايستادن امام بايستد ، بلكه بايد صبر كند تا قنوت و تشهّد امام تمام شود و بقيّه نماز را با او بخواند .\r\n\r\nچيزهائى كه در نماز جماعت مستحبّ است\r\nمسأله 1489 - اگر مأموم يك مرد باشد ، مستحبّ است طرف راست امام بايستد و اگر يك زن باشد ، مستحبّ است پشت سر او بايستد ، و اگر يك مرد و يك زن يا يك مرد و چند زن باشند مستحبّ است مرد طرف راست امام و باقى پشت سر امام بايستند و اگر چند مرد يا چند زن باشند ، مستحبّ است پشت سر امام بايستند ، و اگر چند مرد و چند زن باشند ، مستحبّ است مردها عقب امام و زن‌ها پشت مردها بايستند .\r\nمسأله 1490 - اگر امام و مأموم هر دو زن باشند بهتر است كه رديف يكديگر بايستند و امام جلوتر از ديگران نايستد .\r\nمسأله 1491 - مستحبّ است امام در وسط صف بايستد و اهل علم و كمال و تقوى در صف اوّل بايستند .\r\nمسأله 1492 - مستحبّ است صفهاى جماعت منظم باشد و بين كسانى كه در يك صف ايستاده‌اند فاصله نباشد و شانه آنان رديف يكديگر باشد .\r\nمسأله 1493 - مستحبّ است بعد از گفتن قد قامت الصلاة مأمومين برخيزند .\r\nمسأله 1494 - مستحبّ است امام جماعت حال مأمومى را كه از ديگران ضعيف‌تر است رعايت كند و قنوت و ركوع و سجود را طول ندهد ، مگر بداند همه كسانى كه به او اقتدا كرده‌اند به طول دادن مايلند .\r\nمسأله 1495 - مستحبّ است امام جماعت در حمد و سوره وذكرهايى كه بلند\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nمىخواند ، صداى خود را به قدرى بلند كند كه ديگران بشنوند ، ولى بايد بيش از اندازه صدا را بلند نكند .\r\nمسأله 1496 - اگر امام در ركوع بفهمد كسى تازه رسيده و مىخواهد اقتدا كند مستحبّ است ركوع را دو برابر هميشه طول بدهد و بعد برخيزد ، اگرچه بفهمد كس ديگرى هم براى اقتدا وارد شده است .\r\n\r\nچيزهائى كه در نماز جماعت مكروه است\r\nمسأله 1497 - اگر در صفهاى جماعت جا باشد ، مكروه است انسان تنها بايستد .\r\nمسأله 1498 - مكروه است مأموم ذكرهاى نماز را طورى بگويد كه امام بشنود .\r\nمسأله 1499 - مسافرى كه نماز ظهر و عصر و عشا را دو ركعت مىخواند مكروه است در اين نمازها به كسى كه مسافر نيست اقتدا كند ، و كسى كه مسافر نيست مكروه است در اين نمازها به مسافر اقتدا نمايد .\r\n\r\nنماز جمعه و احكام آن\r\nنماز جمعه از عبادت‌هاى سياسى و عبادى است كه مىتواند بسيارى از مشكلات امّت اسلامى در خطبه‌هاى نماز جمعه مطرح و رفع گردد . و لذا حضور در نماز جمعه بسيار نيكو و شايسته است و توصيه فراوان گرديده است .\r\nمسأله 1500 - نماز جمعه مانند نماز صبح دو ركعت است و امتيازش از نماز صبح اين است كه دو خطبه در پيش دارد و در اين زمان بايد نماز جمعه را به رجاء مطلوبيّت بخواند و واجب است كه نماز ظهر و عصر هم خوانده شود . و واجب شدن آن به نحو مذكور چند شرط دارد :\r\nاوّل داخل شدن وقت : و آن عبارت از زوال آفتاب است تا گفتن اذان و خواندن دو خطبه و نماز جمعه پس اگر خواندن نماز بيش از اين مقدار به تأخير بيفتد ، بنابر احتياط واجب نمىتواند نماز حمعه را بخواند .\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nدوم شمارهء افراد : و آن هفت نفر است با امام و هرگاه هفت نفر از مسلمانان جمع نشوند ، نماز جمعه واجب نمىشود بلى نماز جمعه از پنج نفر كه يكى از ايشان امام باشد ، صحيح است .\r\nسوم بودن امام جامع الشرائط از عدالت وغيره كه در امام جماعت معتبر است .\r\nو صحيح بودن نماز جمعه چند شرط دارد :\r\nاوّل جماعت بودن ، پس فرادى صحيح نيست پس هرگاه مأموم قبل از ركوع ركعت دوم نماز به امام برسد مجزى خواهد بود و در غير اين صورت محلّ اشكال است .\r\nدوم خواندن دو خطبه پيش از نماز كه در خطبهء اوّل حمد وثناى الهى را گفته ووصيّت به تقوى وپرهيزكارى شود و يك سوره از قرآن بخواند سپس نشسته و برخيزد وباز هم حمد وثناى الهى را به جا آورد و بر پيغمبر اكرم و ائمّهء مسلمين صلوات فرستاده و براى مؤمنين و مؤمنات استغفار ( طلب آمرزش ) كند ، و لازم است خطبه پيش از نماز باشد ، پس اگر نماز را پيش از دو خطبه شروع كرد ، صحيح نخواهد بود و خواندن خطبه پيش از زوال آفتاب جائز نيست و بايد كسى كه خطبه را مىخواند هنگام خواندن ايستاده باشد و نشسته خواندن صحيح نمىباشد ، و فاصله انداختن بين دو خطبه به نشستن لازم و واجب است و بايد نشستن مختصر وخفيف باشد و لازم است امام جماعت وخطيب يك نفر باشد و احوط آن است كه خطبه را با طهارت بخواند ، و مقدار واجب از خطبه بايد عربى باشد ولى در مازاد آن معتبر نيست و اگر حاضرين زبان عربى ندانند مىتواند براى آنان ترجمه نمايد .\r\nسوم آن كه مسافت بين دو نماز جمعه كمتر از يك فرسخ نباشد ، پس هرگاه نماز جمعه ديگرى در مسافت كمتر از يك فرسخ بر پا باشد ومقارن هم بودند هر دو باطل مىشوند و اگر يكى سبقت بر ديگرى داشت هر چند به تكبيرة الاحرام باشد صحيح و دومى باطل خواهد بود .\r\nولى هرگاه پس از برگزارى نماز جمعه كشف شود كه نماز جمعه ديگرى بر او سابق يا مقارن به كمتر از يك فرسخ بر پا بوده ، اشكالى ندارد چه در وقت معلوم شود\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nيا در خارج آن ، و مانع بودن كمتر از يك فرسخ در صورتى است كه هر دو نماز بجز اين جهت صحيح باشد ومانعيّت نماز غير صحيح ، محلّ اشكال است .\r\nمسأله 1501 - هرگاه نماز جمعه‌اى كه واجد شرائط است بر پا شود مىتوان شركت كرد و به رجاء مطلوبيّت آورد گر چه اظهر آن است كه كفايت از ظهر نمىكند و عدّه‌اى كه مىخواهند شركت كنند بايد واجد شرائطى كه گفته مىشود باشند :\r\nاوّل آن كه مكلّف مرد باشد زيرا براى زن حضور در نماز جمعه وجوب ندارد .\r\nدوم آزاد باشد پس بر بنده ، نماز جمعه وجوب ندارد .\r\nسوم عاقل باشد .\r\nچهارم سلامت از بيمارى وكورى داشته باشد .\r\nپنجم پير نباشد .\r\nششم هوا بارانى نباشد .\r\nهفتم آن كه بين جاى شخص وجايى كه نماز جمعه بر پا مىشود بيش از دو فرسخ فاصله نباشد .\r\nهشتم آن كه حضور براى او حرجى نباشد .\r\nمسأله 1502 - خواندن نماز ظهر براى كسى كه به نماز جمعه شركت نكرده در اوّل وقت فضيلت ، اشكالى ندارد گرچه تأخير انداختن جهت مراعات احتياط بهتر است .\r\nمسأله 1503 - حرف زدن در هنگام خطبه جائز نيست ، امام باشد يا مأموم ، چنانچه حرف زد مرتكب حرام شده ولى موجب بطلان خطبه و نماز نمىشود .\r\nمسأله 1504 - گوش دادن به دو خطبه بنابر احتياط ، واجب است چون به منزلهء دو ركعت نماز است گرچه اگر گوش نداد موجب بطلان نماز نمىشود .\r\nمسأله 1505 - اذان دوم روز جمعه بدعت و حرام مىباشد و اين همان اذانىاست كه در عرف مردم اذان سوم ناميده مىشود وعامّه به آن عمل مىكنند .\r\nمسأله 1506 - بنابر احتياط مستحبّ خريد و فروش را در وقت نداء « نماز جمعه » ترك نمايند .\r\n\r\n","description":"","footnote":"","page_name":" 250 ","page_number":250},
  {"content":"\r\n\r\n\r\nنماز آيات\r\nمسأله 1507 - نماز آيات كه دستور آن بعداً گفته خواهد شد ، به واسطه چهار چيز واجب مىشود : اوّل گرفتن خورشيد ، دوم گرفتن ماه اگرچه مقدار كمى از آنها گرفته شود و كسى هم از آن نترسد ، سوم زلزله اگرچه كسى هم نترسد ، چهارم رعد و برق و بادهاى سياه و سرخ و مانند اينها در صورتى كه بيشتر مردم بترسند .\r\nمسأله 1508 - اگر از چيزهائى كه نماز آيات براى آنها واجب است بيشتر از يكىاتّفاق بيفتد ، انسان بايد براى هر يك از آنها يك نماز آيات بخواند ، مثلًا اگر خورشيد بگيرد و زلزله هم بشود ، بايد دو نماز آيات بخواند .\r\nمسأله 1509 - كسى كه چند نماز آيات بر او واجب است ، اگر همه آنها براى يك چيز بر او واجب شده باشد ، مثلًا سه مرتبه خورشيد گرفته و نماز آنها را نخوانده است موقعى كه قضاى آنها را مىخواند ، لازم نيست معيّن كند كه براى كدام دفعه آنها باشد و همچنين است اگر چند نماز براى رعد و برق و بادهاى سياه و سرخ و مانند اينها بر او واجب شده باشد ، ولى اگر براى آفتاب گرفتن و ماه گرفتن و زلزله يا براى دوتاى اينها نمازهايى بر او واجب شده باشد ، بنابر احتياط واجب بايد موقع نيّت معيّن كند نماز آياتى كه مىخواند براى كداميك آنها است .\r\nمسأله 1510 - چيزهائى كه نماز آيات براى آنها واجب است ، در هر شهرى اتّفاق بيفتد ، فقط مردم همان شهر بايد نماز آيات بخوانند و بر مردم جاهاى ديگر واجب نيست ، ولى اگر مكان آنها به قدرى نزديك باشد كه با آن شهر يكى حساب شود ، نماز آيات بر آنها هم واجب است .\r\nمسأله 1511 - از وقتى كه خورشيد يا ماه شروع به گرفتن مىكند ، انسان بايد نماز آيات را بخواند و بنابر احتياط واجب بايد به قدرى تأخير نيندازد كه شروع بباز شدن كند .\r\nمسأله 1512 - اگر خواندن نماز آيات را به قدرى تأخير بيندازد كه آفتاب يا ماه شروع به باز شدن كند ، در اين صورت بايد بنابر احتياط واجب ادا و قضا نكند ، ولى اگر بعد از باز شدن تمام آن ، نماز بخواند بايد نيّت قضا نمايد .\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nمسأله 1513 - اگر مدّت گرفتن خورشيد يا ماه به اندازه خواندن يك ركعت نماز باشد ، نمازى كه مىخواند ادا است ، و همچنين است اگر مدّت گرفتن آنها بيشتر باشد ، ولى انسان نماز را نخواند تا به اندازه خواندن يك ركعت به آخر وقت آن مانده باشد ولى اگر كمتر از يك ركعت وقت دارد ، احتياطاً نيّت اداء و قضاء ننمايد .\r\nمسأله 1514 - موقعى كه زلزله ورعد و برق و مانند اينها اتّفاق مىافتد ، انسان بايد فوراً نماز آيات را بخواند و اگر نخواند معصيت كرده و تا آخر عمر بر او واجب است و هر وقت بخواند اداء است مگر در آياتى كه زمان او به مقدار يك ركعت از نماز آيات بوده و خواندن نماز را از روى عصيان بتأخير بياندازد در اين صورت بنابر احتياط واجب بايد نيّت اداء و قضاء نكند .\r\nمسأله 1515 - اگر بعد از باز شدن آفتاب يا ماه بفهمد كه تمام آن گرفته بوده ، بايد قضاى نماز آيات را بخواند ، ولى اگر بفهمد مقدارى از آن گرفته بوده قضا بر او واجب نيست .\r\nمسأله 1516 - اگر عدّه‌اى بگويند كه خورشيد يا ماه گرفته است ، چنانچه انسان از گفته آنان يقين پيدا نكند و نماز آيات نخواند و بعد معلوم شود راست گفته‌اند ، در صورتى كه تمام خورشيد يا ماه گرفته باشد بايد نماز آيات را بخواند بلكه اگر مقدارى از آن هم گرفته باشد ، بنابر احتياط مستحبّ نماز آيات را بجا آورد ولى اگر دو نفر كه عادل بودن آنان معلوم نيست بگويند خورشيد يا ماه گرفته ، بعد معلوم شود كه عادل بوده‌اند ، بنابر احتياط واجب نماز آيات را بخواند .\r\nمسأله 1517 - اگر انسان به گفته كسانى كه از روى قاعده علمى وقت گرفتن خورشيد و ماه را مىدانند ، اطمينان پيدا كند كه خورشيد يا ماه گرفته ، بنابر احتياط واجب بايد نماز آيات را بخواند ، و نيز اگر بگويند فلان وقت خورشيد يا ماه مىگيرد و فلان مقدار طول مىكشد و انسان به گفته آنان اطمينان پيدا كند ، بنابر احتياط واجب بايد به حرف آنان عمل نمايد مثلًا اگر بگويند آفتاب فلان ساعت شروع به باز شدن مىكند ، احتياطاً بايد نماز را تا آنوقت تأخير نيندازد .\r\nمسأله 1518 - اگر بفهمد نماز آياتى كه خوانده باطل بوده ، بايد دوباره بخواند و اگر وقت گذشته ، قضا نمايد .\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nمسأله 1519 - اگر در وقت نماز يوميّه نماز آيات هم بر انسان واجب شود ، چنانچه براى هر دو نماز وقت دارد ، هركدام را اوّل بخواند اشكال ندارد و اگر وقت يكى از آن دو تنگ باشد بايد اوّل آن را بخواند و اگر وقت هر دو تنگ باشد ، بايد اوّل نماز يوميّه را بخواند .\r\nمسأله 1520 - اگر در بين نماز يوميّه بفهمد كه وقت نماز آيات تنگ است ، چنانچه وقت نماز يوميّه هم تنگ باشد ، بايد آن را تمام كند بعد نماز آيات را بخواند و اگر وقت نماز يوميّه تنگ نباشد ، بايد آن را بشكند واوّل نماز آيات را بخواند بعد نماز يوميّه را بجا آورد .\r\nمسأله 1521 - اگر در بين نماز آيات بفهمد كه وقت نماز يوميّه تنگ است ، بايد نماز آيات را رها كند و مشغول نماز يوميّه شود و بعد از آن كه نماز را تمام كرد پيش از انجام كارى كه نماز را به هم بزند ، بقيه نماز آيات را از همانجا كه رها كرده بخواند .\r\nمسأله 1522 - اگر در حال حيض يا نفاس زن آفتاب يا ماه بگيرد و در تمام حال ماه و خورشيدگرفتگى حالت حيض و نفاس ادامه داشته باشد ، نماز آيات بر او واجب نيست ولى اگر در تمام وقت گرفتگى آفتاب و ماه در حيض و نفاس نبوده ، به احتياط واجب نماز آيات را ما فى الذمه بياورد ولى اگر زلزله يا رعد و برق و مانند اينها اتفاق بيفتد ، احتياط واجب آن است كه بعد از پاك شدن ، نماز آيات را بخواند و قصد ما فى الذّمه نمايد .\r\n\r\nدستور نماز آيات\r\nمسأله 1523 - نماز آيات دو ركعت است و در هر ركعت پنج ركوع دارد و دستور آن اين است كه انسان بعد از نيّت ، تكبير بگويد و يك حمد و يك سوره تمام بخواند و به ركوع رود و سر از ركوع بردارد ، دوباره يك حمد و يك سوره بخواند ، باز به ركوع رود تا پنج مرتبه و بعد از بلند شدن از ركوع پنجم دو سجده نمايد و برخيزد و ركعت دوم را هم مثل ركعت اوّل بجا آورد وتشهّد بخواند و سلام دهد .\r\nمسأله 1524 - در نماز آيات ممكن است انسان بعد از نيّت و تكبير و خواندن\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nحمد ، آيه‌هاى يك سوره را پنج قسمت كند و يك آيه يا بيشتر از آن را بخواند و به ركوع رود و سر بردارد و بدون اين كه حمد بخواند ، قسمت دوم از همان سوره را بخواند و به ركوع رود و همينطور تا پيش از ركوع پنجم سوره را تمام نمايد ، مثلًا به قصد سوره « قُلْ هُوَ اللّهُ أَحَد » ، « بِسْمِ اللّهِ الرَّحْمنِ الرَّحيم » بگويد و به ركوع رود ، بعد بايستد و بگويد : « قُلْ هُوَ اللّهُ أَحَد » دوباره به ركوع رود و بعد از ركوع بايستد و بگويد :\r\n« اللّهُ الصَّمَد » ، باز به ركوع رود و بايستد و بگويد : « لَمْ يَلِدْ وَلَمْ يُولَدْ » و برود به ركوع باز هم سر بردارد و بگويد : « وَلَمْ يَكُنْ لَهُ كُفُواً أحَد » و بعد از آن به ركوع پنجم رود و بعد از سر برداشتن دو سجده كند و ركعت دوم را هم مثل ركعت اوّل بجا آورد و بعد از سجده دوم تشهّد بخواند و نماز را سلام دهد .\r\nمسأله 1525 - اگر در يك ركعت از نماز آيات پنج مرتبه حمد و سوره بخواند و در ركعت ديگر يك حمد بخواند و سوره را پنج قسمت كند ، مانعى ندارد .\r\nمسأله 1526 - چيزهائى كه در نماز يوميّه واجب ومستحبّ است ، در نماز آيات هم واجب ومستحبّ مىباشد ولى در نماز آيات مستحبّ است به جاى اذان و اقامه سه مرتبه بگويند : « الصلاة » .\r\nمسأله 1527 - مستحبّ است بعد از ركوع پنجم و دهم بگويد : « سمع اللَّه لمن حمده » ، و نيز پيش از هر ركوع و بعد از آن تكبير بگويد ولى بعد از ركوع پنجم و دهم گفتن تكبير مستحبّ نيست .\r\nمسأله 1528 - مستحبّ است پيش از ركوع دوم و چهارم و ششم و هشتم و دهم قنوت بخواند ، و اگر فقط يك قنوت پيش از ركوع دهم بخواند ، كافىاست .\r\nمسأله 1529 - اگر در نماز آيات شك كند كه چند ركعت خوانده و فكرش به جايىنرسد ، نماز باطل است .\r\nمسأله 1530 - اگر شك كند كه در ركوع آخر ركعت اوّل است ، يا در ركوع اوّل ركعت دوم و فكرش به جايى نرسد ، نماز باطل است ولى اگر مثلًا شك كند كه چهار ركوع كرده يا پنج ركوع ، چنانچه براى رفتن به سجده خم نشده ، بايد ركوعى را كه شك دارد بجا آورده يا نه ، بجا آورد و اگر براى رفتن به سجده خم شده بايد به شكّ خود اعتنا نكند .\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nمسأله 1531 - هريك از ركوع‌هاى نماز آيات ركن است كه اگر عمداً يا سهواً كم يا زياد شود ، نماز باطل است .\r\n\r\nنماز عيد فطر و قربان\r\nمسأله 1532 - نماز عيد فطر و قربان در زمان حضور امام عليه السلام واجب است و بايد به جماعت خوانده شود و در زمان ما كه امام عليه السلام غائب است ، مستحبّ مىباشد و مىشود آن را به جماعت يا فرادى خواند .\r\nمسأله 1533 - وقت نماز عيد فطر و قربان از اوّل آفتاب روز عيد است تا ظهر .\r\nمسأله 1534 - مستحبّ است نماز عيد قربان را بعد از بلند شدن آفتاب بخوانند ، و در عيد فطر مستحبّ است بعد از بلند شدن آفتاب افطار كنند و زكات فطره را هم بدهند ، بعد نماز عيد را بخوانند .\r\nمسأله 1535 - نماز عيد فطر و قربان دو ركعت است كه در ركعت اوّل بعد از خواندن حمد و سوره ، بايد پنج تكبير بگويد و بعد از هر تكبير يك قنوت بخواند و بعد از قنوت پنجم تكبير ديگرى بگويد و به ركوع رود و دو سجده بجا آورد و برخيزد و در ركعت دوم چهار تكبير بگويد و بعد از هر تكبير ، قنوت بخواند و تكبير پنجم را بگويد و به ركوع رود و بعد از ركوع دو سجده كند وتشهّد بخواند و نماز را سلام دهد .\r\nمسأله 1536 - در قنوت نماز عيد فطر و قربان هر دعا و ذكرى بخوانند كافى است ولى بهتر است اين دعا را بخوانند : « أللّهُمَّ أهْلَ الكِبْرِياءِ وَالعَظَمَةَ وَأهْلَ الجُودِ وَالجَبَرُوتِ وَأهْلَ العَفْوِ وَالرَّحْمَةَ وَأهْلَ التَّقوى وَالمَغْفِرَةَ أسْئَلُكَ بِحَقِّ هذا اليَوْمِ الَّذىجَعَلْتَهُ لِلْمُسْلِمينَ عِيداً وَلِمُحَمَّدٍ صَلّى اللّهُ عَلَيْهِ وَآلِهِ ذُخْراً وَشَرَفاً وَكَرامَةً وَ مَزيداً أنْ تُصَلّيَ عَلي مُحَمَّدٍ وَآلِ مُحَمَّدٍ وَأنْ تُدْخِلَنى فِى كُلِّ خَيْرٍ أدْخَلْتَ فِيهِ مُحَمَّداً وَآلَ مُحَمَّدٍ وَأنْ تُخْرِجَنى مِنْ كُلِّ سُوءٍ أخْرَجْتَ مِنْهُ مُحَمَّداً وَآلَ مُحَمَّدٍ صَلَواتُكَ عَلَيْهِ وَعَلَيْهِم اللّهُمَّ إنّى أسْئَلُكَ خَيْرَ ماسَئَلَكَ بِهِ عِبادُكَ الصّالِحُونَ وَأعوذُ بِكَ مِمَّا اسْتَعاذَ مِنْهُ عِبادُكَ المُخْلَصون » .\r\nمسأله 1537 - در زمان غائب بودن امام عليه السلام مستحبّ است بعد از نماز عيد فطر\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nو قربان دو خطبه بخوانند و بهتر است كه در خطبه عيد فطر ، احكام زكات فطره و در خطبه عيد قربان احكام قربانى را بگويند .\r\nمسأله 1538 - نماز عيد سوره مخصوصى ندارد ، ولى بهتر است كه در ركعت اوّل آن سوره شمس ( سوره 91 ) و در ركعت دوم سوره غاشيه ( سوره 88 ) را بخوانند يا در ركعت اوّل سوره سبح اسم ( سوره 87 ) و در ركعت دوم سوره شمس را بخوانند .\r\nمسأله 1539 - مستحبّ است نماز عيد را در صحرا بخوانند ، ولى در مكّه مستحبّ است در مسجد الحرام خوانده شود .\r\nمسأله 1540 - مستحبّ است پياده و پا برهنه و با وقار به نماز عيد بروند و پيش از نماز غسل كنند و عمامه سفيد بر سر بگذارند .\r\nمسأله 1541 - مستحبّ است در نماز عيد بر زمين سجده كنند و در حال گفتن تكبيرها دستها را بلند كنند و كسى كه نماز عيد مىخواند ، چه امام جماعت باشد يا فرادى نماز مىخواند ، نماز را بلند بخواند .\r\nمسأله 1542 - بعد از نماز مغرب و عشاء شب عيد فطر و بعد از نماز صبح آن و بعد از نماز عيد فطر مستحبّ است اين تكبيرها را بگويند : « اللّهُ اكْبَر ، اللّهُ اكْبَر ، لا إلهَ إلّا اللّهُ وَاللّهُ أكْبَر ، اللّهُ اكْبَرُ وَلِلّهِ الْحَمْد ، اللّهُ أكْبَرُ عَلى ما هَدانا » .\r\nمسأله 1543 - مستحبّ است انسان در عيد قربان بعد از ده نماز كه اوّل آنها نماز ظهر روز عيد و آخر آنها نماز صبح روز دوازدهم است ، تكبيرهايى را كه در مسأله پيش گفته شد بگويد و بعد از آن بگويد : « اللّهُ أكْبَرُ عَلى مارَزَقَنا مِن بَهيمَةِ الأنْعامِ وَالْحَمْدُ لِلّهِ عَلى ما أبْلانا » ولى اگر عيد قربان را در منى باشد ، مستحبّ است بعد از پانزده نماز كه اوّل آنها نماز ظهر روز عيد و آخر آنها نماز صبح روز سيزدهم ذى حجّه است ، اين تكبيرها را بگويد .\r\nمسأله 1544 - احتياط مستحبّ آن است كه زنها از رفتن به نماز عيد خوددارى كنند ولى اين احتياط براى زنهاى پير نيست .\r\nمسأله 1545 - در نماز عيد هم مثل نمازهاى ديگر ، مأموم بايد غير از حمد و سوره چيزهاى ديگر نماز را خودش بخواند .\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nمسأله 1546 - اگر مأموم موقعى برسد كه امام مقدارى از تكبيرها را گفته بعد از آن كه امام به ركوع رفت ، بايد آنچه از تكبيرها و قنوتها را كه با امام نگفته خودش بگويد و اگر در هر قنوت يك سبحان اللَّه يا يك الحمد للَّه‌بگويد كافى است .\r\nمسأله 1547 - اگر در نماز عيد ، موقعى برسد كه امام در ركوع است مىتواند نيّت كند و تكبير اوّل نماز را بگويد و به ركوع رود ، ولى اگر به هيچ تكبير و يك سبحان اللَّه نمىرسد ، بهتر آن است كه فرادى بخواند حتّى در صورتى كه به يك تكبير برسد .\r\nمسأله 1548 - اگر در نماز عيد يك سجده يا تشهّد را فراموش كند ، احتياط آن است كه بعد از نماز آن را بجا آورد ، و نيز اگر كارى كه براى آن سجده سهو لازم است پيش آيد ، بنابر احتياط بايد بعد از نماز دو سجده سهو بنمايد .\r\n\r\nاجير گرفتن براى نماز\r\nمسأله 1549 - بعد از مرگ انسان ، مىشود براى نماز و عبادتهاى ديگر او كه در زندگى بجا نياورده ، ديگرى را اجير كنند يعنى به او مزد دهند كه آنها را بجا آورد و اگر كسى بدون مزد هم آنها را انجام دهد ، صحيح است .\r\nمسأله 1550 - انسان مىتواند براى بعضى از كارهاى مستحبّى مثل زيارت قبر پيغمبر وامامان عليهم السلام ، از طرف زندگان اجير شود و نيز مىتواند كار مستحبّى را بدون اجرت از طرف زندگان انجام دهد .\r\nمسأله 1551 - كسى كه براى نماز قضاى ميّت اجير شده ، بايد يا مجتهد باشد يا نماز را بر طبق تقليد صحيح انجام دهد .\r\nمسأله 1552 - اجير بايد موقع نيّت ، ميّت را تعيين نمايد و لازم نيست اسم او را بداند ، پس اگر نيّت كند از طرف كسى نماز مىخوانم كه براى او اجير شده‌ام كافى است .\r\nمسأله 1553 - اجير عبادتهاى شخص مرده را به نيابت از او بجا آورد و اگر عملىرا انجام دهد و ثواب آن را براى او هديه كند كافى نيست .\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nمسأله 1554 - بايد كسى را اجير كنند كه علم يا اطمينان داشته باشند عمل را صحيح انجام مىدهد وشكّ در صحّت عملش نداشته باشند .\r\nمسأله 1555 - كسى كه ديگرى را براى نمازهاى ميّت اجير كرده ، اگر بفهمد كه عمل را بجا نياورده ، يا باطل انجام داده بايد دوباره اجير بگيرد .\r\nمسأله 1556 - هرگاه شك كند كه اجير عمل را انجام داده يا نه ، اگر بگويد انجام داده‌ام ، كافى است مگر اين كه قرينه بر اتّهامش بوده باشد و در اين صورت بايد دوباره اجير بگيرد ، ولى اگر شكّ كند كه عمل او صحيح بوده يا نه ، گرفتن اجير لازم نيست .\r\nمسأله 1557 - كسى را كه عذرى دارد ومثلًا با تيمّم يا نشسته نماز مىخواند ، نمىشود براى نمازهاى ميّت اجير كرد ، اگرچه نماز ميّت هم همانطور قضا شده باشد .\r\nمسأله 1558 - مرد براى زن و زن براى مرد مىتواند اجير شود و در بلند خواندن و آهسته خواندن نماز بايد به تكليف خود عمل نمايد .\r\nمسأله 1559 - قضاى نمازهاى ميّت بايد به ترتيب خوانده شود در آن نمازهايىكه ترتيب در او هست مثل ظهر و عصر و مغرب و عشاء و همچنين است اگر ترتيب آنها را نمىداند ، بايد با اجير شرط كنند به قدرى نماز بخواند كه ترتيب به عمل آيد ولى در غير مترتّبه ، ترتيب واجب نيست .\r\nمسأله 1560 - اگر با اجير شرط كنند كه عمل را بطور مخصوصى انجام دهد ، بايد همانطور بجا آورد و اگر با او شرط نكنند ، بايد در آن عمل به تكليف ميّت رفتار نمايد در صورتى كه موجب فساد نزد خودش نباشد والّا اجاره را ترك نمايد و احتياط مستحبّ آن است كه از وظيفه خودش وميّت هركدام كه به احتياط نزديكتر است به آن عمل كند مثلًا اگر وظيفه ميّت گفتن سه مرتبه تسبيحات اربعه بوده و تكليف او يك مرتبه است سه مرتبه بگويد در جايى كه قابل عمل به احتياط باشد .\r\nمسأله 1561 - اگر با اجير شرط نكنند كه نماز را با چه مقدار از مستحبّات آن بخواند ، بايد مقدارى از مستحبّات نماز را كه معمول است بجا آورد .\r\nمسأله 1562 - اگر انسان چند نفر را براى نماز قضاى ميّت اجير كند ، بايد بنابر\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nاحتياط مستحبّ براى هركدام آنها وقتى را معيّن نمايد مثلًا اگر با يكى از آنها قرار گذاشت كه از صبح تا ظهر نماز قضا بخواند ، با ديگرى قرار بگذارد كه از ظهر تا شب بخواند و نيز مستحبّ است نمازى را كه در هر دفعه شروع مىكند ، معيّن نمايد مثلًا قرار بگذارد ، اوّل نمازى را كه مىخواند صبح باشد يا ظهر يا عصر و بايد با آنها قرار بگذارد كه در هر دفعه نماز يكشبانه روز را تمام كنند و اگر ناقص بگذارند نماز خوانده شده قبلى را حساب نكنند و در دفعه بعد نماز قبلى را دوباره بخوانند ، در صورتى كه نقصان در بين ظهر و عصر يا بين مغرب و عشاء باشد كه ترتيب در آنها واجب است .\r\nمسأله 1563 - اگر كسى اجير شود كه مثلًا در مدّت يكسال نمازهاى ميّت را بخواند و پيش از تمام شدن سال بميرد ، بايد براى نمازهايى كه مىدانند ، بجا نياورده ، ديگرى را اجير نمايند و اگر احتمال مىدهند بجا نياورده بنابر احتياط واجب ديگرى را اجير نمايند .\r\nمسأله 1564 - كسى را كه براى نمازهاى ميّت اجير كرده‌اند ، اگر پيش از تمام كردن نمازها بميرد و اجرت همه آنها را گرفته باشد ، چنانچه شرط كرده باشند كه تمام نمازها را خودش بخواند ، بايد اجرت مقدارى را كه نخوانده از مال او به ولى ميّت بدهند مثلًا اگر نصف آنها را خوانده ، بايد نصف پولى را كه گرفته از مال او به ولى ميّت بدهند و اگر شرط نكرده باشند ، بايد ورثه‌اش از مال او اجير بگيرند ، امّا اگر نداشته باشد بر ورثه چيزى واجب نيست .\r\nمسأله 1565 - اگر اجير پيش از تمام كردن نمازهاى ميّت بميرد و خودش هم نماز قضا داشته باشد ، بايد از مال او براى نمازهايى كه اجير بود ديگرى را اجير نمايند در صورتى كه شرط نكرده باشند مباشرت خودش والّا اجاره باطل مىشود نسبت به مابقى ، و اگر چيزى زياد آمد ، در صورتى كه وصيّت كرده باشد و ورثه اجازه بدهند ، براى تمام نمازهاى او اجير بگيرند ، و اگر اجازه ندهند ثلث آن را به مصرف نماز خودش برسانند بلكه اگر اجازه هم بدهند مىشود از ثلث مال ، اجير گرفت مگر آن كه خودش وصيّت كرده‌باشد كه از اصل مال گرفته شود كه در مازاد از ثلث بستگىبه اجازه ورثه دارد .\r\n\r\n","description":"","footnote":"","page_name":" 259 ","page_number":259},
  {"content":"\r\n\r\n\r\nاحكام روزه\r\nروزه آن است كه انسان براى انجام فرمان خداوند عالم از اذان صبح تا مغرب از چيزهائى كه روزه را باطل مىكند ، و شرح آنها بعداً گفته مىشود خوددارى نمايد .\r\n\r\nنيّت\r\nمسأله 1566 - لازم نيست انسان نيّت روزه را از قلب خود بگذراند يا مثلًا بگويد فردا روزه مىگيرم ، بلكه همينقدر كه براى انجام فرمان خداوند عالم از اذان صبح تا مغرب كارى كه روزه را باطل مىكند انجام ندهد كافى است و براى آن كه يقين كند تمام اين مدّت را روزه بوده ، بايد مقدارى پيش از اذان صبح و مقدارى هم بعد از مغرب از انجام كارى كه روزه را باطل مىكند خوددارى نمايد .\r\nمسأله 1567 - انسان مىتواند در هر شب از ماه رمضان براى روزه فرداى آن ، نيّت كند و بهتر است كه شب اوّل ماه هم نيّت روزه همه ماه را بنمايد .\r\nمسأله 1568 - وقت نيّت روزه ماه رمضان از اوّل شب است تا اذان صبح .\r\nمسأله 1569 - وقت نيّت روزه مستحبّى از اوّل شب است تا موقعى كه به اندازه نيّت كردن به مغرب وقت مانده باشد كه اگر تا اين وقت كارى كه روزه را باطل مىكند انجام نداده باشد ونيّت روزه مستحبّى كند روزه او صحيح است .\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nمسأله 1570 - كسى كه پيش از اذان صبح بدون نيّت روزه خوابيده است ، اگر پيش از ظهر بيدار شود ونيّت كند ، روزه او صحيح است چه روزه او واجب باشد چه مستحبّ و اگر بعد از ظهر بيدار شود ، نمىتواند نيّت روزه واجب نمايد .\r\nمسأله 1571 - اگر بخواهد غير روزه رمضان روزه ديگرى بگيرد ، بايد آن را معيّن نمايد ، مثلًا نيّت كند كه روزه قضا يا روزه نذر مىگيرم ، ولى در ماه رمضان لازم نيست نيّت كند كه روزه ماه رمضان مىگيرم ، بلكه اگر نداند ماه رمضان است يا فراموش نمايد و روزه ديگرى را نيّت كند ، روزه ماه رمضان حساب مىشود .\r\nمسأله 1572 - اگر بداند ماه رمضان است وعمداً نيّت روزه غير رمضان كند نه روزه رمضان حساب مىشود و نه روزه‌اى كه قصد كرده است .\r\nمسأله 1573 - اگر مثلًا به نيّت روز اوّل ماه روزه بگيرد ، بعد بفهمد دوم يا سوم بوده ، روزه او صحيح است .\r\nمسأله 1574 - اگر پيش از اذان صبح نيّت كند و بيهوش شود و در بين روز به هوش آيد ، بنابر احتياط واجب بايد روزه آن روز را تمام نمايد ، و اگر تمام نكرد قضاى آن را بجا آورد بلكه اگر هم تمام كرد بايد به احتياط واجب قضا نمايد .\r\nمسأله 1575 - اگر پيش از اذان صبح نيّت كند و مست شود و در بين روز به هوش آيد ، احتياطاً بايد روزه آن روز را تمام كند و بعد هم قضا نمايد .\r\nمسأله 1576 - اگر پيش از اذان صبح نيّت كند و بخوابد و بعد از مغرب بيدار شود ، روزه‌اش صحيح است .\r\nمسأله 1577 - اگر نداند يا فراموش كند كه ماه رمضان است و پيش از ظهر ملتفت شود ، چنانچه كارى كه روزه را باطل مىكند انجام نداده باشد ، بايد نيّت كند و روزه او صحيح است و اگر كارى كه روزه را باطل مىكند انجام داده باشد ، يا بعد از ظهر ملتفت شود كه رمضان است ، روزه او باطل مىباشد ولى بايد تا مغرب كارى كه روزه را باطل مىكند انجام ندهد و بعد از رمضان هم آن روزه را قضا نمايد .\r\nمسأله 1578 - اگر بچه پيش از اذان صبح ماه رمضان بالغ شود ، بايد روزه بگيرد\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nو اگر بعد از اذان بالغ شود روزه آن روز بر او واجب نيست ، و اگر نيّت روزه تبرّعى كرده بود روزه آن روز را بايد تمام كند .\r\nمسأله 1579 - كسى كه براى بجا آوردن روزه ميّتى اجير شده ، اگر روزه مستحبّى بگيرد اشكال ندارد ولى كسى كه روزه قضا دارد ، نمىتواند روزه مستحبّىبگيرد ، و همچنين است اگر روزه واجب ديگرى به ذمّه دارد نمىتواند روزه مستحبّى بگيرد ، و چنانچه فراموش كند و روزه مستحبّى بگيرد ، در صورتى كه پيش از ظهر يادش بيايد ، روزه مستحبّى او به هم مىخورد و مىتواند نيّت خود را به روزه واجب برگرداند .\r\nمسأله 1580 - اگر غير روزه ماه رمضان ، روزه معيّن ديگرى بر انسان واجب باشد ، مثلًا نذر كرده باشد كه روز معيّنى را روزه بگيرد چنانچه عمداً ازاذان صبح نيّت نكند ، روزه‌اش باطل است و اگر نداند كه روزه آن روز بر او واجب است يا فراموش كند و پيش از ظهر يادش بيايد ، چنانچه كارى كه روزه را باطل مىكند انجام نداده باشد ونيّت كند روزه صحيح و گرنه باطل مىشود .\r\nمسأله 1581 - اگر براى روزه‌اى كه واجب است و روز آن معيّن نيست مثل روزه كفّاره عمداً تا ظهر نيّت نكند اشكال ندارد بلكه اگر پيش از نيّت تصميم داشته باشد كه روزه نگيرد ، يا ترديد داشته باشد كه بگيرد يا نه ، چنانچه كارى كه روزه را باطل مىكند انجام نداده باشد و پيش از ظهر نيّت كند ، روزه او صحيح است .\r\nمسأله 1582 - اگر در ماه رمضان ، پيش از ظهر ، كافر مسلمان شود روزه او صحيح نيست .\r\nمسأله 1583 - اگر مريض پيش از ظهر ماه رمضان خوب شود و از اذان صبح تا آن وقت كارى كه روزه را باطل مىكند انجام نداده باشد احتياط مستحب آنست كه نيّت روزه كند و آن روز را روزه بگيرد و چنانچه بعد از ظهر خوب شود روزه آن روز بر او لازم نيست .\r\nمسأله 1584 - روزى را كه انسان شك دارد آخر شعبان است يا اوّل رمضان ، واجب نيست روزه بگيرد و اگر بخواهد روزه بگيرد نمىتواند نيّت روزه رمضان كند\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nو اگر نيّت كند كه اگر رمضان است روزه رمضان و اگر رمضان نيست و روزه قضا يا مانند آن باشد روزه او احتياطاً صحيح نيست ولى اگر به نيّت قربت مطلقه روزه را گرفته است روزه او صحيح است و چنانچه بعد معلوم شود رمضان بوده ، از رمضان حساب مىشود .\r\nمسأله 1585 - اگر روزى را كه شك دارد آخر شعبان است يا اوّل رمضان ، به نيّت روزه قضا يا روزه مستحبّى و مانند آن روزه بگيرد و در بين روز بفهمد كه ماه رمضان است ، بايد نيّت روزه رمضان كند .\r\nمسأله 1586 - اگر در روزه واجب معيّنى مثل روزه رمضان مردد شود كه روزه خود را باطل كند يا نه ، يا قصد كند كه روزه را باطل كند ، روزه‌اش باطل مىشود اگرچه از قصدى كه كرده توبه نمايد و كارى هم كه روزه را باطل مىكند انجام ندهد .\r\nمسأله 1587 - در روزه مستحبّى و روزه واجبى كه وقت آن معيّن نيست مثل روزه كفّاره ، اگر قصد كارى كند كه روزه را باطل مىكند انجام دهد ، يا مردد شود كه بجا آورد يا نه ، چنانچه بجا نياورد و پيش از ظهر دوباره نيّت روزه كند ، روزه او صحيح است .\r\n\r\nچيزهائى كه روزه را باطل مىكند\r\nمسأله 1588 - نه چيز روزه را باطل مىكند : اوّل - خوردن و آشاميدن ، دوم - جماع ، سوم - استمناء ، و استمناء آن است كه انسان با خود كارى كند كه منى از او بيرون آيد ، چهارم - دروغ بستن به خدا و پيغمبر و جانشينان پيغمبر عليهم السلام ، پنجم - رساندن غبار غليظ به حلق ، ششم - فرو بردن تمام سر در آب ، هفتم - باقى ماندن بر جنابت و حيض و نفاس تا اذان صبح ، هشتم - اماله كردن با چيزهاى روان ، نهم - قى كردن ، و احكام اينها در مسائل آينده گفته مىشود .\r\n\r\n[ چيزهائى كه روزه را باطل مىكند 
  ]\r\n\r\n1 - خوردن و آشاميدن\r\nمسأله 1589 - اگر روزه‌دار عمداً چيزى بخورد يا بياشامد ، روزه او باطل مىشود ، چه خوردن و آشاميدن آن چيز معمول باشد مثل نان و آب ، چه معمول نباشد مثل خاك\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nو شيره درخت و چه كم باشد يا زياد ، حتّى اگر مسواك را از دهان بيرون آورد و دوباره به دهان ببرد و رطوبت آن را فرو ببرد ، روزه او باطل مىشود مگر آن كه رطوبت مسواك در آب دهان به طورى ازبين برود كه رطوبت خارج به آن گفته نشود .\r\nمسأله 1590 - اگر موقعى كه مشغول غذا خوردن است بفهمد صبح شده ، بايد لقمه را از دهان بيرون آورد و چنانچه عمداً فرو برد روزه‌اش باطل است و به دستورى كه بعداً گفته خواهد شد كفّاره هم واجب مىشود .\r\nمسأله 1591 - اگر روزه‌دار سهواً چيزى بخورد يا بياشامد ، روزه‌اش باطل نمىشود .\r\nمسأله 1592 - لازم نيست كه روزه‌دار از استعمال آمپولى كه به جاى دوا و غذا به كار مىرود خوددارى كند ، ولى اگر از آمپول دوا و غذا احتياط كند در غير ضرورت خوب است .\r\nمسأله 1593 - اگر روزه‌دار چيزى را كه لاى دندان مانده است عمداً فرو ببرد ، روزه‌اش باطل مىشود وكفّاره هم بايد بدهد .\r\nمسأله 1594 - كسى كه مىخواهد روزه بگيرد لازم نيست پيش از اذان ، دندانهايش را خلال كند ولى اگر بداند غذايى كه لاى دندان مانده در روز فرو مىرود ، چنانچه خلال نكند و چيزى از آن فرو رود ، روزه‌اش باطل مىشود .\r\nمسأله 1595 - فرو بردن آب دهان ، اگرچه به واسطه خيال كردن ترشى و مانند آن در دهان جمع شده باشد ، روزه را باطل نمىكند .\r\nمسأله 1596 - فرو بردن اخلاط سر و سينه ، تا به فضاى دهان نرسيده ، اشكال ندارد ولىاگر داخل فضاى دهان شود ، احتياط واجب آن است كه آن را فرو نبرد .\r\nمسأله 1597 - اگر روزه‌دار به قدرى تشنه شود كه بترسد از تشنگى بميرد ، مىتواند به اندازه‌اى كه از مردن نجات پيدا كند آب بياشامد ، ولى روزه او باطل مىشود و اگر ماه رمضان باشد ، بايد در بقيه روز از بجا آوردن كارى كه روزه را باطل مىكند ، خوددارى نمايد .\r\nمسأله 1598 - جويدن غذا براى بچه يا پرنده و چشيدن غذا و مانند اينها كه\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nمعمولًا به حلق نمىرسد ، اگرچه اتّفاقاً به حلق برسد ، روزه راباطل نمىكند ولى اگر انسان از اوّل بداند كه به حلق مىرسد ، روزه‌اش باطل مىشود و بايد قضاى آن را بگيرد وكفّاره هم بر او واجب است .\r\nمسأله 1599 - انسان نمىتواند براى ضعف ، روزه رابخورد ولى اگر ضعف او به قدرى است كه معمولًا نمىشود آن را تحمّل كرد ، خوردن روزه اشكال ندارد .\r\n\r\n2 - جماع\r\nمسأله 1600 - جماع روزه را باطل مىكند اگرچه به مقدار ختنه‌گاه داخل شود و منى هم بيرون نيايد .\r\nمسأله 1601 - اگر كمتر از مقدار ختنه‌گاه داخل شود و منى هم بيرون نيايد روزه باطل نمىشود .\r\nمسأله 1602 - اگر شك كند كه به اندازه ختنه‌گاه داخل شده يا نه ، روزه او صحيح است .\r\nمسأله 1603 - اگر فراموش كند كه روزه است و جماع كند يا او را به جماع مجبور نمايند به گونه‌اى كه ازخود اراده نداشته باشد روزه او باطل نمىشود ولى چنانچه در بين جماع يادش بيايد ، يا ديگر مجبور نباشد ، بايد فوراً از حال جماع خارج شود و اگر خارج نشود ، روزه او باطل است ، بلكه قضا و كفّاره هم واجب مىشود .\r\n\r\n3 - استمناء\r\nمسأله 1604 - اگر روزه‌دار استمناء كند يعنى با خود كارى كند كه منى از او بيرون آيد ، روزه‌اش باطل مىشود .\r\nمسأله 1605 - اگر بىاختيار منى از او بيرون آيد ، روزه‌اش باطل نيست ولى اگر كارى كند كه بداند بىاختيار منى از او بيرون خواهد آمد ، و منى بىاختيار بيرون آمد روزه‌اش باطل مىشود .\r\nمسأله 1606 - هرگاه روزه‌دار بداند كه اگر در روز بخوابد محتلم مىشود يعنى در خواب منى از او بيرون مىآيد ، بنابر احتياط مستحبّ بايد نخوابد .\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nمسأله 1607 - اگر روزه‌دار در حال بيرون آمدن منى از خواب بيدار شود واجب نيست از بيرون آمدن آن جلوگيرى كند .\r\nمسأله 1608 - روزه دارى كه محتلم شده ، مىتواند بول كند و به دستورى كه در مسأله هفتاد و سه گفته شد ، استبراء نمايد ، اگرچه بداند به واسطه بول يا استبراء كردن باقيمانده منى از مجرى بيرون مىآيد .\r\nمسأله 1609 - روزه دارى كه محتلم شده ، اگر بداند منى در مجرى مانده و در صورتى كه پيش از غسل بول نكند بعد از غسل منى از او بيرون مىآيد بنابر احتياط واجب بايد پيش از غسل بول كند .\r\nمسأله 1610 - كسى كه مىداند كه اگر عمداً منى ازخود بيرون آورد ، روزه‌اش باطل مىشود در صورتى كه به قصد بيرون آمدن منى با كسى بازى و شوخى كند ، اگرچه منى از او بيرون نيايد ، روزه او باطل مىشود بنابر احتياط .\r\nمسأله 1611 - اگر روزه‌دار بدون قصد بيرون آمدن منى با كسى بازى و شوخى كند چنانچه اطمينان دارد كه منى از او خارج نمىشود ، اگرچه اتّفاقاً بيرون آيد بنابر احتياط مستحبّ قضاى روزه آن روز را بگيرد ولى اگر اطمينان ندارد و اين كار را كرد ، بايد روزه را قضا كند .\r\n\r\n4 - دروغ بستن به خدا و پيغمبر\r\nمسأله 1612 - اگر روزه دار به گفتن يا به نوشتن يا به اشاره و مانند اينها به خدا و پيغمبران و جانشينان پيغمبران عمداً نسبت دروغ بدهد ، اگرچه فوراً بگويد دروغ گفتم يا توبه كند ، روزه او باطل است و احتياط واجب آن است كه به حضرت زهراء عليها السلام هم نسبت دروغ ندهد .\r\nمسأله 1613 - اگر بخواهد خبرى را كه نمىداند راست است يا دروغ نقل كند ، بنابر احتياط واجب بايد از كسى كه آن خبر را گفته ، يا از كتابى كه آن خبر در آن نوشته شده نقل نمايد .\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nمسأله 1614 - اگر چيزى را به اعتقاد اين كه راست است از قول خدا يا پيغمبر نقل كند و بعد بفهمد دروغ بوده ، روزه‌اش باطل نمىشود .\r\nمسأله 1615 - اگر بداند دروغ بستن به خدا و پيغمبر روزه را باطل مىكند وچيزىرا كه مىداند دروغ است به آنان نسبت دهد و بعداً بفهمد آنچه را كه گفته راست بوده ، روزه آن روز را تمام كند و احتياطاً قضا نمايد .\r\nمسأله 1616 - اگر دروغى را كه ديگرى ساخته عمداً به خدا و پيغمبر و جانشينان پيغمبر نسبت دهد ، روزه‌اش باطل مىشود ولى اگر از قول كسى كه آن دروغ را ساخته نقل كند ، اشكال ندارد .\r\nمسأله 1617 - اگر از روزه‌دار بپرسند كه آيا پيغمبر چنين مطلبى فرموده‌اند و او جايى كه در جواب بايد بگويد نه ، عمداً بگويد بلى ، يا جايى كه بايد بگويد بلى ، عمداً بگويد نه ، روزه‌اش باطل مىشود .\r\nمسأله 1618 - اگر از قول خدا يا پيغمبر حرف راستى را بگويد بعد بگويد دروغ گفتم ، يا در شب دروغى را به آنان نسبت دهد و فرداى آن ، كه روزه مىباشد بگويد آنچه ديشب گفتم راست است ، روزه‌اش باطل مىشود .\r\n\r\n5 - رساندن غبار غليظ به حلق\r\nمسأله 1619 - رساندن غبار غليظ به حلق ، روزه را باطل مىكند چه غبار چيزىباشد كه خوردن آن حلال است مثل آرد ، يا غبار چيزى باشد كه خوردن آن حرام است مثل خاك ، و بنابر احتياط واجب بايد غبارى را هم كه غليظ نيست به حلق نرساند مگر در صورتى كه اجتناب از او مشكل وسخت باشد كه در اين صورت ، روزه او صحيح است .\r\nمسأله 1620 - اگر به واسطه باد ، غبار غليظى پيدا شود و انسان با اين كه متوجّه است ، مواظبت نكند و به حلق برسد روزه‌اش باطل مىشود .\r\nمسأله 1621 - احتياط واجب آن است كه روزه دار بخار غليظ ودود سيگار و تنباكو و مانند اينها را هم به حلق نرساند .\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nمسأله 1622 - اگر مواظبت نكند و غبار يا بخار يا دود و مانند اينها داخل حلق شود ، چنانچه يقين داشته كه به حلق نمىرسد ، روزه‌اش صحيح است و همچنين است اگر اطمينان داشت كه به حلق نمىرسد ولى در صورت گمان احتياط واجب روزه را قضا نمايد .\r\nمسأله 1623 - اگر فراموش كند كه روزه است و مواظبت نكند ، يا بىاختيار غبار و مانند آن به حلق او برسد ، روزه‌اش باطل نمىشود و چنانچه ممكن است بايد آن را بيرون آورد .\r\n\r\n6 - فرو بردن سر در آب\r\nمسأله 1624 - اگر روزه‌دار عمداً تمام سر را در آب فرو ببرد ، اگرچه باقى بدن او از آب بيرون باشد ، روزه‌اش باطل مىشود ولى اگر تمام بدن را آب بگيرد و مقدارى از سر بيرون باشد ، روزه باطل نمىشود .\r\nمسأله 1625 - اگر نصف سر را يك دفعه و نصف ديگر آن را دفعه ديگر در آب فرو ببرد ، روزه‌اش باطل نمىشود .\r\nمسأله 1626 - اگر شك كند كه تمام سر زير آب رفته يا نه ، روزه‌اش صحيح است .\r\nمسأله 1627 - اگر تمام سر زير آب برود ولى مقدارى از موها بيرون بماند ، روزه باطل مىشود .\r\nمسأله 1628 - احتياط واجب آن است كه سر را در گلاب يا آب‌هاى مضاف ديگر فرو نبرد و اگر در چيزهاى ديگرى كه روان است فرو برد ، روزه باطل نمىشود ولىاحتياط مستحب آن است كه سر را در آنها فرو نبرد .\r\nمسأله 1629 - اگر روزه دار بىاختيار در آب بيفتد و تمام سر او را آب بگيرد يا فراموش‌كند كه روزه است‌و سررا درآب‌فروبرد ، روزه‌او باطل‌نمىشود .\r\nمسأله 1630 - اگر به خيال اين كه آب سر او را نمىگيرد ، خود را در آب بيندازد و آب تمام سر او را بگيرد ، روزه‌اش اشكال دارد مگر اين كه اطمينان داشته باشد كه آب سر او را نمىگيرد .\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nمسأله 1631 - اگر فراموش كند كه روزه است و سر را در آب فرو برد ، يا ديگرى به زور سر او را در آب فرو برد ، چنانچه در زير آب يادش بيايد كه روزه است يا آن كس دست خود را بردارد ، بايد فوراً سر را بيرون آورد و چنانچه بيرون نياورد ، روزه‌اش باطل مىشود .\r\nمسأله 1632 - اگر فراموش كند كه روزه است و به نيّت غسل سر را در آب فرو برد ، روزه و غسل او صحيح است .\r\nمسأله 1633 - اگر بداند كه روزه است وعمداً براى غسل سر را در آب فرو برد ، چنانچه روزه او مثل روزه رمضان واجب معيّن باشد ، روزه و غسل هر دو باطل است و اگر روزه مستحبّ باشد ، يا روزه واجبى باشد كه مثل روزه كفّاره وقت معيّنىندارد ، غسل صحيح و روزه باطل مىشود .\r\nمسأله 1634 - اگر براى آن كه كسى را از غرق شدن نجات دهد ، سر را در آب فرو برد اگرچه نجات دادن او واجب باشد ، روزه‌اش باطل مىشود .\r\n\r\n7 - باقى ماندن بر جنابت و حيض و نفاس تا اذان صبح\r\nمسأله 1635 - اگر جنب عمداً تا اذان صبح غسل نكند ، يا اگر وظيفه او تيمّم است عمداً تيمّم ننمايد ، اگر روزه او روزه ماه رمضان يا قضاى رمضان باشد ، روزه‌اش باطل است و همچنين است بنابر احتياط واجب در روزه‌هاى واجب ديگر .\r\nمسأله 1636 - اگر در روزه واجبى كه مثل روزه ماه رمضان وقت آن معيّن است تا اذان صبح غسل نكند و تيمّم هم ننمايد ولى از روى عمد نباشد ، مثل آن كه ديگريش نگذارد غسل و تيمّم كند روزه‌اش صحيح است .\r\nمسأله 1637 - كسى كه جنب است وميخواهد روزه واجبى بگيرد كه مثل روزه رمضان وقت آن معيّن است چنانچه عمداً غسل نكند تا وقت تنگ شود ، بايد تيمّم كند و روزه بگيرد ، اگرچه گناه كرده است .\r\nمسأله 1638 - اگر جنب در ماه رمضان غسل را فراموش كند و بعد از يك روز\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nيادش بيايد ، بايد روزه آن روز را قضا نمايد و اگر بعد از چند روز يادش بيايد ، بايد روزه هر چند روزى را كه يقين دارد جنب بوده ، قضا نمايد مثلًااگر نمىداند سه روز جنب بوده يا چهار روز ، بايد روزه سه روز را قضاكند .\r\nمسأله 1639 - كسى كه در شب ماه رمضان براى هيچكدام از غسل وتيمّم وقت ندارد اگر خود را جنب كند ، روزه‌اش باطل است و قضا وكفّاره بر او واجب مىشود ، ولى اگر براى تيمّم وقت دارد ، چنانچه خود را جنب كند ، بايد تيمّم نمايد و روزه بگيرد اگرچه گناه كرده است .\r\nمسأله 1640 - اگر براى آن كه بفهمد وقت دارد يا نه ، جستجو نمايد و گمان كند كه به اندازه غسل وقت دارد و خود را جنب كند و بعد بفهمد وقت تنگ بوده ، چنانچه تيمّم كند ، روزه‌اش صحيح است و همچنين است اگر بدون جستجو گمان كند كه وقت دارد و خود را جنب نمايد و بعد بفهمد وقت تنگ بوده و با تيمّم روزه بگيرد ، روزه او صحيح است .\r\nمسأله 1641 - كسى كه در شب ماه رمضان جنب است و مىداند كه اگر بخوابد تا صبح بيدار نمىشود ، نبايد بخوابد و چنانچه بخوابد و تا صبح بيدار نشود ، روزه‌اش باطل است و قضا وكفّاره بر او واجب مىشود .\r\nمسأله 1642 - هرگاه جنب در شب ماه رمضان بخوابد و بيدار شود ، احتياط مستحبّ آن است كه پيش از غسل نخوابد ، اگرچه اطمينان داشته باشد كه اگر دوباره بخوابد پيش از اذان صبح بيدار مىشود .\r\nمسأله 1643 - كسى كه در شب ماه رمضان جنب است و مىداند يا اطمينان دارد كه اگر بخوابد پيش از اذان صبح بيدار مىشود ، چنانچه تصميم داشته باشد كه بعد از بيدار شدن غسل كند و با اين تصميم بخوابد و تا اذان خواب بماند ، روزه‌اش صحيح است .\r\nمسأله 1644 - كسى كه در شب ماه رمضان جنب است و مىداند يا اطمينان دارد كه اگر بخوابد پيش از اذان صبح بيدار مىشود ، چنانچه غفلت داشته باشد كه بعد از بيدار شدن بايد غسل كند ، در صورتى كه بخوابد و تا اذان صبح خواب بماند ، روزه او صحيح است گرچه احتياط مستحبّ آن است كه قضا نمايد .\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nمسأله 1645 - كسى كه در شب ماه رمضان جنب است و مىداند يا اطمينان دارد كه اگر بخوابد پيش از اذان صبح بيدار مىشود ، چنانچه نخواهد بعد از بيدار شدن غسل كند ، يا ترديد داشته باشد كه غسل كند يا نه ، در صورتى كه بخوابد و بيدار نشود ، روزه‌اش باطل است و قضا وكفّاره هم‌دارد .\r\nمسأله 1646 - اگر جنب در شب ماه رمضان بخوابد و بيدار شود و بداند يا اطمينان دارد كه اگر دوباره بخوابد پيش از اذان صبح بيدار مىشود و تصميم هم داشته باشد كه بعد از بيدار شدن غسل كند چنانچه دوباره بخوابد و تا اذان بيدار نشود ، بايد روزه آن روز را قضا كند و همچنين است از خواب دوم بيدار شود و براى مرتبه سوم بخوابد و تا اذان صبح بيدار نشود ، قضاى روزه بر او واجب مىشود و بنابر احتياط واجب كفّاره هم دارد .\r\nمسأله 1647 - خوابى را كه در آن محتلم شده ، خواب اوّل حساب نمىشود و بعد از علم به جنابت اگر دوباره به قصد اين كه بعد از بيدار شدن قبل از اذان غسل كند ، بخوابد در حالى كه بداند و يا اطمينان داشته باشد كه بيدار مىشود و تا اذان خواب بماند روزه او صحيح است و قضا و كفاره هم ندارد و اگر دو مرتبه بخوابد با همان شرائط و تا اذان صبح خواب بماند روزه آن روز را بايد قضا كند و اگر براى بار سوم بخوابد با همان شرائط و تا اذان صبح بيدار نشود قضاى آن روز را بگيرد و به احتياط واجب كفاره هم بدهد و در دو صورتى كه بايد روزه را قضا كند حق ندارد آن روز را افطار نمايد .\r\nمسأله 1648 - اگر روزه‌دار در روز محتلم شود ، واجب نيست فوراً غسل كند .\r\nمسأله 1649 - هرگاه در ماه رمضان بعد از اذان صبح بيدار شود و ببيند محتلم شده ، اگرچه بداند پيش از اذان صبح محتلم شده ، روزه او صحيح است .\r\nمسأله 1650 - كسى كه مىخواهد قضاى روزه رمضان را بگيرد ، هرگاه تا اذان صبح جنب بماند ، اگرچه از روى عمد نباشد روزه او باطل است .\r\nمسأله 1651 - كسى كه مىخواهد قضاى روزه رمضان را بگيرد ، اگر بعد از اذان صبح بيدار شود و ببيند محتلم شده و بداند پيش از اذان محتلم شده است ، روزه او\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nباطل است اگر وقت براى قضا وسعت داشته باشد و اگر وقت روزه تنگ است بنابر احتياط واجب بايد آن روز را روزه بگيرد و بعد از ماه رمضان عوض آن را بگيرد .\r\nمسأله 1652 - اگر در روزه واجبى غير روزه رمضان و قضاى آن ، تا اذان صبح جنب بماند ولى از روى عمد نباشد ، چنانچه وقت آن روزه معيّن است مثلًا نذر كرده كه آن روز را روزه بگيرد ، روزه‌اش صحيح است و اگر مثل روزه كفّاره وقت آن معيّن نيست ، احتياط مستحبّ آن است كه غير از آن روز ، روز ديگرى را روزه بگيرد .\r\nمسأله 1653 - اگر زن پيش از اذان صبح از حيض يا نفاس پاك شود وعمداً غسل نكند ، يا اگر وظيفه او تيمّم است عمداً تيمّم نكند ، روزه‌اش باطل‌است .\r\nمسأله 1654 - اگر زن پيش از اذان صبح از حيض يا نفاس پاك شود و براى غسل وقت نداشته باشد ، چنانچه بخواهد روزه رمضان را بجا آورد ، بايد تيمّم نمايد و بنابر احتياط مستحبّ تا اذان صبح بيدار بماند و اگر بخواهد روزه مستحبّ يا روزه واجبى كه غير از ماه رمضان باشد را بگيرد ، روزه‌اش صحيح است اگرچه تيمّم هم نكرده باشد .\r\nمسأله 1655 - اگر زن نزديك اذان صبح از حيض يا نفاس پاك شود و براى هيچكدام از غسل و تيمّم وقت نداشته باشد ، يا بعد از اذان بفهمد كه پيش از اذان پاك شده ، روزه او صحيح است چه روزه ماه رمضان باشد يا غير آن ولى در واجب موسّع ، احتياط در بطلان است .\r\nمسأله 1656 - اگر زن بعد از اذان صبح از خون حيض يا نفاس پاك شود ، يا در بين روز خون حيض يا نفاس ببيند ، اگرچه نزديك مغرب باشد ، روزه او باطل است .\r\nمسأله 1657 - اگر زن غسل حيض يا نفاس را فراموش كند و بعد از يك روز يا چند روز يادش بيايد ، روزه‌هايى كه گرفته صحيح است و احتياط مستحبّ آن است كه قضاى آن روزه‌هايى كه گرفته هم بنمايد .\r\nمسأله 1658 - اگر زن پيش از اذان صبح از حيض يا نفاس پاك شود و در غسل كردن كوتاهى كند و تا اذان غسل نكند ، روزه‌اش باطل است ولى چنانچه كوتاهىنكند مثلًا منتظر باشد كه حمّام زنانه شود ، اگرچه سه مرتبه بخوابد و تا اذان غسل نكند ،\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nروزه او صحيح است در صورتى كه اگر وقت تيمّم داشته ، تيمّم نمايد والّا بدون تيمّم هم صحيح است .\r\nمسأله 1659 - اگر زنى كه در حال استحاضه است ، غسلهاى خود را به تفصيلىكه در احكام استحاضه گفته شد ، بجاآورد ، روزه‌او صحيح است .\r\nمسأله 1660 - كسى كه مسّ ميّت كرده يعنى جايى از بدن خود را به بدن ميّت رسانده ، مىتواند بدون غسل مسّ ميّت روزه بگيرد ، و اگر در حال روزه هم ميّت را مسّ نمايد ، روزه او باطل نمىشود .\r\n\r\n8 - اماله كردن\r\nمسأله 1661 - اماله كردن با چيز روان اگرچه از روى ناچارى و براى معالجه باشد ، روزه را باطل مىكند .\r\n\r\n9 - قى كردن\r\nمسأله 1662 - هرگاه روزه دار عمداً قى كند اگرچه به واسطه مرض و مانند آن ناچار باشد ، روزه‌اش باطل مىشود ولى اگر سهواً يا بىاختيار قى كند ، اشكال ندارد .\r\nمسأله 1663 - اگر در شب چيزى بخورد كه مىداند به واسطه خوردن آن ، در روز بىاختيار قى مىكند ، احتياط واجب آن است كه روزه آن روز را قضا كند .\r\nمسأله 1664 - اگر روزه دار بتواند از قى كردن خوددارى كند چنانچه براى او ضرر ومشقّت نداشته باشد ، بايد خوددارى نمايد .\r\nمسأله 1665 - اگر مگس در گلوى روزه‌دار برود ، چنانچه ممكن باشد بايد آن را بيرون آورد و روزه او باطل نمىشود ، ولى اگر بداند كه به واسطه بيرون آوردن آن ، قى مىكند واجب نيست بيرون آورد و روزه او صحيح است .\r\nمسأله 1666 - اگر سهواً چيزى را فرو ببرد و پيش از رسيدن به گلو يادش بيايد كه روزه است ، چنان كه ممكن باشد بايد آن را بيرون آورد و روزه او صحيح است .\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nمسأله 1667 - اگر يقين داشته باشد كه به واسطه آروغ زدن ، چيزى از گلو بيرون مىآيد ، نبايد عمداً آروغ بزند ، ولى اگر يقين نداشته باشد ، اشكال ندارد .\r\nمسأله 1668 - اگر آروغ بزند و چيزى در دهانش بيايد ، بايد آن را بيرون بريزد و اگر بىاختيار فرو رود ، روزه‌اش صحيح است .\r\n\r\nاحكام چيزهائى كه روزه را باطل مىكند\r\nمسأله 1669 - اگر انسان عمداً و از روى اختيار كارى كه روزه را باطل مىكند انجام دهد ، روزه او باطل مىشود و چنانچه از روى عمد نباشد ، اشكال ندارد ولىجنب اگر بخوابد ، به تفصيلى كه در « مسأله 1646 » گفته شد تا اذان صبح غسل نكند ، روزه او باطل است .\r\nمسأله 1670 - اگر روزه‌دار سهواً يكى از كارهائى كه روزه را باطل مىكند انجام دهد و به خيال اين كه روزه‌اش باطل شده ، عمداً دوباره يكى از آنها را بجا آورد ، روزه او باطل مىشود .\r\nمسأله 1671 - اگر چيزى به زور در گلوى روزه‌دار بريزند يا سر او را به زور در آب فرو برند ، روزه او باطل نمىشود ولى اگر اكراهش كنند كه روزه خود را باطل كند مثلًا به او بگويند اگر غذا نخورى ضرر مالى يا جانى به تو مىزنيم و خودش براى جلوگيرىاز ضرر چيزى بخورد ، روزه او باطل مىشود .\r\nمسأله 1672 - روزه‌دار نبايد جايى برود كه مىداند اكراهش مىكنند كه خودش روزه خود را باطل كند ، و اگر برود و از روى ناچارى كارى كه روزه را باطل مىكند انجام دهد ، روزه او باطل مىشود بلكه اگر قصد رفتن كند ولى نرود ، روزه‌اش صحيح است .\r\n\r\nآنچه براى روزه دار مكروه است\r\nمسأله 1673 - چند چيز براى روزه دار مكروه است و از آن جمله است : دوا ريختن به چشم و سرمه كشيدن ، در صورتى كه مزه يا بوى آن به حلق برسد ، انجام\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nدادن هر كارى كه مانند خون گرفتن وحمّام رفتن باعث ضعف مىشود ، انفيه كشيدن ، اگر نداند كه به حلق مىرسد و اگر بداند به حلق مىرسد جائز نيست ، بو كردن گياههاى معطّر ، نشستن زن در آب ، استعمال شياف ، تر كردن لباسى كه در بدن است ، كشيدن دندان و هر كارى كه به واسطه آن از دهان خون بيايد ، مسواك كردن به چوب تر ، بىجهت آب يا چيزى در دهان كردن و نيز مكروه است انسان بدون قصد بيرون آمدن منى زن خود را ببوسد ، يا كارى كند كه شهوت خود را به حركت آورد و اگر به قصد بيرون آمدن منى باشد ، روزه او باطل مىشود بنابر احتياط پس بايد روزه را نگهدارد و بعداً قضا نمايد .\r\n\r\nجاهايى كه قضا و كفّاره واجب است\r\nمسأله 1674 - اگر در روزه رمضان عمداً قى كند بايد روزه را قضا كند و بنابر احتياط واجب كفّاره هم بدهد و اگر در شب جنب شود و به تفصيلى كه در « مسأله 1646 » گفته شد بيدار شود و دوباره بخوابد و تا اذان صبح بيدار نشود ، بايد قضاىآن روزه را بگيرد و بنابر احتياط مستحبّ كفّاره هم بدهد ولى اگر كار ديگرىكه روزه را باطل مىكند ، عمداً انجام دهد در صورتى كه مىدانسته آن كار روزه را باطل مىكند ، قضا وكفّاره بر او واجب مىشود ولى كفّاره در اماله و دروغ به خدا و رسول بنابر احتياط است .\r\nمسأله 1675 - اگر به واسطه ندانستن مسأله كارى انجام دهد كه روزه را باطل مىكند ، و عقيده هم داشته كه اين كار حلال است بنابر احتياط كفّاره بر او واجب مىشود اگر مىتوانسته مسأله را ياد بگيرد .\r\n\r\nكفّاره روزه\r\nمسأله 1676 - كسى كه كفّاره روزه رمضان بر او واجب است ، بايد يك بنده آزاد كند يا به دستورى كه در مسأله بعد گفته مىشود دو ماه روزه بگيرد يا شصت فقير را سير كند يا به هركدام يك مدّ كه تقريباً ده سير است طعام يعنى گندم يا جو و مانند اينها\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nبدهد و چنانچه اينها برايش ممكن نباشد ، مخيّر است يا هيجده روز پى در پى روزه بگيرد و يا هر چند مد كه مىتواند به فقير اطعام بدهد و احوط مستحبّ آن است كه اختيار نمايد تصدّق بر فقراء را و اگر نتواند روزه بگيرد وطعام بدهد ، بايد استغفار كند اگرچه مثلًا يك مرتبه بگويد « أسْتَغْفِرُ اللَّه » و واجب آن است كه هر وقت بتواند ، كفّاره را بدهد .\r\nمسأله 1677 - كسى كه مىخواهد دو ماه كفّاره روزه رمضان رابگيرد ، بايد سىويك روز آن را پى در پى بگيرد و اگر بقيّه آن پى در پى نباشد اشكال ندارد .\r\nمسأله 1678 - كسى كه مىخواهد دو ماه كفّاره روزه رمضان را بگيرد ، نبايد موقعى شروع كند كه در بين سى و يك روز ، روزى باشد كه مانند عيد قربان ، روزه آن‌حرام‌است‌اگر بداند وامّا اگر نداند وغافل‌بوده ضرر ندارد .\r\nمسأله 1679 - كسى كه بايد پى در پى روزه بگيرد ، اگر در بين آن بدون عذر يك روز روزه را نگيرد ، يا وقتى شروع كند كه مىداند بين آن به روزى برسد كه روزه آن واجب است ، مثلًا به روزى برسد كه نذر كرده آن روز را روزه بگيرد ، بايد روزه‌ها را از سر بگيرد .\r\nمسأله 1680 - اگر در بين روزهايى كه بايد پى در پى روزه بگيرد ، عذرى غير اختيارى پيدا شود مثل حيض ، يا نفاس ، يا سفرى كه در رفتن آن مجبور است براىاو پيش آيد ، بعد از بر طرف شدن عذر واجب نيست روزها را از سر بگيرد بلكه بقيّه را بعد از بر طرف شدن عذر بجا مىآورد .\r\nمسأله 1681 - اگر به چيز حرامى روزه خود را باطل كند ، چه آن چيز اصلًا حرام باشد مثل شراب و زنا ، يا به جهتى حرام شده باشد مثل خوردن غذاى حلالى كه براى انسان ضرر دارد و نزديكى كردن با عيال خود در حال حيض ، كفّاره جمع بر او واجب مىشود يعنى بايد يك بنده آزاد كند و دو ماه روزه بگيرد و شصت فقير را سير كند يا به هركدام آنها يك مدّ كه تقريباً ده سير است گندم يا جو يا نان و مانند اينها بدهد و چنانچه هرسه برايش ممكن نباشد ، هركدام آنها كه ممكن است بايد انجام دهد .\r\nمسأله 1682 - اگر روزه دار دروغى را به خدا و پيغمبر نسبت دهد ، بنابر احتياط واجب كفّاره جمع بر او واجب مىشود .\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nمسأله 1683 - اگر روزه‌دار در يك روز ماه رمضان چند مرتبه جماع كند ، بنابر احتياط براى هر دفعه يك كفّاره بر او واجب است و اگر جماع او حرام باشد براى هر دفعه يك كفّاره جمع واجب مىشود .\r\nمسأله 1684 - اگر روزه دار در يك روز ماه رمضان چند مرتبه غير جماع كار ديگرى كه روزه را باطل مىكند انجام دهد ، براى همه آنها يك كفّاره كافىاست .\r\nمسأله 1685 - اگر روزه دار غير از جماع كار ديگرى كه روزه را باطل مىكند انجام دهد و بعد با حلال خود جماع نمايد براى هركدام يك كفّاره واجب‌مىشود .\r\nمسأله 1686 - اگر روزه دار غير جماع كار ديگرى كه حلال است و روزه را باطل مىكند ، انجام دهد مثلًا آب بياشامد و بعد كار ديگرى كه حرام است و روزه را باطل مىكند غير جماع انجام دهد ، مثلًا غذاى حرامى بخورد ، يك كفّاره كافى است .\r\nمسأله 1687 - اگر روزه دار آروغ بزند و چيزى در دهانش بيايد ، چنانچه عمداً آن را فرو ببرد ، روزه‌اش باطل است و بايد قضاى آن را بگيرد وكفّاره هم بر او واجب مىشود و اگر خوردن آن چيز حرام باشد مثلًا موقع آروغ زدن خون يا غذايى كه از صورت غذا بودن خارج شده ، به دهان او بيايد وعمداً آن را فرو برد بايد قضاى آن روزه را بگيرد و بنابر احتياط كفّاره جمع هم بر او واجب مىشود .\r\nمسأله 1688 - اگر نذر كند كه روز معيّنى را روزه بگيرد ، چنانچه در آن روز عمداً روزه خود را باطل كند ، بايد يك بنده آزاد نمايد يا دو ماه پى در پى روزه بگيرد يا به شصت فقير طعام دهد .\r\nمسأله 1689 - كسى كه مىتواند وقت را تشخيص دهد ، اگر به گفته كسى كه مىگويد مغرب شده و اطمينان براى او حاصل نشده باشد افطار كند و بعد بفهمد مغرب نبوده است ، قضا وكفّاره بر او واجب مىشود .\r\nمسأله 1690 - كسى كه عمداً روزه خود را باطل كرده ، اگر بعد از ظهر مسافرت كند ، يا پيش از ظهر براى فرار از كفّاره سفر نمايد ، كفّاره از اوساقط نمىشود و همچنين است اگر قبل از ظهر مسافرتى براى او پيش آمدكند .\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nمسأله 1691 - اگر عمداً روزه خود را باطل كند و بعد عذرى مانند حيض يا نفاس يا مرض براى او پيدا شود ، كفّاره بر او واجب است بنابر احتياط واجب .\r\nمسأله 1692 - اگر يقين كند كه روز اوّل ماه رمضان است وعمداً روزه خود را باطل كند ، بعد معلوم شود كه آخر شعبان بوده كفّاره بر او واجب نيست اگرچه احتياط مستحبّ آن است كه كفّاره بدهد .\r\nمسأله 1693 - اگر انسان شك كند كه آخر رمضان است يا اوّل شوّال وعمداً روزه خود را باطل كند ، بعد معلوم شود اوّل شوّال بوده كفّاره بر او واجب نيست .\r\nمسأله 1694 - اگر روزه دار در ماه رمضان با زن خود كه روزه‌دار است جماع كند ، چنانچه زن را مجبور كرده باشد كفّاره روزه خودش و روزه زن را بايد بدهد و اگر زن به جماع راضى بوده بر هر كدام يك كفّاره واجب مىشود .\r\nمسأله 1695 - اگر زنى شوهر روزه‌دار خود را مجبور كند كه جماع نمايد يا كار ديگرى كه روزه را باطل مىكند انجام دهد ، واجب نيست كفّاره روزه شوهر را بدهد .\r\nمسأله 1696 - اگر روزه دار در ماه رمضان ، زن خود را مجبور به جماع كند و در بين جماع ، زن راضى شود بنابر احتياط واجب بايد مرد دو كفّاره و زن يك كفّاره بدهد .\r\nمسأله 1697 - اگر روزه‌دار در ماه رمضان با زن روزه‌دار خود كه خواب است جماع نمايد ، يك كفّاره بر او واجب مىشود و روزه زن صحيح است و كفّاره هم بر او واجب نيست .\r\nمسأله 1698 - اگر مرد زن خود را مجبور كند كه غير جماع كار ديگرى كه روزه را باطل مىكند بجا آورد ، كفّاره زن را نبايد بدهد و بر خود زن هم كفّاره واجب نيست .\r\nمسأله 1699 - كسى كه به واسطه مسافرت يا مرض روزه نمىگيرد ، نمىتواند زن روزه‌دار خود را مجبور به جماع كند ولى اگر او را مجبور نمايد ، كفّاره بر مرد واجب نيست .\r\nمسأله 1700 - انسان نبايد در بجا آوردن كفّاره كوتاهى كند ولى لازم نيست فوراً آن را انجام دهد .\r\nمسأله 1701 - اگر كفّاره بر انسان واجب شود و چند سال آن را بجا نياورد ، چيزى بر آن اضافه نمىشود .\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nمسأله 1702 - كسى كه بايد براى كفّاره يك روز ، شصت فقير را طعام بدهد اگر به شصت فقير دسترسى دارد ، نبايد به هركدام از آنها بيشتر از يك مد كه تقريباً ده سير است طعام بدهد ، يا يك فقير را بيشتر از يك مرتبه سير نمايد ، ولى مىتواند براىهر يك از عيالات فقير اگرچه صغير باشند يك مد به آن فقير بدهد .\r\nمسأله 1703 - كسى كه قضاى روزه رمضان را گرفته ، اگر بعد از ظهر عمداً كارى كه روزه را باطل مىكند انجام دهد ، بايد به ده فقير هركدام يك مدّ كه تقريباً ده سير است طعام بدهد و اگر نمىتواند ، سه روز روزه بگيرد .\r\n\r\nجاهايى كه فقط قضاى روزه واجب است\r\nمسأله 1704 - در چند صورت فقط قضاى روزه بر انسان واجب است وكفّاره واجب نيست : اوّل خروج منى به ملاعبه و امثال آن در صورتى كه قصد نكرده باشد منى از او خارج شود و عادت او هم خروج منى نباشد احتياط واجب قضاء روزه است و كفاره ندارد ، دوم آن كه در شب ماه رمضان جنب باشد و به تفصيلى كه در « مسأله 1646 » گفته شد ، سوم عملى كه روزه را باطل مىكند بجا نياورد ولى نيّت روزه نكند يا ريا كند يا قصد كند كه روزه نباشد يا قصد كند كارى كه روزه را باطل مىكند انجام دهد بنابر احتياط در اخير ، چهارم آن كه در ماه رمضان غسل جنابت را فراموش كند و با حال جنابت يك روز يا چند روز روزه بگيرد ، پنجم آن كه در ماه رمضان بدون اين كه تحقيق كند صبح شده يا نه ، كارى كه روزه را باطل مىكند انجام دهد بعد معلوم شود صبح بوده و نيز اگر بعد از تحقيق با اين كه گمان دارد صبح شده كارى كه روزه را باطل مىكند انجام دهد بعد معلوم شود صبح بوده ، بنابر احتياط واجب قضاى آن روزه بر او واجب است بلكه اگر بعد از تحقيق شك كند كه صبح شده يا نه و كارى كه روزه را باطل مىكند انجام دهد بعد معلوم شود صبح بوده احتياط واجب آن است كه قضاى روزه آن روز را بجا آورد ، ششم آن كه كسى بگويد صبح نشده و انسان به گفته او كارى كه روزه را باطل مىكند انجام دهد ، بعد معلوم شود صبح بوده است ، هفتم آن كه كسى بگويد صبح\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nشده و انسان به گفته او يقين نكند يا خيال كند شوخى مىكند و كارى كه روزه را باطل مىكند انجام دهد ، بعد معلوم شود صبح بوده است ، هشتم آن كه كور و مانند آن به گفته كس ديگر افطار كنند بعد معلوم شود مغرب نبوده است ، نهم آن كه در هواى صاف به واسطه تاريكى يقين كند كه مغرب شده و افطار كند ، بعد معلوم شود مغرب نبوده است كه بنابر احتياط واجب قضا بايد بنمايد ولى اگر در هواى ابرى به گمان اين كه مغرب شده افطار كند بعد معلوم شود مغرب نبوده قضا لازم نيست ، دهم آن كه براى خنك شدن ، يا بىجهت مضمضه كند يعنى آب در دهان بگرداند و بىاختيار فرو رود ولى اگر فراموش كند كه روزه است و آب را فرو دهد يا براى نماز واجب مضمضه كند وبىاختيار فرو رود قضا بر او واجب نيست و همچنين است مضمضه در وضوى نماز نافله .\r\nمسأله 1705 - اگر غير آب چيز ديگرى را در دهان ببرد وبىاختيار فرو رود يا آب داخل بينى كند وبىاختيار فرو رود ، قضا بر او واجب نيست اگرچه احتياط مستحبّ آن است كه قضاى روزه را در اين دو صورت بنمايد .\r\nمسأله 1706 - مضمضه زياد براى روزه‌دار مكروه است و اگر بعد از مضمضه بخواهد آب دهان را فرو برد بهتر است سه مرتبه آب دهان را بيرون بريزد .\r\nمسأله 1707 - اگر انسان بداند كه به واسطه مضمضه بىاختيار يا از روىفراموشى آب وارد گلويش مىشود ، نبايد مضمضه كند .\r\nمسأله 1708 - اگر در ماه رمضان بعد از تحقيق يقين كند كه صبح نشده و كارى كه روزه را باطل مىكند انجام دهد ، بعد معلوم شود صبح بوده ، قضا لازم‌نيست .\r\nمسأله 1709 - اگر انسان شك كند كه مغرب شده يا نه ، نمىتواند افطار كند و اگر شك كند كه صبح شده يا نه ، پيش از تحقيق نمىتواند كارى كه روزه را باطل مىكند انجام دهد .\r\n\r\nاحكام روزهء قضا\r\nمسأله 1710 - اگر ديوانه عاقل شود ، واجب نيست روزهاى وقتى را كه ديوانه بوده قضا نمايد .\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nمسأله 1711 - اگر كافر مسلمان شود ، واجب نيست روزهاى وقتى را كه كافر بوده قضا نمايد ، ولى اگر مسلمانى كافر شود و دوباره مسلمان گردد ، روزهاى وقتى را كه كافر بوده بايد قضا نمايد .\r\nمسأله 1712 - روزه‌اى كه از انسان به واسطه مستى فوت شود ، بايد قضا نمايد اگرچه چيزى را كه به واسطه آن مست شده ، براى معالجه خورده باشد .\r\nمسأله 1713 - اگر براى عذرى چند روز روزه نگيرد و بعد شك كند كه چه وقت عذر او بر طرف شده ، مىتواند مقدار كمتر را روزه بگيرد اگرچه بنابر احتياط مستحبّ بايد مقدار بيشترى را كه احتمال مىدهد روزه نگرفته قضا نمايد ، مثلًا كسى كه پيش از ماه رمضان مسافرت كرده ونمىداند پنجم رمضان از سفر برگشته يا ششم مىتواند پنج روز روزه بگيرد اگرچه بنابر احتياط مستحبّ ، شش روز روزه بگيرد و همچنين است كسى كه نمىداند چه وقت عذر برايش پيدا شده ، مىتواند مقدار كمتر را قضا نمايد ، مثلًا اگر در آخرهاى ماه رمضان مسافرت كند و بعد از رمضان برگردد و نداند كه بيست و پنجم رمضان مسافرت كرده يا بيست و ششم ، مىتواند مقدار كمتر يعنى پنج روز را قضا كند ، اگرچه احتياط مستحب آن است كه مقدار بيشتر يعنى شش روز را قضا نمايد .\r\nمسأله 1714 - اگر از چند ماه رمضان روزهء قضا داشته باشد ، قضاى هركدام را كه اوّل بگيرد مانعى ندارد ولى اگر وقت قضاى رمضان آخر تنگ باشد ، مثلًا پنج روز از رمضان آخر قضا داشته باشد و پنج روز هم به رمضان مانده باشد ، بايد اوّل قضاىرمضان آخر را بگيرد .\r\nمسأله 1715 - اگر قضاى روزهء چند رمضان بر او واجب باشد و در نيّت معيّن نكند ، روزه‌اى را كه مىگيرد قضاى كدام رمضان است ، قضاى سال اوّل حساب مىشود .\r\nمسأله 1716 - كسى كه قضاى روزهء رمضان را گرفته اگر وقت قضاى روزهء او تنگ نباشد ، مىتواند پيش از ظهر روزهء خود را باطل نمايد .\r\nمسأله 1717 - اگر قضاى روزهء ميّتى را گرفته باشد ، احتياط واجب آن است كه بعد از ظهر روزه را باطل نكند .\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nمسأله 1718 - اگر به واسطه مرض ، يا حيض يا نفاس روزهء رمضان را نگيرد و پيش از تمام شدن رمضان بميرد ، لازم نيست روزه‌هايى را كه نگرفته براى او قضا كنند .\r\nمسأله 1719 - اگر به واسطه مرضى روزهء رمضان را نگيرد و مرض او تا رمضان سال بعد طول بكشد ، قضاى روزه‌هايى را كه نگرفته بر او واجب نيست و بايد براى هر روز يك مدّ كه تقريباً ده سير است طعام يعنى گندم يا جو و مانند اينها به فقير بدهد اگر چه احتياط مستحبّ آن است كه بعد از صحّت ، جمع بين قضاء وكفّاره نمايد ولى اگر به واسطه عذر ديگرى مثلًا براى مسافرت روزه نگرفته باشد و عذر او تا رمضان بعد باقى بماند روزه‌هايى را كه نگرفته بايد قضا كند و احتياط مستحبّ آن است كه براى هر روز يك مدّ طعام هم به فقير بدهد .\r\nمسأله 1720 - اگر به واسطهء مرضى روزه رمضان را نگيرد و بعد از رمضان مرض او بر طرف شود ولى عذر ديگرى پيدا كند كه نتواند تا رمضان بعد قضاى روزه را بگيرد ، بايد روزه‌هايى را كه نگرفته قضا نمايد و نيز اگر در ماه رمضان ، غير مرض عذر ديگرى داشته باشد و بعد از رمضان آن عذر بر طرف شود و تا رمضان سال بعد به واسطهء مرض نتواند روزه بگيرد ، روزه‌هايى را كه نگرفته بايد قضا كند وكفّاره در فرض اوّل مستحبّ است ولى بنابر احتياط واجب در فرض دوم لازم است .\r\nمسأله 1721 - اگر در ماه رمضان به واسطهء عذرى روزه نگيرد و بعد از رمضان عذر او بر طرف شود و تا رمضان آينده عمداً قضاى روزه ر انگيرد بايد روزه را قضا كند و براى هر روز يك مدّ گندم يا جو و مانند اينها هم به فقير بدهد .\r\nمسأله 1722 - اگر در قضاى روزه كوتاهى كند تا وقت تنگ شود و در تنگى وقت عذرى پيدا كند ، بايد قضا را بگيرد و براى هر روز يك مدّ گندم يا جو و مانند اينها به فقير بدهد ، ولى اگر موقعى كه عذر دارد ، تصميم داشته باشد كه بعد از بر طرف شدن عذر ، روزه‌هاى خود را قضا كند و پيش از آن كه قضا نمايد در تنگى وقت عذر پيدا كند ، بايد قضاى او را بگيرد و احتياط واجب آن است كه براى هر روز هم يك مدّ طعام به فقير بدهد .\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nمسأله 1723 - اگر مرض انسان چند سال طول بكشد ، بعد از آن كه خوب شد بايد قضاى رمضان آخر را بگيرد و براى هر روز از سالهاى پيش يك مدّ كه تقريباً ده سير است ، طعام يعنى گندم يا جو و مانند اينها به فقير بدهد .\r\nمسأله 1724 - كسى كه بايد براى هر روز يك مدّ طعام به فقير بدهد ، مىتواند كفّاره چند روز را به يك فقير بدهد .\r\nمسأله 1725 - اگر قضاى روزهء رمضان را چند سال تأخير بيندازد ، بايد قضا را بگيرد و براى هر روز يك مدّ طعام به فقير بدهد .\r\nمسأله 1726 - اگر روزهء رمضان را عمداً نگيرد ، بايد قضاى آن را بجا آورد و براى هر روز دو ماه روزه بگيرد ، يا به شصت فقير طعام بدهد ، يا يك بنده آزاد كند و چنانچه تا رمضان آينده قضاى آن روزه را بجا نياورد ، براى هر روز ، بايد يك مدّ طعام بدهد .\r\nمسأله 1727 - اگر روزهء رمضان را عمداً نگيرد و در روز مكرر جماع كند ، بنابر احتياط واجب كفّاره هم مكرر مىشود ولى اگر چند مرتبه كار ديگرى كه روزه را باطل مىكند انجام دهد ، مثلًا چند مرتبه غذا بخورد ، يك كفّاره كافى است .\r\nمسأله 1728 - بعد از مرگ پدر ، پسر بزرگتر بايد قضاى نماز و روزهء پدر را به تفصيلى كه سابقاً بيان شد بجا آورد و همچنين است در قضاى روزهء مادر بنابر احتياط مستحبّ چنان كه گذشت .\r\nمسأله 1729 - اگر پدر غير ازروزه رمضان ، روزه واجب ديگرى را مانند روزهء نذر نگرفته باشد ، احتياط واجب آن است كه پسر بزرگتر قضا نمايد و همچنين است روزهء مادر بنابر احتياط مستحبّ .\r\n\r\nاحكام روزهء مسافر\r\nمسأله 1730 - مسافرى كه بايد نمازهاى چهار ركعتى را در سفر دو ركعت بخواند نبايد روزه بگيرد و مسافرى كه نمازش را تمام مىخواند ، مثل كسىكه شغلش مسافرت ، يا سفر او سفر معصيت است ، بايد در سفر روزه‌بگيرد .\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nمسأله 1731 - مسافرت در ماه رمضان اشكال ندارد ، ولى اگر براى فرار از روزه باشد ، مكروه است .\r\nمسأله 1732 - اگر غير روزه رمضان ، روزه معيّن ديگرى بر انسان واجب باشد مثلًا نذر كرده باشد روز معيّنى را روزه بگيرد ، مىتواند مسافرت كند و اگر در سفر باشد ، واجب نيست قصد كند كه ده روز در جايى بماند و آن روز را روزه بگيرد اگرچه احتياط آنست كه سفر نكند و يا اگر در سفر است قصد اقامه كند و روزهء نذرى را بگيرد .\r\nمسأله 1733 - اگر نذر كند روزه بگيرد و روز آن را معيّن نكند ، نمىتواند آن را در سفر بجا آورد ولى چنانچه نذر كند كه روز معيّنى را در سفر روزه بگيرد ، بايد آن را در سفر بجا آورد و نيز اگر نذر كند روز معيّنى را چه مسافر باشد يا نباشد ، روزه بگيرد ، بايد آن روز را اگرچه مسافر باشد ، روزه بگيرد .\r\nمسأله 1734 - مسافر مىتواند براى خواستن حاجت سه روز در مدينه طيّبه روزه مستحبّى بگيرد و بنابر احتياط بايد سه روز ، چهار شنبه و پنج شنبه وجمعه باشد .\r\nمسأله 1735 - كسى كه نمىداند روزه مسافر باطل است ، اگر در سفر روزه بگيرد و در بين روز مسأله را بفهمد ، روزه‌اش باطل مىشود و اگر تا مغرب نفهمد ، روزه‌اش صحيح است .\r\nمسأله 1736 - اگر فراموش كند كه مسافر است ، يا فراموش كند كه روزه مسافر باطل مىباشد و در سفر روزه بگيرد ، روزه او باطل است .\r\nمسأله 1737 - اگر روزه دار بعد از ظهر مسافرت نمايد ، بايد روزه خود را تمام كند و اگر پيش از ظهر مسافرت كند ، وقتى به حدّ ترخّص برسد ، بايد روزه خود را باطل كند و اگر پيش از آن روزه را باطل كند ، كفّاره بر او واجب است وامّا اگر قبل از ظهر از شهر خود حركت كند و لكن بعد از ظهر به حدّ ترخّص برسد روزه او صحيح است ولى اگر قبل از ظهر به حدّ ترخّص برسد لكن بعد از ظهر وارد شهر خود بشود در اين صورت بنابر احتياط واجب قضا هم دارد .\r\nمسأله 1738 - اگر مسافر پيش از ظهر به وطنش برسد ، يا به جايى برسد كه\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nمىخواهد ده روز در آنجا بماند ، چنانچه كارى كه روزه را باطل مىكند انجام نداده ، بايد آن روز را روزه بگيرد و اگر انجام داده ، روزه آن روز بر او واجب نيست .\r\nمسأله 1739 - اگر مسافر بعد از ظهر به وطنش برسد ، يا به جايى برسد كه مىخواهد ده روز در آنجا بماند ، نبايد آن روز را روزه بگيرد .\r\nمسأله 1740 - مسافر و كسى كه از روزه گرفتن عذردارد ، مكروه است در روز ماه رمضان جماع نمايد و در خوردن و آشاميدن كاملًا خود را سير كند .\r\n\r\nكسانى كه روزه بر آنها واجب نيست\r\nمسأله 1741 - كسى كه به واسطه پيرى نمىتواند روزه بگيرد ، يا براى او مشقّت دارد ، روزه بر او واجب نيست ولى در صورت دوم بايد براى هر روز يك مدّ كه تقريباً ده سير است ، گندم يا جو و مانند اينها به فقير بدهد و بهتر آن است كه تقريباً ده سير گندم بدهد و به احتياط واجب در صورت اوّلى .\r\nمسأله 1742 - كسى كه به واسطه پيرى روزه نگرفته ، اگر بعد از ماه رمضان بتواند روزه بگيرد ، قضاى روزه‌هايى را كه نگرفته به احتياط واجب بايد بجا آورد .\r\nمسأله 1743 - اگر انسان مرضى دارد كه زياد تشنه مىشود ونمىتواند تشنگى را تحمّل كند ، يا براى او مشقّت دارد ، روزه بر او واجب نيست ولى در هر دو صورت بايد براى هر روز يك مدّ گندم يا جو و مانند اينها به فقير بدهد و احتياط واجب آن است كه بيشتر از مقدارى كه ناچار است ، آب نياشامد و چنانچه بعد بتواند روزه بگيرد ، به احتياط واجب روزه‌هايى را كه نگرفته بايد قضا نمايد .\r\nمسأله 1744 - زنى كه زاييدن او نزديك است و روزه براى حملش ضرر دارد ، روزه بر او واجب نيست و بايد براى هر روز يك مدّ طعام يعنى گندم يا جو و مانند اينها به فقير بدهد و نيز اگر روزه براى خودش ضرر دارد ، روزه بر او واجب نيست و بايد براى هر روز يك مدّ طعام به فقير بدهد و در هر دو صورت روزه‌هايى را كه نگرفته بايد قضا نمايد .\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nمسأله 1745 - زنى كه بچه‌اى را شير مىدهد و شير او كم است چه مادر بچه ، يا دايه او باشد يا بىاجرت شير دهد ، اگر روزه براى بچه‌اى كه شير مىدهد ضرر دارد ، روزه بر او واجب نيست و بايد براى هر روز يك مدّ طعام يعنى گندم يا جو و مانند اينها به فقير بدهد ، و نيز اگر براى خودش ضرر دارد ، روزه بر او واجب نيست و بايد براى هر روز يك مدّ طعام به فقير بدهد و در هر دو صورت روزه‌هايى را كه نگرفته بايد قضا نمايد ولى اگر كسى پيدا شود كه بىاجرت بچه را شير دهد ، يا براى شير دادن بچه از پدر يا مادر بچه يا از كس ديگرى كه اجرت او را بدهد اجرت بگيرد ، واجب آن است كه بچه را به او بدهد و روزه بگيرد .\r\n\r\nراه ثابت شدن اوّل ماه\r\nمسأله 1746 - اوّل ماه به پنج چيز ثابت مىشود : اوّل - آن كه خود انسان ماه را ببيند ؛ دوم - عده‌اى كه از گفته آنان يقين پيدا مىشود بگويند ماه را ديده‌ايم و همچنين است هر چيزى كه به واسطه آن يقين پيدا شود ؛ سوم - دو مرد عادل بگويند كه در شب ماه را ديده‌ايم ، ولى اگر صفت ماه را بر خلاف يكديگر بگويند ، اوّل ماه ثابت نمىشود ؛ چهارم - سى روز از اوّل ماه شعبان بگذرد كه به واسطه آن ، اوّل ماه رمضان ثابت مىشود ، و سى روز از اوّل رمضان بگذرد كه به واسطه آن ، اوّل ماه شوّال ثابت مىشود ؛ پنجم - حاكم شرع حكم كند كه اوّل ماه است .\r\nمسأله 1747 - اگر حاكم شرع حكم كند كه اوّل ماه است كسى هم كه تقليد او را نمىكند بايد به حكم او عمل نمايد ولى كسى كه مىداند حاكم شرع اشتباه كرده نمىتواند به حكم او عمل نمايد .\r\nمسأله 1748 - اوّل ماه با پيشگويى منجّمين ثابت نمىشود ، ولى اگر انسان از گفته آنان يقين پيدا كند ، بايد به آن عمل نمايد .\r\nمسأله 1749 - بلند بودن ماه يا دير غروب كردن آن ، دليل نمىشود كه شب پيش ، شب اوّل ماه بوده است .\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nمسأله 1750 - اگر اوّل ماه رمضان براى كسى ثابت نشود و روزه نگيرد ، چنانچه دو مرد عادل بگويند كه شب پيش ماه را ديده‌ايم ، بايد روزه آن روز را قضا نمايد .\r\nمسأله 1751 - اگر در شهرى اوّل ماه ثابت شود ، براى مردم شهر ديگر فائده ندارد ، مگر آن كه دو شهر با هم نزديك باشند ، يا انسان بداند كه افق آنها يكى است .\r\nمسأله 1752 - اوّل ماه به تلگراف ثابت نمىشود ، مگر دو شهرى كه از يكى به ديگرى تلگراف كرده‌اند ، نزديك يا هم افق باشند و انسان بداند كه تلگراف از روى حكم حاكم شرع يا شهادت دو مرد عادل بوده است .\r\nمسأله 1753 - روزى را كه انسان نمىداند آخر رمضان است يا اوّل شوّال بايد روزه بگيرد ولى اگر پيش از مغرب بفهمد كه اوّل شوّال است بايد افطاركند .\r\nمسأله 1754 - اگر زندانى نتواند به ماه رمضان يقين كند ، بايد به گمان عمل نمايد و اگر آن هم ممكن نشد ، هر ماهى را كه روزه بگيرد ، صحيح است ولى بايد بعد از گذشتن يازده ماه از ماهى كه روزه گرفته ، دوباره يك ماه روزه بگيرد .\r\n\r\nروزه‌هاى حرام و مكروه\r\nمسأله 1755 - روزه عيد فطر و قربان ، حرام است و نيز روزى را كه انسان نمىداند آخر شعبان است يا اوّل رمضان ، اگر به نيّت اوّل رمضان روزه بگيرد حرام مىباشد .\r\nمسأله 1756 - اگر زن به واسطه گرفتن روزه مستحبّى حقّ شوهرش را از بين ببرد ، روزه او حرام است و احتياط مستحبّ آن است كه اگر حقّ شوهرش هم از بين نرود ، بدون اجازه او روزه مستحبّى نگيرد .\r\nمسأله 1757 - روزه مستحبّى اولاد اگر اسباب اذيّت پدر و مادر يا جدّ شود ، حرام است .\r\nمسأله 1758 - اگر پسر بدون اجازه پدر روزه مستحبّى بگيرد ، و در بين روز پدر او را نهى كند ، بايد افطار نمايد .\r\nمسأله 1759 - كسى كه مىداند روزه براى او ضرر ندارد ، اگر چه دكتر بگويد ضرر\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nدارد ، بايد روزه بگيرد و كسى كه يقين يا گمان دارد كه روزه برايش ضرر دارد ، اگرچه دكتر بگويد ضرر ندارد ، بايد روزه نگيرد و اگر روزه بگيرد صحيح نيست مگر اين كه به قصد قربت روزه بگيرد بعد معلوم شود ضرر نداشته كه در اين صورت صحيح است . مسأله 1760 - اگر انسان احتمال بدهد كه روزه برايش ضرر دارد ، و از آن احتمال ترس براى او پيدا شود چنانچه احتمال او در نظر مردم بجا باشد ، نبايد روزه بگيرد و اگر روزه بگيرد صحيح نيست .\r\nمسأله 1761 - كسى كه عقيده‌اش اين است كه روزه براى او ضرر ندارد ، اگر روزه بگيرد و بعد از مغرب بفهمد روزه براى او ضرر داشته ، روزه او اشكال دارد و احتياط واجب آنست كه آن روز را قضاء كند .\r\nمسأله 1762 - غير از روزه‌هايى كه گفته شد ، روزه‌هاى حرام ديگرى هم هست كه در كتاب‌هاى مفصّل گفته شده است .\r\nمسأله 1763 - روزه روز عاشورا و روزى كه انسان شك دارد روز عرفه است يا عيد قربان مكروه است .\r\n\r\nروزه‌هاى مستحبّ\r\nمسأله 1764 - روزه تمام روزهاى سال ، غير از روزهاى حرام و مكروه كه گفته شد ، مستحبّ است و براى بعضى از روزها بيشتر سفارش شده است كه از آن جمله است :\r\n1 - پنجشنبه اوّل و پنجشنبه آخر هر ماه و چهار شنبه اوّلى كه بعد از روز دهم ماه‌است و اگر كسى اينها را بجا نياورد ، مستحبّ است قضا نمايد و چنانچه‌اصلًا نتواند روزه بگيرد ، مستحبّ است براى هر روز يك مدّ طعام يا 12 / 6 نخود نقره به فقير بدهد .\r\n2 - سيزدهم و چهاردهم و پانزدهم هر ماه .\r\n3 - تمام ماه رجب و شعبان و بعضى از اين دو ماه اگرچه يكروز باشد .\r\n4 - روز عيد نوروز ، روز چهارم تا نهم شوّال ، روز نهم و بيست و پنجم ذيقعده ، روز اوّل تا نهم ذىحجه ( روز عرفه ) ولى اگر به واسطه ضعف روزه نتواند دعاهاى\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nروز عرفه را بخواند ، روزه آن روز مكروه است ، عيد سعيد غدير ( 18 ذيحجه ) ، روز مباهله ( 24 ذيحجه ) ، روز اوّل و سوم و هفتم محرّم ، روز ميلاد مسعود پيغمبر اكرم ( 17 ربيع الأوّل ) و 15 جمادى الأولى و روز مبعث حضرت رسول اكرم ( 27 رجب ) و اگر كسى روزه مستحبّى بگيرد واجب‌نيست آن را به آخر برساند ، بلكه اگر برادر مؤمنش او را به‌غذا دعوت كند مستحبّ است دعوت او را قبول كند و در بين روز افطار نمايد .\r\n\r\nمواردى كه مستحبّ است انسان از كارهائى كه روزه را باطل مىكند خوددارى نمايد .\r\nمسأله 1765 - براى شش نفر مستحبّ است در ماه رمضان اگرچه روزه نيستند ، از كارى كه روزه را باطل مىكند خوددارى نمايند :\r\nاوّل مسافرى كه در سفر كارى كه روزه را باطل مىكند انجام داده باشد و پيش از ظهر به وطنش يا به جايى كه مىخواهد ده روز بماند برسد .\r\nدوم مسافرى كه بعد از ظهر به وطنش يا به جايى كه مىخواهد ده روز در آنجا بماند برسد .\r\nسوم مريضى كه پيش از ظهر خوب شود و كارى كه روزه را باطل مىكند ، انجام داده باشد .\r\nچهارم مريضى كه بعد از ظهر خوب شود .\r\nپنجم زنى كه در بين روز از خون حيض يا نفاس پاك شود .\r\nششم كافرى كه در روز مسلمان شود .\r\nمسأله 1766 - مستحبّ است روزه دار نماز مغرب و عشا را پيش از افطار كردن بخواند ولى اگر كسى منتظر اوست يا ميل زيادى به غذا دارد كه نمىتواند با حضور قلب نماز بخواند ، بهتر است اوّل افطار كند ولى تا ممكن باشد نماز را در وقت فضيلت بجا آورد .\r\n\r\n","description":"","footnote":"","page_name":" 289 ","page_number":289},
  {"content":"\r\n\r\n\r\nاحكام خمس\r\nمسأله 1767 - در هفت چيز خمس واجب مىشود : اوّل - منفعت كسب ؛ دوم - معدن ؛ سوم - گنج ؛ چهارم - مال حلال مخلوط به حرام ؛ پنجم - جواهرى كه به واسطه غوّاصى يعنى فرو رفتن در دريا به دست مىآيد ؛ ششم - غنيمت جنگ ؛ هفتم - زمينى كه كافر ذمّى از مسلمان بخرد و احكام اينها مفصّلًا گفته خواهد شد .\r\n\r\n1 - منفعت كسب\r\nمسأله 1768 - هرگاه انسان ازتجارت يا صنعت ، يا كسبهاى ديگرى مالى به دست آورد ، اگرچه مثلًا نماز و روزه ميّتى را بجا آورد و از اجرت آن ، مالى تهيّه كند چنانچه از مخارج سال خود وعيالش زياد بيايد ، بايد خمس يعنى پنج يك آن را به دستورىكه بعداً گفته مىشود بدهد .\r\nمسأله 1769 - اگر از غير كسب مالى به دست آورد مثلًا چيزى به او ببخشند ، واجب است خمس آن را بدهد ، اگر از مخارج سالش زياد بيايد .\r\nمسأله 1770 - مهرى را كه زن مىگيرد خمس ندارد وامّا ارثى كه به انسان مىرسد اگر هرآينه از پدر و پسر باشد ، خمس ندارد ولى اگر مثلًا با كسى خويشاوندى داشته باشد و نداند چنين خويشى دارد ، اقوى آن است خمس ارثى را كه از او مىبرد ، اگر از مخارج سالش زياد بيايد ، بدهد .\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nمسأله 1771 - اگر مالى به ارث به او برسد و بداند كسى كه اين مال از او به ارث رسيده خمس آن را نداده ، بايد خمس آن را بدهد و نيز اگر در خود آن مال خمس نباشد ولى انسان بداند كسى كه آن مال از او به ارث رسيده ، خمس‌بدهكار است ، بايد ذمّه ميّت را فارغ نمايد از مالى كه به او تعلّق گرفته‌است .\r\nمسأله 1772 - اگر به واسطه قناعت كردن ، چيزى از مخارج سال انسان زياد بيايد ، بايد خمس آن را بدهد .\r\nمسأله 1773 - كسى كه ديگرى مخارج او را مىدهد ، بايد خمس تمام مالى را كه به دست مىآورد ، بدهد .\r\nمسأله 1774 - اگر ملكى را بر افراد معيّنى مثلًا بر اولاد خود وقف نمايد ، چنانچه در آن ملك زراعت ودرختكارى كنند و از آن چيزى به دست آورند و از مخارج سال آنان زياد بيايد ، بايد خمس آن را بدهند بلكه اگر طور ديگرى هم از ملك نفع ببرند ، مثلًا اجاره آن را بگيرند ، بايد خمس مقدارى را كه از مخارج سالشان زياد مىآيد ، بدهند .\r\nمسأله 1775 - اگر مالى را كه فقير بابت خمس و زكات گرفته از مخارج سالش زياد بيايد ، بنابر احتياط مستحبّ بايد خمس آن را بدهد امّا صدقه مستحبّه بنابر احتياط واجب خمس دارد .\r\nمسأله 1776 - اگر با عين پول خمس نداده جنسى را بخرد يعنى به فروشنده بگويد اين جنس را با اين پول مىخرم ، چنانچه خمس او را بعد از معامله بدهد ، معامله صحيح است و اگر خمس آن را نداد حاكم شرع مىتواند خمس را از عين مال كه در دست مشترى است بگيرد وتصرّفش در مال ، حرام بوده است مگر اين كه قبلًا به ضمانت شرعى عمل نمايد .\r\nمسأله 1777 - اگر جنسى را بخرد و بعد از معامله قيمت آن را از پول خمس نداده بدهد ، معامله‌اى كه كرده صحيح است ولى چون از پولى كه خمس در آن است به فروشنده داده ، اگر از بين نرفته حاكم شرع پنج يك همان را مىگيرد و اگر از بين رفته عوض آن را از خريدار يا فروشنده مطالبه مىكند .\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nمسأله 1778 - اگر مالى را كه خمس آن داده نشده بخرد ، حاكم شرع مىتواند پنج يك آن مال را بگيرد در صورتى كه فروشنده خمس مال را ندهد .\r\nمسأله 1779 - اگر چيزى را كه خمس آن داده نشده به كسى ببخشد ، پنج يك آن چيز ، مال او نمىشود .\r\nمسأله 1780 - اگر از كافر ، يا كسى كه به دادن خمس عقيده ندارد ، مالى به دست انسان آيد ، واجب نيست خمس آن را بدهد مگر زمينى باشد كه از ذمّى خريده و خمس آن را ذمّى در وقتى كه از مسلمان خريده نداده .\r\nمسأله 1781 - تاجر و كاسب و صنعتگر و مانند اينها از وقتى كه شروع به كاسبى مىكنند يك سال كه بگذرد ، بايد خمس آنچه را كه از خرج سالشان زياد مىآيد بدهند و كسى كه شغلش كاسبى نيست اگر اتّفاقاً منفعتى ببرد بعد از آن كه يك سال از موقعى كه فائده برده بگذرد بايد خمس مقدارى را كه از خرج سالش زياد آمده بدهد .\r\nمسأله 1782 - انسان مىتواند در بين سال هر وقت منفعتى به دستش آمد خمس آن را بدهد بعد از اين كه اطمينان پيدا كند كه از مصارف سالش زياد مىآيد و جائز است دادن خمس را تا آخر سال تأخير بيندازد ، و اگر براى دادن خمس ، سال شمسى قرار دهد با مصالحه با حاكم شرع يا وكيل او مانعى ندارد .\r\nمسأله 1783 - كسى كه مانند تاجر و كاسب بايد براى دادن خمس ، سال قرار دهد اگر منفعتى به دست آورد و در بين سال بميرد بايد مخارج تا موقع مرگش را از آن منفعت كسر كنند و خمس باقى مانده را بدهند .\r\nمسأله 1784 - اگر قيمت جنسى كه براى تجارت خريده بالا رود ، و آن را از روىغفلت نفروشد و در بين سال قيمتش پايين آيد ، خمس مقدارى كه بالا رفته بر او واجب نيست و اگر عمداً نفروشد بنابر احتياط ، خمس آن را بدهد .\r\nمسأله 1785 - اگر قيمت جنسى كه براى تجارت خريده بالا رود و به اميد اين كه قيمت آن بالاتر رود نگاهدارد ونفروشد تا اين كه قيمتش پايين آيد ، چنانچه به اندازه‌اى نگهداشته كه تجّار معمولًا براى گران شدن جنس آن را نگاه‌ميدارند به شرط\r\n\r\n","description":"","footnote":"","page_name":" 292 ","page_number":292},
  {"content":"\r\n\r\nاين كه سال او تمام نشود ، خمس مقدارى كه بالا رفته بر او واجب نيست بلكه همچنين است اگر نگهداريش غير معمولى باشد ولى اگر سال آن گذشته بنابر احتياط بايد خمس آن داده شود .\r\nمسأله 1786 - اگر غير مال التجاره مالى داشته باشد كه خمسش را داده يا خمس ندارد مثلًا ارثى كه خمسش را داده‌اند به دستش آمده باشد چنانچه قيمتش بالا رود ولو آن چيز را براى تجارت گذاشته ، آن زيادتى خمس ندارد مگر آن را بفروشد ، كه در اين صورت مقدارى كه بر قيمتش اضافه شده در صورت زيادتر بودن از مخارج سال بايد خمس آن را بدهد و اگر با آن چيز ديگرى براى تجارت خريده و قيمت آن بالا رفته است بايد خمس آن زيادتى را بدهد ولو آن چيز را نفروشد وامّا اگر با آن ، چيزى را براى نگهدارى خريده باشد و قيمت آن بالا رفته زيادتى خمس ندارد مگر آن كه بفروشد .\r\nمسأله 1787 - اگر باغى احداث كند براى آن كه بعد از بالا رفتن قيمتش بفروشد ، بايد خمس ميوه ونموّ درختها و زيادى قيمت باغ را بدهد ولى اگر قصدش اين باشد كه از ميوه آن استفاده كند ، فقط بايد خمس ميوه را در صورتى كه مؤنه سال قرار نگيرد ، بدهد .\r\nمسأله 1788 - اگر درخت بيد و چنار و مانند اينها را براى تجارت بكارد بايد خمس آنها را بدهد اگرچه آنها را نفروشد ، ولى اگر مثلًا از شاخه‌هاى آن كه معمولًا هر سال مىبرند ، استفاده‌اى ببرد و به تنهايى يا با منفعتهاى ديگر كسبش از مخازج سال او زياد بيايد ، در آخر هر سال بايد خمس آن را بدهد .\r\nمسأله 1789 - كسى كه چند رشته كسب دارد مثلًا اجاره ملك مىگيرد و خريد و فروش و زراعت هم مىكند ، بايد خمس آنچه را در آخر سال از مخارج او زياد مىآيد بدهد ، و همچنين است اگر از يك رشته نفع ببرد و از رشته ديگر ضرر كند ، بايد خمس نفعى را كه مانده بعد از بيرون كردن خسارت بدهد اگر اين دو رشته هر دو در يك دفتر محاسبه مىشود والّا خمس نفع را بدون كسر خسارت بايد بدهد گرچه در مثل زراعت و تجارت احتياطاً بايد جدا حساب شود .\r\nمسأله 1790 - خرجهايى را كه انسان براى به دست آوردن فائده مىكند ، مانند دلّالى و حمّالى مىتواند جزء مخارج ساليانه حساب نمايد .\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nمسأله 1791 - آنچه از منافع كسب در بين سال به مصرف خوراك و پوشاك و اثاثيه و خريد منزل و عروسى وجهيزيّه دختر و زيارت و مانند اينها مىرساند ، در صورتى كه از شأن او زياد نباشد و زياده روى هم نكرده باشد ، خمس ندارد .\r\nمسأله 1792 - مالى را كه انسان به مصرف نذر وكفّاره مىرساند ، جزء مخارج ساليانه است و نيز مالى را كه به كسى مىبخشد يا جائزه مىدهد ، در صورتى كه از شأن او زياد نباشد ، از مخارج ساليانه حساب مىشود .\r\nمسأله 1793 - اگر انسان در شهرى باشد كه معمولًا هر سال مقدارى از جهيزيّه دختر را تهيّه مىكند ، چنانچه در بين سال از منافع آن سال جهيزيّه بخرد ، خمس آن را نبايد بدهد و اگر از منافع آن سال در سال بعد جهيزيّه تهيّه نمايد ، بايد خمس آن را بدهد .\r\nمسأله 1794 - مالى را كه خرج سفر حجّ و زيارتهاى ديگر مىكند ، از مخارج سال حساب مىشود كه در آن سال شروع به مسافرت كرده ، اگرچه سفر او با مقدارى از سال بعد طول بكشد .\r\nمسأله 1795 - كسى كه از كسب و تجارت فائده‌اى برده ، اگر مال ديگرى هم دارد كه خمس آن واجب نيست ، مىتواند مخارج سال خود را فقط از فائده كسب حساب كند .\r\nمسأله 1796 - اگر آذوقه‌اى كه براى مصرف سالش خريده ، در آخر سال زياد بيايد ، بايد خمس آن را بدهد و چنانچه بخواهد قيمت آن را بدهد ، در صورتى كه قيمتش از وقتى كه خريده زياد شده باشد ، بايد قيمت آخر سال را حساب كند .\r\nمسأله 1797 - اگر از منفعت كسب پيش از دادن خمس اثاثيّه‌اى كه محتاج به آنها بوده و معمولًا عين آن باقى مىماند براى منزل بخرد اگر احتياجش از آن بر طرف شود ، خمس ندارد و همچنين است زيور آلات زنانه ، اگر وقت زينت كردن زن به آنها گذشته باشد هم خمس ندارد گرچه احتياط مستحبّ پرداخت خمس آنهاست .\r\nمسأله 1798 - اگر در يك سال منفعتى نبرد ، نمىتواند مخارج آن سال را از منعفتى كه در سال بعد مىبرد كسر نمايد .\r\nمسأله 1799 - اگر در اوّل سال منفعتى نبرد و از سرمايه خرج كند ، و پيش از تمام شدن سال منفعتى به دستش آيد ، مىتواند مقدارى را كه از سرمايه برداشته از منافع كسر كند .\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nمسأله 1800 - اگر مقدارى از سرمايه از بين برود و از باقيمانده آن منافعى ببرد كه از خرج سالش زياد بيايد مىتواند مقدارى را كه از سرمايه كم شده ، ازمنافع بردارد در صورتى كه مقدارى كه از سرمايه تلف شده مال همان سال باشد .\r\nمسأله 1801 - اگر غير از سرمايه چيز ديگرى از مالهاى او از بين برود مشكل است از منفعتى كه به دستش مىآيد آن چيز را تهيّه كند ولى اگر در همان سال به آن چيز احتياج داشته باشد ، مىتواند در بين سال از منافع كسب آن را تهيّه نمايد .\r\nمسأله 1802 - اگر در اوّل سال براى مخارج خود قرض كند و پيش از تمام شدن سال منفعتى ببرد ، مىتواند مقدار قرض خود را از آن منفعت كسرنمايد .\r\nمسأله 1803 - اگر در تمام سال منفعتى نبرد و براى مخارج خود قرض كند ، مىتواند از منافع سالهاى بعد قرض خود را ادا نمايد .\r\nمسأله 1804 - اگر براى زياد كردن مال ، يا خريدن ملكى كه به آن احتياج ندارد قرض كند ، مىتواند از منافع كسب ، آن قرض را بدهد امّا بايد خمس آن چيز را كه خريده است بدهد ، بلكه اگر مالى را كه قرض كرده و چيزى را كه از قرض خريده از بين برود و ناچار شود كه قرض خود را بدهد ، نمىتواند از منافع كسب قرض را ادا نمايد بنابر احتياط واجب .\r\nمسأله 1805 - انسان مىتواند خمس هر چيز را از همان چيز بدهد ، يا به مقدار قيمت خمس كه بدهكار است پول يا جنس ديگر بدهد .\r\nمسأله 1806 - كسى كه ربح دارد در آخر سال نمىتواند در آن مال تصرّف كند اگر قصد دادن خمس آن را نداشته باشد مگر بأذن حاكم شرع .\r\nمسأله 1807 - كسى كه خمس بدهكار است نمىتواند آن را به ذمّه بگيرد يعنىخود را بدهكار اهل خمس بداند و در تمام مال تصرّف كند و چنانچه تصرّف كند و آن مال تلف شود بايد خمس آن را بدهد مگر آن كه با حاكم شرع دست گردان كند يا اجازه بگيرد .\r\nمسأله 1808 - كسى كه خمس بدهكار است ، اگر با حاكم شرع مصالحه كند ،\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nمىتواند در تمام مال تصرّف نمايد و بعد از مصالحه منافعى كه از آن به دست مىآيد مال خود اوست .\r\nمسأله 1809 - كسى كه با ديگرى شريك است ، اگر خمس منافع خود را بدهد و شريك او ندهد و در سال بعد ، از مالى كه خمسش را نداده براى سرمايه شركت بگذارد ، ظاهر آن است كه كسى كه خمس داده مىتواند تصرّف كند ولى ديگرى نمىتواند .\r\nمسأله 1810 - اگر بچه صغير سرمايه‌اى داشته باشد و از آن منافعى به دست آيد ، بنابر احتياط واجب خمس به آن تعلّق مىگيرد و بر ولىّ صغير است كه خمس آن را بدهد .\r\nمسأله 1811 - انسان مىتواند در مالى كه يقين دارد خمسش را نداده‌اند تصرّف كند و خمس آن بذمه شخصى كه مال را به او داده منتقل مىشود و واجب است پرداخت كند و همچنين است در مالى كه شك دارد خمس آن را داده‌اند يا نه .\r\nمسأله 1812 - كسى كه از اوّل تكليف خمس نداده ، اگر ملكى بخرد و قيمت آن بالا رود ، چنانچه آن ملك را براى آن نخريده كه قيمتش بالا رود و بفروشد مثلًا زمينى را براى زراعت خريده است در صورتى كه آن را خريده و از پول خمس نداده قيمت آن را داده ، بايد خمس قيمتى را كه خريده بدهد ولى اگر مثلًا پول خمس نداده را به فروشنده داده و به او گفته اين ملك را به اين پول مىخرم در حالى كه قصد اداء خمس را نداشته ، در صورتى كه حاكم شرع معامله پنج يك آن را اجازه بدهد ، و اجازه او موجب تضييع حقّ صاحبان خمس نشود ، خريدار بايد خمس مقدارى كه آن ملك ارزش دارد بدهد .\r\nمسأله 1813 - كسى كه از اوّل تكليف خمس نداده ، از منافع كسب چيزى كه به آن احتياج ندارد خريده ، بايد خمس آن را بدهد و اگر اثاث خانه و چيزهاى ديگرى كه به آنها احتياج دارد مطابق شأن خود خريده ، پس اگر بداند در بين سالى كه در آن سال فائده برده آنها را خريده ، لازم نيست خمس آنها را بدهد و اگر نداند كه در بين سال خريده است يا بعد از تمام شدن سال ، بنابر احتياط واجب بايد با حاكم شرع مصالحه كند .\r\n\r\n","description":"","footnote":"","page_name":" 296 ","page_number":296},
  {"content":"\r\n\r\n\r\n2 - معدن\r\nمسأله 1814 - از معدن طلا ، نقره ، سرب ، مس ، آهن ، نفت ، ذغال سنگ ، فيروزه ، عقيق ، زاج ، نمك و معدنهاى ديگر چيزى به دست آورد ، در صورتى كه به مقدار نصاب باشد بايد خمس آن را بدهد .\r\nمسأله 1815 - نصاب معدن عبارت است از اين كه قيمت آن مساوى با 15 مثقال معمولى طلا بشود ، يعنى اگر قيمت چيزى را كه از معدن بيرون آورده ، به قيمت 15 مثقال طلا برسد ، اگرچه قبل از اخراج مؤنه هم باشد ، بايد خمس آن را بدهد گرچه اخراج خمس مجموع بعد از اخراج مؤنه است .\r\nمسأله 1816 - استفاده‌اى كه از معدن برده ، اگر قيمت آن به 15 مثقال طلا نرسد ، خمس آن در صورتى لازم است كه به تنهايى يا با منفعتهاى ديگر كسب او از مخارج سالش زياد بيايد .\r\nمسأله 1817 - الحاق گچ و آهك و گل سرشور و گل سرخ و سنگ آسيا به چيزهاى معدنى بنابر احتياط استحبابى است و كسى كه اينها را بيرون مىآورد اگر به حدّ نصاب نرسد در صورتى بايد خمس بدهد كه آنچه را بيرون آورده ، به تنهايى يا با منافع ديگر كسبش از مخارج سال او زياد بيايد .\r\nمسأله 1818 - كسى كه از معدن چيزى به دست مىآورد ، بايد خمس آن را بدهد چه معدن روى زمين باشد ، يا زير آن ، در زمينى باشد كه ملك است ، يا در جايىباشد كه مالك ندارد .\r\nمسأله 1819 - اگر نداند قيمت چيزى را كه از معدن بيرون آورده به 15 مثقال طلا مىرسد يا نه بنابر احتياط واجب اگر ممكن باشد بايد به وزن كردن يا از راه ديگر قيمت آن را معلوم كند .\r\nمسأله 1820 - اگر چند نفر چيزى از معدن بيرون آورند ، چنانچه قيمت آن به 15 مثقال طلا برسد ، اگرچه سهم هركدام آنها اين مقدار نباشد ، بايد خمس آن را بدهند بنابر احتياط واجب .\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nمسأله 1821 - اگر معدنى را كه در ملك ديگرى است بيرون آورد ، آنچه از آن به دست مىآيد اگر بدون اجازه مالك باشد ، مال صاحب ملك است و بايد خمس تمام آنچه را كه از معدن بيرون آمده اگر به مقدار نصاب باشد بدهد و مخارج استثناء نمىشود چون مالك خرجى نكرده است .\r\n\r\n3 - گنج\r\nمسأله 1822 - گنج مالى است كه در زمين يا درخت يا ديوار پنهان باشد و كسىآن را پيدا كند و طورى باشد كه به آن گنج بگويند .\r\nمسأله 1823 - اگر انسان در زمينى كه ملك كسى نيست ، گنجى پيدا كند ، مال خود اوست و بايد خمس آن را بدهد .\r\nمسأله 1824 - نصاب گنج همان اوّلين نصاب طلا و نقره در زكات است يعنىهركدام از طلا و نقره كه اوّلين نصاب آنها قيمتش كمتر باشد همان نصاب گنج است و مخارج به دست آوردن او از نصاب كم مىشود و خمس او بعد از اخراج مخارج است .\r\nمسأله 1825 - اگر در زمينى كه از ديگرى خريده گنجى پيدا كند و بداند مال كسانى كه قبلًا مالك آن زمين بوده‌اند نيست مال خود او مىشود ، و بايد خمس آن را بدهد ولى اگر احتمال دهد كه مال يكى از آنان است بايد به او اطلاع دهد و چنانچه معلوم شود مال او نيست بايد به كسى كه پيش از او مالك زمين بوده اطلاع دهد و به همين ترتيب به تمام كسانىكه پيش از او مالك زمين بوده‌اند خبر دهد و اگر معلوم شود مال هيچيك آنان نيست ، مال خود او مىشود و بايد خمس آن را بدهد .\r\nمسأله 1826 - اگر در ظرفهاى متعدّدى كه در يك جا دفن شده مالى پيدا كند كه قيمت آنها روى هم نصاب گنج باشد ، بايد خمس آن را بدهد ولى چنانچه در چند جا گنج پيدا كند ، هركدام آنها كه قيمتش به نصاب گنج رسيده باشد ، خمس آن واجب است و گنجى كه قيمت آن به نصاب نرسيده ، خمس ندارد .\r\nمسأله 1827 - اگر دو نفر گنجى پيدا كنند كه قيمت آن به نصاب گنج كه 20 مثقال\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nطلاى شرعى است ، برسد ، اگرچه سهم هريك آنان به اين مقدار نباشد ، بنابر احتياط واجب بايد خمس آن را بدهند .\r\nمسأله 1828 - اگر كسى حيوانى را بخرد و در شكم آن مالى پيدا كند ، چنانچه احتمال دهد كه مال فروشنده است ، بايد به او خبر دهد و اگر معلوم شود مال او نيست ، بايد بنابر احتياط واجب به ترتيب ، صاحبان قبلى آن را خبر كند و چنانچه معلوم شود كه مال هيچيك آنان نيست ، بايد خمس آن را بدهد در صورتى كه با ساير منافعش از مخارج ساليانه زياد داشته باشد .\r\n\r\n4 - مال حلال مخلوط به حرام\r\nمسأله 1829 - اگر مال حلال با مال حرام به طورى مخلوط شود كه انسان نتواند آنها را از يكديگر تشخيص دهد و صاحب مال حرام و مقدار آن ، هيچكدام معلوم نباشد ، بايد خمس تمام مال را بدهد ، و بقيه مال حلال مىشود .\r\nمسأله 1830 - اگر مال حلال با حرام مخلوط شود و انسان مقدار حرام را بداند ولى صاحب آن را نشناسد ، بايد آن مقدار را به نيّت صاحبش صدقه بدهد ، و احتياط واجب آن است كه از حاكم شرع هم اذن بگيرد .\r\nمسأله 1831 - اگر مال حلال با حرام مخلوط شود و انسان مقدار حرام را نداند ولى صاحبش را بشناسد ، بايد يكديگر را راضى نمايند ، و چنانچه صاحب مال راضى نشود ، در صورتى كه انسان بداند چيز معيّنى مال او است وشكّ كند كه بيشتر از آن هم مال او هست يا نه ، بايد چيزى را كه يقين دارد مال اوست به او بدهد اگر از قبيل مثل پول باشد و گرنه بعيد نيست با قرعه بتوان تعيين نمود ، و احتياط مستحبّ آن است كه مقدار بيشتر را كه احتمال مىدهد مال اوست به او بدهد .\r\nمسأله 1832 - اگر خمس مال حلال مخلوط به حرام را بدهد و بعد بفهمد كه مقدار حرام بيشتر از خمس‌بوده ، بنابراحتياط واجب بايد مقدارى كه مىداند از خمس بيشتر بوده ، با اذن حاكم شرع از طرف صاحب آن صدقه بدهد .\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nمسأله 1833 - اگر خمس مال حلال مخلوط به حرام را بدهد ، يا مالى كه صاحبش را نمىشناسد به نيّت او صدقه بدهد ، بعد از آن كه صاحبش پيدا شد چيزى بر او نيست مخصوصاً در صورتى كه به حاكم شرع داده باشد گرچه احتياط مستحب آن است كه حقّ او را بدهد .\r\nمسأله 1834 - اگر مال حلالى با حرام مخلوط شود و مقدار حرام معلوم باشد و انسان بداند كه صاحب آن از چند نفر معيّن بيرون نيست ولى نتواند بفهمد كيست ، واجب آن است كه رضايت همه را تحصيل كند و اگر ممكن نباشد يا مستلزم ضرر فوق‌العاده باشد ، بايد عمل به قرعه در تعيين مالك بنمايد .\r\n\r\n5 - جواهرى كه بواسطه فرو رفتن در دريا به دست مىآيد\r\nمسأله 1835 - اگر به واسطه غوّاصى يعنى فرو رفتن در دريا لؤلؤ ومرجان يا جواهرى ديگرى بيرون آورند ، روييدنى باشد يا معدنى ، بنابر احتياط واجب اگر قيمت آن به 18 نخود طلا برسد ، بايد خمس آن را بدهند ، چه در يك دفعه آن را از دريا بيرون آورده باشند يا در چند دفعه ، آنچه بيرون آمده از يك جنس باشد يا از چند جنس ، يكنفر آن را بيرون آورده باشد يا چند نفر .\r\nمسأله 1836 - اگر بدون فرو رفتن در دريا بوسيله اسبابى جواهر بيرون آورد ، اگر قيمت آن به 18 نخود طلا برسد ، بنابر احتياط ، خمس بر آن واجب است و اگر از روى آب دريا ، يا از كنار دريا جواهر بگيرد ، در صورتى بايد خمس آن را بدهد كه آنچه را به دست آورده به تنهايى يا با منفعتهاى ديگر كسب او از مخارج سالش زيادتر باشد .\r\nمسأله 1837 - خمس ماهى و حيوانات ديگرى كه انسان بدون فرو رفتن در دريا مىگيرد ، در صورتى واجب است كه به تنهايى يا با منفعتهاى ديگر كسب او از مخارج سالش زيادتر باشد .\r\nمسأله 1838 - اگر انسان بدون قصد اين كه چيزى از دريا بيرون آورد ، در دريا فرو رود واتّفاقاً جواهرى به دستش آيد ، بايد بنابر احتياط بايد خمس آن را بدهد .\r\nمسأله 1839 - اگر انسان در دريا فرو رود و حيوانى را بيرون آورد ودرشكم آن\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nجواهرى پيدا كند كه قيمت آن 18 نخود طلا يا بيشتر باشد ، چنانچه آن حيوان مانند صدف باشد كه نوعاً در شكمش جواهر هست ، بايد خمس آن را بدهد و اگر اتّفاقاً جواهر خورده باشد ، در صورتى خمس آن واجب است كه به تنهايى يا با منفعتهاىديگر كسب او از مخارج سالش زيادتر باشد ، اگرچه احتياط مستحبّ آن است كه خمس آن را بدهند .\r\nمسأله 1840 - اگر در رودخانه‌هاى بزرگ مانند دجله و فرات فرو رود وجواهر بيرون آورد ، چنانچه در آن رود خانه جواهر عمل مىآيد ، بايد خمس آن رابدهد .\r\nمسأله 1841 - اگر در آب فرو رود و مقدارى عنبر بيرون آورد كه قيمت آن 18 نخود طلا يا بيشتر باشد ، بايد خمس آن را بدهد و چنانچه از روى آب يا از كنار دريا به دست آورد ، اگر قيمت آن به مقدار 18 نخود طلا هم نرسد ، بنابر احتياط بايد خمس آن را بدهد .\r\nمسأله 1842 - كسى كه كسبش غوّاصى يا بيرون آوردن معدن است اگر خمس آنها را بدهد و چيزى از مخارج سالش زياد بيايد ، لازم نيست دوباره خمس آن را بدهد .\r\nمسأله 1843 - اگر بچه‌اى معدنى را بيرون آورد ، يا مال حلال مخلوط به حرام داشته باشد ، يا گنجى پيدا كند ، يا به واسطه فرو رفتن در دريا ، جواهرى بيرون آورد ، ولىّ او بايد خمس آنها را بدهد .\r\n\r\n6 - غنيمت\r\nمسأله 1844 - اگر مسلمانان به امر امام عليه السلام با كفّار جنگ كنند و چيزهائى در جنگ به دست آورند ، به آنها غنيمت گفته مىشود و مخارجى را كه براى غنيمت كرده‌اند ، مانند مخارج نگهدارى و حمل و نقل آن و نيز مقدارى را كه امام عليه السلام صلاح مىداند به مصرفى برساند و چيزهائى كه مخصوص به امام است ، بايد از غنيمت كنار بگذارند و خمس بقيّه آن را بدهند .\r\n\r\n7 - زمينى كه كافر ذمّى از مسلمان بخرد\r\nمسأله 1845 - اگر كافر ذمّى زمينى را از مسلمان بخرد ، بايد خمس آن را از همان\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nزمين يا از مال ديگرش بدهد و نيز اگر خانه و دكّان و مانند اينها را از مسلمان بخرد ، بايد خمس زمين آن را بدهد اگر هر آينه معامله بر زمين آنها مستقلًا واقع شده باشد ، و امّا اگر معامله بر عنوان خانه و دكّان باشد ، خمس آنها بر او واجب نيست و در دادن اين خمس قصد قربت لازم نيست ، بلكه حاكم شرع هم كه خمس را از او مىگيرد ، لازم نيست قصد قربت نمايد .\r\nمسأله 1846 - اگر كافر ذمّى زمينى را كه از مسلمان خريده به مسلمان ديگرى هم بفروشد ، بايد خمس آن را بدهد و نيز اگر بميرد و مسلمانى آن زمين را از او ارث ببرد ، بايد خمس آن را از همان زمين يا از مال ديگرش بدهند .\r\nمسأله 1847 - اگر كافر ذمّى موقع خريدن زمين شرط كند كه خمس ندهد يا شرط كند كه فروشنده خمس آن را بدهد ، شرط او صحيح نيست و بايد خمس را بدهد ولى اگر شرط كند كه فروشنده مقدار خمس را از طرف او به صاحبان خمس بدهد ، اشكال ندارد ولى حقّ خمس از زمين ساقط نمىشود مگر بعد از دادن خمس .\r\nمسأله 1848 - اگر مسلمان زمينى را به غير خريد و فروش ملك ذمّى كافر كند و عوض آن را بگيرد مثلًا با او صلح نمايد ، لزوم خمس بر كافر ذمّى بنابر احتياط است .\r\nمسأله 1849 - اگر كافر ذمّى صغير باشد و ولىّ او برايش زمينى بخرد ، بايد خمس آن را بدهد .\r\n\r\nمصرف خمس\r\nمسأله 1850 - خمس را بايد دو قسمت كنند : يك قسمت آن سهم سادات است و بايد به سيّد فقير ، يا سيّد يتيم ، يا به سيّدى كه در سفر درمانده بدهند و نصف ديگر آن سهم امام عليه السلام است كه در اين زمان بايد به مجتهد جامع الشرائط بدهند ، يا به مصرفىكه او اجازه مىدهد برسانند ولى اگر انسان بخواهد سهم امام را به مجتهدىكه از او تقليد نمىكند بدهد ، در صورتى كه بداند آن مجتهد و مجتهدى كه از او تقليد مىكند ، سهم امام را به يك طور مصرف مىكنند ، مىشود به او پرداخت كرد .\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nمسأله 1851 - سيّد يتيمى كه به او خمس مىدهند ، بايد فقير باشد ولى به سيّدىكه در سفر درمانده شده ، اگر در وطنش فقير هم نباشد مىشود خمس داد .\r\nمسأله 1852 - به سيّدى كه در سفر درمانده شده ، اگر سفر او سفر معصيت باشد ، بنابر احتياط واجب نبايد خمس بدهند .\r\nمسأله 1853 - به سيّدى كه عادل نيست مىشود خمس داد ولى به سيّدى كه دوازده امامى نيست ، نبايد خمس بدهند .\r\nمسأله 1854 - به سيّدى كه معصيت كار است ، اگر خمس دادن به او كمك به معصيت او باشد ، نمىشود خمس داد و به سيّدى هم كه آشكار معصيت مىكند ، اگرچه دادن خمس كمك به معصيت او نباشد ، اولى اين است كه نبايد به او خمس بدهند .\r\nمسأله 1855 - اگر كسى بگويد سيّدم نمىشود به او خمس داد ، مگر آن كه دو نفر عادل سيّد بودن او را تصديق كنند ، يا در بين مردم به طورى معروف باشد كه انسان يقين كند سيّد است .\r\nمسأله 1856 - به كسى كه در شهر خودش مشهور به سيادت است ، اگر به سيّد بودن او وثوق پيدا كنند ، مىشود به او خمس داد .\r\nمسأله 1857 - كسى كه زنش سيّد است بنابر احتياط واجب نبايد به او خمس بدهند كه به مصرف مخارج خودش برساند ولى اگر مخارج ديگران بر آن زن واجب باشد و نتواند مخارج آنان را بدهد و آنان واجب النفقه مرد نباشند ، جائز است انسان خمس به آن زن بدهد كه به مصرف آنان برساند .\r\nمسأله 1858 - اگر مخارج سيّدى كه عيال انسان نيست بر انسان واجب باشد بنابر احتياط واجب ، نمىتواند از خمس خوراك و پوشاك او را بدهد ، ولى اگر مقدارى خمس ملك او كند كه به مصرف و مخارج غير واجبه برساند مانعى ندارد .\r\nمسأله 1859 - به سيّد فقيرى كه مخارجش بر ديگرى واجب است و او نمىتواند مخارج آن سيّد را بدهد ، مىشود خمس داد .\r\nمسأله 1860 - احتياط واجب آن است كه بيشتر از مخارج يكسال به يك سيّد فقير خمس ندهند .\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nمسأله 1861 - اگر در شهر انسان سيّد مستحقّى نباشد و احتمال هم ندهد كه پيدا شود ، يا نگهدارى خمس تا پيدا شدن مستحقّ ممكن نباشد ، بايد خمس را به شهر ديگر ببرد و به مستحقّ برساند ونمىتواند مخارج بردن آن را از خمس بردارد و اگر خمس از بين برود ، چنانچه در نگهدارى آن كوتاهى كرده ، بايد عوض آن را بدهد و اگر كوتاهى نكرده ، چيزى بر او واجب نيست .\r\nمسأله 1862 - هرگاه در شهر خودش مستحقّى نباشد ولى احتمال دهد كه پيدا شود اگرچه نگهدارى خمس تا پيدا شدن مستحقّ ممكن باشد ، مىتواند خمس را به شهر ديگر ببرد و چنانچه در نگهدارى آن كوتاهى نكند و تلف شود ، نبايد چيزى بدهد ولى نمىتواند مخارج بردن آن را از خمس بردارد .\r\nمسأله 1863 - اگر در شهر خودش مستحقّ پيدا شود ، باز هم مىتواند خمس را به شهر ديگر ببرد و به مستحقّ برساند ولى مخارج بردن آن را بايد از خودش بدهد و در صورتى كه خمس از بين برود ، اگرچه در نگهدارى آن كوتاهى نكرده باشد ضامن است .\r\nمسأله 1864 - اگر با اذن حاكم شرع خمس را به شهر ديگر ببرد ، و از بين برود لازم نيست دوباره خمس بدهد و همچنين است اگر به كسى بدهد كه ازطرف حاكم شرع وكيل بوده كه خمس را بگيرد و از آن شهر به شهر ديگرببرد .\r\nمسأله 1865 - اگر خمس را از خود مال ندهد و از جنس ديگر بدهد ، بايد به قيمت واقعى آن جنس حساب كند و چنانچه گرانتر از قيمت حساب كند ، اگرچه مستحقّ به آن قيمت راضى شده باشد ، بايد مقدارى را كه زياد حساب كرده بدهد .\r\nمسأله 1866 - كسى كه از مستحقّ طلبكار است وميخواهد طلب خود را بابت خمس حساب كند ، بنابر احتياط واجب بايد خمس او را به او بدهد و بعد مستحقّ بابت بدهى خود به او برگرداند .\r\nمسأله 1867 - مستحقّ نمىتواند خمس را بگيرد و به مالك ببخشد ، ولى كسى كه مقدار زيادى خمس بدهكار است و فقير شده وميخواهد مديون اهل خمس نباشد اگر مستحقّ راضى شود كه خمس را از او بگيرد و به او ببخشد ، اشكال ندارد .\r\n\r\n","description":"","footnote":"","page_name":" 304 ","page_number":304},
  {"content":"\r\n\r\n\r\nاحكام زكات\r\nمسأله 1868 - زكات در نه چيز واجب است : اوّل - گندم ؛ دوم - جو ؛ سوم - خرما ؛ چهارم - كشمش ؛ پنجم - طلا ؛ ششم - نقره ؛ هفتم - شتر ؛ هشتم - گاو ؛ نهم - گوسفند ، و اگر كسى مالك يكى از اين نه چيز باشد ، با شرائطى كه بعداً گفته مىشود ، بايد مقدارى كه معيّن شده به يكى از مصرفهايى كه دستور داده‌اند برساند .\r\nمسأله 1869 - سلت كه دانه‌اى است به نرمى گندم وخاصيّت جو دارد و علس كه مثل گندم است و خوراك مردمان صنعا مىباشد ، زكاتشان بنابر احتياط واجب بايد داده شود .\r\n\r\n[ احكام زكات 
  ]\r\n\r\nشرائط واجب شدن زكات\r\nمسأله 1870 - زكات در صورتى واجب مىشود كه مال به مقدار نصاب كه بعداً گفته مىشود برسد و مالك آن ، بالغ و عاقل و آزاد باشد و بتواند در آن مال تصرّف كند .\r\nمسأله 1871 - اگرانسان يازده ماه مالك گاو و گوسفند و شتر و طلا و نقره باشد ، اقوى استقرار وجوب زكات است در اوّل ماه دوازدهم ولى اوّل سال بعد را بايد بعد از تمام شدن ماه دوازدهم حساب كند .\r\nمسأله 1872 - اگر مالك گاو و گوسفند و شتر و طلا و نقره در بين سال بالغ شود بايد اوّل سالش را از اوّل بلوغ بگيرد .\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nمسأله 1873 - زكات گندم و جو وقتى واجب مىشود كه به آنها گندم و جو گفته شود و زكات كشمش بنابر احتياط وقتى واجب مىشود كه غوره است و موقعى هم كه رنگ خرما زرد يا سرخ شد ، بنابر احتياط زكات آن واجب مىشود ولى وقت دادن زكات در گندم و جو موقع خرمن و جدا كردن كاه آنها و در خرما و كشمش موقعى است كه خشك شده باشد .\r\nمسأله 1874 - اگر موقع واجب شدن زكات گندم و جو و كشمش و خرما كه در مسأله پيش گفته شد ، صاحب آنها باشد ، بايد زكات آنها را بدهد .\r\nمسأله 1875 - اگر صاحب گاو و گوسفند و شتر و طلا و نقره در تمام سال ديوانه باشد ، زكات بر او واجب نيست و همچنين است اگر در مقدارى از سال ديوانه باشد ولو در آخر سال عاقل گردد ، بايد اوّل سالش را همان اوّل عاقل شدنش قرار دهد .\r\nمسأله 1876 - اگر صاحب گاو و گوسفند و شتر و طلا و نقره در مقدارى از سال مست يا بيهوش شود ، زكات از او ساقط نمىشود و همچنين است اگر موقع واجب شدن زكات گندم و جو و خرما و كشمش مست يا بيهوش باشد .\r\nمسأله 1877 - مالى را كه از انسان غصب كرده‌اند ونمىتواند در آن تصرّف كند ، زكات ندارد همچنين اگر زراعتى را از او غصب كنند و موقعى كه زكات آن واجب مىشود در دست غصب كننده باشد ، هر وقت به صاحبش برگشت لازم نيست كه زكات آن را بدهد .\r\nمسأله 1878 - اگر طلا و نقره يا چيز ديگرى را كه زكات آن واجب است قرض كند و يك سال نزد او بماند ، بايد زكات آن را بدهد و بر كسى كه قرض داده چيزى واجب نيست .\r\n\r\nزكات جو و گندم و خرما و كشمش\r\nمسأله 1879 - زكات گندم و جو و خرما و كشمش وقتى واجب مىشود كه به مقدار نصاب برسند و نصاب آنها 288 من تبريز و 45 مثقال كم‌است كه 207 / 847 كيلوگرم مىشود .\r\nمسأله 1880 - اگر پيش از دادن زكات از انگور و خرما وگندمى كه زكات آنها واجب شده خود وعيالش بيش از متعارف بخورند ، يا مثلًا به فقير بدهد نه بعنوان زكات ، بايد زكات مقدارى را كه مصرف كرده بدهد .\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nمسأله 1881 - اگر بعد از آن كه زكات گندم و جو و خرما و انگور واجب شد مالك آن بميرد ، بايد مقدار زكات را از مال او بدهند ولى اگر پيش از واجب شدن زكات بميرد ، هريك از ورثه كه سهم او به اندازه نصاب است ، بايد زكات سهم خود را بدهد .\r\nمسأله 1882 - كسى كه از طرف حاكم شرع مأمور جمع آورى زكات است موقع خرمن كه گندم و جو را از كاه جدا مىكنند و بعد از خشك شدن خرما و انگور مىتواند زكات را مطالبه كند و اگر مالك ندهد و چيزى كه زكات آن واجب شده ، ازبين برود بايد عوض آن را بدهد .\r\nمسأله 1883 - اگر بعد از مالك شدن درخت خرما و انگور يا زراعت گندم و جو ، زكات آنها واجب شود مثلًا خرما در ملك او زرد يا سرخ شود بايد زكات آن را بدهد .\r\nمسأله 1884 - اگر بعد از آن كه زكات گندم و جو و خرما و انگور واجب شد ، زراعت و درخت را بفروشد بايد زكات آنها را بدهد .\r\nمسأله 1885 - اگر انسان گندم يا جو يا خرما يا انگور را بخرد و بداند كه فروشنده زكات آن را داده يا شك كند كه داده يانه ، چيزى بر او واجب نيست ، و اگر بداند كه زكات آن را نداده ، چنانچه حاكم شرع بخواهد مىتواند عين زكات را از دست مشترى بگيرد وصحّت معامله بستگى به اجازه حاكم شرع ندارد ، و همچنين معامله صحيح است اگر فروشنده يا خريدار قيمت آن مقدار را بدهد و در صورتى كه قيمت آن مقدار را خريدار به فروشنده داده باشد ، مىتواند از او پس بگيرد و به مستحقّش برساند .\r\nمسأله 1886 - اگر وزن گندم و جو و خرما و كشمش موقعى كه تر است به 288 من و 45 مثقال كم برسد و بعد از خشك شدن كمتر از اين مقدار شود ، زكات آن واجب نيست .\r\nمسأله 1887 - اگر گندم و جو و خرما را پيش از خشك شدن مصرف كند ، چنانچه خشك آنها به اندازه نصاب باشد ، بايد زكات آنها را بدهد .\r\nمسأله 1888 - خرمايى كه تازه آن را مىخورند و اگر بماند خيلى كم مىشود يا بعد از خشك شدن ، خرما به آن نمىگويند ، چنانچه مقدارى باشد كه خشك آن به 288 من و 45 مثقال كم برسد ، زكات آن واجب است .\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nمسأله 1889 - گندم و جو و خرما و كشمشى كه زكات آنها راداده ، اگر چند سال هم نزد او بماند زكات ندارد .\r\nمسأله 1890 - اگر گندم و جو و خرما و انگور از آب باران يا نهر مشروب شود ، يا مثل زراعتهاى مصر از رطوبت زمين استفاده كند ، زكات آن ده يك است و اگر با دلو و مانند آن آبيارى شود ، زكات آن بيست يك است ، و اگر مقدارى از باران يا نهر يا رطوبت زمين استفاده كند و به همان مقدار از آبيارى با دلو و مانند آن استفاده نمايد ، زكات نصف آن ده يك و زكات نصف ديگر آن بيست يك مىباشد يعنى از چهل قسمت سه قسمت آن را بايد بابت زكات بدهند .\r\nمسأله 1891 - اگر گندم و جو و خرما و انگور ، هم از آب باران مشروب شود وهم از آب دلو و مانند آن استفاده كند ، چنانچه طورى باشد كه بگويند آبيارى با دلو و مانند آن غلبه داشته ، زكات آن بيست يك است و اگر بگويند آبيارى با آب نهر و باران غلبه داشته ، زكات آن ده يك است ، بلكه اگر نگويند آب باران و نهر غلبه داشته ، ولى آبيارى با آب باران و نهر بيشتر از آب دلو و مانند آن باشد بنابر احتياط واجب زكات آن ده يك مىباشد .\r\nمسأله 1892 - اگر شك كند كه آبيارى با آب باران و آب دلو به يك اندازه بوده يا آب باران غلبه داشته ، مىتواند از نصف آن ده يك و از نصف ديگر آن بيست يك بدهد اگرچه احتياط مستحبّ ده يك دادن است و نيز اگر شك كند كه هر دو به يك اندازه بوده ، يا آبيارى با دلو غلبه داشته ، مىتواند زكات تمام آن را بيست يك بدهد اگرچه احتياط مستحبّ آن است كه از نصف آن ده يك و از نصف ديگر آن بيست يك بدهد .\r\nمسأله 1893 - اگر كندم و جو و خرما و انگور با آب باران و نهر مشروب شود و به آب دلو و مانند آن محتاج نباشد ، ولى با آب دلو هم آبيارى شود و آب دلو به زياد شدن محصول كمك نكند ، زكات آن ده يك است و اگر با دلو و مانند آن آبيارى شود و به آب نهر و باران محتاج نباشد ولى با آب نهر و باران هم‌مشروب شود و آنها به زياد شدن محصول كمك نكنند ، زكات آن بيست يك است .\r\nمسأله 1894 - اگر زراعتى را با دلو و مانند آن آبيارى كنند و در زمينى كه پهلوى آن\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nاست زراعتى كنند كه از رطوبت آن زمين استفاده نمايد و محتاج به آبيارى نشود ، بنابر احتياط واجب زكات زراعتى كه با دلو آبيارى شده ، بيست يك و زكات زراعتى كه پهلوى آن است ده يك مىباشد .\r\nمسأله 1895 - مخارجى را كه براى گندم و جو و خرما و انگور كرده است ، حتّىمقدارى از قيمت اسباب و لباس را كه به واسطه زراعت كم شده‌مىتواند از حاصل كسر كند و بايد زكات باقيمانده را بدهد اگر به مقدار نصاب باشد .\r\nمسأله 1896 - تخمى را كه به مصرف زراعت رسانده ، اگر ازخودش باشد ، به مقدار وزن آن مىتواند از حاصل كسر كند و اگر خريده باشد مىتواند قيمتى را كه براى خريد آن داده ، خارج نمايد .\r\nمسأله 1897 - اگر زمين و اسباب زراعت يكى از اين دو ملك خود او باشد ، نبايد كرايه آنها را جزء مخارج حساب كند و نيز براى كارهائى كه خودش كرده ، يا ديگرىبى اجرت انجام داده ، چيزى از حاصل كسر نمايد .\r\nمسأله 1898 - اگر درخت انگور يا خرما را بخرد ، قيمت آن جزء مخارج نيست ، ولى اگر خرما يا انگور را پيش از چيدن بخرد و زكات به آنها در ملك مشترى تعلّق بگيرد ، پولى را كه براى آن داده ، بايد خارج كند وامّا اگر زكات به آنها در ملك فروشنده تعلّق گرفته بود ، پولى كه داده و آنها را خريده ، خارج نمىتواند بكند .\r\nمسأله 1899 - اگر زمينى را بخرد و در آن زمين گندم يا جو بكارد ، پولى را كه براىخريدن زمين داده جزء مخارج حساب نمىشود ، ولى اگر زراعت را بخرد ، پولى را كه براى خريد آن داده مىتواند جزء مخارج حساب نمايد و از حاصل كم كند ، امّا بهتر آن است كه قيمت كاهى را كه از آن به دست مىآيد ، از پولى كه براىخريد زراعت داده كسر نمايد مثلًا اگر زراعتى را پانصد تومان بخرد و قيمت كاه آن صد تومان باشد ، فقط چهار صد تومان آن را مىتواند جزء مخارج حساب نمايد .\r\nمسأله 1900 - كسى كه بدون گاو و چيزهاى ديگرى كه براى زراعت لازم است مىتواند زراعت كند ، اگر اينها را بخرد ، نبايد پولى را كه براى خريد اينها داده جزء مخارج حساب نمايد .\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nمسأله 1901 - كسى كه بدون گاو و چيزهاى ديگرى كه براى زراعت لازم است نمىتواند زراعت كند ، اگر آنها را بخرد و به واسطه زراعت بكلّى از بين بروند مىتواند تمام قيمت آنها را جزء مخارج حساب نمايد ولى اگر مقدارى از قيمت آن كم شود و يا اصلًا كم نشود نمىتواند قيمت آن‌را جزء مخارج حساب نمايد .\r\nمسأله 1902 - اگر در يك زمين جو و گندم و چيزى مثل برنج و لوبيا كه زكات آن واجب نيست بكارد ، چنانچه مقصودش زراعت كردن چيزى بوده كه زكات ندارد و بعداً چيزى را كه زكات دارد زراعت كرده ، نبايد مخارج را از يكى حساب كند بلكه نسبت در نظر گرفته شود و همچنين است اگر مقصودش زراعت كردن چيزى بوده كه زكات دارد و بعداً چيزى را كه زكات ندارد زراعت كرده ، مىتواند تمام مخارج را به نسبت حساب نمايد و از حاصل كم كند .\r\nمسأله 1903 - اگر براى شخم زدن يا كار ديگرى كه تا چند سال براى زراعت فائده دارد خرجى كند ، مىتواند آن را جزء مخارج سال اوّل حساب نمايد در صورتى كه كار ، مال سال اوّل بوده گرچه براى سالهاى بعد هم نفع دارد و گرنه به نسبت حساب نمايد .\r\nمسأله 1904 - اگر انسان در چند شهر كه فصل آن با يكديگر اختلاف دارد و زراعت و ميوهء آنها در يك وقت به دست نمىآيد گندم يا جو يا انگور داشته باشد و همه آنها محصول يك سال حساب شود ، چنانچه چيزى كه اوّل مىرسد به اندازه نصاب يعنى 288 من و 45 مثقال كم باشد ، بايد زكات آن را موقعى كه مىرسد بدهد و زكات بقيّه را هر وقت به دست مىآيد ادا نمايد و اگر آنچه اوّل مىرسد به اندازهء نصاب نباشد ، در صورتى كه يقين دارد با آنچه بعد به دست مىآيد به اندازهء نصاب مىشود بايد صبر كند تا محصول بعدى به دست آيد ، اگر به نصاب رسيد زكات را بدهد ، و اگر يقين ندارد كه همهء آنها به اندازهء نصاب شود ، صبر مىكند تا بقيهء آن برسد پس اگر روى هم به مقدار نصاب شود ، زكات آن واجب است و اگر به مقدار نصاب نشود ، زكات آن واجب نيست .\r\nمسأله 1905 - اگر درخت خرما يا انگور در يك سال دو مرتبه ميوه دهد ، چنانچه روى هم به مقدار نصاب باشد ، بنابر احتياط زكات آن واجب است .\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nمسأله 1906 - اگر مقدارى خرما يا انگور تازه دارد كه خشك آن به اندازه نصاب مىشود ، چنانچه به قصد زكات از تازهء آن به قدرى به مستحقّ بدهد كه اگر خشك شود به اندازهء زكاتى باشد كه بر او واجب است ، اشكال ندارد .\r\nمسأله 1907 - اگر زكات خرماى خشك يا كشمش بر او واجب باشد ، نمىتواند زكات آن را خرماى تازه يا انگور بدهد و نيز اگر زكات خرماى تازه يا انگور بر او واجب باشد ، نمىتواند زكات آن را خرماى خشك يا كشمش بدهد امّا اگر يكى از اينها يا چيز ديگرى را به قصد قيمت زكات بدهد اگر به مقدار قيمت زكات باشد ، مانعى ندارد .\r\nمسأله 1908 - كسى كه بدهكار است و مالى هم دارد كه زكات آن واجب شده ، اگر بميرد بايد اوّل تمام زكات را از مالى كه زكات آن واجب شده بدهند ، بعد قرض او را ادا نمايند .\r\nمسأله 1909 - كسى كه بدهكار است و گندم يا جو يا خرما يا انگور هم دارد ، اگر بميرد و پيش از آن كه زكات اينها واجب شود ، ورثه قرض او را از مال ديگر بدهند ، هركدام كه سهمشان به 288 من و 45 مثقال كم برسد ، بايد زكات بدهد و اگر پيش از آن كه زكات اينها واجب شود قرض او را ندهند ، چنانچه مال ميّت فقط به اندازه بدهى او باشد واجب نيست زكات اينها را بدهند و اگر مال ميّت بيشتر از بدهى او باشد ، در صورتى كه بدهى او به قدرى است كه اگر بخواهند ادا نمايند ، بايد مقدارى از گندم و جو و خرما و انگور را هم به طلبكار بدهند ، آنچه را به طلبكار مىدهند زكات ندارد و بقيه مال ورثه است و هركدام آنان كه سهمش به اندازهء نصاب شود ، بايد زكات آن را بدهد .\r\nمسأله 1910 - اگر گندم و جو و خرما و كشمشى كه زكات آنها واجب شده خوب و بد دارد ، احتياط واجب آن است كه زكات هر كدام از خوب و بد را از خود آنها بدهد ، گرچه همه را اگر از خوب بدهد بهتر است .\r\n\r\nنصاب طلا\r\nمسأله 1911 - طلا دو نصاب دارد : نصاب اوّل آن بيست مثقال شرعى است كه هر مثقال آن 18 نخود است ، پس وقتى طلا به بيست مثقال شرعى كه پانزده مثقال معمولى\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nاست برسد ، اگر شرائط ديگر را هم كه گفته شد داشته باشد ، انسان بايد چهل يك آن را كه نه نخود مىشود از بابت زكات بدهد و اگر به اين مقدار نرسد زكات آن واجب نيست .\r\nنصاب دوم آن چهار مثقال شرعى است كه سه مثقال معمولىمى شود يعنى اگر سه مثقال به پانزده مثقال اضافه شود ، بايد زكات تمام 18 مثقال را از قرار چهل يك بدهد و اگر كمتر از سه مثقال اضافه شود ، فقط بايد زكات 15 مثقال آن را بدهد و زيادى آن زكات ندارد و همچنين است هرچه بالا رود ، يعنى اگر سه مثقال اضافه شود بايد زكات تمام آنها را بدهد و اگر كمتر اضافه شود ، مقدارى كه اضافه شده زكات ندارد .\r\n\r\nنصاب نقره\r\nمسأله 1912 - نقره دو نصاب دارد : نصاب اوّل آن 105 مثقال معمولى است كه اگر نقره به 105 مثقال برسد و شرائط ديگر را هم كه گفته شد داشته باشد ، انسان بايد چهل يك آن را كه 2 مثقال و 15 نخود است از بابت زكات بدهد و اگر به اين مقدار نرسد ، زكات آن واجب نيست . نصاب دوم آن 21 مثقال است ، يعنى اگر 21 مثقال به 105 مثقال اضافه شود ، زكات تمام 126 مثقال را به طورى كه گفته شد بدهد و اگر كمتر از 21 مثقال اضافه شود ، فقط بايد زكات 105 مثقال آن را بدهد و زيادى آن زكات ندارد و همچنين است هرچه بالا رود ، يعنى اگر 21 مثقال اضافه شود ، بايد زكات تمام آنها را بدهد و اگر كمتر اضافه شود ، مقدارى كه اضافه شده و كمتر از 21 مثقال است زكات ندارد بنابر اين اگر انسان يك چهلم هرچه طلا و نقره دارد بدهد ، زكاتى را كه بر او واجب بوده داده و گاهى هم بيشتر از مقدار واجب داده است ، مثلًا كسى كه 110 مثقال نقره دارد ، اگر چهل يك آن را بدهد زكات 105 مثقال آن را كه واجب بوده داده و مقدارى هم براى 5 مثقال آن داده كه واجب نبوده است .\r\nمسأله 1913 - كسى كه طلا يا نقرهء او به اندازهء نصاب است ، اگرچه زكات آن را داده باشد ، تا وقتى از نصاب اوّل كم نشده ، همه ساله بايد زكات آن را بدهد .\r\nمسأله 1914 - زكات طلا و نقره در صورتى واجب مىشود كه آن را سكّه زده باشند و معامله با آن رواج باشد و اگرچه سكّه آن هم از بين رفته باشد ، بايد زكات آن را بدهند .\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nمسأله 1915 - طلا و نقره سكه دارى كه زنها براى زينت به كار مىبرند حتى در صورتى كه معامله با آن رايج باشد ، زكات آن واجب نيست در صورتى كه حقيقتاً به آن نياز داشته باشد و به جهت فرار از زكات نباشد و گرنه زكات را بايد بدهد ، بلكه اگر معامله با آن رايج نباشد ولى پول طلا و نقره به آن بگويند ، بنابر احتياط واجب زكات آن بايد داده شود .\r\nمسأله 1916 - كسى كه طلا و نقره دارد ، اگر هيچكدام آنها به اندازه نصاب اوّل نباشد مثلًا 104 مثقال نقره و 14 مثقال طلا داشته باشد ، زكات بر او واجب نيست .\r\nمسأله 1917 - چنان كه سابقاً گفته شد زكات طلا و نقره در صورتى واجب مىشود كه انسان يازده ماه مالك مقدار نصاب باشد و اگر در بين يازده ماه طلا و نقره او از نصاب اوّل كمتر شود ، زكات بر او واجب نيست .\r\nمسأله 1918 - اگر در بين يازده ماه طلا ونقره‌اى را كه دارد با طلا يا نقره يا چيز ديگر عوض نمايد يا آنها را آب كند ، زكات بر او واجب نيست ولى اگر براى فرار از دادن زكات اين‌كارها را بكند احتياط مستحبّ آنست كه زكات را بدهد .\r\nمسأله 1919 - اگر در ماه دوازدهم طلا و نقره سكّه دار را آب كند ، بايد زكات آنها را بدهد و چنانچه به واسطه آب كردن ، وزن يا قيمت آنها كم شود ، بايد زكاتى را كه پيش از آب كردن بر او واجب بوده بدهد .\r\nمسأله 1920 - اگر طلا و نقره‌اى كه دارد خوب و بد داشته باشد ، مىتواند زكات هركدام از خوب و بد را از خود آن بدهد ولى بهتر است زكات همه آنها را از طلا و نقره خوب بدهد ولى بنابر احتياط واجب زكات همه آنها را از طلا و نقره بد نمىتواند بدهد .\r\nمسأله 1921 - طلا ونقره‌اى كه بيشتر از اندازه معمولى فلز ديگر دارد ، اگر خالص آن به اندازه نصاب كه مقدار آن گفته شد برسد ، انسان بايد زكات آن را بدهد ، و چنانچه شك دارد كه خالص آن به اندازه نصاب هست يا نه احتياط واجب آن است كه وارسى نمايد در صورتى كه مستلزم ضرر نباشد و ميتواند بدون وارسى زكات آن را برجاء فراغ ذمّه بدهد .\r\nمسأله 1922 - اگر طلا و نقره‌اى كه دارد به مقدار معمول فلز ديگر با آن مخلوط باشد ، نمىتواند زكات آن را از طلا ونقره‌اى بدهد كه بيشتر از معمول فلز ديگر دارد\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nولى اگر به قدرى بدهد كه يقين كند طلا و نقره خالصى كه در آن هست ، به اندازه زكاتى مىباشد كه واجب است اشكال ندارد .\r\n\r\nزكات شتر و گاو و گوسفند\r\nمسأله 1923 - زكات شتر و گاو و گوسفند غير از شرطهايى كه گفته شد دو شرط ديگر دارد :\r\nاوّل آن كه حيوان در تمام سال بيكار باشد و اگر در تمام سال يكى دو روز كار كرده باشد ، در اين صورت هم زكات واجب است .\r\nدوم آن كه در تمام سال از علف بيابان بچرد ، پس اگر تمام سال يا مقدارى از آن را از علف چيده شده ، يا از زراعتى كه ملك مالك يا ملك كس ديگر است بچرد ، زكات ندارد ولى اگر در تمام سال يك روز يا دو روز از علف مالك بخورد ، زكات آن واجب مىباشد .\r\nمسأله 1924 - اگر انسان براى شتر و گاو و گوسفند خود چراگاهى را كه كسىنكاشته بخرد يا اجاره كند يا براى چراندن در آن باج بدهد بايد زكات را بدهد .\r\n\r\nنصاب شتر\r\nمسأله 1925 - شتر دوازده نصاب دارد : اوّل - پنج شتر و زكات آن يك گوسفند است و تا شماره شتر به اين مقدار نرسد زكات ندارد ؛ دوم - ده شتر و زكات آن دو گوسفند است ؛ سوم - پانزده شتر و زكات آن سه گوسفند است ؛ چهارم - بيست شتر و زكات آن چهار گوسفند است ؛ پنجم - بيست و پنج شتر و زكات آن پنج گوسفند است ؛ ششم - بيست و شش شتر و زكات آن يك شتر است كه داخل سال دوم شده باشد ؛ هفتم - سى و شش شتر و زكات آن يك شتر است كه داخل سال سوم شده باشد ؛ هشتم - چهل و شش شتر و زكات آن يك شتر است كه داخل سال چهارم شده باشد ؛ نهم - شصت و يك شتر و زكات آن يك شتر است كه داخل سال پنجم شده باشد ؛ دهم - هفتاد و شش شتر و زكات آن دو شتر است كه داخل سال سوم شده باشد ؛ يازدهم - نود و يك شتر و زكات آن دو شتر است كه داخل سال چهارم شده باشد ؛ دوازدهم - صد و بيست و يك شتر و بالاتر\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nاز آن كه بايد يا چهل‌تا چهل‌تا حساب كند و براى هر چهل‌تا يك شترى بدهد كه داخل سال سوم شده باشد يا پنجاه‌تا پنجاه‌تا حساب كند و براى هر پنجاه‌تا يك شترى بدهد كه داخل سال چهارم شده باشد ، و يا با چهل و پنجاه حساب كند ولىدر هر صورت بايد طورى حساب كند كه چيزى باقى نماند يا اگر چيزى باقىمىماند از نه‌تا بيشتر نباشد مثلًا اگر 140 شتر دارد ، بايد براى صدتا ، دو شترىكه داخل سال چهارم شده و براى چهل‌تا ، يك شترى كه داخل سال سوم شده بدهد .\r\nمسأله 1926 - زكات ما بين دو نصاب واجب نيست پس اگر شماره شترهايى كه دارد از نصاب اوّل كه پنج است بگذرد تا به نصاب دوم كه ده‌تا است نرسيده ، فقط بايد زكات پنج‌تاى آن را بدهد و همچنين‌است‌در نصابهاى بعد .\r\n\r\nنصاب گاو\r\nمسأله 1927 - گاو دو نصاب دارد : اوّل آن سىتا است ، وقتى كه شماره گاو به سىرسيد ، اگر شرائطى را كه گفته شد داشته باشد ، انسان بايد يك گوساله‌اى كه داخل سال دوم شده از بابت زكات بدهد و نصاب دوم آن چهل است و زكات آن يك گوساله ماده‌اى است كه داخل سال سوم شده باشد وزكاة ما بين سى و چهل واجب نيست مثلًا كسى كه سى و نه گاو دارد ، فقط بايد زكات سىتاى آنها را بدهد و نيز اگر از چهل گاو زيادتر داشته باشد تا به شصت نرسيده ، فقط بايد زكات چهل‌تاى آن را بدهد و بعد از آن كه به شصت رسيد چون دو برابر نصاب اوّل را دارد ، بايد دو گوساله‌اى كه داخل سال دوم شده بدهد و همچنين هرچه بالا رود ، بايد يا سىتا سىتا حساب كند يا چهل‌تا چهل‌تا يا با سى و چهل حساب نمايد وزكاة آن را به دستورى كه گفته شد بدهد ولى بايد طورى حساب كند كه چيزى باقى نماند ، يا اگر چيزى باقى مىماند از نه‌تا بيشتر نباشد ، مثلًا اگر هفتاد گاو دارد ، بايد به حساب سىو چهل حساب كند و براى سىتاى آن زكات سىتا و براى چهل‌تاى آن زكات چهل‌تا را بدهد ، چون اگر به حساب سىتا حساب كند ، ده‌تا زكات نداده مىماند .\r\n\r\n","description":"","footnote":"","page_name":" 315 ","page_number":315},
  {"content":"\r\n\r\n\r\nنصاب گوسفند\r\nمسأله 1928 - گوسفند پنج نصاب دارد : اوّل - چهل و زكات آن يك گوسفند است و تا گوسفند به چهل نرسد ، زكات ندارد ؛ دوم - صد و بيست و يك و زكات آن دو گوسفند است ؛ سوم - دويست و يك و زكات آن سه گوسفند است ؛ چهارم - سيصد و يك و زكات آن چهار گوسفند است ؛ پنجم - چهار صد و بالاتر از آن كه بايد آنها را صدتا صدتا حساب كند و براى هر صدتاى آنها يك گوسفند بدهد و لازم نيست زكات را از خود گوسفندها بدهد ، بلكه اگر گوسفند ديگرى بدهد ، يا مطابق قيمت گوسفند ، پول يا جنس ديگر بدهد كافى است .\r\nمسأله 1929 - زكات ما بين دو نصاب واجب نيست پس اگر شماره گوسفندهاى كسى از نصاب اوّل كه چهل است بيشتر باشد تا به نصاب دوم كه صد و بيست و يك است نرسيده ، فقط بايد زكات چهل‌تاى آن را بدهد و زيادى آن زكات ندارد و همچنين است در نصابهاى بعد .\r\nمسأله 1930 - زكات شتر و گاو و گوسفندى كه به مقدار نصاب برسد واجب است چه همه آنها نر باشند يا ماده ، يا بعضى نر باشند و بعضى ماده .\r\nمسأله 1931 - در زكات ، گاو و گاوميش يك جنس حساب مىشوند و شتر عربى و غير عربى يك جنس است ، و همچنين بز وميش و شيشك در زكات باهم فرق ندارند .\r\nمسأله 1932 - گوسفندى را كه براى زكات مىدهد ، بايد اقلًا داخل سال دوم شده باشد ، و اگر بز بدهد بايد داخل سال سوم شده باشد .\r\nمسأله 1933 - گوسفندى را كه بابت زكات مىدهد ، اگر قيمتش مختصرى از گوسفندهاى ديگر او كمتر باشد ، اشكال ندارد ، ولى بهتر است گوسفندى را كه قيمت آن از تمام گوسفندهايش بيشتر است بدهد و همچنين است در گاو و شتر .\r\nمسأله 1934 - اگر چند نفر باهم شريك باشند هركدام آنان كه سهمش به نصاب اوّل رسيده ، بايد زكات بدهد و بر كسى كه سهم او كمتر از نصاب اوّل است زكات واجب نيست .\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nمسأله 1935 - اگر يكنفر در چند جا گاو يا شتر يا گوسفند داشته باشد و روى هم به اندازه نصاب باشند ، بايد زكات آنها را بدهد .\r\nمسأله 1936 - اگر گاو و گوسفند و شترى كه دارد مريض و معيوب هم باشند بايد زكات آنها را بدهد .\r\nمسأله 1937 - اگر گاو و گوسفند و شترى كه دارد همه مريض يا معيوب يا پير باشند ، مىتواند زكات را از خود آنها بدهد ولى اگر همه سالم وبىعيب و جوان باشند نمىتواند زكات آنها را مريض ، يا معيوب ، يا پير بدهد بلكه اگر بعضى از آنها سالم و بعضى مريض و دسته‌اى معيوب و دسته ديگر بىعيب و مقدارى پير و مقدارىجوان باشند ، احتياط واجب آن است كه براى زكات آنها سالم وبىعيب و جوان بدهد .\r\nمسأله 1938 - اگر پيش از تمام شدن ماه يازدهم ، گاو و گوسفند و شترى را كه دارد با چيز ديگر عوض كند ، نصابى را كه دارد با مقدار نصاب از همان جنس عوض نمايد ، مثلًا چهل گوسفند بدهد و چهل گوسفند ديگر بگيرد زكات بر او واجب نيست .\r\nمسأله 1939 - كسى كه بايد زكات گاو و گوسفند و شتر را بدهد ، اگر زكات آنها را از مال ديگرش بدهد ، تا وقتى شماره آنها از نصاب كم نشده ، همه ساله بايد زكات را بدهد و اگر از خود آنها بدهد و از نصاب اوّل كمتر شوند ، زكات بر او واجب نيست مثلًا كسى كه چهل گوسفند دارد ، اگر از مال ديگرش زكات آنها را بدهد تا وقتى كه گوسفندهاى او از چهل كم نشده ، همه ساله بايد يك‌گوسفند و اگر از خود آنها بدهد ، تا وقتى به چهل نرسيده ، زكات بر او واجب نيست .\r\n\r\nمصرف زكات\r\nمسأله 1940 - انسان مىتواند زكات را در هشت مورد مصرف كند : اوّل - فقير و آن كسى است كه مخارج سال خود و عيالاتش را ندارد و كسى كه صنعت يا ملك يا سرمايه‌اى دارد كه مىتواند مخارج سال خود را بگذراند فقير نيست ؛ دوم - مسكين و آن كسى است كه از فقير سخت‌تر مىگذراند ؛ سوم - كسى كه از طرف امام عليه السلام يا نايب\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nامام مأمور است زكات را جمع و نگهدارى نمايد و به حساب آن رسيدگى كند و آن را به امام يا نايب امام يا فقير برساند ؛ چهارم - كفارى كه اگر زكات به آنان بدهند به دين اسلام مايل مىشوند يا در جنگ به مسلمانان كمك مىكنند و به مسلمانانى كه ايمان آنان ضعيف است زكات داده مىشود كه سبب تقويت ايمان آنان گردد ؛ پنجم - دادن زكات به بنده‌هايى كه مكاتب هستند ونمىتوانند مال كتابت خود را ادا بنمايند ؛ ششم - بدهكارى كه قرض او را فراگرفته ونمىتواند قرض خود را بدهد به شرط آن كه قرض صرف در معصيت نشده باشد ؛ هفتم - سبيل اللَّه يعنى كارهائى كه منفعت عمومى دينى دارد ، مثل ساختن مسجد ومدرسه‌اى كه علوم دينيّه در آن خوانده مىشود و ساختن پلها واصلاح ذات البين واعانت بر طاعات وظاهراً جائز است دادن اين سهم از زكات را در هر طاعتى كه انسان بدون آن متمكّن از آوردنش نمىباشد يا متمكّن است ولى بدون آن اقدام به آوردن آن طاعت نمىكند ؛ هشتم - ابن‌السبيل يعنى مسافرى كه در سفر درمانده شده و احكام اينها در مسائل آينده گفته خواهدشد .\r\nمسأله 1941 - احتياط مستحبّ آن است كه فقير ومسكين بيشتر از مخارج سال خود و عيالاتش را از زكات نگيرد و اگر مقدارى پول يا جنس دارد ، فقط به اندازه كسرى مخارج يك سالش زكات بگيرد .\r\nمسأله 1942 - كسى كه مخارج سالش را داشته ، اگر مقدارى از آن را مصرف كند و بعد شك كند كه آنجه باقى مانده به اندازه مخارج سال او هست يا نه ، نمىتواند زكات بگيرد .\r\nمسأله 1943 - صنعتگر يا مالك يا تاجرى كه درآمد او از مخارج سالش كمتر است ، مىتواند براى كسرى مخارجش زكات بگيرد ، و لازم نيست ابزار كار يا ملك ، يا سرمايه خود را به مصرف مخارج برساند .\r\nمسأله 1944 - فقيرى كه خرج سال خود و عيالاتش را ندارد ، اگر خانه‌اى دارد كه ملك اوست و در آن نشسته ، يا مال سوارى دارد ، چنانچه بدون اينها نتواند زندگىكند ، اگرچه براى حفظ آبرويش باشد ، مىتواند زكات بگيرد و همچنين است اثاث خانه و ظرف و لباس تابستانى و زمستانى و چيزهائى كه به آنها احتياج دارد ، وفقيرى كه اينها را ندارد ، اگر به اينها احتياج داشته باشد ، مىتواند از زكات خريدارى نمايد .\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nمسأله 1945 - فقيرى كه ياد گرفتن صنعت براى او مشكل نيست و ياد گرفتن او هم محتاج به مدّت زيادى نباشد ، مىتواند با گرفتن زكات زندگى كند تا وقتى مشغول يادگرفتن است ، مىتواند زكات بگيرد .\r\nمسأله 1946 - به كسى كه قبلًا فقير بوده و مىگويد فقيرم ، اگرچه انسان از گفته او اطمينان پيدا نكند ، مىشود به او زكات داد .\r\nمسأله 1947 - كسى كه مىگويد فقيرم وقبلًا فقير نبوده چنان كه از گفته او اطمينان پيدا نشود ، احتياط واجب آن است كه به او زكات ندهند ولى اگر قبلًا حالش معلوم نبوده به گفته او كه فقيرم مىتوان زكات دارد ولو گمان به راستگويى او نداشته باشد .\r\nمسأله 1948 - كسى كه بايد زكات بدهد ، اگر از فقيرى طلبكار باشد ، مىتواندطلبى كه از او دارد ، زكات حساب كند در صورتى كه در معصيت صرف نكرده باشد .\r\nمسأله 1949 - اگر فقيرى بميرد و مال او به اندازه قرضش نباشد ، انسان مىتواند طلبى را كه از او دارد ، بابت زكات حساب كند و همچنين اگر مال او به اندازه قرضش باشد و ورثه قرض او را ندهند ، يا به جهت ديگر انسان نتواند قرض خود را بگيرد ، مىتواند طلبى را كه از او دارد ، بابت زكات حساب كند .\r\nمسأله 1950 - چيزى را كه انسان بابت زكات به فقير مىدهد لازم نيست به او بگويد كه زكات است ، به شرط اين كه بداند فقير قبول تملّك اين مال را ولو از زكات باشد مىنمايد ، بلكه اگر فقير خجالت بكشد ، مستحبّ است باسم پيشكش بدهد ، ولى بايد قصد زكات نمايد در صورتى كه بداند آن فقير قبول مطلق مال را مىكند ولو اين كه زكات باشد ، والّا اگر بداند زكات را قبول نمىكند بنابر احتياط واجب آن است كه زكات را به او ندهد .\r\nمسأله 1951 - اگر به خيال اين كه كسى فقير است به او زكات بدهد ، بعد بفهمد فقير نبوده ، يا از روى ندانستن مسأله به كسى كه مىداند فقير نيست زكات بدهد ، چنانچه چيزى را كه به او داده و عين او باقى باشد ، بايد از او بگيرد . پس اگر كسى كه آن چيز را گرفته مىدانسته زكات است ، انسان بايد عوض آن را از او بگيرد و به مستحق بدهد و اگر نمىدانسته زكات است نمىتواند چيزى از او بگيرد و بايد از مال خودش زكات را به مستحق بدهد .\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nمسأله 1952 - كسى كه بدهكار است ونمىتواند بدهى خود را بدهد ، اگرچه مخارج سال خود را داشته باشد ، مىتواند براى دادن قرض خود زكات بگيرد ولىبايد مالى را كه قرض كرده در معصيت خرج نكرده باشد ، يا اگر در معصيت خرج كرده ، از آن معصيت توبه كرده باشد به شرط آن كه از سهم فقراء به او داده شود . زيرا در سهم غارمين توبه بىتأثير است .\r\nمسأله 1953 - اگر به كسى كه بدهكار است ونمىتواند بدهى خود را بدهد زكات بدهد ، بعد بفهمد قرض را در معصيت مصرف كرده ، چنانچه آن بدهكار فقير باشد ، مىتواند آنچه را به او داده بابت زكات حساب كند ، ولى احتياط واجب آن است كه اگر از آن معصيت توبه نكرده ، چيزى را كه به او داده بابت زكات حساب نكند .\r\nمسأله 1954 - كسى كه بدهكار است و نمىتواند بدهكارى خود را بدهد ، اگرچه فقير نباشد ، انسان مىتواند طلبى را كه از او دارد ، بابت زكات حساب كند .\r\nمسأله 1955 - مسافرى كه خرجى او تمام شده ، يا مركبش از كار افتاده ، چنانچه سفر او سفر معصيت نباشد مىتواند زكات بگيرد اگر نتواند با قرض كردن يا فروختن چيزى ، خود را به مقصد برساند اگرچه در وطن خود فقيرنباشد ولى اگر بتواند درجاى ديگر با قرض كردن يا فروختن چيزى مخارج سفر خود را فراهم كند فقط به مقدارى كه به آنجا برسد ، مىتواند زكات بگيرد .\r\nمسأله 1956 - مسافرى كه در سفر درمانده شده و زكات گرفته بعد از آن كه به وطنش رسيد ، اگر چيزى از زكات زياد آمده باشد ، بايد آن را به حاكم شرع بدهد و بگويد آن چيز زكات است .\r\n\r\nشرائط كسانى كه مستحقّ زكات هستند\r\nمسأله 1957 - كسى كه زكات مىگيرد بايد شيعه دوازده امامى باشد و اگر انسان كسى را شيعه بداند و به او زكات بدهد ، بعد معلوم شود شيعه نبوده ، بايد دوباره زكات بدهد با تفصيلى كه در « مسأله 1951 » گذشت .\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nمسأله 1958 - اگر طفل يا ديوانه‌اى از شيعه فقير باشد ، انسان مىتواند به ولىّ او زكات بدهد ، به قصد اين كه آنچه را كه مىدهد ملك طفل يا ديوانه باشد .\r\nمسأله 1959 - اگر به ولىّ طفل و ديوانه دسترسى ندارد ، مىتواند خودش يا بوسيله يك نفر امين زكات را به مصرف طفل يا ديوانه برساند و بايد موقعى كه زكات به مصرف آنان مىرسد ، نيّت زكات كند .\r\nمسأله 1960 - به فقيرى كه گدايى مىكند ، مىشود زكات داد ، ولى به كسى كه زكات را در معصيت مصرف مىكند نمىشود زكات داد .\r\nمسأله 1961 - به كسى كه معصيت كبيره را آشكارا به جاى مىآورد ، در صورتىكه ندادن زكات به او سبب ترك معصيت او شود ، نبايد به او زكات داد .\r\nمسأله 1962 - به كسى كه بدهكار است ونمىتواند بدهى خود را بدهد ، اگرچه مخارج او بر انسان واجب باشد ، مىشود زكات داد مگر قرض در رابطه با نفقه شخص واجب النفقه باشد .\r\nمسأله 1963 - انسان نمىتواند مخارج كسانى را كه مثل اولاد خرجشان بر او واجب است از زكات بدهد ، ولى اگر مخارج آنان را ندهد ، ديگران مىتوانند به آنان زكات بدهند .\r\nمسأله 1964 - اگر انسان زكات به پسرش بدهد كه خرج زن و نوكر و كلفت خود نمايد ، اشكال ندارد .\r\nمسأله 1965 - اگر پسر به كتابهاى علمى دينى احتياج داشته باشد ، پدر مىتواند براى خريدن آنها به او زكات بدهد .\r\nمسأله 1966 - پدر مىتواند به پسرش زكات بدهد كه براى خود زن بگيرد ، پسر هم مىتواند براى آن كه پدرش زن بگيرد زكات خود را به او بدهد .\r\nمسأله 1967 - به زنى كه شوهرش مخارج او را مىدهد ، يا خرجى نمىدهد ولىممكن است او را به دادن خرجى مجبور كنند ، نمىشود زكات داد .\r\nمسأله 1968 - زنى كه صيغه شده اگر فقير باشد ، شوهرش و ديگران مىتوانند به او زكات بدهند ولى اگر شوهرش در ضمن عقد شرط كند كه مخارج او را بدهد ، يا به جهت ديگرى\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nدادن مخارجش بر او واجب باشد ، در صورتى كه بتواند مخارج آن زن را بدهد وبذل هم نمايد يا اگر بذل ننمايد ممكن باشد او را اجبار به بذل نفقه نمايند نمىشود به آن زن زكات داد .\r\nمسأله 1969 - زن مىتواند به شوهر فقير خود زكات بدهد ، اگرچه شوهر زكات را صرف مخارج خود آن زن نمايد .\r\nمسأله 1970 - سيّد نمىتواند از غير سيّد زكات بگيرد ، ولى اگر خمس و ساير وجوهات كفايت مخارج او را نكند و از گرفتن زكات ناچار باشد ، مىتواند از غير سيّد زكات بگيرد ، و ناچار بنابراحتياط كسى است كه با فرض دسترسى به خمس و ساير وجوهات كفايت زندگانى روزمرّه او را ننمايد و احتياط واجب اقتصار كردن بر گرفتن زكات به قدر رفع ضرورت يوميّه است .\r\nمسأله 1971 - به كسى كه معلوم نيست سيّد است يا نه ، مىشود زكات داد .\r\n\r\nنيّت زكات\r\nمسأله 1972 - انسان بايد زكات را به قصد قربت يعنى براى انجام فرمان خداوند عالم بدهد و در نيّت معيّن كند كه آنچه را مىدهد زكات مال است يا زكات فطره ، ولىاگر زكات گندم و جو بر او واجب باشد ، لازم نيست معيّن كند چيزى را كه مىدهد زكات گندم است يا زكات جو .\r\nمسأله 1973 - كسى كه زكات چند مال بر او واجب شده ، بهتر آن است كه در وقت دادن زكات به وسيلهء نيّت هر يك را تعيين نمايد مگر از جنسهاى مختلف باشد كه هر جنسى انصراف به جنس خود دارد . مثلًا اگر گندم و جو هر دو به نصاب رسيد و از هر دو آن زكات پرداخت كرد ، هر كدام از جو و گندم منصرف به جنس خودش مىباشد .\r\nپس بايد در غير جنس خود تعيين نمايد .\r\nمسأله 1974 - اگركسى را وكيل كند كه زكات مال او را بدهد ، واجب است بر او وقتى كه زكات را به فقير مىدهد ، از طرف مالك نيّت زكات كند و احتياط واجب آن است كه مالك هم در حال دادن به وكيل نيّت كند .\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nمسأله 1975 - اگر مالك يا وكيل او بدون قصد قربت زكات را به فقير بدهد و پيش از آن كه آن مال از بين برود ، خود مالك نيّت زكات كند ، زكات حساب مىشود .\r\n\r\nمسائل متفرّقه زكات\r\nمسأله 1976 - موقعى كه گندم و جو را از كاه جدا مىكنند و موقع خشك شدن خرما و انگور ، انسان بايد زكات را به فقير بدهد ، يا از مال خود جدا كند ، و زكات طلا و نقره و گاو و گوسفند و شتر را بعد از تمام شدن ماه يازدهم بايد به فقير بدهد ، يا از مال خود جدا نمايد و اگر منتظر فقير معيّنى باشد ، يا بخواهد به فقيرى بدهد كه از جهتى برترى دارد مىتواند زكات را جدا نكند .\r\nمسأله 1977 - بعد از جدا كردن زكات لازم نيست فوراً آن را به مستحقّ بدهد ، ولىاگر به كسى كه مىشود زكات داد ، دسترسى دارد ، احتياط مستحبّ آن است كه دادن زكات را تأخير نيندازد .\r\nمسأله 1978 - كسى كه مىتواند زكات را به مستحقّ برساند ، اگر ندهد و از بين برود ، بايد عوض آن را بدهد .\r\nمسأله 1979 - كسى كه مىتواند زكات را به مستحقّ برساند ، اگر زكات را ندهد چنانچه دادن زكات را به قدرى تأخير انداخته كه نمىگويند فوراً داده است بنابر احتياط واجب ، بايد عوض آن را بدهد و اگر به اين مقدار تأخير نينداخته مثلًا دو سه ساعت تأخير انداخته و در همان دو سه ساعت تلف شده ، در صورتى كه مستحقّ حاضر نبوده ، چيزى بر او واجب نيست و اگر مستحقّ حاضر بوده ، بنابر احتياط واجب بايد عوض آن را بدهد .\r\nمسأله 1980 - اگر زكات را ازخود مال كنار بگذارد ، مىتواند در بقيّه آن تصرّف كند ، و اگر از مال ديگرش كنار بگذارد ، مىتواند در تمام مال تصرّف نمايد .\r\nمسأله 1981 - انسان نمىتواند زكاتى را كه كنار گذاشته براى خود بردارد و چيز ديگرى به جاى آن بگذارد .\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nمسأله 1982 - اگر از زكاتى كه كنار گذاشته منفعتى ببرد ، مثلًا گوسفندى كه براى زكات گذاشته بره بياورد ، مال فقير است .\r\nمسأله 1983 - اگر موقعى كه زكات را كنار مىگذارد ومستحقّى حاضر باشد ، بهتر است زكات را به او بدهد ، مگر كسى را در نظر داشته باشد كه دادن زكات به او از جهتى بهتر باشد .\r\nمسأله 1984 - اگر بدون اجازه حاكم شرع با مالى كه براى زكات كنار گذاشته تجارت كند و ضرر نمايد ، نبايد چيزى از زكات كم كند ، ولى اگر منفعت كند ، بنابر احتياط واجب بايد آن را به مستحقّ بدهد بلكه از حاكم شرع اجازه بگيرد و به مستحقّ بدهد ولى اگر زكات را جدا نكرده تجارت كند ، سود مال خودش است همچنانكه زيان مال اوست و ضامن مال زكات است .\r\nمسأله 1985 - اگر پيش از آن كه زكات بر او واجب شود ، چيزى بابت زكات به فقير بدهد ، زكات حساب نمىشود و بعد از آن كه زكات بر او واجب شد ، اگر چيزى را كه به فقير داده از بين نرفته باشد و آن فقير هم به فقر خود باقى باشد ، مىتواند چيزى را كه به او داده بابت زكات حساب كند .\r\nمسأله 1986 - فقيرى كه مىداند زكات بر انسان واجب نشده ، اگر چيزى بابت زكات بگيرد و پيش او تلف شود ضامن است ، پس موقعى كه زكات بر انسان واجب مىشود اگر آن فقير به فقر خود باقى باشد ، مىتواند عوض چيزى را كه به او داده بابت زكات حساب كند .\r\nمسأله 1987 - فقيرى كه نمىداند زكات بر انسان واجب نشده ، اگر چيزى بابت زكات بگيرد و پيش او تلف شود ، ضامن نيست و انسان نمىتواند عوض آن را بابت زكات حساب كند .\r\nمسأله 1988 - مستحبّ است زكات گاو و گوسفند و شتر را به فقيرهاى آبرومند بدهد و در دادن زكات ، خويشان خود را بر ديگران و اهل علم و كمال را بر غير آنان و كسانى را كه اهل سئوال نيستند ، بر اهل سئوال مقدّم بدارد ، ولى اگر دادن زكات به فقيرى از جهت ديگر بهتر باشد ، مستحبّ است زكات را به او بدهد .\r\nمسأله 1989 - بهتر است زكات را آشكار و صدقه مستحبّى را مخفى بدهد .\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nمسأله 1990 - اگر در شهر كسى كه مىخواهد زكات بدهد مستحقّى نباشد و نتواند زكات را به مصرف ديگرى هم كه براى آن معيّن شده برساند ، چنانچه اميد نداشته باشد كه بعداً مستحقّى پيدا كند ، بايد زكات را به شهر ديگر ببرد و به مصرف زكات برساند ، ونميتواند مخارج بردن به آن شهر را از زكات بردارد و چنانچه زكات را كنار گذاشته باشد ، و تلف شود ضامن نيست .\r\nمسأله 1991 - اگر در شهر خودش مستحقّ پيدا شود ، مىتواند زكات را به شهر ديگر ببرد ، ولى مخارج بردن به آن شهر را بايد از خودش بدهد و اگر زكات تلف شود ، ضامن است مگر آن كه بأمر حاكم شرع برده باشد يا اين كه وكيل او در قبض و نقل زكات به شهر ديگر باشد ، كه در اين دو صورت مخارج بردن آن از زكات است .\r\nمسأله 1992 - اجرت وزن كردن و پيمانه نمودن گندم و جو و كشمش وخرمايى را كه براى زكات مىدهد ، با خود او است .\r\nمسأله 1993 - كسى كه 2 مثقال و 15 نخود نقره يا بيشتر از بابت زكات بدهكار است ، بنابر احتياط مستحبّ بايد كمتر از 2 مثفال و 15 نخود نقره به يك فقير ندهد و نيز اگر غير نقره چيز ديگرى مثل گندم و جو بدهكار باشد و قيمت آن به 2 مثقال و 15 نخود نقره برسد ، بنابر احتياط مستحبّ بايد به يك فقير كمتر از آن ندهد .\r\nمسأله 1994 - مكروه است انسان از مستحقّ درخواست كند كه زكاتى را كه از او گرفته به او بفروشد ، ولى اگر مستحقّ بخواهد چيزى را كه گرفته بفروشد بعد از آن كه به قيمت رساند ، كسى كه زكات را به او داده در خريدن آن بر ديگران مقدّم است .\r\nمسأله 1995 - اگر شكّ كند زكاتى را كه بر او واجب بوده داده يا نه بايد زكات را بدهد ، هرچند شكّ او براى زكات سالهاى پيش باشد .\r\nمسأله 1996 - فقير نمىتواند زكات را به كمتر از مقدار آن صلح كند يا چيزى را گرانتر از قيمت آن بابت زكات قبول نمايد ، يا زكات را از مالك بگيرد و به او ببخشد مگر آن كه بخشيدن فقير از طيب نفس ورضاى خاطر باشد ، پس در اين صورت مىتواند فقير ببخشد و مالك بگيرد ولى كسى كه زكات زيادى بدهكار است و فقير شده و نمىتواند زكات را بدهد ، چنانچه بخواهد توبه كند ، فقير مىتواند زكات را از او بگيرد و به او ببخشد .\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nمسأله 1997 - انسان مىتواند از زكات از سهم سبيل اللَّه ، قرآن يا كتاب دينى يا كتاب دعا بخرد و وقف نمايد ، اگرچه بر اولاد خود و بر كسانى وقف كند كه خرج آنان بر او واجب است ، و نيز مىتواند توليت وقف را براى خود يا اولاد خود قرار دهد .\r\nمسأله 1998 - بنابر احتياط واجب انسان نمىتواند از زكات ملك بخرد و بر اولاد خود يا بر كسى كه مخارج آنان بر او واجب است وقف نمايد كه عايدى آن را به مصرف مخارج خود برسانند .\r\nمسأله 1999 - فقير مىتواند براى رفتن به حجّ و زيارت و مانند اينها از سهم سبيل اللَّه زكات بگيرد ، ولى اگر به مقدار خرج سالش زكات گرفته باشد ، براى زيارت و مانند آن نمىتواند زكات بگيرد ولى مىتواند از سهم سبيل اللَّه بگيرد و در اين وجوه صرف نمايد .\r\nمسأله 2000 - اگر مالك فقيرى را وكيل كند كه زكات مال او را بدهد ، چنانچه آن فقير احتمال دهد كه قصد مالك اين بوده كه خود آن فقير از زكات برندارد ، نمىتواند چيزى از آن را براى خودش بردارد و اگر يقين داشته باشد كه قصد مالك اين نبوده ، براى خودش هم مىتواند بردارد .\r\nمسأله 2001 - اگر فقير ، شتر و گاو و گوسفند و طلا و نقره را بابت زكات بگيرد ، چنانچه شرطهايى كه براى واجب شدن زكات گفته شد در آنها جمع شود ، بايد زكات آنها را بدهد .\r\nمسأله 2002 - اگر دو نفر در مالى كه زكات آن واجب شده باهم شريك باشند و يكى از آنان زكات قسمت خود را بدهد و بعد مال را تقسيم كنند ، چنانچه بداند شريكش زكات سهم خود را نداده ، مىتواند در سهم خودش تصرّف نمايد .\r\nمسأله 2003 - كسى كه خمس يا زكات بدهكار است وكفّاره و نذر و مانند اينها هم بر او واجب است و قرض هم دارد ، چنانچه نتواند همه آنها را بدهد ، اگر مالى كه خمس يا زكات آن واجب شده از بين نرفته باشد ، بايد خمس وزكاة بدهد و اگر از بين رفته باشد ، مىتواند خمس يا زكات را بدهد يا كفّاره و نذر و قرض و مانند اينها را ادا نمايد .\r\nمسأله 2004 - كسى كه خمس يا زكات بدهكار است و نذر و مانند اينها هم بر او واجب است و قرض هم دارد ، اگر بميرد و مال او براى همه آنها كافى نباشد ، چنانچه\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nمالى كه خمس و زكات آن واجب شده ، از بين نرفته باشد ، بايد خمس يا زكات را بدهند و بقيه مال او را به چيزهاى ديگرى كه بر او واجب است قسمت كنند و اگر مالى كه خمس وزكاة آن واجب شده از بين رفته باشد ، مال او را به خمس و زكات و قرض و نذر و مانند اينها قسمت نمايند مثلًا اگر چهل تومان خمس بر او واجب است و بيست تومان به كسى بدهكار است و همه مال او سى تومان است ، بايد بيست تومان بابت خمس وده تومان به دين او بدهند .\r\nمسأله 2005 - كسى كه مشغول تحصيل علم است و اگر تحصيل نكند مىتواند براى معاش خود كسب كند ، چنانچه آن علم واجب يا مستحبّ باشد ، مىشود به او زكات داد ، و اگر تحصيل آن علم واجب يا مستحبّ نباشد ، زكات دادن به او اشكال دارد ، بنابر احتياط واجب نبايد بگيرد .\r\n\r\nزكات فطره\r\nمسأله 2006 - كسى كه موقع غروب شب عيد فطر بالغ و عاقل وهوشيار است و فقير و بنده كس ديگر نيست ، بايد براى خودش و كسانى كه نان خور او هستند ، هر نفرى يك صاع كه تقريباً سه كيلو است گندم يا جو يا خرما يا كشمش يا برنج يا ذرّت و مانند اينها را به مستحقّ بدهد و اگر پول يكى از اينها را هم بدهد كافى است .\r\nمسأله 2007 - كسى كه مخارج خود و عيالاتش را ندارد و كسى را هم ندارد كه بتواند مخارج سال خود و عيالاتش را بگذاراند فقير است و دادن زكات فطره بر او واجب نيست .\r\nمسأله 2008 - انسان بايد فطره كسانى را كه در غروب شب عيد فطر نان خور او حساب‌مىشوند بدهد ، كوچك‌باشند يا بزرگ ، مسلمان باشند يا كافر ، دادن خرج آنان بر او واجب باشد يا نه ، در شهر خود او باشند يا در شهر ديگر .\r\nمسأله 2009 - اگر كسى را كه نان خور او است و در شهر ديگر است وكيل كند كه از مال او فطره خود را بدهد ، چنانچه اطمينان داشته باشد كه فطره مىدهد ، لازم نيست خودش فطره او را بدهد .\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nمسأله 2010 - فطره مهمانى كه پيش از غروب شب عيد فطر با رضايت صاحبخانه وارد شده ونان خور او حساب مىشود ، بر او واجب است .\r\nمسأله 2011 - فطره مهمانى كه پيش از غروب شب عيد بدون رضايت صاحبخانه وارد مىشود ومدّتى نزد او مىماند ، بنابر احتياط ، واجب است و همچنين است فطره كسى كه انسان را مجبور كرده‌اند كه خرجى او رابدهد .\r\nمسأله 2012 - فطره مهمانى كه بعد از غروب شب عيد فطر وارد مىشود ، بر صاحبخانه واجب نيست اگر چه در خانه او هم افطار كند .\r\nمسأله 2013 - اگر كسى موقع غروب شب عيد فطر ديوانه يا بيهوش باشد ، زكات فطره بر او واجب نيست .\r\nمسأله 2014 - اگر پيش از غروب يا مقارن غروب بچه بالغ شود ، يا ديوانه عاقل گردد ، يا فقير غنى شود ، در صورتى كه شرائط واجب شدن فطره را دارا باشد ، بايد زكات فطره را بدهد .\r\nمسأله 2015 - كسى كه موقع غروب شب عيد فطر ، زكات فطره بر او واجب نيست ، اگر تا پيش از ظهر روز عيد شرطهاى واجب شدن فطره در او پيدا شود ، مستحبّ است زكات فطره را بدهد .\r\nمسأله 2016 - كافرى كه بعد از غروب شب عيد فطر مسلمان شده ، فطره بر او واجب نيست ولى مسلمانى كه شيعه نبوده ، اگر بعد از ديدن ماه شيعه شود ، بايد زكات فطره را بدهد .\r\nمسأله 2017 - كسى كه فقط به اندازه يك صاع كه تقريباً سه كيلو است گندم و مانند آن دارد ، مستحبّ است زكات فطره را بدهد و چنانچه عيالاتى داشته باشد و بخواهد فطره آنها را هم بدهد مىتواند به قصد فطره آن يك صاع را به يكى از عيالاتش بدهد و او هم به همين قصد به ديگرى بدهد و همچنين تا به نفر آخر برسد و بهتر است نفر آخر چيزى را كه مىگيرد به كسى بدهد كه از خودشان نباشد و اگر يكى از آنها صغير باشد احتياط واجب آن است كه ولىّ او به جاى او بگيرد و براى خود تملّك كند و از طرف آنها بدهد و احتياط آن است چيزى را كه براى صغير گرفته به كسى ندهد .\r\n\r\n","description":"","footnote":"","page_name":" 328 ","page_number":328},
  {"content":"\r\n\r\nمسأله 2018 - اگر بعد از غروب شب عيد فطر بچه‌دار شود ، يا كسى نان خور او حساب شود ، واجب نيست فطره او را بدهد ، اگرچه مستحبّ است فطره كسانى را كه بعد از غروب تا پيش از ظهر روز عيد نان‌خور او حساب مىشوند بدهد .\r\nمسأله 2019 - اگر انسان نان خور كسى باشد و پيش از غروب يا مقارن غروب نان‌خور كسى ديگر شود ، فطره او بر كسى كه نان‌خور او شده واجب است مثلًا اگر دختر پيش از غروب به خانه شوهر رود ، شوهرش بايد فطره او رابدهد .\r\nمسأله 2020 - كسى كه ديگرى بايد فطره او را بدهد ، واجب نيست فطره خود را بدهد .\r\nمسأله 2021 - اگر فطره انسان بر كسى واجب باشد و او فطره را ندهد ، برخود انسان واجب نمىشود بلكه مستحبّ است احتياطاً بدهد .\r\nمسأله 2022 - كسى كه فطره او بر ديگرى واجب است اگر فطره را خودش بدهد ، از كسى كه فطره بر او واجب شده ساقط نمىشود .\r\nمسأله 2023 - زنى كه شوهرش مخارج او را نمىدهد ، چنانچه نان‌خور كس ديگر باشد فطره‌اش بر آن كس واجب است و اگر نان‌خور كس ديگر نيست در صورتى كه فقير نباشد بايد فطره خود را بدهد .\r\nمسأله 2024 - كسى كه سيّد نيست ، نمىتواند به سيّد فطره بدهد حتّى اگر سيّدىنان‌خور او باشد نمىتواند فطره او را به سيّد ديگر بدهد .\r\nمسأله 2025 - فطره طفلى كه از مادر يا دايه شير مىخورد ، بر كسى است كه مخارج مادر يا دايه را مىدهد ، ولى اگر مادر يا دايه مخارج خود را از مال طفل برمىدارد ، فطره طفل بر كسى واجب نيست .\r\nمسأله 2026 - انسان اگرچه مخارج عائله خود را از مال حرام بدهد ، بايد فطره آنان را از مال حلال بدهد .\r\nمسأله 2027 - اگر انسان كسى را اجير نمايد و شرط كند كه مخارج او را بدهد بايد فطره او را هم بدهد در صورتى كه عرفاً صدق عائله بر او بكند ، ولى چنانچه شرط كند كه مقدارى از مخارج او را بدهد ومثلًا پولى براى مخارجش بدهد ، واجب نيست كه فطره او را بدهد .\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nمسأله 2028 - اگر كسى بعد از غروب شب عيد بميرد ، بايد فطره او و عيالاتش را از مال او بدهند ولى اگر پيش از غروب بميرد ، واجب نيست فطره او و عيالاتش را از مال او بدهند .\r\n\r\nمصرف زكات فطره\r\nمسأله 2029 - اگر زكات فطره را به يكى از هشت مصرفى كه سابقاً براى زكات مال گفته شد برسانند ، كافى است ولى احتياط مستحبّ آن است كه فقط به فقراى شيعه بدهند .\r\nمسأله 2030 - اگر طفل شيعه‌اى فقير باشد ، انسان مىتواند فطره را به مصرف او برساند يا به واسطه دادن به ولىّ طفل ، ملك طفل نمايد .\r\nمسأله 2031 - فقيرى كه به او فطره مىدهند ، لازم نيست عادل باشد ، ولىاحتياط واجب آن است كه به شرابخوار و كسى كه آشكار معصيت مىكند ، فطره ندهند .\r\nمسأله 2032 - به كسى كه فطره را در معصيت مصرف مىكند نبايد فطره بدهند .\r\nمسأله 2033 - احتياط واجب آن است كه به يك فقير كمتر از يك صاع كه تقريباً سه كيلو است فطره ندهند ، ولى اگر بيشتر بدهند اشكال ندارد .\r\nمسأله 2034 - اگر جنسى كه قيمتش دو برابر قيمت معمولى آن است مثلًا از گندمى كه قيمت آن دو برابر قيمت گندم معمولى است ، نصف صاع كه معناى آن در مسأله پيش گفته شد ، بدهد كافى نيست و اگر آن را به قصد قيمت فطره هم بدهد ، اشكال دارد .\r\nمسأله 2035 - انسان نمىتواند نصف صاع را از يك جنس مثلًا گندم و نصف ديگر آن را از جنس ديگر مثلًا جو بدهد ، و اگر آن را به قصد قيمت فطره هم بدهد كافى نيست .\r\nمسأله 2036 - مستحبّ است در دادن زكات فطره ، خويشان فقير خود را بر ديگران مقدّم دارد و بعد همسايگان فقير را ، و بعد اهل علم فقير را ، ولى اگر ديگران از جهتى برترى داشته باشند مستحبّ است آنها را مقدّم بدارد .\r\nمسأله 2037 - اگر انسان به خيال اين كه كسى فقير است به او فطره بدهد و بعد بفهمد فقير نبوده ، چنانچه مالى كه به او داده از مالش بعنوان فطره جدا كرده بود و عين\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nاو هم از بين نرفته باشد ، بايد پس بگيرد و به مستحقّ بدهد ، و اگر نتواند بگيرد ، بايد از مال خودش فطره بدهد و اگر از بين رفته باشد در صورتى كه گيرندهء فطره مىدانسته آنچه را گرفته فطره است بايد عوض آن را بدهد و اگر نمىدانسته دادن عوض بر او واجب نيست و انسان بايد دوباره فطره بدهد .\r\nمسأله 2038 - اگر كسى بگويد فقيرم ، نمىشود به او فطره داد مگر آن كه از گفته او اطمينان پيدا شود ، يا انسان بداند كه قبلًا فقير بوده است .\r\n\r\nمسائل متفرّقه زكات فطره\r\nمسأله 2039 - انسان بايد زكات فطره را به قصد قربت يعنى براى انجام فرمان خداوند عالم بدهد و موقعى كه آن را مىدهد ، نيّت دادن فطره نمايد .\r\nمسأله 2040 - اگر پيش از ماه رمضان فطره بدهد ، صحيح نيست و احتياط مستحبّ آن است كه در ماه رمضان هم فطره را ندهد ، ولى اگر پيش از رمضان يا در ماه رمضان به فقير قرض بدهد و بعد از آن كه فطره بر او واجب شد ، طلب خود را بابت فطره حساب كند ، مانعى ندارد .\r\nمسأله 2041 - گندم يا چيز ديگرى را كه براى فطره مىدهد ، بايد با جنس ديگر يا خاك مخلوط نباشد و چنانچه مخلوط باشد ، اگر خالص آن به يك صاع كه تقريباً سه كيلو است برسد ، يا آنچه مخلوط شده به قدرى كم باشد كه قابل اعتناء نباشد اشكال ندارد .\r\nمسأله 2042 - اگر فطره را از چيز معيوب بدهد كافى نيست .\r\nمسأله 2043 - كسى كه فطره چند نفر را مىدهد ، لازم نيست همه را از يك جنس بدهد مثلًا اگر فطرهء بعضى را گندم و فطره بعضى ديگر را جو بدهد ، كافى است .\r\nمسأله 2044 - وقت دادن فطره تا ظهر روز عيد است اگر نماز عيد نخواند والّا بنابر احتياط واجب بايد زكات را پيش از نماز عيد بدهد و بنابر احتياط واجب تأخير انداختن از ظهر روز عيد جائز نيست .\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nمسأله 2045 - اگر به نيّت فطره مقدارى از مال خود را كنار بگذارد و تا ظهر روز عيد به مستحقّ ندهد احتياط واجب آن است كه هر وقت آن را مىدهد نيّت فطره نمايد .\r\nمسأله 2046 - اگر موقعى كه دادن زكات فطره واجب است ، فطره را ندهد و كنار هم نگذارد ، بعداً بايد بدون اين كه نيّت اداء و قضاء كند فطره را بدهد .\r\nمسأله 2047 - اگر فطره را كنار بگذارد ، نمىتواند آن را براى خودش بردارد و مال ديگرى را براى فطره بگذارد .\r\nمسأله 2048 - اگر انسان مالى داشته باشد كه قيمتش از فطره بيشتر است ، چنانچه فطره را ندهد ونيّت كند كه مقدارى از آن مال براى فطره باشد ، اشكال دارد .\r\nمسأله 2049 - اگر مالى را كه براى فطره كنار گذاشته از بين برود ، چنانچه دسترسى به فقير داشته و دادن فطره را تأخير انداخته ، بايد عوض آن را بدهد و اگر دسترسى به فقير نداشته ضامن نيست .\r\nمسأله 2050 - اگر در محلّ خودش مستحقّ پيدا شود ، احتياط مستحبّ آن است كه فطره را به جاى ديگر نبرد و اگر به جاى ديگر ببرد و تلف شود ، بايد عوض آن را بدهد .\r\n\r\n","description":"","footnote":"","page_name":" 332 ","page_number":332},
  {"content":"\r\n\r\n\r\nاحكام حجّ\r\nمسأله 2051 - حجّ : زيارت كردن خانه خدا و انجام اعمالى است كه دستور داده‌اند در آنجا بجا آورده شود و در تمام عمر بر كسى كه اين شرائط را دارا باشد ، يك مرتبه واجب مىشود : اوّل - آن كه بالغ باشد ؛ دوم - آن كه عاقل و آزاد باشد ؛ سوم - به واسطه رفتن به حجّ مجبور نشود كه كار حرامى را كه مهمتر از حجّ است انجام دهد ، يا عمل واجبى را كه اهميّت بيشتر از حجّ دارد ترك نمايد ، پس اگر مثلًا مجبور باشد از راه غصبى برود و راه ديگرى هم نباشد در صورتى كه اهميّت بيشتر دارد ، نبايد حجّ برود ؛ چهارم - آن كه مستطيع باشد ، و مستطيع بودن به چند چيز است : اوّل - آن كه توشه راه و مركب سوارى يا مالى كه بتواند آنها را تهيّه كند داشته باشد ؛ دوم - سلامت مزاج وتوانايى آن را داشته باشد كه بتواند مكّه رود وحجّ را بجا آورد ؛ سوم - در راه مانعى از رفتن نباشد و اگر راه بسته باشد يا انسان بترسد كه در راه ، جان يا عرض او از بين برود يا مال او را ببرند ، حجّ بر او واجب نيست ولى اگر از راه ديگرىبتواند برود ، اگرچه دور تر باشد ، بايد از آن راه برود ؛ چهارم - به قدر بجا آوردن اعمال حجّ وقت داشته باشد ؛ پنجم - مخارج كسانى را كه خرجى آنان بر او واجب است مثل زن و بچه و مخارج كسانى را كه مردم خرجى دادن به آنها را لازم مىدانند داشته باشد ؛ ششم - بعد از برگشتن ، كسب يا زراعت يا عايدى ملك يا راه ديگرىبراى معاش خود داشته باشد كه مجبور نشود به زحمت زندگى كند .\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nمسأله 2052 - كسى كه بدون خانه ملكى رفع احتياجش نمىشود ، وقتى حجّ بر او واجب است كه پول خانه را هم داشته باشد .\r\nمسأله 2053 - زنى كه مىتواند مكّه برود ، اگر بعد از برگشتن از خودش مال نداشته باشد و شوهرش هم مثلًا فقير باشد و خرجى او را ندهد و ناچار شود كه به سختى زندگى كند ، حجّ بر او واجب نيست .\r\nمسأله 2054 - اگر كسى توشه راه و مركب سوارى نداشته باشد و ديگرى به او بگويد حجّ برو من خرج تو و عيالات تو را در موقعى كه در سفرحجّ هستى مىدهم ، در صورتى كه اطمينان داشته باشد كه خرج او را مىدهد ، حجّ بر او واجب مىشود .\r\nمسأله 2055 - اگر خرجى رفتن و برگشتن و خرجى عيالات كسى را در مدّتى كه مكّه مىرود وبرميگردد ، به او ببخشند و با او شرط كنند كه حجّ كند بنابر احتياط واجب بايد قبول نمايد وحجّ بر او واجب مىشود ، اگرچه قرض داشته باشد و در موقع برگشتن هم مالى كه بتواند با آن زندگى كند نداشته باشد .\r\nمسأله 2056 - اگر مخارج رفتن و برگشتن و مخارج عيالات كسى را در مدّتى كه مكّه مىرود و برميگردد به او بدهند و بگويند حجّ برو ولى ملك او نكنند ، در صورتى كه كه اطمينان داشته باشد كه از او پس نمىگيرد ، حجّ بر او واجب مىشود .\r\nمسأله 2057 - اگر مقدارى مال كه براى حجّ كافى است ، به كسى بدهند و با او شرط كنند كه در راه مكّه خدمت كسى كه مال را داده بنمايد ، حجّ بر او واجب نمىشود .\r\nمسأله 2058 - اگر مقدارى مال به كسى بدهند وحجّ بر او واجب شود ، چنانچه حجّ نمايد ، هرچند بعداً مالى از خود پيدا كند ، ديگر حجّ بر او واجب نيست .\r\nمسأله 2059 - اگر براى تجارت مثلًا تا جدّه برود و مالى به دست آورد كه اگر بخواهد از آنجا به مكّه رود مستطيع باشد ، بايد حجّ كند و در صورتى كه حجّ نمايد اگرچه بعداً مالى پيدا كند كه بتواند از وطن خود به مكّه رود ، ديگر حجّ بر او واجب نيست .\r\nمسأله 2060 - اگر انسان اجير شود كه از طرف كس ديگر حجّ كند ، چنانچه خودش نتواند برود و بخواهد ديگرى را از طرف خودش بفرستد ، بايد از كسى كه او را اجير كرده اجازه بگيرد مگر به صورت مطلق اجير شده باشد .\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nمسأله 2061 - اگر كسى مستطيع شود و مكّه نرود و فقير شود بايد اگرچه به زحمت باشد بعداً حجّ كند ، و اگر به هيچ قسم نتواند حجّ برود ، چنانچه كسى او را براى حجّ اجير كند ، بايد به مكّه رود وحجّ كسى را كه براى او اجير شده بجا آورد و تا سال بعد در مكّه بماند و براى خود حجّ نمايد ، ولى اگر ممكن باشد كه اجير شود و اجرت را نقد بگيرد و كسى كه او را اجير كرده راضى شود كه حجّ او در سال بعد بجا آورده شود ، بايد سال اوّل براى خود و سال بعد براى كسى كه اجير شده حجّ نمايد .\r\nمسأله 2062 - اگر در سال اوّلى كه مستطيع شده به مكّه رود و در حركت با قافله كه مقدور بوده تقصير نكرده و در وقت معيّنى كه دستور داده‌اند به عرفات و مشعر الحرام نرسد ، چنانچه در سالهاى بعد مستطيع نباشد ، حجّ بر او واجب نيست ولىاگر از سالهاى پيش مستطيع بوده و نرفته ، اگرچه به زحمت باشد بايد حجّ كند .\r\nمسأله 2063 - اگر در سال اوّلى كه مستطيع شده حجّ نكند و بعد به واسطه پيرىيا مرض وناتوانى نتواند حجّ نمايد ونااميد باشد از اين كه بعداً خودش حجّ كند ، بايد ديگرى را از طرف خود بفرستد ، بلكه اگر در سال اوّلى كه به قدر رفتن حجّ مال پيدا كرده ، به واسطه پيرى يا مرض يا ناتوانى كه در همان سال عارض شده نتواند حجّ كند ، احتياط واجب آن است كسى را از طرف خود بفرستد كه حجّ نمايد .\r\nمسأله 2064 - كسى كه از طرف ديگرى براى حجّ اجير شود ، بايد طواف نساء را از طرف او بجا آورد و اگر بجا نياورد ، زن بر آن اجير حرام مىشود .\r\nمسأله 2065 - اگر طواف نساء را درست بجا نياورد يا فراموش كند چنانچه بعد از چند روز يادش بيايد و از بين راه برگردد و بجا آورد ، صحيح است يا اگر براى او مشقّت زياد دارد نايب براى انجام آن بگيرد ، اشكال ندارد\r\n\r\n","description":"","footnote":"","page_name":" 335 ","page_number":335},
  {"content":"\r\n\r\n\r\nاحكام خريد و فروش\r\nچيزهائى كه در خريد و فروش مستحبّ است :\r\nمسأله 2066 - پنج چيز در خريد و فروش مستحبّ است : اوّل - ياد گرفتن احكام آن ، مگر اين كه بداند در معامله‌اى اگر مسأله را نداند در حرام واقع مىشود در اين صورت واجب است ياد بگيرد ، حضرت صادق عليه السلام فرمودند : كسى كه مىخواهد خريد و فروش كند بايد احكام آن را ياد بگيرد و اگر پيش از ياد گرفتن احكام آن ، خريد و فروش كند ، به واسطه معامله‌هاى باطل وشبهه‌ناك به هلاكت مىافتد ؛ دوم - آن كه در قيمت جنس بين مشتريهاى مسلمان فرق نگذارد ، مگر به لحاظ علم و تقوى ؛ سوم - آن كه در قيمت جنس سخت‌گيرى نكند ؛ چهارم - چيزى را كه مىفروشد زيادتر بدهد و آنچه را مىخرد كمتر بگيرد ؛ پنجم - كسى كه با او معامله كرده ، اگر پشيمان شود و از او تقاضا كند كه معامله را به هم بزند ، براى به هم زدن معامله حاضر شود .\r\nمسأله 2067 - اگر انسان نداند معامله‌اى كه مىنمايد صحيح است يا باطل ، نمىتواند در مالى كه گرفته تصرّف نمايد ، مگر اين كه بداند طرف راضى به تصرّف بدون صحّت معامله هست .\r\nمسأله 2068 - كسى كه مال ندارد و مخارجى بر او واجب است مثل خرج زن و بچه ، بايد كسب كند و براى كارهاى مستحبّ مانند وسعت دادن به عيالات و دستگيرى از فقراء ، كسب كردن مستحبّ است .\r\n\r\n","description":"","footnote":"","page_name":" 336 ","page_number":336},
  {"content":"\r\n\r\n\r\nمعاملات مكروه\r\nمسأله 2069 - عمده معاملات مكروه از اين قرار است : اوّل - ملك فروشى ؛ دوم - قصّابى ؛ سوم - كفن فروشى ؛ چهارم - معامله با مردمان پست ؛ پنجم - معامله بين اذان صبح واوّل آفتاب ؛ ششم - آن كه كار خود را خريد و فروش گندم و جو و مانند اينها قرار دهد ؛ هفتم - آن كه براى خريدن جنسى كه ديگرى مىخواهد بخرد ، داخل معامله او شود .\r\n\r\nمعاملات حرام\r\nمسأله 2070 - معاملات حرام شش است : اوّل - خريد و فروش عين نجس مثل بول و غائط بلكه جواز بيع در غائط بعيد نيست گرچه احتياط در ترك بيع است ؛ و اما عبد كافر و سگ شكارى ، خريد و فروش آنها با آن كه عين نجس هستند جايز است ؛ دوم - خريد و فروش مال غصبى ، در صورتى كه تصرّف در مال غير نمايد امّا خواندن عقد بدون تصرّف نه باطل است و نه حرام بلكه فضولى است و بستگى به اجازه مالك دارد ؛ سوم - خريد و فروش چيزى كه مال نيست مثل حيوانات درنده اگر منفعت عقلايى نداشته باشد ؛ چهارم - معامله چيزى كه منافع معمولى آن فقط كار حرام باشد ، مانند اسباب قمار ؛ پنجم - معامله‌اى كه در آن ربا باشد ؛ ششم - فروش جنسى كه با چيزى ديگر مخلوط است ، در صورتى كه آن چيز معلوم نباشد و فروشنده هم به خريدار نگويد ، مثل فروختن روغنى كه آن را با پيه مخلوط كرده است و اين عمل را غش مىگويند ، پيغمبر اكرم فرمود : از ما نيست كسى كه در معامله با مسلمانان غش كند يا به آنان ضرر بزند يا تقلّب و حيله نمايد و هر كه با برادر مسلمان خود غش كند ، خداوند بركت و روزى او را مىبرد و راه معاش او را مىبندد و او را به خودش واگذار مىكند ، در بعضى از صورتها مراد از حرمت بطلان معامله است مثل صورت سوم .\r\nمسأله 2071 - فروختن چيز پاكى كه نجس شده و آب كشيدن آن ممكن است اشكال ندارد ، ولى اگر مشترى آن چيز را براى كارى بخواهد كه شرط آن پاك بودن\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nاست مثل لباس كه مىخواهد با آن نماز بخواند ، احتياط واجب آن است كه فروشنده نجس بودن آن را به او بگويد .\r\nمسأله 2072 - اگر چيز پاكى مانند روغن و نفت كه آب كشيدن آن ممكن نيست نجس شود ، چنانچه آن را براى كارى بخواهد كه شرطش پاك بودن است مثل خوردن ، اگر به مشترى بگويد كه نجس است فروش آن جايز است و اگر براى كارىبخواهد كه شرط آن پاك بودن نيست ، مثلًا بخواهند نفت نجس را بسوزانند فروش آن اشكال ندارد و لازم نيست نجاست آن را به مشترى اعلام كنند .\r\nمسأله 2073 - خريد و فروش دواهاى متنجّس حرام است اگر منفعتشان در خوردن و آشاميدن منحصر باشد ولى اگر بشود استفاده‌هاى ديگر كرد از آنها مثل سوزانيدن يا ماليدن به بدن مانعى ندارد و همچنين اگر پول را براى ظرف آن يا براى زحمت دوا فروش بدهند اشكال ندارد .\r\nمسأله 2074 - خريد و فروش روغن و دواهاى روان وعطرهايى كه از ممالك غير اسلامى مىآورند ، اگر نجس بودن آنها معلوم نباشد اشكال ندارد ولى روغنى را كه از حيوان بعد از جان دادن آن مىگيرند ، چنانچه در شهر كفّار از دست كافر بگيرند ، يا در شهر مسلمانان از دست كافر بگيرد كه علم نداشته باشد از مسلمان گرفته ، و از حيوانى باشد كه اگر رگ آن را ببرند خون از آن جستن مىكند ، نجس است و معامله آن باطل مىباشد مگر اين كه بداند كه كافر آنها را از مسلمان خريده است .\r\nمسأله 2075 - اگر روباه را به غير دستورى كه در شرع معيّن شده كشته باشند ، يا خودش مرده باشد ، خريد و فروش پوست آن حرام و معامله آن باطل‌است .\r\nمسأله 2076 - خريد و فروش گوشت و پيه وچرمى كه از ممالك غير اسلامىمى آورند ، يا از دست كافر گرفته مىشود باطل است ولى اگر انسان بداند كه آنها از حيوانيست كه به دستور شرع كشته شده ، خريد و فروش آنها اشكال ندارد و همچنين اگر بداند كه كافر آنها را از مسلمان خريده است ، اشكالى ندارد .\r\nمسأله 2077 - خريد و فروش گوشت و پيه وچرمى كه از دست مسلمان گرفته\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nشود ، اشكال ندارد اگرچه آن مسلمان آن را از دست كافر گرفته باشد مگر آن كه در بازار كفّار باشد و از دست كافر گرفته است در اين صورت احوط اجتناب است .\r\nمسأله 2078 - خريد و فروش مسكرات حرام و معامله آنها باطل است .\r\nمسأله 2079 - فروختن مال غصبى باطل است ولى فروختن مال غير فضولى است و اگر تصرّفى در مال نكند نه معصيت كرده و نه معامله باطل است مگر صاحب مال بعداً اجازه فروش آن را بدهد و فروشنده نمىتواند بهاى آن را از خريدار بگيرد .\r\nمسأله 2080 - اگر خريدار قصدش اين باشد كه پول جنس را ندهد معامله اشكال دارد ، در صورتى كه قصد جدّى معامله را نكرده باشد .\r\nمسأله 2081 - اگر خريدار بخواهد پول جنس را بعداً از حرام بدهد ، معامله صحيح است در صورتى كه به ذمّه خريده باشد ، ولى بايد مقدارى كه بدهكار است از مال حلال بدهد .\r\nمسأله 2082 - خريد و فروش آلات لهو مثل تار و ساز حتّى سازهاى كوچك حرام است .\r\nمسأله 2083 - اگر چيزى كه مىشود استفاده حلال از آن ببرند به قصد اين بفروشد كه آن را در حرام مصرف كنند مثلًا انگور را به اين قصد بفروشد كه از آن شراب تهيّه نمايد ، معامله آن حرام و باطل است .\r\nمسأله 2084 - خريد و فروش مجسّمه مكروه است به كراهت شديد ، ولى خريد و فروش صابونى كه روى آن مجسمه دارد ، اگر مقصود معامله صابون باشد كراهتى ندارد .\r\nمسأله 2085 - خريدن چيزى كه از قمار ، يا دزدى ، يا از معامله باطل تهيّه شده صحيح نيست اگر مالك اصلى او بيع را امضاء نكند تصرّف در آن مال حرام مىباشد و در اين صورت اگر كسى آن رابخرد ، بايد به صاحب اصليش برگرداند .\r\nمسأله 2086 - اگر روغنى را كه با پيه مخلوط است بفروشد ، چنانچه آن را معيّن كند مثلًا بگويد اين يك من روغن را مىفروشم در صورتى كه صدق روغن بر آن نكند ، معامله به مقدار پيه‌اى كه در آن است باطل مىباشد و پولى كه فروشنده براىپيه\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nآن گرفته مال مشترى و پيه مال فروشنده است و مشترى مىتواند معامله روغن خالصى را هم كه در آن است به هم بزند ولى اگر آن را معيّن نكند بلكه يك من روغن بفروشد ، بعد روغنى كه پيه دارد بدهد ، مشترى مىتواند آن روغن را پس دهد و روغن خالص مطالبه نمايد .\r\nمسأله 2087 - اگر مقدارى از جنسى را كه با وزن يا پيمانه مىفروشد به زيادتر از همان جنس بفروشد ، مثلًا يك من گندم را به يك من و نيم گندم بفروشد ، ربا و حرام است و گناه يك درهم ربا بزرگتر از آن است كه هفتاد مرتبه با محرم خود زنا كند ، بلكه اگر يكى از دو جنس ، سالم و ديگرى معيوب ، يا جنس يكى خوب و جنس ديگرى بد باشد ، يا با يكديگر تفاوت قيمت داشته باشند ، چنانچه بيشتر از مقدارىكه مىدهد بگيرد ، باز هم ربا و حرام است پس اگر مس درست را بدهد و بيشتر از آن مس شكسته بگيرد ، يا برنج صدرى را بدهد و بيشتر از آن برنج گرده بگيرد يا طلاى ساخته را بدهد و بيشتر از آن طلاى نساخته بگيرد ، ربا و حرام مىباشد .\r\nمسأله 2088 - اگر چيزى را كه اضافه مىگيرد غير از جنسى باشد كه مىفروشد ، مثلًا يك من گندم به يك من گندم و يك قران پول بفروشد باز هم ربا و حرام است بلكه اگر چيزى زيادتر نگيرد ولى شرط كند كه خريدار عملى براى او انجام دهد ، ربا و حرام مىباشد .\r\nمسأله 2089 - اگر كسى كه مقدار كمتر را مىدهد چيزى علاوه كند ، مثلًا يك من گندم و يك دستمال را به يك من و نيم گندم بفروشد ، اشكال ندارد و همچنين است اگر از هر دو طرف چيزى زياد كنند مثلًا يك من گندم و يك دستمال را به يك من و نيم گندم و يك انگشترى بفروشد .\r\nمسأله 2090 - اگر چيزى را كه مثل پارچه با متر و ذرع مىفروشند ، يا چيزى را كه مثل گردو و تخم مرغ با شماره معامله مىكنند ، بفروشد و زيادتر بگيرد مثلًا ده‌تا تخم مرغ بدهد ويازده‌تا بگيرد اشكال ندارد .\r\nمسأله 2091 - جنسى را كه در بعضى از شهرها با وزن ، يا پيمانه مىفروشند و در بعضى از شهرها با شماره معامله مىكنند ، با آن جنس در هر يكى از آن دو شهر حكم\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nمعامله‌اى كه با او مىشود دارد ، در صورتى كه هيچكدام بر ديگرى غالب نباشد ، در صورت غلبه حكم آن مقدّم است .\r\nمسأله 2092 - اگر چيزى را كه مىفروشد و عوضى را كه مىگيرد از يك جنس نباشد ، زيادى گرفتن اشكال ندارد پس اگر يك من برنج بفروشد و دو من گندم بگيرد معامله صحيح است .\r\nمسأله 2093 - اگر جنسى را كه مىفروشد و عوضى را كه مىگيرد ، از يك چيز عمل آمده باشد ، پس اگر مخالفت فرع با اصل فقط در صفت باشد ، مثلًا گندم را آرد كند يا شير را پنير نمايد اظهر آن است كه اينها از يك جنس مىباشد و در معامله نبايد زيادتى در آنها باشد وامّا اگر چيزى را از چيزى بگيرند مثلًا شير را كره يا شير را روغن نمايند آنها دو جنس مىباشند و در معامله به آنها زيادتى چه در گرفتن و چه در دادن اشكالى ندارد اگر چه بنابر احتياط مستحب در اين صورت هم ترك زيادتى به آنها در معامله است .\r\nمسأله 2094 - جو و گندم در ربا يك جنس حساب مىشود ، پس اگر يك من گندم بدهد و يك من و پنج سير جو بگيرد ، ربا و حرام است و نيز اگر مثلًا ده من جو بخرد كه سر خرمن ده من گندم بدهد ، چون جو را نقد گرفته و بعد از مدّتى گندم را مىدهد ، مثل آن است كه زيادى گرفته و حرام مىباشد .\r\nمسأله 2095 - اگر مسلمان ازكافرى كه در پناه اسلام نيست ، ربا بگيرد اشكال ندارد و نيز پدر و فرزند و زن و شوهر مىتوانند از يكديگر ربا بگيرند .\r\n\r\nشرائط فروشنده و خريدار\r\nمسأله 2096 - براى فروشنده و خريدار شش چيز شرط است : اوّل - آن كه بالغ باشند ؛ دوم - آن كه عاقل باشند ؛ سوم - آن كه سفيه نباشند ، يعنى مال خود را در كارهاى بيهوده مصرف نكنند ؛ چهارم - آن كه قصد خريد و فروش داشته باشند ، پس اگر مثلًا به شوخى بگويد مال خود را فروختم ، معامله باطل است ؛ پنجم - آن كه كسىآنها را\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nمجبور نكرده باشد ؛ ششم - آن كه جنس و عوضى را كه مىدهند مالك يا اختياردار باشند مثل پدر وجدّ نسبت به صغير با تفصيلى كه احكام اينها در مسائل آينده ذكر خواهد شد .\r\nمسأله 2097 - معامله با بچه نابالغ باطل است ، هر چند پدر يا جدّ آن بچه به او اجازه داده باشند كه معامله كند ولى اگر بچه به عنوان وسيله‌اى براى خريدن باشد و در حقيقت ولىّ او معامله كرده باشد معامله اشكال ندارد .\r\nمسأله 2098 - اگر از بچه نابالغ چيزى را بخرد و بچه نابالغ بدون اجازه اين معامله را نموده است ، يا چيزى به او بفروشد ، بايد جنس يا پول را كه از او گرفته به صاحب آن بدهد ، يا از صاحبش رضايت بخواهد مگر اين كه مأذون از مالك پول باشد با شرطى كه قبلًا گفته شد پس در اين صورت معامله صحيح است و در صورت مأذون نبودن بچه اگر صاحب آن را نمىشناسد و براى شناختن او هم وسيله ندارد ، بايد چيزى را كه از بچه گرفته ، از طرف صاحب آن مظالم بدهد .\r\nمسأله 2099 - اگر كسى با بچه نابالغ معامله كند و جنس يا پول كه به بچه داده از بين برود ، نمىتواند از بچه يا ولىّ او مطالبه نمايد ، اگر مىدانسته كه معامله با آن بچه باطل است .\r\nمسأله 2100 - اگر خريدار يا فروشنده را به معامله مجبور كنند ، چنانچه بعد از معامله راضى شود و بگويد راضى هستم ، معامله صحيح است ولى احتياط مستحبّ آن است كه دوباره صيغه معامله را بخوانند .\r\nمسأله 2101 - اگر انسان مال كسى را بدون اجازه او بفروشد ، چنانچه صاحب مال به فروش آن راضى نشود و اجازه نكند ، معامله باطل است .\r\nمسأله 2102 - پدر وجدّ پدرى طفل و نيز وصىّ پدر در تصرّف در اموال صغار و همچنين وصىّ جدّ پدرى در تصرّف اموال قاصرين يا قيم منصوب از طرف پدر يا جدّ مىتوانند مال طفل را بفروشند و نيز مجتهد عادل هم مىتواند مال ديوانه يا يتيم يا مال كسى را كه غائب است بفروشد و احتياط در اين موارد رعايت مصلحت وغبطه است .\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nمسأله 2103 - اگر كسى مالى را غصب كند و بفروشد و بعد از فروش ، صاحب مال معامله را براى خودش اجازه دهد ، معامله صحيح است و چيزى را كه غصب كننده به مشترى داده و منفعتهاى آن از موقع معامله ، ملك مشترى است و چيزى را كه مشترى داده و منفعتهاى آن از موقع معامله ملك كسى است كه مال او را غصب كرده‌اند .\r\nمسأله 2104 - اگر كسى مالى را غصب كند و بفروشد به قصد اين كه پول آن ، مال خودش باشد چنانچه صاحب مال معامله را اجازه نكند ، معامله باطل است و اگر براى كسى هم كه مال را غصب كرده اجازه نمايد نيز معامله اشكال دارد .\r\n\r\nشرائط جنس و عوض آن\r\nمسأله 2105 - جنسى كه مىفروشند و چيزى كه عوض آن مىگيرند ، پنج شرط دارد : اوّل - آن كه مقدار آن با وزن يا پيمانه يا شماره و مانند اينها معلوم باشد ؛ دوم - آن كه بتوانند آن را تحويل دهند ، بنابراين فروختن اسبى كه فرار كرده صحيح نيست ولى اگر بنده فرار كرده با چيزى كه مىتواند تحويل دهد و ماليت هم داشته باشد مثلًا با يك فرش بفروشد ، اگرچه آن بنده پيدا نشود ، معامله صحيح است ؛ سوم - خصوصيّاتى را كه در جنس و عوض هست و به واسطه آن ميل مردم به معامله فرق مىكند ، معيّن نمايد ؛ چهارم - كسى در جنس ، يا در عوض آن حقّ نداشته باشد ، پس مالى را كه انسان پيش كسى گرو گذاشته ، بدون اجازه او نمىتواند بفروشد ؛ پنجم - خود جنس را بفروشد ، نه منفعت آن را پس اگر مثلًا منفعت يك ساله خانه را بفروشد ، صحيح نيست ولى چنانچه خريدار به جاى پول ، منفعت ملك خود را بدهد ، مثلًا فرشى را از كسى بخرد و عوض آن ، منفعت يك ساله خانه خود را به او واگذار كند اشكال ندارد و احكام اينها در مسائل آينده گفته خواهد شد .\r\nمسأله 2106 - جنسى را كه در شهرى با وزن يا پيمانه معامله مىكنند ، در آن شهر انسان بايد با وزن يا پيمانه بخرد ، ولى مىتواند همان جنس را در شهرى كه با ديدن معامله مىكنند ، با ديدن خريدارى نمايد .\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nمسأله 2107 - چيزى را كه با وزن خريد و فروش مىكنند با پيمانه‌اى كه وزن آن معلوم باشد هم مىشود معامله كرد به اينطور كه اگر مثلًا مىخواهد ده من گندم بفروشد ، با پيمانه‌اى كه يك من گندم مىگيرد ده پيمانه بدهد .\r\nمسأله 2108 - اگر يكى ازشرطهايى كه گفته شد در معامله نباشد ، معامله باطل است ولى اگر خريدار و فروشنده با علم به بطلان معامله راضى باشند كه در مال يكديگر تصرّف كنند ، تصرّف آنها اشكال ندارد .\r\nمسأله 2109 - معامله چيزى كه وقف شده باشد باطل است ولى اگر به طورى خراب شود كه نتوانند استفاده‌اى را كه مال براى آن وقف شده از آن ببرند ، مثلًا حصير مسجدى به طورى پاره شود كه نتوانند روى آن نماز بخوانند ، فروش آن اشكال ندارد و بنابر احوط وجوبى مراجعه به حاكم شرع در فروش آن بنمايند در صورتى كه ممكن باشد ، و احوط هم آن است كه پول آن را در همان مسجد به مصرفى برسانند كه به مقصود وقف كننده نزديكتر باشد .\r\nمسأله 2110 - هرگاه بين كسانى كه مال را براى آنان وقف كرده‌اند به طورى اختلاف پيدا شود كه اگر مال وقف را نفروشند ، گمان آن برود كه مال يا جانى تلف شود ، مىتوانند آن مال را بفروشند و به مصرفى كه به مقصود واقف نزديكتر است برسانند .\r\nمسأله 2111 - خريد و فروش ملكى كه آن را به ديگرى اجاره داده‌اند اشكال ندارد ، ولى استفاده آن ملك در مدّت اجاره مال مستأجر است و اگر خريدار نداند كه آن ملك را اجاره داده‌اند يا به گمان اين كه مدّت اجاره كم است ملك را خريده باشد ، پس از اطلاع مىتواند معامله خودش را به هم بزند .\r\n\r\nصيغه خريد و فروش\r\nمسأله 2112 - در خريد و فروش لازم نيست صيغه عربى بخوانند ، مثلًا اگر فروشنده به فارسى بگويد اين مال را در عوض اين پول فروختم و مشترى بگويد\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nقبول كردم ، معامله صحيح است ولى خريدار و فروشنده بايد قصد انشاء داشته باشند يعنى به گفتن اين دو جمله مقصودشان خريد و فروش‌باشد .\r\nمسأله 2113 - اگر در موقع معامله ، صيغه نخوانند ولى فروشنده در مقابل مالىكه ازخريدار مىگيرد ، مال خود را در عوض آن ملك او كند و او بگيرد معامله صحيح است و هردو مالك مىشوند .\r\n\r\nخريد و فروش ميوه‌ها\r\nمسأله 2114 - فروش ميوه‌اى كه گل آن ريخته و دانه بسته در غير خرما ، پيش از چيدن صحيح است و نيز فروختن غوره بر درخت اشكال ندارد و در خرما بايد معامله پس از سرخ وزرد شدن خرما باشد .\r\nمسأله 2115 - اگر بخواهند ميوه‌اى كه بر درخت است ، پيش از آن كه دانه ببندد و گلش بريزد بفروشند ، بايد چيزى از حاصل زمين مانند سبزيها را با آن بفروشند ، يا ميوه بيشتر از يك سال را با آن بفروشند يا با مشترى شرط چيدن در همان زمان را بنمايد .\r\nمسأله 2116 - اگر خرمايى را كه زرد يا سرخ يا رسيده شده ، بر درخت بفروشند اشكال ندارد ، ولى نبايد عوض آن را خرما بگيرند ، امّا اگر كسىيكدرخت خرما در خانه يا باغ كس ديگر داشته باشد ، در صورتى كه‌مقدار آن را تخمين كنند و صاحب درخت آن را به صاحبخانه يا باغ‌بفروشد و عوض آن را از غير آن ، خرما بگيرد چنانچه خرمايى را كه‌مىگيرد كمتر يا زيادتر از مقدارى كه تخمين زده‌اند نباشد ، اشكال ندارد .\r\nمسأله 2117 - فروختن خيار و بادنجان و سبزيها و مانند اينها كه سالى چند مرتبه چيده مىشود ، در صورتى كه ظاهر و نمايان شده باشد ومعيّن كنند كه مشترى در سال چند دفعه آن را بچيند ، اشكال ندارد .\r\nمسأله 2118 - اگر خوشه گندم و جو را بعد از آن كه دانه بسته به چيز ديگرى غير گندم و جو بفروشند ، اشكال ندارد .\r\n\r\n","description":"","footnote":"","page_name":" 345 ","page_number":345},
  {"content":"\r\n\r\n\r\nنقد و نسيه\r\nمسأله 2119 - اگر جنسى را نقد بفروشد ، خريدار و فروشنده بعد از معامله مىتوانند جنس و پول را از يكديگر مطالبه نموده و تحويل بگيرند و تحويل دادن خانه و زمين و مانند اينها از اموال غير منقول به اين است كه آن را در اختيار خريدار بگذارند كه بتواند در آن تصرّف كند و تحويل دادن فرش و لباس و مانند اينها به اين است كه آن را طورى در اختيار خريدار بگذارند كه اگر بخواهد آن را به جاى ديگر ببرد فروشنده جلوگيرى نكند .\r\nمسأله 2120 - در معامله نسيه بايد مدّت كاملًا معلوم باشد ، پس اگر جنسى را بفروشد كه سر خرمن پول آن را بگيرد چون مدّت كاملًا معيّن نشده ، معامله باطل است .\r\nمسأله 2121 - اگر جنسى را نسيه بفروشد ، پيش ازتمام شدن مدّتى كه قرار گذاشته‌اند نمىتواند عوض آن را ازخريدار مطالبه نمايد ولى اگر خريدار بميرد و از خودش مال داشته باشد ، فروشنده مىتواند پيش از تمام شدن مدّت ، طلبى را كه دارد از ورثه او مطالبه نمايد .\r\nمسأله 2122 - اگر جنسى را نسيه بفروشد ، بعد از تمام شدن مدّتى كه قرار گذاشته‌اند ، مىتواند عوض آن را از خريدار مطالبه نمايد ولى اگر خريدار نتواند بپردازد ، بايد او را مهلت دهد ، گرچه مىتواند معامله را هم فسخ نمايد .\r\nمسأله 2123 - اگر به كسى كه قيمت جنس را نمىداند ، مقدارى نسيه بدهد و قيمت آن را نگويد ، معامله باطل است ولى اگر به كسى كه قيمت نقدى جنس را مىداند نسيه بدهد و گرانتر حساب كند ، مثلًا بگويد جنسى را به تو نسيه مىدهم تومانى يك ريال از قيمتى كه نقد مىفروشم گرانتر حساب مىكنم و او قبول كند ، اشكال ندارد .\r\nمسأله 2124 - كسى كه جنسى را نسيه فروخته و براى گرفتن پول آن مدّتى قرار داده ، اگر مثلًا بعد از گذشتن نصف مدّت مقدارى از طلب خود را كم وابراء كند و بقيه را نقد بگيرد ، اشكال ندارد .\r\n\r\n","description":"","footnote":"","page_name":" 346 ","page_number":346},
  {"content":"\r\n\r\n\r\nمعامله سلف\r\nمسأله 2125 - معامله سلف آن است كه مشترى پول را بدهد كه بعد از مدّتى جنس كلّى را تحويل بگيرد و اگر بگويد اين پول را مىدهم كه مثلًا بعد از شش ماه فلان جنس را بگيرم و فروشنده بگويد قبول كردم ، يا فروشنده پول را بگيرد و بگويد فلان جنس را فروختم كه بعد از شش ماه تحويل بدهم ، معامله صحيح است .\r\nمسأله 2126 - اگر پولى را سلف بفروشد و عوض آن را پول بگيرد معامله باطل است ، در صورتى كه طلا و نقره مسكوك باشد ولى مثل اسكناس يا مس يا نيكل اشكالى ندارد ، ولى اگر جنسى را سلف بفروشد و عوض آن را جنس ديگر يا پول بگيرد معامله صحيح است و احتياط مستحبّ آن است در عوض جنسى كه مىفروشد ، پول بگيرد و جنس ديگر نگيرد .\r\n\r\nشرايط معامله سلف\r\nمسأله 2127 - معامله سلف شش شرط دارد : اوّل - خصوصيّاتى را كه قيمت جنس به واسطه آنها فرق مىكند معيّن نمايند ولى دقّت زياد هم لازم نيست ، همين قدر كه مردم بگويند خصوصيّات آن معلوم شده كافى است ، پس معامله سلف در نان و گوشت و پوست حيوان و مانند اينها كه نمىشود خصوصيّاتشان را كاملًا معيّن كرد باطل است ؛ دوم - پيش از آن كه خريدار و فروشنده از هم جدا شوند ، خريدار تمام قيمت را به فروشنده بدهد يا به مقدار پول آن از فروشنده طلبكار باشد و طلب خود را بابت قيمت جنس حساب كند و او قبول نمايد به شرط آن كه وقت اداء دين رسيده باشد و چنانچه مقدارى از قيمت آن را بدهد ، اگرچه معامله به آن مقدار صحيح است ، ولى فروشنده مىتواند معامله همان مقدار را به هم بزند ؛ سوم - مدّت را كاملًا معيّن كنند ، و اگر مثلًا بگويد تا اوّل خرمن جنس را تحويل مىدهم چون مدّت كاملًا معلوم نشده ، معامله باطل است ؛ چهارم - وقتى را براى تحويل جنس معيّن كنند كه در آنوقت ،\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nجنس به قدرى كمياب نباشد كه فروشنده نتواند آن را تحويل دهد ؛ پنجم - جاى تحويل جنس را معيّن نمايد در صورتى كه اختلاف جاها موجب خسارت بشود يا رساندن آن زحمت داشته باشد كه موجب غرر بشود ولى اگر از حرفهاى آنان جاى آن معلوم باشد ، لازم نيست اسم آنجا را ببرند ؛ ششم - وزن يا پيمانه يا عدد آن را معيّن كنند ، ولى بايد مثل بعضى از اقسام گردو و تخم مرغ تفاوت افراد آن به قدرى كم باشد كه مردم به آن اهميّت ندهند .\r\n\r\nاحكام معامله سلف\r\nمسأله 2128 - انسان نمىتواند جنسى را كه سلف خريده پيش از تمام شدن مدّت بفروشد و بعد از تمام شدن مدّت اگرچه آن را تحويل نگرفته باشد ، فروختن آن اشكال ندارد ولى فروختن غلّه مانند گندم و جو پيش از تحويل گرفتن آن مكروه است .\r\nمسأله 2129 - در معامله سلف اگر فروشنده جنسى را كه قرارداد كرده بدهد ، مشترى بايد قبول كند و نيز اگر بهتر از آنچه قرار گذاشته بدهد و طورى باشد كه از همان جنس حساب شود ، مشترى بايد قبول نمايد اگر در وقت معامله قرار نگذاشته باشند كه فروشنده جنس بهترى ندهد .\r\nمسأله 2130 - اگر جنسى را كه فروشنده مىدهد ، پست‌تر از جنسى باشد كه قرارداد كرده ، مشترى مىتواند قبول نكند .\r\nمسأله 2131 - اگر فروشنده به جاى جنسى كه قرارداد كرده ، جنس ديگرىبدهد ، در صورتى كه مشترى راضى شود اشكال ندارد .\r\nمسأله 2132 - اگر جنسى را كه سلف فروخته در موقعى كه بايد آن را تحويل دهد ناياب شود و نتواند آن را تهيّه كند ، مشترى مىتواند صبر كند تا تهيّه نمايد ، يا معامله را به هم بزند و چيزى را كه داده پس بگيرد .\r\nمسأله 2133 - اگر جنسى را بفروشد و قرار بگذارد كه بعد از مدّتى تحويل دهد و پول آن را هم بعد از مدّتى بگيرد ، معامله باطل است .\r\n\r\n","description":"","footnote":"","page_name":" 348 ","page_number":348},
  {"content":"\r\n\r\n\r\nفروش طلا و نقره به طلا و نقره ( صرف )\r\nمسأله 2134 - اگر طلا را به طلا يا نقره را به نقره بفروشد ، سكّه‌دار باشد يا بىسكّه ، در صورتى كه وزن يكى از آنها زيادتر از ديگرى باشد ، معامله حرام و باطل است .\r\nمسأله 2135 - اگر طلا را به نقره ، يا نقره را به طلا بفروشد ، معامله صحيح است و لازم نيست وزن آنها مساوى باشد .\r\nمسأله 2136 - اگر طلا يا نقره را به طلا يا نقره بفروشند ، بايد فروشنده و خريدار پيش از آن كه از يكديگر جدا شوند ، جنس و عوض آن را به يكديگر تحويل دهند و اگر هيچ مقدار از چيزى را كه قرار گذاشته‌اند تحويل ندهند معامله باطل است .\r\nمسأله 2137 - اگر فروشنده يا خريدار تمام چيزى را كه قرار گذاشته تحويل دهد و ديگرى مقدارى از آن را تحويل دهد و از يكديگر جدا شوند ، اگرچه معامله به آن مقدار صحيح است ولى كسى كه تمام مال به دست او نرسيده مىتواند معامله را به هم بزند .\r\nمسأله 2138 - اگر خاك نقره معدن را به نقره خالص و خاك طلاى معدن را به طلاى خالص بفروشند كه از نظر وزن هر دو مساوى باشد ، معامله باطل است ولىفروختن خاك نقره به طلا و خاك طلا به نقره اشكال ندارد .\r\n\r\nمواردى كه انسان مىتواند معامله را به هم بزند\r\nمسأله 2139 - حقّ به هم زدن معامله را خيار مىگويند و خريدار و فروشنده در يازده صورت مىتواند معامله را به هم بزنند :\r\nاوّل آن كه از مجلس معامله متفرّق نشده باشند و اين خيار را خيار مجلس مىگويند .\r\nدوم آن كه مغبون شده باشند ( خيار غبن ) .\r\nسوم در معامله قرارداد كنند كه تا مدّت معيّنى هر دو يا يكى از آنان بتوانند معامله را به هم بزنند ( خيار شرط ) .\r\nچهارم فروشنده يا خريدار مال خود را بهتر از آنچه هست نشان دهد و طورى كند\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nكه قيمت مال در نظر مردم زياد شود ( خيار تدليس ) .\r\nپنجم فروشنده يا خريدار شرط كند كه كارى انجام دهد ، يا شرط كند مالى را كه مىدهد طور مخصوصى باشد ، و به آن شرط عمل نكند كه در اين صورت ديگرى مىتواند معامله را به هم بزند ( خيار تخلّف شرط ) .\r\nششم در جنس يا عوض آن عيبى باشد ( خيار عيب ) .\r\nهفتم معلوم شود مقدارى از جنسى را كه فروخته‌اند ، مال ديگرى است به صورت اشاعه كه اگر صاحب آن به معامله راضى نشود ، خريدار مىتواند معامله را به هم بزند ، يا پول آن مقدار را از فروشنده بگيرد ، و نيز اگر معلوم شود مقدارى ازچيزى را كه خريدار عوض قرار داده ، مال ديگرى است و صاحب آن راضى نشود فروشنده مىتواند معامله را به هم بزند ، يا عوض آن مقدار را از خريدار بگيرد پس اگر ممزوج و مشاع باشد ( خيار شركت است والّا خيار تبعّض صفقه است ) .\r\nهشتم فروشنده خصوصيّات جنس معيّنى را كه مشترى نديده به او بگويد ، بعد معلوم شود طورى كه گفته نبوده است ، در اين صورت مشترى مىتواند معامله را به هم بزند و نيز اگر مشترى خصوصيّات عوض معيّنى را كه مىدهد بگويد ، بعد معلوم شود طورى كه گفته نبوده است ، فروشنده مىتواند معامله را به هم بزند ( خيار رؤيت ) .\r\nنهم مشترى پول جنسى را كه نقد خريده تا سه روز ندهد و فروشنده هم جنس را تحويل ندهد كه اگر مشترى شرط نكرده باشد كه دادن پول را تأخير بيندازد و همچنين فروشنده ، در اين صورت فروشنده مىتواند معامله را به هم بزند و اگر جنسى را كه خريده مثل بعضى از ميوه‌ها باشد كه اگر يك روز بماند ضايع مىشود ، چنانچه تا شب پول آن را ندهد و شرط نكرده باشد كه دادن پول را تأخير بيندازد ، فروشنده مىتواند معامله را به هم بزند ( خيار تأخير ) .\r\nدهم حيوانى را خريده باشد كه تا سه روز مىتواند معامله را به هم بزند و اگر در عوض حيوانى كه خريده ، حيوان ديگرى داده باشد ، فروشنده نمىتواند معامله را به هم بزند ( خيار حيوان ) و خيار حيوان براى فروشنده نيست اگر چه ثمن حيوان باشد .\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nيازدهم فروشنده نتواند جنسى را كه فروخته است تحويل دهد ، مثلًا اسبى را كه فروخته فرار نمايد كه در اين صورت مشترى مىتواند معامله را به هم بزند ( خيار تعذّر تسليم ) و احكام اينها در مسائل آينده گفته خواهد شد .\r\nمسأله 2140 - اگرخريدار قيمت جنس را نداند ، يا در موقع معامله غفلت كند و جنس را گرانتر از قيمت معمولى آن بخرد ، چنانچه به قدرى گران خريده كه مردم به آن اهميّت مىدهند ، مىتواند معامله را به هم بزند و نيز اگر فروشنده قيمت جنس را نداند يا موقع معامله غفلت كند و جنس را ارزانتر از قيمت آن بفروشد در صورتى كه مردم به مقدارى كه ارزان فروخته اهميّت بدهند ، مىتواند معامله را به هم بزند .\r\nمسأله 2141 - در معامله بيع شرط كه مثلًا خانه هزار تومانى را به دويست تومان مىفروشند و قرار مىگذارند كه اگر فروشنده سر مدّت پول را بدهد بتواند معامله را به هم بزند ، در صورتى كه خريدار و فروشنده قصد خريد و فروش داشته باشند معامله صحيح است .\r\nمسأله 2142 - در معامله بيع شرط اگرچه فروشنده اطمينان داشته باشد كه هرگاه سر مدّت پول را ندهد ، خريدار ملك را به او مىدهد معامله صحيح است ولى اگر سر مدّت پول را ندهد حقّ ندارد ملك خود را از خريدار مطالبه كند و اگر خريدار بميرد ، نمىتواند ملك را از ورثه او مطالبه نمايد .\r\nمسأله 2143 - اگر چاى اعلا را با چاى پست مخلوط كند وباسم چاى اعلا بفروشد ، مشترى مىتواند معامله رابه هم بزند .\r\nمسأله 2144 - اگر خريدار بفهمد مالى را كه گرفته وشخص آن مال كه مورد معامله بود ، عيبى دارد مثلًا حيوانى را بخرد و بفهمد كه يك چشم آن كور است ، چنانچه آن عيب پيش ازمعامله در مال بوده و او نمىدانسته ، مىتواند معامله را به هم بزند ، يا فرق قيمت سالم و معيوب آن را معيّن كند و به نسبت تفاوت قيمت سالم و معيوب از پولى كه به فروشنده داده پس بگيرد مثلًا مالى را كه به چهار تومان خريده ، اگر بفهمد معيوب است در صورتى كه قيمت سالم آن هشت تومان و قيمت معيوب آن\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nشش تومان باشد ، چون فرق قيمت سالم و معيوب يك چهارم مىباشد مىتواند يك چهارم پولى را كه داده يعنى يك تومان از فروشنده بگيرد .\r\nمسأله 2145 - اگر فروشنده بفهمد در عوضى كه گرفته و شخص مال مورد معامله بوده ، عيبى هست چنانچه آن عيب پيش از معامله در عوض بوده و او نمىدانسته مىتواند معامله را به هم بزند ، يا تفاوت قيمت سالم و معيوب را به دستورى كه در مسأله پيش گفته شد ، بگيرد .\r\nمسأله 2146 - اگر بعد از معامله و پيش از تحويل گرفتن مال ، عيبى در آن پيدا شود البته نبايد اين عيب بوسيلهء اجنبى يا مشترى پيدا شده باشد بلكه عيب به سبب آفت آسمانى در او پيدا شده باشد ، خريدار مىتواند معامله را به هم بزند و نيز اگر در عوض مال بعد از معامله و پيش از تحويل گرفتن ، عيبى پيدا شود ، فروشنده مىتواند معامله را به هم بزند ولى اگر بخواهند تفاوت قيمت بگيرند اشكال ندارد .\r\nمسأله 2147 - اگر بعد از معامله عيب مال را بفهمد و فوراً معامله رابه هم نزند حقّ خيارش از بين نمىرود خصوصاً اگر جاهل به مسأله باشد مگر تأخيرش‌مستلزم ضرر ديگرى باشد پس در اين صورت حقّ به هم زدن معامله را ندارد .\r\nمسأله 2148 - هرگاه بعد از خريدن جنس عيب آن را بفهمد ، اگرچه فروشنده حضور نداشته باشد مىتواند معامله را به هم بزند .\r\nمسأله 2149 - در چهار صورت اگر خريدار بفهمد مال عيبى دارد ، نمىتواند معامله را به هم بزند ، يا تفاوت قيمت بگيرد : اوّل - آن كه موقع خريدن ، عيب مال را بداند ؛ دوم - به عيب مال راضى باشد ؛ سوم - در وقت معامله بگويد : اگر مال عيبىداشته باشد ، پس نمىدهم وتفاوت قيمت هم نمىگيرم ؛ چهارم - فروشنده در وقت معامله بگويد اين مال را با هر عيبى كه دارد مىفروشم ، ولى اگر عيبى را معيّن كند و بگويد مال را با اين عيب مىفروشم و معلوم شود عيب ديگرى هم دارد ، خريدار مىتواند براى عيبى كه فروشنده معيّن نكرده مال را پس دهد ، يا تفاوت قيمت بگيرد .\r\nمسأله 2150 - در سه صورت اگر خريدار بفهمد مال عيبى دارد ، نمىتواند معامله\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nرا به هم بزند ولى مىتواند تفاوت قيمت بگيرد : اوّل - آن كه بعد از معامله در مال تصرّف كند كه تغييرى در مال پيدا شود ؛ دوم - بعد از معامله بفهمد مال عيب دارد و فقط حقّ برگرداندن آن را ساقط كند ؛ سوم - بعد از تحويل گرفتن مال ، عيب ديگرى در آن پيدا شود ولى اگر حيوان معيوبى را بخرد و پيش از گذشتن سه روز عيب ديگرى پيدا كند و اين عيب بسبب تفريط از مشترى نباشد ، اگرچه آن را تحويل گرفته باشد باز هم مىتواند آن را پس دهد و نيز اگر فقط خريدار تا مدّتى حقّ به هم زدن معامله را داشته باشد و در آن مدّت ، مال عيبى پيدا كند ، اگرچه آن را تحويل گرفته باشد ، چنانچه مشترى تفريطى در او نكرده باشد مىتواند معامله را به هم بزند .\r\nمسأله 2151 - اگر انسان مالى داشته باشد كه خودش آن را نديده و ديگرى خصوصيّات آن را براى او گفته باشد ، چنانچه او همان خصوصيّات را به مشترى بگويد و آن را بفروشد و بعد از فروش بفهمد كه بهتر از آن بوده ، مىتواند معامله را به هم بزند .\r\n\r\nمسائل متفرّقه\r\nمسأله 2152 - اگر فروشنده قيمت خريد جنس را به مشترى بگويد ، بايد تمام چيزهائى را كه به واسطه آنها قيمت مال كم يا زياد مىشود بگويد ، اگرچه به‌همان قيمت يا كمتر از آن بفروشد مثلًا بايد بگويد كه نقد خريده است يانسيه .\r\nمسأله 2153 - اگر انسان جنسى را به كسى بدهد و قيمت آن را معيّن كند و بگويد اين جنس را به اين قيمت به فروش و هرچه زيادتر فروختى مال خودت باشد ، هرچه زيادتر از آن قيمت بفروشد مال دلال است و همچنين اگر بگويد اين جنس را به اين قيمت به تو فروختم و او بگويد قبول كردم يا به قصد فروختن ، جنس را به او بدهد و او هم به قصد خريدن بگيرد ، هرچه زيادتر از آن قيمت بفروشد ، مال خود او است .\r\nمسأله 2154 - اگر قصّاب گوشت نر بفروشد و به جاى آن گوشت ماده بدهد معصيت كرده است ، پس اگر آن گوشت را معيّن كرده و گفته اين گوشت نر را مىفروشم ،\r\n\r\n","description":"","footnote":"","page_name":" 353 ","page_number":353},
  {"content":"\r\n\r\nمشترى مىتواند معامله را به هم بزند و اگر آن را معيّن نكرده ، در صورتى كه مشترى به گوشتى كه گرفته راضى نشود ، قصّاب بايد گوشت نر به او بدهد .\r\nمسأله 2155 - اگر مشترى به بزّاز بگويد پارچه‌اى مىخواهم كه رنگ آن نرود وبزّاز پارچه‌اى به او بفروشد كه رنگ آن برود ، مشترى مىتواند معامله را به هم بزند .\r\nمسأله 2156 - قسم خوردن در معامله اگر راست باشد مكروه و اگر دروغ باشد ، حرام است .\r\n\r\nاحكام شركت\r\nمسأله 2157 - اگر دو نفر بخواهند باهم شركت كنند ، چنانچه هركدام مقدارى از مال خود را با مال ديگرى به طورى مخلوط كند كه از يكديگر تشخيص داده نشود و به عربى يا به زبان ديگر صيغه شركت را بخوانند ، يا كارى كنندكه معلوم باشد مىخواهند با يكديگر شريك باشند ، يا دو مال آنچنان باهم ممزوج شود كه قابل جدا شدن از هم نباشد ، شركت آنان صحيح است .\r\nمسأله 2158 - اگر چند نفر در مزدى كه از كار خودشان مىگيرند بايكديگر شركت كنند ، مثل دلاكها كه قرار مىگذارند هرقدر مزد گرفتند باهم قسمت كنند ، شركت آنان صحيح نيست .\r\nمسأله 2159 - اگر دو نفر بايكديگر شركت كنند كه هركدام باعتبار خود جنسىبخرد و قيمت آن را خودش بدهكار شود ، ولى در جنسى كه هركدام خريده‌اند و در استفاده آن با يكديگر شريك باشند صحيح نيست ، امّا اگر هركدام ديگرى را وكيل كند كه جنس را براى او نقد بر ذمّه يا نسيه بخرد بعد هر شريكىجنس را براى خودش و شريكش بخرد كه هر دو بدهكار شوند ، شركت صحيح است .\r\nمسأله 2160 - كسانى كه به واسطه عقد شركت باهم شريك مىشوند بايد مكلّف و عاقل باشند و از روى قصد و اختيار شركت كنند و نيز بايد بتوانند در مال خود تصرّف نمايند ، پس آدم سفيهى كه مال خود را در كارهاى بيهوده مصرف مىكند ،\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nچون حقّ ندارد بدون اجازه ولىّ در مال خود تصرّف نمايد ، اگر شركت كند ، صحيح نيست و همچنين ممنوع التصرّف از طرف حاكم شرع نباشند .\r\nمسأله 2161 - اگر در عقد شرط كنند كسى كه كار مىكند ، يا بيشتر از شريك ديگر كار مىكند بيشتر منفعت ببرد ، بايد آنچه را شرط كرده‌اند به او بدهند و همچنين است اگر شرط كنند كسى كه كار نمىكند ، يا كمتر كار مىكند بيشتر منفعت ببرد ، شركت آنان اشكالى ندارد و تا زمانى كه عقد شركت باقى است بايد به شرط عمل كنند .\r\nمسأله 2162 - اگر قرار بگذارند كه همه استفاده را يك نفر ببرد ، يا تمام ضرر يا بيشتر آن را يكى از آنان بدهد ، شركت باطل نيست و بايد به شرط عمل شود ولى بهتر است مصالحه شود .\r\nمسأله 2163 - اگر شرط نكنند كه يكى از شريكها بيشتر منفعت ببرد ، چنانچه سرمايه آنان يك اندازه باشد منفعت و ضرر را به يك اندازه مىبرند و اگر سرمايه آنان يك اندازه نباشد ، بايد منفعت و ضرر را به نسبت سرمايه تقسيم نمايند ، مثلًا اگر دو نفر شركت كنند و سرمايه يكى از آنان دو برابر سرمايه ديگرى باشد ، سهم او از منفعت و ضرر دو برابر سهم ديگرى است چه هردو به يك اندازه كار كنند ، يا يكىكمتر كار كند ، يا هيچ كار نكند .\r\nمسأله 2164 - اگر در عقد شركت شرط كنند كه هردو باهم خريد و فروش نمايند ، يا هركدام به تنهايى معامله كنند ، يا فقط يكى از آنان معامله كند ، بايد به قرارداد عمل نمايند .\r\nمسأله 2165 - اگر معيّن نكنند كه كداميك از آنان با سرمايه خريد و فروش نمايد ، هيچيك از آنان بدون اجازه ديگرى نمىتواند با آن سرمايه معامله كند .\r\nمسأله 2166 - شريكى كه اختيار سرمايه شركت با اوست بايد به قرارداد شركت عمل كند ، مثلًا اگر با او قرار گذاشته‌اند كه نسيه بخرد ، يا نقد بفروشد يا جنس را از محلّ مخصوصى بخرد بايد به همان قرارداد رفتار نمايد و اگر با او قرارى نگذاشته باشند ، بايد بطور معمول معامله كند ودادوستدى نمايد كه براى شركت ضرر نداشته باشد و نبايد نسيه بخرد يا نسيه بفروشد يا مال شركت را در مسافرت همراه خود ببرد\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nدر صورتى كه اينها متعارف نباشد ولى در صورت معمول بودن همانند زمان ما ديگر اشكالى ندارد .\r\nمسأله 2167 - شريكى كه با سرمايه شركت معامله مىكند ، اگر بر خلاف قراردادى كه با او كرده‌اند خريد و فروش كند و خسارتى براى شركت پيش آيد ضامن است ولى اگر بعداً به قراردادى كه شده معامله كند صحيح است و نيز اگر با او قراردادى نكرده باشند و بر خلاف معمول معامله كند ، ضامن مىباشد امّا اگر بعداً مطابق معمول معامله كند معامله او صحيح است مگر آن كه قرارداد بسته شده باشد كه اگر خلاف عمل كرد در اين صورت معامله هم بعداً صحيح نباشد .\r\nمسأله 2168 - شريكى كه با سرمايه شركت معامله مىكند اگر زياده‌روى ننمايد و در نگهدارى سرمايه كوتاهى نكند واتّفاقاً مقدارى از آن يا تمام آن تلف شود ، ضامن نيست .\r\nمسأله 2169 - شريكى كه با سرمايه شركت معامله مىكند اگر بگويد سرمايه تلف شده و پيش حاكم شرع قسم بخورد ، بايد حرف او را قبول كرد .\r\nمسأله 2170 - اگر تمام شريكها از اجازه‌اى كه به تصرّف در مال يكديگر داده‌اند برگردند ، هيچكدام نمىتوانند در مال شركت تصرّف كنند ، و اگر يكى از آنان از اجازه خود برگردد ، شريكهاى ديگر حقّ تصرّف ندارند ولى كسى كه از اجازه خود برگشته ، مىتواند در مال شركت تصرّف كند مگر قرينه حال عدم رضايت ديگران را برساند .\r\nمسأله 2171 - هر وقت يكى از شريكها تقاضا كند كه سرمايه شركت را قسمت كنند ، اگرچه شركت مدّت داشته باشد ، بايد ديگران قبول نمايند .\r\nمسأله 2172 - اگر يكى از شريكها بميرد ، يا ديوانه يا بيهوش شود ، شريكها ديگر نمىتوانند در مال شركت تصرّف كنند ، و همچنين است اگر يكى از آنان سفيه شود يعنى مال خود را بيهوده مصرف نمايد .\r\nمسأله 2173 - اگر شريك ، چيزى را نسيه براى خود بخرد نفع و ضررش مال خود اوست ، ولى اگر براى شركت بخرد و شريك ديگر بگويد به آن معامله راضى هستم ، نفع و ضررش مال هر دوى آنان است يا آن كه معامله نسيه متعارف باشد معامله صحيح است واحتياج به امضاء شركاء ندارد و نفع و ضررش براى شركت مىباشد .\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nمسأله 2174 - اگر با سرمايه شركت معامله‌اى كنند ، بعد بفهمند شركت باطل بوده ، چنانچه طورى باشد كه اگر مىدانستند شركت درست نيست ، و به تصرّف در مال يكديگر راضى بودند ، معامله صحيح است و هرچه از آن معامله پيدا شود ، مال همه آنان است ، اگر اينطور نباشد در صورتى كه كسانى كه به تصرّف ديگران راضىنبوده‌اند بگويند به آن معامله راضى هستيم ، معامله صحيح و گرنه باطل مىباشد و در هر صورت هركدام آنان كه براى شركت كارى كرده است ، اگر به قصد مجانى كار نكرده باشد ، مىتواند مزد زحمتهاى خود را به اندازه معمول از شريكهاى ديگر بگيرد .\r\n\r\nاحكام صلح\r\nمسأله 2175 - صلح آن است كه انسان با ديگرى سازش كند كه مقدارى از مال يا منفعت مال خود را ملك او كند ، يا از طلب يا حقّ خود بگذرد كه او هم در عوض ، مقدارى از مال يا منفعت مال خود را به او واگذار نمايد ، يا از طلب يا حقّى كه دارد بگذرد بلكه اگر بدون آن كه عوض بگيرد مقدارى از مال يا منفعت مال خود را به كسى واگذار كند ، يا از طلب يا حقّ خود بگذرد بازهم صلح صحيح است .\r\nمسأله 2176 - دو نفرى كه چيزى را به يكديگر صلح مىكنند ، بايد بالغ و عاقل باشند و ممنوع التصرّف نباشند و كسى آنها را مجبور نكرده باشد و قصد صلح داشته باشند .\r\nمسأله 2177 - لازم نيست صيغه صلح به عربى خوانده شود ، بلكه با هر لفظى كه بفهماند باهم صلح و سازش كرده‌اند ، صحيح است .\r\nمسأله 2178 - اگر كسى گوسفندهاى خود را به چوپان بدهد كه مثلًا يك سال نگهدارى كند و از شير آن استفاده نمايد و مقدارى روغن بدهد ، چنانچه شير گوسفند را در مقابل زحمتهاى چوپان و آن روغن صلح كند ، صحيح است ولى اگر گوسفند را يك ساله به چوپان اجاره دهد كه از شير آن استفاده كند و در عوض ، مقدارى روغن بدهد اشكال دارد بلكه جايز نيست .\r\n\r\n","description":"","footnote":"","page_name":" 357 ","page_number":357},
  {"content":"\r\n\r\nمسأله 2179 - اگر كسى بخواهد طلب يا حقّ خود را به ديگرى صلح كند در صورتى صحيح است كه او قبول نمايد ، ولى اگر بخواهد از طلب يا حقّ خود بگذرد قبول كردن او لازم نيست ولى عنوان صلح ندارد بلكه ابراء است .\r\nمسأله 2180 - اگر انسان مقدار بدهى خود را بداند و طلبكار او نداند ، چنانچه طلكبار طلب خود را به كمتر از مقدارى كه هست صلح كند ، مثلًا پنجاه تومان طلبكار باشد و طلب خود را به ده تومان صلح نمايد زيادى براى بدهكار حلال نيست ، مگر آن كه مقدار بدهى خود را به او بگويد و او را راضى كند ، يا طورى باشد كه اگر مقدار طلب خود را مىدانست ، به آن مقدار صلح مىكرد يا اين كه مصالحه مبنى بر عموم احتمالات بوده باشد مثلًا مصالحه مىنمايد طلب خود را بده تومان ومصالحه پنجاه تومان هم در ضمن مورد رضايت طلبكار بوده در اين صورت نيز مصالحه صحيح است ، ولى در صورت اتّحاد جنس ، صلح جائز نيست ، اگر مستلزم ربا باشد .\r\nمسأله 2181 - اگر بخواهند دو چيزى را كه از يك جنس ووزن آنها معلوم است به يكديگر صلح كنند ، احتياط واجب آن است كه وزن يكى بيشتر از ديگرى نباشد ، ولى اگر وزن آنها معلوم نباشد ، اگرچه احتمال دهند كه وزن يكى بيشتر از ديگرىاست ، صلح جائز است .\r\nمسأله 2182 - اگر دو نفر از يكديگر طلبكار باشند ، يا دو نفر از دو نفر ديگر طلبكار باشند و بخواهند طلبهاى خود را به يكديگر صلح كنند ، چنانچه طلب آنان از يك جنس و وزن آنها يكى باشد مثلًا هردو ده من گندم طلبكار باشند ، مصالحه آنان صحيح است و همچنين است اگر جنس طلب آنان يكى نباشد مثلًا يكى ده من برنج و ديگرى دوازده من گندم طلبكار باشد ولى اگر طلب آنان از يك جنس وچيزىباشد كه معمولًا با وزن يا پيمانه آن را معامله مىكنند ، در صورتى كه وزن يا پيمانه آنها مساوى نباشد ، مصالحه آنان اشكال دارد .\r\nمسأله 2183 - اگر از كسى طلبى دارد كه بايد بعد از مدّتى بگيرد ، اگر هرآينه مقدارى از طلب خود را گذشت كند وبقيّه را نقد بگيرد اشكال ندارد .\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nمسأله 2184 - اگر دو نفر چيزى را باهم صلح كنند ، با رضايت يكديگر مىتوانند صلح را به هم بزنند و نيز اگر در ضمن معامله براى هر دو يا يكى از آنان حقّ به هم زدن معامله را قرار داده باشند ، كسى كه آن حقّ را دارد مىتواند صلح را به هم بزند .\r\nمسأله 2185 - تا وقتى خريدار و فروشنده از مجلس معامله متفرّق نشده‌اند مىتوانند معامله را به هم بزنند و نيز اگر مشترى حيوانى را بخرد ، تا سه روز حقّ به هم زدن معامله را دارد و همچنين اگر پول جنسى را كه نقد خريده تا سه روز ندهد و جنس را تحويل نگيرد ، فروشنده مىتواند معامله را به هم بزند ، ولى كسى كه مالىرا صلح مىكند در اين سه صورت حقّ به هم زدن صلح را ندارد و در هشت صورت ديگر از موارد خيارات كه در احكام خريد و فروش گفته شد مىتواند صلح را به هم بزند .\r\nمسأله 2186 - اگر چيزى را كه به صلح گرفته معيوب باشد ، مىتواند صلح را به هم بزند ، ولى اگربخواهد تفاوت قيمت صحيح و معيوب را بگيرد ، بنابر احتياط اشكال دارد .\r\nمسأله 2187 - هرگاه مال خود را به كسى صلح نمايد و با او شرط كند كه بعد از مرگ من بايد چيزى را كه به تو صلح كردم وقف كنى ، و او هم اين شرط را قبول كند ، بايد به شرط عمل نمايد .\r\n\r\nاحكام اجاره\r\nمسأله 2188 - اجاره دهنده و كسى كه چيزى را اجاره مىكند بايد مكلّف و عاقل باشند و به اختيار خودشان اجاره را انجام دهند و نيز بايد در مال خود حقّ تصرّف داشته باشند ، پس سفيهى كه مال خود را در كارهاى بيهوده مصرف مىكند چون حقّ ندارد در مال خود تصرّف نمايد اگر چيزى را اجاره كند يا اجاره دهد صحيح نيست ، مگر ولىّ امضاء نمايد و همچنين ممنوع التصرّف از طرف حاكم شرع نشده باشد .\r\nمسأله 2189 - انسان مىتواند از طرف ديگرى وكيل شود و مال او را اجاره دهد .\r\nمسأله 2190 - اگر ولى يا قيّم بچه مال او را اجاره دهد ، يا خود او را اجير ديگرى\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nنمايد ، اشكال ندارد و اگر مدّتى از زمان بالغ شدن او را جزء مدّت اجاره قرار دهد ، بعد از آن كه بچه بالغ شد ، مىتواند بقيه اجاره را به هم بزند ، و همچنين هرگاه طورى بود كه اگر مقدارى از زمان بالغ بودن بچه را جزء مدت اجاره نمىكرد ، بر خلاف مصلحت بچه بود ، مىتواند اجاره را به هم بزند .\r\nمسأله 2191 - بچه صغيرى كه ولىّ ندارد بدون اجازه مجتهد نمىتوان اجير كرد و كسى كه به مجتهد دسترسى ندارد ، مىتواند از چند نفر مؤمن كه عادل باشند ، اجازه بگيرد و او را اجير نمايد .\r\nمسأله 2192 - اجاره دهنده و مستأجر لازم نيست صيغه عربى بخوانند ، بلكه اگر مالك به كسى بگويد ملك خود را به تو اجاره دادم و او بگويد قبول كردم ، اجاره صحيح است ، و نيز اگر حرفى نزنند و مالك به قصد اين كه ملك را اجاره دهد آن را به مستأجر واگذار كند و او هم به قصد اجاره كردن بگيرد ، اجاره صحيح مىباشد .\r\nمسأله 2193 - اگر انسان بدون صيغه خواندن بخواهد براى انجام عملى اجير شود ، همين كه مشغول آن عمل شد ، اجاره صحيح است .\r\nمسأله 2194 - كسى كه نمىتواند حرف بزند ، اگر با اشاره بفهماند كه ملك را اجاره داده و يا اجاره كرده ، صحيح است .\r\nمسأله 2195 - اگر خانه يا دكان يا اطاقى را اجاره كند و صاحب ملك با او شرط كند كه فقط خود او از آنها استفاده نمايد ، مستأجر نمىتواند آن را به ديگرى اجاره دهد ، و اگر شرط نكند مىتواند آن را به ديگران اجاره دهد در صورتى كه قرائن دالّ بر استفاده خوداو نباشد ، ولى اگر بخواهد به زيادتر مقدارى كه اجاره كرده آن را اجاره دهد بايد در آن ، كارى مانند تعمير و سفيد كارى انجام داده باشد ، يا به غير جنسى كه اجاره كرده آن را اجاره دهد مثلًا اگر با پول اجاره كرده به گندم يا چيز ديگر اجاره دهد .\r\nمسأله 2196 - اگر اجير با انسان شرط كند كه فقط براى خود انسان كار كند ، نمىشود او را به ديگرى اجاره داد و اگر شرط نكند ، چنان كه او را به چيزى كه اجرت او قرار داده‌اجاره دهد ، بايد زيادتر نگيرد و اگر به چيز ديگرى اجاره دهد ، مىتواند زيادتر بگيرد .\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nمسأله 2197 - اگر غير خانه و دكان و اطاق و اجير ، چيز ديگر مثلًا زمين را اجاره كند و مالك با او شرط نكند كه فقط خودش از آن استفاده نمايد ، اگرچه بيشتر از مقدارى كه اجاره كرده آن را اجاره دهد اشكال ندارد .\r\nمسأله 2198 - اگر خانه يا دكانى را مثلًا يك ساله به صد تومان اجاره كند و از نصف آن خودش استفاده نمايد مىتواند نصف ديگر را به صد تومان اجاره دهد ولى اگر بخواهد نصف آن را به زيادتر از مقدارى كه اجاره كرده ، مثلًا به صد و بيست تومان اجاره دهد ، بايد در آن كارى مانند تعمير انجام داده باشد يا به غير جنسى كه اجاره كرده اجاره دهد .\r\n\r\nشرائط مالى كه آن را اجاره مىدهند\r\nمسأله 2199 - مالى كه اجاره مىدهند چند شرط دارد : اوّل - آن كه معيّن باشد ، پس اگر بگويد يكى از خانه‌هاى خود را اجاره دادم درست نيست ؛ دوم - آن كه مستأجر آن را ببيند ، يا كسى كه آن را اجاره مىدهد طورى خصوصيّات آن را بگويد كه كاملًا معلوم باشد ؛ سوم - تحويل دادن ممكن باشد ، پس اجاره دادن اسبى كه فرار كرده باطل است ، در صورتى كه مستأجر نتواند از او استفاده كند ؛ چهارم - آن كه آن مال به واسطه استفاده كردن از بين نرود ، پس اجاره دادن نان و ميوه وخوردنىهاى ديگر صحيح نيست مگر منفعت عقلائى داشته باشد مثل تزيين مجلس با آنها ؛ پنجم - استفاده‌اى كه مال را براى آن اجاره داده‌اند ممكن باشد ، پس اجاره دادن زمين براى زراعت در صورتى كه آب باران كفايت آن را نكند و از آب نهر هم مشروب نشود ، صحيح نيست ؛ ششم - چيزى را كه اجاره مىدهد مال خود او باشد و اگر مال كس ديگرى را اجاره دهد در صورتى صحيح است كه صاحبش رضايت دهد .\r\nمسأله 2200 - اجاره دادن درخت براى آن كه از ميوه‌اش استفاده كنند جائز است .\r\nمسأله 2201 - زن مىتواند براى آن كه از شيرش استفاده كنند اجير شود و لازم نيست از شوهرش اجازه بگيرد ، ولى اگر به واسطه شير دادن ، حقّ شوهر از بين برود ، بدون اجازه او نمىتواند اجير شود .\r\n\r\n","description":"","footnote":"","page_name":" 361 ","page_number":361},
  {"content":"\r\n\r\n\r\nشرائط استفاده‌اى كه مال را براى آن اجاره مىدهند\r\nمسأله 2202 - استفاده‌اى كه مال را براى آن اجاره مىدهند چهار شرط دارد : اوّل - آن كه حلال باشد ، بنابراين اجاره دادن دكان براى مشروب فروشى يا نگهدارى شراب و كرايه دادن حيوان براى حمل و نقل شراب باطل است ؛ دوم - پول دادن براى آن استفاده در نظر مردم بيهوده نباشد ؛ سوم - اگر چيزى را كه اجاره مىدهند چند استفاده دارد ، استفاده‌اى كه مستأجر بايد از آن ببرد معيّن نمايند مثلًا اگر حيوانى را كه سوارى مىدهد و بار مىبرد اجاره دهند ، بايد در موقع اجاره ، معيّن كنند كه سوارى يا باربرى آن ، مال مستأجر است يا همه استفاده‌هاى آن براىمستأجر باشد ؛ چهارم - مدّت استفاده را معيّن نمايند و اگر مدّت معلوم نباشد ولى عمل را معيّن كنند مثلًا با خيّاط قرار بگذارند كه لباس معيّنى را بطور مخصوصى بدوزد كافى است مگر آنكه زمان براى شخص مهم باشد .\r\nمسأله 2203 - اگر ابتداى مدّت اجاره را معيّن نكنند ، ابتداى آن بعد از خواندن صيغه اجاره است .\r\nمسأله 2204 - اگر خانه‌اى مثلًا يك ساله اجاره دهند و ابتداى آن را يك ماه بعد از خواندن صيغه قرار دهند ، اجاره صحيح است اگرچه موقعى كه صيغه مىخوانند خانه در اجاره ديگرى باشد .\r\nمسأله 2205 - اگر مدّت اجاره را معلوم نكند و بگويد هروقت در خانه نشستى اجاره آن ، ماهى ده تومان است اجاره صحيح نيست .\r\nمسأله 2206 - اگر به مستأجر بگويد خانه را ماهى ده تومان به تو اجاره داده‌ام ، اجاره باطل است و اگر بگويد خانه را يك ماهه به ده تومان اجاره داده‌ام و بعد از آن هم هر قدر بنشينى اجاره ماهى ده تومان است ، در صورتى كه ابتداى مدت اجاره را معيّن كنند يا ابتداى آن معلوم باشد ، اجاره ماه اوّل صحيح است .\r\nمسأله 2207 - خانه‌اى را كه غريب وزوّار در آن منزل مىكنند و معلوم نيست\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nچقدر در آن مىمانند ، اگر قرار بگذارند كه مثلًا شبى يك تومان بدهند و صاحب خانه راضى شود ، استفاده از آن خانه اشكال ندارد ، ولى چون مدّت اجاره را معلوم نكرده‌اند او را اجاره نمىگويند ولذا صاحبخانه هر وقت بخواهد مىتواند آنان را بيرون كند .\r\n\r\nمسائل متفرّقه اجاره\r\nمسأله 2208 - مالى را كه مستأجر بابت اجاره مىدهد بايد معلوم باشد ، پس اگر از چيزهائى است كه مثل گندم با وزن معامله مىكنند بايد وزن آن معلوم و اگر از چيزهائى است كه مثل تخم مرغ با شماره معامله مىكنند ، بايد شماره آن معيّن باشد و اگر مثل اسب و گوسفند است ، بايد اجاره دهنده آن را ببيند يا مستأجر خصوصيّات آن را به او بگويد .\r\nمسأله 2209 - اگر زمينى رابراى زراعت جو ، يا گندم اجاره دهد و مال الاجاره را جو يا گندم كه معيّن شده به وزن يا به كيل از همان زمين قرار دهد اجاره صحيح نيست .\r\nمسأله 2210 - كسى كه چيزى را اجاره داده ، تا آن چيز را تحويل ندهد ، حقّ ندارد اجاره آن را مطالبه كند و نيز اگر براى انجام عملى اجير شده باشد پيش ازانجام عمل حقّ مطالبه اجرت را ندارد مگر در مواردى كه معمول است مانند نماز و روزه قضاء .\r\nمسأله 2211 - هرگاه چيزى را كه اجاره داده تحويل دهد ، اگرچه مستأجر تحويل نگيرد ، يا تحويل بگيرد و تا آخر مدّت اجاره از آن استفاده نكند ، بايد مال الاجاره آن را بدهد .\r\nمسأله 2212 - اگر انسان اجير شود كه در روز معيّنى كارى را انجام دهد و در آن روز براى انجام آن كار حاضر شود ، كسى كه او را اجير كرده اگرچه آن كار را به او مراجعه نكند ، بايد اجرت او را بدهد مثلًا خيّاطى را در روز معيّنى براى دوختن لباسى اجير نمايد وخيّاط در آن روز آماده كار باشد ، اگرچه پارچه را به او ندهد كه بدوزد ، بايد اجرتش را بدهد چه خيّاط بيكار باشد ، چه براى خودش يا ديگرى كار كند .\r\nمسأله 2213 - اگر بعد از تمام شدن مدّت اجاره معلوم شود كه اجاره باطل بوده ، مستأجر بايد مال الاجاره را به مقدار معمول به صاحب ملك بدهد مثلًا اگر خانه‌اى را يك ساله به صد تومان اجاره كند بعد بفهمد اجاره باطل بوده چنانچه اجاره آن خانه\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nمعمولًا پنجاه تومان است بايد پنجاه تومان را بدهد ، اگر دويست تومان است بايد دويست تومان را بپردازد و نيز اگر بعد از گذشتن مقدارى از مدّت اجاره معلوم شود كه باطل بوده ، بايد اجاره آن مدّت را به مقدار معمول به صاحب ملك بدهد .\r\nمسأله 2214 - اگر چيزى را كه اجاره كرده از بين برود ، چنانچه در نگهدارى آن كوتاهى نكرده و در استفاده آن زياده‌روى ننموده ضامن نيست و نيز اگر مثلًا پارچه‌اى را كه به خيّاط داده از بين برود در صورتى كه خيّاط زياده‌روى نكرده و در نگهدارى آن هم كوتاهى نكرده باشد ، نبايد عوض آن را بدهد .\r\nمسأله 2215 - هرگاه صنعتگر چيزى را كه گرفته ضايع كند ، ضامن است .\r\nمسأله 2216 - اگر قصّاب سر حيوانى را ببرد و آن را حرام كند چه مزد گرفته باشد ، چه مجانى سر بريده باشد ، بايد قيمت آن را به صاحبش بدهد .\r\nمسأله 2217 - اگر حيوانى را اجاره كند ومعيّن نمايد چقدر بار بر آن بگذارد ، چنانچه بيشتر از آن مقدار بار كند و آن حيوان بميرد يا معيوب شود ، ضامن است ، و نيز اگر مقدار بار را معيّن نكرده باشد و بيشتر از معمول بار كند و حيوان تلف شود يا معيوب گردد ، ضامن مىباشد و بايد در هردو صورت براى مقدار زيادى ، اجرت معمول را بدهد .\r\nمسأله 2218 - اگر حيوانى را براى بردن بار شكستنى اجاره دهد چنانچه آن حيوان بلغزد ، يا رم كند و بار را بشكند ، صاحب حيوان ضامن نيست ، ولى اگر به واسطه زدن و مانند آن كارى كند كه حيوان زمين بخورد و بار را بشكند ، ضامن است .\r\nمسأله 2219 - اگر كسى بچه‌اى را با اجازه ولىّ ختنه كند و ضررى به آن برسد ، يا بميرد چنانچه بيشتر از معمول بريده باشد ، ضامن است و اگر بيشتر از معمول نبريده باشد ، ضامن نيست .\r\nمسأله 2220 - اگر دكتر به دست خود دوا بدهد و در معالجه خطا كند و به مريض ضررى برسد يا بميرد ، دكتر ضامن است ولى اگر درد و دواى مريض را به او بگويد ، يا فقط بگويد فلان دوا براى فلان مرض فائده دارد و به واسطه خوردن دوا ضررى به مريض برسد يا بميرد ، ضامن نيست .\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nمسأله 2221 - هرگاه دكتر به مريض يا ولىّ او بگويد كه اگر ضررى به مريض برسد ضامن نباشد ، در صورتى كه دقّت و احتياط خود را بكند و به مريض ضررى برسد يا بميرد ، دكتر ضامن نيست .\r\nمسأله 2222 - مستأجر و كسى كه چيزى را اجاره داده با رضايت يكديگر مىتوانند معامله را به هم بزنند و نيز اگر در اجاره شرط كنند كه هردو يا يكى از آنان حقّ به هم زدن معامله را داشته باشند ، مىتوانند مطابق قرارداد ، اجاره را به هم بزنند .\r\nمسأله 2223 - اگر اجاره دهنده يا مستأجر بفهمد كه مغبون شده است ، چنانچه در موقع خواندن صيغه ملتفت نباشد كه مغبون است ، مىتواند اجاره را به هم بزند ولى اگر در صيغه اجاره شرط كند كه اگر مغبون هم باشد ، حقّ به هم زدن اجاره را نداشته باشد ، نمىتواند اجاره را به هم بزند .\r\nمسأله 2224 - اگر چيزى را اجاره دهد و پيش از آن كه تحويل دهد كسى آن را غصب نمايد ، مستأجر مىتواند اجاره را به هم بزند و چيزى را كه به اجاره دهنده داده پس بگيرد ، يا اجاره را به هم نزند و اجاره مدّتى را كه در تصرّف غصب كننده بوده به ميزان معمول از او بگيرد ، پس اگر حيوانى را يك ماهه به ده تومان اجاره نمايد و كسى آن را ده روز غصب كند و اجاره معمولى ده روز آن پانزده تومان باشد ، مىتواند پانزده تومان را از غصب كننده بگيرد .\r\nمسأله 2225 - اگر چيزى را كه اجاره كرده تحويل بگيرد و بعد ديگرى آن را غصب كند نمىتواند اجاره را به هم بزند ، و فقط حق دارد كرايه آن چيز را به مقدار معمول از غصب كننده بگيرد .\r\nمسأله 2226 - اگر پيش از آن كه مدّت اجاره تمام شود ، ملك را به مستأجر بفروشد ، اجاره به هم نمىخورد و مستأجر بايد مال الاجاره را به فروشنده بدهد و همچنين است اگر آن را به ديگرى بفروشد و مشترى علم به اجاره دادن او داشته باشد .\r\nمسأله 2227 - اگر پيش از ابتداى مدّت اجاره ، ملك به طورى خراب شود كه هيچ قابل استفاده نباشد ، يا قابل استفاده‌اى كه شرط كرده‌اند نباشد ، اجاره باطل مىشود\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nو پولى كه مستأجر به صاحب ملك داده به او بر مىگردد ، بلكه اگر طورى باشد كه بتواند استفاده مختصرى هم از آن ببرد ، مىتواند اجاره را به هم بزند و اگر مدّتى استفاده كرده ، اجرة المثل آن را بدهد .\r\nمسأله 2228 - اگر ملكى را اجاره كند ، بعد از گذشتن مقدارى از مدّت اجاره به طورى خراب شود كه هيچ قابل استفاده نباشد ، يا قابل استفاده‌اى كه شرط كرده‌اند نباشد ، اجاره مدّتى كه باقى مانده ، باطل مىشود و اگر استفاده مختصرى هم بتواند از آن ببرد ، مىتواند اجاره مدّت باقيمانده را به هم بزند .\r\nمسأله 2229 - اگر خانه‌اى را كه مثلًا دو اطاق دارد اجاره دهد و يك اطاق آن خراب شود ، چنانچه فوراً آن را بسازد و هيچ مقدار از استفاده آن از بين نرود اجاره آن باطل نمىشود و مستأجر هم نمىتواند اجاره را به هم بزند ولى وقوعش بعيد است كه بتواند فوراً تغيير نمايد كه هيچ مقدار از استفاده آن از بين نرود ولذا به نظر مىرسد اجاره نسبت به آن باطل باشد و در باقيمانده مىتواند اجاره را ، مستأجر به هم بزند و همچنين اگر ساختن آن به قدرى طول بكشد كه مقدارى از استفاده مستأجر از بين برود ، اجاره به آن مقدار باطل مىشود و مستأجر مىتواند اجاره باقيمانده را به هم بزند .\r\nمسأله 2230 - اگر اجاره دهنده و يا مستأجر بميرد ، اجاره باطل نمىشود . ولى اگر خانه مال اجاره دهنده نباشد ، مثلًا ديگرى وصيّت كرده باشد كه تا او زنده است منفعت خانه مال او باشد يا اين كه خانه را از كسى اجاره نموده ، چنانچه آن خانه را اجاره دهد و پيش از تمام شدن مدّت اجاره بميرد ، از وقتى كه مرده اجاره باطل است .\r\nمسأله 2231 - اگر صاحب كار بنّا را وكيل كند كه براى او عمله بگيرد چنانچه بنّا كمتر از مقدارى كه از صاحب كار مىگيرد به عمله بدهد ، زيادى آن بر او حرام است و بايد آن را به صاحب كار بدهد ولى اگر اجير شود كه ساختمان را تمام كند وبراىخود اختيار بگذارد كه خودش بسازد ، يا به ديگرى بدهد در صورتى كه كمتر از مقدارى كه اجير شده به ديگرى بدهد ، زيادى آن براى او حلال مىباشد در صورتى كه ديگرى شاگرد او باشد كه ماهانه حقوق دريافت مىكند در غير اين صورت گرفتن زيادى اشكال دارد .\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nمسأله 2232 - اگر رنگرزى قرار بگذارد كه مثلًا پارچه را با نيل رنگ كند چنانچه با رنگ ديگر رنگ نمايد ، حقّ ندارد چيزى بگيرد .\r\n\r\nاحكام جعاله\r\nمسأله 2233 - جعاله آن است كه انسان قرار بگذارد در مقابل كارى كه براى او انجام مىدهند ، مال معيّنى بدهد مثلًا بگويد هركس گمشده مرا پيدا كند ، ده تومان به او مىدهم و به كسى كه اين قرار را مىگذارد جاعل و به كسى كه كار را انجام مىدهد عامل مىگويند و فرق بين جعاله و اين كه كسى را براى كارى اجير كنند ، اين است كه در اجاره بعد از خواندن صيغه ، اجير بايد عمل را انجام دهد و كسى هم كه او را اجير كرده اجرت را بدهكار مىشود ، ولى در جعاله عامل مىتواند مشغول عمل نشود و تا عمل را انجام ندهد ، جاعل بدهكار نمىشود .\r\nمسأله 2234 - جاعل بايد بالغ و عاقل باشد و از روى قصد و اختيار قرارداد كند وشرعاً بتواند در مال خود تصرّف نمايد ، بنابراين جعاله آدم سفيهى كه مال خود را در كارهاى بيهوده مصرف مىكند ، صحيح نيست مگر با اجازه ولىّ و همچنين ممنوع التصرّف از طرف حاكم شرع نباشد .\r\nمسأله 2235 - كارى را كه جاعل مىگويد براى او انجام دهند ، بايد حرام يا بيفائده نباشد ، پس اگر بگويد هركس شراب بخورد يا شب به جاى تاريكى برود ده تومان به او مىدهم ، جعاله صحيح نيست .\r\nمسأله 2236 - اگر مالى را كه قرار مىگذارد بدهد معيّن كند مثلًا بگويد هركس اسب مرا پيدا كند ، اين گندم را به او مىدهم ، لازم نيست بگويد آن گندم مال كجاست و قيمت آن چيست ، ولى اگر مال را معيّن نكند مثلًا بگويد كسى كه اسب مرا پيدا كند ده من گندم به او مىدهم ، بايد خصوصيّات آن را كاملًا معيّن نمايد .\r\nمسأله 2237 - اگر جاعل مزد معيّنى براى كار قرار ندهد ، مثلًا بگويد هركس بچه مرا پيدا كند ، پول به او مىدهم و مقدار آن را معيّن نكند ، چنانچه كسى آن عمل را انجام دهد بايد مزد او را به مقدارى كه كار او در نظر مردم ارزش دارد ، بدهد .\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nمسأله 2238 - اگر عامل پيش از قرارداد ، كار را انجام داده باشد ، يا بعد از قرارداد به قصد اين كه پول نگيرد انجام دهد ، حقّى به مزد ندارد .\r\nمسأله 2239 - پيش از آن كه عامل شروع به كار كند ، جاعل و عامل مىتوانند جعاله را به هم بزنند .\r\nمسأله 2240 - بعد از آن كه عامل شروع به كار كرد ، اگر جاعل بخواهد جعاله را به هم بزند ، اشكال ندارد لكن اگر رجوع نمايد در بين عمل كردن عامل ، بايد اجرت مقدارى كه عامل كار كرده است بدهد .\r\nمسأله 2241 - عامل مىتواند عمل را ناتمام بگذارد ، ولى اگر تمام نكردن عمل اسباب ضرر جاعل شود ، بايد آن را تمام نمايد مثلًا اگر كسى بگويد هر كس چشم مرا عمل كند فلان مقدار به او مىدهم ودكتر جراحى شروع به عمل كند ، چنانچه طورى باشد كه اگر عمل را تمام نكند ، چشم معيوب مىشود بايد آن را تمام نمايد و در صورتى كه ناتمام بگذارد ، حقّى به جاعل ندارد .\r\nمسأله 2242 - اگر عامل كار را ناتمام بگذارد ، چنانچه آن كار مثل پيدا كردن اسب است كه تا تمام نشود ، براى جاعل فائده ندارد ، عامل نمىتواند چيزى مطالبه كند و همچنين است اگر جاعل مزد را براى تمام كردن عمل قرار بگذارد مثلًا بگويد هركس لباس مرا بدوزد ده تومان به او مىدهم ، ولى اگر مقصودش اين باشد كه هر مقدار از عمل كه انجام گيرد براى آن مقدار مزد بدهد ، جاعل بايد مزد مقدارى را كه انجام شده به عامل بدهد ، اگرچه احتياط اين است كه بطور مصالحه يكديگر را راضى نمايند .\r\n\r\nاحكام مزارعه\r\nمسأله 2243 - مزارعه آن است كه مالك با زارع به اين قسم معامله كند كه زمين را در اختيار او بگذارد تا زراعت كند و مقدارى از حاصل آن را به مالك بدهد .\r\nمسأله 2244 - مزارعه چند شرط دارد : اوّل - آن كه صاحب زمين به زارع بگويد زمين را به تو واگذار كردم و زارع هم بگويد قبول كردم ، يا بدون اين كه حرفى بزنند\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nمالك ، زمين را واگذار كند و زارع قبول نمايد ، دوم - صاحب زمين و زارع هردو مكلّف و عاقل باشند و با قصد و اختيار خود مزارعه را انجام دهند و سفيه نباشند يعنى مال خود را در كارهاى بيهوده مصرف نكنند ولى با اجازه ولىّ صحيح است و همچنين ممنوع التصرف از طرف حاكم شرع نباشد ؛ سوم - مالك و زارع از تمام حاصل زمين ببرند ، پس اگر مثلًا شرط كنند كه آنچه اوّل يا آخر مىرسد ، مال يكى از آنان باشد مزارعه باطل است ؛ چهارم - سهم هركدام نصف يا ثلث حاصل و مانند اينها باشد پس اگر مالك بگويد در اين زمين زراعت كن و هرچه مىخواهى به من بده ، صحيح نيست ؛ پنجم - مدّتى كه بايد زمين در اختيار زارع باشد معيّن كنند و بايد مدّت به قدرى باشد كه در آن مدّت به دست آمدن حاصل ممكن باشد ؛ ششم - زمين قابل زراعت باشد ، هفتم - اگر منظور هركدام از آنان زراعت مخصوصى است چيزى را كه زارع بايد بكارد معيّن كنند ولى اگر زراعت معيّنى را در نظر ندارند ، يا زراعتى را كه هردو در نظر دارند معلوم است ، لازم نيست آن را معيّن نمايند ؛ هشتم - مالك زمين را معيّن كند ، پس كسى كه چند قطعه زمين متفاوت دارد ، اگر بزارع بگويد در يكى از اينها زراعت كن و آن را معيّن نكند مزارعه باطل است ؛ نهم - خرجى را كه هركدام آنان بايد بكنند معيّن نمايند ولى اگر خرجى را كه هركدام بايد بكنند معلوم باشد ، لازم نيست آن را معيّن نمايند .\r\nمسأله 2245 - اگر مالك با زارع قرار بگذارد كه مقدارى از حاصل براى او باشد بقيه را بين خودشان قسمت كنند ، چنانچه بدانند كه بعد از برداشتن آن مقدار چيزىباقى مىماند ، مزارعه صحيح است .\r\nمسأله 2246 - اگر مدّت مزارعه تمام شود و حاصل به دست نيايد ، چنانچه مالك راضى شود كه با اجاره يا بدون اجاره زراعت در زمين او بماند و زارع هم راضى باشد ، مانعى ندارد و اگر مالك راضى نشود ، نمىتواند زارع را وادار كند كه زراعت را بچيند در صورتى كه ضرر به صاحب زمين نرسد بلكه بايد زراعت بماند و اجرت بگيرد و اگر براى چيدن زراعت ضررى به زارع برسد ، لازم است عوض آن را به او بدهد مگر در صورتى كه ماندن زراعت در زمين موجب ضرر مالك زمين باشد .\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nمسأله 2247 - اگر به واسطه پيش آمدى زراعت در زمين ممكن نباشد مثلًا آب از زمين قطع شود ، مزارعه به هم مىخورد و اگر زارع بدون عذر يا با عذر زراعت نكند ، چنانچه زمين در تصرّف او بوده و مالك در آن تصرّفى نداشته است ، بايد اجاره آن مدّت را به مقدار معمول به مالك بدهد .\r\nمسأله 2248 - اگر مالك و زارع صيغه خوانده باشند ، بدون رضايت يكديگر نمىتوانند مزارعه را به هم بزنند و نيز اگر مالك به قصد مزارعه زمين را به كسى واگذار كند ، جائز نيست بدون رضايت يكديگر معامله را به هم بزنند ، ولى اگر ضمن خواندن صيغه مزارعه شرط كرده باشند كه هردو يا يكى از آنان حقّ به هم زدن معامله را داشته باشند ، مىتوانند طبق قرارى كه گذاشته‌اند معامله را به هم بزنند .\r\nمسأله 2249 - اگر بعد از قرارداد مزارعه ، مالك يا زارع بميرد ، مزارعه به هم نمىخورد و وارث ايشان به جاى آنان مىباشند ، ولى اگر زارع بميرد و شرط كرده باشند كه خود زارع زراعت را انجام دهد ، مزارعه به هم مىخورد و چنانچه زراعت نمايان شده باشد ، بايد سهم او را به ورثه‌اش بدهند و حقوق ديگرى هم كه زارع داشته ورثه او ارث مىبرند ، ولى مىتوانند مالك را مجبور كنند كه زراعت در زمين باقى بماند و اجرت آن را بدهد در صورتى كه ماندن زراعت به صاحب زمين ضرر نرساند .\r\nمسأله 2250 - اگر بعد از زراعت بفهمند كه مزارعه باطل بوده ، چنانچه بذر مال مالك بوده حاصلى هم كه به دست مىآيد مال اوست و بايد مزد زارع و مخارجى را كه كرده و كرايه گاو يا وسيله ديگرى را كه مال زارع بوده و در آن زمين كار كرده به او بدهند ، و اگر بذر مال زارع بوده و زراعت هم مال اوست بايد اجاره زمين وخرجهايى را كه مالك كرده و كرايه گاو يا وسيله ديگرى كه مال او بوده و در آن زراعت كار كرده به او بدهد .\r\nمسأله 2251 - اگر بذر مال زارع باشد و بعد از زراعت بفهمند كه مزارعه باطل بوده ، چنانچه مالك و زارع راضى شوند كه با اجرت يا بىاجرت زراعت در زمين بماند اشكال ندارد و اگر مالك راضى نشود ، پيش از رسيدن زراعت نمىتواند زارع را وادار كند كه زراعت را بچيند ، اگر چه ضرر به زارع نرسد مىبايست زراعت باشد\r\n\r\n","description":"","footnote":"","page_name":" 370 ","page_number":370},
  {"content":"\r\n\r\nو اجرت بگيرد امّا اگر بودن زراعت چه با عوض و چه بدون عوض موجب ضرر مالك زمين شود بايد زارع زراعت خود را بچيند .\r\nمسأله 2252 - اگر بعد از جمع كردن حاصل و تمام شدن مدّت مزارعه ريشه زراعت در زمين بماند و سال بعد دو مرتبه حاصل دهد ، چنانچه مالك و زارع از زراعت صرف‌نظر نكرده باشد ، حاصل سال دوم را هم بايد مثل سال اوّل قسمت كنند ولى اگر شراكت آنها اختصاص به همان سال اول داشته حاصل سال دوم براى صاحب بذر است و اگر صاحب بذر اعراض كرده باشد حاصل مال ديگرى است .\r\n\r\nاحكام مساقات\r\nمسأله 2253 - اگر انسان با كسى به اين قسم معامله كند كه درختهاى ميوه‌اى را كه ميوه آن مال خود اوست و يا اختيار ميوه‌هاى آن با اوست ، تا مدّت معيّنى به آن كس واگذار كند كه تربيت نمايد و آب دهد و به مقدارى كه قرار مىگذارند از ميوه آن بردارد ، اين معامله را مساقات مىگويند .\r\nمسأله 2254 - معامله مساقات در درختهايى كه مثل بيد و چنار ميوه نمىدهد صحيح نيست ، ودرختانى كه مثل حنا كه از برگ آن استفاده مىكنند جائز است .\r\nمسأله 2255 - در معامله مساقات لازم نيست صيغه بخوانند بلكه اگر صاحب درخت به قصد مساقات آن را واگذار كند و كسى كه كار مىكند به همين قصد مشغول كار شود ، معامله صحيح است .\r\nمسأله 2256 - مالك و كسى كه تربيت درختها را به عهده مىگيرد بايد مكلّف و عاقل باشند و كسى آنها را مجبور نكرده باشد و نيز بايد سفيه نباشند ، يعنى مال خود را در كارهاى بيهوده مصرف نكنند و امّا با اجازه ولىّ اشكالى ندارد و همچنين ممنوع التصرّف از طرف حاكم شرع نباشد .\r\nمسأله 2257 - مدّت مساقات بايد معلوم باشد و اگر اوّل آن را معيّن كنند و آخر آن را موقعى قرار دهند كه ميوه آن سال معمولًا به دست مىآيد ، صحيح است .\r\n\r\n","description":"","footnote":"","page_name":" 371 ","page_number":371},
  {"content":"\r\n\r\nمسأله 2258 - بايد سهم هركدام نصف يا ثلث حاصل و مانند اينها باشد و اگر قرار بگذارند كه مثلًا صد من از ميوه‌ها مال مالك و بقيه مال كسى باشد كه كار مىكند ، معامله باطل است .\r\nمسأله 2259 - بايد قرار معامله مساقات را پيش از ظاهر شدن ميوه بگذارند و اگر بعد از ظاهر شدن ميوه و پيش از رسيدن آن قرار بگذارند ، پس اگر كارى مانند آبيارىكه براى تربيت درخت لازم است باقى مانده باشد ، معامله صحيح است و گرنه اشكال دارد ، اگرچه احتياج به كارى مانند چيدن ميوه و نگهدارى آن هم داشته باشد .\r\nمسأله 2260 - معامله مساقات در بوته خربزه و خيار و مانند اينها صحيح نيست .\r\nمسأله 2261 - درختى كه از آب باران يا رطوبت زمين استفاده مىكند و به آبيارى احتياج ندارد ، اگر به كارهاى ديگر مانند بيل زدن و كود دادن محتاج باشد ، معامله مساقات در آن صحيح است در صورتى كه در زياد شدن ميوه يا خوب شدن آن دخالت داشته باشد .\r\nمسأله 2262 - دو نفرى كه مساقات كرده‌اند ، با رضايت يكديگر مىتوانند معامله را به هم بزنند و نيز اگر در ضمن خواندن صيغه‌مساقات شرط كنند كه هردو يا يكىاز آنان حقّ به هم زدن معامله را داشته باشد ، مطابق قرارى كه گذاشته‌اند ، به هم زدن معامله اشكال ندارد ، بلكه اگر در معامله شرطى كنند و عمل نشود ، كسى كه براىنفع او شرط كرده‌اند ، مىتواند معامله را به هم بزند .\r\nمسأله 2263 - اگر مالك بميرد ، معامله مساقات به هم نمىخورد و ورثه‌اش به جاى او هستند .\r\nمسأله 2264 - اگر كسى كه تربيت درختها به او واگذار شده بميرد ، چنانچه در عقد شرط نكرده باشند كه خودش آنها را تربيت كند ورثه‌اش به جاى او هستند و چنانچه خودشان عمل را انجام ندهند و اجير هم نگيرند ، حاكم شرع از مال ميّت اجير مىگيرد ، و حاصل را بين ورثه ميّت و مالك قسمت مىكند ، و اگر شرط كرده باشند كه خود او درختها را تربيت نمايد ، پس اگر قرار گذاشته‌اند كه به ديگرى واگذار نكند ، با مردن او معامله به هم مىخورد ، و اگر قرار نگذاشته‌اند مالك مىتواند عقد را به هم بزند يا راضى شود كه ورثه او يا كسى كه آنها اجيرش مىكنند درختها را تربيت نمايند .\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nمسأله 2265 - اگر شرط كند كه تمام حاصل براى مالك باشد ، مساقات باطل است و ميوه مال مالك مىباشد و كسى كه كار مىكند نمىتواند مطالبه اجرت نمايد ولى اگر باطل بودن مساقات به جهت ديگر باشد ، مالك بايد مزد آبيارى و كارهاى ديگر را به مقدار معمول به كسى كه درختها را تربيت كرده‌بدهد .\r\nمسأله 2266 - اگر زمينى را به ديگرى واگذار كند كه در آن درخت بكارد و آنچه عمل مىآيد مال هردو باشد ، معامله باطل است پس اگر درختها مال صاحب زمين بوده بعد از تربيت هم مال اوست و بايد مزد كسى كه آنها را تربيت كرده بدهد و اگر مال كسى بوده كه آنها را تربيت كرده ، بعد از تربيت هم مال اوست وميتواند آن را بكند ولى بايد گودالهايى را كه به واسطه كندن درختها پيدا مىشود ، پر كند و اجاره زمين را از روزى كه درختها را كاشته به صاحب زمين بدهد و مالك هم مىتواند او را مجبور نمايد كه درختها را بكند و اگر به واسطه كندن درخت ، عيبى در آن پيدا شود ، بايد تفاوت قيمت آن را به صاحب درخت بدهد در صورتى كه مالك كنده باشد و نمىتواند او را مجبور كند كه با اجاره ، يا بدون اجاره ، درخت را در زمين باقىبگذارد .\r\n\r\nكسانى كه نمىتوانند در مال خود تصرّف كنند\r\nمسأله 2267 - بچه‌اى كه بالغ نشده شرعاً نمىتواند در مال خود تصرّف كند همانگونه كه در « مسأله 2097 » گذشت و نشانه بالغ شدن زن ، تمام شدن نه سال قمرى و نشانه بالغ شدن مرد يكى از سه چيز است : اوّل - تمام شدن پانزده سال قمرى ؛ دوم - روييدن موى درشت ، زير شكم بالاى عورت ؛ سوم - محتلم شدن يعنى بيرون آمدن منى در خواب .\r\nمسأله 2268 - روييدن موى درشت در صورت و پشت لب و در سينه وزير بغل و درشت شدن صدا و مانند اينها نشانه بالغ شدن نيست ، مگر انسان به واسطه اينها به بالغ شدن يقين كند .\r\nمسأله 2269 - ديوانه و سفيه يعنى كسى كه مال خود را در كارهاى بيهوده مصرف مىكند ، نمىتوانند در مال خود تصرّف نمايند مگر با اجازه ولىّ و همچنين است كسى كه ورشكست شده در صورتى كه حاكم حكم به ممنوعيّت در تصرّف او نمايد .\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nمسأله 2270 - كسى كه گاهى عاقل و گاهى ديوانه است ، تصرّفى كه موقع ديوانگى در مال خود مىكند ، صحيح نيست .\r\nمسأله 2271 - انسان مىتواند در مرضى كه به آن مرض از دنيا مىرود ، هرقدر از مال خود را به مصرف خود و عيال و مهمان و كارهائى كه اسراف شمرده نمىشود ، برساند و نيز اگر مال خود را به قيمت بفروشد يا اجاره دهد اشكال ندارد و همچنين اگر مال خود را به كسى ببخشد يا ارزانتر از قيمت بفروشد ، معامله او صحيح واشكالى ندارد .\r\n\r\nاحكام وكالت\r\nوكالت آن است كه انسان كارى را كه مىتواند در آن دخالت كند ، به ديگرى واگذار نمايد تا از طرف او انجام دهد ، مثلًا كسى را وكيل كند كه خانه او را بفروشد يا زنى را براى او عقد نمايد ، پس آدم سفيهى كه مال خود را در كارهاى بيهوده مصرف مىكند ، چون حقّ ندارد در مال خود تصرّف كند ، نمىتواند براى فروش آن كسى را وكيل نمايد مگر آن كه با اجازه ولىّ باشد .\r\nمسأله 2272 - در وكالت لازم نيست صيغه بخوانند و اگر انسان به ديگرىبفهماند كه او را وكيل كرده و او هم بفهماند قبول نموده ، مثلًا مال خود را به كسى بدهد كه براى او بفروشد و او مال را بگيرد وكالت صحيح است .\r\nمسأله 2273 - اگر انسان كسى را كه در شهر ديگر است وكيل نمايد و براى او وكالت نامه بفرستد و او قبول كند ، اگرچه وكالت نامه بعد از مدّتى برسد وكالت صحيح است .\r\nمسأله 2274 - موكل يعنى كسى كه ديگرى را وكيل مىكند و نيز كسى كه وكيل مىشود ، بايد بالغ و عاقل باشد و از روى قصد و اختيار اقدام كند و همچنين در جايى كه تصرّفات طفل نافذ است مثل وصيّت طفل ده ساله كه نافذ است در اين صورت وكالت او هم نافذ خواهد بود .\r\nمسأله 2275 - كارى را كه انسان نمىتواند انجام دهد ، يا شرعاً نبايد انجام دهد\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nنمىتواند براى انجام آن از طرف ديگرى وكيل شود ، مثلًا كسى كه در احرام حجّ است ، چون نبايد صيغه عقد زناشويى را بخواند ، نمىتواند براى خواندن صيغه از طرف ديگرى وكيل شود .\r\nمسأله 2276 - اگر انسان كسى را براى انجام تمام كارهاى خودش وكيل كند ، صحيح است ولى اگر براى يكى از كارهاى خود وكيل نمايد و آن كار را معيّن نكند ، وكالت صحيح نيست .\r\nمسأله 2277 - اگر وكيل را عزل كند يعنى از كار بر كنار نمايد ، بعد از آن كه خبر به او رسيد نمىتواند آن كار را انجام دهد ، ولى اگر پيش از رسيدن خبر ، آن كار را انجام داده باشد ، صحيح است .\r\nمسأله 2278 - وكيل مىتواند از وكالت كناره‌گيرى كند و اگر موكل غائب هم باشد ، اشكال ندارد .\r\nمسأله 2279 - وكيل نمىتواند براى انجام كارى كه به او واگذار شده ديگرى را وكيل نمايد ، ولى اگر موكّل به او اجازه داده باشد كه وكيل بگيرد ، هر طورى كه به او دستور داده ، مىتواند رفتار نمايد يا مورد طورى باشد كه جواز گرفتن وكيل را بفهماند مثل آن كه شأن وكيل ايجاب نكند انجام اين‌گونه كارها را ، در اين صورت مىتواند كس ديگرى را براى او وكيل بگيرد ، پس اگر گفته باشد براى من وكيل بگير ، بايد از طرف او وكيل بگيرد ونمىتواند كسى را از طرف خودش وكيل كند .\r\nمسأله 2280 - اگر انسان با اجازه موكل خودش كسى را از طرف او وكيل كند ، نمىتواند آن وكيل را عزل نمايد و اگروكيل اوّل بميرد ، يا موكل او را عزل كند وكالت دومى باطل نمىشود .\r\nمسأله 2281 - اگر وكيل با اجازه موكل كسى را از طرف خودش وكيل كند ، موكل و وكيل اوّل مىتوانند آن وكيل را عزل كنند و اگر وكيل اوّل بميرد يا عزل شود ، وكالت دومى باطل مىشود .\r\nمسأله 2282 - اگر چند نفر را براى انجام كارى وكيل كند و به آنها اجازه دهد كه\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nهر كدام به تنهايى در آن كار اقدام كنند ، هريك از آنان مىتوانند آن كار را انجام دهد و چنانچه يكى از آنان بميرد ، وكالت ديگران باطل نمىشود ولى اگر نگفته باشد كه با هم يا به تنهايى انجام دهند ، يا گفته باشد كه با هم انجام دهند ، نمىتوانند به تنهايىاقدام نمايند و در صورتى كه يكى از آنان بميرد وكالت ديگران باطل مىشود .\r\nمسأله 2283 - اگر وكيل يا موكل بميرد ، يا ديوانه يا بيهوش شود ، وكالت باطل مىشود و نيز اگر چيزى كه براى تصرّف آن وكيل شده است از بين برود مثلًا گوسفندى كه براى فروش آن وكيل شده بميرد وكالت باطل مىشود .\r\nمسأله 2284 - اگر انسان كسى را براى كارى وكيل كند و چيزى براى او قرار بگذارد بعد از انجام آن كار ، چيزى را كه قرار گذاشته بايد به او بدهد .\r\nمسأله 2285 - اگر وكيل در نگهدارى مالى كه در اختيار اوست كوتاهى نكند و غير از تصرّفى كه به او اجازه داده‌اند ، تصرّف ديگرى در آن ننمايد واتّفاقاً آن مال از بين برود ، نبايد عوض آن را بدهد .\r\nمسأله 2286 - اگر وكيل در نگهدارى مالى كه در اختيار اوست كوتاهى كند ، يا غير از تصرّفى كه به او اجازه داده‌اند تصرّف ديگرى در آن بنمايد و آن مال از بين برود ، ضامن است ، پس اگر لباسى را كه گفته‌اند به فروش ، بپوشد و آن لباس تلف شود ، بايد عوض آن را بدهد .\r\nمسأله 2287 - اگر وكيل غير از تصرفى كه به او اجازه داده‌اند ، تصرّف ديگرى در مال بكند ، مثلًا لباسى را كه گفته‌اند به فروش ، بپوشد و بعداً تصرّفى را كه به او اجازه داده‌اند بنمايد ، آن تصرّف صحيح است .\r\n\r\nاحكام قرض\r\nقرض دادن از كارهاى مستحبّى است كه در آيات قرآن و اخبار راجع به آن زياد سفارش شده است ، از پيغمبر اكرم روايت شده كه هر كس به برادر مسلمان خود قرض بدهد مال او زياد مىشود و ملائكه بر او رحمت مىفرستند ، و اگر با بدهكار\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nخود مدارا كند ، بدون حساب و به سرعت از صراط مىگذرد و كسى كه برادر مسلمانش از او قرض بخواهد و ندهد بهشت بر او حرام مىشود .\r\nمسأله 2288 - در قرض لازم نيست صيغه بخوانند بلكه اگر چيزى را به نيّت قرض به كسى بدهد و او هم به همين قصد بگيرد ، صحيح است ولى مقدار آن بايد كاملًا معلوم باشد .\r\nمسأله 2289 - هر وقت بدهكار بدهى خود را بدهد ، طلبكار بايد قبول نمايد مگر در وقت قرض دادن تأجيل شده باشد در اين صورت قبول لازم نيست .\r\nمسأله 2290 - اگر در صيغه قرض براى پرداخت ، مدّتى قرار دهند ، واجب آن است كه طلبكار پيش از تمام شدن آن مدّت طلب خود را مطالبه نكند ولى اگر مدّت نداشته باشد ، طلبكار هر وقت بخواهد مىتواند طلب خود را مطالبه نمايد .\r\nمسأله 2291 - اگر طلبكار طلب خود را مطالبه كند ، چنانچه بدهكار بتواند بدهىخود را بدهد ، بايد فوراً آن را بپردازد و اگر تأخير بيندازد ، گناهكار است .\r\nمسأله 2292 - اگر بدهكار غير از خانه‌اى كه در آن نشسته و اثاثيه منزل و چيزهاى ديگرى كه به آنها احتياج دارد ، چيزى نداشته باشد ، طلبكار نمىتواند طلب خود را از او مطالبه نمايد ، بلكه بايد صبر كند تا بتواند بدهى خود را بدهد .\r\nمسأله 2293 - كسى كه بدهكار است ونمىتواند بدهى خود را بدهد ، چنانچه بتواند كاسبى كند ، احتياط واجب آن است كه كسب كند و بدهى خود را بدهد .\r\nمسأله 2294 - كسى كه دسترس به طلبكار خود ندارد ، چنانچه اميد نداشته باشد كه او را پيدا كند و احتمال مرگ او را هم ندهد يا اگر احتمال مرگش را مىدهد ورثه او را نشناسد ، بايد با اجازه حاكم شرع طلب او را احتياطاً به فقير غير سيّد بدهد .\r\nمسأله 2295 - اگر مال ميّت بيشتر از خرج واجب كفن و دفن و بدهى او نباشد ، بايد مالش را به همين مصرف‌ها برسانند و به وارث او چيزى نمىرسد .\r\nمسأله 2296 - اگر كسى مقدارى پول ، طلا يا نقره قرض كند و قيمت آن كم شود ، يا چند برابر گردد ، چنانچه همان مقدار را كه گرفته پس دهد كافى است ولى اگر هر دو به غير آن راضى شوند ، اشكال ندارد .\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nمسأله 2297 - اگر مالى را كه قرض كرده از بين نرفته باشد و صاحب مال آن را مطالبه كند ، واجب نيست كه بدهكار همان مال را به او بدهد .\r\nمسأله 2298 - اگر مالى را كه قرض مىدهد شرط كند كه زيادتر از مقدارى كه مىدهد بگيرد ، مثلًا يك من گندم بدهد و شرط كند كه يك من و پنج سير بگيرد ، يا ده تخم مرغ بدهد كه يازده‌تا بگيرد ، ربا و حرام است بلكه اگر قرار بگذارد كه بدهكار كارى براى او انجام دهد يا چيزى را كه قرض كرده با يك كبريت ديگر پس دهد ، ربا و حرام است و نيز اگر با او شرط كند كه چيزى را كه قرض مىگيرد بطور مخصوصىپس دهد ، مثلًا مقدارى طلاى نساخته به او بدهد و شرط كند كه ساخته پس بگيرد ، بازهم ربا و حرام مىباشد ولى اگر بدون اين كه شرط كند ، خود بدهكار زيادتر از آنچه قرض كرده پس دهد ، اشكال ندارد بلكه مستحبّ است .\r\nمسأله 2299 - ربا دادن مثل ربا گرفتن حرام است و كسى كه قرض ربايى گرفته مالك آن نمىشود و نمىتواند در آن تصرّف كند ولى اگر صاحب پول به گيرنده اذن بدهد كه تصرّف در پولش بنمايد اگرچه معامله او باطل باشد ، قرض گيرنده مىتواند در آن پول تصرّف بنمايد .\r\nمسأله 2300 - اگر گندم ، يا چيزى مانند آن را بطور قرض ربايى بگيرد و با آن زراعت كند ، حاصلى كه از آن به دست مىآيد مال قرض دهنده است .\r\nمسأله 2301 - اگر لباسى را بخرد و بعداً از پولى كه به قرض ربايى گرفته ، يا از پول حلالى كه مخلوط با ربا است به صاحب لباس بدهد ، پوشيدن آن لباس و نماز خواندن با آن اشكال ندارد ولى اگر به فروشنده بگويد كه اين لباس را با اين پول مىخرم ، پوشيدن آن لباس حرام است و اگر بداند پوشيدن آن حرام است ، نماز هم با آن باطل مىشود .\r\nمسأله 2302 - اگر انسان مقدارى پول به تاجرى بدهد كه در شهر ديگر از طرف او كمتر بگيرد ، اشكال ندارد و اين را صرف برات مىگويند .\r\nمسأله 2303 - اگر مقدارى پول به كسى بدهد كه بعد از ده روز در شهر ديگر زيادتر بگيرد ، مثلًا نهصد و نود تومان بدهد كه بعد از ده روز در شهر ديگر هزار تومان\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nبگيرد ، ربا و حرام است ولى اگر كسى كه زيادى را مىگيرد در مقابل زيادى ، جنس بدهد يا عملى انجام دهد اشكال ندارد .\r\nمسأله 2304 - اگر در مقابل طلبى كه از كسى دارد چك يا سفته يا براتى داشته باشد و بخواهد طلب خود را پيش‌از وعده آن به كمتر از آن بفروشد ، اشكال ندارد .\r\n\r\nاحكام حواله دادن\r\nمسأله 2305 - اگر انسان طلبكار خود را حواله بدهد كه طلب خود را از ديگرى بگيرد و طلبكار قبول نمايد بعد از آن كه حواله درست شد كسى كه به او حواله شده بدهكار مىشود و ديگر طلبكار نمىتواند طلبى را كه دارد از بدهكار اوّلى مطالبه نمايد .\r\nمسأله 2306 - بدهكار و طلبكار و كسى كه سر او حواله شده بايد مكلّف و عاقل باشند و كسى آنها را مجبور نكرده باشد و نيز بايد سفيه نباشند يعنى مال خود را در كارهاى بيهوده مصرف نكنند مگر آن كه با اجازه ولىّ باشد و ممنوع التصرّف از طرف حاكم شرع نباشند .\r\nمسأله 2307 - حواله دادن سر كسى كه بدهكار نيست در صورتى صحيح است كه او قبول كند و نيز اگر انسان بخواهد به كسى كه جنسى بدهكار است جنس ديگر حواله دهد مثلًا به كسى كه جو بدهكار است گندم حواله دهد ، تا او قبول نكند حواله صحيح نيست .\r\nمسأله 2308 - موقعى كه انسان حواله مىدهد بايد بدهكار باشد ، پس اگر بخواهد از كسى قرض كند ، تا وقتى از او قرض نكرده نمىتواند او را به كسى حواله دهد كه آنچه را بعداً قرض مىدهد از آنكس بگيرد .\r\nمسأله 2309 - حواله دهنده و طلبكار بايد مقدار حواله و جنس آن را بدانند ، پس اگر مثلًا ده من گندم وده تومان پول به يك نفر بدهكار باشد و به او بگويد يكى از دو طلب خود را از فلانى بگير و آن را معيّن نكند ، حواله درست نيست .\r\nمسأله 2310 - اگر بدهى واقعاً معيّن باشد ولى بدهكار و طلبكار در موقع حواله\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nدادن ، مقدار آن يا جنس آن را ندانند حواله صحيح است مثلًا اگر طلب كسى را در دفتر نوشته باشد و پيش از ديدن دفتر حواله بدهد و بعد دفتر را ببيند و به طلبكار مقدار طلبش را بگويد ، حواله صحيح مىباشد .\r\nمسأله 2311 - طلبكار مىتواند حواله را قبول نكند ، اگرچه كسى كه به او حواله شده فقير نباشد و در پرداختن حواله هم كوتاهى ننمايد .\r\nمسأله 2312 - اگر سر كسى حواله بدهد كه بدهكار نيست ، چنانچه او حواله را قبول كند ، پيش از پرداختن حواله نمىتواند مقدار حواله را از حواله دهنده بگيرد ، ولى اگر طلبكار طلب خود را به مقدار كمترى صلح كند ، كسى كه حواله را قبول كرده ، همان مقدار را مىتواند از حواله دهنده مطالبه نمايد .\r\nمسأله 2313 - بعد از آن كه حواله درست شد ، حواله دهنده و كسى كه به او حواله شده ، نمىتوانند حواله را به هم بزنند و هرگاه كسى كه به او حواله شده در موقع حواله فقير نباشد ، ، مراد از فقير در اينجا كسى است كه زيادتر از آنچه در دين مستثنى است ندارد به مقدارى كه بتواند حواله را بپردازد ، اگرچه بعداً فقير شود طلبكار هم نمىتواند حواله را به هم بزند و همچنين است اگر موقع حواله فقير باشد و طلبكار بداند فقير است ولى اگر نداند فقير است و بعد بفهمد ، اگرچه در آن وقت مالدار شده باشد ، طلبكار مىتواند حواله را به هم بزند و طلب خود را از حواله دهنده بگيرد .\r\nمسأله 2314 - اگر بدهكار و طلبكار و كسى كه به او حواله شده ، يا يكى از آنان براى خود حقّ به هم زدن حواله را قرار دهند ، مطابق قراردادى كه گذاشته‌اند مىتوانند حواله را به هم بزنند .\r\nمسأله 2315 - اگر حواله دهنده خودش طلب طلبكار را بدهد ، چنانچه به خواهش كسى كه به او حواله شده داده است ، مىتواند چيزى را كه داده از او بگيرد ، و اگر بدون خواهش او داده و قصدش اين بوده كه عوض آن را نگيرد نمىتواند چيزى را كه داده از او مطالبه نمايد و همچنين اگر ذمّه كسى كه حواله به او شده برىء باشد .\r\n\r\n","description":"","footnote":"","page_name":" 380 ","page_number":380},
  {"content":"\r\n\r\n\r\nاحكام رهن\r\nمسأله 2316 - رهن آن است كه بدهكار مقدارى از مال خود را نزد طلبكار بگذارد كه اگر طلب او را ندهد ، طلبش را از آن مال مطابق دستور خاصّ به دست آورد .\r\nمسأله 2317 - در رهن لازم نيست صيغه بخوانند وهمينقدر كه بدهكار مال خود را به قصد گرو به طلبكار بدهد و طلبكار هم به همين قصد بگيرد ، رهن صحيح است .\r\nمسأله 2318 - گرو دهنده و كسى كه مال را گرو مىگيرد بايد مكلّف و عاقل باشند و كسى آنها را مجبور نكرده باشد ، و نيز بايد سفيه نباشند يعنى مال خود را در كارهاى بيهوده مصرف نكنند و همچنين ممنوع التصرّف بفلس و امثال آن نشده باشد .\r\nمسأله 2319 - انسان مالى را مىتواند گرو بگذارد كه شرعاً بتواند در آن تصرّف كند و اگر مال كس ديگر را گرو بگذارد ، در صورتى صحيح است كه صاحب مال بگويد بگرو گذاشتن راضى هستم .\r\nمسأله 2320 - چيزى را كه گرو مىگذارند ، بايد خريد و فروش آن صحيح باشد ، پس اگر شراب و مانند آن را گرو بگذارند ، درست نيست .\r\nمسأله 2321 - استفاده چيزى را كه گرو مىگذارند ، مال كسى است كه آن را گرو گذاشته است در صورتى كه مالك آن باشد والّا مال صاحب مال است .\r\nمسأله 2322 - طلبكار و بدهكار نمىتوانند مالى را كه گرو گذاشته شده ، بدون اجازه يكديگر ملك كسى كنند مثلًا ببخشند يا بفروشند ولى اگر يكى از آنان آن را ببخشد يا بفروشد بعد ديگرى بگويد راضى هستم اشكال ندارد .\r\nمسأله 2323 - اگر طلبكار چيزى را كه گرو برداشته با اجازه بدهكار بفروشد ، پول آن مثل خود مال گرو مىباشد .\r\nمسأله 2324 - اگر موقعى كه بايد بدهى خود را بدهد ، طلبكار مطالبه كند و او ندهد ، طلبكار مىتواند مالى را كه گرو برداشته بفروشد در صورتى كه از مالك وكالت در فروش داشته باشد والّا بايد اجازه بگيرد ، و اگر دسترسى به او ندارد يا امتناع كند از\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nاجازه ، از حاكم شرع اجازه بگيرد و طلب خود را بردارد و بايد بقيّه را به بدهكار بدهد ، ولى اگر به حاكم شرع دسترسى ندارد مىتواند بفروشد وحقّ خود را بردارد وبقيّه را به امانت نگه دارد اگر به صاحبش دسترسى ندارد .\r\nمسأله 2325 - اگر بدهكار غير از خانه‌اى كه در آن نشسته و چيزهائى كه مانند اثاثيه خانه محل احتياج او است ، چيز ديگرى نداشته باشد ، طلبكار نمىتواند طلب خود را از او مطالبه كند ، ولى اگر مالى را كه گرو گذاشته خانه و اثاثيه باشد طلبكار مىتواند بفروشد و طلب خود را بردارد .\r\n\r\nاحكام ضامن شدن\r\nمسأله 2326 - اگر انسان بخواهد ضامن شود كه بدهى كسى را بدهد ، ضامن شدن او در صورتى صحيح است كه به هر لفظى اگرچه عربى نباشد به طلبكار بگويد كه من ضامن شده‌ام طلب تو را بدهم يا فعلى انجام دهد كه ضمان را بفهماند و طلبكار هم رضايت خود را بفهماند ؛ ولى راضى بودن بدهكار شرط نيست .\r\nمسأله 2327 - ضامن و طلبكار بايد مكلّف و عاقل باشند و كسى هم آنها را مجبور نكرده باشد ، و نيز بايد سفيه نباشند يعنى مال خود را در كارهاى بيهوده مصرف نكنند و همچنين ممنوع التصرّف از طرف حاكم شرع نباشند ولى اين شرطها در بدهكار نيست مثلًا اگر كسى ضامن شود كه بدهى بچه يا ديوانه را بدهد صحيح است .\r\nمسأله 2328 - هرگاه براى ضامن شدن خودش شرطى قرار دهد مثلًا بگويد اگر بدهكار قرض تو را نداد من مىدهم ، ضمان او باطل است يعنى فعلًا چيزى بر عهده او نيست ولى اگر آن موقع رسيد و بدهكار بدهى خود را نداد بايد ضامن از عهده برآيد وضمان نسبت به آن موقع صحيح است و اين موافق با ارتكاز عرف مىباشد .\r\nمسأله 2329 - كسى كه انسان ضامن بدهى او مىشود بايد بدهكار باشد پس اگر كسى بخواهد از ديگرى قرض كند ، تا وقتى كه قرض نكرده ، انسان نمىتواند ضامن او شود يعنى فعلًا صدق ضمان نمىكند ولى مىتواند الآن چك دهد كه بخواهد ضمان را در وقت گرفتن قرض قرار دهد .\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nمسأله 2330 - در صورتى انسان مىتواند ضامن شود كه طلبكار و بدهكار و جنس بدهى همه واقعاً معيّن باشد اگرچه طرفين ندانند مثل آن كه در دفتر نوشته شده باشد ، پس اگر دو نفر از كسى طلبكار باشند و انسان بگويد من ضامن هستم كه طلب يكى از شماها را بدهم ، چون معيّن نكرده كه طلب كدام را مىدهد و در دفتر هم نوشته نباشد ضمان او باطل است و نيز اگر كسى از دو نفر طلبكار باشد و انسان بگويد من ضامن هستم كه طلب يكى از آن دو نفر را به تو بدهم ، چون معيّن نكرده كه بدهى كدام را مىدهد ، ضمان او باطل مىباشد و همچنين اگر كسى از ديگرىمثلًا ده من گندم وده تومان پول طلبكار باشد و انسان بگويد من ضامن يكى از دو طلب تو هستم ومعيّن نكند كه ضامن گندم است يا ضامن پول ، صحيح نيست .\r\nمسأله 2331 - اگر طلبكار طلب خود را به ضامن ببخشد يعنى ذمّه او را برىء كند ، ضامن نمىتواند از بدهكار چيزى بگيرد و اگر مقدارى از آن را ببخشد مىتواند آن مقدار را مطالبه نمايد .\r\nمسأله 2332 - اگر انسان ضامن شود كه بدهى كسى را بدهد ، نمىتواند ازضمان خود برگردد .\r\nمسأله 2333 - ضامن و طلبكار مىتوانند شرط كنند كه هر وقت بخواهند ضامن بودن ضامن را به هم بزنند .\r\nمسأله 2334 - هرگاه انسان در موقع ضامن شدن ، بتواند طلب طلبكار را بدهد اگرچه بعد فقير شود ، طلبكار نمىتواند ضامن بودن او را به هم بزند و طلب خود را از بدهكار اوّل مطالبه نمايد ، و همچنين است اگر در آن موقع نتواند طلب او را بدهد ولى طلبكار بداند و به ضامن شدن او راضى شود .\r\nمسأله 2335 - اگر انسان در موقعى كه ضامن مىشود ، نتواند طلب طلبكار را بدهد و طلبكار در آن وقت نداند و بعد ملتفت شود ، مىتواند ضامن بودن او را به هم بزند ، ولى اگر پيش از آن كه طلبكار ملتفت شود ، ضامن قدرت پيدا كرده باشد چنانچه بخواهد ضامن بودن او را به هم بزند ، اشكال دارد .\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nمسأله 2336 - اگر كسى بدون اجازه بدهكار ضامن شود كه بدهى او را بدهد ، نمىتواند چيزى از او بگيرد .\r\nمسأله 2337 - اگر كسى با اجازه بدهكار ضامن شود كه بدهى او را بدهد ، مىتواند مقدارى را كه ضامن شده از او مطالبه نمايد ولى اگر به جاى جنسى كه بدهكار بوده جنس ديگرى به طلبكار او بدهد ، نمىتواند چيزى را كه داده از او مطالبه نمايد ، مثلًا اگر ده من گندم بدهكار باشد و ضامن ده من برنج بدهد ، نمىتواند برنج را از او مطالبه نمايد ، امّا اگر خودش راضى شود كه برنج بدهد اشكال ندارد .\r\n\r\nاحكام كفالت\r\nمسأله 2338 - كفالت آن است كه انسان ضامن شود كه هر وقت طلبكار بدهكار را خواست به دست او بدهد يا كسى را كه لازم است حضور پيدا كند در مجلس حكم او را حاضر نمايد و به كسى كه اينطور ضامن مىشود ، كفيل مىگويند .\r\nمسأله 2339 - كفالت در صورتى صحيح است كه كفيل به هر فعلى يا لفظىاگرچه عربى نباشد به طلبكار بفهماند كه من ضامنم هر وقت بدهكار خود را بخواهى به دست تو بدهم و طلبكار هم قبول نمايد .\r\nمسأله 2340 - كفيل بايد مكلّف و عاقل باشد و او را در كفالت مجبور نكرده باشند و بتواند كسى را كه كفيل او شده حاضر نمايد .\r\nمسأله 2341 - يكى از پنج چيز ، كفالت را به هم مىزند : اوّل - كفيل ، بدهكار را به دست طلبكار بدهد ؛ دوم - طلب طلبكار داده شود ؛ سوم - طلبكار از طلب خود بگذرد ؛ چهارم - بدهكار يا كفيل بميرد ؛ پنجم - طلبكار كفيل را از كفالت آزاد كند .\r\nمسأله 2342 - اگر كسى به زور بدهكار را از دست طلبكار رها كند ، چنانچه طلبكار دسترسى به او نداشته باشد ، كسى كه بدهكار را رها كرده ، بايد او را به دست طلبكار بدهد يا بدهى او را به طلبكار بپردازد .\r\n\r\n","description":"","footnote":"","page_name":" 384 ","page_number":384},
  {"content":"\r\n\r\n\r\nاحكام وديعه ( امانت )\r\nمسأله 2343 - اگر انسان مال خود را به كسى بدهد و بگويد نزد تو امانت باشد و او هم قبول كند يا بدون اين كه حرفى بزنند به صاحب مال بفهماند كه مال را براىنگهدارى به او مىدهد و او هم به قصد نگهدارى كردن بگيرد ، بايد به احكام وديعه وامانت‌دارى كه بعداً گفته مىشود عمل نمايد .\r\nمسأله 2344 - امانت دار و كسى كه مال را امانت مىگذارد ، بايد هر دو بالغ و عاقل باشند ، پس اگر انسان مالى را پيش بچه يا ديوانه امانت بگذارد يا ديوانه و بچه مالى را پيش كسى امانت بگذارد صحيح نيست مگر آن كه با اذن ولىّ باشد .\r\nمسأله 2345 - اگر از بچه يا ديوانه چيزى را بطور امانت قبول كند بايد آن را به صاحبش بدهد و اگر آن چيز مال خود بچه يا ديوانه است ، به ولىّ او برساند و چنانچه در رساندن مال به آنان كوتاهى كند و تلف شود ، بايد عوض آن رابدهد .\r\nمسأله 2346 - كسى كه نمىتواند امانت را نگهدارى نمايد نبايد قبول كند مگر اين كه امانت‌گذار با دانستن حال او امانت بگذارد .\r\nمسأله 2347 - اگر انسان به صاحب مال بفهماند كه براى نگهدارى مال او حاضر نيست ، چنانچه او مال را بگذارد و برود و آن مال تلف شود ، كسى كه امانت را قبول نكرده ضامن نيست ، ولى احتياط مستحبّ آن است كه اگر ممكن باشد آن را نگهدارى نمايد .\r\nمسأله 2348 - كسى كه چيزى را امانت مىگذارد ، هر وقت بخواهد مىتواند آن را پس بگيرد و كسى هم كه امانت را قبول مىكند ، هر وقت بخواهد مىتواند آن را به صاحبش برگرداند .\r\nمسأله 2349 - اگر انسان از نگهدارى امانت منصرف شود و وديعه را به هم بزند بايد در صورت امكان هرچه زودتر مال را به صاحب آن يا وكيل يا ولىّ صاحبش برساند ، يا به آنان خبر دهد كه به نگهدارى حاضر نيست و اگر بدون عذر مال را به آنان نرساند وخبر هم ندهد ، چنانچه مال تلف شود ، بايد عوض آن را بدهد .\r\n\r\n","description":"","footnote":"","page_name":" 385 ","page_number":385},
  {"content":"\r\n\r\nمسأله 2350 - كسى كه امانت را قبول مىكند ، اگر براى آن ، جاى مناسبى ندارد بايد جاى مناسب تهيّه نمايد و طورى آن را نگهدارى كند كه مردم نگويند در امانت خيانت كرده و در نگهدارى آن كوتاهى نموده است و اگر در جايى كه مناسب نيست بگذارد و تلف شود ، بايد عوض آن را بدهد .\r\nمسأله 2351 - كسى كه امانت را قبول مىكند ، اگر در نگهدارى آن كوتاهى نكند وتعدّى يعنى زياده‌روى هم ننمايد واتّفاقاً آن مال تلف شود ، ضامن نيست ولى اگر آن را در جايى بگذارد كه گمان مىرود ظالمى بفهمد يا در جايى بگذارد كه ايمن از فهميدن ظالم نيست هرچند گمان بفهميدن ظالم نرود و آن را ببرد ، چنانچه تلف شود بايد عوض آن را به صاحبش بدهد .\r\nمسأله 2352 - اگر صاحب مال براى نگهدارى مال خود جايى را معيّن كند و به كسى كه امانت را قبول كرده بگويد كه بايد مال را در اينجا حفظ كنى و اگر احتمال بدهى كه از بين برود ، نبايد آن را به جاى ديگر ببرى ، چنانچه امانت‌دار احتمال دهد كه در آنجا از بين برود و بداند چون آنجا در نظر صاحب مال براى حفظ بهتر بوده گفته است كه نبايد از آنجا بيرون ببرى ، نمىتواند آن را به جاى ديگر ببرد و اگر به جاى ديگر ببرد و تلف شود ضامن است و همچنين اگر نداند به چه جهت گفته كه به جاى ديگر نبر ، چنانچه به جاى ديگر ببرد و تلف شود واجب است كه عوض آن را بدهد .\r\nمسأله 2353 - اگر صاحب مال براى نگهدارى مال خود جايى را معيّن كند ولى به كسى كه امانت را قبول كرده نگويد كه آن را به جاى ديگر نبرد ، چنانچه امانت‌دار احتمال دهد كه در آنجا از بين برود ، مىتواند آن را به جاى ديگرىكه مال در آنجا محفوظتر است ببرد و چنانچه مال در آنجا تلف شود ، ضامن نيست .\r\nمسأله 2354 - اگر صاحب مال ديوانه شود ، كسى كه امانت را قبول كرده بايد فوراً امانت را به ولىّ او برساند ، اگر تمكّن ندارد به ولىّ او خبر دهد و اگر بدون عذر شرعى مال را به ولىّ او ندهد و از خبر دادن هم كوتاهى كند و مال تلف شود ، بايد عوض آن را بدهد .\r\nمسأله 2355 - اگر صاحب مال بميرد ، امانت دار بايد مال را به وارث او برساند ، اگر نمىتواند برساند به وارث او خبر دهد و چنانچه مال را به وارث او ندهد و از خبر\r\n\r\n","description":"","footnote":"","page_name":" 386 ","page_number":386},
  {"content":"\r\n\r\nدادن هم كوتاهى كند و مال تلف شود ضامن است ، ولى اگر براى آن كه مىخواهد بفهمد كسى كه مىگويد من وارث ميّتم راست مىگويد يا نه ، يا ميّت وارث ديگرى دارد يا نه مال را ندهد و مال تلف شود ، ضامن نيست .\r\nمسأله 2356 - اگر صاحب مال بميرد و چند وارث داشته باشد ، كسى كه امانت را قبول كرده بايد مال را به همه ورثه بدهد ، يا به كسى بدهد كه همه آنان گرفتن مال را به او واگذار كرده‌اند ، پس اگر بدون اجازه ديگران تمام مال را به يكى از ورثه بدهد ضامن سهم ديگران است .\r\nمسأله 2357 - اگر كسى كه امانت را قبول كرده بميرد ، يا ديوانه شود ، وارث يا ولىّ او بايد هرچه زودتر مال را به صاحب مال برساند و اگر نتوانست پس اطلاع دهد .\r\nمسأله 2358 - اگر امانت دار نشانه‌هاى مرگ را در خود ببيند ، واجب است امانت را به صاحب آن يا وكيل او برساند و اگر ممكن نيست بايد آن را به حاكم شرع بدهد و چنانچه به حاكم شرع دسترسى ندارد ، در صورتى كه وارث او امين است و از امانت اطلاع دارد ، لازم نيست وصيّت كند و گرنه بايد وصيّت كند و شاهد بگيرد و به وصىّ و شاهد ، اسم صاحب مال و جنس وخصوصيّات مال ومحلّ آن را بگويد .\r\nمسأله 2359 - اگر امانت دار نشانه‌هاى مرگ را در خود ببيند و به وظيفه‌اى كه در مسأله پيش گفته شد عمل نكند چنانچه آن امانت از بين برود احتياط واجب آن است كه بايد عوضش را بدهد اگرچه در نگهدارى آن كوتاهى نكرده باشد .\r\n\r\nاحكام عاريه\r\nمسأله 2360 - عاريه آن است كه انسان مال خود را به ديگرى بدهد كه از آن استفاده كند و در عوض چيزى هم از او نگيرد .\r\nمسأله 2361 - لازم نيست در عاريه صيغه بخواند ، و اگر مثلًا لباس را به قصد عاريه به كسى بدهد و او به همين قصد بگيرد ، عاريه صحيح است .\r\nمسأله 2362 - عاريه دادن چيز غصبى و چيزى كه مال انسان است ولى منفعت آن را به ديگرى واگذار كرده مثلًا آن را اجاره داده ، در صورتى صحيح است كه مالك چيز\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nغصبى يا كسى كه آن چيز را اجاره كرده ، بگويد به عاريه دادن راضى هستم يا با قراين رضايتش معلوم گردد .\r\nمسأله 2363 - چيزى را كه منفعتش مال انسان است مثلًا آن را اجاره كرده مىتواند عاريه بدهد اگر عاريه گيرنده محلّ وثوق باشد ولى اگر در اجاره شرط كرده باشد كه خودش از آن استفاده كند ، نمىتواند آن را به ديگرى عاريه دهد .\r\nمسأله 2364 - اگر ديوانه و بچه و مفلس مال خود را عاريه بدهند صحيح نيست ، امّا اگر ولىّ مصلحت بداند كه مال او را عاريه دهد و بچه آن مال را به دستور ولىّ به عاريه كننده برساند اشكال ندارد .\r\nمسأله 2365 - اگر در نگهدارى چيزى كه عاريه كرده كوتاهى نكند و در استفاده از آن هم زياده‌روى ننمايد واتّفاقاً آن چيز تلف شود ضامن نيست ، ولى چنانچه شرط كنند كه اگر تلف شود عاريه كننده ضامن باشد ، يا چيزى را كه عاريه كرده طلا و نقره باشد ، بايد عوض آن را بدهد .\r\nمسأله 2366 - اگر طلا و نقره را عاريه نمايد و شرط كند كه اگر تلف شود ضامن نباشد ، چنانچه تلف شود ضامن نبودن محلّ اشكال است ولى مىتواند شرط سقوط يا اسقاط ما فى الذّمه نمايد .\r\nمسأله 2367 - اگر عاريه دهنده بميرد ، عاريه گيرنده بايد چيزى را كه عاريه كرده به ورثه او بدهد .\r\nمسأله 2368 - اگر عاريه دهنده طورى شود كه شرعاً نتواند در مال خود تصرّف كند مثلًا ديوانه شود ، عاريه كننده بايد مالى را كه عاريه كرده به ولىّ او بدهد .\r\nمسأله 2369 - كسى كه چيزى را عاريه داده هر وقت بخواهد مىتواند آن را پس بگيرد و كسى هم كه عاريه كرده هر وقت بخواهد مىتواند آن را پس دهد .\r\nمسأله 2370 - عاريه دادن چيزى كه استفاده حلال ندارد مثل ظرف طلا و نقره باطل است در صورتى كه براى زينت دادن اطاق نباشد والّا جوازش خالى از وجه نيست .\r\nمسأله 2371 - عاريه دادن گوسفند براى استفاده از شير و پشم آن و عاريه دادن حيوان نر براى كشيدن بر ماده صحيح است .\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nمسأله 2372 - اگر چيزى را كه عاريه كرده به مالك ياوكيل يا ولىّ او بدهد و بعد آن چيز تلف شود ، عاريه كننده ضامن نيست ، ولى اگر بدون اجازه صاحب مال يا وكيل ، يا ولىّ او آن را به جايى ببرد كه صاحبش معمولًا به آنجا مىبرده ولى به آنها تحويل ندهد مثلًا اسب را در اصطبلى كه صاحبش براى آن درست كرده ببندد و بعد تلف شود ، يا كسى آن را تلف كند ضامن است .\r\nمسأله 2373 - اگر چيز نجس را براى كارى كه شرط آن پاكى است عاريه دهد ، مثلًا ظرف را عاريه دهد كه با آن غذا بخورد بايد نجس بودن آن را به كسى كه عاريه مىكند بگويد ولى اگر لباس را براى نماز عاريه داده احتياط واجب آن است كه به او بگويد .\r\nمسأله 2374 - چيزى را كه عاريه كرده بدون اجازه صاحب آن نمىتواند به ديگرى اجاره يا عاريه دهد .\r\nمسأله 2375 - اگر چيزى را كه عاريه كرده با اجازه صاحب آن به ديگرى عاريه دهد ، چنانچه كسى كه اوّل آن چيز را عاريه كرده بميرد يا ديوانه شود ، عاريه دومى باطل نمىشود .\r\nمسأله 2376 - اگر بداند مالى را كه عاريه كرده غصبى است ، بايد آن را به صاحبش برساند ونمىتواند به عاريه‌دهنده بدهد .\r\nمسأله 2377 - اگر مالى را كه مىداند غصبى است عاريه كند و از آن استفاده ببرد و در دست او از بين برود ، مالك مىتواند عوض مال و عوض استفاده‌اى را كه عاريه كننده برده ، از او يا از كسى كه مال را غصب كرده مطالبه كند و اگر از عاريه كننده بگيرد ، او نمىتواند چيزى را كه به مالك مىدهد از عاريه دهنده مطالبه نمايد .\r\nمسأله 2378 - اگر نداند مالى را كه عاريه كرده غصبى است و در دست او از بين برود ، چنانچه صاحب مال عوض آن را از او بگيرد او هم مىتواند آنچه را به صاحب مال داده از عاريه دهنده مطالبه نمايد ولى اگر چيزى را كه عاريه كرده طلا و نقره باشد ، يا عاريه دهنده با او شرط كرده باشد كه اگر آن چيز از بين برود عوضش را بدهد ، نمىتواند چيزى را كه به صاحب مال مىدهد از عاريه دهنده مطالبه نمايد .\r\n\r\n","description":"","footnote":"","page_name":" 389 ","page_number":389},
  {"content":"\r\n\r\n\r\nاحكام نكاح يا ازدواج و زناشويى\r\nبه واسطه عقد ازدواج ، زن به مرد حلال مىشود و آن بر دو قسم است : دائم و غير دائم ، عقد دائم آن است كه مدّت زناشويى در آن معيّن نشود و زنى را كه به اين قسم عقد مىكنند دائمه مىگويند ، و عقد غير دائم آن است كه مدّت زناشويى در آن معيّن شود مثلًا زن را بمدّت يك ساعت يا يك ماه يا يك سال يا بيشتر عقد نمايند و زنى را كه به اين قسم عقد كنند متعه و صيغه مىنامند .\r\n\r\nاحكام عقد\r\nمسأله 2379 - در زناشويى چه دائم و چه غير دائم بايد صيغه خوانده شود و تنها راضى بودن زن و مرد كافى نيست و صيغه عقد را يا خود زن و مرد مىخوانند يا ديگرى را وكيل مىكنند كه از طرف آنان بخواند .\r\nمسأله 2380 - وكيل لازم نيست مرد باشد ، زن هم مىتواند براى خواندن صيغه عقد از طرف ديگرى وكيل شود .\r\nمسأله 2381 - زن و مرد تا يقين نكنند كه وكيل آنها صيغه را خوانده است ، نمىتوانند به يكديگر نگاه محرمانه نمايند و گمان به اين كه وكيل صيغه را خوانده است كفايت نمىكند ولى اگر وكيل بگويد صيغه را خوانده‌ام كافىاست .\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nمسأله 2382 - اگر زنى كسى را وكيل كند كه مثلًا ده روزه او را به عقد مردى در آورد و ابتداى ده روز را معيّن نكند ، آن وكيل مىتواند هر وقت كه بخواهد او را ده روزه به عقد آن مرد در آورد ، در صورتى كه در لفظش ظهور نداشته باشد به ده روز متصل به زمان اجازه‌اش ، ولى اگر معلوم باشدكه زن روز يا ساعات معيّنى را قصد كرده ، بايد صيغه را مطابق قصد او بخواند .\r\nمسأله 2383 - يك نفر مىتواند براى خواندن صيغه عقد دائم يا غير دائم از طرف دو نفر وكيل شود وامّا زوج بنابر احتياط واجب نمىتواند از طرف زن وكيل شود و او را براى خود بطور دائم يا غير دائم عقد كند ولى زن مىتواند وكيل از زوج در قبول عقد خود بشود و احتياط مستحبّ آن است كه عقد را دو نفر بخوانند .\r\n\r\nدستور خواندن عقد دائم\r\nمسأله 2384 - اگر صيغه عقد دائم را خود زن و مرد بخوانند ، اوّل زن بگويد : « زَوَّجْتُكَ نَفْسى عَلَى الصِّداقِ المَعْلوم » ( يعنى خود را زن تو نمودم به مهرى كه معيّن شده ) پس از آن بدون فاصله مرد بگويد : « قَبِلْتُ التَّزْويج » ( يعنى قبول كردم ازدواج را ) عقد صحيح است و اگر ديگرى را وكيل كنند كه از طرف آنها صيغه عقد را بخواند ، چنانچه مثلًا اسم مرد احمد و اسم زن فاطمه باشد و وكيل زن بگويد : « زَوَّجْتُ مُوَكِّلَتى فاطِمَةَ مُوَكِّلَكَ أحْمَدَ عَلى الصِّداقِ المَعْلوُم » ، پس بدون فاصله وكيل مرد بگويد : « قَبِلْتُ لمِوُكِّلى أحْمَدَ عَلَى الصِّداق » ، صحيح مىباشد و بنابر احتياط مستحبّ بايد لفظى كه مرد مىگويد با لفظى كه زن مىگويد مطابق باشد ، مثلًا اگر زن « زَوَّجتُ » مىگويد ، مرد هم « قَبِلْتُ الْتَّزويج » بگويد .\r\n\r\nدستور خواندن عقد غير دائم\r\nمسأله 2385 - اگر خود زن و مرد بخواهند صيغه عقد غير دائم را بخوانند ، بعد از آن كه مدّت و مهر را معيّن كردند ، چنانچه زن بگويد : « زَوَّجْتُكَ نَفْسِى فِى المُدَّةِ المَعْلُومَةَ عَلى المَهْرِ المَعْلوم » ، بعد بدون فاصله مرد بگويد : « قَبِلْتُ ذلِك » ، صحيح است و اگر\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nديگرى را وكيل كنند واوّل وكيل زن به وكيل مرد بگويد : « مَتَّعْتُ مُوَكِّلَتىمُوَكِّلَكَ فِى المُدّةِ المَعْلُومَةِ عَلى المَهْرِ المَعْلوم » ، پس بدون فاصله وكيل مرد بگويد : « قَبِلْتُ لِمُوَكِّلى هكَذا » ، صحيح مىباشد .\r\n\r\nشرائط عقد\r\nمسأله 2386 - عقد ازدواج چند شرط دارد : اوّل - آن كه بنابر احتياط واجب به عربى صحيح خوانده شود ، و اگر خود مرد و زن نتوانند صيغه را به عربى صحيح بخوانند ، چنان كه ممكن باشد احتياط آن است كسى را كه مىتواند به عربى صحيح بخواند وكيل كنند و اگر ممكن نباشد ، خودشان مىتوانند به غير عربى بخوانند امّا بايد لفظى بگويند كه معنى زوّجتُ و قبلت را بفهماند ؛ دوم - مرد و زن ، يا وكيل آنها كه صيغه را مىخواند قصد انشاء داشته باشند يعنى اگر خود مرد و زن صيغه را مىخوانند ، زن به گفتن زوّجتك نفسى قصدش اين باشد كه خود را زن او قرار دهد و مرد به گفتن قبلت التزويج ، زن بودن او را براى خود قبول نمايد و اگر وكيل مرد و زن صيغه را مىخوانند ، به گفتن زوّجت و قبلت قصدشان اين باشد كه مرد و زنى كه آنان را وكيل كرده‌اند ، زن و شوهر شوند ؛ سوم - كسى كه صيغه را مىخواند ، بايد بالغ و عاقل باشد چه براى خودش بخواند يا از طرف ديگرى وكيل شده باشد ؛ چهارم - اگر وكيل زن و شوهر يا ولىّ آنها صيغه را مىخوانند ، در عقد ، زن و شوهر را معيّن كنند مثلًا اسم آنها را ببرند يا به آنها اشاره نمايند پس كسى كه چند دختر دارد اگر به مردى بگويد « زوّجتك احدى بناتى » ( يعنى زن تو نمودم يكى از دخترانم را ) و او بگويد قبلت ( يعنى قبول كردم ) ، چون در موقع عقد ، دختر را معيّن نكرده‌اند عقد باطل است ؛ پنجم - زن و مرد به ازدواج راضى باشند ولى اگر زن ظاهراً به سختى اذن دهد و معلوم باشد قلباً راضى است ، عقد صحيح است .\r\nمسأله 2387 - اگر در عقد يك حرف غلط خوانده شود كه معنى آن را عوض كند ، عقد باطل است .\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nمسأله 2388 - كسى كه دستور زبان عربى را نمىداند ، اگر قرائتش صحيح باشد و معناى هر كلمه از عقد را جداگانه بداند و از هر لفظى معناى آن را قصد نمايد ، مىتواند عقد را بخواند .\r\nمسأله 2389 - اگر زنى را براى مردى بدون اجازه آنان عقد كنند و بعداً زن و مرد بگويند به آن عقد راضى هستيم ، عقد صحيح است .\r\nمسأله 2390 - اگر زن و مرد يا يكى از آن دو را به ازدواج مجبور نمايند و بعد از خواندن عقد راضى شوند و بگويند به آن عقد راضى هستيم ، عقد صحيح است گرچه احتياط مستحبّ آن است كه دوباره عقد را بخوانند .\r\nمسأله 2391 - پدر وجدّ پدرى مىتوانند براى فرزند نابالغ يا ديوانه خود كه به حال ديوانگى بالغ شده است ازدواج كنند و بعد از آن كه آن طفل بالغ شد ياديوانه عاقل گرديد ، اگر ازدواجى كه براى او كرده‌اند مفسده‌اى نداشته ، نمىتواند آن را به‌هم‌بزند و اگر مفسده‌اى داشته ، مىتواند آن را به هم‌بزند .\r\nمسأله 2392 - دخترى كه بحدّ بلوغ رسيده ورشيده است يعنى مصلحت خود را تشخيص مىدهد اگر بخواهد شوهر كند چنانچه باكره باشد ، بنابر احتياط واجب بايد از پدر يا جدّ پدرى خود اجازه بگيرد و اجازه مادر و برادر لازم نيست .\r\nمسأله 2393 - اگر پدر و جدّ پدرى غائب باشند و دختر نيز احتياج به تزويج داشته باشد يا دختر باكره نباشد ، اجازه پدر وجدّ لازم نيست .\r\nمسأله 2394 - اگر پدر يا جدّ پدرى براى پسر نابالغ خود زن بگيرد ، پسر بايد بعد از بالغ شدن ، خرج آن زن را بدهد ، بلكه احتياطاً نسبت به قبل از بلوغ هم در صورتىكه زن تمكين داشته و پسر هم در حدّى بوده كه قدرت انتفاع از او را داشته ، طلب برائت ذمّه نمايد .\r\nمسأله 2395 - اگر پدر يا جدّ پدرى براى پسر نابالغ خود زن بگيرد ، چنانچه پسر در موقع عقد مالى داشته مديون مهر زن است و اگر در موقع عقد مالى نداشته پدر يا جدّ او بايد مهر زن را بدهند .\r\n\r\n","description":"","footnote":"","page_name":" 393 ","page_number":393},
  {"content":"\r\n\r\n\r\nعيبهايى كه به واسطه آنها مىشود عقد را به هم زد\r\nمسأله 2396 - اگر مرد بعد از عقد بفهمد كه زن يكى از هفت عيب را دارد مىتواند عقد را به هم بزند : اوّل - ديوانگى ؛ دوم - مرض خوره ؛ سوم - مرض پيسى ؛ چهارم - كورى ؛ پنجم - شل بودن واضح گرچه به حد زمين‌گير بودن نرسد ؛ ششم - آن كه افضا شده يعنى راه بول و حيض او يكى شده باشد وامّا نسبت به يكى شدن راه حيض و غائط در اجراى حكم افضاء محلّ اشكال است ؛ هفتم - آن كه گوشت يا استخوانى يا غدّه‌اى در فرج او باشد كه مانع نزديكى شود .\r\nمسأله 2397 - اگر زن بعد از عقد بفهمد كه شوهر او ديوانه بوده است ، يا آلت مردى ندارد يا مرضى دارد كه نمىتواند وطى و نزديكى نمايد يا تخمهاى او را كشيده‌اند ، مىتواند عقد را به هم بزند .\r\nمسأله 2398 - اگر مرد يا زن ، به واسطه يكى از عيبهايى كه در دو مسأله پيش گفته شد ، عقد را به هم بزنند بايد بدون طلاق از هم جدا شوند .\r\nمسأله 2399 - اگر به واسطه آن كه مرد نمىتواند وطى و نزديكى كند ، زن عقد را به هم بزند شوهر بايد نصف مهر را بدهد ولى اگر به واسطه يكى از عيبهاى ديگرىكه گفته شد ، مرد يا زن عقد را به هم بزند چنانچه مرد با زن نزديكى نكرده باشد ، چيزى بر او نيست و اگر نزديكى كرده ، بايد تمام مهر را بدهد .\r\n\r\nعدّه‌اى از زنها كه ازدواج با آنان حرام است\r\nمسأله 2400 - ازدواج با زنهايى كه مثل مادر و خواهر و مادر زن با انسان محرم هستند ، حرام است .\r\nمسأله 2401 - اگر كسى زنى را براى خود عقد نمايد اگرچه با او نزديكى نكند ، مادر و مادر مادر آن زن و مادر پدر او به آن محرم مىشوند .\r\nمسأله 2402 - اگر زنى را عقد كند و با او نزديكى نمايد دختر و نوه دخترى\r\n\r\n","description":"","footnote":"","page_name":" 394 ","page_number":394},
  {"content":"\r\n\r\nو پسرى آن زن هرچه پايين روند چه در وقت عقد باشند يا بعداً به دنيا بيايند ، به آن مرد محرم مىشوند .\r\nمسأله 2403 - اگر با زنى كه براى خود عقد كرده نزديكى نكرده باشد ، تا وقتى كه آن زن در عقد اوست نمىتواند با دختر او ازدواج كند .\r\nمسأله 2404 - عمّه و خاله پدر وعمّه و خاله پدر پدر وعمّه و خاله مادر وعمّه و خاله مادر مادر هرچه بالا روند ، به انسان محرمند .\r\nمسأله 2405 - پدر وجدّ شوهر هرچه بالا روند و پسر و نوه پسرى و دخترى او هرچه پايين آيند چه در موقع عقد باشند يا بعداً به دنيا بيايند ، به زن او محرم هستند .\r\nمسأله 2406 - اگر زنى را براى خود عقد كند ، دائمه باشد يا صيغه ، تا وقتى كه آن زن در عقد اوست نمىتواند با خواهر آن زن ازدواج نمايد بلكه همچنين است اگر در عدّه متعه باشد .\r\nمسأله 2407 - اگر زن خود را به ترتيبى كه در كتاب طلاق گفته مىشود ، طلاق رجعى دهد در بين عدّه نمىتواند خواهر او را عقد نمايد بلكه در عدّه طلاق بائن هم كه بعداً بيان مىشود ، احتياط مستحبّ آن است كه از ازدواج با خواهر او خوددارى نمايد .\r\nمسأله 2408 - انسان نمىتواند بدون اجازه زن خود با خواهر زاده و برادر زاده او ازدواج كند ولى اگر بدون اجازه زنش آنانرا عقد نمايد و بعداً زن بگويد به آن عقد راضى هستم ، اشكال ندارد .\r\nمسأله 2409 - اگر زن بفهمد شوهرش برادر زاده يا خواهر زاده او را عقد كرده و حرفى نزند چنانچه بعداً رضايت ندهد ، عقد آنان باطل است .\r\nمسأله 2410 - اگر انسان پيش از آن كه دختر عمّه يا دختر خاله خود را بگيرد ، با مادر آنان زنا كند ديگر نمىتواند با آنان ازدواج نمايد .\r\nمسأله 2411 - اگر با دختر عمّه يا دختر خاله خود ازدواج نمايد و پيش از آن كه با آنان نزديكى كند با مادرشان زنا نمايد ، احتياط واجب آن است كه از ايشان جدا شود .\r\nمسأله 2412 - اگر با زنى غير از عمّه و خاله خود زنا كند ، احتياط واجب آن است\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nكه نمىتواند با دختر او ازدواج كند ولى اگر زنى را عقد نمايد و با او نزديكى كند بعد با مادر او زنا كند ، آن زن بر او حرام نمىشود و همچنين است اگر پيش از آن كه با او نزديكى كند با مادر او زنا نمايد ولى در اين صورت احتياط واجب آن است كه با دادن طلاق از آن زن جدا شود .\r\nمسأله 2413 - زن مسلمان نمىتواند به عقد كافر درآيد ، مرد مسلمان هم نمىتواند با زنهاى كافره بطور دائم ازدواج كند ولى صيغه كردن زنهاى اهل كتاب مانند يهود و نصارى مانعى ندارد .\r\nمسأله 2414 - اگر با زنى كه در عدّه طلاق رجعى است زنا كند ، آن زن بر او حرام مىشود و اگر با زنى كه در عدّه متعه يا طلاق بائن يا عدّه وفات است زنا كند ، بعداً مىتواند او را عقد نمايد اگرچه احتياط مستحبّ آن است كه با او ازدواج نكند و معناى طلاق رجعى و طلاق بائن وعدّه متعه وعدّه وفات در احكام طلاق گفته خواهد شد .\r\nمسأله 2415 - اگر با زن بىشوهرى كه در عدّه نيست زنا كند ، بعداً مىتواند آن زن را براى خود عقد نمايد ولى احتياط مستحبّ آن است كه صبر كند تا آن زن حيض ببيند بعد او را عقد نمايد و همچنين است اگر ديگرى بخواهد آن زن را عقد كند .\r\nمسأله 2416 - اگر زنى را كه در عدّه ديگرى است براى خود عقد كند ، چنانچه مرد و زن يا يكى از آنان بدانند كه عدّه زن تمام نشده و بدانند عقد كردن زن در عدّه حرام است ، آن زن بر او حرام مىشود اگرچه مرد بعد از عقد با آن زن نزديكى نكرده باشد .\r\nمسأله 2417 - اگر زنى را براى خود عقد كند و بعد معلوم شود كه در عدّه بوده چنانچه هيچكدام نمىدانسته‌اند زن در عدّه است ونمىدانسته كه عقد كردن زن در عدّه حرام است ، در صورتى كه مرد با او نزديكى كرده باشد ، آن زن بر او حرام مىشود .\r\nمسأله 2418 - اگر انسان بداند زنى شوهر دارد و با او ازدواج كند ، بايد از او جدا شود ونمىتواند بعداً هم او را براى خود عقد كند .\r\nمسأله 2419 - زن شوهر دار اگر زنا بدهد بر شوهر خود حرام نمىشود و چنانچه توبه نكند و بر عمل خود باقى باشد ، بهتر است كه شوهر او را طلاق دهد ولى بايد مهرش را بدهد .\r\n\r\n","description":"","footnote":"","page_name":" 396 ","page_number":396},
  {"content":"\r\n\r\nمسأله 2420 - زنى را كه طلاق داده‌اند و زنى كه صيغه بوده و شوهرش مدّت او را بخشيده يا مدّتش تمام شده چنانچه بعد از مدّتى شوهر كند و بعد شك كند كه موقع عقد شوهر دوم عدّه شوهر اوّل تمام بوده يا نه بايد به شكّ خود اعتنا نكند .\r\nمسأله 2421 - مادر و خواهر و دختر پسرى كه لواط داده بر لواط كننده حرام است اگر چه لواط كننده و لواط دهنده نابالغ باشند ولى اگر گمان كند كه دخول شده يا شك كند كه دخول شده يا نه ، بر او حرام نمىشوند .\r\nمسأله 2422 - اگر با مادر يا خواهر يا دختر كسى ازدواج نمايد و بعد از ازدواج با آن كس لواط كند ، آنها بر او حرام نمىشوند .\r\nمسأله 2423 - اگر كسى در حال احرام كه يكى از كارهاى حجّ است با زنى ازدواج نمايد ، عقد او باطل است و چنانچه مىدانسته كه زن گرفتن بر او حرام است ديگر نمىتواند آن زن را عقد كند .\r\nمسأله 2424 - اگر زنى كه در حال احرام است با مردى كه در حال احرام نيست ازدواج كند ، عقد او باطل است و اگر زن مىدانسته كه ازدواج كردن در حال احرام حرام است احتياط واجب آن است كه بعداً با آن مرد ازدواج نكند .\r\nمسأله 2425 - اگر مرد طواف نساء را كه يكى از كارهاى حجّ است بجا نياورد ، زنش بر او حرام مىشود و نيز اگر زن طواف نساء نكند شوهرش بر او حرام مىشود ولى اگر بعداً طواف نساء را انجام دهند ، به يكديگر حلال مىشوند .\r\nمسأله 2426 - اگر كسى دختر نابالغى را براى خود عقد كند و پيش از آن كه نه سال دختر تمام شود با او نزديكى و دخول كند ، احتياط واجب آن است كه تا آخر عمر از دخول به او خوددارى نمايد در صورتى كه افضاء شده باشد والّا مستحبّ است .\r\nمسأله 2427 - زنى را كه سه مرتبه طلاق داده‌اند بر شوهرش حرام مىشود ولىاگر با شرائطى كه در كتاب طلاق گفته مىشود با مرد ديگرى ازدواج كند ، شوهر اوّل مىتواند دوباره او را براى خود عقد نمايد .\r\n\r\n","description":"","footnote":"","page_name":" 397 ","page_number":397},
  {"content":"\r\n\r\n\r\nاحكام عقد دائم\r\nمسأله 2428 - زنى كه عقد دائمى شده نبايد بدون اجازه شوهر از خانه بيرون رود و بايد خود را براى هر لذّتى كه او مىخواهد تسليم نمايد و بدون عذر شرعى از نزديكى كردن او جلوگيرى نكند و اگر در اينها از شوهر اطاعت كند تهيّه غذا و لباس و منزل او بر شوهر واجب است و اگر تهيّه نكند چه توانايى داشته باشد يا نداشته باشد ، مديون زن است .\r\nمسأله 2429 - اگر زن در كارهائى كه در مسأله پيش گفته شد اطاعت شوهر را نكند ، گناهكار است وحقّ غذا و لباس و منزل وهمخوابى ندارد ولى مهر او از بين نمىرود .\r\nمسأله 2430 - مرد حقّ ندارد زن خود را به خدمت خانه مجبور كند .\r\nمسأله 2431 - مخارج سفر اگر بيشتر از مخارج وطن باشد با شوهر نيست ، ولى اگر شوهر مايل باشد كه زن را به سفر ببرد ، بايد خرج سفر او را بدهد .\r\nمسأله 2432 - زنى كه از شوهر اطاعت مىكند و شوهر خرج او را نمىدهد ، اگر ممكن است مىتواند خرجى خود را بدون اجازه از مال او بردارد ولى با اجازه حاكم شرع باشد و اگر ممكن نيست چنانچه ناچار باشد كه معاش خود را تهيّه كند در موقعى كه مشغول تهيّه معاش است اطاعت شوهر بر او واجب نيست اگر جمع هردو ممكن نباشد .\r\nمسأله 2433 - مرد بنابر احتياط واجب بايد در هر چهار شب يك شب نزد زن دائمى خود بماند .\r\nمسأله 2434 - شوهر نمىتواند بيش از چهار ماه نزديكى با عيال دائمى خود را ترك كند .\r\nمسأله 2435 - اگر در عقد دائمى مهر را معيّن نكنند عقد صحيح است و چنانچه با زن نزديكى كند بايد مهر او را مطابق مهر زنهايى كه مثل او هستند بدهد .\r\nمسأله 2436 - اگر موقع خواندن عقد دائمى ، براى دادن مهر مدّتى معيّن نكرده باشند ، زن مىتواند پيش از گرفتن مهر از نزديكى كردن شوهر جلوگيرى كند چه\r\n\r\n","description":"","footnote":"","page_name":" 398 ","page_number":398},
  {"content":"\r\n\r\nشوهر توانايى دادن مهر را داشته باشد و چه نداشته باشد ، و اگر پيش از گرفتن مهر به نزديكى راضى شود و شوهر با او نزديكى كند ، ديگر نمىتواند بدون عذر شرعى از نزديكى شوهر جلوگيرى نمايد .\r\n\r\nمتعه يا صيغه\r\nمسأله 2437 - صيغه كردن زن اگرچه براى لذّت بردن هم نباشد ، صحيح است .\r\nمسأله 2438 - احتياط واجب آن است كه شوهر بيش از چهار ماه نزديكى با متعه خود را ترك نكند مگر با رضايت او باشد .\r\nمسأله 2439 - زنى كه صيغه مىشود اگر در عقد شرط كند كه شوهر با او نزديكىنكند ، عقد و شرط او صحيح است و شوهر فقط مىتواند لذّتهاى ديگر از او ببرد ولى اگر بعد به نزديكى راضى شود ، شوهر مىتواند با او نزديكى نمايد .\r\nمسأله 2440 - زنى كه صيغه شده اگرچه آبستن شود ، حق خرجى ندارد .\r\nمسأله 2441 - زنى كه صيغه شده حقّ همخوابى ندارد و از شوهر ارث نمىبرد و شوهر هم از او ارث نمىبرد .\r\nمسأله 2442 - زنى كه صيغه شده اگر نداند كه حقّ خرجى وهمخوابى ندارد عقد او صحيح است و براى آن كه نمىدانسته حقّى به شوهر پيدا نمىكند .\r\nمسأله 2443 - زنى كه صيغه شده مىتواند بدون اجازه شوهر از خانه بيرون برود ولى اگر به واسطه بيرون رفتن ، حقّ شوهر از بين مىرود ، بيرون رفتن او حرام است .\r\nمسأله 2444 - اگر زنى ، مردى را وكيل كند كه به مدّت و مبلغ معيّن او را براى خود صيغه نمايد ، چنانچه مرد او را به عقد دائم خود در آورد و يا به غير از مدّت يا مبلغى كه معيّن شده او را صيغه كند ، وقتى آن زن فهميد اگر بگويد راضى هستم ، عقد صحيح است .\r\nمسأله 2445 - اگر پدر يا جدّ پدرى براى محرم شدن ، يك ساعت يا دو ساعت زنى را به عقد پسر نابالغ خود در آورد كافى است و نيز مىتواند دختر نابالغ خود را براى محرم شدن به عقد كسى در آورد ولى بايد آن عقد براى دختر مفسده‌اى نداشته باشد .\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nمسأله 2446 - اگر پدر يا جدّ پدرى طفل خود را كه در محلّ ديگرى است ونمىداند زنده است يا مرده براى محرم شدن به عقد كسى در آورد ، بر حسب ظاهر محرم بودن حاصل مىشود و چنانچه بعداً معلوم شود كه در موقع عقد آن دختر زنده نبوده ، عقد باطل است و كسانى كه به واسطه عقد ظاهراً محرم شده بودند ، نامحرمند .\r\nمسأله 2447 - اگر مرد مدّت صيغه زن را ببخشد ، چنانچه با او نزديكى كرده بايد تمام چيزى را كه قرار گذاشته به او بدهد و اگر نزديكى نكرده بايد نصف آن را بنابر اظهر بدهد .\r\nمسأله 2448 - مرد مىتواند زنى را كه صيغه او بوده و هنوز عدّه‌اش تمام نشده ، به عقد دائم خود در آورد .\r\n\r\nاحكام نگاه كردن\r\nمسأله 2449 - نگاه كردن مرد به بدن زن نامحرم و دخترى كه نه سالش تمام نشده ولى خوب و بد را مىفهمد و همچنين نگاه كردن به موى آنان چه با قصد لذّت و چه بدون آن ، حرام است و نگاه كردن به صورت و دستها اگر به قصد لذّت باشد حرام است ، بلكه احتياط واجب آن است كه بدون قصد لذّت هم به آنها نگاه نكند ، و نيز نگاه كردن زن به بدن مرد نامحرم حرام مىباشد .\r\nمسأله 2450 - اگر انسان بدون قصد لذّت به صورت و دستهاى زنهاى اهل كتاب مثل زنهاى يهود و نصارى نگاه كند در صورتى كه نترسد كه به حرام بيفتد ، اشكال ندارد بلكه همچنين زنهاى ديگر از كفّار ، و نيز نگاه به غير صورت و دستهاى آنان كه معمولًا آنها آن قسمتها را نمىپوشانند بدون قصد لذّت بىاشكال است .\r\nمسأله 2451 - زن بايد بدن و موى خود را از مرد نامحرم بپوشاند ، بلكه احتياط واجب آن است كه بدن و موى خود را از پسرى هم كه بالغ نشده ولى خوب و بد را مىفهمد بپوشاند .\r\nمسأله 2452 - نگاه كردن به عورت ديگرى حتّى به عورت بچّه مميّزى كه خوب و بد را مىفهمد ، حرام است اگرچه از پشت شيشه يا در آينه يا آب صاف و مانند اينها باشد ، ولى زن و شوهر مىتوانند به تمام بدن يكديگر نگاه كنند .\r\n\r\n","description":"","footnote":"","page_name":" 400 ","page_number":400},
  {"content":"\r\n\r\nمسأله 2453 - مرد و زنى كه بايكديگر محرمند اگر قصد لذّت نداشته باشند مىتوانند غير از عورت به تمام بدن يكديگر نگاه كنند .\r\nمسأله 2454 - مرد نبايد با قصد لذّت به بدن مرد ديگر نگاه كند و نگاه كردن زن هم به بدن زن ديگر با قصد لذّت حرام است .\r\nمسأله 2455 - مرد نبايد عكس زن نامحرم را بيندازد و اگر در بين قصد لذّت بشود ، حرام است و اگر زن نامحرمى را بشناسد نبايد به عكس او نگاه كند .\r\nمسأله 2456 - اگر زن ناچار شود زن ديگر يا مردى غير از شوهر خود را تنقيه كند يا عورت او را آب بكشد ، بايد چيزى در دست كند كه دست او به عورت آن مرد نرسد و همچنين است اگر مرد ناچار شود مرد ديگر يا زنى غير از زن خود را تنقيه كند يا عورت او را آب بكشد .\r\nمسأله 2457 - اگر مرد براى معالجه زن نامحرم ناچار باشد كه او را نگاه كند و دست به بدن او بزند ، اشكال ندارد ولى اگر با نگاه كردن بتواند معالجه كند نبايد دست به بدن او بزند و اگر با دست زدن بتواند معالجه كند نبايد او را نگاه كند .\r\nمسأله 2458 - اگر انسان براى معالجه كسى ناچار شود كه به عورت او نگاه كند ، اشكالى ندارد .\r\n\r\nمسائل متفرّقه زناشويى\r\nمسأله 2459 - كسى كه به واسطه نداشتن زن به حرام مىافتد ، واجب است زن بگيرد گرچه وجوب اختيار ترك حرام به حال خود باقى است .\r\nمسأله 2460 - اگر شوهر در عقد شرط كند كه زن باكره باشد و بعد از عقد معلوم شود كه باكره نبوده مىتواند عقد را به هم بزند و يا امضاء كند و تفاوت بين باكره و غير باكره را از مهر او كم نمايد .\r\nمسأله 2461 - ماندن مرد و زن نامحرم در محلّ خلوتى كه كسى در آنجا نيست و ديگرى هم نمىتواند وارد شود حرام است چه به ذكر خدا مشغول باشند يا به صحبت\r\n\r\n","description":"","footnote":"","page_name":" 401 ","page_number":401},
  {"content":"\r\n\r\nديگر ، خواب باشند يا بيدار ، ولى اگر طورى باشد كه كس ديگر بتواند وارد شود يا بچه‌اى كه خوب و بد را مىفهمد در آنجا باشد ، اشكال ندارد .\r\nمسأله 2462 - اگر مرد مهر زن را در عقد معيّن كند و قصدش اين باشد كه آن را ندهد ، عقد صحيح است ولى مهر را بايد بدهد مگر آن كه زن رضايت خود را مقيّد به مهر كرده باشد .\r\nمسأله 2463 - مسلمانى كه منكر خدا يا پيغمبر شود يا حكم ضرورى دين يعنىحكمى را كه مسلمانان جزء دين اسلام مىدانند مثل واجب بودن نماز و روزه را انكار كند در صورتى كه بداند آن حكم ضرورى دين است مرتدّ مىشود .\r\nمسأله 2464 - اگر زن پيش از آن كه شوهرش با او نزديكى كند به طورى كه در مسأله پيش گفته شد مرتدّ شود ، عقد او باطل مىگردد و نيز اگر زن يائسه باشد يعنىاگر سيّده است شصت سال و اگر سيّده نيست پنجاه سال او تمام شده باشد و بعد از نزديكى مرتد شود عقد او باطل است . امّا اگر يائسه نباشد بايد به دستورىكه در احكام طلاق گفته خواهد شد عدّه نگهدارد ، پس اگر در بين عدّه مسلمان شود عقد باقى و اگر تا آخر عدّه مرتدّ بماند عقد باطل‌است .\r\nمسأله 2465 - مردى كه مسلمان‌زداه است اگر مرتدّ شود ، زنش بر او حرام مىشود و بايد به مقدارى كه در احكام طلاق گفته مىشود ، عدّه وفات نگهدارد .\r\nمسأله 2466 - مردى كه از پدر و مادر غير مسلمان به دنيا آمده و مسلمان شده اگر پيش از نزديكى با عيالش مرتدّ شود ، عقد او باطل مىگردد و اگر بعد از نزديكىمرتدّ شود ، چنانچه زن او در سن زنهايى باشد كه حيض مىبينند بايد آن زن به مقدارىكه در احكام طلاق گفته مىشود ، عدّه نگهدارد پس اگر پيش از تمام شدن عدّه شوهر او مسلمان شود ، عقد باقى و گرنه باطل است .\r\nمسأله 2467 - اگر زن در عقد با مرد شرط كند كه او را از شهرى بيرون نبرد و مرد هم قبول كند نبايد زن را از آن شهر بيرون ببرد .\r\nمسأله 2468 - اگر زن انسان از شوهر ديگرش دخترى داشته باشد ، انسان مىتواند\r\n\r\n","description":"","footnote":"","page_name":" 402 ","page_number":402},
  {"content":"\r\n\r\nآن دختر را براى پسر خود كه از آن زن نيست عقد كند و نيز اگر دخترى را براى پسر خود عقد كند مىتواند با مادر آن دختر ازدواج نمايد .\r\nمسأله 2469 - اگر زنى از زنا آبستن شود در صورتى كه آن زن يا مردى كه با او زنا كرده يا هر دوى آنان مسلمان باشند يا هيچكدام مسلمان نباشند ، براى آن زن جائز نيست بچه را سقط كند .\r\nمسأله 2470 - اگر كسى با زنى كه شوهر ندارد و در عدّه كسى هم نيست زنا كند ، چنانچه بعد او را عقد كند و بچه‌اى كه از آنان پيدا شود در صورتى كه ندانند از نطفه حلال است يا حرام آن بچه ، حلال زاده است .\r\nمسأله 2471 - اگر مرد نداند كه زن در عدّه است و با او ازدواج كند ، چنانچه زن هم نداند و بچه از آنان به دنيا آيد حلال زاده است و شرعاً فرزند هردو مىباشد ولىاگر زن مىدانسته كه در عدّه است شرعاً بچه فرزند پدر است و در هر دو صورت عقد آنان باطل است و به يكديگر حرام مىباشند .\r\nمسأله 2472 - اگر زن بگويد يائسه‌ام نبايد حرف او را قبول كرد ، ولى اگر بگويد شوهر ندارم ، حرف او قبول مىشود .\r\nمسأله 2473 - اگر بعد از آن كه انسان با زنى ازدواج كرد كسى بگويد آن زن شوهر داشته و زن بگويد نداشتم ، چنانچه شرعاً ثابت نشود كه زن شوهر داشته ، بايد حرف آن زن را قبول كرد .\r\nمسأله 2474 - تا هفت سال دختر تمام نشده ، پدر نمىتواند او را از مادرش جدا كند .\r\nمسأله 2475 - مستحبّ است در شوهر دادن دخترى كه بالغه است يعنى مكلّف شده ، عجله كنند حضرت صادق عليه السلام فرمودند : يكى از سعادتهاى مرد آن است كه دخترش در خانه او حيض نبيند .\r\nمسأله 2476 - اگر زن مهر خود را به شوهر صلح كند كه زن ديگر نگيرد ، واجب است كه زن مهر را نگيرد و شوهر هم با زن ديگر ازدواج نكند .\r\nمسأله 2477 - كسى كه از زنا به دنيا آمده اگر زن بگيرد و بچه‌اى پيدا كند ، بچه حلال‌زاده است .\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nمسأله 2478 - هرگاه مرد در روزه ماه رمضان يا در حال حيض زن با او نزديكى كند ، معصيت كرده ولى بچه‌اى كه به دنيا آيد حلال‌زاده است .\r\nمسأله 2479 - زنى كه يقين دارد شوهرش در سفر مرده ، اگر بعد از عدّه وفات كه مقدار آن در احكام طلاق گفته خواهد شد ، شوهر كند و شوهر اوّل از سفر برگردد بايد از شوهر دوم جدا شود و به شوهر اوّل حلال است ولى اگر شوهر دوم با او نزديكى كرده باشد ، زن بايد عدّه نگهدارد و شوهر دوم بايد مهر او را مطابق زنهايى كه مثل او هستند بدهد ولى خرج عدّه ندارد و اگر زن پس از گذشت چهار سال فحص از شوهرش به دستور حاكم شرع و ندادن ولىّ نفقه او و طلب نمودن طلاق ، حاكم شرع او را طلاق بدهد و شوهر اوّل اگر پيدا شود ، زن بر شوهر اوّل حرام خواهد بود در صورتى كه از عدّه طلاق خارج شده باشد .\r\n\r\n","description":"","footnote":"","page_name":" 404 ","page_number":404},
  {"content":"\r\n\r\n\r\nاحكام شير دادن\r\nمسأله 2480 - اگر زنى بچه‌اى را با شرائطى كه در « مسأله 2490 » گفته خواهد شد ، شير دهد آن بچه به اين عدّه محرم مىشود : اوّل - خود زن و آن را مادر رضاعى مىگويند ؛ دوم - شوهر زن كه شير مال اوست و او را پدر رضاعى مىگويند ؛ سوم - پدر و مادر آن زن هرچه بالا روند اگرچه پدر و مادر رضاعى او باشند ؛ چهارم - بچه‌هايى كه از آن زن به دنيا آمده‌اند يا به دنيا مىآيند ؛ پنجم - بچه‌هاى اولاد آن زن هرچه پايين روند چه از اولاد او به دنيا آمده يا اولاد او آن بچه‌ها را شير داده باشند ؛ ششم - خواهر و برادر آن زن اگرچه رضاعى باشند يعنى به واسطه شير خوردن با آن زن خواهر و برادر شده باشند ؛ هفتم - عمو وعمّه آن زن اگرچه رضاعى باشند ؛ هشتم - دايى و خاله آن زن اگرچه رضاعى باشند ؛ نهم - اولاد شوهر آن زن كه شير مال آن شوهر است هرچه پايين روند اگرچه اولاد رضاعى او باشند ؛ دهم - پدر و مادر شوهر آن زن كه شير مال آن شوهر است هرچه بالا روند ؛ يازدهم - خواهر و برادر شوهرى كه شير مال او است اگرچه خواهر و برادر رضاعى او باشند ؛ دوازدهم - عمو وعمّه ودايى و خاله شوهرى كه شير مال اوست هرچه بالا روند اگرچه رضاعى باشند و نيز عدّه ديگرى هم كه در مسائل بعد گفته مىشود به واسطه شير دادن محرم مىشوند .\r\nمسأله 2481 - اگر زنى بچه‌اى را با شرائطى كه در « مسأله 2490 » گفته مىشود شير دهد ، پدر آن بچه نمىتواند با دخترهايى كه از آن زن به دنيا آمده‌اند ازدواج كند\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nو نيز نمىتواند دخترهاى شوهرى را كه شير مال اوست اگرچه دخترهاى رضاعى او باشند براى خود عقد نمايد ولى جائز است با دخترهاى رضاعى آن زن ازدواج كند اگر چه احتياط مستحبّ آن است كه با آنان ازدواج نكند و نگاه محرمانه يعنى نگاهى كه انسان مىتواند به محرمهاى خود كند ، به آنان ننمايد .\r\nمسأله 2482 - اگر زنى بچه‌اى را با شرائطى كه در « مسأله 2490 » گفته مىشود شير دهد ، شوهر آن زن كه صاحب شير است به خواهرهاى آن بچه محرم نمىشود ولى احتياط مستحبّ آن است كه با آنان ازدواج ننمايد و نيز خويشان شوهر به خواهر و برادر آن بچه محرم نمىشوند .\r\nمسأله 2483 - اگر زنى بچه‌اى را شير دهد ، به برادرهاى آن بچه محرم نمىشود و نيز خويشان آن زن به برادر و خواهر بچه‌اى كه شير خورده محرم نمىشوند .\r\nمسأله 2484 - اگر انسان با زنى كه دخترى را شير كامل داده ازدواج كند و با آن زن نزديكى نمايد ، ديگر نمىتواند آن دختر را براى خود عقد كند .\r\nمسأله 2485 - اگر انسان با دخترى ازدواج كند ، ديگر نمىتواند با زنى كه آن دختر را شير كامل داده ازدواج نمايد .\r\nمسأله 2486 - انسان نمىتواند با دخترى كه مادر يا مادر بزرگ انسان او را شير كامل داده ازدواج كند ، و نيز اگر زن پدر انسان از شير پدر او دخترى را شير داده باشد انسان نمىتواند با آن دختر ازدواج نمايد و چنانچه دختر شيرخوارى را براىخود عقد كند ، بعد مادر يا مادر بزرگ يا زن پدر او آن دختر را شير دهد ، عقد باطل مىشود .\r\nمسأله 2487 - با دخترى كه خواهر يا زن برادر انسان از شير آن او را شير كامل داده نمىشود ازدواج كرد و همچنين است اگر خواهر زاده يا برادر زاده يا نوه خواهر يا برادر نوه برادر انسان آن دختر را شير داده باشد .\r\nمسأله 2488 - اگر زنى بچه دختر خود را شير دهد آن دختر به شوهر خود حرام مىشود و همچنين است اگر بچه‌اى را كه شوهر دخترش از زن ديگر دارد شير دهد ولى اگر بچه پسر خود را شير دهد زن پسرش كه مادر آن طفل شيرخوار است بر شوهر خود حرام نمىشود .\r\n\r\n","description":"","footnote":"","page_name":" 406 ","page_number":406},
  {"content":"\r\n\r\nمسأله 2489 - اگر زن پدر دخترى بچه شوهر آن دختر را از شير آن پدر شير دهد ، آن دختر به شوهر خود حرام مىشود ، چه بچه از همان دختر يا از زن ديگر شوهر او باشد .\r\n\r\nشرائط شير دادنى كه علّت محرم شدن است\r\nمسأله 2490 - شير دادنى كه علّت محرم شدن است هشت شرط دارد : اوّل - بچه شير زن زنده را بخورد پس اگر از پستان زنى كه مرده است شير بخورد فائده ندارد ؛ دوم - شير آن زن از حرام نباشد ، پس اگر شير بچه‌اى را كه از زنا به دنيا آمده به بچه ديگر بدهند به واسطه آن شير بچه به كسى محرم نمىشود ؛ سوم - بچه شير از پستان بمكد ، پس اگر شير را در گلوى او بريزند نتيجه ندارد ؛ چهارم - شير ، خالص و با چيز ديگر مخلوط نباشد ؛ پنجم - شير از يك شوهر باشد پس اگر زن شيردهى را طلاق دهند بعد شوهر ديگرى كند و از او آبستن شود و تا موقع زاييدن ، شيرى كه از شوهر اوّل داشته باقى باشد ومثلًا هشت دفعه پيش از زاييدن از شير شوهر اوّل و هفت دفعه بعد از زاييدن از شير شوهر دوم به بچه‌اى بدهد ، آنچه به كسى محرم نمىشود ؛ ششم - بچه به واسطه مرض شير را قى نكند و اگر قى كند بنابر احتياط واجب كسانى كه به واسطه شير خوردن با آن بچه محرم مىشوند ، بايد با او ازدواج نكنند و نگاه محرمانه هم به او ننمايند ؛ هفتم - پانزده مرتبه يا يك شبانه روز به طورىكه در مسأله بعد گفته مىشود ، شير سير بخورد يا مقدارى شير به او بدهند كه بگويند از آن شير استخوانش محكم شده و گوشت در بدنش روييده است بلكه اگر ده مرتبه هم به او شير دهند ، احتياط مستحبّ آن است كسانى كه به واسطه شير خوردن او با او محرم مىشوند ، ازدواج نكنند و نگاه محرمانه به او ننمايند ؛ هشتم - دو سال‌بچه تمام نشده باشد و اگر بعد از تمام شدن دو سال ، او را شير دهند به كسىمحرم نمىشود ، بلكه اگر مثلًا پيش از تمام شدن دو سال ، چهارده مرتبه و بعد از آن ، يك مرتبه شير بخورد به كسى محرم نمىشود ، ولى چنانچه از موقع زاييدن زن شيرده بيشتر از دو سال گذشته باشد و شير\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nاوباقى باشد و بچه‌اى را شير دهد آن بچه به كسانى كه گفته شد ، محرم‌مىشود .\r\nمسأله 2491 - بايد بچه در بين يكشبانه روز غذا يا شير كس ديگر را نخورد ، ولىاگر كمى غذا بخورد كه نگويند در بين غذا خورده اشكال ندارد ، و نيز بايد پانزده مرتبه را از شير يك زن بخورد و در بين پانزده مرتبه شير كس ديگر را نخورد و در هر دفعه بدون فاصله شير بخورد ، ولى اگر در بين شير خوردن نفس تازه كند ، يا كمى صبر كند كه از اوّلى كه پستان مىگيرد تا وقتى سير مىشود يك دفعه حساب شود ، اشكال ندارد .\r\nمسأله 2492 - اگر زن از شير شوهر خود بچه‌اى را شير دهد ، بعد شوهر ديگر كند و از شير آن شوهر هم بچه ديگر را شير دهد آن دو بچه به يكديگر محرم نمىشوند ، اگرچه بهتر است با هم ازدواج نكنند و نگاه محرمانه به يكديگر ننمايند .\r\nمسأله 2493 - اگر زن از شير يك شوهر چندين بچه را شير دهد ، همه آنان به يكديگر و به شوهر و به زنى كه آنان را شير داده محرم مىشوند .\r\nمسأله 2494 - اگر كسى چند زن داشته باشد و هركدام آنان با شرائطى كه گفتيم بچه‌اى را شير دهد ، همه بچه‌ها به يكديگر و به آن مرد و به همه آن زنها محرم مىشوند .\r\nمسأله 2495 - اگر كسى دو زن شيرده داشته باشد و يكى از آنان بچه‌اى را مثلًا هشت مرتبه و ديگرى هفت مرتبه شير بدهد آن بچه به كسى محرم نمىشود .\r\nمسأله 2496 - اگر زنى از شير يك شوهر پسر و دخترى را شير كامل بدهد ، خواهر و برادر آن دختر به خواهر و برادر آن پسر محرم نمىشوند .\r\nمسأله 2497 - انسان نمىتواند بدون اذن زن خود ، با زنهايى كه به واسطه شير خوردن ، خواهر زاده يا برادر زاده زن او شده‌اند ازدواج كند ، و نيز اگر با پسرى لواط كند ، احتياط واجب آن است كه دختر و خواهر و مادر و مادر بزرگ آن پسر را كه رضاعى هستند يعنى به واسطه شير خوردن ، دختر و خواهر و مادر او شده‌اند ، براىخود عقد نكند و اگر عقدى واقع شده احتياط واجب آن است كه طلاق دهد خصوصاً اگر لواط كننده قبل از بلوغ لواط كرده باشد .\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nمسأله 2498 - زنى كه برادر انسان را شير داده به انسان محرم نمىشود ، اگرچه احتياط مستحبّ آن است كه با او ازدواج نكند .\r\nمسأله 2499 - انسان نمىتواند با دو خواهر ، اگرچه رضاعى باشند يعنى به واسطه شير خوردن ، خواهر يكديگر شده باشند ازدواج كند ، و چنانچه دو زن را عقد كند و بعد بفهمد خواهر بوده‌اند ، در صورتى كه عقد آنان در يك وقت بوده هر دو باطل است و اگر در يك وقت نبوده عقد اوّلى صحيح و عقد دومى باطل مىباشد .\r\nمسأله 2500 - اگر زن از شير شوهر خود كسانى را كه بعداً گفته مىشود شير دهد ، شوهر بر او حرام نمىشود ، اگرچه بهتر آن است كه احتياط كنند : اوّل - برادر و خواهر خود را ؛ دوم - عمو وعمّه ودايى و خاله خود را ؛ سوم - اولاد عمو و اولاد دايى خود را ؛ چهارم - برادرزاده خود را ؛ پنجم - برادر شوهر ، يا خواهر شوهر خود را ؛ ششم - خواهر زاده خود يا خواهر زاده شوهرش را ؛ هفتم - عمو وعمّه ودايى و خاله شوهر را ؛ هشتم - نوه زن ديگر شوهر خود را .\r\nمسأله 2501 - اگر كسى دختر عمّه يا دختر خاله انسان را شير دهد با انسان محرم نمىشود ، ولى احتياط مستحبّ آن است كه از ازدواج با او خوددارى نمايد .\r\nمسأله 2502 - مردى كه دو زن دارد ، اگر يكى از آن دو زن ، فرزند عموى زن ديگر را شير دهد ، زنى كه فرزند عموى او شير خورده ، به شوهر خود حرام نمىشود .\r\n\r\nآداب شير دادن\r\nمسأله 2503 - براى شير دادن بچه بهتر از هركس مادر او است و سزاوار است كه مادر براى شير دادن از شوهر خود مزد نگيرد و خوب است كه شوهر مزد بدهد ، و اگر مادر بخواهد بيشتر از دايه مزد بگيرد ، شوهر مىتواند بچه را از او گرفته و به دايه بدهد .\r\nمسأله 2504 - مستحبّ است دايه‌اى كه براى طفل مىگيرند ، دوازده امامى و داراى عقل وعفّت و صورت نيكو باشد و مكروه است كم عقل ، يا غير دوازده امامى\r\n\r\n","description":"","footnote":"","page_name":" 409 ","page_number":409},
  {"content":"\r\n\r\nيا بد صورت ، يا بد خلق يا زنا زاده باشد ، و نيز مكروه است دايه‌اىبگيرند كه بچه‌اى كه دارد از زنا به دنيا آمده باشد .\r\n\r\nمسائل متفرّقه شير دادن\r\nمسأله 2505 - مستحبّ است از زنها جلوگيرى كنند كه هر بچه‌اى را شير ندهند ، زيرا ممكن است فراموش شود كه به چه كسانى شير داده‌اند و بعداً دو نفر محرم با يكديگر ازدواج نمايند .\r\nمسأله 2506 - كسانى كه به واسطه شير خوردن ، خويشى پيدا مىكنند مستحبّ است يكديگر را احترام نمايند ، ولى از يكديگر ارث نمىبرند وحقهاى خويشى كه انسان با خويشان خود دارد براى آنان نيست .\r\nمسأله 2507 - در صورتى كه ممكن باشد ، مستحبّ است بچه را دو سال تمام شير بدهند .\r\nمسأله 2508 - اگر به واسطه شير دادن حقّ شوهر از بين نرود ، زن مىتواند بدون اجازه شوهر ، بچه كس ديگر را شير بدهد ولى جائز نيست بچه‌اى را شير دهد كه به واسطه شير دادن به آن بچه به شوهر خود حرام شود ، مثلًا اگر شوهر او دختر شير خوارى را براى خود عقد كرده باشد ، زن نبايد آن دختر را شير دهد ، چون اگر آن دختر را شير دهد ، خودش مادر زن شوهر مىشود و بر او حرام مىگردد .\r\nمسأله 2509 - اگر بخواهد زن برادرش به او محرم شود ، بايد دختر شيرخوارى را مثلًا دو روزه براى خود صيغه كند و در آن دو روز با شرائطى كه در « مسأله 2490 » گفته شد ، زن برادرش آن دختر را شير دهد .\r\nمسأله 2510 - اگر مرد پيش از آن كه زنى را براى خود عقد كند ، بگويد به واسطه شير خوردن آن زن بر او حرام شده ، مثلًا بگويد شير مادر او را خورده ، چنانچه تصديق او ممكن باشد ، نمىتواند با آن زن ازدواج كند و اگر بعد از عقد بگويد و خود زن هم حرف او را قبول نمايد ، عقد باطل است پس اگر مرد با او نزديكى نكرده باشد ،\r\n\r\n","description":"","footnote":"","page_name":" 410 ","page_number":410},
  {"content":"\r\n\r\nيا نزديكى كرده باشد ولى در وقت نزديكى كردن زن بداند بر آن مرد حرام بوده است مهر ندارد و اگر بعد از نزديكى بفهمد كه بر آن مرد حرام بوده شوهر بايد مهر او را مطابق زنهايى كه مثل او هستند بدهد .\r\nمسأله 2511 - اگر زن پيش از عقد بگويد به واسطه شير خوردن بر مردى حرام شده ، چنانچه تصديق او ممكن باشد ، نمىتواند با آن مرد ازدواج كند و اگر بعد از عقد بگويد ، مثل صورتى است كه مرد بعد از عقد بگويد كه زن بر او حرام است و حكم آن در مسأله پيش گفته شد .\r\nمسأله 2512 - شيردادنى كه علّت محرم شدن است ، به دو چيز ثابت مىشود :\r\nاوّل - خبر دادن عدّه‌اى كه انسان از گفته آنان يقين يا اطمينان پيدا كند ؛ دوم - شهادت دو مرد عادل ، يا چهار زن عادل باشند ولى بايد شرائط شير دادن را هم بگويند مثلًا بگويند ما ديده‌ايم كه فلان بچه بيست و چهار ساعت از پستان فلان زن شير خورده و چيزى هم در بين نخورده و همچنين ساير شرطها را كه در « مسأله 2490 » گفته شد شرح دهند .\r\nمسأله 2513 - اگر شك كنند بچه به مقدارى كه علّت محرم شدن است شير خورده يا نه ، يا گمان داشته باشند كه به آن مقدار شير خورده ، بچه به كسى محرم نمىشود ، ولى بهتر آن است كه احتياط كنند .\r\n\r\n","description":"","footnote":"","page_name":" 411 ","page_number":411},
  {"content":"\r\n\r\n\r\nاحكام طلاق\r\nمسأله 2514 - مردى كه زن خود را طلاق مىدهد ، بايد بالغ و عاقل باشد و به اختيار خود طلاق دهد و اگر او را مجبور كنند كه زنش را طلاق دهد ، طلاق باطل است و نيز بايد قصد طلاق داشته باشد ، پس اگر صيغه طلاق را به شوخى بگويد ، صحيح نيست .\r\nمسأله 2515 - زن بايد در وقت طلاق از خون حيض و نفاس پاك باشد و شوهرش در آن پاكى با او نزديكى نكرده باشد و تفصيل اين دو شرط در مسائل آينده گفته مىشود .\r\nمسأله 2516 - طلاق دادن زن در حال حيض يا نفاس در سه صورت صحيح است : اوّل - آن كه شوهر بعد از ازدواج با او نزديكى نكرده باشد ؛ دوم - معلوم باشد آبستن است و اگر معلوم نباشد و شوهر در حال حيض طلاق بدهد ، بعد بفهمد آبستن بوده ، احتياط واجب آن است كه دوباره او را طلاق دهد در صورتى كه حالت زن ومسأله را مىدانسته كه حرام است ؛ سوم - مرد به واسطه غائب بودن نتواند بفهمد كه زن او از خون حيض يا نفاس پاك است يا نه .\r\nمسأله 2517 - اگر زن را از خون حيض پاك بداند و طلاقش دهد بعد معلوم شود كه موقع طلاق در حال حيض بوده ، طلاق او باطل است و اگر اورا در حيض بداند و طلاقش دهد بعد معلوم شود پاك بوده ، طلاق او صحيح است در صورتى كه قصد طلاق حقيقتاً داشته باشد .\r\nمسأله 2518 - كسى كه مىداند زنش در حال حيض يا نفاس است ، اگر غائب شود\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nمثلًا مسافرت كند و بخواهد او را طلاق دهد ، بايد تا مدّتى كه معمولًا زنها از حيض يا نفاس پاك مىشوند صبر كند در صورتى كه نتواند از حالش با خبر باشد .\r\nمسأله 2519 - اگر مردى كه غائب است بخواهد زن خود را طلاق دهد ، چنانچه بتواند اطلاع پيدا كند كه زن او در حال حيض يا نفاس است يا نه ، اگرچه اطلاع او از روى عادت حيض زن يا نشانه‌هاى ديگرى باشد كه در شرع معيّن شده بايد اطلاع پيدا كند و اگر نتوانست مىتواند تا مدّتى كه معمولًا زنها از حيض يا نفاس پاك مىشوند صبر كند .\r\nمسأله 2520 - اگر با عيالش كه از خون حيض و نفاس پاك است نزديكى كند و بخواهد طلاقش دهد ، بايد صبر كند تا دوباره حيض ببيند و پاك شود ولىزنى را كه نه سالش تمام نشده ، يا آبستن است اگر بعد از نزديكى طلاق‌دهد ، اشكال ندارد و همچنين است اگر يائسه باشد ، يعنى اگر سيّده‌است بيشتر از شصت سال و اگر سيّده نيست بيشتر از پنجاه سال داشته باشد .\r\nمسأله 2521 - اگر با زنى كه از خون حيض و نفاس پاك است نزديكى كند و در همان پاكى طلاقش دهد ، چنانچه بعد معلوم شود كه موقع طلاق آبستن بوده بنابر احتياط واجب بايد دوباره او را طلاق دهد در صورتى كه حالت زن ومسأله را مىدانسته .\r\nمسأله 2522 - اگر با زنى كه از خون حيض و نفاس پاك است نزديكى كند و مسافرت نمايد ، چنانچه بخواهد در سفر طلاقش دهد ، بايد به قدرى كه زن معمولًا بعد از آن پاكى خون مىبيند و دوباره پاك مىشود ، صبر كند در صورتى كه نتواند از حالش با اطلاع شود .\r\nمسأله 2523 - اگر مرد بخواهد زن خود را كه به واسطه مرضى حيض نمىبيند طلاق دهد ، بايد از وقتى كه با او نزديكى كرده تا سه ماه از جماع با او خوددارىنمايد و بعد او را طلاق دهد .\r\nمسأله 2524 - طلاق بايد به صيغه عربى صحيح خوانده شود و دو مرد عادل آن را بشنوند و اگر خود شوهر بخواهد صيغه طلاق را بخواند و اسم زن او مثلًا فاطمه باشد ،\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nبايد بگويد : « زَوْجَتى فاطِمَةُ طالِقٌ » يعنى زن من فاطمه رهااست و اگر ديگرىرا وكيل كند آن وكيل بايد بگويد : « زَوْجَةُ مُوَكِّلى فاطِمَةُ طالِقٌ » .\r\nمسأله 2525 - زنى كه صيغه شده ، مثلًا يك ماهه يا يك ساله او را عقد كرده‌اند طلاق ندارد ورها شدن او به اين است كه مدّتش تمام شود ، يا مرد مدّت او را به او ببخشد به اين ترتيب كه بگويد : مدّت را به تو بخشيدم و شاهد گرفتن و پاك بودن زن از حيض لازم نيست .\r\n\r\nعدّه طلاق\r\nمسأله 2526 - زنى كه نه سالش تمام نشده ، و زن يائسه عده ندارد ، يعنى اگرچه شوهرش با او نزديكى كرده باشد ، بعد از طلاق مىتواند فوراً شوهركند .\r\nمسأله 2527 - زنى كه نه سالش تمام شده و يائسه نيست اگر شوهرش با او نزديكى كند و طلاقش دهد ، بعد از طلاق بايد عدّه نگهدارد يعنى بعد از آن كه در پاكى طلاقش داد ، به قدرى صبر كند كه دو بار حيض ببيند و پاك شود وهمينكه حيض سوم را ديد ، عدّه او تمام مىشود و مىتواند شوهر كند ، اين در زن آزاد است ولى در كنيز همين كه حيض دوم را ببيند عدّه او تمام مىشود ، ولى اگر پيش از نزديكى كردن با او طلاقش بدهد ، عدّه ندارد يعنى مىتواند بعد از طلاق فوراً شوهر كند .\r\nمسأله 2528 - زنى كه حيض نمىبيند اگر در سنّ زنهايى باشد كه حيض مىبينند چنانچه شوهرش او را طلاق دهد ، بايد بعد از طلاق تا سه ماه يعنى نود روز عدّه نگهدارد در صورتى كه شوهرش با او نزديكى كرده است .\r\nمسأله 2529 - زنى كه عدّه او سه ماه است ، اگر اوّل ماه طلاقش دهند بايد تا نود روز عدّه نگهدارد و اگر در بين ماه طلاقش بدهند ، بايد باقى ماه را با دو ماه بعد از آن و نيز كسرى ماه اوّل را از ماه چهارم عدّه نگهدارد تا نود روز تمام شود ، مثلًا اگر غروب روز بيستم ماه طلاقش بدهد و آن ماه بيست و نه روز باشد ، بايد نه روز باقىماه را با دو ماه بعد از آن و بيست ويكروز از ماه چهارم را عدّه نگهدارد .\r\n\r\n","description":"","footnote":"","page_name":" 414 ","page_number":414},
  {"content":"\r\n\r\nمسأله 2530 - اگر زن آبستن را طلاق دهند ، عدّه‌اش تا دنيا آمدن يا سقط شدن بچه او است بنابر اين اگر مثلًا يك ساعت بعد از طلاق ، بچه او به دنيا آيد ، عدّه‌اش تمام مىشود ، در صورتى كه بچه از زنا نباشد والّا بايد مثل ساير زنها به سه حيض در صورتى كه در حاملگى حيض مىبيند والّا نود روز از طلاق او عدّه نگهدارد .\r\nمسأله 2531 - زنى كه نه سالش تمام شده و يائسه نيست اگر صيغه شود مثلًا يك ماهه ، يا يك ساله شوهر كند ، چنانچه شوهرش با او نزديكى نمايد ومدّت آن زن تمام شود يا شوهر مدّت را به او ببخشد بايد عدّه نگهدارد ، پس اگر حيض مىبيند بايد به مقدار دو حيض عدّه نگهدارد و شوهر نكند و اگر حيض نمىبيند ، احتياط واجب آن است كه چهل و پنج روز از شوهر كردن خوددارى نمايد .\r\nمسأله 2532 - ابتداى عدّه طلاق از موقعى است كه خواندن صيغه طلاق تمام مىشود ، چه زن بداند طلاقش داده‌اند يا نداند ، پس اگر بعد از تمام شدن عدّه بفهمد كه او را طلاق داده‌اند ، لازم نيست دوباره عدّه نگهدارد .\r\n\r\nعدّه زنى كه شوهرش مرده\r\nمسأله 2533 - زنى كه شوهرش مرده اگر آبستن نباشد ، بايد تا چهار ماه و ده روز عدّه نگهدارد يعنى از شوهر كردن خوددارى نمايد اگرچه يائسه يا صيغه يا صغيره باشد ، يا شوهرش با او نزديكى نكرده باشد و اگر آبستن باشد ، بايد تا موقع زاييدن عدّه نگهدارد ، ولى اگر پيش از گذشتن چهار ماه و ده روز بچه‌اش به دنيا آيد ، بايد تا چهار ماه و ده روز از مرگ شوهرش صبر كند و اين عدّه را عدّه وفات مىگويند .\r\nمسأله 2534 - زنى كه در عدّه وفات مىباشد ، حرام است خود را زينت كند و لباسهاى زينتى بپوشد و سرمه بكشد و همچنين كارهاى ديگرى كه زينت حساب شود بر او حرام مىباشد .\r\nمسأله 2535 - اگر زن يقين كند كه شوهرش مرده و بعد از تمام شدن عدّه وفات شوهر كند ، چنانچه معلوم شود شوهر او بعداً مرده است ، بايد از شوهر دوم جدا شود\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nو در صورتى كه آبستن باشد ، به مقدارى كه در عدّه طلاق گفته شد ، براى شوهر دوم عدّه طلاق و بعد براى شوهر اوّل عدّه وفات نگهدارد ، و اگر آبستن نباشد ، براى شوهر اوّل عدّه وفات احتياطاً و براى شوهر دوم عدّه طلاق نگهدارد .\r\nمسأله 2536 - ابتداى عدّه وفات از موقعى است كه زن از مرگ شوهر مطلع شود .\r\nمسأله 2537 - اگر زن بگويد عدّه‌ام تمام شده ، از او قبول مىشود خواه تمام شدن عدّه‌اش به سه طهر باشد يا به شهور به شرط آنكه زن متهمه نباشد و از طلاق يا مردن شوهرش بقدرى گذشته باشد كه امكان تمام شدن عده او باشد .\r\n\r\nطلاق بائن و طلاق رجعى\r\nمسأله 2538 - طلاق بائن آن است كه بعد از طلاق ، مرد حقّ ندارد به زن خود رجوع كند يعنى بدون عقد او را به زنى قبول نمايد و آن بر پنج قسم است : اوّل - طلاق زنى كه نه سالش تمام نشده باشد ؛ دوم - طلاق زنى كه يائسه باشد يعنى اگر سيّده است بيشتر از شصت سال و اگر سيّده نيست بيشتر از پنجاه سال داشته باشد ؛ سوم - طلاق زنى كه شوهرش بعد از عقد با او نزديكى نكرده باشد ؛ چهارم - طلاق سوم زنى كه او را سه دفعه طلاق داده‌اند ؛ پنجم - طلاق خلع و مبارات و احكام اينها بعداً گفته خواهد شد و غير اينها طلاق رجعى است كه بعد از طلاق تا وقتى زن در عدّه است ، مرد مىتواند به او رجوع نمايد .\r\nمسأله 2539 - كسى كه زنش را طلاق رجعى داده ، حرام است او را از خانه‌اى كه موقع طلاق در آن خانه بوده بيرون كند ، ولى در بعضى از مواقع كه در كتابهاى مفصّل گفته شده ، بيرن كردن او اشكال ندارد و نيز حرام است زن براى كارهاى غير لازم از آن خانه بيرون رود .\r\n\r\nاحكام رجوع كردن\r\nمسأله 2540 - در طلاق رجعى مرد به دو قسم مىتواند به زن خود رجوع كند :\r\n\r\n","description":"","footnote":"","page_name":" 416 ","page_number":416},
  {"content":"\r\n\r\nاوّل - حرفى بزند كه معنايش اين باشد كه او را دوباره زن خود قرار داده است ؛ دوم - كارى كند كه از آن بفهمند رجوع كرده است و با قصد رجوع هم بوده .\r\nمسأله 2541 - براى رجوع كردن لازم نيست مرد شاهد بگيرد ، يا به زن خبر دهد ، بلكه اگر بدون اين كه كسى بفهمد ، بگويد به زنم رجوع كردم صحيح است .\r\nمسأله 2542 - مردى كه زن خود را طلاق رجعى داده ، اگر مالى از او بگيرد و با او صلح كند كه ديگر به او رجوع نكند ، حقّ رجوع او از بين نمىرود و مصالحه صحيح است ولى لازم است عملًا رجوع ننمايد ، اگر رجوع كرد زوجيّت آن صحيح است .\r\nمسأله 2543 - اگر زنى را دو مرتبه طلاق دهد و به او رجوع كند يا دو مرتبه او را طلاق دهد و بعد از هر طلاق عقدش كند ، بعد از طلاق سوم آن زن بر او حرام است ولى اگر بعد از طلاق سوم به ديگرى شوهر كند ، با چهار شرط به شوهر اوّل حلال مىشود يعنى مىتواند آن زن را دوباره عقد نمايد : اوّل - آن كه عقد شوهر دوم هميشگى باشد و اگر مثلًا يك ماهه يا يك ساله او را صيغه كند ، بعد از آن كه از او جدا شد ، شوهر اوّل نمىتواند او را عقد كند ؛ دوم - شوهر دوم با او نزديكى و دخول كند و نزديكى از جلوى زن باشد ؛ سوم - شوهر دوم طلاقش دهد يا بميرد ؛ چهارم - عدّه طلاق يا عدّه وفات شوهر دوم تمام شود .\r\n\r\nطلاق خلع\r\nمسأله 2544 - طلاق زنى را كه به شوهرش مايل نيست و كراهت شديد از او دارد و مهر يا مال ديگر خود را به او مىبخشد كه طلاقش دهد ، طلاق خلع‌گويند .\r\nمسأله 2545 - اگر شوهر بخواهد صيغه طلاق را بخواند ، چنانچه اسم زن مثلًا فاطمه باشد مىگويد : « زَوْجَتى فاطِمَةُ خَلَعْتُها يا خالَعْتُها عَلى مابَذَلَتْ هِيَ طالِقٌ يا بگويد فاطِمَة مُخْتَلَعَةٌ هِيَ طالِقٌ » يعني زنم فاطمه را طلاق خلع دادم او رها شد .\r\nمسأله 2546 - اگر زنى كسى را وكيل كند كه مهر او را به شوهرش ببخشد و شوهر همان كس را وكيل كند كه زن را طلاق دهد ، چنانچه مثلًا اسم شوهر محمّد و اسم زن فاطمه باشد وكيل ، صيغه طلاق را اين طور مىخواند : « عَنْ مُوَكِّلَتى فاطِمَةَ بَذَلْتُ مَهْرَها\r\n\r\n","description":"","footnote":"","page_name":" 417 ","page_number":417},
  {"content":"\r\n\r\nلِمُوَكِّلى مُحَمَّدٍ لِيَخْلَعَها عَلَيْه » ، پس از آن بدون فاصله مىگويد : « زَوْجَةُ مُوَكِّلىخَلَعْتُها يا خالَعْتُها عَلى مابَذَلَتْ هِيَ طالِق » و اگر زني كسي را وكيل كند كه غير از مهر چيز ديگرى را به شوهر او ببخشد كه او را طلاق دهد ، وكيل بايد به جاى كلمه ( مهرها ) آن چيز را بگويد مثلًا اگر صد تومان داده ، بايد بگويد : « بذلت مأة تومان » .\r\n\r\nطلاق مبارات\r\nمسأله 2547 - اگر زن و شوهر يكديگر را نخواهند و زن مالى به مرد بدهد كه او را طلاق دهد ، آن طلاق را مبارات گويند .\r\nمسأله 2548 - اگر شوهر بخواهد صيغه مبارات را بخواند ، چنانچه مثلًا اسم زن فاطمه باشد ، بگويد : « بارَأْتُ زَوْجَتى فاطِمَةَ عَلى مَهْرِها فَهِيَ طالِقٌ » يعني مبارات كردم زنم فاطمه را در مقابل مهر او پس او رهاست ، و اگر ديگرى را وكيل كند ، وكيل بايد بگويد : « بارَأتُ زَوْجَةَ مُوَكِّلى فاطِمَةَ عَلى مَهْرِها فَهِيَ طالِقٌ » و در هر دو صورت اگر به جاى كلمه ( عَلى مَهْرِها ) « بِمَهْرِها » بگويد ، اشكال ندارد .\r\nمسأله 2549 - صيغه طلاق خلع و مبارات بايد به عربى صحيح خوانده شود ولىاگر زن براى آن كه مال خود را به شوهر ببخشد مثلًا به فارسى بگويد براىطلاق ، فلان مال را به تو بخشيدم اشكال ندارد .\r\nمسأله 2550 - اگر زن در بين عدّه طلاق خلع ، يا مبارات از بخشش خود برگردد ، شوهر مىتواند رجوع كند و بدون عقد دوباره او را زن خود قراردهد .\r\nمسأله 2551 - مالى را كه شوهر براى طلاق مبارات مىگيرد ، بايد بيشتر از مهر نباشد ولى در طلاق خلع اگر بيشتر باشد ، اشكال ندارد .\r\n\r\nاحكام متفرّقه طلاق\r\nمسأله 2552 - اگر با زن نامحرمى به گمان اين كه عيال خود او است نزديكى كند ، چه زن بداند كه او شوهر نيست يا گمان كند شوهرش مىباشد ، بايد عدّه نگهدارد .\r\n\r\n","description":"","footnote":"","page_name":" 418 ","page_number":418},
  {"content":"\r\n\r\nمسأله 2553 - اگر با زنى كه مىداند عيالش نيست زنا كند ، اگر زن بداند كه آن مرد شوهر او نيست عده ندارد ولى اگر گمان كند شوهرش مىباشد لازم است عدّه نگهدارد .\r\nمسأله 2554 - اگر مرد ، زنى را گول بزند كه از شوهرش طلاق بگيرد و زن او شود ، طلاق و عقد آن زن صحيح است ولى هردو معصيت بزرگى كرده‌اند .\r\nمسأله 2555 - هرگاه زن در ضمن عقد لازم با شوهر شرط كند كه اگر شوهر مسافرت نمايد ، يا مثلًا شش ماه به او خرجى ندهد اختيار طلاق با او باشد ، اين شرط باطل است ولى چنانچه شرط كند كه اگر مرد مسافرت كند ، يا مثلًا تا شش ماه خرجى ندهد ، فعلًا از طرف او براى طلاق خود وكيل باشد چنانچه خود را طلاق دهد ، صحيح است در صورتى كه از وكالت عزلش نكرده باشد و در اين صورت وكالت فعلى ومنجّز است وتعليق در وقت طلاق مىباشد .\r\nمسأله 2556 - زنى كه شوهرش گم شده ، اگر بخواهد به ديگرى شوهر كند ، بايد نزد حاكم شرع برود و به دستور او عمل نمايد .\r\nمسأله 2557 - پدر وجدّ پدرى ديوانه مىتوانند زن او را طلاق بدهند .\r\nمسأله 2558 - اگر پدر يا جدّ پدرى براى طفل خود زنى را صيغه كند ، اگرچه مقدارى از زمان تكليف بچه جزء مدّت صيغه باشد ، مثلًا براى پسر 14 ساله خودش زنى را دو ساله صيغه كند اگر چه صلاح بچه باشد ، بخشيدن آن مدّت را به زن اشكال دارد امّا زن دائمى او را نمىتواند طلاق دهد .\r\nمسأله 2559 - اگر از روى علاماتى كه در شرع معيّن شده ، مرد دو نفر را عادل بداند و زن خود را پيش آنان طلاق دهد ، ديگرى كه آنانرا عادل نمىداند ، مشكل است كه آن زن را بعد از تمام عدّه‌اش براى خود يا براى كسى ديگر عقد كند .\r\nمسأله 2560 - اگر كسى زن خود را بدون اين كه او بفهمد طلاق دهد ، چنانچه مخارج او را مثل وقتى كه زنش بوده بدهد ومثلًا بعد از يك سال بگويد يك سال پيش تو را طلاق دادم وشرعاً هم ثابت كند ، مىتواند چيزهائى را كه در آن مدّت براى زن تهيّه نموده و او مصرف نكرده است از او پس بگيرد ، ولى چيزهائى را كه مصرف كرده نمىتواند از او مطالبه نمايد .\r\n\r\n","description":"","footnote":"","page_name":" 419 ","page_number":419},
  {"content":"\r\n\r\n\r\nاحكام غصب\r\nغصب آن است كه انسان از روى ظلم بر مال ، يا حقّ كسى مسلّط شود و اين از گناهان بزرگ است كه اگر انجام دهد ، در قيامت به عذاب سخت گرفتار مىشود ، از حضرت پيغمبر اكرم صلى الله عليه و آله و سلم روايت شده است كه هركس يك وجب زمين از ديگرى غصب كند در قيامت آن زمين را از هفت طبقه آن مثل طوق به گردن او مىاندازند .\r\nمسأله 2561 - اگر انسان نگذارد مردم از مسجد و مدرسه و پل و جاهاى ديگر كه براى عموم ساخته شده استفاده كنند ، حقّ آنان را غصب نموده و همچنين است اگر كسى در مسجد جايى براى خود بگيرد و ديگرى نگذارد كه از آنجا استفاده نمايد .\r\nمسأله 2562 - چيزى را كه انسان پيش طلبكار گرو مىگذارد ، بايد پيش او بماند كه اگر طلب او را ندهد طلب خود را از آن به دست آورد ، پس اگر پيش از آن كه طلب او را بدهد آن چيز را از او بگيرد ، حقّ او را غصب كرده است .\r\nمسأله 2563 - مالى را كه نزد كسى گرو گذاشته‌اند ، اگر ديگرى غصب كند صاحب مال و طلبكار مىتوانند چيزى را كه غصب كرده از او مطالبه نمايند و چنانچه آن چيز را از او بگيرند ، باز هم در گرو است و اگر آن چيز از بين برود و عوض آن را بگيرند ، آن عوض هم مثل خود آن چيز گرو مىباشد .\r\nمسأله 2564 - اگر انسان چيزى را غصب كند ، بايد به صاحبش برگرداند و اگر آن چيز از بين برود ، بايد عوض آن را به او بدهد .\r\n\r\n","description":"","footnote":"","page_name":" 420 ","page_number":420},
  {"content":"\r\n\r\nمسأله 2565 - اگر از چيزى كه غصب كرده منفعتى به دست آيد مثلًا از گوسفندىكه غصب كرده برّه‌اى پيدا شود ، مال صاحب مال است و نيز كسى كه مثلًا خانه‌اى را غصب كرده ، اگرچه در آن ننشيند بايد اجاره آن رابدهد .\r\nمسأله 2566 - اگر از بچه يا ديوانه چيزى را غصب كند ، بايد آن را به ولىّ او بدهد و اگر از بين رفته ، بايد عوض آن را بدهد .\r\nمسأله 2567 - هرگاه دو نفر باهم چيزى را غصب كنند ، اگر هريك به تنهايىمى توانسته‌اند آن را غصب نمايند ، هركدام آنان ضامن تمام آن است در صورتى كه فعلًا عين مال در تصرّف هردو باشد و اگر هر كدام نصف آن را تحت قدرت دارند ضامن نصف هستند .\r\nمسأله 2568 - اگر چيزى را كه غصب كرده با چيز ديگرى مخلوط كند مثلًا گندمىرا كه غصب كرده با جو مخلوط نمايد ، چنانچه جدا كردن آنها ممكن است ، اگرچه زحمت داشته باشد ، بايد جدا كند و به صاحبش برگرداند .\r\nمسأله 2569 - اگر كسى ظرف طلا و نقره را غصب كند و خراب نمايد ضامن مزد ساختنش مىباشد و همچنين اگر گوشواره‌اى را كه غصب كرده خراب نمايد ، بايد آن را با مزد ساختنش به صاحب آن بدهد و چنانچه براى اين كه مزد ندهد ، بگويد آن را مثل اوّلش مىسازم ، مالك مجبور نيست قبول نمايد و نيز مالك نمىتواند او را مجبور كند كه آن را مثل اوّلش بسازد و اگر تفاوت قيمت در ساخته و نساخته باشد آن را هم ضامن است .\r\nمسأله 2570 - اگر چيزى را كه غصب كرده به طورى تغيير دهد كه از اوّلش بهتر شود مثلًا طلايى را كه غصب كرده گوشواره بسازد ، چنانچه صاحب مال بگويد مال را به همين صورت بده ، بايد به او بدهد ونميتواند براىزحمتى كه كشيده مزد بگيرد ، بلكه بدون اجازه مالك حقّ ندارد آن رابه‌صورت اوّلش در آورد و اگر بدون اجازه او آن چيز را مثل اوّلش كند ، بايد مزد ساختن آن را به صاحبش بدهد بلكه تفاوت قيمت هم را ضامن‌است .\r\nمسأله 2571 - اگر چيزى را كه غصب كرده به طورى تغيير دهد كه از اوّلش بهتر\r\n\r\n","description":"","footnote":"","page_name":" 421 ","page_number":421},
  {"content":"\r\n\r\nشود ، و صاحب مال بگويد بايد آن را به صورت اوّل درآورى ، واجب است آن را به صورت اوّلش در آورد و چنانچه قيمت آن به واسطه تغيير دادن از اوّلش كمتر شود ، بايد تفاوت آن را به صاحبش بدهد پس طلايى را كه غصب كرده اگر گوشواره بسازد و صاحب آن بگويد بايد به صورت اوّلش درآورى ، در صورتى كه بعد از آب كردن ، قيمت آن پيش از گوشواره ساختن كمتر شود ، بايد تفاوت آن را بدهد و چنانچه كمى قيمت آن مستند به نقص در عين يا در صفت طلا باشد ، وامّا اگر از جهت اختلاف قيمت بازار باشد ، ضامن نيست .\r\nمسأله 2572 - اگر در زمينى كه غصب كرده زراعت كند يا درخت بنشاند ، زراعت و درخت و ميوه آن مال خود اوست ، و چنانچه صاحب زمين راضى نباشد كه زراعت و درخت در زمين بماند ، كسى كه غصب كرده بايد فوراً زراعت يا درخت خود را اگرچه ضرر نمايد از زمين بكند و نيز بايد اجاره زمين را در مدّتى كه زراعت و درخت در آن بوده به صاحب زمين بدهد وخرابىهايى را كه در زمين پيدا شده ، درست كند مثلًا جاى درختها را پر نمايد و اگر به واسطه اينها قيمت زمين از اوّلش كمتر شود ، بايد تفاوت آن را هم بدهد ونمىتواند صاحب زمين را مجبور كند كه زمين را به او بفروشد يا اجاره دهد و نيز صاحب زمين ، نمىتواند او را مجبور كند كه درخت يا زراعت را به او بفروشد .\r\nمسأله 2573 - اگر صاحب زمين راضى شود كه زراعت و درخت در زمين او بماند كسى كه آن را غصب كرده ، لازم نيست درخت و زراعت را بكند ، ولى بايد اجاره زمين را از وقتى كه غصب كرده تا وقتى كه صاحب زمين راضى شده بدهد .\r\nمسأله 2574 - اگر چيزى را كه غصب كرده از بين برود ، در صورتى كه مثل گاو و گوسفند باشد كه قيمت اجزاء آن باهم فرق دارد مثلًا گوشت آن يك قيمت و پوست آن قيمت ديگر دارد ، بايد قيمت آن را بدهد و چنانچه قيمت بازار آن فرق كرده باشد ، بايد قيمت وقتى را كه مىخواهد قيمت را رد كند بدهد ، و احتياط مستحبّ آن است كه بالاترين قيمتى را كه از زمان غصب تا زمان تلف داشته ، بدهد .\r\n\r\n","description":"","footnote":"","page_name":" 422 ","page_number":422},
  {"content":"\r\n\r\nمسأله 2575 - اگر چيزى را كه غصب كرده و از بين رفته مانند گندم و جو باشد كه قيمت اجزايش باهم فرق ندارد ، بايد مثل همان چيزى را كه غصب كرده بدهد ولىچيزى را كه مىدهد بايد خصوصيّاتش مثل چيزى باشد كه آن را غصب كرده و از بين رفته است .\r\nمسأله 2576 - اگر چيزى را كه مثل گوسفند اجزاء آن باهم فرق دارد غصب نمايد و از بين برود ، چنانچه قيمت بازار آن فرق نكرده باشد ، ولى در مدّتىكه پيش او بوده مثلًا چاق شده باشد ، بايد قيمت وقتى را كه چاق بوده‌بدهد .\r\nمسأله 2577 - اگر چيزى را كه غصب كرده و ديگرى از او غصب نمايد و پيش دومى از بين برود ، صاحب مال مىتواند عوض آن را از هريك از آنان بگيرد ، يا از هركدام آنان مقدارى از عوض آن را مطالبه نمايد وچنانكه عوض مال را از اوّلىبگيرد ، اوّلى مىتواند آنچه را داده از دومى بگيرد ، ولى اگر از دومى بگيرد نمىتواند آنچه را داده از اوّلى مطالبه نمايد .\r\nمسأله 2578 - اگر چيزى را كه مىفروشند يكى از شرطهاى معامله در آن نباشد مثلًا چيزى را كه بايد با وزن خريد و فروش كنند بدون وزن معامله نمايند ، معامله باطل است و چنانچه فروشنده و خريدار با قطع نظر از معامله راضى باشند كه در مال يكديگر تصرّف كنند ، اشكال ندارد و گرنه چيزى را كه از يكديگر گرفته‌اند مثل مال غصبى است و بايد آن را به همديگر برگردانند ، و در صورتى كه مال هريك در دست ديگرى تلف شود ، چه بداند معامله باطل است چه نداند ، بايد عوض آن را بدهد .\r\nمسأله 2579 - هرگاه مالى را از فروشنده بگيرد كه آن را ببيند يا مدّتى نزد خود نگهدارد تا اگر پسنديد بخرد ، در صورتى كه آن مال تلف شود ، بايد عوض آن را به صاحبش بدهد .\r\n\r\nاحكام مالى كه انسان آن را پيدا مىكند\r\nمسأله 2580 - مالى كه انسان پيدا مىكند اگر نشانه‌اى نداشته باشد كه به واسطه آن ، صاحبش معلوم شود ، نمىتواند به قصد اين كه ملك خودش شود آن را بردارد بلكه احتياط واجب آن است كه از طرف صاحبش صدقه بدهد .\r\n\r\n","description":"","footnote":"","page_name":" 423 ","page_number":423},
  {"content":"\r\n\r\nمسأله 2581 - اگر مالى پيدا كند كه نشانه دارد و قيمت آن از 6 / 12 نخود نقره سكّه‌دار كمتر است ، چنانچه صاحب آن معلوم باشد و انسان نداند راضى است يا نه ، نمىتواند بدون اجازه او بردارد ، و اگر صاحب آن معلوم نباشد ، مىتواند به قصد اين كه ملك خودش شود بردارد ، گرچه احتياط واجب آن است كه هر وقت صاحبش پيدا شد ، عوض آن را به او بدهد و در صورتى كه خود مال باقى است خود مال را بدهد . و در صورتى كه مال در حرم مكه پيدا شود احتياط واجب آنست كه برندارد .\r\nمسأله 2582 - هرگاه چيزى را كه پيدا كرده نشانه‌اى دارد كه به واسطه آن مىتواند صاحبش را پيدا كند ، اگرچه بداند صاحب آن سنّى يا كافرى است كه در امان مسلمانان است در صورتى كه قيمت آن چيز به 6 / 12 نخود نقره سكّه‌دار برسد ، بايد از روزى كه آن را پيدا كرده تا يك هفته روزى دو مرتبه و بعد تا يك ماه هفته‌اىيك مرتبه و بعد تا يكسال ماهى يك مرتبه در محلّ اجتماع مردم اعلان كند و اين از باب مثال است بلكه اگر طورى باشد كه عرفاً بگويند تعريف همان مال گمشده است ، كفايت مىكند .\r\nمسأله 2583 - اگر انسان خودش نخواهد اعلان كند ، مىتواند به كسى كه اطمينان دارد بگويد كه از طرف او اعلان نمايد .\r\nمسأله 2584 - اگر تا يك سال اعلان كند و صاحب مال پيدا نشود ، مىتواند آن را براى خود بردارد ، به قصد اين كه هروقت صاحبش پيدا شد عوض آن را به او بدهد ، يا براى او نگهدارى كند كه هروقت پيدا شد به او بدهد ، ولى احتياط مستحبّ آن است كه از طرف صاحبش صدقه بدهد يا به حاكم شرع برساند خصوصاً اگر در حرم مكه پيدا شده باشد .\r\nمسأله 2585 - اگر بعد از آن كه يكسال اعلان كرد و صاحب مال پيدا نشد ، مال را براى صاحبش نگهدارى كند و از بين برود ، چنانچه در نگهدارى آن كوتاهى نكرده وتعدّى يعنى زياده‌روى هم ننموده ، ضامن نيست ولى اگر از طرف صاحبش صدقه داده باشد يا براى خود برداشته باشد ، در هر صورت ضامن است اگر صاحب مال به عنوان صدقه قبول نكند .\r\n\r\n","description":"","footnote":"","page_name":" 424 ","page_number":424},
  {"content":"\r\n\r\nمسأله 2586 - كسى كه مالى راپيدا كرده ، اگر عمداً به دستورى كه گفته شد اعلان نكند ، گذشته از اين كه معصيت كرده باز هم واجب است اعلان كند .\r\nمسأله 2587 - اگر بچه نابالغ چيزى پيدا كند ولىّ او بايد اعلان نمايد ، اگر بعد از يك سال پيدا نشد مىتواند ولىّ براى صغير تملّك نمايد يا به دو قسم ديگر عمل نمايد .\r\nمسأله 2588 - اگر در بين سالى كه اعلان مىكند مال از بين برود ، چنانچه در نگهدارى آن كوتاهى كرده يا تعدّى يعنى زياده روى كرده باشد ، بايد عوض آن را به صاحبش بدهد و اگر كوتاهى نكرده و زياده‌روى هم ننموده ، چيزى بر او واجب نيست .\r\nمسأله 2589 - اگر انسان در بين سالى كه اعلان مىكند از پيدا شدن صاحب مال نااميد شود ، مىتواند آن را صدقه بدهد .\r\nمسأله 2590 - اگر مالى را كه نشانه دارد و قيمت آن به 6 / 12 نخود نقره سكّه‌دار مىرسد در جايى پيدا كند كه معلوم است به واسطه اعلان ، صاحب آن پيدا نمىشود ، مىتواند در روز اوّل آن را از طرف صاحبش صدقه بدهد يا به حاكم شرع برساند يا تملّك نمايد با ضمان او و چنانچه صاحبش پيدا شود و به صدقه دادن راضى نشود ، بايد عوض آن را به او بدهد و ثواب صدقه‌اى كه داده مال خود او است .\r\nمسأله 2591 - اگر چيزى را پيدا كند و به خيال اين كه مال خود او است بردارد ، بعد بفهمد مال خودش نبوده ، بايد تا يكسال اعلان نمايد ولى است اگر پاى خود را به گم شده بزند حكم مال پيدا شده را ندارد .\r\nمسأله 2592 - لازم نيست موقع اعلان ، جنس چيزى را كه پيدا كرده بگويد بلكه همين‌قدر كه بگويد چيزى پيدا كرده‌ام كافى است ، ولى اگر بدون تعيين جنس ، اعلان بىفائده باشد بايد تعيين بنمايد .\r\nمسأله 2593 - اگر كسى چيزى پيدا كند و ديگرى بگويد مال من است ، در صورتىبايد به او بدهد كه نشانه‌هاى آن را به طورى كه موجب علم بصحّت ادّعاىاو شود بگويد ، ولى لازم نيست نشانه‌هايى را كه بيشتر اوقات صاحب مال هم ملتفت آنها نيست بگويد .\r\n\r\n","description":"","footnote":"","page_name":" 425 ","page_number":425},
  {"content":"\r\n\r\nمسأله 2594 - اگر قيمت چيزى كه پيدا كرده به 6 / 12 نخود نقره سكّه‌دار برسد چنانچه اعلان نكند و در مسجد يا جاى ديگرى كه محلّ اجتماع مردم است بگذارد و آن چيز از بين برود يا ديگرى آن را بردارد ، كسى كه آن را پيدا كرده ضامن است .\r\nمسأله 2595 - هرگاه چيزى پيدا كند كه اگر بماند فاسد مىشود ، بايد اگر ممكن باشد با اجازه حاكم شرع يا وكيل او و اگر ممكن نباشد خودش قيمت آن را معيّن كند و بفروشد و پولش را نگهدارد و اگر صاحب آن پيدا نشد از طرف او صدقه بدهد .\r\nمسأله 2596 - اگر چيزى را كه پيدا كرده موقع وضو گرفتن و نماز خواندن همراه او باشد در صورتى كه او را بعنوان حفظ و نگهدارى همراه داشته باشد اشكال ندارد .\r\nمسأله 2597 - اگر كفش او را ببرند و كفش ديگرى به جاى آن بگذارند ، چنانچه بداند كفشى كه مانده مال كسى است كه كفش او را برده و بداند عمداً اين كار را كرده جائز است كه آن كفش را كه گذاشته است به عنوان تقاص به جاى كفش خود بردارد و اگر قيمت آنچه را كه گذاشته بيش از آنچه را كه برداشته است باشد بايد زيادى را از طرف صاحبش صدقه بدهد و در صورتى كه علم بعمدى بودن اين كار ندارد ، مجهول المالك خواهد بود لذا بايد جستجو كند وصاحبش را پيدا نمايد و اگر هرآينه از پيدا شدن صاحبش مأيوس شود ، احتياط واجب آن است كه آن را از طرف صاحبش با اجازه از حاكم شرع صدقه بدهد بلكه احوط مستحبّ آن است كه او را به عنوان وفاى آنچه را كه در ذمّه صاحبش نسبت به بردن كفش او است بردارد و بعد او را از طرف صاحبش با اجازه حاكم شرع صدقه بدهد .\r\nمسأله 2598 - اگر مالى را كه كمتر از 6 / 12 نخود نقره سكّه‌دار ارزش دارد پيدا كند و از آن صرف نظر نمايد و در مسجد يا جاى ديگر بگذارد ، چنانچه كسى آن را بردارد ، براى او حلال است .\r\n\r\n","description":"","footnote":"","page_name":" 426 ","page_number":426},
  {"content":"\r\n\r\n\r\nاحكام سر بريدن و شكار كردن حيوانات\r\nمسأله 2599 - اگر حيوان حلال گوشت را به دستورى كه بعداً گفته مىشود سر ببرند ، وحشى باشد يا اهلى ، بعد از جان دادن ، گوشت آن حلال و بدن آن پاك است ولى حيواناتى كه انسان با آن وطى و نزديكى كرده و حيوانى كه نجاستخوار شده ، اگر به دستورى كه در شرع معيّن نموده‌اند ، آن را استبراء نكرده باشد ، بعد از سر بريدن ، گوشت آن حلال نيست .\r\nمسأله 2600 - حيوان حلال گوشت وحشى مانند آهو و كبك و بز كوهى و حيوان حلال گوشتى كه اهلى بوده و بعداً وحشى شده مثل گاو و شتر اهلى كه فرار كرده و وحشى شده است ، اگر به دستورى كه بعداً گفته مىشود آنها را شكار كنند پاك و حلال است ولى حيوان حلال گوشت اهلى مانند گوسفند و مرغ خانگى و حيوان حلال گوشت وحشى كه به واسطه تربيت كردن اهلى شده است ، با شكار كردن پاك و حلال نمىشود .\r\nمسأله 2601 - حيوان حلال گوشت وحشى در صورتى با شكار كردن پاك و حلال مىشود كه بتواند فرار كند يا پرواز كند ، بنابر اين بچه آهو كه نمىتواند فرار كند و بچه كبك كه نمىتواند پرواز نمايد ، با شكار كردن پاك و حلال نمىشود و اگر آهو و بچه‌اش را كه نمىتواند فرار كند ، با يك تير شكار نمايد ، آهو حلال و بچه‌اش حرام است .\r\nمسأله 2602 - حيوان حلال گوشتى كه مانند ماهى خون جهنده ندارد ، اگر به خودى خود بميرد پاك است ولى گوشت آن را نمىشود خورد .\r\n\r\n","description":"","footnote":"","page_name":" 427 ","page_number":427},
  {"content":"\r\n\r\nمسأله 2603 - حيوان حرام گوشتى كه خون جهنده ندارد مانند مار با سر بريدن حلال نمىشود ولى مرده آن پاك است .\r\nمسأله 2604 - سگ و خوك به واسطه سر بريدن و شكار كردن پاك نمىشوند و خوردن گوشت آنها هم حرام است و حيوان حرام گوشتى را كه درنده و گوشتخوار است مانند گرگ و پلنگ اگر به دستورى كه گفته مىشود سر ببرند ، يا با تير و مانند آن شكار كنند پاك است ولى گوشت آن حلال نمىشود و اگر با سگ شكارى آن را شكار كنند ، پاك شدن بدنش هم اشكال دارد .\r\nمسأله 2605 - فيل و خرس و بوزينه و موش وحيواناتى كه مانند مار و سوسمار در داخل زمين زندگى مىكنند ، اگر خون جهنده داشته باشند و به خودى خود بميرند نجس‌اند ، وامّا اگر سر آنها را ببرند يا آنها را شكار نمايند پاك نمىشوند و پوست آنها را نمىشوداستفاده نمود .\r\nمسأله 2606 - اگر از شكم حيوان زنده بچه مرده‌اى بيرون آيد يا آن را بيرون آورند ، خوردن گوشت آن حرام است .\r\n\r\nدستور سر بريدن حيوانات\r\nمسأله 2607 - دستور سر بريدن حيوان آن است كه چهار رگ بزرگ گردن آن را از پايين برآمدگى زير گلو بطور كامل ببرند و اگر آنها را بشكافند كافى نيست .\r\nمسأله 2608 - اگر بعضى از چهار رگ را ببرند و صبر كنند تا حيوان بميرد بعد بقيه را ببرند فائده ندارد ، امّا اگر به اين مقدار هم صبر نكنند ولى بطور معمول چهار رگ را پشت سر هم نبرند ، اگر چه پيش از جان دادن ، بقيه رگها را ببرند ، اشكال دارد .\r\nمسأله 2609 - اگر گرگ گلوى گوسفند را به طورى بكند كه از چهار رگى كه در گردن است و بايد بريده شود ، چيزى نماند ، آن حيوان حرام مىشود ، ولى اگر به مقدارى از گردن را بكند و چهار رگ باقى باشد ، يا جاى ديگر بدن را بكند در صورتىكه گوسفند زنده باشد و به دستورى كه گفته مىشود سر آن را ببرند حلال و پاك مىباشد .\r\n\r\n","description":"","footnote":"","page_name":" 428 ","page_number":428},
  {"content":"\r\n\r\n\r\nشرائط سر بريدن حيوانات\r\nمسأله 2610 - سر بريدن حيوان پنج شرط دارد : اوّل - كسى كه سر حيوان را مىبرد چه مرد باشد چه زن ، بايد مسلمان باشد و اظهار دشمنى با اهل بيت پيغمبر نكند و بچه مسلمان هم اگر مميّز باشد يعنى خوب و بد را بفهمد مىتواند سر حيوان را ببرد ؛ دوم - سر حيوان را با چيزى ببرند كه از آهن باشد ولى چنانچه آهن پيدا نشود و طورى باشد كه اگر سر حيوان را نبرند مىميرد ، با چيز تيزى كه چهار رگ آن را جدا كند مانند شيشه و سنگ تيز ، مىشود سر آن را بريد ؛ سوم - در موقع سر بريدن ، محل بريدن و شكم حيوان رو به قبله باشد و كسى كه مىداند بايد رو به قبله سر ببرد ، اگر عمداً حيوان را رو به قبله نكند ، حيوان حرام مىشود ولى اگر فراموش كند يا مسأله را نداند يا قبله را اشتباه كند يا نداند قبله كدام طرف است يا نتواند حيوان را رو به قبله كند ، اشكال ندارد ؛ چهارم - وقتى مىخواهد سر حيوان را ببرد يا كارد به گلويش بگذارد ، به نيّت سر بريدن ، نام خدا را ببرد وهمينقدر كه بگويد بسم اللَّه كافى است و اگر بدون قصد سر بريدن نام خدا را ببرد ، آن حيوان پاك نمىشود و گوشت آن هم حرام است ولى اگر از روى فراموشى نام خدا را نبرد اشكال ندارد ؛ پنجم - حيوان بعد از سر بريدن حركت بكند ، اگرچه مثلًا چشم يا دم خود را حركت دهد يا پاى خود را به زمين زند و نيز احتياط مستحبّ آن است كه به اندازه معمول خون از بدن حيوان بيرون آيد ولى اكتفاء به آن به تنهايى مشكل است در صورتى كه علم به زنده بودن حيوان قبل از ذبح نداشته باشيم .\r\n\r\nدستور كشتن شتر\r\nمسأله 2611 - اگر بخواهند شتر را بكشند كه بعد از جان دادن پاك و حلال باشد ، بايد با پنج شرطى كه براى سر بريدن حيوانات گفته شد ، كارد يا چيز ديگرى را كه از آهن و برنده باشد ، در گودى بين گردن و سينه‌اش فرو كنند .\r\nمسأله 2612 - وقتى مىخواهند كارد را به گردن شتر فرو ببرند بهتر است كه شتر\r\n\r\n","description":"","footnote":"","page_name":" 429 ","page_number":429},
  {"content":"\r\n\r\nايستاده باشد ، ولى اگر در حالى كه زانوها را به زمين زده ، يا به پهلو خوابيده و دست و پا و سينه‌اش رو به قبله است كارد را در گودالى گردنش فرو كنند ، اشكال ندارد .\r\nمسأله 2613 - اگر به جاى اين كه كارد در گودى گردن شتر فرو كنند سر آن را ببرند ، يا گوسفند و گاو و مانند اينها را مثل شتر كارد در گودى گردنشان فرو كنند ، گوشت آنها حرام و بدن آنها نجس است ولى اگر چهار رگ شتر را ببرند و تا زنده است به دستورى كه گفته شد كارد در گودى گردنش فرو كنند ، گوشت آن حلال و بدن آن پاك است و نيز اگر كارد در گودى گردن گاو يا گوسفند و مانند اينها فرو كنند و تا زنده است سر آن را ببرند حلال و پاك مىباشد .\r\nمسأله 2614 - اگر حيوانى سركش شود و نتواند آن را به دستورى كه در شرع معيّن شده بكشند ، يا مثلًا در چاه بيفتد و احتمال بدهند كه در آنجا بميرد و كشتن آن به دستور شرع ممكن نباشد ، هر جاى بدنش را كه بوسيلهء شمشير و خنجر و نيزه و چيزهائى كه به تيزى آنها زخم مىشود زخم بزنند و در اثر زخم جان بدهد حلال مىشود ورو به قبله بودن آن لازم نيست ، ولى بايد شرطهاى ديگرى را كه براى سر بريدن حيوانات گفته شد ، دارا باشد .\r\n\r\nچيزهائى كه در موقع سر بريدن حيوانات مستحبّ است\r\nمسأله 2615 - چند چيز در سر بريدن حيوانات مستحبّ است : اوّل - موقع سر بريدن گوسفند ، دو دست و يك پاى آن را ببندند و پاى ديگرش را باز بگذارند و موقع سر بريدن گاو چهار دست و پايش را ببندند و دم آن را باز بگذارند و موقع كشتن شتر دو دست آن را از پايين تا زانو يا تا زير بغل به يكديگر ببندند و پاهايش را باز بگذارند ومستحبّ است مرغ را بعد از سر بريدن رها كنند تا پر و بال بزند ؛ دوم - كسى كه حيوان را مىكشد رو به‌قبله باشد ؛ سوم - پيش از كشتن حيوان آب جلوى آن بگذارند ؛ چهارم - كارى كنند كه حيوان كمتر اذيّت شود مثلًا كارد را خوب تيز كنند و با عجله سر حيوان را ببرند .\r\n\r\n","description":"","footnote":"","page_name":" 430 ","page_number":430},
  {"content":"\r\n\r\n\r\nچيزهائى كه در سر بريدن حيوانات مكروه است\r\nمسأله 2616 - چند چيز در كشتن حيوانات مكروه است : اوّل - آن كه كارد پشت حلقوم فرو كنند و به طرف جلو بياورند كه حلقوم از پشت آن بريده شود ؛ دوم - بنابر احتياط واجب نبايد پيش از بيرون آمدن روح ، سر حيوان را از بدنش جدا كنند اگرچه خوردن آن اشكال ندارد ولى اگر از روى غفلت يا به واسطه تيز بودن كارد بىاختيار سر حيوان جدا شد ، اشكال ندارد ؛ سوم - بنابر احتياط واجب نبايد پيش از بيرون آمدن روح ، پوست حيوان را بكنند ؛ چهارم - بنابر احتياط واجب نبايد پيش از آن كه روح از بدن حيوان بيرون رود ، مغز حرام او را كه در تيره پشت است ببرند ؛ پنجم - در جايى حيوان را بكشند كه حيوان ديگرى آن را ببيند ؛ ششم - در شب يا پيش از ظهر روز جمعه سر حيوان را ببرند ولى در صورت احتياج عيبى ندارد ؛ هفتم - خود انسان چهارپايى را كه پرورش داده است بكشد .\r\n\r\nاحكام شكار كردن با اسلحه\r\nمسأله 2617 - اگر حيوان حلال گوشت وحشى را با اسلحه شكار كنند ، با پنج شرط حلال و بدنش پاك است : اوّل - آن كه اسلحه شكار مثل كارد و شمشير برنده باشد ، يا مثل نيزه وتير ، تيز باشد كه به واسطه تيز بودن ، بدن حيوان را پاره كند و اگر به واسطه دام يا چوب و سنگ و مانند اينها حيوانى را شكار كنند ، پاك نمىشود و خوردن آن هم حرام است و اگر حيوانى را با تفنگ شكار كنند ، چنانچه گلوله آن تيز باشد كه در بدن حيوان فرو رود و آن را پاره كند پاك و حلال است و اگر گلوله تيز نباشد بلكه براى كشتن واسلحه بودن هم درست نشده مثل گلوله‌هاى ساچمه كوچك كه سلاح بودن آن معلوم نيست ، اگر با آن حيوان را بكشند در حلال بودن او اشكال است وامّا صيد با غير از تفنگ ساچمه‌اى از اقسام تفنگها چه گلولهء آن مخروطى وتيز باشد يا پهن وبافشار در بدن فرو رود حلال است ؛ دوم - كسى كه شكار مىكند بايد مسلمان باشد يا\r\n\r\n","description":"","footnote":"","page_name":" 431 ","page_number":431},
  {"content":"\r\n\r\nبچه مسلمان باشد كه خوب و بد را بفهمد و اگر كافر يا كسى كه اظهار دشمنى با اهل بيت پيغمبر مىكند ، حيوانى را شكار نمايد حلال نيست ؛ سوم - اسلحه را براى شكار كردن حيوان به كار برد ، و اگر مثلًا جايى را نشان كند واتّفاقاً حيوانى را بكشد ، آن حيوان پاك نيست و خوردن آن هم حرام است ؛ چهارم - در وقت به كار بردن اسلحه نام خدا را ببرد و چنانچه عمداً نام خدا را نبرد شكار حلال نمىشود ، ولى اگر فراموش كند اشكال ندارد ؛ پنجم - وقتى به حيوان برسد كه مرده باشد ، يا اگر زنده است به اندازه سر بريدن آن وقت نباشد و چنانچه به اندازه سر بريدن وقت باشد و سر حيوان را نبرد تا بميرد ، حرام است .\r\nمسأله 2618 - اگر دو نفر حيوانى را شكار كنند ، و يكى از آنان مسلمان و ديگرىكافر باشد يا يكى از آن دو نام خدا را ببرد و ديگرى عمداً نام خدا را نبرد ، آن حيوان حلال نيست .\r\nمسأله 2619 - اگر بعد از آن كه حيوانى را تير زدند مثلًا در آب بيفتد و انسان بداند كه حيوان به واسطه تير و افتادن در آب جان داده ، حلال نيست بلكه اگرشك كند كه فقط براى تير بوده يا نه ، حلال نمىباشد .\r\nمسأله 2620 - اگر با سگ غصبى يا اسلحه غصبى حيوانى را شكار كند ، شكار حلال است و مال خود او مىشود ، ولى گذشته از اين كه گناه كرده ، بايد اجرت اسلحه يا سگ را به صاحبش بدهد .\r\nمسأله 2621 - اگر با شمشير يا چيز ديگرى كه شكار كردن با آن صحيح است با شرطهايى كه گفته شد ، حيوانى را دو قسمت كنند و سر و گردن در يك قسمت بماند و انسان وقتى برسد كه حيوان جان داده باشد هردو قسمت حلال است و همچنين است اگر حيوان زنده باشد و به اندازه سر بريدن وقت نباشد امّا اگر حيوان زنده باشد و به اندازه سر بريدن وقت باشد و ممكن باشد كه مقدارى زنده بماند ، قسمتىكه سر و گردن ندارد حرام و قسمتى كه سر و گردن دارد ، اگر سر آن را به دستورى كه در شرع معيّن شده ببرند حلال و گرنه آن هم حرام مىباشد .\r\n\r\n","description":"","footnote":"","page_name":" 432 ","page_number":432},
  {"content":"\r\n\r\nمسأله 2622 - اگر با چوب يا سنگ يا چيز ديگرى كه شكار كردن با آن صحيح نيست حيوانى را دو قسمت كنند قسمتى كه سر و گردن ندارد حرام است وقسمتىكه سر و گردن دارد اگر زنده باشد و ممكن باشد كه مقدارى زنده بماند و سر آن را به دستورى كه در شرع معيّن شده ببرند حلال و گرنه آن قسمت هم حرام مىباشد .\r\nمسأله 2623 - اگر حيوانى را شكار كنند يا سر ببرند و بچه زنده‌اى از آن بيرون آيد چنانچه آن بچه را به دستورى كه در شرع معيّن شده سر ببرند حلال و گرنه حرام مىباشد .\r\nمسأله 2624 - اگر حيوانى را شكار كنند يا سر ببرند و بچه مرده‌اى از شكمش بيرون آورند ، چنانچه خلقت آن بچه كامل باشد و مو يا پشم در بدنش روييده باشد پاك و حلال است در صورتى كه به واسطه كشتن مادرش مرده باشد ولى اگر پيش از آن مرده باشد ، نجس و حرام است .\r\n\r\nشكار كردن با سگ شكارى\r\nمسأله 2625 - اگر سگ شكارى حيوان وحشى حلال گوشتى را شكار كند ، پاك بودن و حلال بودن آن حيوان شش شرط دارد :\r\nاوّل - سگ به طورى تربيت شده باشد كه هروقت آن را براى گرفتن شكار بفرستند برود و هروقت از رفتن جلوگيرى كنند بايستد و نيز بايد عادتش اين باشد كه تا صاحبش نرسد از شكار نخورد ، ولى اگر اتّفاقاً شكار را بخورد ، اشكال ندارد ؛\r\nدوم - صاحبش آن را بفرستد و اگر پيش خود دنبال شكار رود و حيوانى را شكار كند ، خوردن آن حيوان حرام است ، و اگر پيش خود دنبال شكار رود و بعداً صاحبش بانك بزند كه زودتر آن را به شكار برساند ، و به واسطه صداى صاحبش شتاب كند ، خوردن آن اشكال دارد ؛\r\nسوم - كسى كه سگ را مىفرستد بايد مسلمان باشد يا بچه مسلمان باشد كه خوب و بد را بفهمد و اگر كافر يا كسى كه اظهار دشمنى با اهل بيت پيغمبر مىكند سگ را بفرستد ، شكار آن سگ حرام است ؛\r\n\r\n","description":"","footnote":"","page_name":" 433 ","page_number":433},
  {"content":"\r\n\r\nچهارم - وقت فرستادن سگ ، نام خدا را ببرد و اگر عمداً نام خدا نبرد ، آن شكار حرام است ولى اگر فراموش كند اشكال ندارد ؛ و احتياط آنست كه اكتفاء نكند به بردن نام خدا بعد از فرستادن و قبل از رسيدن به صيد .\r\nپنجم - شكار به واسطه زخمى كه از دندان سگ پيدا كرده بميرد پس اگر سگ شكار را خفه كند ، يا شكار از دويدن يا ترس بميرد ، حلال نيست ؛\r\nششم - كسى كه سگ را فرستاده ، وقتى برسد كه حيوان مرده باشد ، يا اگر زنده است به اندازه سر بريدن آن وقت نباشد و چنانچه وقتى برسد كه به اندازه سر بريدن وقت باشد مثلًا حيوان چشم يا دم خود را حركت دهد ، يا پاى خود را به زمين بزند ، چنانچه سر حيوان را نبرد تا بميرد ، حلال نيست .\r\nمسأله 2626 - كسى كه سگ را فرستاده اگر وقتى برسد كه بتواند سر حيوان را ببرد ، چنانچه مثلًا به واسطه بيرون آوردن كارد و مانند آن وقت بگذرد و آن حيوان بميرد حلال است ولى اگر چيزى همراه او نباشد كه با آن سر حيوان را ببرد و حيوان بميرد ، احتياط واجب آن است كه از خوردن آن خوددارى كنند .\r\nمسأله 2627 - اگر چند سگ را بفرستد و با هم حيوانى را شكار كنند ، چنانچه همه آنها داراى شرطهايى كه در گذشته گفته شده بوده‌اند ، شكار حلال است و اگر يكى از آنها داراى آن شرطها نبود ، شكار حرام است .\r\nمسأله 2628 - اگر سگ را براى شكار حيوانى بفرستد و آن سگ حيوان ديگرى را شكار كند ، آن شكار حلال و پاك است و نيز اگر آن حيوان را با حيوان ديگرى شكار كند ، هر دوى آنها حلال و پاك مىباشند .\r\nمسأله 2629 - اگر چند نفر با هم سگ را بفرستند و يكى از آنها كافر باشد يا عمداً نام خدا را نبرد آن شكار حرام است ، و نيز اگر يكى از سگهايى را كه فرستاده‌اند به طورى كه در گذشته گفته شده نباشد آن شكار حرام‌مىباشد .\r\nمسأله 2630 - اگرباز ، يا حيوان ديگرى غير سگ شكارى ، حيوانى را شكار كند ، آن شكار حلال نيست ولى اگر وقتى برسند كه حيوان زنده باشد و به دستورى كه در شرع معيّن شده سر آن را ببرند ، حلال است .\r\n\r\n","description":"","footnote":"","page_name":" 434 ","page_number":434},
  {"content":"\r\n\r\n\r\nصيد ماهى\r\nمسأله 2631 - اگر ماهى فلس‌دار را زنده از آب بگيرند و بيرون آب جان دهد ، پاك است و خوردن آن حلال است و چنانچه در آب بميرد پاك است و خوردن آن حرام مىباشد و ماهى بىفلس را اگرچه زنده از آب بگيرند و بيرون آب جان دهد ، حرام است .\r\nمسأله 2632 - اگر ماهى از آب بيرون بيفتد يا آن را بيرون بيندازند يا آب فرو رود و ماهى در خشكى بماند ، چنانچه پيش از آن كه بميرد ، با دست يا بوسيله ديگر كسى آن را بگيرد ، بعد از جان دادن حلال است .\r\nمسأله 2633 - كسى كه ماهى را صيد مىكند ، لازم نيست مسلمان باشد و در موقع گرفتن ، نام خدا را ببرد ولى بايد بداند كه در بيرون آب جان داده‌است .\r\nمسأله 2634 - ماهى مرده‌اى كه معلوم نيست آن را زنده از آب گرفته‌اند يا مرده ، چنانچه در دست مسلمان باشد حلال است و اگر در دست كافر باشد ، اگر چه بگويد آن را زنده گرفته‌ام ، حرام مىباشد اگر به گفته او يقين پيدا نكند .\r\nمسأله 2635 - بنابر احتياط مستحبّ از خوردن ماهى زنده خوددارى كند .\r\nمسأله 2636 - اگر ماهى زنده را بريان كنند ، يا در بيرون آب پيش از جان دادن بكشند ، خوردن آن اشكالى ندارد .\r\nمسأله 2637 - اگر ماهى را بيرون آب دو قسمت كنند و يك قسمت آن در حالى كه زنده است در آب بيفتد ، قسمتى را كه بيرون آب مانده مىتوان خورد .\r\n\r\nصيد ملخ\r\nمسأله 2638 - اگر ملخ را با دست يا بوسيله ديگرى زنده بگيرند ، بعد از جان دادن خوردن آن حلال است و لازم نيست كسى كه آن را مىگيرد مسلمان باشد و در موقع گرفتن ، نام خدا را ببرد ولى اگر ملخ مرده‌اى در دست كافر باشد و معلوم نباشد كه آن را گرفته يا نه ، اگر چه بگويد زنده گرفته‌ام حلال نيست مگر به گفته او يقين كند .\r\nمسأله 2639 - خوردن ملخى كه بال در نياورده ونمىتواند پرواز كند ، حرام است .\r\n\r\n","description":"","footnote":"","page_name":" 435 ","page_number":435},
  {"content":"\r\n\r\n\r\nاحكام خوردنيها و آشاميدنيها\r\nمسأله 2640 - خوردن گوشت مرغى كه مثل شاهين چنگال دارد ، حرام است و خوردن پرستو وهدهد مكروه است .\r\nمسأله 2641 - اگر چيزى را كه روح دارد از حيوان زنده جدا نمايند ، مثلًا دنبه يا مقدارى گوشت از گوسفند زنده ببرند ، نجس و حرام مىباشد .\r\nمسأله 2642 - پانزده چيز از حيوان حلال گوشت حرام است : 1 - خون ، 2 - فضله ، 3 - نرى ، 4 - فرج ، 5 - بچه‌دان ، 6 - غدد كه آن را دشول مىگويند ، 7 - تخم كه آن را دنبلان مىگويند ، 8 - چيزى كه در مغز كلّه است و به شكل نخود مىباشد ، 9 - مغز حرام كه در ميان تيره پشت است ، 10 - پى كه در دو طرف تيره پشت است ، 11 - زهره دان ، 12 - سپرز ( طحال ) ، 13 - بول‌دان ( مثانه ) ، 14 - حدقه چشم 15 - چيزى كه در ميان سم است و به آن ذات‌الاشاجع مىگويند .\r\nمسأله 2643 - خوردن سرگين و بول حيوان و آب دماغ و چيزهاى خبيث ديگر كه طبيعت انسان از آن متنفّر است حرام مىباشد ولى اگر پاك باشد و مقدارى از آن به طورى با چيز حلال مخلوط شود كه در نظر مردم نابود حساب شود ، خوردن آن اشكال ندارد .\r\nمسأله 2644 - خوردن خاك حرام است ولى خوردن كمى كه از اندازه نخود تجاوز نكند از تربت حضرت سيّد الشهداء عليه السلام براى شفا ، و خوردن گل داغستان و گل ارمنى براى معالجه اشكال ندارد .\r\n\r\n","description":"","footnote":"","page_name":" 436 ","page_number":436},
  {"content":"\r\n\r\nمسأله 2645 - فرو بردن آب بينى و خلط سينه كه در دهن آمده ، حرام نيست و نيز فرو بردن غذايى كه موقع خلال كردن ، از لاى دندان بيرون مىآيد ، اگر طبيعت انسان از آن متنفّر نباشد ، اشكال ندارد .\r\nمسأله 2646 - خوردن چيزى كه براى انسان ضرر دارد ، حرام است .\r\nمسأله 2647 - خوردن گوشت اسب و قاطر و الاغ مكروه است ، و اگر كسى با آنها وطى كند يعنى نزديكى نمايد ، حرام مىشوند و بايد آنها را از شهر بيرون ببرند و در جاى ديگر بفروشند .\r\nمسأله 2648 - اگر با حيوان حلال گوشتى مانند گاو و گوسفند نزديكى كنند ، بول و سرگين آنها نجس مىشود و آشاميدن شير آنها هم حرام است و بايد فورى حيوان را بكشند و بسوزانند و كسى كه با آن وطى كرده ، پول آن را به صاحبش بدهد .\r\nمسأله 2649 - آشاميدن شراب حرام است و در بعضى از اخبار بزرگترين گناه شمرده شده است و اگر كسى آن را حلال بداند كافر است ، از حضرت امام جعفر صادق عليه السلام روايت شده است كه فرمودند : شراب ريشه بديها و منشأ گناهان است و كسى كه شراب مىخورد ، عقل خود را از دست مىدهد و در آن موقع خدا را نمىشناسد و از هيچ گناهى باك ندارد و احترام هيچكس را نگه نمىدارد وحقّ خويشان نزديك را رعايت نمىكند و از زشتيهاى آشكار رو نمىگرداند و روح ايمان و خدا شناسى از بدن او بيرون مىرود و روح ناقص خبيثى كه از رحمت خدا دور است در او مىماند و خدا و فرشتگان و پيغمبران و مؤمنين او را لعنت مىكنند و تا چهل روز نماز او قبول نمىشود و در روز قيامت روى او سياه است و زبان از دهانش بيرون مىآيد و آب دهان او به سينه‌اش مىريزد و فرياد تشنگى او بلند است .\r\nمسأله 2650 - نشستن سر سفره‌اى كه در آن شراب مىخورند ، اگر انسان يكى از آنان حساب شود حرام و چيز خوردن از آن سفره نيز حرام است .\r\nمسأله 2651 - بر هر مسلمان واجب است مسلمان ديگرى را كه نزديك است از گرسنگى يا تشنگى بميرد ، نان و آب داده و او را از مرگ نجات دهد .\r\n\r\n","description":"","footnote":"","page_name":" 437 ","page_number":437},
  {"content":"\r\n\r\n\r\nچيزهائى كه در موقع خوردن غذا مستحبّ است\r\nمسأله 2652 - چند چيز در غذا خوردن مستحبّ است : اوّل - هر دو دست را پيش از غذا بشويد ؛ دوم - بعد از غذا دست خود را بشويد و با دستمال خشك كند ؛ سوم - ميزبان پيش از همه شروع به غذا خوردن كند و بعد از همه دست بكشد و پيش از غذا اوّل ميزبان دست خود را بشويد ، بعد كسى كه طرف راست او نشسته و همينطور تا برسد به كسى كه طرف چپ او نشسته و بعد از غذا اوّل كسى كه طرف چپ ميزبان نشسته دست خود را بشويد و همينطور تا به طرف راست ميزبان برسد ؛ چهارم - در اوّل غذا بسم اللَّه بگويد ولى اگر سر يك سفره چند جور غذا باشد ، در وقت خوردن هركدام آنها بسم اللَّه مستحبّ است ؛ پنجم - با دست راست غذا بخورد ؛ ششم - با سه انگشت يا بيشتر غذا بخورد و با دو انگشت نخورد ؛ هفتم - اگر چند نفر سر يك سفره نشسته‌اند هر كسى از غذاى جلوى خودش بخورد ؛ هشتم - لقمه را كوچك بردارد ؛ نهم - سر سفره زياد بنشيند ، و غذا خوردن را طول بدهد ؛ دهم - غذا را خوب بجوَد ؛ يازدهم - بعد از غذا خداوند را حمد كند ؛ دوازدهم - انگشتها را بليسد ؛ سيزدهم - بعد از غذا خلال نمايد ولى با چوب انار و چوب ريحان ونى و برگ درخت خرما خلال نكند ؛ چهاردهم - آنچه بيرون سفره مىريزد جمع كند و بخورد ولى اگر در بيابان غذا بخورد ، مستحبّ است آنچه مىريزد ، براى پرندگان و حيوانات بگذارد ؛ پانزدهم - در اوّل شب غذا بخورد و در بين روز و در بين شب ، غذا نخورد ؛ شانزدهم - بعد از خوردن غذا به پشت بخوابد و پاى راست را روى پاىچپ بيندازد ؛ هفدهم - در اوّل غذا و آخر آن نمك بخورد ؛ هيجدهم - ميوه را پيش از خوردن با آب بشويد .\r\n\r\nچيزهائى كه در غذا خوردن مكروه است\r\nمسأله 2653 - چند چيز در غذا خوردن مكروه است : اوّل - در حال ايستاده غذا خوردن ؛ دوم - پر خوردن ، و در خبر است كه خداوند عالم بيشتر از هر چيز از شكم پر\r\n\r\n","description":"","footnote":"","page_name":" 438 ","page_number":438},
  {"content":"\r\n\r\nبدش مىآيد ؛ سوم - نگاه كردن به صورت ديگران در موقع غذا ؛ چهارم - خوردن غذاى گرم ؛ پنجم فوت كردن چيزهائى كه مىخورد يا مىآشامد ؛ ششم - بعد از گذاشتن نان در سفره ، منتظر چيز ديگرى شدن ؛ هفتم - پاره كردن نان با كارد ؛ هشتم - گذاشتن نان زير ظرف غذا ؛ نهم - پاك كردن گوشتى كه به استخوان چسبيده به طورىكه چيزى در آن نماند ؛ دهم - پوست كندن ميوه ؛ يازدهم - دور انداختن ميوه پيش از آن كه كاملًا آنرابخورد .\r\n\r\nمستحبّات آب آشاميدن\r\nمسأله 2654 - در آشاميدن آب چند چيز مستحبّ است : اوّل - آب را بطور مكيدن بياشامد ؛ دوم - در روز ايستاده آب بخورد ؛ سوم - پيش از آشاميدن آب بسم اللَّه و بعد از آن الحمد للَّه‌بگويد ؛ چهارم - به سه نفس آب بياشامد ؛ پنجم - از روى ميل آب بياشامد ؛ ششم - بعد از آشاميدن آب ، حضرت اباعبداللَّه عليه السلام و اهل بيت ايشان را ياد كند و قاتلان آن حضرت را لعنت نمايد .\r\n\r\nمكروهات آب آشاميدن\r\nمسأله 2655 - زياد آشاميدن آب و آشاميدن آن بعد از غذاى چرب و در شب به حال ايستاده مكروه است و نيز آشاميدن آب با دست چپ و همچنين از جاىشكسته كوزه وجايى كه دسته آن است مكروه مىباشد .\r\n\r\n","description":"","footnote":"","page_name":" 439 ","page_number":439},
  {"content":"\r\n\r\n\r\nاحكام نذر و عهد\r\nمسأله 2656 - احكام نذر آن است كه انسان بر خود واجب كند كه كار خيرى را براى خدا بجا آورد ، يا كارى را كه نكردن آن بهتر است براى خدا ترك‌نمايد .\r\nمسأله 2657 - در نذر بايد صيغه خوانده شود و لازم نيست آن را به عربىبخوانند ، پس اگر بگويد چنانچه مريض من خوب شود ، براى خدا ده تومان به فقير مىدهم بايد وفا به نذر خود بنمايد .\r\nمسأله 2658 - كسى كه نذر مىكند بايد مكلّف و عاقل باشد و به اختيار خود نذر كند ، بنابراين نذر كردن كسى كه او را مجبور كرده‌اند ، يا به واسطه عصبانى شدن بىاختيار نذر كرده ، صحيح نيست .\r\nمسأله 2659 - آدم سفيهى كه مال خود را در كارهاى بيهوده مصرف مىكند يا مفلس اگر مثلًا نذر كند چيزى به فقير بدهد ، صحيح نيست .\r\nمسأله 2660 - اگر شوهر از نذر كردن زن جلوگيرى نمايد ، زن نمىتواند نذر كند و اگر بدون اجازه شوهر نذر كند ، نذر او صحيح است ولى اگر بخواهد مىتواند نذر او را به هم بزند .\r\nمسأله 2661 - اگر زن با اجازه شوهر نذر كند ، شوهرش نمىتواند نذر او را به هم بزند يا او را از عمل كردن به نذر جلوگيرى نمايد .\r\nمسأله 2662 - اگر فرزند با اجازه پدر نذر كند ، بايد به آن نذر عمل نمايد ، بلكه اگر\r\n\r\n","description":"","footnote":"","page_name":" 440 ","page_number":440},
  {"content":"\r\n\r\nبدون اجازه او نذر كند ، بنابر احتياط عمل كردن به آن نذر واجب است مگر آن كه او را منع كرده باشد كه نذرش در اين صورت صحيح نيست .\r\nمسأله 2663 - انسان كارى را مىتواند نذر كند كه انجام آن برايش ممكن باشد ، بنابراين كسى كه نمىتواند پياده كربلا برود ، اگر نذر كند كه پياده برود ، نذر او صحيح نيست .\r\nمسأله 2664 - اگر نذر كند كه كار حرام يا مكروهى را انجام دهد ، يا كار واجب يا مستحبّى را ترك كند ، نذر او صحيح نيست .\r\nمسأله 2665 - اگر نذر كند كه كار مباحى را انجام دهد يا ترك نمايد ، چنانچه بجا آوردن آن و تركش از هرجهت مساوى باشد ، نذر او صحيح نيست و اگر انجام آن از جهتى بهتر باشد و انسان به قصد همان جهت نذر كند ، مثلًا نذر كند غذايى را بخورد كه براى عبادت قوّت بگيرد ، نذر او صحيح است و نيز اگر ترك آن ازجهتى بهتر باشد و انسان براى همان جهت نذر كند كه آن را ترك نمايد مثلًا براى اين كه دود مضرّ است نذر كند كه آن را استعمال نكند نذر او صحيح مىباشد .\r\nمسأله 2666 - اگر نذر كند نماز واجب خود را در جايى بخواند كه به خودى خود ثواب نماز در آنجا زياد نيست مثلًا نذر كند نماز را در اتاق بخواند ، چنانچه نماز خواندن در آنجا از جهتى بهتر باشد ، مثلًا به واسطه اين كه خلوت است ، انسان حضور قلب پيدا مىكند ، نذر او صحيح است .\r\nمسأله 2667 - اگر نذر كند عملى را انجام دهد ، بايد همانطور كه نذر كرده بجا آورد پس اگر نذر كند كه روز اوّل ماه صدقه بدهد ، يا روزه بگيرد يا نماز اوّل ماه بخواند چنانچه قبل از آن روز يا بعد از آن بجا آورد كفايت نمىكند و نيز اگر نذر كند كه وقتى مريض او خوب شد صدقه بدهد ، چنانچه پيش از آن كه خوب شود صدقه را بدهد كافى نيست .\r\nمسأله 2668 - اگر نذر كند روزه بگيرد ولى وقت و مقدار آن را معيّن نكند ، چنانچه يك روز روزه بگيرد كافى است و اگر نذر كند نماز بخواند و مقدار وخصوصيّات آن را معيّن نكند ، اگر يك نماز دو ركعتى بخواند كفايت مىكند و اگر\r\n\r\n","description":"","footnote":"","page_name":" 441 ","page_number":441},
  {"content":"\r\n\r\nنذر كند صدقه بدهد و جنس و مقدار آن را معيّن نكند ، اگر چيزى بدهد كه بگويند صدقه داده ، به نذر عمل كرده است و اگر نذر كند كارى براى خدا بجا آورد ، در صورتى كه يك نماز بخواند يا يك روزه بگيرد ، يا چيزى صدقه بدهد ، نذر خود را انجام داده است .\r\nمسأله 2669 - اگر نذر كند روز معيّنى را روزه بگيرد ، بايد همان روز را روزه بگيرد ولى مىتواند در آن روز مسافرت كند و لازم نيست قصد اقامه كند و بعد بايد آن روز را قضا كند و اگر بدون عذر عمداً روزه نگيرد ، بايد گذشته از قضاى آن روزه كفّاره هم بدهد يعنى يك بنده آزاد كند يا به شصت فقير طعام دهد يا دو ماه پى در پى روزه بگيرد ولى اگر عذر ديگرى مثل مرض يا مصادف شدن با يكىاز دو عيد يا نفاس يا حيض براى او پيش آيد ، قضاى تنها كافى است اگر چه قضاى روزه عيد و حيض و نفاس لازم نيست .\r\nمسأله 2670 - اگر انسان از روى اختيار به نذر خود عمل نكند ، بايد به مقدارى كه در مسأله پيش گفته شد كفّاره بدهد .\r\nمسأله 2671 - اگر نذر كند كه تا وقت معيّنى عملى را ترك كند ، بعد از گذشتن آن وقت مىتواند آن عمل را بجا آورد و اگر پيش از گذشتن وقت از روى فراموشى يا ناچارى انجام دهد ، چيزى بر او واجب نيست ولى بازهم لازم است كه تا آن وقت آن عمل را بجا نياورد و چنانچه دوباره پيش از رسيدن آن وقت بدون عذر آن عمل را انجام دهد ، بايد به مقدارى كه در دو مسأله پيش گفته شد كفّاره بدهد .\r\nمسأله 2672 - كسى كه نذر كرده عملى را ترك كند و وقتى براى آن معيّن نكرده است ، اگر از روى فراموشى يا ناچارى يا ندانستن ، آن عمل را انجام دهد كفّاره بر او واجب نيست ولى بعداً هروقت از روى اختيار آن را بجا آورد ، بايد به احتياط واجب به مقدارى كه در سه مسأله پيش گفته شد كفّاره بدهد .\r\nمسأله 2673 - اگر نذر كند كه در هر هفته روز معيّنى مثلًا روز جمعه را روزه بگيرد چنانچه يكى از جمعه‌ها عيد فطر يا عيد قربان باشد يا در روز جمعه عذر ديگرى مانند حيض براى او پيدا شود ، بايد آن روز را روزه نگيرد و حكم قضاى آن ذكر شد .\r\n\r\n","description":"","footnote":"","page_name":" 442 ","page_number":442},
  {"content":"\r\n\r\nمسأله 2674 - اگر نذر كند كه مقدار معيّنى صدقه بدهد ، چنانچه پيش از دادن صدقه بميرد ، بايد آن مقدار را از مال او صدقه بدهند .\r\nمسأله 2675 - اگر نذر كند كه به فقير معيّنى صدقه بدهد ، نمىتواند آن را به فقير ديگر بدهد و اگر آن فقير مرده باشد بنابر احتياط بايد به ورثه او بدهد .\r\nمسأله 2676 - اگر نذر كند كه به زيارت يكى از امامان مثلًا به زيارت حضرت اباعبداللَّه عليه السلام مشرّف شود ، چنانچه به زيارت امام ديگر برود كافى نيست و اگر به واسطه عذرى نتواند آن امام را زيارت كند چيزى بر او واجب نيست .\r\nمسأله 2677 - كسى كه نذر كرده زيارت برود و غسل زيارت و نماز آن را نذر نكرده ، لازم نيست آنها را بجا آورد .\r\nمسأله 2678 - اگر براى حرم يكى از امامان يا امامزادگان چيزى نذر كند ، بايد آن را در تعمير وروشنايى و فرش حرم و مانند اينها مصرف كند ، يا به زوّار وخدّام آنان بدهد .\r\nمسأله 2679 - اگر براى خود پيغمبر يا امامان عليهم الصلاة والسلام يا يكى از اولياء اللَّه چيزى نذر كند ، چنانچه مصرف معيّنى را قصد كرده بايد به همان مصرف برساند و اگر مصرف معيّنى را قصد نكرده ، بايد در امور خيرى صرف نمايد و ثواب آن را هديه آن پيغمبر يا امام يا ولىّ كه نذر براى آنان كرده است نمايد .\r\nمسأله 2680 - گوسفندى را كه براى صدقه يا براى يكى از امامان نذر كرده‌اند ، اگر پيش از آن كه به مصرف نذر برسد شير بدهد يا بچه بياورد اگر چنانچه اين شير و بچه قبل از نذر منعقد شده ، مال كسى است كه آن را نذر كرده است اگر نذرش طورىنباشد كه شامل اينها شود و اگر بعد از نذر منعقد شده باشد بنابر احتياط واجب جزء نذر مىباشد .\r\nمسأله 2681 - هرگاه نذر كند كه اگر مريض او خوب شود ، يا مسافر او بيايد ، عملى را انجام دهد ، چنانچه معلوم شود كه پيش از نذر كردن مريض خوب شده يا مسافر آمده است ، عمل كردن به نذر لازم نيست .\r\nمسأله 2682 - اگر پدر يا مادر نذر كند كه دختر خود را به سيّد شوهر دهد ، بعد از آن كه دختر به تكليف رسيد ، اختيار با خود اوست و نذر آنان اعتبار ندارد ، و احتياط در آن است كه آنها دختر را وادار به ازدواج با غير سيّد نكنند .\r\n\r\n","description":"","footnote":"","page_name":" 443 ","page_number":443},
  {"content":"\r\n\r\nمسأله 2683 - هرگاه با خدا عهد كند كه اگر به حاجت شرعى خود برسد ، كار خيرى را انجام دهد ، بعد از آن كه حاجتش برآورده شد بايد آن كار را انجام دهد و نيز اگر بدون آن كه حاجتى داشته باشد ، عهد كند كه عمل خيرى را انجام دهد ، آن عمل بر او واجب مىشود .\r\nمسأله 2684 - در عهد هم مثل نذر بايد صيغه خوانده شود و نيز كارى را كه عهد مىكند انجام دهد ، بايد يا عبادت باشد مثل نماز واجب ومستحبّ يا كارى باشد كه انجام آن مباح باشد .\r\nمسأله 2685 - اگر به عهد خود عمل نكند ، بايد كفّاره بدهد يعنى شصت فقير را سير كند يا دو ماه روزه بگيرد يا يك بنده آزاد كند يعنى كفّاره مخالفت عهد مانند كفّاره خوردن عمدى روزه ماه مبارك رمضان است .\r\n\r\n","description":"","footnote":"","page_name":" 444 ","page_number":444},
  {"content":"\r\n\r\n\r\nاحكام قسم خوردن\r\nمسأله 2686 - اگر قسم بخورد كه كارى را انجام دهد يا ترك كند مثلًا قسم بخورد كه روزه بگيرد ، يا دود استعمال نكند ، چنانچه عمداً مخالفت كند بايد كفّاره بدهد يعنى بنده آزاد كند يا ده فقير را سير كند يا ده فقير را بپوشاند و اگر اينها را نتواند ، بايد سه روز روزه بگيرد .\r\nمسأله 2687 - قسم چند شرط دارد : اوّل - كسى كه قسم مىخورد بايد بالغ و عاقل باشد و از روى قصد و اختيار قسم بخورد پس قسم خوردن بچه و ديوانه و مست و كسى كه مجبورش كرده‌اند ، درست نيست و همچنين است اگر در حال عصبانىبودن بىاختيار قسم بخورد .\r\nدوم - كارى را كه قسم مىخورد انجام دهد ، بايد حرام و مكروه نباشد و كارى را كه قسم مىخورد ترك كند ، بايد واجب ومستحبّ نباشد و اگر قسم بخورد كه كار مباحى را بجا آورد ، بايد ترك آن در نظر مردم بهتر از انجامش نباشد ، و نيز اگر قسم بخورد كه كار مباحى را ترك كند ، بايد انجام آن در نظر مردم بهتر از تركش نباشد .\r\nسوم - به يكى از اسمهاى خداوند عالم قسم بخورد كه به غير ذات مقدّس او گفته نمىشود مانند خداوند واللَّه و نيز اگر به اسمى قسم بخورد كه به غير خدا هم مىگويند ولى به قدرى به خدا گفته مىشود كه هروقت كسى آن اسم را بگويد ، ذات مقدّس حقّ در نظر مىآيد ، مثل آن كه به خالق و رازق قسم بخورد صحيح است بلكه قسم به اسمى كه\r\n\r\n","description":"","footnote":"","page_name":" 445 ","page_number":445},
  {"content":"\r\n\r\nانصراف بذات حقّ نداشته باشد ولى نيّت خدا را بكند مثل بصير و سميع به احتياط واجب هم صحيح است .\r\nچهارم - قسم را به زبان بياورد و اگر بنويسد يا در قلبش آن را قصد كند صحيح نيست ولى آدم لال اگر با اشاره قسم بخورد ، صحيح است .\r\nپنجم - عمل كردن به قسم براى او ممكن باشد و اگرموقعى كه قسم مىخورد ممكن باشد و بعداً از عمل به آن عاجز شود ، از وقتى كه عاجز مىشود قسم او به هم مىخورد و همچنين است اگر عمل كردن به قسم به قدرى مشقّت پيدا مىكند كه نشود آن را تحمّل كرد .\r\nمسأله 2688 - اگر پدر از قسم خوردن فرزند منع كند ، يا شوهر از قسم خوردن زن منع نمايد ، قسم آنان صحيح نيست .\r\nمسأله 2689 - اگر فرزند بدون اجازه پدر ، و زن بدون اجازه شوهر قسم بخورد ، پدر و شوهر مىتوانند قسم آنان را به هم بزنند .\r\nمسأله 2690 - اگر انسان از روى فراموشى يا ناچارى به قسم عمل نكند ، كفّاره بر او واجب نيست و همچنين است اگر مجبورش كنند كه به قسم عمل ننمايد ، وقسمى كه آدم وسواسى مىخورد ، مثل اين كه مىگويد واللَّه الآن مشغول نماز مىشوم و به واسطه وسواس مشغول نمىشود ، اگر وسواس او طورى باشد كه بىاختيار به قسم عمل نكند ، كفّاره ندارد .\r\nمسأله 2691 - كسى كه قسم مىخورد ، قسم او بر دو قسم است : اوّل - اين كه قسم مىخورد بر چيزهائى كه از او گذشته است ؛ دوم - آن كه قسم مىخورد بر چيزهائى كه در آينده خواهد نمود در صورت اوّل بر قسم او كفّاره نيست و لكن اگر حرف راست باشد ، قسم خوردن او مكروه است و اگر دروغ باشد حرام و از گناهان بزرگ مىباشد ولى اگر براى اين كه خودش را يا مسلمان ديگرى را از شرّ ظالمى نجات دهد ، قسم دروغ بخورد اشكال ندارد بلكه گاهى واجب مىشود ، امّا اگر بتواند توريه كند يعنى موقع قسم خوردن طورى نيّت كند كه دروغ نشود ، بنابر احتياط مستحبّ بايد توريه نمايد مثلًا اگر ظالمى بخواهد كسى را اذيّت كند و از انسان بپرسد كه او را نديده‌اى و انسان يك ساعت قبل او را ديده باشد ، احتياط آن است كه بگويد او را نديده‌ام و قصد كند كه از پنج دقيقه پيش نديده‌ام .\r\n\r\n","description":"","footnote":"","page_name":" 446 ","page_number":446},
  {"content":"\r\n\r\n\r\nاحكام وقف\r\nمسأله 2692 - اگر كسى چيزى را وقف كند از ملك او خارج مىشود و خود او و ديگران نمىتوانند آن را ببخشند يا بفروشند و كسى هم از آن ملك ارث نمىبرد ، ولى در بعضى از موارد كه در « مسأله 2109 » و » 2110 » گفته شد فروختن آن اشكال ندارد .\r\nمسأله 2693 - لازم نيست صيغه وقف را به عربى بخوانند بلكه اگر مثلًا بگويد خانه خود را وقف كردم و خودش يا كسى كه خانه را براى او وقف كرده يا وكيل يا ولىّ آن كس بگويد قبول كردم وقف صحيح است ولى اگر براى افراد مخصوصى وقف نكند بلكه مثل مسجد و مدرسه براى عموم وقف كند ، يا مثلًا بر فقرا يا سادات وقف نمايد ، قبول كردن كسى لازم نيست بلكه در صورت اوّلى هم قبول لازم نيست اگرچه بنابر احتياط مستحبّ قبول بهتر است .\r\nمسأله 2694 - اگر ملكى را براى وقف معيّن كند و پيش از قصد انشاء وقف پشيمان شود ، يا بميرد ، وقف درست نيست .\r\nمسأله 2695 - كسى كه مالى را وقف مىكند ، بنابر احتياط مستحبّ بايد قصد قربت داشته باشد و از موقع خواندن صيغه مال را براى هميشه وقف نمايد و نيز اگر وقف را معلّق بر چيزى كه بعد از اين يقيناً يا احتمالًا حاصل شود يا او را بر چيزى كه فعلًا احتمال حصول او را بدهد معلّق نمايد وقف باطل است مثلًا بگويد خانه خود را وقف نمودم اگر خدا به من پسر بدهد يا اگر امروز روز جمعه باشد يا اگر اوّل ماه باشد\r\n\r\n","description":"","footnote":"","page_name":" 447 ","page_number":447},
  {"content":"\r\n\r\nباطل است و نيز اگر بگويد تا ده سال وقف باشد و بعد از آن نباشد يا بگويد تا ده سال وقف باشد ، بعد پنج سال وقف نباشد و دوباره وقف باشد ، وقف صحيح نمىباشد .\r\nمسأله 2696 - وقف در صورتى صحيح است كه مال وقف را به تصرّف كسى كه براى او وقف شده يا وكيل يا ولىّ او بدهند ولى اگر چيزى را بر اولاد صغير خود وقف كند و به قصد اين كه آن چيز ملك آنان شود ، از طرف آنان نگهدارى نمايد ، وقف صحيح است .\r\nمسأله 2697 - اگر مسجدى را وقف كنند ، اگر اجازه نماز خواندن را در او بدهد و يك نفر نماز در آن بخواند ، وقف درست مىشود .\r\nمسأله 2698 - كسى كه مال خود را وقف مىكند بايد مكلّف و عاقل باشد وشرعاً بتواند در مال خود تصرّف كند ، بنابراين سفيهى كه مال خود را در كارهاى بيهوده مصرف مىكند يا مفلس ، چون حقّ ندارند در مال خود تصرّف نمايند ، اگر چيزى را وقف كنند صحيح نيست .\r\nمسأله 2699 - اگر مالى را براى كسانى كه به دنيا نيامده‌اند وقف كند ، درست نيست ولى اگر براى زندگان و بعد از آنها براى كسانى كه بعداً به دنيا مىآيند وقف نمايد مثلًا چيزى را به اولاد خود وقف كند كه بعد از آنان وقف نوه‌هاى او باشد و هر دسته‌اى بعد از دسته ديگر از وقف استفاده كنند ، صحيح است .\r\nمسأله 2700 - اگر چيزى را بر خودش وقف كند مثل آن كه دكانى را وقف كند كه عايدى آن را بعد از مرگ او خرج مقبره‌اش نمايند ، صحيح نيست . ولى اگر مثلًا مالىرا بر فقرا وقف كند و خودش فقير شود ، مىتواند از منافع وقف استفاده كند .\r\nمسأله 2701 - اگر براى چيزى كه وقف كرده متولّى معيّن كند ، بايد مطابق قرارداد او رفتار نمايند و اگر معيّن نكند ، چنانچه بر افراد مخصوصى مثلًا بر اولاد خود وقف كرده باشد و آنها بالغ باشند ، اختيار با خود آنان است و اگر بالغ نباشند ، اختيار با ولىّ ايشان است و براى استفاده از وقف اجازه حاكم شرع لازم نيست .\r\nمسأله 2702 - اگر ملكى را مثلًا بر فقرا يا سادات وقف كند ، يا وقف كند كه منافع\r\n\r\n","description":"","footnote":"","page_name":" 448 ","page_number":448},
  {"content":"\r\n\r\nآن به مصرف خيرات برسد ، در صورتى كه براى آن ملك متولّى معيّن نكرده باشد ، اختيار آن با حاكم شرع است .\r\nمسأله 2703 - اگر ملكى را بر افراد مخصوصى مثلًا بر اولاد خود وقف كند كه هر طبقه‌اى بعد از طبقه ديگر از آن استفاده كنند ، چنانچه متولّى ملك آن را اجاره دهد و بميرد ، اجاره باطل نمىشود در صورتى كه مراعات مصلحت وقف وطبقه بعد شده باشد ولى اگر متولّى نداشته باشد و يك طبقه از كسانى كه ملك بر آنها وقف شده ، آن را اجاره دهند و در بين مدّت اجاره بميرند اجاره باطل مىشود مگر آن كه طبقه بعدى اجاره دهند و در صورتى كه مستأجر مال الاجاره تمام مدّت را داده باشد ، مال الاجاره از زمان مردنشان تا آخر مدّت اجاره را از مال آنان مىگيرد .\r\nمسأله 2704 - اگر ملكى كه وقف است خراب شود از وقف بودن بيرون نمىرود .\r\nمسأله 2705 - ملكى كه مقدارى از آن وقف است و مقدارى از آن وقف نيست اگر تقسيم نشده باشد ، حاكم شرع يا متولّى وقف مىتواند با نظر خبره ، سهم وقف را جدا كند .\r\nمسأله 2706 - اگر متولّى وقف خيانت كند و عايدات آن را به مصرفى كه معيّن شده نرساند ، حاكم شرع مىتواند به جاى او متولّى امينى معيّن نمايد .\r\nمسأله 2707 - فرشى را كه براى حسينيّه وقف كرده‌اند ، نمىشود براى نماز به مسجد ببرند ، اگرچه آن مسجد نزديك حسينيّه باشد مگر آن كه كيفيّت وقف بگونه‌اى باشد كه شامل آن بشود .\r\nمسأله 2708 - اگر ملكى را براى تعمير مسجدى وقف نمايند ، چنانچه آن مسجد احتياج به تعمير ندارد و انتظار هم نمىرود كه تا مدّتى احتياج به تعمير پيدا كند ، نمىتوانند عايدات آن ملك را به مصرف مسجدى كه احتياج به تعمير دارد برسانند بلكه بايد ذخيره كنند مگر آن كه احتمال تلف داده شود كه در اين صورت جائز است به مصرف تعمير مسجد ديگرى برسانند .\r\nمسأله 2709 - اگر ملكى را وقف كنند كه عايدى آن را خرج تعمير مسجد نمايند و به امام جماعت و به كسى كه در آن مسجد اذان مىگويد بدهند ، در صورتى كه بدانند\r\n\r\n","description":"","footnote":"","page_name":" 449 ","page_number":449},
  {"content":"\r\n\r\nيا گمان داشته باشند كه براى هريك چه مقدار معيّن كرده ، بايد همانطور مصرف كنند و اگر يقين يا گمان نداشته باشند ، بايد اوّل مسجد را تعمير كنند و اگر چيزى زياد آمد ، بين امام جماعت و كسى كه اذان مىگويد بطور مساوى قسمت نمايند ، و بهتر آن است كه اين دو نفر در تقسيم با يكديگر صلح كنند اگرچه اظهر آن است كه به نظر متولى مسجد بايد عمل شود .\r\n\r\n","description":"","footnote":"","page_name":" 450 ","page_number":450},
  {"content":"\r\n\r\n\r\nاحكام وصيّت\r\nمسأله 2710 - وصيّت آن است كه انسان سفارش كند بعد از مرگش براى او كارهائى انجام دهند يا بگويد بعد از مرگش چيزى از مال او ملك كسى باشد يا ملك كسى بكنند يا براى اولاد خود و كسانى كه اختيار آنان با اوست قيّم و سرپرست معيّن كند يا حقّ جعل قيّم بعد از خودش را داشته باشد و كسى را كه به او وصيّت مىكند وصىّ مىگويند .\r\nمسأله 2711 - كسى كه نمىتواند حرف بزند ، اگر با اشاره مقصود خود را بفهماند ، براى هر كارى مىتواند وصيّت كند و كسى هم كه مىتواند حرف بزند ، اگر در كارهاى كوچك وكم ارزش با اشاره‌اى كه مقصودش را بفهماند وصيّت كند صحيح است بلكه در كارهاى بزرگ هم مثل آن كه بخواهد وصيّت كند مبلغ زيادىبه كسى بدهند اگر اشاره او دلالت بر مقصودش بكند ، كفايت مىكند .\r\nمسأله 2712 - اگر نوشته‌اى به امضاء يا مهر ميّت ببينند ، چنانچه مقصود او را بفهماند و معلوم باشد كه براى وصيّت كردن نوشته ، بايد مطابق آن عمل كنند بلكه اگر بدانند مقصودش وصيّت كردن نبوده و چيزهائى را نوشته است كه بعداً مطابق آن وصيّت كند ، احتياط مستحبّ آن است كه به آن عمل نمايند .\r\nمسأله 2713 - كسى كه وصيّت مىكند بايد بالغ و عاقل باشد و از روى اختيار وصيّت كند و نيز بايد سفيه نباشد يعنى مال خود را در كارهاى بيهوده مصرف نكند\r\n\r\n","description":"","footnote":"","page_name":" 451 ","page_number":451},
  {"content":"\r\n\r\nو همچنين است مفلس ولى اگر طفل ده ساله‌اى كه خوب و بد را تميز مىدهد در كارهاى خوب مثل ساختن مسجد و پل و آب‌انبار و ساير خيرات وصيّت كند وصيّت او صحيح است .\r\nمسأله 2714 - كسى كه از روى عمد خودكشى مىكند مثلًا زخمى به خود زده يا سمى خورده است كه به واسطه آن ، يقين يا گمان به مردن او پيدا مىشود ، اگر وصيّت كند كه مقدارى از مال او را به مصرف برسانند ، صحيح نيست مگر آن كه وصيّتش مال قبل از اين كار باشد .\r\nمسأله 2715 - اگر انسان وصيّت كند كه چيزى به كسى بدهند در صورتى آنكس آن چيز را مالك مىشود كه بعد از مردن وصيّت كننده يا در زمان زنده بودن او وصيّت را قبول كند .\r\nمسأله 2716 - وقتى انسان نشانه‌هاى مرگ را در خود ديد ، بايد فوراً امانتهاىمردم را به صاحبانش برگرداند اگر چنانچه احتمال مىدهد كه بعد از مرگش خطرى بر امانتهاى مردم باشد و اگر به مردم بدهكار است و موقع دادن آن بدهىرسيده بايد بدهد و اگر خودش نمىتواند بدهد ، يا موقع دادن بدهى او نرسيده يا صاحبانش به تأخير بدهى راضى باشند بايد وصيّت كند و بر وصيّت شاهد بگيرد ، ولى اگر بدهى او معلوم باشد ، وصيّت كردن لازم نيست اگر ورثه مورد اطمينان است كه بدهى را مىدهند والّا بايد براى ردّ كردن آن وصىّ تعيين كند .\r\nمسأله 2717 - كسى كه نشانه‌هاى مرگ را در خود مىبيند اگر خمس وزكاة و مظالم بدهكار است ، بايد فوراً بدهد و اگر نمىتواند بدهد ، چنانچه از خودش مال دارد يا احتمال مىدهد كسى آنها را ادا نمايد ، بايد وصيّت كند و همچنين است اگر حجّ بر او واجب باشد .\r\nمسأله 2718 - كسى كه نشانه‌هاى مرگ را در خود مىبيند ، اگر نماز و روزه قضا دارد ، بايد وصيّت كند كه از مال خودش براى آنها اجير بگيرند ، بلكه اگر مال نداشته باشد ولى احتمال بدهد كسى بدون آن كه چيزى بگيرد آنها را انجام مىدهد ، بازهم واجب\r\n\r\n","description":"","footnote":"","page_name":" 452 ","page_number":452},
  {"content":"\r\n\r\nاست وصيّت نمايد و اگر قضاى نماز و روزه او به تفصيلى كه در بحث نماز و روزه گفته شد ، بر پسر بزرگش واجب باشد ، بايد به او اطلاع دهد يا وصيّت كند كه براى او بجا آورند .\r\nمسأله 2719 - كسى كه نشانه‌هاى مرگ را در خود مىبيند ، اگر مالى پيش كسىدارد يا در جايى پنهان كرده است كه ورثه نمىدانند ، چنانچه به واسطه ندانستن حقّشان از بين برود ، بايد به آنان اطلاع دهد و لازم نيست براى بچه‌هاىصغير خود قيّم و سرپرست معيّن كند ، ولى در صورتى كه بدون قيّم مالشان از بين مىرود ، يا خودشان ضايع مىشوند ، بايد براى آنان قيّم امينى معيّن نمايد .\r\nمسأله 2720 - وصى بايد مسلمان و بالغ عاقل و مورد اطمينان باشد .\r\nمسأله 2721 - اگر كسى چند وصى براى خود معيّن كند ، چنانچه اجازه داده باشد كه هركدام به تنهايى به وصيّت عمل كنند ، لازم نيست در انجام وصيّت از يكديگر اجازه بگيرند و اگر اجازه نداده باشد ، چه گفته باشد كه هر دو باهم به وصيّت عمل كنند يا نگفته باشد ، بايد با نظر يكديگر به وصيّت عمل نمايند و اگر حاضر نشوند كه با يكديگر به وصيّت عمل كنند ، حاكم شرع آنها را مجبور مىكند و اگر اطاعت نكنند به جاى آنان ديگران رامعيّن مىنمايد .\r\nمسأله 2722 - اگر انسان از وصيّت خود برگردد مثلًا بگويد ثلث مالش را به كسىبدهند ، بعد بگويد به او ندهند وصيّت باطل مىشود و اگر وصيّت خود را تغيير دهد مثل آن كه قيّمى براى بچه‌هاى خود معيّن كند بعد ديگرى را به‌جاى او قيّم نمايد ، وصيّت اوّلش باطل مىشود و بايد به وصيّت دوم او عمل نمايند .\r\nمسأله 2723 - اگر كارى كند كه معلوم شود از وصيّت خود برگشته مثلًا خانه را كه وصيّت كرده به كسى بدهند بفروشد ، يا ديگرى را براى فروش آن وكيل نمايد ، وصيّت باطل مىشود .\r\nمسأله 2724 - اگر وصيّت كند چيز معيّنى را به كسى بدهند ، بعد وصيّت كند كه نصف همان را به ديگرى بدهند ، بايد آن چيز را دو قسمت كنند و به هركدام از آن دو نفر يك قسمت آن را بدهند .\r\n\r\n","description":"","footnote":"","page_name":" 453 ","page_number":453},
  {"content":"\r\n\r\nمسأله 2725 - اگر كسى در مرضى كه به آن مرض مىميرد ، مقدارى از مالش را به كسى ببخشد بخشيدن او از اصل مال حساب مىشود پس اگر زيادتر از ثلث باشد بستگى به اجازه ورثه ندارد ، و اگر وصيّت كند كه بعد از مردن او مقدارى به كسىبدهند ، چنانچه اين مقدار بيشتر از ثلث نباشد يا اگر بيشتر است ورثه اجازه بدهند كه گفته او عملى شود ، بايد به آنچه گفته شد عمل كنند و اگر اين مقدار بيشتر از ثلث باشد و ورثه هم اجازه ندهند ، بايد به مقدار ثلث به كسى كه وصيّت براى او كرده بدهند .\r\nمسأله 2726 - اگر وصيّت كند كه ثلث مال او را نفروشند و عايدى آن را به مصرف برسانند ، بايد مطابق گفته او عمل نمايند .\r\nمسأله 2727 - اگر در مرضى كه به آن مرض مىميرد ، بگويد مقدارى به كسىبدهكارم ، چنانچه متهم باشد كه براى ضرر زدن به ورثه گفته است ، بايد مقدارى را كه معيّن كرده از ثلث او بدهند و اگر متهم نباشد و كسى هم منكر گفته او نشود ، بايد از اصل مالش بدهند .\r\nمسأله 2728 - كسى را كه انسان وصيّت مىكند كه چيزى به او بدهند بايد وجود داشته باشد ، پس اگر وصيّت كند به بچه‌اش كه ممكن است فلان زن حامله شود چيزى بدهند ، باطل است ولى اگر وصيّت كند به بچه‌اى كه در شكم مادر است چيزى بدهند اگرچه هنوز روح نداشته باشد ، وصيّت صحيح است پس اگر زنده به دنيا آمد بايد آنچه را كه وصيّت كرده به او بدهند و اگر مرده به دنيا آمد ، وصيّت باطل مىشود و آنچه را كه براى او وصيّت كرده ، ورثه ميان خودشان قسمت مىكنند .\r\nمسأله 2729 - اگر انسان بفهمد كسى او را وصى كرده چنانچه به اطلاع وصيّت كننده برساند كه براى انجام وصيّت او حاضر نيست ، لازم نيست بعد از مردن او به وصيّت عمل كند ولى اگر پيش از مردن او نفهمد كه او را وصى كرده ، يا بفهمد و به او اطلاع ندهد كه براى عمل كردن به وصيّت حاضر نيست در صورتى كه مشقّت نداشته باشد ، بايد وصيّت او را انجام دهد و نيز اگر وصى پيش از مرگ ، موقعىملتفت شود كه مريض به واسطه شدّت مرض نتواند به ديگرى وصيّت كند بنابر احتياط واجب بايد وصيّت را قبول نمايد .\r\n\r\n","description":"","footnote":"","page_name":" 454 ","page_number":454},
  {"content":"\r\n\r\nمسأله 2730 - اگر كسى كه وصيّت كرده بميرد ، وصى نمىتواند ديگرى را براىانجام كارهاى ميّت معيّن كند و خود را از كار كناره وعزل نمايد ، ولى وصىّ مىتواند كسى ديگر را وكيل براى انجام كارهاى ميّت بنمايد اگر مصلحت ميّت اقتضا كند وكالت ديگرى را يا اين كه كارهاى ميّت را به كسى ديگر تفويض نمايد كه ديگرى انجام دهد ، اشكالى ندارد .\r\nمسأله 2731 - اگر كسى دو نفر را وصى كند ، چنانچه يكى از آن دو بميرد يا ديوانه يا كافر شود ، حاكم شرع يك نفر ديگر را به جاى او معيّن مىكند و اگر هردو بميرند يا كافر شوند ، حاكم شرع دو نفر ديگر را معيّن مىكند ولى اگر يكنفر بتواند وصيّت را عملى كند ، معيّن كردن دو نفر لازم نيست .\r\nمسأله 2732 - اگر وصى نتواند به تنهايى كارهاى ميّت را انجام دهد ، حاكم شرع براى كمك او يك نفر ديگر را معيّن مىكند .\r\nمسأله 2733 - اگر مقدارى از مال ميّت در دست وصى تلف شود ، چنانچه در نگهدارى آن كوتاهى كرده و يا تعدّى نموده ، مثلًا ميّت وصيّت كرده است كه فلان مقدار به فقراى فلان شهر بده و او مال را به شهر ديگر برده و درراه‌از بين رفته ضامن است و اگر كوتاهى نكرده و تعدّى هم ننموده ضامن نيست .\r\nمسأله 2734 - هرگاه انسان كسى را وصى كند و بگويد كه اگر آنكس بميرد فلانى وصى باشد ، بعد از آن كه وصىّ اوّل مرد ، وصىّ دوم بايد كارهاى ميّت را انجام دهد .\r\nمسأله 2735 - حجّى كه بر ميّت واجب است و بدهكارى و حقوقى را كه مثل خمس و زكات و مظالم ادا كردن آنها واجب مىباشد بايد از اصل مال ميّت بدهند ، اگرچه ميّت بر آنها وصيّت نكرده باشد .\r\nمسأله 2736 - اگر مال ميّت از بدهى وحجّ واجب و حقوقى كه مثل خمس و زكات و مظالم بر او واجب است زياد بيايد ، چنانچه وصيّت كرده باشد كه ثلث يا مقدارى از ثلث را به مصرفى برسانند ، بايد به وصيّت او عمل كنند و اگر وصيّت نكرده باشد ، آنچه مىماند مال ورثه است .\r\n\r\n","description":"","footnote":"","page_name":" 455 ","page_number":455},
  {"content":"\r\n\r\nمسأله 2737 - اگر مصرفى را كه ميّت معيّن كرده از ثلث مال او بيشتر باشد ، وصيّت او در بيشتر از ثلث در صورتى صحيح است كه ورثه حرفى بزنند ، يا كارىكنند كه معلوم شود عملى شدن وصيّت را اجازه داده‌اند و تنها راضى بودن آنان كافى نيست ، و اگر مدّتى بعد از مردن او هم اجازه بدهند صحيح است .\r\nمسأله 2738 - اگر مصرفى را كه ميّت معيّن كرده ، از ثلث مال او بيشتر باشد و پيش از مردن او ورثه اجازه بدهند كه وصيّت او عملى شود ، بعد از مردن او نمىتوانند از اجازه خود برگردند .\r\nمسأله 2739 - اگر وصيّت كند كه از ثلث مال او خمس وزكاة يا بدهى ديگر او را بدهند و براى نماز و روزه او اجير بگيرند و كار مستحبّى هم مثل اطعام به فقرا انجام دهند ، بايد اوّل بدهى او را از ثلث بدهند و اگر چيزى زياد آمد براى نماز و روزه او اجير بگيرند و اگر از آن هم زياد آمد به مصرف كار مستحبّى كه معيّن كرده برسانند و چنانچه ثلث مال او فقط به اندازه بدهى او باشد ، ورثه هم اجازه ندهند كه بيشتر ازثلث مال مصرف شود ، وصيّت براى نماز و روزه و كارهاى مستحبّى باطل است .\r\nمسأله 2740 - اگر وصيّت كند كه بدهى او را بدهند و براى نماز و روزه او اجير بگيرند و كار مستحبّى هم انجام دهند ، چنانچه وصيّت نكرده باشد كه اينها را از ثلث بدهند ، بايد بدهى او را از اصل مال بدهند و اگر چيزى زياد آمد ثلث آن را به مصرف نماز و روزه و كارهاى مستحبّى كه معيّن كرده برسانند و در صورتى كه ثلث كافى نباشد پس اگر ورثه اجازه بدهند ، بايد وصيّت او عملى شود و اگر اجازه ندهند ، بايد نماز و روزه او را از ثلث بدهند و اگر چيزى زياد آمد به مصرف كار مستحبّى كه معيّن كرده برسانند .\r\nمسأله 2741 - اگر كسى بگويد كه ميّت وصيّت كرده فلان مبلغ به من بدهند ، چنانچه دو مرد عادل گفته او را تصديق كنند ، يا قسم بخورد و يك مرد عادل هم گفته او را تصديق نمايد ، يا يك مرد عادل و دو زن عادله يا چهار زن عادله به گفته او شهادت دهند بايد مقدارى را كه مىگويد به او بدهند ، و اگر يك زن عادله شهادت دهد ، بايد\r\n\r\n","description":"","footnote":"","page_name":" 456 ","page_number":456},
  {"content":"\r\n\r\nيك چهارم چيزى را كه مطالبه مىكند به او بدهند ، و اگر دو زن عادله شهادت دهند ، نصف آن را و اگر سه زن عادله شهادت دهند ، بايد سه چهارم آن را به او بدهند و نيز اگر دو مرد كافر ذمّى كه در دين خود عادل باشند گفته او را تصديق كنند ، در صورتى كه ميّت ناچار بوده است كه وصيّت كند و مرد و زن عادلى هم در موقع وصيّت نبوده ، بايد چيزى را كه مطالبه مىكند به او بدهند .\r\nمسأله 2742 - اگر كسى بگويد من وصىّ ميّتم كه مال او را به مصرفى برسانم يا ميّت ، مرا قيّم بچه‌هاى خود قرار داده ، در صورتى بايد حرف او را قبول كرد كه دو مرد عادل گفته او را تصديق نمايند .\r\nمسأله 2743 - اگر وصيّت كند چيزى به كسى بدهند و آنكس پيش از آن كه قبول كند يا ردّ نمايد بميرد ، تا وقتى ورثه او وصيّت را ردّ نكرده‌اند ، مىتوانند آن چيز را قبول نمايند ولى در صورتى است كه وصيّت كننده از وصيّت خود برنگردد و گرنه حقّى به آن چيز ندارند .\r\n\r\n","description":"","footnote":"","page_name":" 457 ","page_number":457},
  {"content":"\r\n\r\n\r\nاحكام ارث\r\nمسأله 2744 - كسانى كه به واسطه خويشى ارث مىبرند سه دسته هستند : دسته اوّل - پدر و مادر و اولاد ميّت است و با نبودن اولاد ، اولاد اولاد هرچه پايين روند ، هركدام آنان كه به ميّت نزديكتر است ارث مىبرد و تا يك نفر از اين دسته هست دسته دوم ارث نمىبرند ؛ دسته دوم - جدّ يعنى پدر بزرگ و جده يعنى مادربزرگ هرچه بالاتر رود و خواهر و برادر است و با نبودن برادر و خواهر ، اولاد ايشان هركدام آنان كه به ميّت نزديكتر است ارث مىبرد و تا يك نفر از اين دسته هست ، دسته سوم ارث نمىبرد ؛ دسته سوم - عمو وعمّه ودايى و خاله و اولاد آنان است و تا يكنفر ازعموها وعمّه‌ها ودايىها و خاله‌هاى ميّت زنده‌اند ، اولاد آنان ارث نمىبرند ، ولى اگر ميّت عموى پدرى و پسر عموى پدر و مادرى داشته باشد ، ارث به پسر عموى پدر و مادرى مىرسد و عموى پدرى ارث نمىبرد در صورتى كه وارث منحصر به اينها باشد .\r\nمسأله 2745 - اگر عمو وعمّه ودايى و خاله خود ميّت و اولاد آنان و اولاد اولاد آنان نباشند ، عمو وعمّه ودايى و خاله پدر و مادر ميّت ارث مىبرند و اگر اينها نباشند ، اولادشان ارث مىبرند و اگر اينها هم نباشند ، عمو وعمّه ودايى و خاله جدّ وجدّه ميّت و اگر اينها هم نباشند ، اولادشان ارث مىبرند .\r\nمسأله 2746 - زن و شوهر به تفصيلى كه بعد از اين گفته مىشود ، از يكديگر ارث مىبرند .\r\n\r\n","description":"","footnote":"","page_name":" 458 ","page_number":458},
  {"content":"\r\n\r\n\r\nارث دسته اوّل\r\nمسأله 2747 - اگر وارث ميّت فقط يكنفر از دسته اوّل باشد مثلًا پدر يا مادر يا يك پسر يا يك دختر باشد ، همه مال ميّت به او مىرسد و اگر چند پسر يا چند دختر باشند همه مال بطور مساوى بين آنان قسمت مىشود ، و اگر يك پسر و يك دختر باشد مال را سه قسمت مىكنند ، دو قسمت را پسر و يك قسمت را دختر مىبرد و اگر چند پسر و چند دختر باشند ، مال را طورى قسمت مىكنند كه هر پسرى دو برابر دختر ببرد .\r\nمسأله 2748 - اگر وارث ميّت فقط پدر و مادر او باشند ، مال سه قسمت مىشود ، دو قسمت آن را پدر و يك قسمت آن را مادر مىبرد ، ولى اگر ميّت دو برادر يا چهار خواهر يا يك برادر و دو خواهر داشته باشد كه همه آنان پدرى باشند يعنى پدر آنان با پدر ميّت يكى باشد ، خواه مادرشان هم با مادر ميّت يكى باشد يا نه ، اگرچه تا ميّت پدر و مادر دارد اينها ارث نمىبرند ، امّا به واسطه بودن اينها مادر شش يك مال را مىبرد و بقيه را به پدر مىدهند .\r\nمسأله 2749 - اگر وارث ميّت فقط پدر و مادر و يك دختر باشد ، چنانچه ميّت دو برادر يا چهار خواهر يا يك برادر و دو خواهر پدرى نداشته باشد ، مال را پنج قسمت مىكنند ، پدر و مادر هركدام يك قسمت و دختر سه قسمت آن را مىبرد و اگر دو برادر يا چهار خواهر يا يك برادر و دو خواهر پدرى داشته باشد ، مال را شش قسمت مىكنند ، پدر و مادر هركدام يك قسمت و دختر سه قسمت مىبرد و يك قسمت باقيمانده را چهار قسمت مىكنند ، يك قسمت را به پدر و سه قسمت را به دختر مىدهند مثلًا اگر مال ميّت را 24 قسمت كنند ، 15 قسمت آن را به دختر و 5 قسمت آن را به پدر و 4 قسمت آن را به مادر مىدهند .\r\nمسأله 2750 - اگر وارث ميّت فقط پدر و مادر و يك پسر باشد ، مال را شش قسمت مىكنند ، پدر و مادر هركدام يك قسمت و پسر چهار قسمت آن را مىبرد ، و اگر چند پسر يا چند دختر باشند ، آن چهار قسمت را بطور مساوى بين خودشان\r\n\r\n","description":"","footnote":"","page_name":" 459 ","page_number":459},
  {"content":"\r\n\r\nقسمت مىكنند و اگر پسر و دختر باشند ، آن چهار قسمت را طورى تقسيم مىكنند كه هر پسرى دو برابر دختر ببرد .\r\nمسأله 2751 - اگر وارث ميّت فقط پدر و يك پسر ، يا مادر و يك پسر باشد ، مال را شش قسمت مىكنند ، يك قسمت آن را پدر يا مادر و پنج قسمت را پسر مىبرد .\r\nمسأله 2752 - اگر وارث ميّت فقط پدر يا مادر با پسر و دختر باشد ، مال را شش قسمت مىكنند ، يك قسمت آن را پدر يا مادر مىبرد و بقيه را طورى قسمت مىكنند كه هر پسرى دو برابر دختر مىبرد .\r\nمسأله 2753 - اگر وارث ميّت فقط پدر و يك دختر يا مادر و يك دختر باشد ، مال را چهار قسمت مىكنند ، يك قسمت آن را پدر يا مادر و بقيه را دخترمىبرد .\r\nمسأله 2754 - اگر وارث ميّت فقط پدر و چند دختر يا مادر و چند دختر باشد ، مال را پنج قسمت مىكنند ، يك قسمت را پدر يا مادر مىبرد و چهار قسمت را دخترها بطور مساوى بين خودشان تقسيم مىكنند .\r\nمسأله 2755 - اگر ميّت اولاد نداشته باشد ، نوه پسرى او اگرچه دختر باشد ، سهم پسر ميّت را مىبرد و نوه دخترى او اگرچه پسر باشد ، سهم دختر ميّت را مىبرد مثلًا اگر ميّت يك پسر از دختر خود و يك دختر از پسرش داشته باشد ، مال را سه قسمت مىكنند ، يك قسمت را به پسر دختر و دو قسمت را به دختر پسر مىدهند .\r\n\r\nارث دسته دوم\r\nمسأله 2756 - دسته دوم از كسانى كه به واسطه خويشى ارث مىبرند : جدّ يعنى پدر بزرگ وجدّه يعنى مادر بزرگ و برادر و خواهر ميّت است و اگر برادر و خواهر نداشته باشد ، اولادشان ارث مىبرند .\r\nمسأله 2757 - اگر وارث ميّت فقط يك برادر يا يك خواهر باشد ، همه مال به او مىرسد و اگر چند برادر پدر و مادرى يا چند خواهر پدر و مادرى داشته باشد ، مال بطور مساوى بين آنان قسمت مىشود و اگر برادر و خواهر پدر و مادرى باهم باشند ، هر برادرى\r\n\r\n","description":"","footnote":"","page_name":" 460 ","page_number":460},
  {"content":"\r\n\r\nدو برابر خواهر مىبرد مثلًا اگر دو برادر و يك خواهر پدر و مادرى دارد ، مال را پنج قسمت مىكنند ، هريك از برادرها دو قسمت و خواهر يك قسمت آن را مىبرد .\r\nمسأله 2758 - اگر ميّت برادر و خواهر پدر و مادرى دارد ، برادر و خواهر پدرى كه از مادر با ميّت جدا است ارث نمىبرد و اگر برادر و خواهر پدر و مادرى ندارد چنانچه فقط يك خواهر يا يك برادر پدرى داشته باشد ، همه مال به او مىرسد و اگر چند برادر يا چند خواهر پدرى داشته باشد ، مال بطور مساوى بين آنان قسمت مىشود و اگر هم برادر وهم خواهر پدرى داشته باشد ، هر برادرى دو برابر خواهر مىبرد .\r\nمسأله 2759 - اگر وارث ميّت فقط يك خواهر يا يك برادر مادرى باشد كه از پدر با ميّت جدا است همه مال به او مىرسد و اگر چند برادر مادرى يا چند خواهر مادرى يا چند برادر و خواهر مادرى باشند ، مال بطور مساوى بين آنان قسمت مىشود .\r\nمسأله 2760 - اگر ميّت برادر و خواهر پدر و مادرى و برادر و خواهر پدرى و يك برادر يا يك خواهر مادرى داشته باشد ، برادر و خواهر پدرى ارث نمىبرند و مال را شش قسمت مىكنند ، يك قسمت آن را به برادر يا خواهر مادرى و بقيه را به برادر و خواهر پدر و مادرى مىدهند و هر برادرى دو برابر خواهر مىبرد .\r\nمسأله 2761 - اگر ميّت برادر و خواهر پدر و مادرى و برادر و خواهر پدرى و برادر و خواهر مادرى داشته باشد ، برادر و خواهر پدرى ارث نمىبرد و مال را سه قسمت مىكنند ، يك قسمت آن را برادر و خواهر مادرى بطور مساوى بين خودشان قسمت مىكنند و بقيه را به برادر و خواهر پدر و مادرى مىدهند و هر برادرى دو برابر خواهر مىبرد .\r\nمسأله 2762 - اگر وارث ميّت فقط برادر و خواهر پدرى و يك برادر مادرى يا يك خواهر مادرى باشد ، مال را شش قسمت مىكنند ، يك قسمت آن را برادر يا خواهر مادرى مىبرد و بقيه را به برادر و خواهر پدرى مىدهند و هر برادرى دو برابر خواهر مىبرد .\r\nمسأله 2763 - اگر وارث ميّت فقط برادر و خواهر پدرى و چند برادر و خواهر مادرى باشد ، مال را سه قسمت مىكنند ، يك قسمت آن را برادر و خواهر مادرىبطور مساوى بين خودشان قسمت مىكنند و بقيه را به برادر و خواهر پدرىمى دهند و هر برادرى دو برابر خواهر مىبرد .\r\n\r\n","description":"","footnote":"","page_name":" 461 ","page_number":461},
  {"content":"\r\n\r\nمسأله 2764 - اگر وارث ميّت فقط برادر و خواهر و زن او باشد ، زن ارث خود را به تفصيلى كه بعد از اين گفته مىشود مىبرد و خواهر و برادر به طورى كه در مسائل گذشته گفته شد ارث خود رامىبرند و نيز اگر زنى بميرد و وارث او فقط خواهر و برادر و شوهر او باشد ، شوهر نصف مال را مىبرد و خواهر و برادر به طورى كه در مسائل پيش گفته شد ارث خود را مىبرند ، ولى براى آن كه زن يا شوهر ارث مىبرد از سهم برادر و خواهر مادرى چيزى كم نمىشود و از سهم برادر و خواهر پدر و مادرى يا پدرى كم مىشود مثلًا اگر وارث ميّت شوهر و برادر و خواهر مادرىوبرادر و خواهر پدر و مادرى او باشد ، نصف مال به شوهر مىرسد و يك قسمت از سه قسمت اصل مال را به برادر و خواهر مادرى مىدهند و آنچه مىماند مال برادر و خواهر و خواهر پدر و مادرى است ، پس اگر همه مال او شش تومان باشد ، سه تومان به شوهر و دو تومان به برادر و خواهر مادرى و يك تومان به برادر و خواهر پدر و مادرى مىدهند .\r\nمسأله 2765 - اگر ميّت خواهر و برادر نداشته باشد ، سهم ارث آنان را به اولادشان مىدهند و سهم برادر زاده و خواهر زاده مادرى بطور مساوى بين آنان قسمت مىشود و از سهمى كه به برادر زاده و خواهر پدرى يا پدرى ومادرىمى رسد ، هر پسرى دو برابر دختر مىبرد .\r\nمسأله 2766 - اگر وارث ميّت فقط يك جدّ يا يك جدّه است ، چه پدرى باشد يا مادرى ، همه مال به او مىرسد و با بودن جدّ ميّت ، پدر جدّ او ارث‌نمىبرد .\r\nمسأله 2767 - اگر وارث ميّت فقط جدّ وجدّه پدرى باشد ، مال سه قسمت مىشود ، دو قسمت را جدّ و يك قسمت را جدّه مىبرد و اگر جدّ وجده مادرىباشد ، مال را بطور مساوى بين خودشان قسمت مىكنند .\r\nمسأله 2768 - اگر وارث ميّت فقط يك جدّ يا جدّه پدرى و يك جدّ يا جدّه مادرى باشد مال سه قسمت مىشود ، دو قسمت را جدّ يا جدّه پدرى و يك قسمت را جدّ يا جدّه مادرى مىبرد .\r\nمسأله 2769 - اگر وارث ميّت جدّ وجدّه پدرى وجدّ وجدّه مادرى باشد ، مال سه\r\n\r\n","description":"","footnote":"","page_name":" 462 ","page_number":462},
  {"content":"\r\n\r\nقسمت مىشود ، يك قسمت آن را جدّ وجدّه مادرى بطور مساوى بين خودشان قسمت مىكنند و دو قسمت آن را به جدّ وجدّه پدرى مىدهند وجدّ دو برابر جدّه مىبرد .\r\nمسأله 2770 - اگر وارث ميّت فقط زن وجدّ وجدّه پدرى وجدّ وجدّه مادرى او باشد زن ارث خود را به تفصيلى كه بعد از اين گفته مىشود مىبرد و يك قسمت از سه قسمت اصل مال را به جدّ و جدّه مادرى مىدهند كه بطور مساوى بين خودشان قسمت مىكنند و بقيه را به جدّ وجدّه پدرى مىدهند وجدّ دو برابر جدّه مىبرد ، و اگر وارث ميّت شوهر و جد و جدّه باشد ، شوهر نصف مال را مىبرد و جدّ و جدّه به دستورى كه در مسائل گذشته گفته شد ، ارث خود را مىبرند .\r\n\r\nارث دسته سوم\r\nمسأله 2771 - دسته سوم عمو وعمّه ودايى و خاله و اولاد آنان است به تفصيلىكه گفته شد كه اگر از طبقه اوّل و دوم كسى نباشد ، اينها ارث مىبرند .\r\nمسأله 2772 - اگر وارث ميّت فقط يك عمو يا يك عمّه است ، چه پدر ومادرىباشد يعنى با پدر ميّت از يك پدر و مادر باشد يا پدرى يا مادرى ، همه مال به او مىرسد و اگر چند عمو يا چند عمّه باشند و همه پدر و مادرى يا همه پدرى يا همه مادرى باشند ، مال بطور مساوى بين آنان قسمت مىشود و اگر عمو و عمّه هردو باشد و همه پدر و مادرى يا همه پدرى باشند ، عمو دو برابر عمّه مىبرد مثلًا اگر وارث ميّت دو عمو و يك عمّه باشد ، مال را به پنج قسمت مىكنند ، يك قسمت را به عمّه مىدهند و چهار قسمت را عموها بطور مساوى بين خودشان قسمت مىكنند .\r\nمسأله 2773 - اگر وارث ميّت فقط چند عموى مادرى يا چند عمّه مادرى باشند ، مال بطور مساوى بين آنان قسمت مىشود ولى اگر عمو و عمه مادرى باشند احتياط واجب آنست كه با هم مصالحه كنند .\r\nمسأله 2774 - اگر وارث ميّت عمو و عمّه باشد و بعضى پدرى و بعضى مادرى و بعضى پدر و مادرى باشند ، عمو وعمّه پدرى ارث نمىبرند ، پس اگر ميّت يك عمو\r\n\r\n","description":"","footnote":"","page_name":" 463 ","page_number":463},
  {"content":"\r\n\r\nيا يك عمّه مادرى دارد ، مال را شش قسمت مىكنند ، يك قسمت را به عمو يا عمّه مادرى وبقيّه را به عمو وعمّه پدرى و مادرى مىدهند و عموى پدر و مادرى دو برابر عمّه پدر و مادرى مىبرد و اگر هم عمو وهم عمّه مادرى دارد ، مال را سه قسمت مىكنند ، دو قسمت را به عمو وعمّه پدر و مادرى مىدهند و عمو دو برابر عمّه مىبرد و يك قسمت را به عمو وعمّه مادرى مىدهند كه بطور مساوى بين خودشان قسمت مىكنند و احتياط واجب آن است كه در تقسيم با يكديگر صلح كنند .\r\nمسأله 2775 - اگر وارث ميّت فقط يك دايى ، يا يك خاله باشد ، همه مال به او مىرسد و اگرهم دايى وهم خاله باشد و همه پدر و مادرى يا پدرى يا مادرى باشند ، مال بطور مساوى بين آنان قسمت مىشود و احتياط آن است كه در تقسيم با يكديگر صلح كنند .\r\nمسأله 2776 - اگر وارث ميّت فقط يك دايى يا يك خاله مادرى ودايى و خاله پدر و مادرى ودايى و خاله پدرى باشد ، دايى و خاله پدرى ارث نمىبرند ، و مال را شش قسمت مىكنند ، يك قسمت را به دايى يا خاله مادرى و بقيه را به دايى و خاله پدرى و مادرى مىدهند كه بطور مساوى بين خودشان قسمت كنند .\r\nمسأله 2777 - اگر وارث ميّت فقط دايى و خاله پدرى و دايى و خاله مادرى و دايى و خاله پدر و مادرى باشد ، دايى و خاله پدرى ارث نمىبرد و بايد مال راسه قسمت كنند ، يك قسمت آن را دايى و خاله مادرى بطور مساوى بين خودشان قسمت نمايند و بقيه را به دايى و خاله پدر و مادرى بدهند كه بطور مساوى بين خودشان قسمت كنند .\r\nمسأله 2778 - اگر وارث ميّت يك دايى يا يك خاله و يك عمو يا يك عمّه باشد ، مال را سه قسمت مىكنند ، يك قسمت را دايى يا خاله وبقيّه را عمو يا عمّه‌مىبرد .\r\nمسأله 2779 - اگر وارث ميّت يك دايى يا يك خاله و عمو وعمّه باشد ، چنانچه عمو وعمّه ، پدر و مادرى يا پدرى باشند ، مال را سه قسمت مىكنند ، يك قسمت را دايى يا خاله مىبرد و از بقيّه دو قسمت به عمو و يك قسمت به عمّه مىدهند ، بنابراين اگر مال را نه قسمت كنند سه قسمت را به دايى يا خاله و چهار قسمت را به عمو و دو قسمت را به عمّه مىدهند .\r\n\r\n","description":"","footnote":"","page_name":" 464 ","page_number":464},
  {"content":"\r\n\r\nمسأله 2780 - اگر وارث ميّت يك دايى يا يك خاله ، يك عمو يا يك عمّه مادرى و عمو وعمّه پدر و مادرى يا پدرى باشد ، مال را سه قسمت مىكنند ، يك قسمت آن را به دايى يا خاله مىدهند و دو قسمت باقيمانده را شش قسمت مىكنند ، يك قسمت را به عمو يا عمّه مادرى وبقيّه را به عمو وعمّه پدر و مادرى يا پدرى مىدهند و عمو دو برابر عمّه مىبرد ، بنابراين اگر مال را نه قسمت كنند ، سه قسمت را به دايى يا خاله و يك قسمت را به عمو وعمّه مادرى و پنج قسمت ديگر را به عمو وعمّه پدر و مادرى يا پدرى مىدهند .\r\nمسأله 2781 - اگر وارث ميّت يك دايى يا يك خاله و عمو وعمّه مادرى و عمو وعمّه پدر و مادرى يا پدرى باشد ، مال را سه قسمت مىكنند يك قسمت را دايى يا خاله مىبرد و دو قسمت باقيمانده را سه سهم مىكنند ، يك سهم آن را به عمو و عمه مادرى كه بنابر احتياط واجب با هم مصالحه كنند و دو سهم ديگر را بين عمو وعمّه پدر و مادرى يا پدرى قسمت مىنمايند و عمو دو برابر عمّه مىبرد بنابراين اگر مال را نه قسمت كنند ، سه قسمت آن سهم خاله يا دايى و دو قسمت سهم عمو وعمّه مادرى و چهار قسمت سهم عمو وعمّه پدر و مادرى يا پدرى مىباشد .\r\nمسأله 2782 - اگر وارث ميّت چند دايى و چند خاله باشد كه همه پدر و مادرى يا پدرى يا مادرى باشند و عمو وعمّه هم داشته باشد ، مال سه سهم مىشود ، دو سهم آن را به دستورى كه در مسأله پيش گفته شد ، عمو وعمّه بين خودشان قسمت مىكنند و يك سهم آن را دايىها و خاله‌ها بطور مساوى بين خودشان قسمت مىنمايند .\r\nمسأله 2783 - اگر وارث ميّت ، دايى يا خاله مادرى و چند دايى و خاله پدر و مادرى يا پدرى و عمو وعمّه باشد ، مال سه سهم مىشود و دو سهم آن را به دستورى كه سابقاً گفته شد ، عمو وعمّه بين خودشان قسمت مىكنند ، پس اگر ميّت يك دايى يا يك خاله مادرى دارد ، يك سهم ديگر آن را شش قسمت مىكنند ، يك قسمت را به دايى يا خاله مادرى مىدهند و بقيّه را به دايى و خاله پدر و مادرى يا پدرى مىدهند كه بطور مساوى قسمت كنند و اگر چند دايىمادرى يا چند خاله مادرى يا هم دايى\r\n\r\n","description":"","footnote":"","page_name":" 465 ","page_number":465},
  {"content":"\r\n\r\nمادرى وهم خاله مادرى دارد آن يك سهم را سه قسمت مىكنند ، يك قسمت را دايىها و خاله‌هاى مادرى بطور مساوى بين خودشان قسمت مىكنند وبقيّه را به دايى و خاله پدر و مادرى يا پدرى مىدهند كه بطور مساوى قسمت كنند .\r\nمسأله 2784 - اگر ميّت عمو و عمّه و دايى و خاله نداشته باشد ، مقدارى كه به عمو و عمّه مىرسد ، به اولاد آنان و مقدارى به دايى و خاله مىرسد ، به اولاد آنان داده مىشود .\r\nمسأله 2785 - اگر وارث ميّت عمو وعمّه ودايى و خاله پدر و عمو وعمّه ودايىوخاله مادر او باشند ، مال سه سهم مىشود ، يك سهم آن را عمو وعمّه ودايى و خاله مادر ميّت بطور مساوى بين خودشان قسمت مىكنند و دو سهم ديگر آن را سه قسمت مىكنند يك قسمت را دايى و خاله پدر ميّت بطور مساوى بين خودشان قسمت مىنمايند و دو قسمت ديگر آن را به عمو و عمه پدر ميّت مىدهند و عمو دو برابر عمّه مىبرد .\r\n\r\nارث زن و شوهر\r\nمسأله 2786 - اگر زنى بميرد و اولاد نداشته باشد ، نصف همه مال را شوهر او وبقيّه را ورثه ديگر مىبرند و اگر از آن شوهر يا از شوهر ديگر اولاد داشته باشد ، چهاريك همه مال را شوهر و بقيه را ورثه ديگر مىبرند .\r\nمسأله 2787 - اگر مردى بميرد و اولاد نداشته باشد ، چهار يك مال او را زن وبقيّه را ورثه ديگر مىبرند و اگر از آن زن يا از زن ديگر اولاد داشته باشد ، هشت يك مال را زن وبقيّه را ورثه ديگر مىبرند و زن از همهء اموال منقول ارث مىبرد ولى از زمين و قيمت آن ارث نمىبرد . چه آن زمين خالى باشد يا مشغول به بناء و درخت و زراعت و مانند اينها باشد ؛ امّا از قيمت هوايى مانند بنا و درخت و چوب و آلات به جز زمين ارث مىبرد . وارث قيمت اينها را بايد بدهد .\r\nمسأله 2788 - اگر زن بخواهد در چيزهائى كه از آنها ارث نمىبرد ، مانند زمين تصرّف كند ، بايد ازورثه ديگر اجازه بگيرد و نيز احتياط مستحبّ آن است كه ورثه تا\r\n\r\n","description":"","footnote":"","page_name":" 466 ","page_number":466},
  {"content":"\r\n\r\nسهم زن را نداده‌اند ، در چيزهائى كه زن از قيمت آنها ارث مىبرد ، مانند بناء و درخت بدون اجازه او تصرّف نكنند و چنانچه پيش از دادن سهم زن ، اينها را بفروشند ، در صورتى كه زن معامله را اجازه دهد ، صحيح است و گرنه نسبت به سهم او باطل است .\r\nمسأله 2789 - اگربخواهند بناء و درخت و مانند آن را قيمت نمايند ، بايد حساب كنند كه اگر آنها را مثلًا در زمين بدون اجاره بمانند تا از بين بروند چقدر ارزش آنها مىباشد ، سهم زن را از آن قيمت بايد بدهند .\r\nمسأله 2790 - مجراى آب قنات و مانند آن حكم زمين را دارد و آجر و چيزهائى كه در آن به كار رفته ، در حكم ساختمان است .\r\nمسأله 2791 - اگر ميّت بيش از يك زن عقدى داشته باشد ، چنانچه اولاد نداشته باشد ، چهار يك مال ، و اگر اولاد داشته باشد ، هشت يك مال به شرحى كه گفته شد ، بطور مساوى بين زنهاى او قسمت مىشود ، اگرچه شوهر با هيچيك از آنان يا بعض آنان نزديكى نكرده باشد ، ولى اگر در مرضى كه به آن مرض از دنيا رفته ، زنى را عقد كرده و با او نزديكى نكرده است ، آن زن از او ارث نمىبرد وحقّ مهر هم ندارد .\r\nمسأله 2792 - اگر زن در حال مرض ، شوهر كند و به همان مرض بميرد ، شوهر اگرچه با او نزديكى نكرده باشد ، از او ارث مىبرد .\r\nمسأله 2793 - اگر زن را به ترتيبى كه در احكام طلاق گفته شد ، طلاق رجعىبدهند و در بين عدّه بميرد ، شوهر از او ارث مىبرد و نيز اگر شوهر در بين عدّه زن بميرد ، زن از او ارث مىبرد ، ولى اگر بعد از گذشتن عدّه رجعى يا در عدّه طلاق بائن ، يكى از آنان بميرد ، ديگرى از او ارث نمىبرد .\r\nمسأله 2794 - اگر شوهر در حال مرض عيالش را طلاق دهد و پيش از گذشتن دوازده ماه هلالى بميرد ، زن با سه شرط از او ارث مىبرد : اوّل - آن كه در اين مدّت شوهر ديگر نكرده باشد ؛ دوم - به واسطه بىميلى به شوهر ، مالى به او نداده باشد كه به طلاق دادن راضى شود ، بلكه اگر چيزى هم به شوهر ندهد ولى طلاق به تقاضاىزن باشد بازهم ارث بردنش اشكال دارد ؛ سوم - شوهر در مرضى كه در آن مرض زن را\r\n\r\n","description":"","footnote":"","page_name":" 467 ","page_number":467},
  {"content":"\r\n\r\nطلاق داده ، به واسطه آن مرض يا به جهت ديگرى بميرد ، پس اگر از آن مرض خوب شود و به جهت ديگرى از دنيا برود ، زن از او ارث نمىبرد .\r\nمسأله 2795 - لباسى كه مرد براى پوشيدن زن خود گرفته ، اگرچه زن آن را پوشيده باشد اگر شوهر آنها را به زن تمليك نكرده ، بعد از مردن شوهر ، جزء مال شوهر است .\r\n\r\nمسائل متفرّقه ارث\r\nمسأله 2796 - قرآن و انگشتر و شمشير ميّت و لباسى را كه پوشيده مال پسر بزرگتر است چه از هركدام يك عدد داشته باشد ، يا از هركدام متعدد داشته باشد .\r\nمسأله 2797 - اگر پسر بزرگ ميّت بيش از يكى باشد مثلًا از دو زن او در يك وقت دو پسر به دنيا آمده باشد ، بايد لباس و قرآن و انگشتر و شمشير ميّت را بطور مساوى بين خودشان قسمت كنند .\r\nمسأله 2798 - اگر ميّت قرض داشته باشد ، چنانچه قرضش به اندازه مال او يا زيادتر باشد ، بايد چهار چيزى هم كه مال پسر بزرگتر است و در مسأله پيش گفته شد به قرض او بدهند و اگر قرضش كمتر از مال او باشد ، بنابر احتياط واجب بايد از آن چهار چيزى هم كه به پسر بزرگتر مىرسد به نسبت به قرض او بدهند .\r\nمسأله 2799 - مسلمان از كافر ارث مىبرد ، ولى كافر اگرچه پدر يا پسر ميّت باشد ، از او ارث نمىبرد .\r\nمسأله 2800 - اگر كسى يكى از خويشان خود را عمداً و به ناحق بكشد ، از او ارث نمىبرد ، ولى اگر از روى خطا باشد مثل آن كه سنگ را به هوا بيندازد واتّفاقاً به يكىاز خويشان او بخورد و او را بكشد از او ارث مىبرد ، ولى از ديه قتل ارث نمىبرد .\r\nمسأله 2801 - هرگاه بخواهند ارث را تقسيم كنند ، براى بچه‌اى كه در شكم است كه اگر زنده به دنيا بيايد ارث مىبرد ، سهم دو پسر را كنار مىگذارند ، ولى اگر احتمال بدهند بيشتر است مثلًا احتمال بدهند كه زن سه بچه حامله باشد ، سهم سه پسر را كنار مىگذارند ، و چنانچه مثلًا يك پسر يا يك دختر به دنيا آمد ، زيادى را ورثه بين خودشان تقسيم مىكنند .\r\n\r\n","description":"","footnote":"","page_name":" 468 ","page_number":468},
  {"content":"\r\n\r\n\r\nمسائل متفرّقه\r\nمسأله 2802 - اگر ريشه درخت همسايه در ملك انسان بيايد ، مىتواند از آن جلوگيرى كند و چنانچه ضررى هم از ريشه درخت به او برسد مىتواند از صاحب درخت بگيرد .\r\nمسأله 2803 - جهيزيّه‌اى كه پدر به دختر مىدهد اگر مثلًا به واسطه صلح يا بخشش ملك او كرده باشد ، نمىتواند از او پس بگيرد و اگر ملك او نكرده باشد ، پس گرفتن آن اشكال ندارد .\r\nمسأله 2804 - اگر كسى بميرد ، ورثه بالغ او مىتوانند از سهم خودشان خرج عزادارى ميّت نمايند ولى از سهم صغير نمىشود چيزى برداشت .\r\nمسأله 2805 - اگر انسان غيبت مسلمانى را كند ، احتياط واجب آن است كه اگر مفسده‌اى پيدا نشود ، از آن مسلمان خواهش كند كه او را حلال نمايد و چنانچه ممكن نباشد ، بايد براى او از خدا طلب آمرزش كند و اگر به واسطه غيبتى كه كرده توهينى از آن مسلمان شده ، در صورتى كه ممكن است بايد آن توهين را بر طرف نمايد .\r\nمسأله 2806 - انسان نمىتواند بدون اذن حاكم شرع از مال كسى كه مىداند خمس نمىدهد ، خمس را بردارد و به حاكم شرع برساند .\r\nمسأله 2807 - آوازى كه مخصوص مجالس لهو و بازيگرى است ، غنا و حرام مىباشد ، و اگر نوحه يا روضه يا قرآن را هم با غنا بخوانند ، حرام است وامّا اگر آن را با صداى خوب بخوانند اشكال ندارد .\r\n\r\n","description":"","footnote":"","page_name":" 469 ","page_number":469},
  {"content":"\r\n\r\nمسأله 2808 - كشتن حيوانى كه اذيّت مىرساند و مال كسى نيست اشكال ندارد .\r\nمسأله 2809 - اگر چيزى را به صنعتگر بدهند كه درست كند و صاحب آن نيايد آن را ببرد ، چنانچه صنعتگر جستجو كند و از پيدا كردن صاحب آن نااميد شود ، بايد آن را به نيّت صاحبش صدقه بدهد ، ولى مزد خود را مىتواند بردارد وخوب است تماماً با اجازه حاكم شرع صورت گيرد .\r\nمسأله 2810 - سينه زدن در كوچه و بازار با اين كه زنها عبور مىكنند در صورتىكه سينه زن ، پيراهن پوشيده باشد ، اشكال ندارد و نيز اگر جلوى جمعيّت عزادار بيرق و مانند آن بردارند ، مانعى ندارد ولى بايد استعمال آلات لهونشود .\r\nمسأله 2811 - گذاشتن دندان طلا و دندانى كه روكش طلا دارد ، براى زن مانعى ندارد ، ولى اگر زينت حساب شود براى مرد جائز نيست .\r\nمسأله 2812 - حرام است انسان استمناء كند يعنى با خود كارى كند كه منى از او بيرون آيد .\r\nمسأله 2813 - تراشيدن ريش و ماشين كردن آن اگر مثل تراشيدن باشد حرام است و در اين حكم تمام مردم يكسانند و حكم خدا به واسطهء مسخره مردم تغيير نمىكند ؛ پس كسى هم كه اوّل تكليف اوست ، يا اگر ريش نتراشد مردم او را مسخره مىكنند ، چنانچه ريش بتراشد يا طورى ماشين كند كه مثل تراشيدن باشد ، حرام مىباشد .\r\nمسأله 2814 - احتياط مستحبّ آن است كه ولىّ بچه پيش از آن كه بچه بالغ شود او را ختنه نمايد و اگر او را ختنه نكند ، بعد از بالغ شدن بر خود بچه واجب است .\r\nمسأله 2815 - اگر پدر و مادر فقير باشند و نتوانند كاسبى كنند يا كسب مطابق شأن آنها نباشد و مراد از فقر در اينجا نتوانستن ادامه زندگى است ، فرزند آنان اگر بتواند بايد خرجى آنان را بدهد ، اگر متكفّل نفقه آنها كسى ديگر نباشد ولو از بابت وجوه شرعيّه .\r\nمسأله 2816 - اگر كسى فقير باشد و نتواند كاسبى كند ، پدر يا فرزند او بايد خرجىاو را بدهد ، و اگر پدر ندارد يا نمىتواند خرجى او را بدهد ، چنانچه فرزندى هم نداشته باشد كه بتواند خرجى او را بدهد ، جدّ پدرى او بايد خرجى او را بدهد ،\r\n\r\n","description":"","footnote":"","page_name":" 470 ","page_number":470},
  {"content":"\r\n\r\nو اگر جدّ پدرى ندارد ، يا نمىتواند خرجى او را بدهد ، مادرش بايد خرجى او را بدهد ، و اگر مادر هم ندارد يا نمىتواند خرجى او را بدهد ، بايد مادر پدر ، و مادر مادر ، و پدر مادر ، باهم خرجى او را بدهند و اگر مادر پدر و مادر مادر ندارد پدر مادر ، بايد خرجى او را بدهد .\r\nمسأله 2817 - ديوارى كه مال دو نفر است ، هيچكدام آنان حقّ ندارد بدون اذن شريك ديگر آن را بسازد يا سر تير يا پايه عمارت خود را روى آن ديوار بگذارد ، يا به ديوار ميخ بكوبد ولى كارهائى كه معلوم است شريك راضى است مانند تكيه دادن به ديوار و لباس انداختن روى آن اشكال ندارد ، امّا اگرشريك او بگويد به اين كارها راضى نيستم ، انجام اينها هم جائز نيست بنابر احتياط اگر عرفاً تصرّف حساب شود .\r\nمسأله 2818 - عكّاسى ونقّاشى صورت مكروه است .\r\nمسأله 2819 - درخت ميوه‌اى كه شاخه آن از ديوار باغ بيرون آمده ، اگر انسان نداند صاحبش راضى است نمىتواند از ميوه آن بچيند و اگر ميوه آن روى زمين هم ريخته باشد ، نمىتواند آن را بردارد .\r\nمسأله 2820 - جائزه‌اى را كه بانك يا صندوق قرض الحسنه به بعضى از كسانىكه در صندوق پس انداز حساب دارند مىدهد ، چون براى تشويق مردم ازخودش مىدهد و ضرر آن به كسى نمىرسد ، حلال است .\r\n\r\n","description":"","footnote":"","page_name":" 471 ","page_number":471},
  {"content":"\r\n\r\n\r\nحدّى كه براى بعضى از گناهان معيّن شده است\r\nمسأله 2821 - اگر كسى با يكى از محرمهاى خود مثل مادر و خواهر كه با او نسبت دارند زنا كند ، به حكم حاكم شرع بايد او را بكشند و همچنين است اگر مرد كافر با زن مسلمان زنا كند و در اخبار بسيار وارد شده است كه انجام دادن يكى از حدها باعث مىشود كه مردم كار نامشروع نكنند و دنيا و آخرت آنان را حفظ مىكند و منفعتش براى آنان بيشتر است از اين كه چهل روز باران ببارد .\r\nمسأله 2822 - اگر مرد آزادى زنا كند ، بايد او را صد تازيانه بزنند و چنانچه سه مرتبه زنا كند ، و در هر دفعه صد تازيانه‌اش بزنند بايد در دفعه چهارم او را بكشند .\r\nولى كسى كه زن عقدى دائمى يا كنيز مملوك دارد و در حالى كه بالغ و عاقل و آزاد بوده با او نزديكى كرده و هر وقت هم بخواهد مىتواند با او نزديكى كند ، اگر با زنىكه بالغه و عاقله است زنا كند بايد او را سنگسار نمايند .\r\nمسأله 2823 - مشهور اين است كه اگر مرد ببيند كه كسى با زن او زنا مىكند ، چنانچه نترسد كه به او ضررى بزنند ، مىتواند هر دو را بكشد ولى اين حكم نسبت به زن خالى از اشكال نيست و به هر حال آن زن بر او حرام نمىشود و اگر هر دو را كشت در مقابل كشته شدن زن نمىشود او را قصاص نمود .\r\nمسأله 2824 - اگر مرد مكلّف عاقل با مكلّف عاقل ديگر لواط كند ، بايد هر دو را\r\n\r\n","description":"","footnote":"","page_name":" 472 ","page_number":472},
  {"content":"\r\n\r\nبكشند و حاكم شرع مىتواند لواط كننده را با شمشير بكشد يا زنده به آتش بسوزاند ، يا دست و پاى او را ببندد و از جاى بلندى به زير اندازد .\r\nمسأله 2825 - اگر يك نفر كس ديگر را امر كند كه به ناحق كسى را بكشد در صورتى كه قاتل و كسى كه به او دستور داده ، هر دو مكلّف و عاقل باشند قاتل را بايد كشت و كسى كه او را امر كرده بايد حبس كرد تا بميرد .\r\nمسأله 2826 - اگر فرزند ، پدر يا مادر را عمداً بكشد ، بايد او را بكشند ولى اگر پدرى فرزند خود را عمداً بكشد ، بايد به دستورى كه در احكام ديه گفته مىشود ديه بدهد و هر قدر حاكم شرع صلاح مىداند او را بزنند .\r\nمسأله 2827 - هرگاه كسى پسرى را از روى شهوت ببوسد ، حاكم شرع از سى تازيانه تا نودونه تازيانه هرقدر صلاح مىداند ، به او مىزند ، و روايت شده است كه خداوند عالم دهانه‌اى از آتش به دهان او مىزند و ملائكه آسمان و زمين و ملائكه رحمت و غضب بر او لعنت مىكنند و جهنّم براى او مهيّا خواهد بود ولى اگر توبه كند ، توبه او قبول مىشود .\r\nمسأله 2828 - اگر كسى ، مرد و زن را براى زنا يا مرد و پسر را براى لواط به هم برساند ، بايد هفتاد و پنج تازيانه به او بزنند و اگر مرد باشد بعد از هفتاد و پنج تازيانه بايد سر او را بتراشند و در كوچه و بازار بگردانند و بنابر احتياط از آن محلّى كه در آن محلّ دو بار اين كار را كرده بيرونش كنند .\r\nمسأله 2829 - اگر كسى بخواهد با زنى زنا كند ، يا با پسرى لواط نمايد و بدون آن كه او را بكشد جلوگيرى از او ممكن نباشد ، كشتن او جائز است .\r\nمسأله 2830 - اگر كسى به مرد يا زن مسلمانى كه بالغ و عاقل و آزاد است نسبت زنا يا لواط بدهد ، يا ولد الزنا بگويد ، بايد هشتاد تازيانه از روى لباس به اوبزنند .\r\nمسأله 2831 - كسى كه مكلّف و عاقل است اگر از روى اختيار و علم به حرمت ، شراب بخورد ، در دفعه اوّل و دوم بايد هشتاد تازيانه به او بزنند و در دفعه سوم بايد او را بكشند و چنانچه مرد باشد لازم است براى تا زيانه زدن بدن او را غير از عورتش برهنه كنند .\r\n\r\n","description":"","footnote":"","page_name":" 473 ","page_number":473},
  {"content":"\r\n\r\nمسأله 2832 - كسى كه مكلّف و عاقل است اگر يك چهارم يك دينار كه چهار نخود و نيم طلاى سكّه‌دار يا چيز ديگرى را كه به اين مقدار ارزش دارد بدزدد ، چنانچه شرطهايى را كه در شرع براى آن معيّن شده دارا باشد ، در دفعه اوّل بايد چهار انگشت دست راست او را از بيخ ببرند و كف دست و شست او را بگذارند و در دفعه دوم پاى چپ او را از وسط ببرند و در دفعه سوم بايد او را حبس كنند تا بميرد و خرج او را از بيت المال بدهند و در صورتى كه در مرتبه چهارم در زندان يا غير آن دزدى كند ، بايد او را بكشند .\r\n\r\n","description":"","footnote":"","page_name":" 474 ","page_number":474},
  {"content":"\r\n\r\n\r\nاحكام ديه\r\nمسأله 2833 - اگر كسى كه بالغ و عاقل است عمداً و به ناحق مسلمانى را بكشد ، در صورتى كه مقتول ، مرد يا پسر باشد ولىّ كشته مىتواند قاتل را عفو كند يا بكشد ، ولى اگر مقتول كافر باشد قاتل او را كه مسلمان است نمىتوان كشت و اگر مقتول مسلمان زن يا دختر باشد اگرچه مىشود قاتل مسلمان او را كشت لكن اگر قاتل مرد باشد بايد نصف ديه او را به ولىّ او بدهند و اگر قاتل ديوانه يا نابالغ باشد مطلقاً ديه بايد بدهند و ديه آن بر عاقله است كه معناى آن خواهد آمد و نيز ولىّ مىتواند به مقدارى كه طرفين راضى شوند از قاتل ديه بگيرد و در صورتى كه رضايت آنها به ديه‌اى باشد كه در شرع معيّن شده است چون تقديرات شرعى در ديه مختلف است اختيار تعيين آن با قاتل است و مىتواند هر كدام كه براى او آسانتر است اختيار نمايد ، بنابر اين مىتواند قيمت نقره را كه از ساير اقسام ديه كمتر است بدهد امّا اگر از روى خطاىمحض بكشد مثلًا براى حيوانى تير بيندازد واشتباهاً كسى را بكشد ، ولىّ كشته حق ندارد او را بكشد ، امّا مىتواند از عاقله ( يعنى قوم وخويشان پدرى قاتل ) و در صورت ندادن آنها از خود قاتل ، ديه بگيرد و اگر از روى خطاى شبيه به عمد بكشد به اين معنى كه شخصى كسى را با آلتى بزند كه عادتاً كشنده نيست و قصد كشتن هم نداشته اتّفاقاً كشته شود در اين فرض خود قاتل بايد ديه بدهد وولىّ مقتول حق كشتن او را ندارد .\r\n\r\n","description":"","footnote":"","page_name":" 475 ","page_number":475},
  {"content":"\r\n\r\nمسأله 2834 - ديه‌اى كه قاتل بايد بدهد در صورتى كه مقتول مرد و مسلمان و آزاد باشد ، يكى از شش چيز است :\r\nاوّل - در قتل عمدى صد شتر كه داخل سال ششم شده باشند ، و در قتل خطاى محض وشبه عمد سنّ شترها كمتر از اين است ؛ دوم - دويست گاو ؛ سوم - هزار گوسفند ؛ چهارم - دويست حله و هر حله دو پارچه است و اولى اين است كه از پارچه‌هاى يمن باشد ؛ پنجم - هزار مثقال شرعى طلا كه هر مثقال 18 نخود است ؛ ششم - ده هزار درهم كه هر درهمى 6 / 12 نخود نقره سكّه‌دار است و اگر مقتول ، زن و مسلمان و آزاد باشد ، ديه او در هر يك از اين شش چيز نصف ديه مرد است و اگرمقتول ، كافر ذمّى باشد در صورتى كه مرد باشد ديه او هشتصد درهم و در صورتى كه زن باشد ، ديه او چهارصد درهم است و اگر كافر غير ذمّى باشد ، ديه ندارد و ديه مقتولى كه غلام يا كنيز باشد قيمت او است در صورتى كه بيشتر از ديه آزاد نباشد و در صورتى كه قتل عمدى هم باشد نمىشود قاتل آزاد را براى او كشت .\r\nمسأله 2835 - ديه چند چيز مثل ديه كشتن است كه مقدار آن در مسأله پيش گفته شد .\r\nاوّل - آن كه دو چشم كسى را كور كند ، يا چهار پلك چشم او را از بين ببرد و اگر يك چشم او را كور كند ، بايد نصف ديه كشتن را بدهد .\r\nدوم - دو گوش كسى را ببرد ، يا كارى كند كه هر دو گوش او كر شوند و اگر يك گوش او را ببرد يا كر كند ، بايد نصف ديه كشتن را بدهد و اگر نرمه گوش او را ببرد ، احوط اين است كه با او صلح نمايد گرچه دادن ثلث ديه كامل كفايت مىكند .\r\nسوم - تمام بينى يا نرمه بينى كسى را ببرد .\r\nچهارم - زبان كسى را از بيخ ببرد و اگر مقدارى از آن را ببرد بايد به نسبت مخارج حروفى كه به جهت قطع زبان از بين رفته است ملاحظه نمايد و ديه تمام را نسبت بمخارج حروف تقسيم كنند و نسبت آن مقدار را بدهد و اولى اين است كه با مقدارى كه در ملاحظه مساحت يعنى نصف يا ثلث يا ربع و مانند اينها واجب مىشود ، ملاحظه نموده هركدام بيشتر است آن را بدهد .\r\n\r\n","description":"","footnote":"","page_name":" 476 ","page_number":476},
  {"content":"\r\n\r\nپنجم - تمام دندانهاى كسى را از بين ببرد و در صورتى كه بعضى از دندانها را ازبين ببرد در صورتى كه صاحب دندان مرد باشد بايد براى هر دندانى از دندانهاى جلو كه دوازده عدد است پانصد درهم ديه بدهد و براى هر يك از دندانهاى ديگر كه شانزده عدد است دويست و پنجاه درهم بدهد و اگر زن باشد ديه آن تا به مقدارىكه به ثلث ديه نرسد با ديه مرد مساوى است و در صورتى كه به ثلث برسد ، ديه دندانهاى او نصف ديه دندانهاى مرد است .\r\nششم - هر دو دست كسى را از بند جدا كند و اگر يك دست را از بند جدا كند ، بايد نصف ديه كشتن او را بدهد .\r\nهفتم - ده انگشت كسى را ببرد و ديه هر انگشت يك دهم ديه كشتن است ، و ديه در زن اگر به ثلث برسد نصف ديه مرد است .\r\nهشتم - هر دو پستان زنى را ببرد و اگر يكى از آنها را ببرد ، بايد نصف ديه كشتن او را بدهد .\r\nنهم - هر دو پاى كسى را تا مفصل يا همه ده انگشت پا را ببرد و ديه هر انگشت پا مثل ديه آن انگشت از دست است .\r\nدهم - تخمهاى مردى را از بين ببرد .\r\nيازدهم - طورى به كسى آسيب برساند كه عقل او از بين برود ، و اگر پشت كسى را طورى بشكند كه ديگر درست نشود بايد تمام ديه را بدهد .\r\nمسأله 2836 - اگر اشتباهاً كسى را بكشد بايد علاوه بر ديه كه در « مسأله 2834 » گفته شد خود قاتل يك بنده آزاد كند ، و اگر نتواند بنده آزاد كند دو ماه پى در پىروزه بگيرد و اگر اين را هم نتواند ، شصت فقير را سير كند ، و اگر عمداً و به ناحق بكشد ، در صورت عفو يا گرفتن ديه بايد دو ماه روزه بگيرد و شصت فقير را سير كند و يك بنده را آزاد نمايد .\r\nمسأله 2837 - كسى كه سوار حيوان است ، اگر كارى كند كه آن حيوان به كسىآسيب برساند ، ضامن است و نيز اگر ديگرى كارى كند كه حيوان به سوار خود ، يا به كس ديگر صدمه بزند ، ضامن مىباشد .\r\n\r\n","description":"","footnote":"","page_name":" 477 ","page_number":477},
  {"content":"\r\n\r\nمسأله 2838 - اگر انسان كارى كند كه زن حامله سقط كند ، و آن سقط آزاد و محكوم به اسلام باشد ، چنانچه چيزى كه سقط شده نطفه باشد ، ديه‌اش بيست مثقال شرعى طلاى سكّه‌دار است ، كه هر مثقال آن 18 نخود مىباشد ، و اگر علقه يعنى خون بسته باشد ، چهل مثقال است ، و اگر مضغه يعنى پاره گوشت باشد ، شصت مثقال و اگر استخوان شده باشد ، هشتاد مثقال و اگر گوشت آورده ولى هنوز روح در او دميده نشده ، صد مثقال ، و اگر روح در او دميده شده ، چنانچه پسر باشد ديه او هزار مثقال و اگر دختر باشد ، ديه او پانصد مثقال شرعى طلاى سكه‌دار است و در جميع اين صور اگر عوض هر يك مثقال طلا ده درهم نقره بدهد كافى است .\r\nمسأله 2839 - اگر زن حامله كارى كند كه بچه‌اش سقط شود ، بايد ديه آن را به تفصيلى كه در مسأله پيش گفته شد ، به وارث بچه بدهد و به خود زن چيزى از آن نمىرسد .\r\nمسأله 2840 - اگر كسى زن حامله را بكشد ، بايد ديه زن و بچه را بدهد .\r\nمسأله 2841 - اگر پوست سر ، يا صورت مردى را پاره كند ، بايد يك صدم ديه انسان را كه در « مسأله 2834 » گفته شد به او بدهد ، و اگر به گوشت برسد و قدرى از آن را هم ببرد ، بايد دو صدم بدهد و اگر خيلى از گوشت را پاره كند بايد سه صدم بدهد و اگر به پرده نازك استخوان برسد ، چهار صدم ، و اگر استخوان نمايان شود پنج صدم ، و اگر استخوان بشكند ده صدم ، و اگر بعضى از ريزه‌هاى استخوان از جاى خود بيرون آيد ، پانزده صدم ، و اگر به پرده مغز سر برسد بايد سى و سه صدم بدهد .\r\nمسأله 2842 - اگر به صورت كسى سيلى يا چيز ديگرى بزند به طورى كه صورت او سرخ شود ، بايد يك مثقال و نيم شرعى طلاى سكه‌دار كه هر مثقالى 18 نخود است بدهد و اگر كبود شود ، سه مثقال و اگر سياه شود ، بايد شش مثقال شرعىطلاى سكّه‌دار بدهد ولى اگر جاى ديگر بدن كسى را به واسطه زدن سرخ يا كبود يا سياه كند ، بايد نصف آنچه را كه گفته شد ، بدهد .\r\nمسأله 2843 - اگر به حيوان حلال گوشت كسى زخم بزند ، يا چيزى از بدن آن را ببرد ، بايد تفاوت قيمت سالم و معيوب آن را به صاحبش بدهد .\r\n\r\n","description":"","footnote":"","page_name":" 478 ","page_number":478},
  {"content":"\r\n\r\nمسأله 2844 - اگر انسان سگ شكارى كسى را يا سگى كه نگهدارى خانه را مىكند ، يا سگ گلّه كسى را يا سگى كه پاسبانى زراعت را مىكند بكشد ، بايد قيمت او را بدهد و اگر قيمت سگ شكارى چهل درهم باشد لازم است چهل درهم بدهد ، ولى احتياط در همه آنها صلح و سازش است .\r\nمسأله 2845 - اگر حيوان ، زراعت يا مال كسى را از بين ببرد چنانچه صاحب حيوان در نگهدارى آن كوتاهى كرده باشد ، بايد مقدارى را كه ضرر زده به صاحب مال يا زراعت ، بدهد .\r\nمسأله 2846 - اگر بچه ، يكى از گناهان كبيره را انجام دهد ، ولىّ يا مثلًا معلم او با اجازه ولىّ مىتواند به قدرى كه ادب شود و ديه واجب نشود ، او رابزند .\r\nمسأله 2847 - اگر كسى بچه‌اى را طورى بزند كه ديه واجب شود ، ديه مال طفل است و اگر مرده بايد به ورثه او بدهد و چنانچه مثلًا پدر بچه به قدرى او را بزند كه بميرد ، ديه او را ورثه ديگرش مىبرند و به خود پدر از ديه چيزى نمىرسد .\r\n\r\n","description":"","footnote":"","page_name":" 479 ","page_number":479},
  {"content":"\r\n\r\n\r\nمسائل امر به معروف و نهى از منكر\r\nيكى از واجبات مهم دين اسلام « امربه‌معروف و نهى از منكر » يعنى نظارت و مراقبت همگانى در اصلاح جامعه است . همهء مسلمانان بايد نسبت به‌يكديگر احساس وظيفه كنند و خود را در برابر كارهاى ديگران مسئول دانسته ، دستور دهندهء به نيكى و بازدارندهء از بدى باشند . در سايهء عمل به چنين وظيفه‌اى است كه جامعه در مسير صحيح خود گام برمىدارد وناآگاهان هدايت مىشوند .\r\nمسأله 2848 - « معروف » يعنى چيزى كه به حكم شرع يا عقل انجام آن واجب يا مستحب است ، و « منكر » يعنى چيزى كه به حكم شرع يا عقل انجام آن قبيح و حرام يا مكروه است ؛ و از اين نظر فرقى ميان امور فردى واجتماعى نيست . بنابراين امر به معروف و نهى از منكر يك وظيفهء عمومى است وحكومتها وافراد مردم همه در برابر يكديگر مسئوليت دارند و بايد به اين وظيفه عمل نمايند .\r\nمسأله 2849 - امر به معروف و نهى از منكر با شرايطى كه بيان خواهد شد واجب و ترك آن معصيت است ؛ و در مستحبات و مكروهات نيز امر و نهى مستحب مىباشد .\r\nمسأله 2850 - امر به معروف و نهى از منكر واجب كفايى مىباشد ؛ بنابراين اگر بعضى از مكلفين به آن اقدام كنند ومقصود حاصل شود ، از ديگران ساقط مىشود .\r\nو اگر اقامهء معروف و جلوگيرى از منكر بر اجتماعِ جمعى از مكلفين متوقف باشد ، واجب است اجتماع نمايند .\r\n\r\n","description":"","footnote":"","page_name":" 480 ","page_number":480},
  {"content":"\r\n\r\nمسأله 2851 - اگر امر و نهى بعضى افراد مؤثر واقع نشود وبرخى ديگر احتمال دهند امر و نهى آنان اثربخش است ، برآنها واجب مىشود .\r\nمسأله 2852 - هنگام وجوب امر به معروف و نهى از منكر با زبان ، يادآورى مسائل شرعى كفايت نمىكند ؛ بلكه انسان بايد امر و نهى نمايد .\r\nمسأله 2853 - هدف امر به معروف برپايى واجب ، وهدف نهى از منكر جلوگيرى از حرام است ؛ بنابراين در امر به معروف و نهى از منكر قصد قربت معتبر نيست .\r\n\r\nشرايط امر به معروف و نهى از منكر\r\nمسأله 2854 - كسى كه مىخواهد امر به معروف و نهى از منكر كند بايد « معروف » را از « منكر » تشخيص دهد ؛ پس كسى كه معروف و منكر را نمىشناسد ، حق ندارد بلكه نمىتواند امر به معروف و نهى از منكر نمايد .\r\nمسأله 2855 - در واجب بودن امر به معروف و نهى از منكر سه شرط لازم است :\r\n1 - احتمال دهد امر و نهى او اثربخش باشد ؛ پس اگر بداند اثر نمىكند واجب نيست .\r\n2 - بداند يا مطمئن باشد كه گنهكار قصد ادامه يا تكرار گناه را دارد ؛ پس اگر بداند يا گمان كند كه تكرار نمىكند واجب نيست .\r\n3 - در امر و نهى مفسدهء مهمترى وجود نداشته باشد ؛ پس اگر بداند يا گمان كند يا احتمال صحيح عقلايى دهد كه با امر و نهى او زيان جانى يا آبرويى يا مالى قابل توجهى به او يا خويشان يا نزديكان او و يا به‌عده‌اى از مؤمنين مىرسد ، امر و نهى واجب نيست ؛ بلكه در بسيارى موارد حرام مىباشد .\r\n\r\nمراتب امر به معروف و نهى از منكر\r\nامر به معروف و نهى از منكر مراتبى دارد كه درصورت احتمال حاصل شدن مقصود از مرتبهء پايين ، اقدام در حد مرتبهء بالاتر جايز نيست ؛ ومراتب امر و نهى از اين قرار است :\r\nمرتبهء اول به‌گونه‌اى با گنهكار برخورد شود كه احساس كند ارتكاب گناه سبب\r\n\r\n","description":"","footnote":"","page_name":" 481 ","page_number":481},
  {"content":"\r\n\r\nشده با وى اين‌گونه برخورد مىكنند ؛ مثل اينكه از او روى بگردانند يا با چهرهء خشمگين با وى ملاقات كنند و يا با او رفت‌وآمد نكنند . و اگر در اين مرتبه درجاتى باشد و احتمال تأثير درجهء ضعيف وجود داشته باشد ، به‌همان درجهء ضعيف اكتفا كنند ؛ مثلًا اگر احتمال داده شود كه با ترك تكلّم مقصود حاصل مىشود ، به‌همان اكتفا شود و به درجهء بالاتر عمل نكنند ؛ خصوصاً اگر طرف او شخصى باشد كه اين عمل موجب هتك او مىشود .\r\nمسأله 2856 - اگر اعراض‌نمودن و ترك معاشرت با گناهكار موجب تخفيف معصيت مىشود يا احتمال تخفيف داده‌شود ، واجب است اعراض شود ؛ هرچند بداند كه گناهكار معصيت را بطور كلى ترك نخواهد كرد . و اين امر در صورتىاست كه با مراتب ديگر نتواند از معصيت جلوگيرى كند .\r\nمرتبهء دوم امر به معروف ونهىاز منكر را با زبان انجام دهد ؛ پس با احتمال تأثير ووجود ديگر شرايط واجب است گنهكار را از انجام گناه نهى كند ، و به كسى كه واجب را ترك كرده به انجام آن دستور دهد .\r\nمسأله 2857 - اگر احتمال دهد پند واندرز در گنهكار اثر مىكند ، بايد به آن اكتفا كند و از آن فراتر نرود ؛ ولى اگر موعظه مؤثر نباشد ، چنانچه احتمال دهد امر ونهىمؤثر است بايد امر و نهى كند ؛ گرچه متوقف بر سختگيرى ودرشتى در گفتار باشد . ولى بايد از دروغ و يا گناه ديگر بپرهيزد .\r\nمرتبهء سوم استفاده از قدرت وزور ؛ پس اگر انسان بداند يا مطمئن شود شخص بدون اعمال قدرت وزور واجب را بجا نمىآورد يا منكر را رها نمىكند ، واجب است از قدرت وزور استفاده كند ؛ به‌شرط آنكه از قدر لازم تجاوز ننمايد .\r\nمسأله 2858 - اگر جلوگيرى از گناه متوقف بر گرفتن دست گناهكار يا خارج كردن وى از محل انجام گناه يا گرفتن ابزار گناه يا تصرف در آن باشد ، جايز بلكه واجب است انجام شود ؛ ولى نابود كردن اموال محترم او جايز نيست و موجب ضمان است ؛ مگر آنكه جلوگيرى از گناه مهم به آن وابسته باشد كه ظاهراً در اين صورت ضامن نيست .\r\n\r\n","description":"","footnote":"","page_name":" 482 ","page_number":482},
  {"content":"\r\n\r\nمسأله 2859 - براى جلوگيرى از گناه ارتكاب گناه ديگر جايز نيست ؛ اما اگر گناه از مواردى باشد كه مورد اهتمام شارع مقدس است وبه‌هيچ وجه به آن راضى نيست مثل قتل نفس محترمه بايد به هرشكل ممكن با رعايت درجاتى كه گفته شد از آن جلوگيرى شود .\r\nمسأله 2860 - اگر جلوگيرى از معصيت بر كتك زدن وسخت‌گرفتن برگناهكار متوقف باشد جايز است ؛ ولى بايد زياده‌روى نشود . و بهتر است در اين‌صورت از حاكم شرع اجازه گرفته شود .\r\nمسأله 2861 - اگر جلوگيرى از معصيت يا اقامهء واجب بر مجروح كردن يا كشتن متوقف باشد ، بايد با اجازهء حاكم شرع و با حصول شرايط آن صورت پذيرد و خودسرانه جايز نيست .\r\nمسأله 2862 - اگر گناه از امورى است كه جلوگيرى از آن در نظر شارع‌مقدس از اهميت ويژه‌اى برخوردار است وگناهكار به هيچ‌وجه حاضر به رها كردن گناه نيست ، جلوگيرى از آن به هر شيوهء ممكن جايز بلكه واجب است . مثلًا اگر كسى قصد جان فردى را نمايد كه ريختن خون او جايز نيست ، بايد به هر شيوهء ممكن از او جلوگيرى شود ؛ گرچه به كشته‌شدن مهاجم منتهى شود ؛ ودراين مورد اجازهء حاكم شرع لازم نيست . ولى در صورتى كه جلوگيرى به‌غير از قتل مهاجم امكان‌پذير است ، بايد به‌همان اكتفا نمايد ؛ ودرهرحال اگر از حد لازم تجاوز كند معصيتكار است و احكام متجاوز بر او جارى مىشود .\r\n\r\n","description":"","footnote":"","page_name":" 483 ","page_number":483},
  {"content":"\r\n\r\n\r\nمسائل متفرقه\r\n\r\nاحكام اوراق بهادار و سفته\r\nنظر به اين كه معاملات سفته و سر قفلى در بين مردم رايج و مورد ابتلاى عموم گرديده و راجع به مشروعيّت اين معاملات سؤالاتى مىشود لازم ديديم موضوع را با توضيحات بيشترى نوشته و در آخر اين رساله در دسترس عموم بگذاريم .\r\nمسأله 2863 - مشهور فرموده‌اند در كليه معاملات كه بنحو معاوضه ( داد وستد ) باشد لازم است هريك از دو طرف معاوضه ، ماليت ( قيمت وارزش ) داشته باشد ، زيرا كه اگر يكى از دو طرف ماليت نداشته باشد معامله سفهى و باطل خواهد بود ( مثلًا ) اگر كسى يك دانه جو را كه ماليّت ندارد به يكصد ريال بفروشد معامله باطل است ، ولى ظاهر اين است كه اگر در معامله غرض شخصى باشد ، معامله سفهى نمىشود ( مثلًا ) شخصى طالب خط پدرش باشد و آن خط نزد كسى است وارزش ندارد ، چنانچه آن شخص خط پدر خود را به قيمتى بخرد اين معامله سفهىنخواهد بود ، علاوه بر اين كه دليلى بر بطلان معامله سفهى نيست بلكه معامله سفيه باطل است و تفصيل آن را در محل خود ذكر نموده‌ايم .\r\nمسأله 2864 - ماليّت مال دو قسم است : يكى آن كه مال ذاتاً داراى منافع و خواصّى است كه مردم به جهت آن منفعت يا خاصيّت به آن رغبت مىنمايند وبدين‌جهت قيمت وارزش پيدا مىكند ، مانند خوردنيها ، آشاميدنيها ، فرشها ، ظرفها ، اقسام جواهرات\r\n\r\n","description":"","footnote":"","page_name":" 484 ","page_number":484},
  {"content":"\r\n\r\nو مانند اينها و ديگرى آن كه ذاتاً ارزش ومزيّتى ندارد بلكه ارزش و قيمتش اعتبارى است مثل : تمبرهاى پست كه دولت براى آنها قيمت معيّن كرده است از يك ريال بيشتر و آنها را در پستخانه براى مراسلات و در گمركات و داد سراها براى چسباندن باظهارنامه‌ها و در محاضر رسمى براى اسناد معاملات و غير اينها قبول مىنمايد ، و از اينجهت ارزش وماليّت پيدا مىكند و هر وقت دولت بخواهد كه آنها را از ماليّت بيندازد روى آنها مهر باطله زده و از اعتبار ساقط مىنمايد .\r\nمسأله 2865 - اجناسى كه مورد معامله و يا قرض واقع مىشوند ، دو قسمند :\r\n1 - مكيل وموزون ( پيمانه‌اى وكشيمنى ) .\r\n2 - غير مكيل وموزون .\r\nقسم اوّل : آن است كه قيمت وارزشش روى پيمانه يا كشش قرار گرفته مثل برنج ، گندم ، جو ، طلا ، نقره و مانند اينها .\r\nقسم دوم : آن است كه قيمتش فقط به شماره ، مانند تخم مرغ ، يا به متر است مانند پارچه و فرش ، حال چنان كه در باب قرض هر جنسى را به ديگرى قرض بدهيم به شرط زياده ربا بوده و آن قرض حرام مىشود خواه مكيل وموزون باشد يا غير آن ، و در باب معامله هم اگر مكيل و موزون را با همجنس خود خريد و فروش نماييم با زياده معامله باطل و حرام خواهد بود وامّا اگر غير مكيل و موزون را به همجنس خود به زياده معامله كنيم ، ربا نخواهد بود و در نتيجه اين مسأله به ميان مىآيد كه هرگاه كسى صد عدد تخم مرغ را به ديگرى قرض دهد تا مدّت دو ماه مثلًا به صد وده عدد ، ربا مىشود ، ولى اگر صد عدد تخم مرغ را به صد و ده تا به مدت دو ماه بفروشد ، چنانچه فرق بين ثمن و مثمن باشد ربا نشده و معامله صحيح است ، در صورتى كه نتيجه يكى است ولى عنوان فرق كرده ، اگر عنوان قرض باشد ربا است ، و اگر خريد و فروش باشد ، ربا نيست . و در اينجا بايد معلوم باشد كه واقع قرض غير از واقع فروش است ، به اين معنى كه قرض عبارت است از اين كه انسان مالى را به ديگرى بدهد به اين قصد كه آن مال در ذمّه گيرنده باشد ، و فروش آن است كه مالى را در عوض مال ديگرى به كسى بدهد ، پس در فروش لازم است كه مال فروخته شده غير از عوض او باشد ، و از\r\n\r\n","description":"","footnote":"","page_name":" 485 ","page_number":485},
  {"content":"\r\n\r\nاينجا معلوم مىشود كه اگر مثل صد عدد تخم مرغ را به صد وده عدد در ذمّه بفروشد بايستى بين آنها امتياز باشد ، مثل اين كه صد عدد تخم مرغ بزرگ را به صد وده عدد متوسّط در ذمّه بفروشد زيرا كه اگر امتياز بين آنها بوجهى نباشد بيع محقّق نشده بلكه واقع قرض بوده و به صورت بيع است و از اين جهت معامله حرام خواهد شد .\r\nمسأله 2866 - تمامى پولهاى كاغذى از قبيل دينارهاى عراقى يا پوند انگليسى يا دلارهاى آمريكايى يا ريالهاى ايرانى و امثال اينها ماليّت دارند زيرا كه از طرف هر يك از دولتها نسبت به پولهاى كاغذى خود قيمتى معيّن شده كه در تمام مملكت قبول ورايج است ، وبدينجهت ماليّت پيدا نموده و هر موقعىبخواهند از اعتبار وماليت ساقط مىنمايند ، و معلوم است كه اين پولها مكيل وموزون نيستند و از اين جهت معاوضه اين پولها به همجنس خود با زياده ربا نيست ، و همچنين معامله اين پولها كه دين در ذمّه باشد بنقدى يا نقيصه يا زياده ربا نيست ( مثلًا ) اگر ده هزار ريال طلب را بكس ديگر به نه هزار ريال نقد معامله نماييم ربا نمىشود به شرط آنكه معامله جدى روى آن صورت بگيرد مثلًا كسى كه پول نو جهت عيدى دادن لازم دارد به بيش از قيمت با پول كهنه آن را مىخرد چنان كه مرحوم آيت اللَّه يزدى اعلى اللَّه مقامه در ملحقات عروه در « مسأله 56 » تصريح نموده وميفرمايد : « اسكناس معدود است و از جنس غير نقدين ( طلا و نقره ) مىباشد و داراى قيمت معيّنه است ، و حكم نقدين بر او جارى نمىشود پس جائز است فروش بعضى از آنها ببعض ديگر با زياده ، و همچنين جارى نمىشود بر آن حكم صرف كه وجوب قبض در مجلس است » .\r\nمسأله 2867 - سفته‌هاى ريالى كه در بين مردم معامله مىشود خود سفته‌ها ماليّت نداشته و مورد معامله نيست ، و مورد معامله ريالهايى است كه اين سفته‌ها سند اثبات آنهاست ، مثلًا زيد يك خروار گندم را به دو هزار ريال فروخته و براى آن سفته دو ماهه مىگيرد ، آنوقت اين طلب را مىفروشد به يكصد ريال كمتر يعنى به يكهزار و نهصد ريال نقد ، و سفته براى اثبات دو هزار ريال طلب است ، و شاهد بر اين كه اين سفته ماليّت ندارد اين است كه شما يك خروار گندم را كه مىفروشى به دو هزار ريال اگر مشترى آن وجه را به شما داد ذمه‌اش برىء مىشود ، ولى اگر سفته داد ذمّه‌اش برىء\r\n\r\n","description":"","footnote":"","page_name":" 486 ","page_number":486},
  {"content":"\r\n\r\nنمىشود و به شما مقروض است تا اين كه دو هزار ريال را بپردازد و اگر سفته گم شود يا بسوزد باز هم مشترى ذمه‌اش مشغول است و بايد وجه گندم را بپردازد ، امّا اگر دو هزار ريال وجه نقد به فروشنده داده بود و آن گم شود يا بسوزد از كيسه فروشنده رفته و به مشترى هيچ مربوط نيست .\r\nمسأله 2868 - سفته‌اى كه به بانك يا غير بانك فروخته شود در صورتى كه حقيقت داشته باشد و جاى خالى نباشد مثل اين كه كسى جنسى را به ديگرىفروخته بمعادل صد هزار ريال طلب ، سفته گرفته همان صد هزار ريال طلب خود را به بانك و غير بانك بعنوان معامله وتمليك واگذار كردن و در مقابل وجه گرفتن با نقيصه كه به نسبت مدت طلب واگذارى از مقدار وجه كم مىنمايد اشكالىندارد .\r\nمسأله 2869 - سفته‌هايى كه حقيقت ندارد ومجامله‌اى است اگر بخواهد با بانك اهلى وشخصى يا غير اهلى معامله نمايد از براى فرار از ربا طرقى است ، دو طريق آن در « مسأله 2872 » ذكر مىشود .\r\nمسأله 2870 - سفته‌هاى وعده‌اى كه به بانكها يا غير بانكها فروخته مىشود معمولًا در مقابل وجه نقد فروخته مىشود و بايد هم در مقابل وجه نقد فروخته شود زيرا كه اگر در مقابل وجه نسيه ووعده فروخته شود بيع دين بدين شده و معامله محلّ اشكال خواهد بود .\r\nمسأله 2871 - سفته‌هايى را كه مىفروشند دولت قانونى وضع كرده كه به موجب آن قانون اگر سفته دهنده در سررسيد سفته وجه را نپردازد ، بانكها يا خريدارهاى ديگر اين اختيار را دارند كه به هر كدام از فروشنده يا امضاء كنندگان سفته مراجعه نموده ووجه سفته را از او مطالبه و سفته را به او در مقابل معادل وجه سفته بدون كسر واگذار نمايند ، و فروشنده يا امضاء كنندگان هم ملزمند كه در صورت مطالبه بانك يا خريدار ديگر ، وجه را بپردازند و اين الزام و التزام را همه يا اغلب آنهايى كه سفته مىدهند و يا امضاء مىكنند مىدانند ومعاملات سفته وبناىعمل روى اين شرط كه او را شرط ضمنى گويند بوده پس بنابر اين سفته‌هايىكه روى اين شرط عمل مىشود نسبت به كسانى كه اين الزام را مىدانند شرط ضمنى و لازم المراعاة است و اين شرط نظير\r\n\r\n","description":"","footnote":"","page_name":" 487 ","page_number":487},
  {"content":"\r\n\r\nشرط ثبت معاملات غير منقول است كه دولت هر معامله غير منقولى را كه به ثبت نرسد قابل اجراء نمىداند ، و همه مردم در خريد و فروش بثبت دادن ملزم مىباشند چنان كه هيچكس از ثبت دادن امتناع نبايد بنمايد ، چون بناى عمل به آن شرط است و چنان كه گذشت اين گونه شرطها را كه عمل روى او انجام مىشود شرط ضمنى گويند .\r\nمسأله 2872 - مرسوم در بانكها اين است كه يك امضاء را نمىخرند ولى اشخاصى هستند كه يك امضاء را هم معامله مىكنند و چون عموماً اين اشخاص وجه مىدهند و سفته مىگيرند وغالباً بعنوان قرض است و در قرض زياده ربا است لهذا معاملات مزبور حرام و زياده ربا است ، ولى اگرخواسته باشند معامله‌شان صحيح باشد وزياده‌اى كه مىگيرند ربا نباشد چند راه دارد ، و دو راهش كه آسانتر از بقيه است ذكر مىشود :\r\n1 - آن كه وجه را كه مىدهد بعنوان معامله منتقل نمايد نه بعنوان قرض و استقراض ( مثلًا ) صد هزار ريال نقد را بفروشد به پانصد دينار عراقى در زمان مشخص آن را تحويل گيرد .\r\n2 - آن كه يك جعبه كبريت يا يك طاقه دستمال يا چيز ديگرى را بفروشد به ده هزار ريال به شرط اين كه صد هزار ريال تا مدّت‌مثلًا يك سال بدون منفعت قرض بدهد و يا اين كه كسى كه قرض گرفته است و مدت آن سر آمده و مىخواهد تمديد نمايد طلبكار يك جعبه كبريت را به مقروض مىفروشد به هزار ريال به شرط اين كه طلب خود را تا مدّت يك ماه بدون منفعت تمديد نمايد و اين چاره‌جويى به اين نحو براىتجديد وتمديد مدت بملاحظه اين است كه جائز نيست ابتداءً در مقابل تجديد يا تمديد مدت طلبكار چيزى از بدهكار بگيرد وتوهّم اين كه اين معامله صورى است زيرا كه هيچكس يك جعبه كبريت را كه قيمتش يك ريال است به هزار ريال نمىخرد ، توهّم بيجايى است زيرا كه احدى بدون جهت چنين معامله‌اى نمىكند اما در صورتى كه صد هزار ريال قرض دادن بدون منفعت تا يكسال ضميمه شود همه مىخرند و در اين موضوع چند روايت در كتاب وسايل الشيعه ابواب احكام عقود نقل فرموده‌اند و ما براى رفع شبهه يك روايت از آن را در اينجا نقل مىنماييم :\r\n\r\n","description":"","footnote":"","page_name":" 488 ","page_number":488},
  {"content":"\r\n\r\nشيخ طوسى قدس اللَّه روحه بسند صحيح از محمّد بن اسحاق بن عمّار كه موثق است روايت نموده مىگويد به حضرت موسى بن جعفر عليهما السلام عرض كردم : « وَيَكونُ لى عَلَى الرَّجُلِ دَراهِمُ ، فَيَقولُ أخّرْنى بِها وَأنا أرْبَحُكَ فَأَبيعُهُ جُبَّةً تَقومُ عَلَيَّ بِألْفَ دِرْهَمٍ بِعَشَرَةِ آلافِ دِرْهَمٍ أو قالَ : بِعِشْرينَ ألفَاً وَأُؤَخِّرُهُ بِالمالِ ؟ قالَ : لا بَأسَ » ، ترجمه : من چند درهم از شخصى طلبكارم و آنشخص خواهش مىكند او را مهلت دهم و به من منفعتى برساند من جبه‌اى را كه قيمتش هزار درهم است به او به ده هزار درهم يا بيست هزار درهم مىفروشم و طلب خود را تأخير مىاندازم ؟ حضرت فرمودند : عيبى ندارد .\r\n\r\nاحكام سرقفلى\r\nاز جمله معاملات متعارفه سرقفلى است كه مورد ابتلاء شده و بايد تشريح شود ، اساساً سر قفلى كه به محل كسب تعلّق مىگيرد از اين لحاظ است كه وجه اجاره محل كسب ترقى مىنمايد ، و موجر نمىتواند مستاجر را از آن محل بيرون كند يا اجاره را بالا ببرد و گاهى مىشود كه يك مغازه يا يك محل كسب سالهاى متمادى در دست مستاجر با همان مبلغ اجاره سابق مىماند بدون اين كه به مال الاجاره دينارىاضافه شود ، چون موجر نه قدرت دارد مستاجر را بيرون كند و نه اجاره را بيفزايد ، در حالى كه نظاير محل مزبور چندين برابر اجاره داده مىشود .\r\nمسأله 2873 - اين گونه محل كسبها سه قسم است : در يك قسم آن كسب كردن وسرقفلى گرفتن براى آن بدون اذن ورضاى مالك حرام و در دو قسم ديگر سرقفلى گرفتن مشروع است ، وملاك مشروعيّت وعدم مشروعيّت آن اين است كه در هر مورد كه موجر حق تخليه و بالا بردن مبلغ اجاره را داشته باشد ومستاجر به زور متكى شده نه به اجاره بيفزايد و نه تخليه كند در اين مورد سرقفلى گرفتن وكسب كردن در آن محل بدون رضاى صاحب ملك جائز نبوده و حرام است و در هر مورد كه صاحب ملك حق بالا بردن وجه اجاره و يا تخليه را ندارد ومستاجر حق تخليه را به ديگرى دارد بدون رضاى مالك سرقفلى گرفتن مشروع وكسب كردن جائز است ، و در مسائل بعد براى هر سه قسمت مثال واضحى ذكر مىشود تا مطلب روشن گردد .\r\n\r\n","description":"","footnote":"","page_name":" 489 ","page_number":489},
  {"content":"\r\n\r\nمسأله 2874 - املاكى كه در زمان سابق صحبت سرقفلى در بين نبوده و مالك مىتوانست هر وقت مدت اجاره سرآمد محل را تخليه و يا مبلغ اجاره را اضافه نمايد ومستاجر هم بايد تخليه يا مبلغ اجاره را زياد كند در همچو وقتى اجاره داده شده و هيچگونه شرطى وشروطى نسبت به افزايش وجه اجاره وتمديد مدت در بين نبوده و بعداً از طرف دولت قانونى وضع شده كه موجر نتواند ملك را تخليه و يا مبلغ اجاره را زياد نمايد حال اگر مستاجر با اتكاء اين مساعدت دولت محل مزبور را خالى نمىكند و بر مبلغ اجاره هم نمىافزايد در صورتى كه نظاير آن محل كه بعد از اين قانون اجاره داده مىشود چند برابر بيشتر است و به همين جهت محل سرقفلى پيدا كرده ، در اين صورت سرقفلى گرفتن مستاجر مشروع نبوده وتصرّفاتش هم در محل مزبور بدون رضاى مالك حرام خواهد بود .\r\nمسأله 2875 - اشخاصى كه مغازه‌اى را مىسازند ومبالغى خرج مىكنند و مبلغ اجاره مغازه مزبور در هر ماه مثلًا ده هزار ريال ارزش دارد ولى چون پول لازم دارند با رضا و رغبت خود اين مغازه را به مدت يك سال به ماهى يك هزار ريال بعلاوه مبلغ پانصد هزار ريال اجاره داده و در ضمن شرط مىكنند كه تا زمانى كه مستاجر در محل مزبور ساكن است سال بسال اجاره را به همان يكهزار ريال تمديد نموده و حق افزودن را بر وجه اجاره نداشته باشند و چنانچه مستاجر بخواهد محل اجاره را به ديگرى واگذار نمايد موجر با همان شخص طبق اجاره مستاجر اول رفتار نمايد يعنى بر مبلغ اجاره نيفزوده و سال بسال به همان مبلغ اول اجاره را تجديد نمايد در اين صورت مستاجر مىتواند محل را به ديگرى واگذار نمايد وسرقفلى را كه داده يا زيادتر يا كمتر در مقابل تخليه محل و رفع يد از سكونت در آن از آن شخص كه به او واگذار كرده اخذ نمايد ، و صاحب ملك حق مخالفت نداشته چون مستاجر طبق شرطى كه نموده باخذ سرقفلى وواگذارى ذى حق خواهد بود و سرقفلى كه گرفته مشروع است .\r\nمسأله 2876 - كسانى كه مغازه‌اى مىسازند ومبالغى خرج نموده وبقيمت عادلانه روز اجاره مىدهند وسرقفلى هم نمىگيرند ولى در اجاره شرط مىنمايند كه مادامى\r\n\r\n","description":"","footnote":"","page_name":" 490 ","page_number":490},
  {"content":"\r\n\r\nكه مستاجر در آنجا ساكن است حق تخليه وافزودن اجاره را ندارند و سال به سال بايد اجاره را تمديد نمايند و با مرور زمان اجاره محل ترقّى مىكند در اين صورت مستاجر حق انتقال دادن به ديگرى را ندارد و موجر ملزم نيست به انتقال به ديگرى رضايت بدهد ، ولى شخص ثالثى بعنوان مشترى پيدا مىشود ومستاجر را تطميع نموده مىگويد اگر شما اين محل را تخليه كنى صد هزار ريال مثلًا من به شما مىدهم آنوقت مىرود و مالك را راضى مىنمايد كه مبلغى بگيرد و به همين شخص اجاره دهد و آن شخص مبلغ صد هزار ريال را به مستاجر اول داده و او تخليه كرده سپس خود از مالك با دادن مبلغى كه وعده نموده اجاره مىكند مبلغ صد هزار ريال براى مستاجر اول حلال است زيرا كه در مقابل انتقال محل مزبور چيزى نگرفته كه ذى حق نباشد بلكه فقط در مقابل تخليه محل وجه را گرفته كه حق داشت تخليه ننمايد و مشترى از صاحب ملك به اجاره محل را تصرف مىنمايد ، توضيح آن كه : در اين صورت سرقفلى در مقابل تخليه محل است و اجاره محل از صاحب ملك است .\r\nمسأله 2877 - شخصى محلّى را اجاره مىنمايد و با مالك شرط مىكند كه مالك حق بيرون كردن وتخليه نمودن آن محل را نداشته باشد فقط اين كه سال به سال يا ماه به ماه اجرت معمولى را از مستاجر بگيرد وايضاً مستأجر حق داشته باشد كه حق سكناى خود را به ديگرى واگذار كند در اين صورت نيز مستأجر مىتواند سرقفلى را به ديگرى بفروشد يعنى مبلغى از كسى گرفته و حق خود را به او واگذار نمايد .\r\n\r\n","description":"","footnote":"","page_name":" 491 ","page_number":491},
  {"content":"\r\n\r\n\r\nمسائل مربوط به بانكها\r\nبانكها بر سه نوعند : 1 - بانكهاى شخصى ؛ 2 - بانكهاى دولتى ؛ 3 - بانكهايى كه به شركت دولت و مردم تأسيس مىشود .\r\nبانكهايى كه به وسيله يك يا چند نفر تأسيس مىشود وسرمايه‌گذارى مىكنند ، اين بانكها را شخصى واهلى مىنامند .\r\nمسأله 2878 - وام گرفتن از اين بانكهاى شخصى ووام دادن به آنها كه در آن شرط سود و فائده شده باشد ، جائز نيست و ربا و حرام است ، ولى مىتوان با انجام دادن عملى كه ذيلًا اشاره مىشود ، از ارتكاب به حرام و از ابتلاء به ربا دور شد و آن اين كه شخصى كه مىخواهد وام بگيرد ، كالا و جنسى را از بانك و يا وكيل او به نسبت معيّنى 10 % يا 20 % از قيمت بازار گرانتر بخرد ، به شرط اين كه بانك مبلغ مورد تقاضاى او را تا مدّت معينى به او قرض دهد و يا اين كه كالا و جنسى را به بانك يا وكيل او به كمتر از قيمت بازار به نسبت معيّنى بفروشد ، به شرط اين كه بانك مبلغ مورد تقاضاى او را قرض دهد و همينطور در عكس قضيه ، اگر بخواهد وام به بانك دهد ، بانك كالا و جنسى را بيشتر از قيمت بازار از او بخرد به شرط اين كه مبلغ مورد نظر را به بانك قرض دهد يا اين كه كالا و جنسى را به كمتر از قيمت بازار ، بانك به او بفروشد به شرط اين كه مبلغى را تا مدّت معيّنى به بانك قرض دهد و با اين كار مىتواند از ربا دور شد .\r\nامّا فروختن مبلغى به ضميمه چيزى به مبلغ بيشترى تا مدّت معيّنى ، مانند اين كه\r\n\r\n","description":"","footnote":"","page_name":" 492 ","page_number":492},
  {"content":"\r\n\r\nيك صد تومان را به ضميمه يك قوطى كبريت و يا يك عدد استكان مثلًا بفروشند به يك صد وده تومان به مدّت دو يا سه ماه يا بيشتر ، جائز نيست و اين عمل در واقع همان وام دادن با سود است كه به صورت خريد و فروش انجام مىشود و اما اگر واقعاً معامله جدى باشد اشكال ندارد .\r\nمسأله 2879 - در مسأله قبل گفته شد كه حكم قرض دادن به بانك مانند حكم قرض گرفتن از بانك است ، چنانچه در قرارداد وام شرط فائده وسود شده باشد ربا و حرام است و فرق نمىكند پولى كه به بانك داده مىشود به نحو سپرده ثابت باشد يعنى صاحب پول بر حسب قرارداد تا مدّت معيّنى نمىتواند از پول خود استفاده كند يا به نحو حساب در گردش كه هر موقع بخواهد مىتواند از پول خود استفاده كند ، ولى چنانچه شرط سود نشده باشد و صاحب پول به اين قصد پول خود را به بانك نمىدهد كه فائده‌اى از آن عايد او گردد و اگر سودى هم به او ندهند خود را طلبكار نمىداند و مطالبه نخواهد كرد ، در اين صورت گذاشتن پول نزد آن بانك جائز است واشكال ندارد . بانكى كه بوسيله دولت سرمايه‌گذارى شده و به سرمايه دولت مىباشد اين بانكها را دولتى مىنامند .\r\nمسأله 2880 - گرفتن پول از بانكهاى دولتى و تصرّف در آن بدون اجازه حاكم شرع و يا وكيل او جائز است .\r\nمسأله 2881 - قرض گرفتن از بانكهاى دولتى در صورتى كه شرط سود و فائده در آن شده باشد جائز نيست ، ربا و حرام است و فرق نمىكند كه قرض با وثيقه بوده باشد يا بدون وثيقه ، و وثيقه سند ملكى باشد يا اسناد اعتبارى مانند سفته و غيره .\r\nمسأله 2882 - سپردن پول به بانك دولتى به قصد زياد شدن آن جايز نيست و گرفتن سود و فائده بر آن پول ، ربا و حرام است ولى براى جلوگيرى از ابتلاء بربا و حرام مىتواند در نيّت خود شرط گرفتن سود و فائده قرار ندهد و بنابر اين گذارد كه اگر بانك سود و فائده ندهد ، خود را طلبكار نمىداند ومطالبه نخواهد كرد ، در اين صورت اگر بانك فائده‌اى داد مىتواند آن فائده را بگيرد و در آن تصرّف كند .\r\n\r\n","description":"","footnote":"","page_name":" 493 ","page_number":493},
  {"content":"\r\n\r\nاين بود حكم بانكهاى دولتى و از اينجا حكم بانكهايى كه به شركت با دولت سرمايه‌گذارى شده است معلوم مىگردد . چون پول موجود در اين بانكها ، حكم بانكهاى دولتى را دارد .\r\nامّا حكم بانكهاى غير اسلامى مانند بانكهاى بلاد كفر ، چه دولتى باشد چه شخصى ، گرفتن پول از اين بانكها جائز است ، و تصرّف در آن احتياج به اجازه حاكم شرع يا وكيل او ندارد و امّا سپردن پول به اين بانكها حكم آن ، حكم سپردن پول به بانكهاى اسلامى نيست كه قبلًا گفته شد چنانچه شرط سود و فائده شده باشد ، تصرّف در آن فائده و سود با اجازه حاكم شرع جائز است چون از باب استنقاذ حقّ مسلمان از كافر حربى است .\r\n\r\nاعتبارهاى بانكى\r\nواردات كالا كسى كه بخواهد جنس وكالاى اجنبى را از كشورهاى خارجى وارد كند ، بايد بنابر مقررات بين المللى در نزد يكى از بانكهاى كشور وارد كننده كالا گشايش اعتبار كند وبانكى كه در نزد او گشايش اعتبار شده متعهّد مىشود كه پس از انجام گرفتن مقدّمات معامله بين طرفين فروشنده و خريدار چه از طريق مكاتبه و يا از طريق نمايندگى فروشنده در كشور خريدار بموجب فاكتور صادر شده از طرف فروشنده با تمام مشخصّات واوصاف كالاى مورد معامله از جهت كيفيّت وكميّت مبلغ مورد اتّفاق طرفين را بوسيله بانك كشور فروشنده به فروشنده بپردازد و با اين اقدام 10 % يا 20 % كلّ بهاى مورد سفارش را از سفارش دهنده دريافت مىكند تا تماميّت معامله از طرف خريدار به فروشنده اعلام تا اسناد حمل را جهت دريافت بهاى كالا به بانك تحويل دهد و با تحويل گرفتن اسناد حمل كالابر طبق مشخصّات مذكور در موقع گشايش اعتبار تمام مبلغ را به فروشنده مىپردازد .\r\nصادرات كالا كسى كه بخواهد جنس وكالايى را به خارج كشور صادر كند بايد طبق مقررات ، اعتبارى در بانك گشايش شود تا بانك طبق تعهّد خود نسبت به پرداخت قيمت كالا ودريافت اسناد بر حسب مقررات جاريه اقدام نمايد ونتيجتاً\r\n\r\n","description":"","footnote":"","page_name":" 494 ","page_number":494},
  {"content":"\r\n\r\nعمل بانك در هر دو مورد صادرات وواردات يك چيز است و در واقع فرقى از هم ندارد و بر اساس تعهّد پرداخت مبلغ كالاى مورد معامله و گرفتن اسناد حمل و تحويل آن بر سفارش دهنده انجام مىگيرد .\r\nو يك نوع ديگر از اعتبار بانكى هست و آن اين كه فروشنده كالا و يا نماينده او صورت وقائمه كالا را با ذكر تمام مشخصّات آن كمّاً وكيفاً بدون اين كه قبلًا مذاكره ومعامله‌اى با طرف مقابل يعنى خريدار انجام داده باشد ، به بانك مىفرستد و به بانك وكالت مىدهد كه اسناد را به طرف مقابل كه خريدار باشد عرضه كند ، اگر خريدار به قيمت عرضه شده قبول كرد ، تقاضاى گشايش اعتبار مىكند ، آنموقع بانك بر حسب مقررات خود با دريافت 10 % يا 20 % مثلًا از مبلغ قيمت كالا قرار داد انجام معامله را با خريدار مىبندد وتعهّد مىكند كه تمام مبلغ را به فروشنده پرداخت نمايد واسناد حمل آن را گرفته و به خريدار تسليم نمايد .\r\nمسأله 2883 - اين عمل بانك كه قبول گشايش و انجام تعهّدات باشد ، جائز است همينطورى كه براى خريدار نيز عمل گشايش اعتبار جائز است واشكال ندارد .\r\nمسأله 2884 - جائز است بانك بابت انجام عمل گشايش وتعهّدات مربوطه مبلغى از سفارش دهنده و خريدار بعنوان كارمزد دريافت بدارد و اين عمل بانك را مىشود از نظر شرعى به يكى از دو عنوان فقهى تطبيق كرد :\r\n1 - ممكن است گفته شود كه خريدار بانك را براى اين عمل اجير مىكند وكارمزد پرداختى را كه با نسبت معيّنى از بهاى كالاى مورد سفارش كه مورد توافق بانك و خريدار مىباشد ، بابت اجرت عمل مزبور به بانك مىپردازد و در صورتى كه اين عمل با بانك دولتى انجام گردد ، چون بانك از پولى كه در اختيار دارد ، قيمت كالاى مورد سفارش را به فروشنده مىدهد ، لازم نيست از حاكم شرع يا وكيل او اجازه داشته باشد و همينطور در مسائل بعد اگر طرف معامله بانك دولتى بوده باشد .\r\n2 - ممكن است اين عمل از باب عقد جعاله بوده باشد ، يعنى سفارش دهنده با بانك قرار مىگذارد كه اگر بانك عمل گشايش اعتبار را براى او انجام دهد ، مبلغى را\r\n\r\n","description":"","footnote":"","page_name":" 495 ","page_number":495},
  {"content":"\r\n\r\nكه بعنوان كارمزد مىگيرد ، به بانك بپردازد وبانك پس از انجام عمل گشايش اعتبار حق دارد كه آن مبلغ را از او دريافت بدارد و ممكن است عمل بانك را يك نوع معامله خريد و فروش بدانيم از اين جهت كه بانك مبلغ سفارش را با ارز خارجى و به پول كشور فروشنده كالا به او مىپردازد و از خريدار به پول رايج كشور خودش عوض آن را مىگيرد ، پس از آن ارز خارجى را در ذمّه خريدار به پول كشور خودش با فائده‌اىكه مىگيرد ، مىفروشد و چون مورد معامله ارزى دونوع مختلف مىباشد ، اشكالى پيدا نمىكند وجائز است .\r\nمسأله 2885 - آيا جائز است كه بانك بر حسب تقاضاى سفارش دهنده مبلغ كالاى مورد سفارش را تا مدّت معيّنى مطالبه نكند وبابت آن ، مبلغى از سفارش دهنده بگيرد ؟ ظاهر اين است كه گرفتن مبلغ اضافى و فائده براى بانك جائز باشد و اين عمل چون بعنوان قرض نبوده است كه سود و فائده براى قرض بوده باشد ، ربا نمىشود بلكه بر حسب تقاضاى سفارش دهنده و به امر او بوده است و بر طبق قانون اتلاف بابت ضمان زيان تأخير وديركرد پرداخت پولى كه در ارز خارجى در ذمّه خريدار به فروشنده داده است دريافت مىدارد اشكال ندارد ولى چنانچه اگر مبلغ سفارش را بعنوان قرض تا مدّت معيّن به خريدار بدهد و براى آن مدّت سود و فائده بگيرد ، جائز نيست و ربا خواهد شد مگر آن كه علاوه بر تأخير انداختن پول ، بانك در ضمن عملى مربوط به اين معامله براى خريدار انجام داده باشد و آن مبلغ فائده را بابت آن عمل از باب جعاله سفارش دهنده به بانك بدهد در اين صورت گرفتن آن فائده جائز است واشكال ندارد .\r\nو در آنچه گفته شد فرق نمىكند كه به جاى بانك شخص ديگر تاجرى كه مورد اعتماد طرفين فروشنده و خريدار بوده باشد ، آن اعمال را انجام دهد .\r\n\r\nنگهدارى كالا به وسيله بانك\r\nگاهى مىشود كه بانك كالا را به حساب وارد كننده نگهدارى مىكند پس از آن كه قرارداد معامله بين وارد كننده وصادر كننده تمام شده باشد وبانك مبلغ سفارش را به\r\n\r\n","description":"","footnote":"","page_name":" 496 ","page_number":496},
  {"content":"\r\n\r\nفروشنده پرداخت كرده باشد و با رسيدن اسناد وكالا به خريدار ابلاغ مىكند ، پس اگر وارد كننده از آن در موعد معيّن تأخير كند ، بانك كالا را به حساب او نگهدارى مىكند و در مقابل اجرتى براى اين عمل دريافت مىدارد ، و گاهى بانك نگهدارى وحفاظت كالا را به حساب فروشنده انجام مىدهد ، و اين در صورتى است كه صادر كننده‌اى كالا را بدون قرارداد و معامله قبلى حمل كرده واسناد رابه بانك فرستاده باشد تا بانك به بازرگانان شهر عرضه مىكند ، اگر كسى حاضربخريد آن نشد ، آنموقع كالا را به حساب فرستنده كالا با دريافت كارمزد نگهدارى مىكند .\r\nمسأله 2886 - در هر دو مورد چه كالا را بانك به حساب خريدار نگهدارى كند و چه به حساب فرستنده ، چنانچه گرفتن كارمزد و اجرت نگهدارى كالا بنحو شرط ضمن عقد بوده ولو با بودن در ذهن طرفين وتوجه به آن در اين گونه معاملات و يا اين كه عمل نگهدارى به درخواست يكى از وارد كننده و يا صادر كننده بوده است ، در اين صورت گرفتن اجرت و كارمزد براى آن جائز است و اگر چنين شرطى به هيچ نحوى با بانك نشده باشد ، بانك حق ندارد چيزى بابت نگهدارى بعنوان كارمزد دريافت بدارد .\r\nو اگر حمل كالا وارسال اسناد بوسيله بانك با قرارداد قبلى بين وارد كننده وصادر كننده صورت گرفته وبانك وصول اسناد را به وارد كننده ابلاغ كند و او از تحويل و گرفتن اسناد خوددارى كند ، جائز است بانك براى رسيدن به حق خود كه قيمت سفارش را به فروشنده پرداخت كرده است كالا را به ديگرى واگذار كند ، چون در اين گونه موارد بانك وكالت دارد ومجاز است كه از طرف وارد كننده ، كالا را به ديگرى بفروشد و اجازه در فروش ، اجازه در خريد است ، لذا خريدن آن كالا نيز جائز است .\r\n\r\nضمانت نامه‌هاى بانكى\r\nشخصى انجام كارى را چه از دولت و چه از اشخاص بنحو مقاطعه كارى قبول مىكند مانند ساختمان مدرسه يا بيمارستان يا جاده‌سازى و مانند اينها و در ضمن قرارداد ، صاحب كار براى اطمينان خود از مقاطعه كار ضمانتنامه بانكى براى مبلغ\r\n\r\n","description":"","footnote":"","page_name":" 497 ","page_number":497},
  {"content":"\r\n\r\nمعيّنى مطالبه مىكند كه در صورت تخلّف مقاطعه كار از انجام اصل كار و يا تخلف از شرائط قرارداد بعنوان خسارت احتمالى آن تخلف از ضمانتنامه استفاده كرده و مبلغ وجه الضمان را دريافت بدارد ومقاطعه كار به بانك مراجعه مىكند و از بانك تقاضاى صدور ضمانتنامه‌اى به مبلغ مورد تقاضاى صاحب كار مىكند و بانك با دريافت تضمين لازم براى مقاطعه‌كار ضمانت نامه صادر مىكند و براىصدور ضمانت نامه با نسبت مبلغ وجه الضمان از مقاطعه‌كار ، كارمزد دريافت مىكند .\r\n\r\nدر اينجا چند مسأله است\r\nاوّل : در صحّت اين نوع ضمانت است ، ظاهر اين است كه در صورت تحقق عقد ضمان به هر نحوى كه دلالت بر وقوع آن عقد كند ، چه با لفظ باشد بطور صيغه ايجاب وقبول يا به غير لفظ و هر عملى كه دلالت بر آن كند ، صحيح مىباشد و فرق ندارد در اين كه ضامن به صاحب كار تعهّد نمايد كه مقاطعه‌كار بدهى خود ووجه الضمان را بپردازد يا تعهّد كند كه مقاطعه‌كار به تعهّدات و شرائط خود وفا كند و در صورت تخلّف وجه الضمان را بپردازد .\r\nدوم : اين كه واجب است بر مقاطعه‌كار وتعهّد كننده عمل كه در صورت تخلّف از انجام قرارداد ، به شرط خود كه پرداخت وجه الضمان باشد در صورتى كه اين شرط ضمن عقدى قرار داده شده باشد ، وفا كند و اگر از پرداخت وجه الضمان خوددارى كند ، صاحب كار به بانكى كه ضمانت نامه صادر كرده مراجعه مىكند و چون صدور ضمانت‌نامه به تقاضا ودرخواست مقاطعه‌كار بوده او ضامن بانك مىباشد ، آنچه بانك مىپردازد وخسارت مىكشد بايد مقاطعه‌كار بپردازد وبانك حقّ دارد از او مطالبه كرده ودريافت كند .\r\nسوم : اين كه كارمزد مخصوصى كه بانك بابت انجام ضمانت‌نامه از مقاطعه‌كار مىگيرد ، ظاهراً جائز باشد براى اين كه صادر كردن ضمانت‌نامه عمل محترم است و اجرت گرفتن بر عمل محترم جائز است وپرداخت كارمزد به بانك براى صدور\r\n\r\n","description":"","footnote":"","page_name":" 498 ","page_number":498},
  {"content":"\r\n\r\nضمانت‌نامه ظاهراً از باب عقد جعاله است كه مقاطعه‌كار مبلغ كارمزد را جعل قرار مىدهد جهت عمل مزبور و ممكن است از باب اجاره بوده باشد كه بانك را به اين مبلغ براى عمل مزبور اجير قرار داده است ولى از باب صلح و يا عقد جداگانه‌اى نمىباشد .\r\n\r\nفروش سهام\r\nگاهى شركتهاى سهامى براى فروش سهام واسناد بهادار خود بانكها را واسطه قرار مىدهند وبانكها با دريافت مبلغى بر حسب قرارداد بعنوان واسطه به فروش وصرف آن سهام واسناد اقدام مىكنند .\r\nمسأله 2887 - اين قرارداد با بانكها جائز است براى اين كه عمل بانك يا از باب اجاره است كه شركت سهامى بانك را در مقابل پرداخت آن كارمزد براى اين كار ( فروش سهام ) اجير خود قرار داده است و يا از باب جعاله ، كه شركت سهامىمتعهّد شده است كه اگر بانك اين كار را براى او انجام دهد ، اين مبلغ را به او بپردازد ، در هر دو صورت اين قرارداد و معامله با بانك صحيح است وبانك با انجام دادن عمل مزبور حق دارد كارمزد تعيين شده را دريافت كند .\r\nمسأله 2888 - فروش و خريد سهام واسناد بهادار از شركتهاى سهامى در صورتىكه در آن شركتها معاملات ربوى انجام نشود ، جائز است ولى اگر معاملات ربادار در آن شركتها انجام شود ، خريد سهام ولو بنحو الشركه ، جائز نيست .\r\n\r\nحوالجات داخلى و خارجى\r\nدر اينجا چند مسأله وجود دارد وحواله به چند نوع مىباشد :\r\nمسأله اوّل : اين كه مشترى پولى در بانك داشته باشد و از بانك تقاضا كند كه چك بانكى يا حواله‌اى به عهده يكى از شعب خود در داخل كشور و يا به يكى از بانكهاى طرف حساب خود در خارج كشور صادر كند و مشترى مبلغ چك يا حواله را در آن محل دريافت مىكند وبانك بابت اين عمل كارمزد وحقّ العمل از مشترى دريافت مىكند ،\r\n\r\n","description":"","footnote":"","page_name":" 499 ","page_number":499},
  {"content":"\r\n\r\nگرفتن اين كارمزد وحقّ العمل را ممكن است به اين نحو تصحيح كرد كه چون بانك شرعاً ملزم نيست پولى كه از مشترى گرفته در شهر ديگر يا كشور ديگر بپردازد و حق دارد كه در همان محلّى كه از مشترى پول گرفته بپردازد و براى رفع يد از اين حقّ شرعى جائز است كه مبلغى كارمزد بگيرد كه پول مشترى را در شهر ديگر و يا در كشور ديگر به او بپردازد .\r\nمسأله دوم : اين كه مشترى پولى در نزد بانك نداشته باشد وبانك براى مشترى چك يا حواله‌اى صادر مىكند كه در داخل يا خارج كشور به مشترى خود قرض دهد وبرگشت اين كار وكالت دادن به مشترى است كه پول را به عنوان قرض دريافت كند و براى اين عمل بانك كارمزدى از مشترى مىگيرد و ممكن است گرفتن اين كارمزد را نيز به اين نحو تصحيح كرد كه بانك با اجازه دادن به مشترى كه چنين مبلغى را در محل مورد درخواست خود بتواند قرض بگيرد و اين يك نوع خدمتى است به مشترى كه بانك انجام مىدهد ، وجائز است براى اين خدمت مبلغى بعنوان كارمزد بگيرد .\r\nو اگر چنانچه حواله‌اى كه در خارج كشور به مشترى مىدهد به پول كشور خارج بوده باشد و مشترى وكالتاً از بانك آن پول را براى خود قرض مىگيرد ، پس بانك حق دارد كه طلب خود را به همان پول خارجى از او مطالبه كند و چون از حق خود صرف نظر مىكند ، جائز است كه مبلغى بعنوان كارمزد بابت آن دريافت كند و يا اين كه مىتواند آن پول خارجى را با پول كشور مشترى بضميمه اضافه‌اى كه بنام كارمزد مىگيرد ، تبديل ومعاوضه كند .\r\nمسأله سوم : اين كه شخصى مبلغى را در شهر خود به بانك مىدهد تا معادل آن را در داخل يا خارج كشور از بانك طرف آن بانك دريافت كند ، مثلًا پولى را در نجف اشرف به بانك مىدهد كه در بغداد بگيرد ، يا در شام ولبنان و يا كشور ديگر بگيرد وبانك بابت اين كار ، كارمزد وحقّ العمل مىگيرد ، عمل حواله مزبور اشكال ندارد وجائز است و همينطور گرفتن كارمزد و اجرت بر اين عمل اشكال ندارد وجواز گرفتن اجرت و مبلغ اضافى از دو راه قابل تصحيح است : اوّل اينكه گفته شود كه اين يك‌نوع معامله است كه بانك پول محل مشترى را به مبلغى از پول كشور خارج مىفروشد ، پس گرفتن كارمزد ، اشكالى پيدا نمىكند . دوم اينكه رباى حرام در قرض ، آن زيادى است\r\n\r\n","description":"","footnote":"","page_name":" 500 ","page_number":500},
  {"content":"\r\n\r\nكه قرض دهنده از قرض گيرنده علاوه بر اصل پول اضافه مىگيرد ، ولى اگر قرض گيرنده از قرض دهنده زيادى واضافه بگيرد ، آن حرام نيست و داخل در قرض ربوى نيست .\r\nمسأله چهارم : اين كه كسى مبلغى در محلى از بانك مىگيرد وحواله مىكند كه بانك آن مبلغ را در محلّ ديگرى بگيرد وبانك بابت قبول اين حواله مبلغى كارمزد از آن شخص مىگيرد ، گرفتن اين كارمزد به يكى از دو راه جائز است : اوّل اينكه اگرحواله در پولهاى خارجى بوده باشد مانند اين كه ريال ايرانى بگيرد و پول غير ايرانى حواله كند ، در اين صورت عنوان معامله بيع پيدا مىكند كه بانك آن پول خارجى را با اضافه‌اى كه مىگيرد ، مىخرد به پولى كه به آن شخص تحويل مىدهد و در اين صورت گرفتن كارمزد ، داخل در معامله مىشود وجائز است . دوم اينكه بانك ملزم نيست شرعاً پولى كه از آن شخص گرفته در محل ديگر بپردازد و حق دارد اين كار را قبول نكند و مىتواند براى تنازل از اين حق مبلغى بعنوان كارمزد از او بگيرد ، در اين صورت گرفتن آن كارمزد جائز است .\r\nپس آنچه گفته شد از اقسام حواله‌هاى بانكى وتطبيق آنها با عناوين فقهى عيناً در اشخاص هم جارى است مانند اين كه كسى مبلغى در محلّى به شخصى مىدهد كه آن مبلغ و يا معادل آن را در شهر و محل ديگرى دريافت كند و يا مبلغى از شخصىدر محلى بگيرد ومعادل آن را در شهر ديگرى بپردازد و براى اين كار اجرت وكارمزد بگيرد ، در تمام اين صور گرفتن كارمزد جائزاست .\r\nمسأله 2889 - در آنچه گفته شد فرق نمىكند در اين كه حواله كننده مبلغى نزد شخصى كه بر او حواله مىكند داشته باشد يا اين كه پولى و مالى در نزد آنشخص نداشته باشد و در هر دو صورت عمل حواله صحيح است .\r\n\r\nجائزه‌هاى بانكى\r\nگاهى بانكها به منظور تشويق وترغيب مشتريان كه بيشتر پولشان را به بانك بسپارند و يا حساب باز كنند ، از طريق قرعه‌كشى جائزه‌اى قرار مىدهد و به كسى كه\r\n\r\n","description":"","footnote":"","page_name":" 501 ","page_number":501},
  {"content":"\r\n\r\nقرعه به نام او اصابت كند ، جائزه مىپردازد .\r\nمسأله 2890 - آيا جائز است كه بانك چنين عملى را انجام دهد و گرفتن آن جائزه شرعاً جائز است يا نه ؟\r\nدر اين مسأله تفصيل هست به اين كه اگر عمل قرعه كشى پس از اعلام بانك به صورت شرط از طرف مشتريان نباشد و پول خود را به اين شرط نگذارند كه قرعه كشى انجام شود ، بلكه قرعه‌كشى فقط بعنوان تشويق مشتريان بوده باشد كه بيشتر پول در آن بانك بگذارند و يا اشخاصى حساب در آن بانك باز كنند ، در اين صورت عمل قرعه جائز است و كسى كه قرعه به نام او اصابت كند جائز است آن جائزه را بگيرد و اگر عمل قرعه‌كشى چنانچه بنحو شرط ضمن عقد مانند عقد قرض و يا عقد ديگرى بوده باشد ، انجام بگيرد و از باب وفا به آن شرط قرعه بكشند ، جائز نمىباشد و گرفتن جائزه نيز براى كسى كه قرعه به نام او اصابت كرده است به عنوان وفا به آن شرط جائز نمىباشد .\r\n\r\nتحصيل و نقد كردن سفته‌ها به وسيله بانكها\r\nاز خدماتى كه بانك انجام مىدهد ، وصول كردن سفته‌هاى مشترىها مىباشد ، به اين ترتيب كه قبل از سررسيد آن ، وجود آن سفته را در آن بانك و شماره و مقدار وسررسيد آن را به متعهّد وامضاء كننده سفته اعلام وابلاغ مىكنند تا متعهّد سفته خود را براى پرداخت آن در سررسيد آماده كند و پس از وصول سفته مبلغ آن را در حساب مشترى منظور مىكند و يا نقداً به مشترى مىپردازد و براى اين خدمت كارمزد دريافت مىكند .\r\nاز اين قبيل است وصول كردن چكهايى كه مشتريها در بانك مىگذارد و چنانچه چكى به عهده بانكى در شهر ديگر باشد وبانك آن چك را براى مشترى وصول كند ، از مشترى كارمزد مىگيرد .\r\nمسأله 2891 - اين عمل بانك كه وصول كردن سفته و يا چكها براى مشتريان بوده باشد ، جائز است و گرفتن كارمزد نيز براى اين عمل جائز مىباشد به شرط اين كه بانك فقط\r\n\r\n","description":"","footnote":"","page_name":" 502 ","page_number":502},
  {"content":"\r\n\r\nدر گرفتن اصل مبلغ سفته و يا چك دخالت داشته باشد وامّا چنانچه براىآن مبلغ سود و فائده نزولى قرار داده باشند در اين صورت تصدى بانك جائز نمىباشد و گرفتن كارمزد براى وصول مبلغ سفته وياچك از نظر فقهى از باب جعاله مىباشد .\r\nمسأله 2892 - گاهى متعهد سفته پولى در نزد بانك دارد و در آن سفته قيد شده است كه در سررسيدش به آن بانك مراجعه كند وبانك مبلغ سفته را از حساب او برداشت كرده و به طلبكار نقداً بپردازد و يا در حساب طلبكار منظور نمايد و اين كار به اين معنى است كه متعهّد سفته طلبكار خود را به بانك حواله كرده و چون در نزد بانك پول داشته وبانك بدهكار او مىباشد ، عمل حواله صحيح بوده واحتياج به قبول ندارد .\r\nو بر اين فرض جائز نيست كه بانك براى پرداخت بدهى خود كارمزد دريافت كند و گاهى به طورى كه قبلًا اشاره شد ، مشترى سفته را بدون اين كه حواله‌اى از جانب متعهد شده باشد ، جهت وصول به بانك مىدهد و گفتيم كه گرفتن كارمزد در اين صورت جائز است .\r\nو صورت سومى هست و او اين كه متعهد سفته بدون آن كه پولى در بانك داشته باشد وبانك به او بدهكار باشد ، مبلغ سفته را به بانك حواله مىكندوبانك نيز اين حواله را قبول مىكند و مبلغ آن را مىپردازد وبابت قبولى حواله از متعهد سفته كارمزد مىگيرد و گرفتن اين كارمزد نيز جائزاست .\r\nفروش پولها و ارزهاى خارجى و خريد آنها\r\nاز خدمات بانكى خريد و فروش پولهاى كشورهاى خارجى است و اين به دو منظور مىشود : يكى در اختيار قرار دادن آن به اندازه كافى بموجب احتياجات مردم وتقاضاى روز و ديگرى به دست آوردن سود از راه خريد و فروش آن .\r\nمسأله 2893 - خريد و فروش پولهاى خارجى به زيادتر از آنچه خريدارى شده ، جائز است چه به بيشتر از آنچه خريده است بفروشد يا به مساوى وفرق‌ندارد كه معامله با مدت باشد يا بدون مدّت ، چون بانك همانطورى كه‌معاملات به غير مدّت انجام مىدهد ، معاملات مدت‌دار نيز انجام مىدهد .\r\n\r\n","description":"","footnote":"","page_name":" 503 ","page_number":503},
  {"content":"\r\n\r\n\r\nحسابهاى جارى\r\nكسى كه حساب جارى در بانكى دارد و پولى در بانك گذاشته ، حق دارد كه هر مبلغى كه بخواهد و بيشتر از موجودى او نباشد ، از بانك برداشت كند ، بلى گاهىبانك اجازه مىدهد كه مشترى او با مبلغ معيّنى با نداشتن موجودى در حساب ، برداشت كند و اين برحسب اعتمادى است كه به مشترى خود دارد و اين را برداشت آزاد مىنامند وبانك براى اين مبلغ فائده مىگيرد .\r\nمسأله 2894 - آيا جائز است كه بانك اين فائده را بگيرد ؟\r\nظاهراً بلكه قطعاً گرفتن اين فائده جائز نيست براى اين كه فائده‌اى است براى قرض و آن ربا است ولى بنابر آنچه در اول مسائل بانكى گفته شد چنانچه به يكى از آن عناوين شرعى تطبيق كند ، مانعى ندارد بلكه مىتوان گفت كه گرفتن اين فائده صحيح باشد .\r\n\r\nخريد و فروش سفته‌ها\r\nماليّت هر چيزى به يكى از دو چيز ثابت مىشود : اوّل اينكه آن چيز منافع وآثار خاصّى داشته باشد كه عقلاء براى آن منافع وآثار بر آن چيز رغبت پيدا مىكنند مانند چيزهاى خوردنى وآشاميدنى و آنچه از اين قبيل است ؛ دوم اينكه از ناحيه مقامى كه اعتبار در دست اوست بر آن چيز اعتبار مالى داده شود مانند اسكناسهايىكه دولتها در اختيار مردم مىگذارند وتمبرهاى دولتى و هر شىء بهادارى كه دولت براى او بها وماليّت قائل شده است .\r\nمسأله 2895 - بيع و معامله و خريد و فروش از جهاتى با قرض ووام دادن فرق دارد وامتياز پيدا مىكند .\r\nاوّل : اين كه در بيع و فروش چيزى را به ملك ديگرى در آوردن است ، در عوض چيز ديگر نه بطور رايگان ومجانى و در قرض چيزى و مالى را به ملك كسى در آوردن است به اين كه آن مال در ذمّه گيرنده باشد و آنكس ضامن وعهده‌دار مانند آن چيز\r\n\r\n","description":"","footnote":"","page_name":" 504 ","page_number":504},
  {"content":"\r\n\r\nو مال بوده باشد در صورتى كه مانند داشته باشد و يا ضامن وعهده‌دار قيمت آن چيز بوده باشد در صورتى كه مانند نداشته باشد .\r\nدوم : اين كه در بيع و فروش آنچه فروخته مىشود بايد با آنچه به جاى او گرفته مىشود كالا و بها با هم فرق داشته باشند و نمىشود هر دو يك چيز بوده باشند در غير اين صورت بيع محقّق نمىشود ولى در قرض لازم نيست كه مال و عوض آن يك چيز نباشد و اگر خود آنچه را قرض گرفته‌اند و يا مانند آن را كه هيچ فرقى با هم نداشته باشند به جاى مال قرض بدهند ، صحيح است ولى اگر صد عدد تخم مرغ را به صد و ده تخم مرغ در ذمّه بفروشند كه هيچ فرقى بين آنها نباشد ، صحيح نيست و اين قرض است كه به صورت بيع انجام شده و چون زيادى در آن به عمل آمده ، ربا و حرام است .\r\nسوم : اين كه نوع ربا در بيع و فروش با نوع ربا در قرض فرق مىكند در قرض هر نوع زيادى كه شرط و رعايت شده باشد ، ربا و حرام است بخلاف بيع كه هر زيادى در آن حرام نيست مگر اين كه چيز فروخته شده و عوض آن از يك جنس و با كيل ووزن فروخته شوند كه در اين صورت اگر زيادى بگيرند ، حرام است ولى اگر از يك جنس نبودند و يا به صورت پيمانه وكشيمنى فروش نمىشوند زيادى گرفتن در آن حرام نيست مثلًا اگر صد عدد تخم مرغ را به صد وده عدد بمدّت دو ماه قرض دهند ربا و حرام است ولى اگر صد عدد را به صد وده عدد بمدّت دو ماه بفروشند و در صورتى كه بين آنها يعنى عوض و معوّض از جهت حجم كوچكى و بزرگى و يا نوعيّت آنها فرق داشته باشد معامليه صحيح است و اگر فرق نداشته باشند گفتيم قرض ربوى است كه به صورت بيع انجام مىشود .\r\nچهارم : اين كه ربا در معامله غير از ربا در قرض است چنانچه معامله ربوى باشد ، اصل معامله باطل است ، نه فروشنده مالك و صاحب بها مىشود و نه خريدار صاحب مال مىشود ، يعنى هيچيك از مال فروشنده و مال خريدار به آن ديگرىشرعاً منتقل نشده است ، ولى در قرض اينطور نيست چنانچه قرض ربوىباشد فقط مقدار زيادى كه بعنوان ربا گرفته مىشود به پول دهنده منتقل نمىشود و قرض گيرنده مىتواند در پول و يا مالى كه به قرض گرفته تصرّف نمايد .\r\n\r\n","description":"","footnote":"","page_name":" 505 ","page_number":505},
  {"content":"\r\n\r\nمسأله 2896 - پولهاى كاغذى مانند اسكناسها چون از نوع كالاهايى نيست كه با پيمانه و يا وزن وكشيمنى خريد و فروش شوند ، پس جائز است كسى كه پولى از كسى طلب دارد آن را به كمتر از آن نقداً بفروشد مثلًا ده تومان طلب خود را در ذمّه كسى به نه تومان يا صد تومان را به نود تومان بفروشد .\r\nمسأله 2897 - سفته‌هاى ريالى كه ما بين مردم وتجار معمول است و با آنها معامله مىكنند مانند اسكناس نيست كه براى خود آنها ماليّت قايل شده باشند ، بلكه آنها يك نوع مدرك وسندى است كه گواهى مىكنند كه مبلغ ثبت شده در آن بدهىودين است كه در ذمّه متعهّد وامضاء كننده سفته مىباشد پس مشترى موقعىكه سفته‌اى به فروشنده كالا مىدهد در واقع بهاى كالاى خريدارى شده را نداده است ولذا چنانچه آن سفته در دست فروشنده گم شده باشد يا سوخته باشد ، چيزى از مال فروشنده تلف نشده وذمّه مشترى فارغ وبرىنشده است بخلاف اين كه اگر بهاى كالا را اسكناس داده بود وگم مىشد از كيسه فروشنده رفته و او ضرر كرده .\r\nمسأله 2898 - سفته‌ها بر دو نوع است :\r\nاول : اين كه حكايت كند از يك بدهى واقعى يعنى امضاء كننده مبلغ ذكر شده در سفته را حقيقتاً به صاحب سفته بدهكار است و سفته مدرك آن بدهكارىاست .\r\nدوم : اين كه واقعيّت ندارد ، فقط يك عمل صورى كه بمنظورى صادر شده است ، امّا نوع اوّل كه حقيقتاً صاحب سفته بموجب آن طلبكار است ، جائز است كه طلب مدّت‌دار خود را كه در ذمّه بدهكار دارد ، به مبلغ كمترى بوجه نقد به بانك يا شخص ديگرى بفروشد و به جاى صاحب سفته ، خريدار آن طلبكار مىشود ولى فروختن آن بطور نسيه وبمدّت ، بنابر احتياط واجب جائز نيست ، چون شامل فروش بدهى به بدهى مىباشد .\r\nامّا نوع دوم كه سفته صورى بوده باشد جائز نيست صاحب سفته آن را به ديگرى بفروشد ، چون در واقع طلبى در ذمّه امضاء كننده آن سفته ندارد بلكه اين سفته به اين منظور صادر شده كه صاحب سفته و كسى كه به حواله كرد او مىباشد بتواند از آن\r\n\r\n","description":"","footnote":"","page_name":" 506 ","page_number":506},
  {"content":"\r\n\r\nاستفاده كرده و با كم كردن مقدارى از مبلغ به ديگرى بفروشد ولذا به اين نوع سفته‌ها ، سفته صورى ومجامله‌اى گفته مىشود و فروختن آن به بانك در واقع قرض كردن صاحب سفته است از بانك وحواله كردن بانك است به عهده امضاء كننده آن با اين كه در ذمّه او طلبىندارد ، بنابراين مبلغى كه بانك بابت مدّت آن سفته كم مىكند ، ربا و حرام است .\r\nولى ممكن است براى نجات از گرفتارى ربا ، فروش اين نوع سفته را به بانك به صورت يك معامله صحيح و شرعى در آورد ، به اين كه متعهّد سفته به شخصى كه سفته به حواله كرد او مىباشد ، وكالت مىدهد كه مبلغ سفته را با كم كردن مقدارىدر ذمّه او به بانك بفروشد در صورتى كه وجه سفته با نوع ديگرى از پول معاوضه وفروخته شود مثلًا وجه سفته اگر هزار تومان ايرانى باشد او را دو ماهه به پنجاه دينار عراقى در ذمّه متعهّد صورى سفته بفروشد ، باز وكالت داشته باشد كه آن پنجاه دينار عراقى را از قبل متعهّد سفته ، دو ماهه به هزار تومان ايرانى به خودش بفروشد و به اين ترتيب ذمّه صاحب سفته بدهكار مىشود به مقدار مبلغى كه متعهّد سفته به بانك بدهكار گرديده است ، ولى چون در صحّت اين معامله لازم است كه وجه مبلغ سفته با عوض آن مغاير باشد ، لذا نتيجه زيادى نخواهد داشت و در صورت يك نوع بودن پول مانند ريال و به ريال ، اين همان قرض با سود است كه جائز نيست و يا اين كه با توجه بانك به اين كه سفته صورى است وواقعيّت ندارد ووجه سفته را به صاحب سفته قرض مىدهد ، مبلغى را كه از وجه سفته كم مىكند بعنوان كارمزد وحقّ العمل ثبت در دفاتر وتحصيل آن بموقع و در سررسيد منظور كند و در اين صورت نيز اشكالى ندارد .\r\nوامّا مراجعه متعهّد سفته به كسى كه از آن استفاده كرده است و گرفتن مبلغ سفته تماماً اشكال ندارد و ربا نمىباشد ، چون استفاده كننده سفته تمام مبلغ را به عهده او حواله كرده است واوهم پرداخت كرده است ، پس ذمّه صاحب سفته بدهكار شده است به همان مقدار كه حواله كرده است .\r\n\r\n","description":"","footnote":"","page_name":" 507 ","page_number":507},
  {"content":"\r\n\r\n\r\nحواله‌هاى بانكى\r\nكسى كه بدهكار كسى است مىتواند طلبكار خود را با صادر كردن چكى و يا بوسيله دستور كتبى به بانك حواله كند كه مبلغ بدهى او را بانك به طلبكار بدهد ، مانند اين كه اگر تاجرى كالايى از خارج بخرد ، تمام بهاى او و يا مقدارى از بها را نداده باشد و به فروشنده مديون باشد و به بانك مراجعه مىكند كه بدهى او را به وسيله شعبه و يا طرف حساب خود در شهر فروشنده كالا به او بپردازد وحواله دهنده مبلغ طلب فروشنده را به پول كشور خود به بانك مىپردازد و يا مىنويسد از حساب جارى او برداشت كند . و در اين كار دو حواله انجام مىشود :\r\nاوّل : حواله بدهكار طلبكار خود را به بانك كه به جاى او بانك بدهكار طلبكار او مىشود .\r\nدوم : حواله بانك طلبكار را به شعبه خود در خارج و يا بانك ديگرى كه طرف حساب اين بانك مىباشد ، هر دو حواله شرعاً صحيح است .\r\nمسأله 2899 - جائز است كه بانك در مقابل عمل انجام حواله كارمزد وحقّ العمل از حواله كننده بگيرد ، چون حق دارد از انجام عمل حواله خوددارى كند ، پس جائز است كه براى تنازل از اين حق و انجام حواله ، كارمزد دريافت بدارد ، ولىدر صورتى كه از طرف بدهكار دستورى به بانك داده نشده بود و خود بانك بدهى او را پرداخت ووفا كرده است ، جائز نيست كارمزد بگيرد چون جائز نيست بدهكار چيزى بابت وفاء دين خود در محلّ خود بگيرد ، ولى چنانچه بدهكار پولىنزد بانكى كه به او حواله كرده نداشته باشد وبانك بدهى او را بپردازد ، چون در ذمّه بانك چيزى نداشته ، جائز است كه بانك در مقابل قبولى حواله ، كارمزد دريافت كند و چون قبول حواله بر بانك واجب نبوده و مىتوانست از آن خوددارى كند ، بنابراين مىتواند در مقابل تنازل از اين حق و انجام عمل حواله مبلغى كارمزد بگيرد .\r\nمسأله 2900 - آنچه از احكام مسائلى كه در گذشته گفته شد و داراى حالت خاصّ ووضعيّت مخصوصى بودند ، بين بانكهاى شخصى ودولتى و يا مشترك بين اشخاص\r\n\r\n","description":"","footnote":"","page_name":" 508 ","page_number":508},
  {"content":"\r\n\r\nودولت فرق نمىكند و در تمام آنها بستگى به آن وضعيّت وحالت خاصّ دارد ، در هر موردى كه از مصاديق آن وضعيّت بوده باشد ، حكم او همان است كه گفته شد .\r\n\r\nاحكام بيمه\r\nبيمه ( سيگورتا ) عبارت از اين است كه شخص هر سال مبلغى به كسى يا به شركتى بدون عوض داده و در ضمن شرط كند كه اگر آسيبى مثلًا به تجارتخانه يا ماشين يا منزل يا خودش برسد آن شركت يا شخص ، آن خسارت را جبران يا آسيب را بر طرف يا مرض را معالجه كند و اين معامله داخل در هبه معوّضه است و چنانچه آسيبى وارد شود حسب شرط بر مشروط عليه واجب است كه از عهده بر آيد و براى گيرنده اشكالى ندارد .\r\n\r\nقراردادهاى بيمه‌اى\r\nبيمه يك نوع قراردادى است بين بيمه‌گر ( دولت يا شركت ) و بين بيمه كننده ( شخص يا اشخاص ) كه بيمه كننده با پرداخت مبلغى بطور ماهيانه يا ساليانه بنام اقساط بيمه به بيمه‌گر طبق قرارداد خسارت هر نوع ضرر وزيانى كه بر بيمه كننده وارد شود و در قرارداد ذكر شده باشد ، از بيمه‌گر دريافت مىكند .\r\nمسأله 2901 - بيمه انواع واقسام متعددى دارد : بيمه حيات وسلامتى بدن بيمه اموال ، چه اموالى كه از خارج خريدارى شده باشد و يا موجود در انبارهاى كالا ، شخصى و يا عمومى و يا اثاث البيت بيمه خطر آتش سوزى وغرق در آب و نقص حاصل در كالا و حصول عيب و خرابى در آن بيمه ماشين و شخص ثالث يا تمام بدنه بيمه كشتىهاى تجارتى و آنچه از اين قبيل است و بيمه اقسام ديگرى نيز دارد و چون حكم آنها يكى است لزومى ندارد كه تمام آنها ذكر شود .\r\nمسأله 2902 - قرارداد بيمه چند ركن و پايه دارد :\r\n1 - ايجاب از بيمه كننده يعنى انشاء عقد بيمه بر طبق بيمه‌نامه به وسيله بيمه كننده .\r\n2 - قبول بيمه‌گر يعنى آنچه بيمه‌گر انشاء كند ، او قبول كند .\r\n\r\n","description":"","footnote":"","page_name":" 509 ","page_number":509},
  {"content":"\r\n\r\n3 - معلوم كردن آنچه بيمه مىشود : حيات وسلامتى بدن اموال ماشين و يا چيزهاى ديگر .\r\n4 - تعيين بيمه ماهيانه و يا ساليانه‌أ\r\nمسأله 2903 - لازم است در قرارداد بيمه تعيين آنچه كه بيمه مىشود وتعيين خطرهاى احتمالى كه آن چيز به خاطر آن خطرات بيمه مىشود و همينطور لازم است اقساط بيمه وابتداء وانتهاء ومدّت بيمه تعيين گردد .\r\nمسأله 2904 - مىتوان قرارداد بيمه را با تمام اقسام آن از باب عقد هبه معوضّه تصحيح كرده به اين معنى كه بيمه كننده مبلغى را بطور ماهيانه يا ساليانه يا يك جا به بيمه‌گر هبه مىكند و در ضمن عقد هبه به بيمه‌گر شرط مىكند كه در صورت پيش‌آمد ورخ‌داد هر نوع خسارتى كه در بيمه نامه ذكر شده ، بايد بيمه‌گر آن را جبران كند و بر بيمه‌گر نيز واجب است به اين شرط وفا كند وخسارت بيمه كننده را جبران كند ، بنابراين عقد بيمه به تمام اقسام آن يكنوع هبه معوّضه است ، جائز و صحيح است .\r\nمسأله 2905 - چنانچه بيمه‌گر در صورت پيش‌آمد خسارتى بر بيمه كننده از جبران آن خوددارى كند و به شرط هبه عمل ننمايد وخسارت نپردازد ، بيمه كننده خيار تخلّف شرط دارد و مىتواند قرارداد بيمه را فسخ كند و آنچه از اقساط بيمه پرداخت كرده است ، مسترد داشته و پس بگيرد .\r\nمسأله 2906 - در صورتى كه بيمه كننده به پرداخت اقساط بيمه كمّاً وكيفاً اقدام نكند ، واجب نيست بر بيمه‌گر كه خسارت وارده را جبران كند و بيمه‌كننده حق ندارد آنچه از اقساط بيمه پرداخت كرده است ، مسترد بدارد و پس بگيرد .\r\nمسأله 2907 - براى صحّت قرارداد بيمه مدّت معيّنى اعتبار نشده است كه بايد يك ساله باشد يا دو ساله و يا بيشتر بلكه تابع است به آنچه طرفين بيمه‌گر وبيمه كننده اتّفاق كرده باشند .\r\nمسأله 2908 - اگر عدّه‌اى و چند نفرى جمع شوند واتفاق كنند بر تاسيس شركتى كه سرمايه شركت را بطور مشترك از مال خودشان بگذراند و هريك از شركاء و يا\r\n\r\n","description":"","footnote":"","page_name":" 510 ","page_number":510},
  {"content":"\r\n\r\nيكى از آنها در ضمن عقد شركت بر ديگران شرط كند كه چنانچه پيش‌آمد ضرر وحادثه‌اى بر جان و يا مال و يا ماشين و يا چيز ديگر او وارد شود ، با تعيين نوع حادثه شركت بايد خسارت آن حادثه را از سود عايد خود جبران كند ، در صورت وقوع حادثه واجب است شركت به اين شرط عمل كند وخسارت او را جبران كند .\r\n\r\nمسائلى چند از باب قاعده الزام\r\nيكى از قواعد مسلّمه عقلائيه اين است كه اگر شخصى يا قومى بر حسب ضوابط معينه خودشان به يك قاعده وضابطه‌اى ملتزم باشند ، شخص ديگرى كه آن ضابطه از نظر او صحيح نيست ، مىتواند با كسى كه به آن ضابطه ملتزم است ، عمل كند و اين در مواردى شرعاً امضاء شده و دستور داده‌اند از اين قاعده عقلائى پيروى كنيم و در اينجا به چند مسأله از اين باب اشاره مىكنيم :\r\n1 - به فتواى علماى اهل سنّت در صحّت عقد نكاح شرط است كه موقع اجراىصيغه عقد نكاح شهود وگواهان حاضر باشند و اين شرط در نزد علماىاماميّه معتبر نيست ، بنابراين اگر مردى از اهل سنّت با زنى بدون حضور شهود ، عقد كند بر مذهب خود او ، اين عقد باطل است و آن زن همسر او نشده است ، در اين صورت مرد شيعى مذهب مىتواند بر طبق قاعده الزام آن زن را به عقد خود در آورد .\r\n2 - به فتواى علماى اهل سنّت جائز نيست كه شخصى با عمّه و دختر برادر عمه و خاله و دختر خواهر خاله با هردو ازدواج كند ، فقط مىتواند با يكى از آنها ازدواج كند ، عمه يا دختر برادر او ، خاله يا دختر خواهر او ، ولى در نزد علماى اماميّه اگر عقد بر دختر برادر عمه و يا عقد بر دختر خواهر خاله با اجازه وموافقت عمه يا خاله كه زن آن مرد باشند ، واقع شود صحيح است . بنابراين اگر شخص سنّى مذهب اگر عمه و دختر برادر او را و يا خاله و دختر خواهر او را عقد كند ، بنابر مذهب خود او ، اين عقد باطل است و هيچيك زن او نشده‌اند ، در اين صورت شخص شيعى مذهب مىتواند بر طبق قاعده الزام به هركدام آنها ازدواج كند .\r\n\r\n","description":"","footnote":"","page_name":" 511 ","page_number":511},
  {"content":"\r\n\r\n3 - در مذهب اهل سنّت در طلاق زن يائسه و يا صغيره‌اى كه شوهر با آنها نزديكى كرده باشد ، بر آن زن واجب است عده نگه دارد ، ولى در مذهب تشيع در طلاق زن يائسه و صغيره عده واجب نيست . پس بر مذهب اهل سنّت ، طبق اين حكم آنها ملزم هستند كه احكام عده را رعايت كنند ، بنابراين اگر زن يائسه يا صغيره‌اى سنّى مذهب شيعه گردد از آن قاعده ( لزوم نگه دارى عده ) خارج مىشود و اگر طلاق او رجعى بوده باشد جائز است نفقه ايّام عدّه را از شوهر سنّى مطالبه كند و چون بر مذهب شيعه عده ندارد جائز است در آن ايّام با شخص ديگرى ازدواج كند و همينطور اگر مرد سنّى شيعه گردد ، جائز است با خواهر زن يائسه و صغيره‌اى را كه طلاق داده است و هنوز به مذهب اهل سنّت در ايّام عده هستند ، ازدواج كند و لازم نيست كه احكام عده را رعايت كند .\r\n4 - اگر مرد سنّى مذهب بدون حضور دو شاهد عادل زن خود را طلاق دهد و يا مقدارى از بدن زن خود را ، مثلًا يك انگشت زنش را طلاق دهد ، بر مذهب او اين طلاق صحيح است و طلاق تمام زن واقع مىشود ولى بر مذهب اماميّه اين طلاق باطل است و بايد طلاق در حضور دو عادل واقع شود ، بنابراين مرد شيعه مذهب بنا به قاعده الزام مىتواند با آن زن مطلقه پس از تمام شدن ايّام عده ازدواج كند .\r\n5 - مرد سنّى بنابر مذهب خود اگر در حال عادت ، زن خود را طلاق دهد و يا در حال پاكى كه با او مقاربت كرده است ، طلاق دهد ، اين طلاق صحيح است ولى در مذهب اماميّه اين طلاق باطل است بنابراين ، مرد شيعه مذهب بنا به قاعده الزام مىتواند با آن زن بعد از تمام شدن ايّام عده ازدواج كند .\r\n6 - به مذهب ابى حنيفه كسى كه به اجبار واكراه زنش را طلاق دهد ، آن طلاق صحيح است ولى به مذهب اماميّه طلاقى كه به جبر واقع شود ، باطل است . بنابراين شخص شيعه مذهب بنا به قاعده الزام مىتواند با زنى كه با جبر واكراه شوهرش او را طلاق داده در صورتى كه پيرو مذهب ابى حنيفه باشد ازدواج كند .\r\n7 - اگر مرد سنّى قسم ياد كند كه كارى را انجام ندهد و اگر آن كار را انجام داد ، زنش\r\n\r\n","description":"","footnote":"","page_name":" 512 ","page_number":512},
  {"content":"\r\n\r\nمطلقه شود ، اتفاقاً آن كار را انجام داد در اين صورت بر مذهب خودش زن او مطلقه مىشود وبرمذهب اماميّه طلاق تحقق پيدا نكرده ، بنا به قاعده الزام جائز است مرد شيعى مذهب بعد ازايّام عده با آن زن ازدواج كند ، از اين قبيل است به نوشته طلاق دادن زن كه بر مذهب اهل سنّت جائز است و بر مذهب اماميّه با نوشته طلاق انجام نمىشود بنا به قاعده الزام مرد شيعه مذهب مىتواند با زن مطلقه با نوشته پس از ايّام عده ازدواج كند .\r\n8 - در مذهب شافعى اگر كسى چيزى را بدون رؤيت به توصيف فروشنده خريدارىكند و بعداً رؤيت كند ولو آن چيز مطابق توصيف بوده باشد ، براى خريدار خيار الرؤيه ثابت مىشود ، ولى در مذهب اماميّه در چنين مورد خيار رؤيت ندارد بنابراين اگر يك فرد شيعه از يك شافعى چيزى بر حسب توصيف خريد و بعداً رؤيت كرد ، بنا به قاعده الزام براى آن فرد شيعه خيار رؤيت ثابت مىشود .\r\n9 - در مذهب شافعى اگر كسى در معامله مغبون گردد ، خيار غبن ندارد بنابراين اگر يك فرد شيعى از يك شافعى چيزى خريد و بعداً معلوم گرديد كه فروشنده شافعىمغبون مىباشد بنا به قاعده الزام خريدار شيعى مىتواند فروشنده شافعىرا الزام كند به اين كه حق فسخ ندارد .\r\n10 - در مذهب ابو حنيفه در صحّت عقد سلف وسلمى فروش چيزى به نحو كلّى مدت‌دار به بهاى نقد حاضر شرط است كه آن چيز در حين معامله خارجاً موجود باشد ولى در مذهب شيعه اين شرط در صحّت معامله سلمى معتبر نيست . بنابراين اگر يك فرد شيعه با يك فرد حنفى مذهب معامله سلمى انجام دهد و آن چيز مورد معامله موجود نباشد بنا به قاعده الزام مىتواند فروشنده حنفى را وادار كند به بطلان معامله و همينطور است اگر حين انجام معامله خريدار هم حنفى بوده و بعداً شيعه شده باشد .\r\n11 - اگر شخص سنّى مذهب بميرد و از او يك دختر سنّى بماند وبرادرى داشته باشد ، اگر برادر شيعى مذهب باشد و يا پس از مرگ برادرش شيعه شود بنا به قاعده‌الزام جائز است برادر شيعه آنچه را از تركه ميّت زياد مىآيد از باب تعصيب بگيرد گرچه\r\n\r\n","description":"","footnote":"","page_name":" 513 ","page_number":513},
  {"content":"\r\n\r\nتعصيب در مذهب شيعه باطل است ، تعصيب بمعنى زيادى سهم الارث دختر ميّت را به برادر ميّت كه در درجه دوم ارث است داده شود و همچنين نسبت به عموى ابوينى با خواهر ميّت . و همينطور است كه اگر شخص سنّى يك خواهر سنّى وارث داشته باشد و عموى ابوينى هم داشته باشد ، چنانچه عموى او شيعه باشد و يا بعد از مرگ پسر برادرش شيعه شود ، بنا به قاعده الزام جائز است گرفتن آنچه از باب تعصيب به او مىرسد و در ساير موارد تعصيب نيز قاعده الزام جارىاست .\r\n12 - در مذهب اهل سنّت زن ميّت از تمام آنچه از ميّت مانده چه اموال منقول باشد و يا زمين ارث مىبرد ، ولى در مذهب جعفرى ، زن از زمين نه از عين آن و نه از قيمت آن ارث نمىبرد ، و از بنا و درخت از قيمت آنها ارث مىبرد ، نه از عين آنها بنابراين اگر وارث ميّت سنّى مذهب باشد و زن او شيعه باشد ، جائز است بنا به قاعده الزام ، زن شيعه از آنچه از زمين واعيان بناها و اشجار از بابت ارث به او مىرسد ، بگيرد .\r\nآنچه گفته شد ، مهمترين مسائلى است كه بر مبناى قاعده الزام قرار گرفته است و از اينجا حال ديگر مسائلى هم كه از اين قبيل مىباشد ، روشن مىشود و ضابطه اين است هر شخص شيعى مذهب مىتواند الزام كند اهل ساير مذاهب را به آنچه خود آنها ملتزم هستند و عقيده‌مند مىباشند .\r\n\r\nاحكام تشريح\r\nمسأله 2909 - جائز نيست بدن مرده مسلمان را تشريح كردن و اگر تشريح كنند ، بر گردن تشريح كننده ديه لازم مىشود به طورى كه تفصيل آن را در كتاب ديات بيان كرده‌ايم .\r\nمسأله 2910 - جائز است بدن مرده كافر را تشريح كردن به تمام انواع تشريح و همينطور است اگر مرده‌اى اسلام او مشكوك باشد و فرق نمىكند كه تشريح بدن كافر يا مشكوك الاسلام در بلاد اسلامى بوده باشد يا غير اسلامى .\r\nمسأله 2911 - اگر زنده ماندن يك مسلمانى متوقّف شود به تشريح بدن مرده مسلمانى وتشريح بدن غير مسلمان و يا مشكوك الاسلام ممكن نباشد و راه ديگرى\r\n\r\n","description":"","footnote":"","page_name":" 514 ","page_number":514},
  {"content":"\r\n\r\nبراى زنده نگه داشتن آن مرد مسلمان نباشد ، در اين صورت جائز است كه بدن مرده مسلمان را تشريح كنند و نسبت به لزوم پرداخت ديه در چنين صورت در باب ديات ذكر شده است .\r\nمسأله 2912 - جائز نيست بريدن عضوى از اعضاء بدن مرده مسلمان مانند چشم و يا عضو ديگر به منظور پيوند زدن آن عضو به بدن شخص زنده ديگر و قطع كننده ملزم است كه ديه آن عضو را با اجازه حاكم شرع صرف حج يا ساير خيرات ومبّرات خود ميّت نمايد ، ولى چنانچه زنده ماندن يك فرد مسلمان متوقّف گردد كه عضو بدن مرده مسلمانى را ببرند و به او پيوند زنند ، جائز است بريدن آن عضو ولىقطع كننده بايد ديه آن را بپردازد و در هر دو صورت پيوند زدن عضو قطع شده به بدن ديگرى اشكال ندارد و پس از پيوند چون جزو بدن شخص زنده مىگردد ، احكام بدن زنده بر او جارى است . و ظاهر اين است كه جائز نباشد شخصى در حال حيات خود وصيت كند كه پس از مردن او عضوى از اعضاء او را قطع كنند و به ديگرى پيوند زنند و در اين صورت بريدن عضو آن ميّت ديه دارد .\r\nمسأله 2913 - اگر شخصى راضى شود كه در حال حيات خود عضوى از اعضاء او را بريده و به ديگرى پيوند زنند چنانچه عضوى كه به رضايت خود او بريده مىشود از اعضاء رئيسه بوده باشد كه بريدن آن صدمه‌اى به حيات او مىزند و يا نقص وعيبى در او ايجاد مىكند ، بريدن آن عضو جائز نيست . و اگر با بريدن آن عضو ضرر وعيبى بر او وارد نمىشود مانند بريدن مقدارى از پوست و يا گوشت ران كه جاى آن روييده مىشود ، در اين صورت بريدن آن عضو به رضايت خود او جائز است و مىتواند براى بريدن آن عضو مبلغى نيز دريافت كند .\r\nمسأله 2914 - جائز است تبرع كردن خون به بيمارانى كه احتياج به تزريق خون دارند وجائز است گرفتن مبلغى در مقابل دادن خون ولى در هر دو صورت بايد دادن خون به صاحب آن ضرر جانى نداشته باشد .\r\nمسأله 2915 - جائز است بريدن عضوى از بدن مرده كافر و يا مشكوك الاسلام ،\r\n\r\n","description":"","footnote":"","page_name":" 515 ","page_number":515},
  {"content":"\r\n\r\nبه منظور پيوند زدن آن به بدن شخص مسلمان و پس از پيوند زدن ، چون جزو بدن مسلمان مىشود ، احكام بدن مسلمان بر او جارى است و همينطور جائز است عضوى از اعضاء بدن حيوان نجس العين را به بدن شخص مسلمان پيوند زدن و چون پس از پيوند زدن جزو بدن مسلمان مىگردد ، احكام بدن مسلمان بر آن عضو جارى است و نماز خواندن با آن عضو نيز جائز است .\r\n\r\nاحكام تلقيح\r\nمسأله 2916 - جائز نيست نطفه و منى مرد اجنبى غير از شوهر را به زنى تلقيح و تزريق نمايند و فرق نمىكند كه عمل تلقيح بوسيله شخص اجنبى انجام بگيرد يا بوسيله خود شوهر زن ، و اگر عمل تلقيح انجام شود و زن تلقيح شده حامله وبچه‌دار گردد ، آن بچه مال صاحب نطفه است و تمام احكام اولاد بر او جارى است و از يكديگر ارث هم مىبرند و فقط آنچه در مورد ارث استثناء شده است ، بچه‌اى است كه از زنا توليد شده باشد و در عمل تلقيح گرچه خود عمل حرام مىباشد ، ولى زنا تحقق پيدا نكرده است و همچنين زنى كه بوسيله تلقيح بچه‌دار شده باشد ، مادر آن بچه است و احكام اولاد بر او جارى است و از اين قبيل است اگر زنى بطور مساحقه نطفه شوهر خود را به فرج زن ديگر بريزد و آن زن از اين نطفه حامله وبچه‌دار شود ، آن بچه مال صاحب نطفه است و آن زن هم مادر آن بچه است و احكام اولاد بر او جارى است .\r\nمسأله 2917 - جائز است گرفتن نطفه مرد به تنهائى در صورتى كه مقدّمات حرام نداشته باشد و گذاشتن آن نطفه در رحم مصنوعى و تربيت كردن آن به منظور توليد بچه و چنانچه امكان داشته باشد از اين راه بچه‌اى توليد گردد ، آن بچه مال صاحب نطفه است و احكام پدر و فرزندى بين آنها برقرار مىشود و لكن اين بچه مادر ندارد .\r\nمسأله 2918 - جائز است تلقيح نطفه شوهرى به زن او ، ولى غير از شوهر جائز نيست كس ديگر متصدّى اين عمل باشد در صورتى كه مستلزم نگاه كردن به بدن آن\r\n\r\n","description":"","footnote":"","page_name":" 516 ","page_number":516},
  {"content":"\r\n\r\nزن و يا مسّ بدن او بوده باشد و حكم بچه‌اى كه با تلقيح توليد مىگردد ، حكم بقيه اولاد را دارد وفرقى بين آنها نيست .\r\n\r\nاحكام خيابانهايى كه به وسيله دولت كشيده مىشود\r\nمسأله 2919 - خيابانهايى كه جديداً احداث مىشود وخانه واملاك مردم در مسير آن قرار مىگيرد ودولت به جبر واعمال زور آنها را خراب و خيابان كشىمىكند ، ظاهر اين است كه پس از خيابان كشى عبور از آنجاها جائز باشد ، چون عرفاً در حكم مالى است كه تلف شده باشد و به عبور كردن از آنجا تصرّف در اموال مردم گفته نمىشود و مانند كوزه و يا ظرف شكسته وخرد شده مىباشد ، كه صاحبان آن املاك نسبت به آنها اولويّت دارند و اين اولويّت مانع از تصرّف ديگران نمىشود و اما آنچه از آثار و مصالح آن املاك باقى مىماند از ملك مالك خارج نشده است و در صورتى كه دولت آنها را غصب كرده باشد ، خريد و فروش آنها جائز نيست .\r\nمسأله 2920 - مساجدى كه در مسير خيابانها قرار مىگيرد و جزو خيابان مىشود ، ظاهر اين است كه بعد از خيابان شدن از عنوان مسجد بودن خارج مىشود بنابراين بايد در اين گونه موارد ما بين احكام مربوط به عنوان مسجديّت واحكامى كه تابع صدق عنوان مسجد بودن وصدق نكردن آن است و بين احكام وقف تفصيل قائل شد از جمله احكام مسجد اين است كه حرام است نجس كردن مسجد و واجب است بر طرف كردن نجس از مسجد و جائز نيست شخص جنب و يا زن حائض مكث در مسجد كند و ديگر احكامى كه تابع عنوان مسجد بودن است ، اين قبيل احكام با بر طرف شدن عنوان مسجديّت برداشته مىشود ، گرچه احتياط مستحبّ آن است كه با رفتن عنوان مسجدى ، آن احكام باز رعايت شود .\r\nو از احكام وقف بودن اين است كه جائز نيست تصرّف كردن در مواد موجود در محل وقف از سنگ و چوب و خود زمين وغيره وجائز نيست خريد و فروش آنها مگر اين كه با اجازه حاكم شرع يا وكيل او كه آنچه پس از خراب شدن قابل فروش بوده\r\n\r\n","description":"","footnote":"","page_name":" 517 ","page_number":517},
  {"content":"\r\n\r\nباشد ، بفروشند و مبلغ آن را در نزديكترين مسجد ديگرى مصرف نمايند و يا خود مواد باقيمانده بنا را در مسجد ديگر نزديك آن مصرف نمايند و از اين بيان حكم مدارس وحسينيه‌هايى كه در مسير خيابانها قرار مىگيرند و خراب مىشوند ، معلوم گرديد در صورتى كه وقف بوده باشند با خراب كردن آنها زمين ومواد بنا از وقفيّت خارج نمىشود وتصرّف در آنها و خريد و فروش آنها جائز نيست مگر با اجازه حاكم شرع يا وكيل اوكه پس از فروش پول آنها را در نزديكترين مدرسه يا حسينيّه ديگرىمصرف كنند و يا خود مواد باقيمانده را در اين گونه محلها با رعايت نزديكترين آنها به كار ببرند .\r\nمسأله 2921 - جائز است عبور ومرور از زمين مساجدى كه در خيابان واقع شده و همچنين جائز است عبور از زمينهاى مدارس دينى وحسينيه‌هايى كه در خيابان واقع شده‌اند .\r\nمسأله 2922 - آنچه از زمين مساجدى كه بعد از خيابان كشيدن باقى مانده است اگر به اندازه‌اى باشد كه مىشود از آنها براى نماز و ساير عبادات استفاده كرد ، تمام احكام مساجد بر آن باقيمانده مترتب است و اگر شخص متجاوزى آنجا را دكان و محل كار و يا خانه قرار دهد ، آيا جائز است استفاده از آن به همان نحوى كه قرار داده شده است ؟\r\nدر اين مورد بايد تفصيل قائل شد . اگر استفاده از آن با مسجد بودن منافات ندارد مانند خوردن وخوابيدن در آن محل ، در اين صورت اين نوع استفاده‌ها بىشبهه جائز است ، چون مانع از استفاده در جهت مسجديت مانند اقامه نماز جماعت و مجالس وعظ وتبليغ از طرف غاصب مىباشد و با بودن اين مانع وعدم امكان استفاده در آن جهات مسجديت استفاده در جهات ديگر مانع ندارد مانند اين است مسجدى كه در يك محل متروك قرار گرفته و از آن استفاده مسجدى نمىشود ، مانعى ندارد كه زمين آن مسجد محل زراعت قرار داده شود ، در صورتى كه با اين عمل از مسجد بودن عرفاً ساقط نگردد ولى جائز نيست در آن محل كارهاى منافىبا مسجديت انجام داد ، مانند اين كه محل بازى و يا محل لهو ولعب و مانند اينها قرار گيرد ، اگر متجاوزى آن مسجد را محل براى كارى كه منافات با مسجديت دارد قرار داده باشد استفاده از آنجا براى آن نوع كارها جائز نيست .\r\n\r\n","description":"","footnote":"","page_name":" 518 ","page_number":518},
  {"content":"\r\n\r\nمسأله 2923 - قبرستانهاى مسلمانها اگر در مسير خيابان قرار گيرد چنانچه زمين آن قبرستان ملك كسى بوده باشد آن حكم املاك شخصى است كه قبلًا گفته شد و اگر وقف كرده باشند ، حكم آن نيز گفته شد و اين در صورتى است كه عبور ومرور از آن زمينها موجب هتك و بىحرمتى به مرده‌هاى مسلمانان نشود و اگر راه قرار دادن وعبور از آنها موجب هتك بوده باشد عبور از آنها جائز نيست .\r\nو اگر نه ملك كسى بوده و نه وقف مىباشد زمين باير و بدون مالك بوده قبرستان شده است ، در صورتى كه هتك‌به‌مرده‌ها نشود ، تصرّف در آنها جائزاست .\r\nو از اينجا حكم مصالح باقيمانده از آنها بعد از خرابى معلوم مىگردد كه در فرض اوّل تصرّف در آنها و خريد و فروش آنها بدون اجازه مالك جائز نيست و در صورت دوم تصرّف در آنها احتياج به اجازه متولى وقف دارد و پول آنچه فروخته شود ، بايد مصرف نزديكترين قبرستان بشود و در فرض سوم بدون احتياج به اجازه كسى تصرّف در آنها جائز است .\r\n\r\nراديو و تلويزيون\r\nمسأله 2924 - راديو و تلويزيون هم داراى منافع حلال و عقلايى بسيار و هم داراى منافع حرام است وجائز است انتفاع بردن از آنها به نحو حلال از قبيل اخبار و مواعظ و نشان دادن چيزهاى حلال براى تعليم و تربيت صحيح يا نشان دادن كالاها و عجايب خلقت از برّ وبحر ، وامّا چيزهاى حرام از قبيل پخش غنا و موسيقى و اشاعه منكرات و پخش قوانين خلاف اسلام و مدح خائن و ظالم و ترويج باطل و ارائه چيزهائى كه اخلاق جامعه را فاسد و عقايد آنان را متزلزل مىكند حرام و معصيت است و شنيدن و نگاه كردن آنها هم جائز نيست .\r\nمسأله 2925 - چون راديو وتلويزيون هم منافع حلال وهم منافع حرام دارد ، خريد و فروش آنها براى منافع حلال مانعى ندارد ولى در صورتى كه مواظب باشند خانواده وبچه‌ها استفاده حرام از آنها نكنند .\r\n\r\n","description":"","footnote":"","page_name":" 519 ","page_number":519},
  {"content":"\r\n\r\n\r\nمسائل متفرقه نماز و روزه\r\nمسأله 2926 - اگر شخص روزه دارى در ماه رمضان بعد از غروب و بعد از افطار كردن در محل خود با هواپيما به طرف مغرب و به محلى كه در آنجا آفتاب هنوز غروب نكرده ، مسافرت مىكند ، پس از وصول به آن محل آيا لازم و واجب است كه تا غروب آفتاب امساك كند ؟\r\nظاهر اين است كه واجب نباشد چون اين شخص طبق آيه مباركه « وَأتِمّوا الصِّيامَ إلى اللَّيْلِ » روزه‌اى را كه گرفته تا غروب رسانده است مقتضى ندارد كه در آن محل امساك كند .\r\nمسأله 2927 - اگر شخص مكلّف نماز صبح را در محل خود بجا آورد وسپس به طرف مغرب و به محلى كه هنوز صبح طلوع نكرده است ، مسافرت كند و يا نماز ظهر و عصر را خوانده و بعداً به طرفى كه هنوز در آنجا ظهر نشده مسافرت مىكند و يا نماز مغرب را خوانده و بعداً به محلّى كه هنوز آفتاب در آنجا غروب نكرده مسافرت مىكند ، آيا لازم و واجب است كه در تمام اين موارد نمازهاى خود را اعاده كند ؟\r\nاحتياط مستحبّ آن است كه نمازهاى خوانده شده را دوباره بخواند .\r\nمسأله 2928 - اگر شخصى وقت نماز در شهر و محل خودش گذشته باشد با اين كه آفتاب طلوع كرده و او نماز صبح را نخوانده و يا آفتاب غروب كرده و او نماز ظهر و عصر را نخوانده وسپس با هواپيما به محلّى مسافرت مىكند كه در آنجا آفتاب طلوع\r\n\r\n","description":"","footnote":"","page_name":" 520 ","page_number":520},
  {"content":"\r\n\r\nنكرده و يا غروب نكرده ، آيا لازم است بر اونمازهايى كه از او فوت شده ، بطور اداء يا قضاء يا به قصد ما فى الذمّه بجاآورد ؟\r\nاحتياط آن است كه نمازها را به قصد ما فىالذمّه اعمّ از قضاء و يا اداء بجا آورد گرچه مىتواند به نيّت اداء نماز را بخواند .\r\nمسأله 2929 - اگر كسى با هواپيما مسافرت كرد وخواست نماز خود را در هوا بخواند ، چنانچه بتواند نماز را رو به قبله و با ديگر شرائط بجا آورد ، نماز او صحيح است . و اگر نتواند در هوا نماز را رو به قبله بجا آورد ، اگر وقت نماز به اندازه‌اى وسعت دارد كه پس از پياده شدن مىتواند نماز را رو به قبله بجا آورد ، در اين صورت نماز خواندن در هواپيما صحيح نيست و اگر وقت نماز تنگ شده باشد و تا موقع پياده شدن وقت آن تمام مىشود واجب است نماز را در هواپيما به آن طرفى كه علم دارد قبله در آن طرف باشد بجا آورد و اگر علم نداشته باشد به هر طرفى كه گمان دارد قبله باشد نماز را بخواند و اگر گمان هم نداشته باشد ، مىتواند به هر طرفى كه بخواهد نماز را بخواند اگرچه احتياط مستحبّ آن است كه در چنين حال به چهار طرف نماز بخواند و اگر اصلًا متمكّن از خواندن نماز در هوا بسوى قبله نمىباشد ، اين شرط از او ساقط است .\r\nمسأله 2930 - اگر كسى هواپيمايى سوار شود كه سرعت حركت آن يك برابر سرعت حركت زمين بوده باشد مانند سفينه‌هاى فضايى و از طرف شرق به سوىغرب حركت كند ومدّتى به دور زمين بگردد ، احتياط واجب آن است كه در هر بيست و چهار ساعت نمازهاى پنجگانه خود را بجا آورد .\r\nو اما گرفتن روزه ظاهر اين است كه واجب نباشد چون اگر مسافرت در شب شروع شده باشد ، واضح است كه شب روزه ندارد .\r\nو اگر در روز شروع شده است ، دليلى بر وجوب گرفتن روزه در چنين فرضى نداريم .\r\nو اگر سرعت حركت هواپيما دو برابر سرعت حركت زمين بوده باشد ، يعنى در هر دوازده ساعت يك بار دور زمين مىگردد ، در فرض اين كه از شرق بغرب حركت\r\n\r\n","description":"","footnote":"","page_name":" 521 ","page_number":521},
  {"content":"\r\n\r\nمىكند ، آيا واجب است در اين صورت نماز صبح را موقع فجر و ظهر و عصر را موقع زوال و مغرب و عشاء را موقع غروب بجا آورد و يا در هر بيست و چهار ساعت نمازها را بخواند ؟ دو صورت دارد ولى احتياط واجب است بلكه ظاهر آن است كه نمازها را بايد در موقع خود يعنى وقت فجر وزوال وغروب بجا آورد ، و اگر سرعت حركت هواپيما خيلى زياد بوده باشد به حدى كه در هر سه ساعت يا كمتر از آن يك بار دور زمين مىگردد ، در اين صورت مشكل است كه گفته شود واجب است نمازها را در موقع فجر وزوال وغروب بجا آورد بلكه احتياط واجب آن است كه در هر بيست و چهار ساعت نمازها را بجا آورد و از اينجا حكم حركت هواپيما از غرب بسوىشرق نيز معلوم مىگردد و در صورتى كه حركت او يك برابر و يا كمتر از يك برابر حركت زمين بوده در اين صورت واجب است نمازها را در موقع خود فجر و زوال و مغرب بجا آورد و اگر سرعت هواپيما خيلى بيشتر از حركت زمين بوده باشد به حدى كه در هر سه ساعت يا كمتر از آن يك بار دور زمين مىگردد و حكم آن نيز از گذشته معلوم گرديد كه بايد نمازها را در هر بيست و چهار ساعت بجا آورد .\r\nمسأله 2931 - كسى كه وظيفه او روزه گرفتن در مسافرت است مانند مكارى و كسانى كه سفر شغل آنان مىباشد اگر پس از طلوع صبح ونيّت روزه با هواپيما به محلّ ديگرى مسافرت بكند كه در آنجا صبح نشده باشد آيا خوردن و آشاميدن و بجا آوردن ساير مفطرات بر او جائز است يا نه ؟\r\nظاهر آن است كه جائز باشد بلكه شبهه‌اى در جائز بودن آن نيست چون او در محلّى وارد شده است كه آنجا شب است و شب روزه گرفتن جائز نيست .\r\nمسأله 2932 - اگر كسى در ماه رمضان بعد از ظهر مسافرت كرد و به شهر ديگرى رسيد كه در آنجا ظهر نشده است آيا واجب است كه امساك كند و روزه را به آخر برساند ؟ ظاهر آن است كه واجب است امساك كند واطلاق دليلى كه دلالت كرده است وظيفه كسى كه بعد از ظهر در ماه رمضان از محل خود مسافرت مىكند امساك و خوددارى از انجام مفطرات تا شب مىباشد ، شامل اين مورد نيز مىشود .\r\n\r\n","description":"","footnote":"","page_name":" 522 ","page_number":522},
  {"content":"\r\n\r\nمسأله 2933 - اگر فرض شود كه شخص مكلّف در محلّى است كه روز آن شش ماه و شب آن شش ماه است و مىتواند هجرت كند ومنتقل شود به شهرى كه نماز و روزه را بوقتش بجا آورد واجب است كه هجرت كند و اگر نمىتواند مهاجرت كند احتياط واجب آن است كه در هر بيست و چهار ساعت نماز پنجگانه را بجا آورد در صورتى كه تاريك و روشن شدن هوا نتواند شب و روز را معين نمايد و اگر بتواند روز و شب را معين نمايد بايد به همان روشن و تاريك شدن وقت نماز را معين و نماز بخواند .\r\nالحمد للَّه على نعمائه وآلائه\r\nوالصلاة والسلام على نبيّه واوليائه\r\n\r\n","description":"","footnote":"","page_name":" 523 ","page_number":523},
  {"content":"\r\n . \r\n","description":"","footnote":"","page_name":" 524 ","page_number":524},
  {"content":"\r\n . \r\n","description":"","footnote":"","page_name":" 525 ","page_number":525},
  {"content":"\r\n . \r\n","description":"","footnote":"","page_name":" 526 ","page_number":526},
  {"content":"\r\n . \r\n","description":"","footnote":"","page_name":" 527 ","page_number":527},
  {"content":"\r\n . \r\n","description":"","footnote":"","page_name":" 528 ","page_number":528},
  {"content":"\r\n . \r\n","description":"","footnote":"","page_name":" 529 ","page_number":529},
  {"content":"\r\n . \r\n","description":"","footnote":"","page_name":" 530 ","page_number":530},
  {"content":"\r\n . \r\n","description":"","footnote":"","page_name":" 531 ","page_number":531},
  {"content":"\r\n . \r\n","description":"","footnote":"","page_name":" 532 ","page_number":532},
  {"content":"\r\n . \r\n","description":"","footnote":"","page_name":" 533 ","page_number":533},
  {"content":"\r\n . \r\n","description":"","footnote":"","page_name":" 534 ","page_number":534},
  {"content":"\r\n . \r\n","description":"","footnote":"","page_name":" 535 ","page_number":535},
  {"content":"\r\n . \r\n\r\n","description":"","footnote":"","page_name":" 536 ","page_number":536}
  ]