[
  {"content":"\r\n\r\nعلم قضاوت در اسلام\r\n( از ديدگاه كتاب وسنت )\r\nنويسنده :\r\nآيت الله العظمى دكتر محمد صادقى تهرانى ( دامت بركاته )\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nعلم قضاوت در اسلام - محمد صادقى تهرانى - تهران - اميد فردا - 1385\r\nشابك : ISBN 964 - 8698 - 22 - 8\r\nفهرست نويسى براساس اطلاعات فيپا :\r\n1 - قضاوت - جنبه هاى مذهبى - اسلام - الف . عنوان\r\n8 ع 2 ص / 1 / 195 bp\r\n375 / 297\r\nكتابخانه ملى ايران\r\n18504 - 85 م\r\nانتشارات اميد فردا\r\nعلم قضاوت در اسلام ( از ديدگاه كتاب وسنت )\r\nآيت الله دكتر محمد صادقى تهرانى\r\nحروف نگار و صفحه آرا : فاطمه على حسينى\r\nچاپ اول : 1385\r\nليتوگرافى : نقش\r\nچاپ : غزال\r\nشمارگان : 5000\r\nقيمت : 1200 تومان\r\nنشانى : تهران - ميدان انقلاب - ابتداى خيابان آزادى - ابتداى خيابان جمالزاده جنوبى - كوچه دانشور - پلاك 32 ( ساختمان آفاق ) - واحد 5\r\nتلفن : 66917449 - 66949675 تلفكس : 66913568 همراه : 09123574809\r\nپست الكترونيك : info @ omidefarda . net\r\nسايت اينترنتى : www . omidfarda . net\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n\r\n\r\nپيش گفتار\r\nبسم‌اللَّه الرحمن‌الرحيم\r\nالحمدللَّه رب‌ّالعالمين و افضل الصلاه والسلام على خاتم المرسلين و النبيين و افضل الخلق اجمعين محمد و آله الطاهرين المعصومين المكرمين والسلام علينا و على جميع عباداللَّه الصالحين .\r\nقضاوت از ديدگاه كتاب و سنّت ، كه حكمى است عادلانه ، ميان طرفين يا اطراف دعوى ، از پر مسؤوليت‌ترين منصب‌ها به‌ويژه در دولتِ با سعادت اسلامى است ، و رهبر فقيه مسلمين هم در هر زمانى همين منصب را ، در صورت فقيه‌تر و پرهيزكارتر بودنش در رده‌ى بالاتر دارا است كه قضاوتش در سطح همه‌ى امت اسلام مىباشد .\r\nهمان‌گونه كه لازم است رهبر و امام امت از نظرِ دو بُعدِ اسلامىِ اجتهادِ فقهى و سياسى نسبت به‌همگىِ امت در بالاترين اوج باشد ، قاضى شرع نيز ، بايستى چنان موقعيت دو بعدى را در حوزه‌ى قضايى خود داشته باشد تا بتواند موقعيتِ حاكميت ، ولايت و قضاوت شرعى را در اين ميان به‌شايستگى احراز كند .\r\nو چنان‌كه مقام امامت و رهبرى كلِّ امت براى همگى آن‌ها\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nسرنوشت‌ساز است ، مقام قضاوت نيز در حدّ خود سرنوشتِ اموال ، اعراض ، نواميس و جان‌هاى مسلمانان را به‌عهده دارد ، و اين خود نسخه‌ى دوم امامت و رهبرى است ، كه اگر رهبر در مواردى نتواند به‌كار قضاوت بپردازد ، قُضاتِ شرع درين امر خطير و پرمسؤوليت به‌نيابت و معاونت او در راستاى حق و حقيقت بر مبناى كتاب و سنت درين پست انجام وظيفه مىكنند .\r\nحكومت و قضاوت از يك معنى و احياناً داراى يك معنى است ، جز آن‌كه حكومت ، بيشتر در رهبرى كل امت است ، و قضاوت در حكم ميانِ افراد امت مىباشد ، گرچه قضاوت هم احياناً به‌همان معناى وسيع حكومت آمده است .\r\nحكم و حكومت ، پيوند دادنِ گسيختگىهاىِ زيان‌بخش مردمى است و قضاوت هم براى همان پيوند مىباشد ، و در هر صورت هر دو از يك جنس و ريشه‌اند .\r\n\r\nحاكم و قاضى اول :\r\nحكومت و قضاوت در نخستين مرتبه و مرحله در اختصاص « اللَّه » است ، و پيغمبران ، امامان و فقيهان به‌ترتيبِ درجات و شايستگىها نمايندگان « اللَّه » اند درين دو مقام ويژه‌ى الهى .\r\nقضاوت الهى ، هر دو جهان تكليف و پاداش را شامل است كه « إنَّ رَبَّكٌ يَقْضي بَيْنَهُمْ بِحُكِمه وَ هُوَ الْعزيرُ العليمُ » ( 27 : 78 ) و « إن ربك يقضي\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nبينهم يوم القيامه فيما كانوا فيه يختلفون » ( 10 : 93 ) ، در آيه‌ى اول ، قضاوت خداى عزيز حكيم شامل هر دو جهان است ، و در آيه‌ى بعد براى جهان آخرت ، و در هر صورت قضاوت به حق و شايستگى همه جانبه در همه‌ى مراحل و موارد در اختصاص « اللَّه » است كه « واللَّهُ يَقْضي بِالْحَقَّ والّذينَ يَدْعُونَ مِنْ دَونه لا يقْضونَ بِشَىءِ » ( 40 : 20 ) و خدا به‌حق قضاوت مىكند و كسانى كه از غيرِ خدا مىخواهند و يا غير از او را مىخوانند ، به‌چيزى از حق قضاوت نمىكنند ( به‌پشيزى نمىارزند ) .\r\n\r\nقاضى دوم : رسول‌اللَّه صلى الله عليه و آله\r\nفرستاده‌ى خدا بر مبناى وحىِ « اللَّه » قاضى دوم است ، و « هيچ مرد و زن مؤمنى در برابر قضاوت « اللَّه » و رسولش حق خودسرى ندارند : « وَ ما كانَ لِمُؤمِنٍ وَلامُؤمِنَةٍ إذا قَضَى اللَّه و رَسُولُهُ أمْراً أنْ يَكُون لَهُمُ الخيَرةُ مِنْ أمْرِهِمْ » ( 33 : 36 ) و در نتيجه اگر غير فرستاده‌ى خدا را بر شؤون خود حاكميت و حَكَمت دهند هرگز ايمان ندارند : « فَلاوَرَبّكَ لا يؤمِنونَ حَتَّى يُحَكِّمُوكَ فيما شَجَرَ بَيْنَهُمْ ثُمَّ لايَجِد وافى أنْفَسِهِمْ حَرَجاً مِمَّا قَضَيْتَ وَ يُسَلِّمُوا تَسْليما » ( 4 : 65 ) پس به‌پروردگارت قسم ايمان نمىآورند مگر آن‌كه ترا در اختلافاتشان حَكَم گيرند و پس از حُكْمِ تو در جانشان هرگز حرج و تنگنايى از قضاوت نيابند و در برابرت تسليم شوند تسليم شدنى .\r\n( شايسته و بايسته )\r\nحَكم‌ها و قضاوت‌ها يك‌سره بر مبناى جاهليت و نادانى خطرناكى\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nاست مگر حُكم خدا كه « أفَحُكْمِ الْجاهِلِيَّةِ يَبْغُوَنَ وَ مَنْ أحْسَنْ مِنَ اللَّهِ حُكْماً لِقَوْمٍ يُوقِنُونَ » ( 5 : 50 ) آيا پس حكم جاهليت را مىجويند ( و راه جهالت را مىپويند ) و كيست بهتر از خدا در حاكميت براى گروهى كه يقين مىآورند ( و باور مىدارند ) ؟\r\n« إنِ الْحُكْمْ إلَّا للَّهِ يَقُصُّ الْحَقَّ وَ هُوَ خَيْرُالْفاصِلينَ » ( 6 : 57 ) حاكميت و حَكَمِيت نيست ، مگر براى خدا ، حق را ( از باطل ) مىبُرد ( و تنها حق را به‌ميان مىآورد ) و او بهترين جداكنندگان ( در ميان مردمان ) است .\r\nفرستاده‌ى خدا هم كه حاكم است تنها بر مبناى حكم خدا حكومت و حَكَميّت دارد كه « وَ أنِ احْكُمْ بَيْنَهُمْ بِما أنْزَلَ اللَّهُ وَلا تَتَّبِعْ أهْوائَهُمْ » و اين‌كه ميانشان به آن چه خدا فرستاده حكم كن و از خواسته‌هايشان پيروى مكن ، و تنها حاكميتِ رسول بر مبناى وحى قران يا سُنّت است و ديگر هيچ : « إنَّا أنْزَلْنا إلَيْكَ الْكِتابَ بِالْحَقِّ لِتَحْكُمَ بَيْنَ النّاسِ بِما أراكَ اللَّهُ وَلا تَكُنْ لِلْخائِنينَ خَصيماً واسْتَغْفِرِ اللَّهِ إنَّ اللَّهَ كانَ غَفُوراً رَحيماً » ( 4 : 106 ) ما محققاً به‌سوى تو كتاب را به‌حق فرستاديم تا حكم كنى ميان مردمان به‌آن‌چه خدايت ارائه و نشان داده و براى خيانت‌گران هم‌سخنى مباش : ( آنان‌كه در برابر حكم الهى خاضع نيستند و همى خواهند ترا نيز به‌خواسته‌هاى خود كشانند ، هرگز با آنان روبه‌رو مشو ) و از خداى پوشش بخواهد كه او پوشنده‌ى مهربان است « كه مقام حاكميت ، پرتگاه لغزش‌ها است و كوچك‌ترين انحراف از حكم خدا گناه است » پيغمبر هرگز دچار گناه در حاكميت و غير آن نيست ، و درخواستِ پوشش ، تنها بدين معنى است كه\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nخدا هم‌چنان جلوى انحرافات برونى را كه درصدد لغزش رسولند بگيرد ( كه مىگيرد ) و همين هم از معانى عصمت است .\r\nاين هشدارى است بس دقيق براى حاكمان شرع و قاضيان كه قضاوت لغزشگاهى است بسى خطرناك و بايستى هم‌چنان به خدا پناه برند ، و از خائنان كه درصدد انحراف از حاكميت الهى هستند دورى گزينند .\r\nدر آيات 44 - 45 - 47 از سوره‌ى مائده مىخوانيم : « وَ مَنْ لَمْ يَحْكُمْ بِما أنْزَلَ اللَّهُ فَأولئكَ هُمُ الْكافِرُونَ . . . الظَّالِمُونَ . . . الْفاسِقُونِ » و كسانى كه به آن‌چه خدا فرستاده حكم نكنند پس اينان كافران ، ظالمان و فاسقانند !\r\nو اين‌كه « حكمْ نكند » بدين معنى نيست كه از هرگونه حكمى چه حكم خدا و غير خدا ساكت باشد ، زيرا كسانىكه در مقام حاكميت و قضاوت نمىباشند ، شايستگى چنان مقامى را ندارند ، يا دارند ولى در اين مقام نيستند ، كه ديگران به حد كفايت اين وظيفه را عملى مىسازند ، اينان واجبى را ترك نكرده و حرامى را مرتكب نشده‌اند تا در زمره‌ى كافران و . . . باشند . بلكه مقصود كسانى هستند كه در مقام حاكميت قرار گرفته ولى از حكم خدا ساكتند و يا بدتر كه حكم بِغيرِ ما انزل‌اللَّه مىدهند ، چه شايستگى نداشته و قاصر باشند ، و يا بدتر دانسته بر خلاف حكم خدا قضاوت و حكم مىكنند ، و اين اعَمّ است از حكم فتوى و قضاوت و يا احكام سياسى اسلامى كه همه‌اش بايستى بر مبناى كتاب و سُنَّت باشد .\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nدر خبر است از حضرت امام صادق عليه السلام كه\r\n« الْعِلْمُ ثَلاثَةِ كِتابٌ وَ سُنَّةٌ وَ لا أدْري » « 1 »\r\nعلم سه‌گونه است : كتاب ، سنت و نمىدانم ، كه اگر حكمى از كتاب يا سنت به‌دست نيامد تنها وظيفه « نمىدانم » است و بس .\r\nو بالاخره حاكميت و حَكَميْتِ يا الهى است و يا طاغوتى و ديگر هيچ « ألَمْ تَرَ إلَى الَّذينَ يَزْعُمُونَ أنَّهُمْ آمَنوا بِما انْزِلَ إلَيْكَ و ما انْزِلَ مِنْ قَبْلِكَ يُريدونَ أنْ يَتَحاكَموا إلى الطَّاغُوتِ و قَدْ امِرُوا أنْ يَكْفُرُوا بِهِ وَ يُريدُ الشَّيطانُ أنْ يُضِلَّهُمْ ضَلالًا بَعيداً » ( 4 : 60 »\r\nآيا نديدى كسانى را كه گمان مىكنند ، به‌آن‌چه سوى تو و سوى پيغمبران پيشين فرستاده شده ايمان آوردند ، مىخواهند تحاكم و دعواشان را به‌سوى طاغوت ببرند و حال آن‌كه مأموريت دارند به‌طاغوت كفر ورزند و شيطان همى خواهد كه آنان‌را به‌گمراهى دورى بكشاند .\r\nدر مقام قضاوت باطل ، حرمتِ شديدِ دو بعدى از آيات و روايات نمودار است كه هم قضاوتِ نااهلان حرام‌است و هم طرحِ دعوى نزد اينان ، و نااهل هركه باشد ، كه موازينِ شرعى قضاوت را دارا نيست ، چنان كسى طاغوت و اهل آتش است ، خواه دانسته بر خلاف حق حكم كند و يا نادانسته ، گرچه احياناً هم حُكْمِ به‌حق كند ، در هر سه حال اهل آتش است چنان‌كه از حضرت امام صادق عليه السلام آمده است :\r\n« ألْقُضاةُ أرْبَعَةٌ ثلاثَةٌ\r\n\r\n\r\n","description":"","footnote":"\r\n( 1 ) - محجه البيظاء فيض كاشانى\r\n","page_name":" 10 ","page_number":10},
  {"content":"\r\n\r\nفى النَّارِ و واحدٌ فىالْجَنَّةِ رَجلٌ قَضى بِجوْرِ وَ هُوَ يَعْلَمُ فَهُوَ فِىالنَّارِ وِ رَجُلٌ قَضى بِجَورٍ وَ هُو لا يَعلَمُ فَهُوَ فيالنَّارِ وَ رَجُلٌ قَضى بِالْحقِّ وَ هُوَ لا يَعْلَمُ فَهو في النَّارِ وَ رَجُلٌ قَضى بِالْحقّ وَ هُوَ يَعْلَمُ فَهُوَ في الْجَنَّةِ »\r\nقاضيان چهار دسته‌اند ، سه دسته‌ى آنان در آتشند و يكى در بهشت ، مردىكه قضاوت به‌ظلم كند در حالىكه مىداند پس او در آتش است ، و آن‌كه نادانسته ظالمانه قضاوت كند نيز در آتش است ، و آن‌كه نادانسته قضاوت به‌حق كند او نيز در آتش است ، و مردىكه قضاوت به‌حق كند در حالىكه احكام شرعى را مىداند ، در بهشت است .\r\nاين‌جا قضاوتِ دانسته به‌حق ، در انحصار اين نيست كه در واقع اشتباهى نشده باشد كه اين در انحصار قاضيانِ معصوم است ، مقصود از دانسته ، دانستنِ شؤون قضاوت و اهليت قضاوت است كه طبق موازين شرعى قضاوت كند ، كه قضاوتش به‌حق است چه موافق واقع باشد ، و يا موافق آن نباشد در صورتى كه معذور است ، چنان‌كه در مقام فتوى نيز چنان است .\r\nولى سه دسته‌ى ديگر كسانى هستند كه حق قضاوت را ندارند كه به‌ترتيبِ روايت :\r\nدانسته حكم به‌باطل كرده چه علم قضاوت را داشته و يا نداشته باشد ، و يا علم قضاوت را ندارد و به‌باطل حكم كرده ، و حتى كسىكه نادانسته به‌حق حكم نمايد ، اين هر سه ( با اختلاف در كاتِ گناهانشان ) همگى اهل آتشند ، زيرا اهليتِ قضاوت را ندارند ، و خودِ بر مسند قضاوت قرار\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nگرفتن نااهل ، بر خلافِ شرع است ، چه نااهلىِ علمى باشد و يا عملى و يا هرگونه نااهلىِ ديگر ، در حالىكه اگر كسى اهليتِ قضاوت بر مبناى شرع را داشته باشد اگر خطا هم كند اهل نجات است ، ولى نااهل اگر هم به‌طور صحيح قضاوت كند نجاتى ندارد ، زيرا به‌ناحق بر اين مسند حساس و پرمسؤوليت تكيه زده و احكامى را برخلافِ حق صادر مىكند خيلى بيشتر از احكام حق است ، بنابراين حكمِ حقّش نيز ، چون بر مبناى باطل است ، باطل خواهد بود ، و اين درست مانند فتواى نااهل و تفسير قرآن به‌رأى است كه اگر هم مصادف با حق باشد « كانَ مَصيرُهُ إلَى النّارِ » راهش در پايان راه آتش است ، كه اصولًا نااهل نبايستى تكيه بر مسندى زند كه شايسته‌ى او نيست .\r\nو نيز از حضرت امام صادق عليه السلام است كه :\r\n« الْحُكْمُ حُكْمانِ حُكْمُ اللَّهِ عَزَّ وَ جَلَّ وَ حُكْمُ أهْلِ الْجاهِليَّةِ فَمَنْ اخْطأ حُكْمَ اللَّهِ حَكَمَ بِحُكْمِ أهْلِ الْجاهِلِيَّةِ » « 1 »\r\nحكم دو گونه است : ( اعم از حاكميت و حَكَميت و فتوا و قضاوت ) حكم خداى عز و جل و حكم اهل جاهليت ، پس هركه از حكم خدا تجاوز كند به‌حكمِ جاهليت حكم خواهد كرد .\r\nو اين‌جا هم مقصود از حكم خدا حكمى است كه از ديدگاه شريعتِ الهى : كتاب و سنّت ، و با رعايتِ تمامى موازين عدالت و دقت انجام گردد ، كه اين حكم در هر صورت حكم خدايى است ، چه موافق واقع باشد چنان‌كه اكثراً هم با رعايت شرايطش چنان است ، و يا احياناً\r\n\r\n\r\n","description":"","footnote":"\r\n( 1 ) - وسايل‌الشيعه ، ج 8 ، ح 7\r\n","page_name":" 12 ","page_number":12},
  {"content":"\r\n\r\nبه‌علتِ معصوم نبودن حاكم بر خلاف واقع باشد كه در حكمش معذور است و نه حكمِ اصلى خدا ! كه تا سر حد امكان در صورت آگاهىِ بَعدى بايستى جبران شود والَّا معذور است ، و در نتيجه هر حكمى كه بر خلاف موازين إلهى و يا بعضى از آن موازين صادر شود اين حكم اگر هم تصادفاً موافق حق باشد حكم اهل جاهليت است ، كه خود چون از ميزان حاكميتِ عادلانه بيرون است نادانى است ، و اصولًا چنان نيست كه حكم اهل جاهليت صد در صد باطل باشد و حكم اهل شريعت صد در صد حق ، مهم اين‌است كه حكم بر مبناى شرع و از ديدگاه كتاب و سنّت باشد - كه اكثراً واقعى است - و يا نباشد كه اكثراً باطل و بر خلاف واقع است .\r\nدر اين احاديث ، تنها منظورِ معصومين عليهم السلام ، گزارش احكامى است كه از غير معصومين صادر مىشود و شخص غير معصوم ناگزير خطاهايى ناخواسته و با رعايتِ تمامى موازين دارد كه اگر دانست بايستى جبران كند و گرنه معذور است .\r\nحكم اهل جاهليت در انحصار نامسلمانان نيست ، مسلمان هم اگر به‌روش اسلامى حكم نكند حكمش حكم جاهليت است ، و در اين حديث هم نفرمود چنان حاكمى خود از اهل جاهليت است ، بلكه « فَقَدْ حَكَمَ بِحُكْمِ أهْلِ الْجاهِلِيَّةِ » مانند حكم اهل جاهليت حكم كرده است .\r\nو جمله‌ى « فأخطأ » هم درباره‌ى قاضيان به‌ناحق به‌معنى خطا و اشتباهِ معذور نيست كه بالاخره قاضىِ غير معصوم احياناً اشتباه مىكند ، بلكه خطاىِ در روش حكم است كه شرط يا شرايطى از قضاوت اسلامى را\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nدانسته ترك كند و يا ندانسته در منصب قضا نشيند و قضاوت كند ، چنان كسى كه اهليت قضاوت ندارد ، اگر هم تمامى جديت‌ها و دقت‌هاى خود را براى صدورِ حكمِ به‌حق بسيج كند و حكمش هم احياناً حق باشد خودِ اين‌گونه قضاوت ناهنجار و بر خلاف حق است ، و اين قاضى اهل آتش است .\r\nچنان‌كه از حضرت صادق عليه السلام است كه\r\n: أىُ قاضٍ قَضى بَيْنَ اثْنَيْنِ فَأخْطَأَ سَقَطَ أبْعَدَ مِنَ السَّماءِ » « 1 »\r\nهر قاضىاى كه ميان دو نفر قضاوت كند و خطا كند در ژرفنايى دور تر از آسمان به‌زمين سقوط مىكند .\r\nو از حضرت باقر عليه السلام است كه « هركه درباره‌ى دو دِرْهَمْ حكمى به‌خطا كند كافر شده است » « 2 » و اين فرمايش بر مبناى آيه‌ى « وَ مَنْ لَمْ يَحْكُمْ بِما أنْزَلَ اللَّهُ فَأولئكَ هُمُ الْكافرُون » است ، كه اگر حكمى بر مبناى كتاب و سنّت نباشد - هرچه هم باشد و از هركه باشد - حكمِ كفر است ، و به‌سندى از پيغمبر بزرگوار است كه فرمود :\r\n« لسانِ القاضى بَيْنَ جَمرتين من نار حتَّى يَقْضي بين النَّاسِ فإمّا الى الجنَّةِ أوالى النَّار »\r\n: ( زبان قاضى ميان دو پاره‌ى آتش است تا بين مردم قضاوت كند پس يا به‌سوى بهشت است يا سوى دوزخ ) ، كه اگر هم بر خلاف حق ، به‌ناآگاهى كه مقتضاى معصوم نبودن است حكم كند اين حكم آتش است گرچه خودِ او معذور است ولى بايستى تا سرحد امكان آن‌را جبران كند !\r\n\r\n\r\n","description":"","footnote":"\r\n( 1 ) - وسايل‌الشيعه ، ج 18 ، باب 3 ، ح 18\r\n( 2 ) - همان مدرك / 19\r\n","page_name":" 14 ","page_number":14},
  {"content":"\r\n\r\nو از حضرت صادق عليه السلام است كه\r\n« اياكم أنْ يحاكم بعضكُمْ بَعضاً الى أهْلِ الْجورِ و لكن أنْظروا إلى رَجُلٍ منكُمْ يَعْلمُ شَيئاً مِنْ قضايانا فاجْعلوهُ بَيْنَكُمْ فإنّي قدْ جعلْتُهُ قاضياً فَتَحاكموا إليهِ » « 1 »\r\n« مبادا محاكمه‌هاى خود را نزد اهل جور و ظلم ببريد لكن بنگريد به‌مردى از خودتان ( اهل عدل ) كه چيزى از قضاوت‌هاى ما را مىداند و او را حَكَم كنيد كه من محققاً او را قاضى قرار دادم پس محاكمه‌هايتان را به‌سوى او ببريد » و در روايت كلينى به‌جاى « قَضايانا » « قضاءنا » آمده است و در هر صورت مقصود اين است كه قاضى شرع بايستى عادل و عالم به‌چگونگى قضاوت اسلامى باشد ، تنها دانستنِ احكام قضاوت كافى نيست ، بلكه أضافه بر علم به‌احكام قضاء و عدالت در قضاوت ، بايستى روش امامان معصوم عليهم السلام را در قضاوت آموخته باشد والّا حق قضاوت ندارد . « 2 »\r\nاز رسول‌اللَّه صلى الله عليه و آله است كه\r\nمَنْ حَكَمَ في دِرْهَمَيْنِ بِحُكمِ جِوْرٍ ثُمَّ جَبَرَ عَلَيه كانَ من أهْلِ هذِهِ الْآيَة « وَ مَنْ لَمْ يحكم بِما أنْزَلَ اللَّهُ فَأولئكَ هُمُ الْكافرونَ »\r\nهركه در دو درهم حكمى ظالمانه كند و آن‌را به‌اجبار أجرا كند از اهل اين آيه است كه : « و هركه به‌آن‌چه خدا فرستاده حكم نكند از كافران است » .\r\n( گفتم چگونه اجبار مىكند ؟ فرمود : شلاق و زندان دارد پس حكم مىكند ، پس اگر راضى شد كه شد ، والّا با شلاق او را مىزند و به‌زندانش مىافكند ) .\r\nو از حضرت باقر عليه السلام است كه بدترين جايگاه‌ها دادگاه‌هايى است\r\n\r\n\r\n","description":"","footnote":"\r\n( 1 ) - وسايل‌الشيعه ، ج 18 ، ص 4 ، ح 5\r\n( 2 ) - مشروح سخنْ ، در باب شرايط منفى و مثبت قاضى و حاكم شرع خواهد آمد\r\n","page_name":" 15 ","page_number":15},
  {"content":"\r\n\r\nكه اميران و قاضيان در آن‌ها بىداد مىكنند .\r\nو از اميرالمؤمنين عليه السلام است كه چشم درد شديدى گرفت .\r\nرسول‌اللَّه به‌عيادتش تشريف بردند و على از شدت درد ناله مىكرد .\r\nفرمود : - على ! ناله‌ى جَزَعَست و يا درد ؟\r\nعرض كرد : يا رسول‌اللَّه ! تاكنون دردى سخت‌تر از اين نديده بودم .\r\nفرمود : على ! هنگامىكه فرشته‌ى مرگ براى گرفتن جان فاجر مىآيد با سيخ‌هاى آتشين جانش را مىكَنَد ، پس جهنم فرياد مىكشد .\r\nعلى عليه السلام ناگهان نشست و گفت : يا رسول‌اللَّه ! فريادش را تكرار فرما كه دردِ مرا از ياد برد ، آيا كسى از امّتت اين‌گونه عذابى دردناك را مىبيند ؟\r\nفرمود : آرى ! حكّامِ جور ، حاكمان و قاضيانِ ستمكار و خورنده‌ى مال يتيم و شاهدِ دروغ .\r\nدر اين‌جا شنيدن عذابى از عذاب‌هاى قُضاتِ جور ، سخت‌ترين دردِ شخصيتِ جهانى اسلامى پس از رسول گرامى صلى الله عليه و آله را از يادش مىبرد ، چرا ؟ به‌او چه ربطى دارد ؟ آخر او هم قاضى است ولى قاضى بِعَدلْ كه برحسب فرموده‌ى رسول‌اللَّه صلى الله عليه و آله :\r\n( أقْضاكُمْ عَليٌ )\r\nاو بهترين نمونه‌ى قضات است ، ولى با شنيدن عذابى از قضات جور سخت‌ترين دردش را فراموش مىكند !\r\nشيوه‌ى قضاوتِ قاضى شرع بايستى سراپا عدالت و بىنظرى باشد حتى در دلش هم از خدا نخواهد كه حق را به‌جانب فلانى دهد كه تمايلى\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nبه يكى از طرفين رعوا داشته باشد ، چنان‌كه از حضرت امام باقر عليه السلام است كه :\r\n« در بنىاسرائيل قاضىاى بود كه هميشه قضاوتش به‌حق و عدالت بود ، به‌هنگام مرگش به‌زنش گفت پس از مرگم مرا غسل و كفن كن و بر تابوتم بخوابان و چهره‌ام را بپوشان كه هرگز منظره‌ى بدى نخواهى ديد . چون مُرد ، زنش دستوراتش را انجام داد ولى پس از پوشاندن صورت شوهرش مجدداً چهره‌اش را باز كرد كه چه مىبيند ، ديد كرمى گلويش را مىجَوَد . خيلى نگران شد . چون شب فرا رسيد مرد به‌خوابش آمد و به‌زنش گفت : اگر نگران شدى ، بدان آن‌چه ديدى مربوط به‌برادرت فلانى بود كه با طرفِ نزاعش نزد من آمد . من در دلم گفتم خدايا حق را به‌طرف اين برادر قرار ده و قضاوت را به‌سود او مقرر فرماى ، چون اقامه‌ى دعوى كردند چنان شد كه خواستم و در ميزان قضاوت ، به‌خوبى حق را به‌جانب او يافتم و به‌نفع او به‌ميزان عدالت حكم كردم ، در نتيجه به‌آن‌چه ديدى دچار شدم زيرا ميلِ درونيم با او بود ، گرچه حق هم با او بود . »\r\nاين‌جا اهميت بىطرفى در قضاوت به‌اين درجه نمودار است كه قاضى به‌طور كلى بايستى از خواستِ يك‌طرفه‌ى درونى نسبت به‌يكى از طرفين دعوى خالى باشد تا اين اندازه كه از خدا هم نخواهد حق را به‌طرف يكى از آن‌دو كه ميل دارد مقرر كند بلكه همواره خواسته‌اش از خدا و در تمامى مراحلِ خواسته‌ى حق باشد ، توجه و تعميمِ حكمِ به‌حق باشد گرچه به سود دشمنش و به‌زيان دوستش ، چنان‌كه قرآن مىفرمايد : « كُونُوا قَوّامينَ بالْقِسْطِ شُهَداءَ للَّه‌وَلَوْ عَلى أنْفُسِكُمْ » ( 4 : 135 ) : بسيار قيامِ\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nبه‌قسط كنيد و گواهانى براى خدا باشيد كه گرچه بر زيان خودهاتان باشد .\r\nدر ابوابِ آداب قضاوت روايات بسيارى آمده است كه حساس‌ترين مسؤوليت را درباره‌ى قاضى شرع بيان مىكند :\r\nدر خبر است كه مردى روزى چند در ضيافت اميرالمؤمنين عليه السلام به‌سر مىبرد و سپس عرضِ حالى عليه كسى داد كه قبلًا نگفته بود ، فرمود : مخاصمه و دعوايى دارى ؟\r\nگفت : آرى !\r\nفرمود : از ما دور شود كه رسول‌اللَّه صلى الله عليه و آله از ميهمانى كردنِ يك‌طرف دعوى نهى فرموده مگر آن‌كه طرف ديگر نيز به‌همراه او درين ميهمانى حضور داشته باشد . « 1 »\r\nاين‌جا امامِ معصوم كه هيچ عاملى او را در قضاوت منحرف نمىسازد ميهمان‌را از خانه بيرون مىكند تا برخلافِ سنّتِ قضاوت رفتار نكرده باشد كه ديگران تكليف خود را بفهمند و نگويند ما عادليم و چنين و چنانيم ، كه هركه باشيد همچون على عليه السلام نيستيد !\r\nو بر حسب رواياتى چند قاضى شرع بايستى با متخاصمين - طرفين دعوى - يكسان رفتار كند حتى در نشستن ، احترام ، و نگاه كردن ، سخن گفتن و جواب شنيدن ، چنان‌كه از پيغمبر اكرم صلى الله عليه و آله است كه :\r\n« مَن ابْتلي بالقضاءِ فليسوِّ بَينَهُم في إلاشارة و الْمنظر في المَجْلِسِ « 2 »\r\nهركه مبتلاى\r\n\r\n\r\n","description":"","footnote":"\r\n( 1 ) - كافى ، باب ادب‌الحكم ، خبر 4 . و تهذيب باب آداب‌الحكم ، جزء 4 ، از كتاب قضاء\r\n( 2 ) - كلينى و شيخ طوسى به‌سندى از سكّونى از امام صادق ( ع ) از آن‌حضرت .\r\n","page_name":" 18 ","page_number":18},
  {"content":"\r\n\r\nبه‌قضاوت شد لازم است ميان طرفين دعوى در كمال برابرى و مساوات رفتار كند حتى در اشاره و نگاه كردن در دادگاه شرع » .\r\nدرباره‌ى آداب عمومى قضاوت و دادرسى از حضرت اميرالمؤمنين عليه السلام روايت است كه به‌شريح قاضى فرمود :\r\n« نظر كن به‌اهل خيانت و اختلاس و آنان‌كه در پرداخت حقوق و اموال مسلمانان بدون عذر تأخير مىكنند و به‌آن‌ها ستم روا مىدارند و قدرتمندان ثروتمندى كه مانع حقوق صاحبان حق مىشوند و اموال مسلمانان‌را به‌قاضيان به‌رشوه مىدهند از اين نابكاران حقوق مردم ستمديده را باز سِتان ، باغ‌ها و خانه‌هاى آنان‌را براى پس دادنِ حقوق مظلومان به‌فروش رسان كه من از رسول‌اللَّه عليه السلام ، شنيدم مىفرمود : مهلت دادنِ مسلمانِ ثروتمند ظلم است بر مستمندان ، و اگر بدهكار نه مالى دارد و نه باغى و نه خانه‌اى ديگر راهى عليه او نيست .\r\nو بدان كه مردمان‌را بر حق وا نمىدارد مگر كسىكه از باطل بازشان دارد ، سپس ميان مسلمانان با چهره ات و سخنت و نِشستَنَت در دادگاه برابرى كن تا نزديكانت از تو انتظار تجاوز به‌حكم الهى را نداشته و دشمنانت از عدالتت نوميد نگردند - و اگر مدّعى شاهدى نداشت ، از او بخواه تا به‌جاى آن قسم بخورد ، كه بهترين روشن‌بخش قضاوت و به پايدارنده‌ى آن است ، و بدان كه مسلمانان بعضى نسبت به بعضى عادلند مگر كسىكه در حدى شرعى شلاق خورده و توبه نكرده و كسىكه به‌گواهىِ دروغ شناخته شده يا بد گمانىكه گمانش نسبت به‌اين و آن بد است -\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nنكند در دادگاه ، بد دل و تاريك‌دل و تنگ‌دل شوى و ناراحتى به‌خود راه دهى ، دادگاهى كه خدا برايش اجر مقرر فرموده و ذخيره‌اى نيكو براى داورى كه به‌حق داورى كند -\r\nاگر يكى از طرفين دعوى ادعاى گواهانى غائب كرد او را مهلت ده ، اگر آن‌ها را حاضر كرد حقّش را بر مبناى همان شهادت بده و اگر نه ، حُكمت را منهاى اين شهادتِ مدّعى بده . نكند حكمى را در قصاص يا حدى از حدود يا حقى از حقوق اللَّه اجرا كنى مگر آن‌كه بر من عرضه دارى و مبادا در مجلس داورى نشينى مگر آن‌كه به‌خواست خدا چيزى بخورى . »\r\nو روى همين پايه است كه دايره‌ى قضاوت هم‌چون دايره‌ى نبوت و امامت بسى ضيق و محدود گرديده كه گويى در انحصار پيغمبر و امام است چنان‌كه اميرالمؤمنين عليه السلام به‌شريح قاضى فرمود :\r\n« يا شُريْح قَدْ جَلَسْتَ مجْلساً لا يجلسه إلَّا نَبِى أوْ وصىُّ نبىِّ أوْ شقي » « 1 »\r\nشريح ! بر جايگاهى تكيه زده‌اى كه جز پيغمبر يا وصى پيغمبر و شقى بر آن‌جا تكيه نزند » .\r\nالبته چون ضرورت اسلامى چه در زمان غيبت و يا حتى حضور معصوم عليه السلام قضاوت را براى غير معصوم نيز لازم مىكند ، معنى وصى پيغمبر اعم است از وصى خاص كه امام است و يا وصىِ عمومى كه علماى ربانى مىباشند ، و از اين‌جا به‌خوبى پيداست كه قضاوت در هر\r\n\r\n\r\n","description":"","footnote":"\r\n( 1 ) - وسايل‌الشيعه 18 ، ص 7 و روضه‌المتقين ، ج 6 ، ص 18 ، رواه‌الكلينى و الشيخ فىالقوى عن اسحاق بن عمار عن ابى عبداللَّه ( ع ) - اين‌جا - « ما جَلَسَه » - « ما يجلسه » آورده كه چندان تفاوتى ندارد جز آن‌كه « ما جَلَسَه » نفى در ماضى و آن‌دو ديگر نفى در آينده مىكند .\r\n","page_name":" 20 ","page_number":20},
  {"content":"\r\n\r\nگروهى در انحصار شايسته‌ترين افراد دانشمند و با تقوى و شجاع و دقيق است ، و چنان‌كه به‌جاى نبى ، وصىِ ويژه‌ى نبىِّ بايسته‌ى مقام قضاوت است ، به‌جاى وصىِّ نبى نيز ، شايسته‌ترين افراد امت در هر جمعيتى اين شايستگى را دارند .\r\nدر خبر است از حضرت صادق عليه السلام كه اميرالمؤمنين عليه السلام با شُريحِ قاضى شرط كرد كه هيچ حكمى را اجرا نكند مگر آن‌كه از نظر آن حضرت بگذراند . « 1 »\r\nشريح در گذشته قاضىِ منصوب از طرف عمر و عثمان بود و چون على عليه السلام خواست او را عزل كند صداى واعمرا بلند شد و مردم كوفه گفتند ما با تو به‌اين شرط بيعت كرديم كه به سنّت شيخين عمل كنى و شريح را عمر نصب كرده است .\r\nدر اين‌جا على عليه السلام به‌ناچارى دست از عزل شريح برمىدارد و صورةً عزلش نمىكند ولى همين شرط كه فقط با موافقت آن‌حضرت احكامش را اجرا كند به‌معنى عزل اوست و چاره‌اى هم جز اين نداشت .\r\nبراى قاضىِ شرع رعايت شروطى منفى و مثبت لازم است كه در آن صورت اهليتِ قضاوت را خواهد داشت .\r\n\r\nشرط اول :\r\nاجتهاد مطلق در كليه‌ى احكام ، خصوصْ احكامِ قضايى و نيز شناخت شيوه‌ى عملىِ قضاوت ، كه نه آن اجتهاد به‌تنهايى كافى\r\n\r\n\r\n","description":"","footnote":"\r\n( 1 ) - كلينى و شيخ در حديث حسن هم‌چون صحيح از هشام بن سالم از حضرت صادق ( ع ) ( كافى باب ان الحكومه انماهى للامام خبر 2 - 3 و تهذيب باب من اليه الحكم خبر - 2 « لَمّاوَلّى » اميرالمؤمنين شريحاً القضاء اشترط عليه ألاينفذ القضاء حتى يعرضه عليه .\r\n","page_name":" 21 ","page_number":21},
  {"content":"\r\n\r\nاست و نه اين اجتهاد « 1 » ، اجتهادِ قاضى و عدالتش و ساير شروطش بايستى مورد قبولِ طرفين دعوىِ باشد و چرا حكمِ قاضى عليه طرفىكه او را شايسته‌ى قضاوت نمىداند جارى باشد ؟ ! در روايات معتبره‌اى هم اين شرط آمده است كه بايد قاضى را طرفينِ دعوى به‌شايستگىِ قضاوت پذيرفته باشند ، و در خبر قوى از ابى خديجه است كه حضرت صادق عليه السلام مرا سوى اصحابمان فرستاد و فرمود به‌آن‌ها بگو مبادا به‌هنگام نزاع و مرافعه در چيزى از داد و ستد به‌يكى از اين فاسقان مراجعه كنيد ، بايد كسى از ميان خودتان را كه محققاً حلال و حرام ما را بداند حاكم قرار دهيد كه من هم محققاً او را قاضى شما قرار دادم . هرگز مباد كه در مرافعات خود به سلطان جائر مراجعه كنيد . « 2 »\r\nشناخت حلال و حرام گرچه به‌دو گونه‌ى تقليدى و اجتهادى است ولى از لحاظ آن‌كه بر حسب حديث « أو وصي نَبي » قاضى بايستى برترين شخصيت در ميان مجموعه‌ى حوزه‌ى قضاوتش باشد ، و در اين‌جا هم « قد » علمِ حلال و حرامِ محقق و پاى برجاى را ميزان گرفته و تقليد نيز اين‌گونه نيست ، و اين‌كه تقليد به‌گونه‌ى زمان غيبت در زمان حضور نبوده كه با وجود امامِ معصوم از ساير علما تقليد شود ، روى اين\r\n\r\n\r\n","description":"","footnote":"\r\n( 1 ) - در اين مورد صاحب جواهر و مسالك و بعضى ديگر ادعاى اجماع كرده‌اند كه قاضى بايستى مجتهدِ مطلق باشد .\r\n( 2 ) - روضه‌المتقين ، ج 2 ، ص 7 . مروىالشيخ فىالقوى عن ابى خديجه قال بعثنى ابوعبداللَّه ( ع ) الى اصحابنا فقال قل لهم اذا وقعت بينكم خصومه اوتدارى بينكم ( ترادى ) فيما شى من الاخذ و العطاء ان تتحاكموا الى احد من هولاء الفساق اجعلوا بينكم رجلا ممن قد عرف حلالنا و حرامنا فانى قد جعلته قاضياً و ايّاكم ان يخاصم بعضكم بعضاً الى السلطان الجائر\r\n","page_name":" 22 ","page_number":22},
  {"content":"\r\n\r\nمبانى نه تنها اجتهاد مطلق در قضاوت شرط است بلكه أعلميت با ساير امتيازات اسلامى نيز از شروط اصلى قاضى است ، چنان‌كه در مقبوله‌ى عمر بن حنظله خواهد آمد قاضى بايد أعلم و أعدل و أتقى و بالاخره بايستى هر افضليتى را كه در مقام قضاوت مؤثر است ، دارا باشد .\r\nدرباره‌ى اجتهاد در كيفيت قضاوت و طرز پياده‌كردن احكامش نيز در خبر حضرت صادق عليه السلام ، گذشت كه فرمود :\r\n« يَعْلَمُ شَيْئاً مِنْ قَضايانا »\r\nبايد برخى از قضاوت‌هاى ما را بداند .\r\nو از اميرالمؤمنين عليه السلام است كه فرمود :\r\n« إتَّقوا الحكومة فانَّ الحكومة انَّما هِىَ لِلْإمامِ العالِمِ بالْقضاءِ الْعادِلِ فىالْمسلمين لنبي ( كنبى ) أوْ وصىّ نبىّ »\r\nاز حاكميت و حَكَميّت بپرهيزيد كه اين تنها منصب امامِ عالمِ به‌قضاوت مىباشد ، كه در ميان مسلمين در حاكميت عادل است ، براى پيمبر يا وصىّ پيمبر . »\r\nدرين خبر اگر « كنبى أو وصي نبي » باشد چنان مىنمايد كه مرتبه‌ى قاضى كه عالم به‌قضاء و عادل در ميان مسلمين است علم و عدل عادّى نيست ، بلكه هم‌چون پيغمبر يا وصىِّ پيغمبر كه نسخه‌ى دوم پيغمبر و امام باشد كه پس از پيغمبر و امام از نظر علمِ قضاوت و عدالت از همه‌ى امت و يا همه‌ى كسانىكه در حوزه‌ى قضاوت اويند برتر و والاتر باشد .\r\nاين‌جا علمِ به‌قضاوت مشتمل بر هر دو گونه‌ى علم احكام و طرز پياده كردن احكامش مىباشد ، و اين‌دو علم و آن عدالت هم بايستى در بالاترين درجه باشد كه پيغمبر يا وصىّ پيغمبر و سپس درجه‌ى دوم آنان\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nكه شامل فقهاى جامع‌الشرايط اسلام كه سمت نيابت عامّه از حضرتِ اقدس ولى عصر ( عج ) را دارند ، در بيانِ اوصافِ سَلبى قضاوت ، و در خبرى مفصل كه توضيح خواهيم داد آمده است كه « لَمْ يَعِضَّ عَلَى الْعِلْمِ بضرسٍ قاطِعٍ » علم را با ضرس قاطع نبريده ، يعنى حالت قاطعيت در علم كتاب و سنت را ندارد ، چنان كسى شايسته‌ى قضاوت نيست ، و از اين‌جا پيدا است كه نه تنها بايستى قاضى مجتهد باشد ، كه قاطعيت در اجتهاد نيز شرط است ، نه مقلّد و نه مجتهدِ غيرقاطع كه هيچ‌يك داراى چنان صلاحيتى نيستند .\r\nدر بحث پيرامون آياتِ حاكميت و قضاء هم ديديم كه قاضىِ اول خدا و دوم رسول خدا است و بر مبناى آيه‌ى أولي الأمر ، امامان معصوم در مرتبه‌ى سوم و فقهاى طراز اول اسلام در مرتبه‌ى چهارمند و ديگر هيچ !\r\nولى از لحاظ آن‌كه انتصابِ فقيه جامع‌الشرايط طراز اول براى تمامى بلاد اسلامى امكان‌پذير نيست ، حداقل بايد حاكم شرعِ هر حوزه‌ى قضايى از تمامى فقيهان آن حوزه در علم و تقوى و ساير صفات لازمه‌ى قضات برتر باشند .\r\nو مراجعه‌كنندگان به‌قاضى شرع نيز بايد در اين امتيازات تحت‌الشّعاع اين قاضى باشند ، كه در صورت تساوى يا أعلميت ، اين مراجعه درست نيست ، و در صورتِ تحميل ، ظلم و اجحاف است ، چنان‌كه در خبر صحيح از حضرت صادق عليه السلام است كه :\r\n« إذا كان الحاكم يقول لمن عن يمنيه و لمن عن سياره ما تقول بهِ ما ترى ؟ فعلى ذلك لعنه اللَّه\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nوالملائكه و الناس اجمعين ألا يقومُ من مجلسه و يجلسهما مكانهُ » « 1 » هنگامىكه حاكم شرع به سمت راستى و سمت چپى خود ( طرفين دعوى ) گويد : چه مىگويى ؟ چه مىبينى ؟ پس بر چنان حاكمى است لعنت خدا و ملائكه و همه‌ى مردمان ، چرا برنمىخيزد و آن‌دو را به‌جاى خود نمىنشاند ؟ » در اين‌جا پيداست كه جهلِ حاكم نسبت به‌حَكَميت و أعلميتِ طرفين دعوى از مهم‌ترين خطراتِ حاكميت است .\r\nو نتيجه‌ى آيات و اخبار گذشته درباره‌ى شخصيتِ ممتاز اسلامىِ قاضى اين است كه با حفظِ ضرورت قضاوت كه از مهم‌ترين واجبات دولت و حكومت اسلامى است ، بر مسلمين واجب است با كوشش‌هاى پيگير ، قاضيانى شايسته را به‌اندازه‌ى كفايت آماده سازند . و آياتِ امر به‌معروف و نهى از منكر و رواياتش چنان حتميّتى را در درجه‌ى اول اثبات مىكند كه از مهم‌ترين خيراتِ موردِ دعوت نگهبانان اسلام ، قضاوتِ به‌حق است ، چنان‌كه رهبرىِ درجه‌ى اول و أمر به‌معروف و نهى از منكر برحسب مراتبشان از همين حتميت برخوردارند .\r\nو اگر مسلمين در اين واجب كفايى كوتاهى كردند و قاضيانى با كفايت آماده نساختند آيا جايز است اشخاصِ بىكفايت را كه از نظر علمى و يا عدالت و تقوى واجد شرايط نيستند به قضاوت برگمارند كه قضاوت تعطيل نگردد ؟\r\nاولًا بايد گفت اين‌همه حوزه‌هاى علميه كه در زمان‌هاى طاغوتى\r\n\r\n\r\n","description":"","footnote":"\r\n( 1 ) - كافى ، باب ادب‌الحكم ، جز 6 و تهذيب باب آداب الحكام ، جز 5 .\r\n","page_name":" 25 ","page_number":25},
  {"content":"\r\n\r\nبيشتر از اندازه‌ى كفايت ، علماى صاحبِ صلاحيتِ قضاوت پرورانده بود ، در حكومت جمهورى اسلامى به‌طريق اولى چنان آمادگى را بايد داشته باشد ، به‌شرطى كه ضوابط بر روابط مقدم گردد ، و تنها ميزانِ مقامِ قضاوت به‌مراتب گوناگونش صلاحيت اسلامى باشد و بس ، اگر هم روزى به كمبودِ قضات دچار شديم ، به‌همان كم با وسعت بيشتر و زحمت زيادترى در كار قضاوت اكتفا كنيم . و بالاخره هيچ‌گاه نمىتوان قضات فاقد صلاحيت قضاوت را به‌علت كمبود صالحان به‌جاى آنان گذارد .\r\nچنان‌كه اگر زمانى ، به‌فقدانِ فقيهى واجد صلاحيتِ مرجعيت مبتلا شديم هرگز نمىتوان ناصالح را به‌جاى شخص صالح بر مسندِ مرجعيت نشاند ، و يا اگر در جمعى شخصى عادل براى اقامه‌ى جمعه و جماعت نيافتيم نمىتوان فاسقى را به‌جاى او قرار داد .\r\nدرست است كه در بعضى موارد اگر أهمّ نبود به‌مهم اكتفا مىشود ، كه اگر واجد همه‌ى صلاحيت‌ها را نيافتيم ، دارنده‌ى بعضى از صلاحيت‌ها را به‌جاى او برگزينيم تا اصلِ مقصد از بين نرود ، ولى مقامِ مرجعيّت و قضاوت كه داراى شرايطِ اساسىِ تبديل‌ناپذيرند راه انتخابشان تنها ميانِ بود و نبود است ، و چنان‌كه ديديم قاضى يا به‌حق و واجد شرايط قضاوت است و يا باطل و طاغوت است ، و اين طاغوت گرچه شيعه‌ى على عليه السلام و عالم هم باشد در صورت نداشتن شرايطِ اصلىِ قضاوت ، حكمش حكم طاغوت و اهل جاهليت و آتش خواهد بود كه با احكام جاهلانه‌اش در جامعه آتش مىافروزد .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nاين علم دو بُعدى در حد أعلا در حوزه‌ى قضاوت شرط اول از شروط چهارده‌گانه‌ى قاضى شرع است ، و اكنون همين چهارده شرط به تعداد عدد مبارك چهارده معصومان محمدى صلى الله عليه و آله را از فرمان مبارك اميرالمؤمنين عليه السلام به‌استاندار مصر ، مالك اشتر يادآور مىشويم كه فرمود :\r\n« إخْتَرْ لِلْحُكْمِ بَيْن‌َالنَّاس أفْضَلَ رَعِيَّتِكِ في نَفْسِكَ مِمَّنْ لاتَضيِقُ به الامور ولاتمحكه الخصوم ولا يتمادى فى الزَّلَّةِ ولا يحصرُ من‌الْفَئ الى الحقّ اذا عرفه ولا تَشرفُ نفسُه على طَمَعٍ ، ولا يلتقى بأدنى فهم دون أقضاهُ ، و أوقَفَهُم فى الشُّبهاتِ ، و آخَذَهُمْ بالحجج ، و اقلّهُمْ تَبَرُّ ماً براجعه الخصم ، و أصبرهم على تكشُّف الامُور ، و أصرمهم عند اتّضاح الحكم ، ممّنْ لا يزدهيه إطراءٌ ولا يسْتَميله إغراءٌ ، و اولئك قليلٌ ثمَّ أكثر تعاهد قضائهِ ، و افسح له فى البذل ما يزيل عِلّتَهُ ، و تقلُّ مَعَهُ حاجته الى النأس ، واعطه من المنزلة لديك مالا يطمع فيه غيرهُ من خاصَّتك ، ليأمَنَ بذلك اغْيتال الرّجالِ لهُ عندك ، فانظر فى ذلك نظراً بليغاً ، فانَّ هذا الدّين قد كان أسيرا فى أيدي الأشْرارِ يعمل فيه بالهوى و تطْلبُ به الدُّنيا »\r\nدر اين فرمان ، چهارده شرط براى قاضى و سه تكليف را برعهده‌ى رهبر اسلامى نسبت به‌قُضاتِ جامع‌الشرايط مقرر داشته كه نخستين شرطش شامل مجموعه‌ى شروط است :\r\n« أفْضَلَ رَعِيَّتِكِ في نَفْسِكَ »\r\n« بهترين افراد رعيّت در جان و روحت را برگزين ، تو كه رهبرى و از همه‌ى كسانىكه در حوزه‌ى استانداريت هستند برترى ، قاضى شرع نيز در اين حوزه بايستى برترين و\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nنزديك‌ترين افراد به‌روح و جانِ تو ( رهبر ) باشد ، نه فرزندت ، كه پسر نوح هيچ‌گونه منصبى در دستگاه نبوت نداشت ، و نه دوستان و علاقه‌مندانت ، بلكه « أفْضَلَ رَعِيَّتِكِ في نَفْسِكَ » برترين رعيّت در جانت ، در روحت ، به‌همان ميزانِ الهى و روحانى كه اميرالمؤمنين تو را به استاندارى برگزيد و نه بر هيچ ميزان ديگرى !\r\nو اين برترى ، در تمامى امتيازات اسلامى به‌ويژه امتيازاتِ مناسب با قضاوت ، شرط اساسى است كه سر رشته‌ى آن‌ها أعلميت و أعدليت و اتقى بودن است ، و سيزده شرط ديگر نيز بر همين دو مبنا است و ديگر هيچ .\r\nطبعاً اين برترى چنان‌كه گذشت تنها نسبت به‌حوزه‌ى قضايىِ قاضىِ منتخب است ، و نه نسبت به‌حوزه‌ى استاندارى و يا كشورى ، و روى اين اصل ، قضاوت قاضىِ عادل و عالمى كه در حوزه‌ى قضاء از او شخص برترى وجود دارد مشروع نيست .\r\nاگر هم در موردى دو قاضى دو گونه حكم كردند حكم آن‌كه عالم‌تر و عادل‌تر و باتقواتر است بر ديگرى مقدم است ، چنان‌كه داود بن حصين ، از حضرت صادق عليه السلام مىپرسد درباره‌ى دو مرد كه دو عادل را در قضيه‌اى مورد اختلافشان حَكَم نمودند ، اين‌دو عادل اختلاف كردند ، حكم كدام‌يك حجت است ؟ فرمود آن‌كه فقيه‌تر است و عالم‌تر به‌احاديث ما و با تقوىتر است . او حكمش نافذ است و نه ديگرى .\r\nو در مقبوله‌ى عمر بن حنظله بيانى مشروح در اين‌باره آمده است كه :\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nاز حضرت صادق عليه السلام درباره‌ى دو نفر از اصحابمان پرسيدم كه نزاعى در دين يا ارث داشته و دعواشان را نزد سلطان يا قاضيان شرع ! برده‌اند آيا اين حلال است ؟\r\nفرمود : هركه در حق يا باطلى به‌نزد اينان شكايت برد شكايت به‌طاغوت برده . و آن‌چه به‌حكمِ اينان گرفته شود گرچه به‌حق ثابت باشد حرام است زيرا به‌حكم طاغوت گرفته و خدا أمر فرموده كه به‌طاغوت كفر ورزيد : « يُرِيدُونَ أنْ يَتَحاكَمُوا إِلَى الطَّاغُوتِ وَ قَدْامِرُوا أنْ يَكْفُرُو بِه » ( 4 : 60 ) : مىخواهند محاكمه را نزد طاغوت برند و حال آن‌كه مأمورند به آن كافر شوند .\r\nگفتم : پس چه كنند ؟\r\nفرمود : نظر كنند - بنگرند به‌كسى از شما كه حديث ما را نقل كرده و در حلال و حرام ما نظر افكنده و احكام ما را دانسته ، بايد به حَكَميتِ چنان‌كسى هر دو راضى شوند ، و من‌هم او را محققاً بر شما حاكم نهادم ، پس اگر به‌حكم ما حكم كرد و از او پذيرفته نشد اين متخلف حكم خدا را سبك شمرده و بر ما ردّ و مخالفت كرده ، رد كننده‌ى بر ما ، بر خدا رد كرده و او در حدِّ شرك به‌خداست .\r\nگفتم : اگر هريك مردى از اصحابمان را برگزيد و هر دو راضى شدند كه اين‌دو نفر در حقشان نظر كنند ، ولى اين‌دو در حكمشان اختلاف كردند و هر دو در حديث شما اختلاف نمودند ؟\r\nفرمود : حكم صحيح آن است كه شخص عادل‌تر و فقيه‌تر و راستگوتر در حديث و با تقواتر حكم كرده و حكم ديگرى مورد التفات نيست .\r\nگفتم : هر دو - به‌گونه‌اى برابر - عادل و نزد اصحابمان پسنديده‌اند\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nو هيچ‌يك بر ديگرى برترى ندارد ؟\r\nفرمود : نظر شود در روايت آن‌دو از ما كه مبناى حكمشان قرار داده‌اند ، آن روايتى كه مورد اتفاق و اجماع اصحابت مىباشد ، كه روايت مورد اجماع جاى شك و شبهه ندارد ، و چيزها سه گونه است :\r\nچيزىكه به‌روشنى حق است كه پيروى مىشود ، و چيزى كه آشكارا گمراهى است كه اجتناب مىگردد ، و چيزى هم مشكل و مورد شبهه و ترديد است ، كه علمش به‌خدا رد مىشود كه رسول اكرم فرمودند :\r\nحلالِ آشكار و حرام آشكار و شبهاتى است در اين ميان ، پس هر كه شبهات را واگذارد از محرمات نجات يافته ، و هر كه شبهات را بگيرد و مأخذ قرار دهد مرتكب محرمات شده و نادانسته هلاك گشته است .\r\nگفتم : اگر هر دو خبر از شما مشهور است كه راويان موثق هر دو را نقل كرده‌اند ؟\r\nفرمود : نظر شود : آن‌كه حكمش موافق كتاب و سنّت است و بر خلاف اهل سنت حكم او مأخذ است ، و آن‌كه بر خلاف حكم كتاب و سنّت است و موافق اهل سنت مأخذ نيست .\r\nگفتم : فدايت شوم ! اگر هر يك از دو فقيه حكم خود را از كتاب و سنّت فهميده‌اند ولى يكى موافق اهل سنّت و ديگرى بر خلاف اهل سنّت است كدام‌يك را مأخذ حكم قرار دهيم ؟\r\nفرمود : آن‌كه بر خلاف اهل سنّت است كه رشد و هدايت در اوست .\r\nپس گفتم : اگر هر دو خبر بااهل سنّت موافقند ؟\r\nفرمود : بنگر آن‌را كه قاضيان و حكامشان بدان مايل‌ترند ترك كن و ديگرى را مأخذ قرار بده .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nگفتم : اگر به‌هر دو مايلند ؟\r\nفرمود : اگر كار به‌اين‌جا رسيد به‌انتظار باش تا امامت را ملاقات كنى كه ايستايى نزد شبهات بهتر است از فرو رفتن در هلاك‌ها » « 1 »\r\nو بالاخره اين معنى كه حكم عالم‌تر و عادل‌تر و باتقواتر مقدم است در تعدادى از احاديث كه مورد تأييد آيات است آمده و افضليت قاضى شرع در اين فضليت از مُسَلّمات است ، و هر فضليتى كه تأثيرى در صحت و حقانيت قضاوت دارد بايستى با چهره‌ى برترى در قاضى شرع نمودار باشد .\r\nو اكنون گزارش موارد برترى كه در سيزده بند ديگر آمده است :\r\n1 - « مِمَّنْ لا يَضيقُ بِهِ الْامُورُ » . . . « امور » جمع امر است كه داراى سه معناى « فرمان ، كار و چيز » مىباشد ، كه ظاهراً اين‌جا هر سه معنى مقصود است : « از كسانىكه هيچ فرمان و كار و چيزى در كار قضاوت و اجرايش او را به‌تنگى نيندازد ، تنها فرمان و حكم خدا مبناى قضاوت اوست و ديگر هيچ ، تنگناهاى ديگر او را به‌تنگى نمىكشاند و فقط تنگناى حكم خدا بر مبناى كتاب و سنّت كه براى او بسى وسيع و بىمانع است ، او تنها بر يك محور مىگردد و ديگر هيچ ! و نيز هيچ برهانى به‌جز برهانِ قاطع كتاب و سنّت او را وادار به‌حكم نمىكند .\r\n2 - « وَلا تَمْحَكُهُ الْخُصُومُ » طرفين دعوا او را دچار خشم و عصبانيت نمىكنند ، چه با يكديگر نزاع و به‌هم اهانت كنند و چه نسبت به‌قاضى ،\r\n\r\n\r\n","description":"","footnote":"\r\n( 1 ) - اصول كافى ، باب اختلاف حديث ، خبر 10 از كتاب فضليت علم . اين حديث از سه طريق صحيح و چند طريق معتبر ديگر نقل شده و مورد اجماع علماى شيعه قرار گرفته است .\r\n","page_name":" 31 ","page_number":31},
  {"content":"\r\n\r\nزيرا خشم و غضب گرچه به‌حق و به‌جا باشد در مقام قضاوت بىجاست ، كه اعتدالِ قاضى را در حكم برهم مىزند ، براى جبرانِ اهانت به‌خودش و يا يكى از طرفين دعوى احياناً حكمِ به‌ناحق مىكند ، و يا لااقل نسبت به‌دعواى آن‌كه به‌خشمش آورده چندان اعتنايى نمىكند . و نه هيچ خصومتى ديگر چه در باطن خود قاضى و چه از جاى ديگر ، اين مثلثِ خصوم او را اولًا در قضاوت خشمگين نمىسازد ، و چه نفس مطمئنه‌اى ( بايد ) كه خشم‌پذير نباشد ، و يا خشمش را در مقام قضاوت فرو كشد ، و يا از دادگاه بيرون رود تا به‌حال عادى خود برگردد ، و حالت گذشته‌اش را فراموش كند ، چنان‌كه در خبر است از پيغمبر اكرم صلى الله عليه و آله كه\r\n« مَنِ ابْتُلِيَ بِالْقَضاءِ فَلا يَقْضِيَنَّ وَ هُوَ غَضْبانٌ » « 1 »\r\nهركه به‌ابتلاى قضاوت گرفتار شد هرگز مباد در حالت خشم به داورى پردازد .\r\nو از اميرالمؤمنين عليه السلام است كه به‌شريح قاضى فرمود :\r\n« لاتُسارَّأ حداً في مَجْلِسِك وَ إذا غَضِبْتَ فَقُمْ وَلا تَقْضِيِنَّ وَ أنْتَ غَضْبانٌ »\r\nدر دادگاه شرع با احدى راز پنهانى را در ميان نگذار ، و اگر خشمگين شدى برخيز و در حالت غضب هرگز قضاوت مكن .\r\nخشم قاضى چه داخلى باشد و چه از جاى ديگر و يا كه بدتر از طرفين دعوى ، اولًا قاضى را از حالت اعتدال و حكم به‌حق باز مىدارد و قاضى غير معصوم كه در حالت عادى و اعتدال و با دقت كافى احياناً خطا مىكند ، واويلا كه اگر در حال داورى خشمگين هم بشود !\r\n\r\n\r\n","description":"","footnote":"\r\n( 1 ) - كلينى از على بن ابراهيم قمى ( كافى باب ادب الحكم خبر 2 از كتاب قضاء )\r\n","page_name":" 32 ","page_number":32},
  {"content":"\r\n\r\nحلم و بردبارى قاضى از مهم‌ترين شرايط صلاحيت قضاوت است ، كه اگر علم و تقوى و عدالت در حد أعلا باشد ، ولى حِلم و پرحوصله‌گى در كار نباشد هرگز صلاحيت قضاوت را ندارد .\r\nقاضى بايستى هم‌چون كوه محكم ، و هم‌چون قله‌ى كوه بلند نظر و پر استقامت باشد ، نكند شكستِ اخلاقى او در برابر حوادث ، موجب شكستن حق و عدالت گردد .\r\n3 - « وَلا يَتَمادى فِي الزَّلَّة » در لغزش خود تداوم ندهد ، قاضى غيرمعصوم هرچه هم دقت كند احياناً به خطا مىرود ، و تا به‌خطايش پى نبرد معذور است ، ولى اگر به‌لغزشِ خود پى برد نبايد چون قاضى است و حكمى را صادر كرده به‌احترام شخصيت قضاوت و محكمه‌ى خطا ، حق را ناديده بگيرد ، و در لغزش خود اصرار كند ، كه همه‌ى احترامات براى به‌كُرسى نشانيدن حق است و ديگر هيچ .\r\n4 - « وَلا يُحْصَرُ مِنَ الْفيْىء إلَى الْحَقِّ إذا عَرَفَهُ » به‌هنگامى كه حق را شناخت از برگشت به‌سوى حق در خود احساس تنگى و سنگينى نكند ، كه حق در آغاز و انجام حق است ، و باطل هم هميشه باطل است ، و اگر قاضى از برگشتن به‌حقى كه در آغاز ندانسته خوددارى كند ، يا احساس سنگينى و ناراحتى نمايد ، چنان قاضىاى بايستى خود را معالجه كند ، تا تمامى نيروهاى خود را در همه‌ى شرايطِ موافق يا مخالف براى حكمِ به‌حق بسيج نمايد ، و نه آن‌كه براى حفظِ شخصيتِ خود حق را ناديده گيرد ، و ظاهراً امتياز اين فراز بر بخشِ پيشين اين است كه در اين‌جا حق\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nرا پس از حكمِ اشتباهىِ پيشين شناخته ، و آن‌جا تنها به‌لغزشِ گذشته‌ى خود پى برده ، خواه حق را بشناسد كه وظيفه‌اش در اين فراز معين شده ، و يا نشناسد كه بايستى از حكم در اين‌مورد خوددارى كند .\r\n5 -\r\n« وَلا تُشْرِفْ نَفْسُهُ عَلى طَمَعٍ »\r\nنفسش ، جانش ، روحش ، عقلش ، وجدانش ، علمش و هوشش و سراسر وجودش مشرف بر طمع نباشد ، هرگز هيچ‌گونه طمعى به‌هيچ قيمتى در او راه نيابد ، طمعِ مقام ، مال ، شهوت ، انانيت ، و هر طمعى بايد در او بميرد ، تا بتواند حق را در تمامى شرايط زنده بدارد ، طمع‌هاى پيدا و نهان هرچه باشد و به‌هر كه باشد او را از محور حق نلغزاند ، و بالاخره هرگز در جايگاه طمع و آز تكيه نزده ، خالى از هرگونه طمعى ، منهاى هرگونه آز و نيازى در دادگاه عدل الهى قرار گيرد كه هم او از طمع فرارى است و هم طمع از او ، كه خطرناك‌ترين خوى ناپسند براى قاضى طمع است .\r\n6 -\r\nولا يَكْتَفي بِأدْنى فَهْمٍ دُونَ أقْضاهُ »\r\nبه كمترين فهم و دريافت در زمينه‌ى قضاوت به‌جاى بالاترينش اكتفا نكند ، بلكه هم‌چنان بكوشد كه در بالاترين اوجِ شناخت و فهم قرار گرفته و بر همان مبنى حكمش را صادر كند ، در امور عادى هم شايسته است انسان از بالاترين فهم برخوردار باشد ، تا چه رسد به‌قضاوت كه سرنوشت جان‌ها و عرض و ناموس‌ها و اموال را برعهده دارد ، هر اندازه مسؤوليت برتر و حساس‌تر باشد ، به‌همراهش لازم است صاحب اين مسؤوليت از فهم و دقت بيشتر برخوردار شود ، بلكه اصولًا محكم‌كارى در تمامى مسؤوليت‌ها گرچه\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nكوچك هم باشد از شرايط اوليه‌ى قبول هر مسؤوليتى است ، و بالاخره براى قاضى فهم دو بعدى لازم است ، كه هم خود مردى زيرك و فهيم باشد ، و هم فهم خود را در بالاترين اوج و دقت به‌كار بندد ، و درين فهمِ دو بعدى ، قاضى بايد بر تمامىِ حوزه‌ى قضائيش مانند ساير صفات برشمرده برتر باشد .\r\n7 -\r\n« وَ اوْقَفَهُمْ في الشُّبهاتِ »\r\n: از همه مردمِ حوزه‌ى قضائيش در شبهات محتاطتر بوده و بيشتر توقف كند ، اگر شبهه در حكم شرعى است كه آن‌را نفهميده و يا در آن اختلاف آراء است ( بخصوص در صورتى كه طرفِ دعوى به‌اجتهاد و يا تقليدش حكمِ ديگرى را بر خلاف نظر قاضى پذيرفته است ) ، اين‌جا توقف كند ، و اگر شبهه در موضوع و مصداقى از مصداق‌هاى حكم است و يا هر شبهه‌اى كه حكمى را از قاطعيت مىاندازد او نيز توقف كند ، و بالاخره به‌نظر اولش تكيه نكند كه برحسب حديثى\r\n« النَّظْرةُ الاولى نَظْرَةٌ حَمْقاءُ »\r\n: نظر نخستين احمقانه است ، بلكه مدتى بررسى و دقت كند تا به‌كلى از نظرِ جديد مأيوس گردد ، كه اصولًا دادگاه اسلامى شبهه‌پذير نيست . مال ، جان ، عرض و ناموسى كه با حكمِ قطعى به‌طور حتم زير و زبر مىشود لازم است مبنايى قطعى و خالى از هرگونه شبهه داشته باشد .\r\n8 - « وَ آخَذَهُمْ بِالْحُجَجِ » : از همه بيشتر به‌أدله‌ى قطعيّه تمسك جويد .\r\nبه‌خيال و گمانِ خود ، حُسن يا سوءظنّ خود ، و بلكه به‌يقين خود كه مستند به دليل قطعى نيست اعتماد نكند ، مقدَّرات جان ، مال ، عرِض\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nو ناموس مسلمين تنها بر محور حق و واقع است ، و نه بر محور اعتماد يا علم شخصى قاضى ، و در جاى خود خواهد آمد كه قاضى نمىتواند حتى به‌علم خود كه از وسايل غيرعلمى به‌دست آمده در همه جا اكتفا كند . كه مقام قضاوت مقام بينش و گزينش شخصى و يك بعدى نيست ، بلكه بر مبناى واقعيت مطلق مقرر گرديده ، چنان‌كه در تعدادى از روايات بر مبناى آيات گذشته است كه حكم بايستى از روى علم و واقعيت باشد ، و هرگونه شبهه‌اى حكم را از صلاحيت مىاندازد .\r\n9 - « وَاقَلَّهُمْ تَبَرُّماً بِمراجعَةِ الْخَصْمِ » : در مراجعه‌ى اطراف دعوى از همگان ناراحتى و خشمش كمتر و تأثرناپذيرتر باشد ، و اصولًا خستگى و خشم قاضى به‌هر مبنا و روى هر اصلى بر خلاف اصل قضاوت است ، كه با كمال اعتدال و بىطرفى و تنها بر مبناى حق بايستى قضاوت كند و « تَبَرُّمْ » به‌معنى خستگى و ناراحتى است كه طبعاً خشم‌آور است و يا لااقل موجب آن مىشود كه درست به‌طرف دعوى و مطالبش توجه نكند و گوش فرا ندارد . و فرقش با فراز لا تَمْحَكُمُهُ الْخُصُومُ اين‌است كه آن‌جا مثلثِ خصومت نبايد او را به‌خشم آورد ، و اين‌جا مراجعات خسته‌كننده‌ى اطرافِ دعوى برايش خسته‌كننده و خشم‌آور نباشد .\r\n10 - وَاصْبَرَهُمْ عَلى تَكَشُّفِ الْامُورِ : از تمامى آن‌ها بر پىجويى كارها و به‌دست آوردن آن‌چه دخالتى در قضاوت دارد شكيباتر و بردبارتر باشد ، و تا آن‌جا كه ممكن است حكم به‌صورت پنهانى برايش آشكار شود حكمش را به‌تأخير اندازد .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\n11 - و اصْرمهمْ عند اتّضاحِ الحُكْمِ : و به‌هنگام آشكار شدن حكم از همه قاطع‌تر باشد كه هيچ عامل خارجى ، هيچ مقامى و هيچ نيرويى او را از حكم قطعى و اجرايش باز ندارد ، هم‌چون شمشير برنده ، حكمِ قطعى را عملى سازد و به‌جز خدا از كسى نهراسد .\r\n12 - « ممَّنْ لايزدهيه اطْراءٌ » از كسانىكه تعريف و تمجيد هيچ‌كس بىخودش نكند ، او را از « خودش » نستاند ، ستايش ستايش‌گران او را از حق دور نسازد و به‌باطل نزديك نكند .\r\n13 - « وَلا يَستميلهُ إغْراءٌ » هرگز فريب حيله‌گران ، او را - به‌داورى ظالمانه - متمايل نكند . هيچ خدعه و نيرنگى او را از حق منحرف نسازد . . . و چنان‌كه وعيدها ( تهديدها ) او را نمىترساند ، وعده‌ها نيز او را به‌انحراف متمايل نمىكند .\r\nو اينان كم‌اند . . . اگرچه عالمان و عادلان بسيارند . . . ولى اينان كه هم‌چون كوهى محكم در برابر خواسته‌هاى اين و آن پابرجايند و جز راه حق نمىپويند ، و به‌جز حق نمىگويند ، و جز به‌حق حكم نمىكنند ، اين‌ها بسيار كم‌اند ، و به‌جز اين‌ها هم ديگران صلاحيت قضاوت را ندارند .\r\nو مىبينيم كه تمامى اين سيزده شرط بر مبناى بالاترين دقت ، شجاعت ، انعطاف‌ناپذيرى ، بردبارى و پىجويىِ حكيمانه از حق بر ميزان علم و عدالت استوار است .\r\nتنها علم كافى نيست كه چه بسا عالمان گول مىخورند و يا بر خلاف عدالت حكم مىكنند ، و تنها عدالت هم كافى نيست كه چه بسا عادلان\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nكوركورانه به‌خيال عدالت جنايت مىكنند ، و تنها مجموعه‌ى علم و عدالت هم كافى نيست كه حلم و ثبات و استقامت و انعطاف‌ناپذيرى و صبر و حوصله‌ى زياد و بالاخره تمامى صفات فاضله‌اى كه بهتر مىتواند قضاوت را تنها بر مبناى حق انجام دهد ، همه‌ى اين‌ها در درجه‌ى اعلا نسبت به‌حوزه‌ى قضاوت لازم است .\r\nو در آخر كار تمامى اين امتيازات سيزده‌گانه كافى نيست كه سه شرط ديگر هم بايستى به‌وسيله‌ى رهبر تحقق يابد :\r\n1 - « ثُمَّ أكثِر تعاهد قضائه » : سپس اى مالك ! اى رهبر ! اى فرمانده ! اى استاندار مصر ! قضاوت قاضى شررا زياد بررسى كن ، او را تنها مگذار ، نكند با داشتن تمامى اين اوصاف بلغزد و يا ناخواسته خطا كند . توهم سايه به‌سايه‌ى او بر قضاوتش نگران باش . نگو قاضى جامع‌الشرايط است و ديگر به‌من چه ، شايد بر خلاف گمان و تشخيص تو فاقد بعضى از اين شرايط باشد ، و يا خودِ مقام قضاوت و كرسى قضاء او را دگرگون كرده باشد ، نگو من او را مدتى است مىشناسم ، آن‌مدت بىمنصب با زمان منصب فرق‌ها دارد كه :\r\n« عِنْدَ تَقَلُّبِ الاحوالِ يُعْرَفُ جواهر الرّجالِ » : در دگرگونى حالات جوهره‌ى مردان شناخته مىشود ، اين اعتمادهاى استصحابى را از خود به‌دور كن ، و اصولًا صاحب منصب شدن خيلىها را از خود بىخود مىكند ، پُرها را پوك مىسازد ، عادلان را فاسق مىكند ، و چه خوش گفت مرحوم آيت‌اللَّه سيد محسن حكيم ، مرجع والاى زمان خود « عدالت در\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nمرجع تقليد از شرطهاى اساسى است اما وقتى بر مسند رياست عامه‌ى مرجعيت تكيه زد من چه بگويم ، اين‌جا عدالت به‌خودى خود بر طرف مىشود ، نگه داشتنش بس دشوار است و يا بالاخره كم مىشود . . . ! » « 1 »\r\nآرى اى رهبر ! اى امام ! مالك اشتر ! تو بايستى با تمامى مشاغلى كه در پست حساست دارى با قاضيان شرع ، هم‌عهد و هم‌پيمان باشى ، با داوريشان پيمان هميشگى ببندى . آن‌ها را به‌حال خود رها نكنى ، و اين مراقبت دايمى تو لااقل مشورتى است در قضاوت كه قاضى تنها به‌قاضى نرود . نكند مقام قضاوت و يا هر سببى ديگر او را خودآگاه يا ناخودآگاه به‌باطل كشاند . كه در اين‌صورت اين باطل به‌حساب تو « رهبر » است كه او را برگزيده‌اى ، و در آخر كار به‌حساب « دين » كه تو نماينده‌ى درجه‌ى اولش در حوزه‌ى كشورت و يا استاندارى هستى .\r\nخطاى قاضى شرع و يا چه بدتر عَمدش در حكم به‌ناحق ، در ميان توده‌ى مردم به‌حساب خطاى « دين » وانمود مىشود ، و اضافه بر اين‌كه دادخواهان مبتلاى به بىداد مىشوند ، اصل « دين » مورد تهمت و سوءنظر قرار مىگيرد .\r\nاى مالك ! تو اگر شب و روز هم نخوابى و مدام با گروه‌ها ملاقات كنى بالاخره وقت كافى نيست ، چه بهتر و واجب‌تر كه آن‌چه مهم‌تر است مقدم دارى ، و در شؤون قضاوت كه محور اصلى دولت با سعادت اسلامى است خودت دخالت داشته باشى . . . و قاضيان شرعى را به‌حال خود\r\n\r\n\r\n","description":"","footnote":"\r\n( 1 ) - باب اجتهاد و تقليد مستمسك العروة الوثقى .\r\n","page_name":" 39 ","page_number":39},
  {"content":"\r\n\r\nوانگذارى كه بر مردم شاهنشاهى يا الوهيت كنند ! ! !\r\n2 - « وَ افْسَحْ لَهُ في البذلِ مايزيلُ عِلَّتَهُ و تَقِلُ مَعَهُ حاجته الى الناسِ »\r\nآن‌چنان در بذل و عطا به‌او گشايش ده كه هرگونه عذر و علتى را از او بزدايد ، و نيازش به‌مردم كم شود ، نكند كمبود مالى و يا طمع مالِ بيشتر ، او را به‌كجى و لغزش كشاند ، كه فقر نزديك به‌كفر است ، اين‌جا « كم شدن حاجتِ » قاضى و نه « بىنيازيش » عنوان شده ، چرا ؟ در صورتىكه « ما يُزيلُ عِلَّتَهْ » زوالِ علّت و عذرش در أخاذى ، تنها در زمينه‌اى است كه به‌كلى از مردم بىنياز شود ! نكته اين‌جا است كه انسان هر اندازه هم ثروتمند شود باز هم حرص و طمع او را بر افزون‌طلبى وامىدارد ، پس بر طرف كردن نياز انسان به‌طور ريشه‌اى و بنيادى ناشدنى است ، و تنها مىتوان نياز عادى و حاجت معمولى او را بر طرف كرد كه ضرورتى در اخاذى نداشته باشد ، نيازش به‌مردم كم شود كه نياز زياد ، در ضروريات زندگى ، و كَمَش در حرص و طمع و افزون‌طلبى است ، و البته نه براى هركس بلكه براى اين قاضى كه اين شرط ممتاز را احراز كرده است ، اما ديگران ! هرچه داشته باشند نيازشان زيادتر مىشود و حرصشان افزون‌تر ! و تو انتظار دارى قاضى مجانى و يا با حقوق كم ، صد در صد عدالت را مراعات كند ، خيلى انتظارت بىجا است ، آن سيزده شرط مرض‌هاى روحى و معنوى را بر طرف مىكند ، و اين گشايش در عطا ، مرض ضرورت مادى او را نابود مىسازد ، يكسره حكم مكن كه قاضىِ آن‌چنانى بايستى صد در صد به‌حق حكم كند ، او هم مانند تو بشر است ،\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nو با اين‌همه تحملِ مشقات در پستِ حساس قضاوت ، بايستى فكرش از نظر مالى آرام باشد ، كه كم و زياد مال موجبِ كم و زياد قضاوتش نشود ، و قاضى به‌هيچ‌وجه حق ندارد از طرفين دعوى چيزى گرچه به‌عنوان هديه قبول كند . و حتى نبايد احترامِ زيادتر يكى از طرفين دعوى را به‌چيزى حساب كند ، هم قاضى نسبت به‌آن‌ها بايستى برخوردى برابر از همه جهت داشته باشد ، و هم از آن‌ها بخواهد به‌طور برابر با قاضى برخورد كنند ، مبادا شيطان در اين ميان فتنه‌اى كند و دل قاضى را به‌يك‌طرف بكشاند .\r\nبرعهده‌ى امام مسلمين است كه احتياجات مادى و معنوى قاضى را تا آن‌جا كه عذرش را بر طرف سازد برآورده كند ، تا اگر حكمى بر خلاف حق صادر كند هرگز معذور نباشد .\r\nرشوه گرفتن قاضى گرچه براى حكمِ به‌حق باشد برحسب نصوص كتاب و سنت حرام است تا چه رسد كه براى حكم به‌باطل باشد ، كه اين حرامِ دو بعدى است و اولى حرام يك بعدى .\r\n3 - « وَاعْطه من المنزله لديك مالا يطمعُ فيهِ غيرهُ من خاصَّتك ليأمَنَ بذلك اغتيالَ الرّجال لَهُ عندكَ » : نه تنها از نظر مالى بايد او را غنى كنى كه از نظر منزلت و مقام هم ، به‌او منزلتى در نزد خود عطا كن كه احدى از مقربانت نتوانند در او طمع كنند ، كه از زورگويى و تأثير رجال مملكتى و مقربان درگاهت در امان باشد .\r\nپس قاضى روى اين مبنا از نظر شخصيتِ اجرايى بايستى دومين\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nشخصيت باشد ، كه تنها رهبر بر او سيطره داشته باشد و بس ، آن‌هم نه سيطره‌ى زورگويى ، بلكه رسيدگى و مراقبت ، و اما ديگران ؛ نه بر او سيطره داشته باشند كه از همه برتر است ، و نه مراقبت كه شرايطِ صلاحيتش از همه بيشتر است ، مگر مراقبتى احتياطى و دورانديشانه و مُصلحانه !\r\nو همان‌گونه كه رهبر و امامِ امت بايد در رهبرى انعطاف‌ناپذير باشد كه مقدرات امتى را به‌عهده دارد ، قاضى نيز در درجه‌ى دوم اين مسؤوليت قرار دارد زيرا مقدّرات حوزه‌ى قضايى را به‌عهده گرفته است و هر دو با اختلافِ ميزانِ مسؤوليت ، حاكمند و فرمانده ، و در اين‌جا « اعْطِه مِنَ الْمَنْزِلَةِ » به‌معنى جعلِ مقام و الا بدون حساب نيست ، بلكه آن مقام والايى كه براى قاضى شرع از نظر موازين اسلامى لازم است ، بايستى در دولت اسلامى قانونى گردد ، كسانى هستند كه شايستگىشان از شما بيشتر است ولى شخصيتِ قانونيشان خيلى كمتر مىباشد ، اين‌جا مالك اشتر مأموريت دارد آن شخصيتِ واقعىِ و الا را از نظر قانونى و دولتى هم و الا كند ، تا هيچ دولتمردى جرأت دخالت در امور قضاوت را نداشته باشد .\r\nانتقادهاى سازنده ، راهنمايىها ، نكته‌گيرىها و مشورت‌ها در امور قضايى جريانى است كه از نظر اسلامى خيلى لازم و ضرورى است ، اين‌گونه تذكرات نه تنها نسبت به‌قاضى شرع و يا هر صاحب مسؤوليتى ممنوع نيست بلكه خيلى هم به‌جا است . و تنها زورگويىها و تحميل‌ها\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nاست كه براى جلوگيرى از آن‌ها ، قاضى بايستى بالاترين مقام مملكتى را پس از امامِ امت - و لااقل در حوزه‌ى قضائيش - داشته باشد تا هيچ مقامى نتواند او را به‌انجام عملِ خلاف حق وادارد و از حكمِ به‌حق بازدارد .\r\n« آقا بالاسر » و « قدرت بالاتر از داور » ، خواهى نخواهى داور را به‌باطل وامىدارد و از حق باز مىدارد ، و چنان‌كه رهبر نبايستى محكومِ مقاماتى ديگر باشد كه رهبر است و نه رهروِ ديگران ، قاضى شرع و داور نيز بايستى حاكم باشد و نه محكومِ مقامات ديگر ، و چنان‌كه برترى مطلق در چهارچوب شرع براى رهبر لازم است ، برترى نسبى پس از رهبر براى قاضى شرع ضرورتى است شرعى و عقلى .\r\nو در آخر كار استاندار مصر نسبت به آن سيزده شرطِ قاضى و اين سه مسؤوليت خودش در برابر قاضى ، مأمور به‌دقتِ همه‌گونه و همه‌گانى است كه :\r\n« فانظرْ في ذلك نظر اًبليغاً فانَّ هذاالدين قد كان اسيراً في ايدي الاشّرار يُعملُ بالهوى و تُطلبُ بهِ الدُّنيا »\r\nاى مالك ! در آن‌چه برايت برشمردم نظرى بليغ كن كه اين دين دير زمانى به‌دست اشرار اسير بوده ، در آن به‌هواى خويش عمل مىكردند و با آن دنيا مىخواستند . . . »\r\nاى مالك ! با اين نظر بليغ در شؤون قضاوت كه حساس‌ترين پست مملكتى است اين دين اسير شده را از اسارت برون آر ، و نه آن‌كه از\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nاسارت بىدينان نجات دهى ، و با اسارت با دينانِ احياناً بدتر از بىدينان دچارشان كنى ! كه دين را با شمشيرِ دين مىكُشند ، على را با ذوالفقارِ على ، قرآن را با آيات قرآن ، و سنّت پيغمبر را با سنّت پيغمبر نابود مىسازند كه واويلا !\r\nاگر در اين خلافتِ حقّهء اسلامى هم ، بنابر بىحالى و بىتوجهى است همان بِهْ كه قضاوت و ساير شؤون آن به‌دست بىدينان باشد ! كه اگر به‌دست دين‌دارانِ آن‌چنانى قرار گرفت دين ضربه‌هايى مهلك مىخورد كه جبران‌ناپذير است .\r\nاگر قاضىِ زمان طاغوت حكمِ بر خلاف حق مىكرد تنها همان حق را ضايع كرده بود ، ولى اگر حاكمِ شرعِ زمانِ حكومت « اللَّه » بر خلاف حق حكم كند ، حق را با شمشيرِ حق كشته و اكثريتِ قاطعِ مسلمانان را به‌كلى از دين بيزار مىكند .\r\nاى مالك ! نكند با خوش‌بينى ، بىتوجهى ، بارى به‌هرجهت ، و از اين قبيل عذرهاى بدتر از گناه ، اين دين اسير شده را به‌اسارتى خطرناك‌تر كه هرگز نجاتى ندارد بيفكنى ، دولتِ حقّهء الهيه نيازِ ضرورى به‌دولتمردان صد در صد اسلامى ، « چونان‌كه برشمردم » دارد ، اگر ابزارِ كارَت خراب است عجله مكن ، براى ساختن مسجد به‌جاى تيرآهن ، چوب پوسيده و پوك مگذار ، به‌اين بهانه كه فعلًا تيرآهن نداريم ، نكند نمازگزاران به‌زير آوار مسجد جان سپارند .\r\nچهره‌هاى شناخته‌شده را پس از دولتمردى مجدداً بازرسى كن كه نه\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nآن شناختنِ گذشته كافى است و نه اگر هم كافى بود براى حالتِ دولتمردى كنونى كفايت مىكند ، تكرار مىكنم : اى مالك ! خيلى دقت كن كه اين دين مدت‌هاى مديد به‌دست شروران بىدين اسير بود ، نكند از زندان شروران به‌زندانى هولناك‌تر افتد كه واويلا !\r\nاى مالك ! درست است كار زياد شده ، در مدت كم بسيار پيشروى شده ، اساسِ خلافت جور ويران گرديده ، عرق‌فروشىها و عرق‌خورىها آشكار نيست ، اما بدتر از مستىِ عرق ، مستىِ مَقام است ، نكند برخى از كارمندان و دولتمردانت عرق نخورده مست كنند ، و بدمستى خود را به‌حساب اسلام آورند ، حاكم شرع برخلافِ نصّ كتاب و سنّت حكم دهد و انتقادكننده را مفسد فىالارض و مرتد شمارد ، گروهى از كارگزاران اقتصادى كمونيست ترا از استالين چشم برهم نهاده به‌مصادره‌هاى صد در صد اموال اين و آن بپردازند . . . و هرچه امامت فرياد زند گوش شنوا نباشد ، تا حدى كه تهديدشان كند ، اگر اين روش ادامه پيدا كند هرچه به‌هر كه داده‌ام پس مىگيرم ! « 1 »\r\nو چنان‌كه اصلاح دستگاه قضايى حساس‌ترين قدم اصلاحى در يك كشور اسلامى است ، مسامحه‌ى در آن نيز خطرناك‌ترين فسادها را دربردارد . چنان‌كه اميرالمؤمنين عليه السلام درباره‌ى قاضيان ناشايسته مىفرمايد :\r\n« انَّ ابغضَ الخلائقِ الى اللَّهِ رجلان رجلٌ و كَلَهُ اللَّه الى نفسه فَهُوَ جائِرٌ عن\r\n\r\n\r\n","description":"","footnote":"\r\n( 1 ) - چنان‌كه مرحوم آيت‌اللَّه خمينى بارها مىفرمود . .\r\n","page_name":" 45 ","page_number":45},
  {"content":"\r\n\r\nقصد السَّبيل مشعوفٌ بكلام بدعةٍ و دعاءِ ضلالةٍ فهو فتنهٌ لمن افتَنَنَ به . ضال عن هدى من كان قبله مضل لمن اقتدى به فى حياتِهِ و بعْد وفاته ، حمّالُ خطا يا غيره ، رهْنٌ بخطيئة -\r\nو رجل قمش جهلًا ، موضعٌ فى جهالٍ ، عادٍ فى أغباش الفتنة ، عمٍ بما في عقدالهدنة ، قد سمَّاهُ اشباهُ النَّاسِ عالماً و ليس بهِ ، بكَّر فاستكثر من جمع ، ما قلَّ منه خيرٌ ممَّا كَثُرَ ، حتْى إذا ارتوى عن آجنٍ وَ اكنتز من غير طائلٍ جلس بين الناس قاضياً لتخليصِ ما التبس على غيره ، فان نزلتْ به إحدى المبهماتِ هيَّأ لها حشواً من رأيه ثمَّ قطَعَ به ، فهو من لبس الشُّبهات في مثل نسيج العنكبوت لا يدرى اصاب ام اخطأ ، فان اصاب خاف ان يكون قد اخطأ و إن أخطاً رجى ان يكون قد اصاب ، جاهلٌ خبّاط جهالاتٍ ، عاشٍ ركّاب عشَواتٍ ، لم يعضَّ على العلم بضرس قاطع ، يذري الروايات إذراء الريج الهشيم ، لايملي واللَّه بإصدار ماورد عليه . ولا هو اهل لما فوض اليه ، لايحسب العلم فى شىءِ مما انكره ، ولايرى أن من وراءِ ما بَلَغَ مذهباً لغيره . و إن اظلم امراً إكتتم لما يعلم من جهل نفسه ، تصرخُ من جور قضاءه الدّماءِ و تعج منه المواريث ، الى اللَّه اشكر من معشر يعيشون جهَّالا و يموتون ضُلَّالا ، ليس فيهم سلعهً أبور من الكتاب إذا تلي حق تلاوته ، ولا سلعة أنفقُ بيعاً ولا أغلى ثمناً من الكتاب إذا حرّف عن مواضعه ولا عندهم انكر من المعروف ولا أعرفُ من المنكر » « 1 »\r\nمَبغوض‌ترين مردمان نزد خدا دو كس‌اند : كسىكه خدا او را به‌خود واگذار كرده ( چون اميد هدايت در او نيست ) از تصميم پوييدن و پيمودن\r\n\r\n\r\n","description":"","footnote":"\r\n( 1 ) - نهج البلاغة 3 / 47 محمد عبده\r\n","page_name":" 46 ","page_number":46},
  {"content":"\r\n\r\nراه خدا ، كه او گمراهىاست ستمگر ، به‌كلام بدعت و دعوتِ ضلالت بس دلخوش كرده ، براى هركه گولش را خورَد فتنه و آشوب است ، از راه رهروان گذشته‌اش منحرف شده ، هركس را كه در زندگيش يا پس از مرگش از او پيروى كند گمراه كننده است . باركِشِ خطاهاىِ ديگران است و گرفتار خطاى خود و در نادانى فرو رفته است و در ميان نادانان موقعيتى دارد ، در درگيرىهاى فتنه و آشوب تجاوزگر است ، از نگريستن به‌آن‌چه در قرارداد صلح آمده كور است ، آنان‌كه شبيه مردمند او را دانشمند نامند ولى بىدانش است ، زود سر بلند كرده و بسى زياد گرد آورده ( چه از مال و منال و چه از هر مقام و موقعيتى ) هرچه از او كمتر باشد و نمود كند بهتر است از زيادش ، تا از گندابى سيراب شود و ناگهان گنجى و ذخيره‌اى به‌دست آورد : و ميان مردمان بر مسند قضاوت تكيه زند تا آن‌چه را از براى ديگران ملتبس و مشتبه است خلاصى دهد ، اگر قضيه‌اى مبهم بر او وارد شود حاشيه‌اى گنديده از رأيش آماده ساخته و قاطعانه به آن حكم كند ، از درگيرى شبهات هم‌چون تار عنكبوت است ( كه هرچه پيچد ، به‌دور خود مىپيچد ، و پيچيدگى شبهه را افزون مىكند ) نمىداند درست رفته يا خطا ، اگر درست رفته باشد بيم خطا دارد و اگر خطا كرده اميد درستى دارد ، نادان است و ديوانه‌وار در نادانىها غوطه‌ور ، كور است و كوركورانه سوار گمراهىها ، با ضرسِ قاطع هرگز به‌علم يقين نكرده ( هيچ‌گاه قطعيتى در نظرات خود نداشته و نمىتواند داشته باشد ) روايات را هم‌چون تندباد به‌هم مىريزد و مىپاشد ، نه خود\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nپُر است از فهم و علم كه آن‌چه بر او وارد شود به‌درستى صادرش كند ( شبهه را بر طرف كند و نزاع را فيصله دهد ) و نه در مقامىكه به‌او واگذار شده اهليت دارد ، آن‌چه را او نفهمد و نداند و انكارش كند علمش نمىداند ، و جز آن‌چه خود فهميده ، فهمِ درستى براى ديگران نمىشناسد ، اگر چيزى بر او تاريك شد بر او پوشش مىنهد ( مباد كه او را نادان و نگران انگارند ) زيرا به‌نادانى خود به‌خوبى آگاه است :\r\n« تَضْرَخُ مِنْ جورِ قضائهِ الدِّماءُ » خون‌هاى مظلومان از ظلم قضاوتش فرياد مىكنند .\r\n« وَ تَعجُّ مِنْهُ المَواريثُ » و ميراث‌هاى زير و رو شده از او ناله سر مىدهند .\r\nبه‌خدا شكايت مىبرم از گروهى كه نادان زندگى مىكنند و گمراه و گمراه‌كننده مىميرند ، متاعى ناچيزتر از قرآن براى فروش ندارند ، اگر به‌درستى پيروى شود ، و نه گران‌تر از همان قرآن اگر از اهدافش تحريف گردد ( قرآن به‌معنىِ خودش ارزان و به‌معنى دلخواهشان گران است ) چيزى منكرتر و زشت‌تر از معروف و معروف‌تر و بهتر از منكر نزد آن‌ها نيست » .\r\nاين قاضيان و حاكمان شرع ! كه اميرمؤمنان از آن‌ها ناله دارد تنها قضاتِ اهل سنّت نيستند ، كه برخى از آن‌ها طبق موازين كتاب و سنّت و بر مبناى علم و عدالت از ديدگاه مذهبى خودشان حكم مىكنند ، بلكه شِكوِه از آن قاضى است كه چنان باشد چه سنّى باشد و چه شيعه « كه اين\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nاز آن بدتر است » . اين‌كه خود را به تشيّع علوى منسوب داشته و بر خلاف على عليه السلام حكم مىكند خطرش از قضات ديگر خيلى بيشتر است . بلكه منظور هر « حاكمِ شرعى » است ! كه بر خلاف موازينِ شرعى بر مسندِ قضاوت نشسته و هم بر خلاف موازين كتاب و سنّت حكم مىكند ، چه سنّى و چه شيعه !\r\nو در جاى ديگر درباره‌ى تناقضات قضات جور فرمايد :\r\n« تَردٌ على احَدِهِمُ القضيَّةُ فى حَكْمٍ من الاحكام فيحكُمُ فيها برأيه ، ثُمَّ ترد تلك القضيَّةُ بعينها على غيره فيحكم فيها بخلافه ، ثم تجْتمعُ القضاةُ بذلك عند الإمام الذى استقضاهم فيصوب آرائهمْ جميعاً و الههمْ واحد و نبيُّهمْ واحد و كتابهم واحد ، افَامَرَهُمُ اللَّه بالإختلاف فاطاعوه‌ام نها هم عنه فَعصَوَهُ ، أم انزل اللَّه ديناً ناقصاً فاستعان بهمْ على إتمامه ، أم كانوا شركاءَ فلهمْ أن يقولوا و عليه أن يرضى ؟ أم أنزل اللَّه سبحانهُ و تعالى ديناتا ماً فقصَّر الرَّسول صلى الله عليه و آله عن تبليغه و ادائِه ؟ واللَّه سبحانه و تعالى يقول : ما فرطنا فىالكتاب من شئ ، و قال :\r\nتبياناً لك شئ ، و ذكر أنَّ الكتاب يصدق بعضهُ بعضاً ، و انهُ لااختلافَ فيه فقال سبحانه : « ولو كان من عند غيراللَّه لوجدُ وافيه اختلافاً كثيراً و ان القرآن ظاهره انيق و باطنه عميقٌ ، لا تفنى عجائبه ولاتكشف الظُّلُماتُ إلابه » « 1 »\r\n« بر يكى از آن قاضيانِ نابكار ، قضيه‌اى در حكمى از احكام وارد مىشود و به‌دلخواهش حكمى صادر مىكند ، عين همان قضيه به نابكارى ديگر مىرسد و حكم ديگرى بر ضد آن مىكند ، سپس اين قاضيان\r\n\r\n\r\n","description":"","footnote":"\r\n( 1 ) - نهج‌البلاغة ، 3 / 46 ، محمد عبده\r\n","page_name":" 49 ","page_number":49},
  {"content":"\r\n\r\nمتضاد نزد امامى كه آن‌ها را به‌منصب قضاوت برگزيده گرد هم مىآيند و او آراى همگان را تصويب كرده ، بر تمامى آن‌ها صحّه مىنهند ، حال آن‌كه خدايشان يكى و پيغمبرشان يكى و كتابشان هم يكى است ، آيا خدايشان به‌اختلاف و تضاد فرمان داده كه پيروىِ فرمانش را كرده‌اند ؟ يا از اختلاف نهيشان فرمود و آن‌ها عصيان نموده‌اند ؟ يا دينى ناقص و ناتمام فرستاده و از آن‌ها براى تكميلش يارى خواسته ( كه با اين تناقضات ياريش دهند ) يا اين‌ها شريكان والاى خدايند كه هرچه مىخواهند بگويند و خدا هم دربست گفته‌هاشان را بپذيرد ، يا دينى كامل فرستاده و پيغمبر در رساندن و تحويل دادنش كوتاهى كرده ، و حال آن‌كه خداى سبحان در قرآن مىفرمايد : « هرگز در كتاب كوتاهى نكرده‌ايم » و فرمايد : « در آن بيانِ هر چيز هست » و تذكر داده است كه آيات قرآنى يكديگر را تصديق كنند و در آن هرگز اختلافى نيست ، چنان‌كه فرمود :\r\n« اگر اين قرآن از غير خدا بود ، اختلافات بسيارى در آن مىيافتند » و اين قرآن به‌حقيقت ، ظاهرش روان و آسان و باطنش عميق و گران است ، شگفتىهايش فناناپذير است و تاريكىها جز به‌وسيله‌ى آن زدوده نمىشود . »\r\nوضع قضات نااهل به‌اندازه‌اى ناهنجار و خطرناك است كه هم‌نشينى با آن‌ها نيز بر حسب بعضى احاديث موجب خطر است چنان‌كه محمد بن مسلم گويد :\r\n« حضرت امام باقر عليه السلام بر من گذر كرد و من نزدِ قاضى مدينه نشسته بودم ، فردا صبح كه خدمتشان رسيدم فرمودند :\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nاين چه مجلسى بود كه ديروز ديدم ؟\r\nفتم : فدايت شوم ! اين قاضى براى من احترام قائل است و احياناً نزد او مىنشينم .\r\nفرمود : از كجا ايمنى دارى كه لعنت خدا فرود آيد و تو را هم دربرنگيرد ؟ « 1 »\r\nو مىبينيم كه حتى نشست و برخاستِ مردى دانشمند هم‌چون محمد بن مسلم با قاضىِ جور حرام است ، با آن‌كه نظرش از اين مجالست كمك به‌او نبوده ، بلكه احياناً تقيه و يا مصلحتى ديگر او را واداشته است ، و از اين خبر چنان مىنمايد كه مجالست با قضات جور نه تقيه‌بردار است و نه مصلحت‌دار ! - بجز جريانى ارشادى .\r\nو آيا قاضى مىتواند به‌علم خود در حكم اكتفا كند ؟ چه ادلّه‌ى شرعيه از قبيل شهادت و قسم آن‌را تأييد كند يا نكند ، يا تنها ادلّه‌ى مقرره‌ى شرعى است كه مىتواند مستند حكم باشد چه قاضى ازين راه‌ها يا راه‌هاى ديگر علم پيدا كند يا نكند ، و يا حتى علم بر خلاف اين ادلّه داشته باشد ، و يا آن‌كه هر دو شرط است كه هم قاضى علم پيدا كند و هم ادلّه‌ى شرعيه موافق اين علم باشد ؟\r\nشكى نيست كه شهادت و قسم و مانند اين‌ها ، در باب قضاوت از وسايل حكم است ، همه‌ى اين‌ها نه صرفاً طريقيّت دارند و نه تنها موضوعيّتْ ، راه اثبات و نفى در ميان همه‌ى راه‌ها همين‌هايند به‌شرطى كه دليلى روشن‌تر بر خلاف آن‌ها در كار نباشد ، مانند آن‌كه قاضى\r\n\r\n\r\n","description":"","footnote":"\r\n( 1 ) - كلينى و شيخ به‌سندِ قوى هم‌چون صحيح اين خبر را نقل كرده‌اند .\r\n","page_name":" 51 ","page_number":51},
  {"content":"\r\n\r\nخودش در جريان موضوع دعوى حضور داشته و به‌روشنى دريافته كه حق بر خلاف شاهد و قسم است كه اين‌جا شاهد و قسم كه راهى مخصوص بيش نيستند از درجه‌ى اعتبار ساقط شده و حكم ، جريانِ ديگرى خواهد داشت .\r\nپس اين ادلّه ، نيمه طريقيّت و نيمه موضوعيت دارند ، كه راه ظاهرىِ اثبات و نفى در داورى مىباشند ، و نه راه‌هاى ديگرِ ظنّ و گمانى ، و مادامى كه دليلى قطعى بر خلاف آن‌ها نباشد تنها بايستى قضاوت بر مبناى همان‌ها باشد و بس . مگر آن‌كه قاضى خود به‌رأىالعين خلاف آن‌ها را به‌طور قطع و يقين بداند كه طبعاً آن‌ها خنثى خواهند شد گرچه علمِ خود او هم نتوانند مبناى حكم قرار گيرد .\r\nاين‌ها بخشى از آيات و روايات در نفى و اثبات قضاوت ، و صفات سلبى و ايجابى قضات شرع است كه در حكومت اسلامى لازم است در حدّ اعلاى دقت مراعات گردد ، و اهمال در شؤون قضاوت اسلامى ، جامعه‌ى اسلامى را به‌اسارت كشيدن و از زندان طاغوتى به‌زندان ديگر و بدترافكندن است .\r\nدر اين‌جا آخرين فراز از فرمان قضايى على عليه السلام به‌مالك اشتر را بازگو مىكنيم :\r\nاى مالك ! در شؤون قضاوت و قضات نظرى بليغ افكن كه اين دين دير زمانى به‌دست شروران اسير بوده ، نكند به‌دست شما نيز اسير شود ، اسارتى با چهره‌ى دينى به‌خود گيرد كه واويلا ! اگر دين بر ضد دين\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nو اسلام بر ضد اسلام ، عدالت بر ضد عدالت استخدام گردد ، سست ايمانان را بىايمان و مؤمنان را سست ايمان خواهد ساخت !\r\nقاضى شرع از نظر آداب باطنى و ظاهرى بايستى ميان اهل دعوى تساوى و برابرى كامل را رعايت كند . و اكنون بررسى شرايط قضاوت و مقررات آن .\r\n\r\nعلم قاضى و ساير ادلّه‌ى حكم :\r\nعلم قاضى در دو بخش بايستى مورد بحث قرار گيرد :\r\nبخش اول علم در بُعدِ اولش كه اجتهاد در احكام است ، در مقام قضاوت ، « اولى » و « احوط » و بلكه « اظهر » و « اقوى » كافى نيست ، قاضى بايستى حكم را به‌يقين بداند تا بتواند با شرايطش مستندِ قضاوت قرار دهد ، كه « وَلَمْ يَعِضَّ عَلَى الْعِلْم بِضِرْسٍ قاطِعٍ » ناظر به‌همين شرط است كه بايستى اجتهادش با ضرس قاطع باشد ، بدين معنى كه از ديدگاه ادلّه قطعيت داشته باشد و نه واقعيتِ مطلق ، زيرا واقعيتِ صد در صد هميشه براى غيرمعصوم ممكن نيست ، ولى قطعيت ، گرچه در تكليف ظاهرى ممكن است ، و لااقل قطعيتى كه با احتياط به‌دست مىآيد .\r\nدر همين بُعدِ اول هم تنها قاطعيتِ قاضى به‌نظر خودش كافى نيست ، كه اگر طرفين دعوى يا يكى از آن‌ها برحسب تكليفش - چه بر مبناى اجتهاد و يا تقليد - بر خلاف نظر قاضى بود اين‌جا قاضى نمىتواند بر مبناى خلاف وظيفه‌ى آن‌ها حكم كند .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nچنان‌كه در باب امر به‌معروف و نهى از منكر لازم است معروف و منكر ، به‌نظرِ طرفِ امر و نهى شده ، معلوم باشد ، و نه تنها نظر امر و نهىكننده ، كه اگر كارى به‌نظر طرف حرام نيست و به‌نظر نهىكننده حرام است حق نهى كردن ندارد ، در باب قضاوت نيز اگر طرفين دعوى يا يكى از آن‌ها مثلًا صيغه‌ى غير عربى را در عقدِ نكاح كافى دانسته و بر همان مبنا ازدواج كرده و دعوايى نزد قاضى بردند ، اگر قاضى صيغه‌ى عربى را شرط مىداند حق ندارد بر مبناى نظر خود بر خلاف تكليف و نظر آنان حكم كند .\r\nاين‌جا اگر طرفين دعوى هر دو مخالفِ نظر قاضى باشند كه معلوم ولى اگر نظر يكى از آن‌ها موافق قاضى و ديگرى مخالف باشد ، قاضى نسبت به‌موافقش طبق نظرش حكم مىكند ولى نسبت به‌ديگرى كه مخالف اوست حق حكم برخلافِ تكليف او را ندارد .\r\nمثلًا دختر و پسرى بدون اجازه‌ى پدر دختر ازدواج كرده‌اند ، به‌نظر يكى از آن‌دو اذن پدر شرط است و به‌نظر ديگرى شرط نيست ، قاضى هم موافق نظر اولى يا دومى است ، اين‌جا براى هر يك بر مبناى نظر خود او بايستى حكم دهد ، چنان‌كه در باب امر به‌معروف و نهى از منكر نيز چنان است .\r\nيا اگر طرفين دعوى بدون اجتهاد يا تقليدند و حكم مورد دعواشان اختلاف است ، اين‌جا هم قاضى نمىتواند موافق نظر خود حكم دهد ، بلكه بايستى موافق رأى موردِ اتفاق و يا احتياط قضاوت كند .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nمثلًا در مسأله‌ى ولايت بر دختر باكره ، پسر و دخترى بدون اجتهاد يا تقليد درين مسأله بدون اذن ولى ازدواج كرده‌اند و به‌نظر قاضى اذن ولى شرط است اين‌جا هم قاضى نمىتواند بر مبناى نظر خود عليه اين دو حكمى كند ، كه چون حكم اجماعى و قطعى نيست آن‌ها هم مجرم نيستند .\r\nو بالاخره اجتهاد قاضى در صورتى مىتواند مبناى قضاوتش قرار گيرد كه يا هرگز اختلافى درين ميان نباشد و يا لااقل موافق اجتهاد يا تقليد طرفين دعوى باشد ، و در غير اين‌دو صورت نمىتواند بر مبناى اجتهاد خودش حكمى را صادر كند .\r\nو اما بُعد دومِ علم قاضى كه بر مبناى تشخيص موضوع مورد دعوا است . اين‌جا قدر مسلم از حكم صحيح آن است كه قاضى از مجراى همين ادلّه و يا از مجراى ديگر موافق همين ادلّه علم پيدا كند كه حق با كيست ، چنان‌كه در خبر صحيح هشام از حضرت صادق عليه السلام از رسول‌اللَّه عليه السلام است كه فرمود :\r\n« انَّما اقْضي بَيْنَكُمْ بِالْبَيِّناتِ وَالْايْمانِ وَ بَعْضُكُمْ الْحَنُ بِحُجَّتِهِ مِنْ بَعْضٍ . . . » « 1 »\r\nمن فقط بر مبناى شهادت‌ها و قسم‌ها ميان شما قضاوت مىكنم و تنها موردىكه قاضى علم بر خلاف اين ادلّه دارد مستثنى است ، و بقيه موارد داخل درين حصر مىباشد كه از جمله علمِ قاضى است .\r\nاكنون بايد ديد اين ادلّه منهاىِ علم قاضى از هر راهى كه باشد آيا\r\n\r\n\r\n","description":"","footnote":"\r\n( 1 ) - وسايل الشيعه ، ب 2 ، من ابواب كيفيةالحكم ، ج 1\r\n","page_name":" 55 ","page_number":55},
  {"content":"\r\n\r\nمىتواند به‌تنهايى مستند حكم قطعى قرار گيرد .\r\nدرباره‌ى شهادت ، رواياتى وارد است و تا آن‌جا كه با آيات شهادت توافق دارد پذيرفته است .\r\nدر آيه‌ى دوم سوره‌ى طلاق ، شهادتِ دو عادل را درباره‌ى طلاق و رجوع در عدّه‌ى رجعيه الزامى كرده فرمايد :\r\n« . . . اوْفارقُو هُنَّ بِمَعروفٍ وَ أشهدوا ذَوَىْ عدلٍ منكم وأقيموا الشَّهادةَ للَّهِ .\r\n« يا از آن‌ها به‌نيكى و روش پسنديده‌اى جدايى برگزينند و دو مرد عادل را از خودهاتان گواه گيريد و همين گواه را براى خدا به‌پا داريد » كه در وقتش براين طلاق گواهى دهند .\r\nبر مبناى اين آيه از نظر گواهى بر طلاق - در صورت انكار طلاق از يكى يا هر دوى زن و شوهر - تنها گواهى دو مرد عادل مستند حكم است و بس . و طبيعى است كه شهادت تنها در زمينه‌ى عدمِ علم بر نفى يا اثبات ، مورد دارد ، اما اگر خود حاكم شرع در حال طلاق حاضر بود و دو شاهدِ عادل را نديده ، اين‌جا هم شهادت دو شاهد مىتواند مستند حكمِ بر خلاف علم باشد ؟ طبعاً نه ! مگر آن‌كه ادعا شود مجلسى كه قاضى حضور داشته جلسه‌ى اصلى طلاق نبوده كه علمِ قاضى هم به‌خودى خود منتفى مىشود .\r\nدرباره‌ى دَيْنْ در آيه‌ى 282 سوره‌ى بقره مىخوانيم : « وليكتب بينكم كاتب بالعدل . . . واستشهدُ و اشهيدين من رجالكم فان لم يكونا رجلين فرجل و امراتان ممن ترضون من الشُّهَداءِ . . . »\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nو حتماً بايستى اين دَيْنْ را نويسنده‌اى ميان شما به‌عدالت بنويسد . . . و دو شاهد از مردانتان بر اين دين بگيريد ، و اگر دو مرد نيست يك مرد و دو زن از شاهدانى كه راضى هستيد . . . . »\r\nولى آن‌جا كه قضيه‌ى ناموس و كارهاى جنسى در كار است تنها شهادت چهار مرد عادل و ديگر هيچ ، و آن‌جا كه تنها مال است در صورت امكان همان دو عادل و گرنه يك مرد عادل و دو زن عادله و ديگر هيچ .\r\nو از هر دو مهم‌تر درباره‌ى اثبات زنا تنها شهادت چهار مرد مبناى حكم است و ديگر هيچ ، چنان‌كه در آيه‌ى 15 نساء مىخوانيم : « اللّاتي يِأتين الفاحشةَ من نساءِكم فاستشهدوا عليهنَّ اربعةً منكم . . . » كه اين‌جا نه زنان راه دارند و نه تعدادِ كمتر از چهار مرد كافى است . و نيز آيه‌ى 124 سوره‌ى مباركه : « لولا جاء وا عليه با ربعة شهداء ، فاذلم توابا لشهداء فاولئك عنداللَّه هم الكاذبون » : ( چرا براين ( نسبت زنا ) چهار شاهد نياوردند پس چون اين شاهدان را نياوردند پس اينان نزد خدا ( هم ) اينان دروغگويانند ) .\r\nدرباره‌ى شهادت بر وصيت هم در آيه‌ى 106 مائده مىخوانيم : « يا ايهاالذين آمنوا شهادء بينكم إذا حضراء حدكم الموت حين الوصيه اثنان ذوا عدل منكم او آخر ان من غيركم ان انتم ضربتم فى الارض فأصابتكم مصيبةُ الموت . . . »\r\n« هان اى مؤمنان ! گواهى ميان شما هنگامى كه مرگ يكى از شما فرا\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nرسيد در حال وصيت دو نفر صاحب عدالت است از خودهاتان و يا دو نفر عادل از غير شما اگر در زمين ( پا ) زديد ( به‌جهاد رفتيد - يا سفرى سخت كرديد ) كه شهادتِ عادل غير مسلمان در صورتى جايز است كه دو عادل مسلمان حضور نداشته باشند » و اصولًا عدالت شرط اصلى شهادت است گرچه عادلِ غير مسلمان باشد ، كه در دين خودش عادل و امانت‌دار است . . .\r\nدر ساير موارد هم نوعاً دو شاهد كافى است و احياناً هم تنها شهادت زنان عادل مانند مواردى كه جز زن نمىتواند شهادت دهد ، هم‌چون شهادت بر بكارت و يا زوال بكارت و مانند اين‌ها ، چنان كه در خبر معتبر از محمد بن فضيل از حضرت امام رضا عليه السلام آمده كه درباره‌ى شهادت زنان پرسيدم آيا در نكاح يا طلاق و يا سنگسار درست است ؟\r\nفرمود : شهادت زنان در چيزهايىكه مردان نمىتوانند بدان بنگرند و هم‌چنين در نكاح اگر با آن‌ها مرد باشد درست است ، ولى در طلاق و خون جايز نيست ، در حدِّ زنا نيز اگر سه مرد و دو زن باشد و يا دو مرد و چهار زن ، جايز نيست . » « 1 »\r\nاين‌جا در روايت صحيح يونس بن عبدالرحمن از حضرت صادق عليه السلام آمده است كه\r\n« قال سَألْته عن البيِّنةٍ إذا أقيمت على الحق أيحلُّ للقاضى أنْ يقضى بقول البيِّنةِ فقال عليه السلام خمسةُ اشياء يجب على النّاس الأخذُ فيها بظاهِر الحكم : الولاياتُ والمناكحُ والذَّبايحُ والشّهادات والأنسابُ ، فإذا كان\r\n\r\n\r\n","description":"","footnote":"\r\n( 1 ) - كافى ، باب مايجوز من شهادةالنساء و مالايجوز خبر 5 ، و تهذيب باب‌البينات ، خبر 109 و 117 ، اين خبر چون بر خلاف آيه‌ى نساء كه چهار مرد را شرط كرده است پذيرفته نيست .\r\n","page_name":" 58 ","page_number":58},
  {"content":"\r\n\r\nظاهرُ الرَّجل مأموناً جازت شهادته ولايُسأل عن باطنه » « 1 »\r\nدرباره‌ى بَيِّنه : شهادت - از آن‌حضرت پرسيدم كه اگر بر حق اقامه شود حلال است قاضى شرع مطابق آن حكم كند ؟ -\r\nفرمود : پنج چيز است كه واجب است مردم به‌ظاهرِ حكمش استناد كنند : ولايت‌ها ( پدر و جد و ولايت‌هاى شرعى ديگر ) ازدواج‌ها ( كه نوعاً بدون شاهد است ) ذبايح كه به‌دست مسلمان‌ها و يا در بازار مسلمان‌ها است كه بايستى حكم به‌حلّيت آن‌ها شود ، و شهادت‌ها و نَسَب‌ها ، پس اگر مرد ظاهرى مأمون و بىخدشه داشته باشد شهاتش درست است و از باطنش نمىپرسند . »\r\nمقصود از درستى ظاهر ، تنها ظاهرالصّلاح بودنش نيست ، بلكه از گفتار و كردار و رفتارش چنان نمودار باشد كه مردى عادل است و ديگر از باطنش نبايد پرسيد .\r\nاگر قاضى شرع بر مبناى شهادت و قسم و مانند آن‌ها علم پيدا كند ، به‌شرط آن‌كه خوش‌باور و زودباور نباشد ، چنان علمى با مراعات تمامىِ شروط سيزده‌گانه‌ى گذشته - به استثناى جرايم جنسى كه تنها به شهادت وابسته است - مىتواند مبناى حكمِ شرعى باشد ، و اگر هم علم پيدا نكرد و راهى هم به‌جز شهادت و مانندش براى حكم ندارد ، و شبهه و خدشه‌اى در اين حكم ظاهر نيست ، و جست‌وجوها و دقت‌هاى ديگر و بيشتر هم اثر زيادترى ندارد ؛ طبعاً بايستى برطبق همين موازين شرعى حكم كند\r\n\r\n\r\n","description":"","footnote":"\r\n( 1 ) - كلينى در كافى باب‌النوا در خبر 15 ، از كتاب قضاء و شيخ در تهذيب باب من الزيادات فىالقضاء و الاحكام خبر 5 ، و اين خبر متواتر است و مورد قبول همگى اهل حديث مىباشد .\r\n","page_name":" 59 ","page_number":59},
  {"content":"\r\n\r\nولى در اجرايش عجله نكند شايد بدون اين‌كه احتمال بدهد جريانى پيش آيد كه اين حكم نقض شود . . . و بالاخره تا سر حد امكان تأخير و احتياط لازم است .\r\nميزان عدالتِ شاهد در اخبارى چند آمده كه مفصل‌ترين آن‌ها خبر صحيح عبداللَّه بن يعفور است « 1 » كه از حضرت صادق پرسيدم عدالت در ميانِ مسلمين چگونه شناخته مىشود تا شهادت له يا عليه مسلمان از اين شاهدِ عادل پذيرفته شود ؟\r\nفرمود : به‌اين‌كه شخص را با پوشش عيوب و عفّت و خوددارى شكم و عورت و دست و زبان بشناسيد و نيز بپرهيز از گناهان بزرگى كه خدا وعده‌ى عذاب آتش بر آن‌ها داده ، مانند شراب‌خوارى ، زنا ، رباخوارى ، عقوق والدين ، فرار از جنگ و مانند اين‌ها\r\nو نمايان‌گر اين صفاتِ عدالت اين است كه تمامى عيوبش را پنهان دارد ( كه طبعاً غيرمعصوم خالى از عيب نيست و لازم است عيب‌هاى خود را پنهان دارد ) تا حرام باشد بر مسلمانان دريدن آن‌چه در پشت پرده دارد از لغزش‌ها و عيب‌ها و حرام باشد كه از پنهانىهايش تفتيش و جست‌وجو كنند و واجب است كه اولًا تزكيه و تعديل نمايند و عدالتش را بين مردم آشكار سازند .\r\nو بايستى در نمازهاى پنجگانه‌ى يوميه متعهد بوده آن‌ها را مواظبت نمايد ، اوقات نمازها را با حضور در جماعتى از مسلمان‌ها رعايت كند\r\n\r\n\r\n","description":"","footnote":"\r\n( 1 ) - تهذيب باب‌البيّنات ، خبر اول .\r\n","page_name":" 60 ","page_number":60},
  {"content":"\r\n\r\nو بدون عذر و علتى از حضورِ جماعت تخلف نكند .\r\nاگر اين‌گونه در نمازهاى پنچ‌گانه تعهّد نشان داد كه اگر درباره‌ى او ، از قبيله و محلّه‌اش پرسند در پاسخ گويند : ما به‌جز خير و مواظبت در نمازها و تعهّد اوقات نماز ، از او نديده‌ايم ، و اين‌هاست كه شهادت او را در بين مسلمان‌ها گذرا و نافذ و عدالتش را ثابت مىكند . . . »\r\nدر هر صورت شناخت عدالت تنها بر اين مبنى نيست كه مسلمان است و مسلمان قاعدتاً عادل است ، نه ! چه بسا مسلمان‌ها كه نامسلمانىهايى بيشتر از نامسلمان‌ها مىكنند ، تو بايستى چشم ، زبان ، معاشرت ، نماز و ساير واجباتش را ببينى تا بتوانى گواهى بر عدالتش دهى ، آن هم عدالتى را كه در شهادت لازم است ، تنها عدالتِ امام جماعت نيست كه بىعدالتى او خطرى هم ندارد ، عدالتى است كه مقدّراتِ جان ، مال و عرض و ناموس مسلمانان به او بستگى دارد ، پس اين عدالتِ پر مسؤوليت واقعيتى است كه بايستى به خوبى و روشنى در شخصِ شاهد نمودار باشد .\r\nو بالاخره اگر شهادت موافقِ موازين شرعيّه باشد و به وسيله‌ى قسم متهم با شرايطش ردّ نشود و قاضى هم علم عينى بر خلاف شهادت نداشته باشد ، در اين‌جا قاضى موظف است - در غير اتهام جنسى - برطبق اين شهادت حكم كند ، البته با مراعات احتياط كامل .\r\nولى اگر شهادتى صحيح وجود ندارد ، يا اقرار و قسمى براى امور غيرجنسى وجود ندارد كه بتواند مستندِ حكم باشد ، آيا قاضى مىتواند به\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nعلم خود حكم كند ؟ چه بر مبناى حضور خودش در جريان كار باشد و چه هر مبناى ديگر ؟ اين جا دليلى شرعى نه بر وجوب و نه بر جوازِ قضاوت بر مبناى اين گونه علم نداريم ، بلكه دليل‌هايى بسيار ، گواه بر حرمت اين حكم است ! علمِ قاضى اگر مستند به حضورِ خودش در واقعه‌اى جهتِ شهادت باشد ، تنها اثرش به اندازه يك شاهد عادل لازم است كه هرگز نمىتواند مبناىِ حكمى باشد كه دو يا چند شاهد عادل لازم دارد ، كه اگر همين قاضى نزد قاضى ديگر كه مورد مراجعه‌ى طرفين دعوا است شهادت دهد نه تنها شهادتش پذيرفته نيست بلكه حَدِّ افترا هم دارد ، پس چگونه مىتواند مبناىِ حكم خودش در مورد دعواى نزد خودش باشد .\r\nدر اين جا علم خود قاضى كه مستند به حضور است كافى نيست ، تا چه رسد به علمى كه به ادّعاى او از قرائن به دست بيايد كه به طريقِ اولى اين علم نمىتواند مستند حكم باشد .\r\nاصولًا علم و اطلاعِ شخصىِ هر كس تنها براى خود اوست و نمىتواند موجب تعدّى به ديگران باشد ؛ خصوصاً در موردِ قضاوت كه جاى اتهامات زياد است ، قاضيانى كه بر مبناى شهادت‌هاى درستِ مورد پسندِ عقل و شرع و عرف حكم مىدهند از اتهامات دور نيستند ، تا چه رسد كه بدون هيچ حجّتى شرعى و گواهى مورد قبول شرع ، تنها به استناد اين كه من مىدانم ، ديده‌ام و يا از قرائن يافته‌ام ، با اين مقدماتِ ادعايىِ نامعلوم بخواهد حكمى صادر كند كه واويلا !\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nوانگهى تصرف در جان ، مال ، عرض و . . . مسلمان ، واقعيتى است كه جز با اثباتِ واقعيتى محكوم كننده پذيرفته نيست .\r\nدريافت اين واقعيت يا صد در صد است كه مثلًا خودِ قاضى و چند شاهدِ عادل در جريان مورد دعوى حضور داشته و ابهامى هم در آن نداشته باشند ، كه اين جا قدر مسلّم از مواردِ قضاوت صحيح است .\r\nو يا لااقل ادلّه‌ى شرعيه هم‌چون شهادت با شرايطش مستندِ حكم باشد كه نسخه‌ى دوم از مواردِ حكم و قضاوتِ صحيح است .\r\nاما آن كه قاضى ، تنهايى به قاضى رفته به علم خودش كه مستند به ادلّه و علامات شرعيه نيست كه واقعِ جريان و نفس‌الأمر هم ، گاه مخالف اين علم و گاه هم موافق آن است ، اين جا چگونه به چنان علمى اكتفا كرد و دليلش چيست ؟\r\nقدر مسلم از موارد صحّتِ قضاوت حكمى است كه يا بر هر دو مبناى علم و شهادت و مانند آن باشد ، و يا لااقل شهادت و ساير ادله‌اى كه شرع در باب قضاوت مقرر كرده در دست باشد ، و نه تنها علمِ قاضى ، كه مستندى ثابت و شرعى ندارد .\r\nما درباره‌ى عدم حجيت علمِ قاضى نيازى به دليل عقلى يا شرعى نداريم و تنها نبودنِ دليل ، دليل بر نبودن اين حجّت است ، و ادله‌ى حجيت علم و قطع تنها براى خود شخص است كه به چيزى علم يا قطع دارد ، ولى اگر بخواهد موجب تعدى و تجاوز به ديگران باشد هرگز حجّت نيست .\r\nمثلًا شما مىدانيد كه من مجتهد نيستم ولى من خودم بينى و بين‌اللَّه\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nمىدانم كه مجتهدم . آيا علم شما هركه باشيد ، اجتهاد يقينىِ مرا محكوم مىكند ؟ كه من حتماً بايستى به پيروى از علم شما اجتهادم را ترك كرده و تقليد كنم ؟ هرگز ! كه آيه‌ى « فَاسألوا أهلَ الذِّكْرِ إنْ كَنْتُمْ لاتعلمون » طرف خطابش خود كسانى است كه نمىدانند و بايستى از دانايان بپرسند ، اما كسىكه خود مىداند طبعاً نبايد در آن‌چه مىداند پرسش كند ، گرچه جناب‌عالى او را نادان و يا غير مجتهد بدانيد ، شما كه محورِ جهان تكليف نيستيد تا بتوانيد حكمِ به اجتهاد يا عدم اجتهاد كسى بكنيد !\r\nو بالاخره همان‌طورى كه علمِ قاضى در غيرِ مورد قضاوت ، مبناى هيچ حكمى عليه ديگرى نيست ، در مورد قضاوت هم نمىتواند مبناى حكمى عليه طرفى از اطراف دعوى باشد ، و چنان كه مكرراً گذشت ، قاضى شرع بايستى مجتهد بوده و طبق رأى خود قضاوت كند ، مگر آن كه رأيش بر خلاف اجتهاد يا تقليدِ طرفين يا يكى از طرفين دعوى باشد ، و نمىتواند در قضاوت از رأىِ مجتهدى ديگر كه گرچه از او اعلم است تبعيت كند ، زيرا در صورتى كه رأى ديگرى را بر خلاف واقع مىداند چگونه مجاز است بر مبناىِ فتواى خلافِ واقع حكم دهد ، در صورتىكه فتواى خود او هم اگر بر خلاف اجتهاد يا تقليد طرف دعوى باشد ، مبناىِ حكم نيست !\r\n\r\nمسائلى درباره‌ى شهادت :\r\n1 - آيا شهادت يك نفر عادل با قَسمِ مُدّعى ، به جاى شهادت دو نفر\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nكافى است ؟ برحسب اخبارى بسيار و معتبر و مورد قبول همگى علما كافى است ، چنان كه كلينى و شيخ در خبر صحيح از منصور بن حازم از حضرت صادق عليه السلام آورده‌اند كه فرمود :\r\n« رسول‌اللَّه صلى الله عليه و آله هميشه بر مبناى يك شاهد و قسمِ صاحبِ حق به نفع او حكم مىفرمود . » « 1 »\r\nو چنان‌كه از جمله‌ى « صاحبِ حق » نمودار است و بر حسبِ احاديث معتبره‌ى ديگر ، اين جريان تنها در امور مالى مورد قبول است و ديگر هيچ . كه در اثبات هلال ماه ، آدمكشى ، زنا و لواط و مانند اين‌ها جارى نيست .\r\n2 - در امور مالى بر حسبِ اخبارى چند ، شهادت دو زن با قسم صاحب حق نيز كافى است « 2 » اقرار يكى از طرفين دعوى تمامى ادله‌ى علمى و غيرعلمى را تحت‌الشعاع قرار مىدهد ، كه اگر قاضى علم دارد و شهادت هم موافق علم اوست ولى طرف دعوى كه مورد علمِ قاضى و شهادت اوست خودش اقرارى بر خلاف اين علم و شهادت دارد ، البته با شروطىكه در اقرار مقرر است ، اين‌جا تنها اقرار كافى است كه مبناى حكم قاضى شرع باشد ، مگر آن كه علم قاضى بر اين اقرار برترى داشته و چنان بداند كه اين شخص بر خلاف واقع عليه خود اقرار مىكند ، ولى اگر اين اقرار مورد سوءظن نباشد طبعاً علمِ قاضى را هم به همراه شهادت از بين مىبرد .\r\nادله‌ى ظاهرى شرعى كه مبناى صدورِ حُكْم له يا عليه طرفينِ دعوا\r\n\r\n\r\n","description":"","footnote":"\r\n( 1 ) - كافى باب شهادةالواحد و يمين المدعى خَبَرَ 4 و استبصار باب ماتجوز فيه شهادة الواحد خَبَر 6\r\n( 2 ) - چنان كه در خبر معتبر منصور بن حازم از حضرت رضا ( ع ) ( الكاقى باب مايجوز من شهادة النساء و ما لايجوز خبر 2 و تهذيب باب البينات ذيل خبر 127\r\n","page_name":" 65 ","page_number":65},
  {"content":"\r\n\r\nاست عبارتند از : شهادت - قسم - اقرار - يد : كه مالى در دست كسى باشد و مُدّعى دليلى كه برتر از دليل يد و تصرف است نداشته باشد - و نيز كتابت كه كسى عليه خود در حال عادى چيزى نوشته و اكنون مضمون آن را در دعوىْ منكر است .\r\nاين‌ها ادله‌ى شرعيه‌اى است كه در كتاب و سنّت از مبانىِ قضاوت است ، اما ادله‌ى ديگر گرچه موجب علمِ قاضى هم باشند دليلى بر ججّيت آنها در زمينه‌ى قضاوت نداريم ، آخر كار اين است كه قاضى هم‌چون شخص ديگر از راه‌هايى غير آن‌چه گذشت علمى به دست آورد .\r\nچونان‌كه شخص ديگر از راه‌هايى غير آن‌چه گذشت علمى به دست آورد ، چنان‌كه در خواب ببيند ، يا از آثارى ديگر بداند ، كه نتيجه‌اى جز اين ندارد كه خودش اين جريان را مىداند ، اما اين كه بتواند آن‌را مبناى حكم عليه كسى قرار دهد ، اين خود برخلافِ حق است و دليلى هم از كتاب و سنت ندارد . بلكه بر حسب حديثِ معتبر گذشته از پيغمبر گرامى صلى الله عليه و آله تنها مستندِ قضاوت ، شهادت‌ها و قسم‌ها است و مانند آن‌ها ، كه از نظر شرع حجّت است و ديگر هيچ !\r\nدر اين جا بايد براى چندمين بار و روشن‌تر و استدلالىتر گفت كه هيچ علم و حضورى در موارد انحرافات جنسى جاىِ شهادتِ اسلامى را نمىگيرد ، و اقرار هم بدون اجبار در نزد حاكم شرعى و ديگران حرام است تا چه رسد به اقرارِ اجبارى كه حرام‌تر است اگرچه اقرارِ خيلى عادى و بدون ترس و اجبار دلالتش بر انجام عمل غيرجنسى كافى\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nاست ، ولى همين اقرار ، در صورتىكه براى اعتراف به انحراف جنسى با فاصله‌هاى اختيارىِ اقراركننده تكرار شود - براى حد - قابل پذيرش نيست زيرا در اين موارد هم رسول گرامى صلى الله عليه و آله به « غامديه » كه اقرارى درين باره داشت همى فرمود كه شايد كارى انجام نداده‌اى ، و اگر هم انجام داده‌اى برو و استغفار كن و . . . كه يعنى خودِ همين اقرارت نيز گذشته از آن كه واجب نيست گناه است ، گناهىكه اگر براى اعتراف به انحراف جنسى تكرار شود ، نهايتِ وقاحت است ! و اقرارِ آزاد كه ممنوع هم هست ، در عين حالى كه براى معصوم جريمه‌ى دو بُعدى را روشن مىسازد ، كه خودْ معصوم است و آگاه ! ولى حدّآور نيست .\r\nو در امور جنسى كه آبرو و حيثيت مردم وابسته به آن است ، تنها شهادتِ شايسته و قابل قبول است كه نقشِ حدّ شرعى دارد و بس ، كه اگر تنها علم به جريمه كافى بود ، علم معصوم به اضافه‌ى اقرار ، علمِ دوبله بود و موجب حدّ ! و « لولا جاء و اعليه يأ ربعة شهدا ، فإذلم ياتو بالشهداء فأولئك عنداللَّه هم الكاذبون ( 124 ) ، « چرا اينان در نسبت زنا چهار شاهد - مرد - نياوردند ، و چون اين شاهدان را نياوردند ، پس اينان نزد خدا دروغگويند » كه نه علم يا حضور قاضى و نه اقرار و اعتراف متهم موجب حد نيست ، و اين‌جا تنها موضوع نهى از منكر است و بس ، و حتى اگر سه نفر حاكم عادل عمل جنسى حرام را از نزديك بنگرند ، نخست از عدالت ساقط مىشوند ، و اگر اين جريان زنا را براى ديگران بازگو كنند ، بايد نفرى هشتاد تازيانه به آنها زد كه حد افترا است .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nو اين كه اشخاصى گويى مقدس‌تر از خدا و نگهبانى او در احكامش مىگويند : اگر حاكم شرع به علمش نتواند حدّ بزند در نتيجه انحرافات جنسى زياد مىشود ؛ پاسخش اين است كه حد از نظر شرع فقط در رابطه با اصلِ انحراف جنسى نيست ، بلكه اين بُعدِ خطرناكِ آشكاراى انحراف جنسى است كه حدّآور است كه نكند ، جَوّى اسلامى ، به اين گونه زنا يا لواط و يا مساحقه‌ى آشكار مبتلا گردد كه عبوركنندگانى كه ميانشان عادلانى چهارگانه‌اند به خوبى بنگرند كه هم‌چون ميل در سرمه‌دان چنان انحرافى جنسى انجام گيرد ، و خداى ناخواسته اين جريان ناهنجار كه احياناً در برخى جاهاى اروپا امكان ديدن دارد ، در بعضى مناطق اسلامى هم چنان شود !\r\nو ما هرگز انحراف جنسى كه حكم آن بدون شهادت شرعى حاصل شود در زمان پيغمبر و امامان نداريم تا اين كه موجب حدّى شده باشد .\r\nبنابراين بايد گفت تمامىِ سنگسارها و شلاق‌هايىكه - به‌ويژه - در محيطى اسلامى به عنوان حد انحرافى جنسى انجام شده ، تمامى اين‌ها ضد اسلامى و بر خلاف نصوص قرآنى است ، و نيز همگىِ جست‌وجوها درين پيرامون كه كسى چه كرده و چه خواهد كرد تا گريبانش را بگيريم اين‌ها همه ، تجسّسِ ممنوع است ، و در گناهان پنهانى تنها پاسبان داخلى ايمان است كه عهده‌دار و نگهبان است و بس ، و نه جلوگيرىهاى جاسوس‌مآبانه كه لباسِ شرعى به خود مىپوشد !\r\nو اگر هم گناهى آشكارا و بدون شهادت شرعى انجام گيرد تنها وظيفه ،\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nبراى بينندگان و يا دانندگانش نهى از منكر است و بس و ديگر هيچ . مگر با شهادتِ شرعى باشد كه حدّى بر پايه‌ى حكم خدا خواهد داشت .\r\n\r\nگرفتن و دادن شهادت\r\nتحمل و اداى شهادت براى كسى كه اهليت شهادت را دارد واجب كفايى است ، مگر در صورتىكه شاهد منحصر به شاهدِ موجود باشد كه واجبِ عينى خواهد بود ، و بر حسب آيات و روايات ، هم تحملِ شهادت واجب است و هم ادايش در صورت لزوم ، و تخلّف از هر يك فسق‌آور است ، چنان‌كه در آيه 282 بقره مىخوانيم : « وَلا يأبَ الشُّهَداءُ إذا ما دُعُوا » « هرگز مباد گواهان خوددارى كنند هنگامى كه خوانده شدند براى شهادت » چه براى گرفتن شهادت و چه اداى شهادت .\r\nو در آيه 135 نساء هم مىخوانيم : « يا أيُهاالَّذين آمَنُوا كُونُوا قَوّامينَ بالْقِسْطِ شُهَداءَ للَّهِ وَلَوْ عَلى انْفُسِكُمْ أوِالْوالِدَيْنِ وَالأقْرَبِينَ إنْ يَكُنْ غَنِيّاً أوْ فَقيراً فَاللَّهُ أولى بِهِما فَلا تَتَّبِعُوا الْهوى أنَ تعدلوا وَ إنْ تَلْوا أوْ تُعْرِضُوا فَانَّ اللَّهَ كان بِما تَعْمَلُونَ خَبيراً » .\r\nاين مؤمنان ! بسيار براى به پا داشتن قسط ، راستا و پايدار باشيد .\r\nگواهانى براى خدا باشيد گرچه عليهِ خودهاتان يا والدين يا نزديكانتان باشد . اگر غنى يا فقير باشد پس خدا به آن دو ، برتر از شما است ، پس هرگز پيروىِ از هواى نفس - اماره - نكنيد ، اين كه عدالت را رها سازيد و اگر انحراف يا اعراض از گواهى براى خدا كنيد پس محققاً خدا به آن‌چه\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nمىكنيد آگاه است .\r\nدر اين دو آيه ، گواهى در هر دو بعدش ، بر شايستگان واجب شده ، چه بُعدِ تحويل گرفتنِ شهادت و حضور يافتن در جريان كار و چه بُعدِ تحويل دادن و حضور يافتن در دادگاه عدل الهى ، هر دو واجب است .\r\nو تخلف از هر دو حرام است و نويسنده براى پاسخ تمامى پرسش‌ها به ويژه پرسش‌هاى قرآنى آماده است . والسلام علينا و على جميع عباداللَّه الصالحين .\r\nوَ ما تَوفيقى اءِلّا بِاللَّهِ عَلَيهِ تَوَكَّلْتُ وَ الَيْهِ انيبُ . »\r\nقم المشرفه - بلوار امين ، ( امين 21 ) - پلاك 7 - جامعة علوم القرآن\r\nمحمد صادقى تهرانى\r\nكد پستى 1369 - تلفن و فكس 2934425 - 2904075\r\nسايت : صادقى ات فرقان دات او ارجى\r\n\r\n","description":"","footnote":"","page_name":" 70 ","page_number":70},
  {"content":"\r\n\r\n\r\nمختصرى از زندگىنامه‌ى علمى و سياسى فقيه مجاهد و مفسّر و محقّق ، حضرت آيةاللَّه‌العظمى صادقى تهرانى « دامت بركاته »\r\nبسم اللَّه الرّحمن الرّحيم\r\nبه درخواست بنياد تاريخ انقلاب اسلامى ايران ، در خردادماه 1373 ( ه . ش ) گوشه‌هايى از زندگى نگارنده ، محمّد صادقى تهرانى متولد به‌سال 1305 ( هجرى شمسى ) در تهران در خاندانى روحانى از مرحوم حاج شيخ رضا لسان‌المحقّقين بدين شرح است :\r\nتا سن سيزده سالگى كه پدرم در قيد حيات بود سيكل دوم دبيرستان را به‌پايان رساندم . سپس به‌حَلَقات دروس عرفانى ، اخلاقى و تفسيرى مرحوم آيةاللَّه‌العظمى ميرزا محمّدعلى شاه‌آبادى استاد بزرگ مرحوم امام خمينى پيوستم و در ضمن يك‌سالى هم به‌دروس مقدماتى ( ادبيات عرب ) پرداختم ، سپس در سال 1320 عازم قم شده ، طىّ سه سال دروس سطح را پايان دادم .\r\nدر سال 1323 ، مرحوم آيةاللَّه‌العظمى بروجردى به‌قم آمدند . در دروس\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nايشان شركتى فعّال داشتم ، به‌گونه‌اى كه در مسائل فقهيه ، خود اتخاذ رأى مىكردم . طبعاً از دروس فقه ، فلسفه ، عرفان و ساير علوم اسلامى اساتيدى ديگر بهره‌مند مىشدم . ولى محور اصلىِ تحوّل فكرىام ، همان جنبش آغازين علمى نزد مرحوم آيةاللَّه‌العظمى آقاى شاه‌آبادى بود كه حركتِ قرآنى مرا از آغاز كرده و تاكنون استمرار داد و تمامى تحصيلات حوزوىام و تمامى مؤلفاتم تحت‌الشّعاع آن بود و هست ؛ پس از آن مرحوم آيةاللَّه‌العظمى علّامه‌ى طباطبائى نقشى عظيم در استمرار درجات تفسيرى ، عرفانى ، فلسفى و اخلاقىام داشت .\r\nدر دروس اين دو بزرگوار هفت سال شركت كردم ، و در سفرهاى بسيارى كه از قم به‌تهران داشتم از دروس فلسفى مرحوم آيةاللَّه‌العظمى ميرزامهدى آشتيانى و ميرزا احمد آشتيانى بهره‌ى وافرى مىبردم اگرچه استفاده‌هاى علمى از مرحوم آقاى شاه‌آبادى ، نقش نخستينِ محورى داشت .\r\nپس از ده سال توقف مستمر در قم ، به‌تهران مراجعت كرده و در دو بُعدِ علمى و سياسى به‌فعّاليت شديد پرداختم ، با مرحوم آيةاللَّه‌العظمى سيّدابوالقاسم كاشانى در قيام نفت و عليه شاه ، و با مرحوم آيةاللَّه العظمى حاج سيداحمد خوانسارى و مرحوم آيةاللَّه‌العظمى حاج شيخ محمّدتقى آملى از نظر استمرار مراحل فقهى ارتباط داشتم ، و همچنين در طى مدت اقامت ده‌ساله در تهران ، در دانشكده‌ى معقول و منقول ( معارف اسلامى ) بدون شرط حضور در كلاس درس و تنها با شركت در امتحانات ، چهار ليسانسِ حقوق ، علوم تربيتى ، فلسفه و فقه ؛ و پس از سه سال دكتراى عالى معارف اسلامى را دريافت داشتم . همان‌جا سه سال به‌تدريس حكمت ( فلسفه‌ى اسلامى ) برمبناى قرآن و سنت از روى\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nمتن كتاب « آفريدگار و آفريده » پرداختم ، جلساتى هم بر دو محور علمى و سياسى عليه حكومت شاهنشاهى در هفت نقطه‌ى تهران داشتم كه بيشتر قشر دانشجو در آن جلسات شركت مىكردند . منبر هم مىرفتم كه آن‌هم ، داراى نوآورىهاى علمى و سياسى بود ، و كلًا مورد تعقيب و تهديد و تحديد دستگاه ستمشاهى بودم .\r\nدر سال 1341 ه . ش در اثر مبارزات شديد بر ضد رژيم طاغوتى ، خصوصاً به‌جهت سخنرانى در سالگرد ارتحال مرحوم آيةاللَّه‌العظمى بروجردى در مسجد اعظم قم كه براى نخستين بار افشاگرىهايى عليه شاه را در برداشت ، از سوى ساواك محكوم به‌اعدام شدم و ايران را مخفيانه به‌قصد حجّ ترك نمودم ، در مكه و مدينه با سخنرانىها و اعلاميه‌هايى به‌زبان فارسى و عربى عليه طاغوت ، بين عمره و حجّ دستگير شدم ، حج را در حصار مأموران دولتى انجام دادم ، ولى بر اثر استدلالات قاطع اينجانب در برابر حكومت سعودى و اجتماع بزرگ و تحصن علماى عِراقَين در مسجدالحرام ، آزاد شده و تحت الحفظ به‌عراق رفتم ، نهضت علمى قرآنى و سياسى را در نجف اشرف - به‌مدت ده سال - با تدريس تفسير ، فقه ، اخلاق ، عقايد و . . . سخنرانى و تأليف ادامه دادم .\r\nدرضمن برحسب درخواست دولت ايران ، حكومت عراق تصميم گرفت مرا به‌ساواك ايران تحويل دهد ، ولى در اثر مخفى شدن در بيت مرحوم آيةاللَّه العظمى خويى ، با فعّاليت‌هاى ايشان ، توطئه آنان خنثى شد .\r\nبا آغاز اخراج ايرانيان از نجف اشرف و كل شهرهاى عراق ، به‌بيروت هجرت كردم ، جريان دو نهضت قرآنى و سياسى به‌مدّت پنج سال در لبنان ادامه داشت .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nبا تشكيل نماز جمعه در سراسر لبنان ، سخنرانىهايى بر محور قرآن در جلسات مذهبى ، كه نهضت سياسى ضد شاه را هم براى تشكيل حكومت اسلامى دربر داشت ، و نيز با تأليفاتى نوين ، زمينه‌اى مناسب براى گفت‌وگو با علماى اديانِ ديگر براى اثبات حقّانيت اسلام قرآنى ايجاد شد . به‌گونه‌اى كه در مناطق مختلف لبنان ، ضمن گفتمان قرآنى با علماى شيعى ، به‌مباحثه و مناظره با علماى سنّى ، مسيحى ، يهودى ، و دُرزى پرداخته و با ملحدين و مشركين هم بحث مىنمودم و آنان يا سكوت مىكردند و يا محكومِ استدلالات قرآنى مىشدند .\r\nبا شدت‌گرفتن جنگ داخلىِ لبنان ، آن‌جا را به‌قصد حجاز ترك نمودم ، دو سال متمادى در مكّه‌ى مكرّمه با تماسى مستمر با شخصيت‌هاى علمى و سياسى اسلامى سراسر جهان ، بر مبناى دو نهضت قرآنى و سياسى ، فعاليت‌هاى پيگير و دامنه دارى براى رشد تفكر انقلاب قرآنى در ميان مسلمانان انجام شد .\r\nدر آنجا نيز اضافه بر مناظره‌هايى قرآنى با علماى وهّابى ، و عدم محكوميت اينجانب در هيچ‌يك از مناظرات ، حدود يك‌صد خانوار سنّى را در مركز حكومت آل سعود ( مكه‌ى مكرمه ) ، تنها با ادلّه‌ى قرآنى و گاه با استناد به‌يك آيه از قرآن ( آيه‌ى مباركه‌ى 32 از سوره‌ى فاطر ) به‌مذهب اهل‌البيت عليهم السلام راهنمايى نمودم و بحمداللَّه تعالى همگى آنان شيعه شدند .\r\nبراى دومين بار به‌فاصله‌ى هفده سال ، دستگير شدم و پس از آزادى به‌لبنان بازگشتم . در هر دو مرحله‌ى بازداشت در مكه‌ى مكرمه زندانى شدم به‌ويژه در دوّمين زندان ، ابتدا در مدينه ، سپس مكّه و در پايان در « سجن\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nالتّرحيلِ » جدّه بودم ، در دستگيرى نخست در كلانترى حرم و سپس در « شرطةالعاصمة » كه شهربانى مكه است در بازداشت بودم ، در زندان دوّم بود ، كه شنيدم مرحوم امام خمينى به‌پاريس هجرت نموده‌اند .\r\nپس از گذشت دو هفته از زندان دوّم به‌بيروت بازگشته و از آنجا براى ديدار امام و قرار جريان انقلاب به‌پاريس رفتم . در اقامت ده روزه‌ى پاريس و شركت شبانه روزى در جلسات مرحوم امام ، در چندين دانشگاه سخنرانىهاى ممتدى بر هر دو مبناى قرآنى و سياسى داشتم .\r\nپس از بازگشت به‌بيروت به‌فاصله‌ى چندين روز از بازگشت امام به‌ايران ، پس از هفده سال هجرت - كه در طى آن چهار بار غياباً توسط ساواك شاه ، محكوم به‌اعدام شده و دائماً تحت تعقيب ساواك بودم - به‌ايران بازگشتم ، و پس از پايه‌ريزى جمهورى اسلامى كه در حركات بنيادينش ، نقشى مؤثر داشتم ، در قم اقامت كرده و تاكنون بر محور معارف قرآن ، دروس و تأليفات و خطابات خود را ادامه داده‌ام ، و به‌جهت مشورت‌هايى با مرحوم امام ، و براى ريشه‌دار كردن نهضت و انقلاب قرآنى ، در كارهاى اجرائى شركت نكردم . مگر چند روزى در آغاز انقلاب كه برحسب خواسته‌ى مرحوم امام ، مراجعات اصلى مردم را پاسخگو بودم و پيش از تشكيل نمازهاى جمعه بطور رسمى ، اضافه بر سخنرانىهايى در سراسر ايران ، نماز جمعه را در مراكز استان‌ها و بعضى از شهرهاى ديگر ، تشكيل دادم .\r\nسرآمدش نمازجمعه‌اى بود كه در پارك ملّت مشهد مقدّس در حضور حدود نيم ميليون نفر نمازگزار انجام شد ، از تانك به‌عنوان منبر نماز جمعه و از تيربار ضدهوايى بعنوان سلاح و از لباس كفن كامل استفاده كردم . در همين\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nنخستين نمازجمعه‌ى مشهد ، مردم طومارى طولانى را تهيه كردند كه صدها هزار امضاء داشت و با اكثريت امضاها خواستار انتصاب رسمى اينجانب به‌امامت جمعه‌ى مشهد مقدّس شدند ، و سپس طومار را به‌دفتر امام ارسال كردند ولى به‌دست ايشان نرسيد .\r\nنمازجمعه‌ى مستمرّى هم در مسجد مقدّس جمكران ، و در ضمن در دانشگاه صنعتى شريف ، و چند جمعه هم در مسجد دانشگاه تهران اقامه كردم ، سپس مرحوم امام مرحوم حجّة الاسلام و المسلمين آقاى طالقانى را به‌عنوان امام جمعه‌ى تهران مقرّر نمودند .\r\nبا تركِ نمازجمعه در قم به‌علت اذيت‌هاى فراوان عدّه‌اى از متحجّرين حوزوى و تهمت‌هاى كذب ديگران تمام اوقاتم صرف تدريس و تأليف شد ، كه 25 جلد از تفسير سى جلدىِ « الفرقان » را به‌مدت ده سال در قم ، ضمن دو تدريس عربى و فارسى تأليف كردم .\r\nبه‌ياد دارم كه مرحوم آيةاللَّه‌العظمى علّامه‌ى طباطبائى به‌من فرمودند تا اين تفسير پايان نيافته كتاب ديگرى ننويسم و چنان هم شد ، بالاخره در رشته‌هاى تفسيرى ، فلسفى ، فقهى و . . . بيش از 113 اثر تحقيقى قرآنى كه بسيارى از آنها به‌چاپ رسيده يا زيراكس شده و كتاب‌هايى هم كه فعلًا خطى است تأليف نمودم .\r\nبرخى از بزرگان علماى اسلام در عصر حاضر نكاتى را پيرامون تأليفات اينجانب متذكّر شده‌اند ، مِن‌جمله مرحوم آيةاللَّه‌العظمى حكيم مىفرمودند : شما در عين حركات زياد انقلابى ، كتاب‌هايى تأليف نموده‌ايد كه در مدتى كم از تمامى مؤلفين با سابقه‌ى نجف از نظر تعداد و محتوى سبقت گرفته ، و نيز مرحوم امام و مرحوم آقاى خوئى درباره‌ى كتاب « المقارنات » در نجف فرمودند :\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nبهترين كتابى است كه عليه يهود و نصارى نوشته شده ، و بالاخره بر حسب تصديق مؤلَّفاتى گوناگون ، درجه‌ى عالى اجتهاد اينجانب در تمامى علوم اسلامى مورد تأييد مراجعى عظيم‌الشّأن بوده است . جز آنكه با گذشت مراحل تحقيقاتى تفسيرى ، و برمبناى آنها ، نظرات فقهى ، اصولى ، فلسفى ، عقيدتى ، عرفانى و سياسىِ اينجانب اختلافات زيادى با ساير علما دارد .\r\nدر تفسيرِ كم‌تر آيه‌اى است كه نكته‌اى مغفول و يا خطايى مشهود نسبت به آن آيه‌ى مباركه را در ميان تفاسير شيعه و سنى متذكر نشده باشيم ، و در فقه با بسيارى از نظرات مشهور علماى شيعى و سنّى و احياناً با تعدادى از نظرات هر دو فرقه اختلاف داريم ، كه بيش از پانصد فتوى برمبناى قرآن و سنّت و مخالف با نظرات مشهور را در « تبصرةالفقهاء » آورده‌ايم ؛ و مبناى اين اختلاف وسيع در كلّ علوم اسلامى ، آزاد انديشى و تدبّرِ بدون پيش‌فرض در قرآن مبين است ، حال‌آنكه اگر علماى اسلام قرآن را درست بررسى كنند درصد اختلافاتشان با هم بسيار كم مىگردد گرچه اين گونه فتاواى آنان بر خلاف اجماع و رواياتى هم باشد .\r\nاركان اوّليه‌ى فلسفه‌ى مرسوم حوزوى را مانند قِدمت زمانى جهان و حدوث ذاتى آن ، سنخيت خدا و آفريدگان بر مبناى ضرورت سنخيت علت و معلول ، قاعده‌ى « الواحد لا يَصدُرُ منه الا الواحد » و . . . را بر خلاف برداشت‌هاى درست عقلى و قرآنى دانسته و طبعاً بسيارى از نظرات فلسفى را قبول ندارم . در منطق بشرى اضافه بر اعتراضاتى چند ، تعداد شصت و شش تضاد - طبق حساب ابجدى « اللَّه » - ميان نظرات منطقيان موجود است كه در حاشيه‌ى تفسير « الفرقان » در سوره‌ى اعراف ( جلد دهم ، صفحات 37 تا 48 ) يادداشت\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nكرده‌ام .\r\nو بالاخره در علم اصول ، بحث و تحقيق در مباحث الفاظ را نادرست مىدانم - چنان كه هيچ يك از علماى علوم تجربى نيز در بديهيات لفظى بحث نمىكنند - و اصول عملى هم از نصوص كتاب و سنت پيداست . « 1 » اختلاف ما با اكثر علما در مسائل فقهى از ساير علوم بيشتر است ، و تمامى اينها مبناى قرآنى دارد ، در تفسير سى جلدى « الفرقان » در همه‌ى اين موارد به‌تفصيل سخن رفته است . و از نظر فقهى نيز علاوه بر تفسير ، در كتاب‌هاى « تبصرةالفقهاء » « اصول الاستنباط » « تبصرةالوسيلة » « على شاطىء الجمعة » و . . . به‌زبان عربى ، و نيز در « رساله‌ى توضيح‌المسائل نوين » « فقه گويا » « اسرار ، مناسك و ادلّه‌ى حجّ » « مفت‌خواران » و . . .\r\nمباحث مهم فقهى قرآنى را مطرح كرده‌ايم . تمامى اين اختلافات برمبناى اصالتِ دلالت قرآنى است كه آن‌را « ظنّىّ الدّلالة » تلقّى كرده‌اند ! با آن‌كه در فصاحت و بلاغت ، در بالاترين اوج است .\r\nاين خادم كوچك قرآن ، تمامى علوم حوزوى منتسب به‌اسلام را - كه نزد بزرگ‌ترين علماى نيم قرن دريافته‌ام - از آغاز در حاشيه‌ى قرآن قرارداده و رفته رفته به‌اختلاف وسيع اين علوم با قرآن پىبرده‌ام ، و بسيار شده كه با علماى بزرگ گفت‌وگو كرده‌ام و حتى يك‌بار هم محكوم نشده‌ام ، و نوعاً معترفند كه علوم و معارف قرآنى در حوزه‌ها چندان اصالتى ندارد . و معتقدم كه مهمتر از انقلاب سياسى مرحوم امام ، بايستى انقلاب قرآنى در همه‌ى ابعاد علمى ، سياسى و . . . تحقّق يابد . اينجانب ادلّه‌ى اسلامى را ويژه‌ى قرآن و سنّت\r\n\r\n\r\n","description":"","footnote":"\r\n( 1 ) - كتاب « اصول‌الاستباط » ويژه مباحث ضداصول حوزوى است .\r\n","page_name":" 78 ","page_number":78},
  {"content":"\r\n\r\nمىدانم و محور اصلى هم در اين ميان « قرآن » است ، زيرا خداى متعال مىفرمايد : ( و اتلُ ما اوحى اليك من كتاب ربّك لا مبدّل لكلماته و لن تجد من دونه مُلتحداً ) ( كهف / 27 ) و بخوان ، و پيروى كن آن‌چه را از كتاب پروردگارت : ( قرآن ) به‌سويت وحى شده ، هرگز هيچ تبديل‌كننده‌اى براى آن نيست و هرگز به‌جز قرآن پناهگاهى ( رسالتى و وحيانى ) نتوانى يافت .\r\nبنابراين آيه‌ى مباركه ، مسلمانان نيز به‌پيروى از وحى الهى به‌پيامبر گرامى صلى الله عليه و آله هيچ مرجع و پناهگاهى به‌جز قرآن كريم نخواهند داشت كه اگر حديثِ متواترى نيز در دست باشد در صورت مخالفت با نصّ و يا ظاهرِ مستقرِّ قرآن مردود است ، حتى اگر حكمى\r\nهم ضرورتى اسلامى داشته باشد نيازمند به‌اصلى قرآنى است ، مگر اين‌كه قرآن نفى و يا اثباتى درباره‌ى آن نداشته باشد كه از باب « اطيعواالرّسول » پذيرفته است ، چنان كه اگر امامان معصوم عليهم السلام هم مؤيّد چنان ضرورتى باشند تصديق مىشود ، البته از باب « و أولىالأمر منكم . » و اين روايات قطعى هم برگرفته از حروف مقطعه و رمزى آيات قرآن است ، كه آيه‌ى 27 كهف ، منشأ همه‌ى احكام را از قرآن مىداند و بس ؛ در نتيجه سنّت ، وحى ويژه‌اى در برابر قرآن نيست .\r\nشهرت و اجماع و اطباق و حتّى ضرورتِ بين مسلمين هم در برابر قرآن نقشى ندارد ، زيرا بر پايه‌ى آيه‌ى « قل فللّه الحجّةالبالغة » چنان كه حجتهاى اثبات كننده‌ى اصل شريعت « بالغه » است ، آنها هم كه احكام شريعت را ثابت مىكنند ، حجت بالغه‌اند كه يا در قرآن ، و يا بالاخره در سنّت قطعيه بيان شده ، و هرگز نمىتوان پذيرفت كه خداى سبحان ،\r\nحكمى از احكامش را در قرآن و سنّت ثابته نياورده باشد ، تا ما نيازمند به‌مانندِ اجماع و شهرت و اقول اين و آن\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nباشيم ، وانگهى چون نظرات تأليف‌شده‌ى فقيهان ، اندك است ، به‌دست آوردن اجماع همگانى نيز محال است . و فرضاً اگر هم ممكن بود ، هرگز به‌عنوان دليل شرعى قابل پذيرش نبود و نيست . دليل ظنّى هم از ديدگاه قرآن مطرود است كه « لاتقف ما ليس لك به‌علم » نيز هرگز ويژه‌ى اصولِ دين نيست ، زيرا اين ممنوعيتِ غير علم ، پس از احكامى فرعى آمده است ، بنابرين ظنّ و گمان هرگز نقشى در احكام الهى ندارد كه : « ان‌ّالظّنّ لايغنى من‌الحق شيئاً » ؛ اگر هم كتاب‌هايى اسلامى در حوادثى از ميان رفته ، علم و قدرت و رحمت الهيّه در بيان حجّت بالغه‌اش از ميان نرفته است . علم رجال هم اگر نقشى داشته باشد خيلى كمرنگ است ، زيرا جاعلان متونى از احاديث ، سندهايى را هم ساخته‌اند و در نتيجه ، احاديثى صحيح‌السّند ! ! بر خلاف نصّ يا ظاهرِ پايدار قرآن ، به‌دست ما داده‌اند .\r\nچنان‌كه در كتاب « غَوص‌ٌفىالبِحار » حدود يك‌صد و هشتاد جلد كتاب حديثىِ شيعى و سنّى را برمبناى كتاب و سنّت نقد كرده‌ايم .\r\nپس محك اصلى شناخت اسلام ، تنها قرآن و سنّت قطعيه‌ى موافق آن است ، و يا لااقل سنّتى علم‌آور كه موافق و يا مخالف قرآن نباشد ، كه مستفاد از حروف رمزى است ، در نتيجه بسيارى از فتواها و احتياطات مردود است ، و اگر نظراتى فقهى بين فِرَق اسلامى نمودار است كه بر خلاف عقل ، حسّ ، عدل و علم مىباشد ، هرگز پايه‌ى قرآنى ندارد ، و مگر ممكن است اسلامى را كه برمبناى دليل قاطع عقلى پذيرفته‌ايم ، با خود اين مبناى نخستين مخالفتى كند ؟ !\r\nمثلًا درباره‌ى مناظره‌ى حضرت صادق عليه السلام باابوحنيفه روايت جعل كرده‌اند كه فرضاً آن‌حضرت ضمن نهى از قياس باطل ، مبادرت به‌رد قياس اولويت قطعيه نموده ! و مثلًا به‌راوى فرموده باشند : اگر يك انگشت زن بريده شود\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nديه‌اش يك‌دهم ديه‌ى كامله‌ى مرد است ( يعنى صد مثقال طلا ) و دو انگشت زن ، دو دهمش و سه ، سه دهمش ، ولى ديه‌ى چهار انگشتش مساوى با ديه‌ى دو انگشت او است !\r\nحال آن‌كه اولًا قياس اولويت قطعيه ، قياسى كاملًا صحيح است و مطابق با كتاب و سنت و عقل همه‌ى عقلاست ، ثانياً آيا مىتوان پنداشت كه چهار ، از نظر حساب و ارزش از سه كم‌تر و با دو برابر باشد ! ؟ قرآن هم پس از بيان تفاوت ديه‌ى زن و مرد با آيه‌ى « وَالجروحَ قصاص » ديه‌ى اعضاى زنان را متناسب با ديه‌ى كامله‌ى آنان و ديه‌ى اعضاى مردان را نيز متناسب با ديه‌ى كامله‌ى آنان مقرّر فرموده‌است ،\r\nو نيز در باب ارثِ زنان از شوهران ، اكثر قريب به‌اتفاق فقهاى شيعى ، زنان را از اموال غير منقوله به‌جز قيمت بناى خانه‌ى مسكونى و غيره محروم نموده‌اند ، با آن‌كه بر حسب نصوصى قرآنى هرگز چنان محروميتى وجود ندارد ، زيرا آيه‌ى 11 و 12 سوره‌ى نساء ، تنها وصيّت و دَين را از « ما تَرَكِ » مورِّث استثنا كرده و اين حكم را براى ميراث مرد و زن مكرّراً بيان فرموده است كه : « . . . من بعد وصيّة يوصى بها أو دَين . . . » ، « . . . من بعد وصية يوصين بها أو دَين ، و لهنّ الرّبع مما تركتم ان لم يكن لكم ولد فان كان لكم ولد فلهنّ الّثمن ممّا تركتم من بعد وصيّة توصون بها أو دَين . . . من بعد وصية يوصى بها أو دَين غير مضارّ وصيةً\r\nمن‌اللَّه واللَّه عليم حليم » كه مكرراً تنها مورد وصيت و دين را - براى زنان هم‌چون مردان - استثنا زده است و ديگر هيچ .\r\nروايات اسلامى هم دراين‌باره گوناگون است ، اكثريت فقهاى ما تنها به‌رواياتى استناد كرده‌اند كه هم بر خلاف قرآن است و هم برهان موجود در\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nآنها بر خلاف كل موازين عقلى و شرعى است . مثلًا در رواياتى براى محروميت فوق‌الذكر چنين استدلالى آورده‌اند : « چون زن ، داخل نسب اصلى مرد نشده پس از اصل ميراث ارث نمىبَرَد ! » در حالىكه عكسش نيز چنان است . يعنى چون مرد هم داخل اصل نسب زن نيست پس مانند او از اصل ميراث نبايد ارث ببرد .\r\nو در رواياتى ديگر اين‌گونه آمده : « چون زن بيوه ممكن است ازدواج كند و سپس با شوهر دوّمش به‌خانه‌ى ميراثىِ شوهر اوّل برود و حق ديگران را غصب كند از عين خانه محروم است ! » حال آن‌كه مگر مرد پس از فوت همسرش ، در ازدواج بعدى فعّال‌تر از بيوه نيست ؟ و در غصب هم مگر از زن نيرومندتر نيست ؟ وانگهى چرا در صورتى كه شوهر نكند هم‌چنان ازين بخش ميراث محروم است . پس برمبناى دليل اين روايت ، اگر زن با آن دو احتمال از قسمت‌هاى اصلى « ميراث » محروم باشد ، مرد بايد محروميتى بيشتر داشته باشد .\r\nو يا در قضيه‌ى « عاقله » كه بر مبناى فتاوا ، اگر شخصى بالغ بدون تعمّد كسى را كشت ، خون‌بهاى مقتول بر عهده‌ى عموها و دايىهاى قاتل است هر چند اينان نوجوان بىثروت و وى مسنّ و ثروتمند باشد ! اين فتوا هم صد در صد مخالف عقل و بر خلاف نصوص آياتى از قرآن كريم است .\r\nو نيز در باب قصر نماز و افطار روزه ، همان سفر هشت فرسنگى گذشته ، مبناى فتواى مشهور است با آن‌كه لااقل « مسيرةُ يومٍ » ميزان است يعنى مسافت يك روز مسافرت با وسايل نقليه‌ى امروزى كه خيلى بيشتر از هزار كيلومتر است ، وانگهى اين هم ملاك نيست ، بلكه بر حسب آيه‌ى قصر : « إن خفتم أن\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nيفتنكم‌الّذين كفروا » تنها به‌شرط خوف بر جان و مانند آن ، تنها از كيفيت نماز كاسته مىشود ، كه امروزه در سفر ، هرگز نماز شكسته نمىشود و روزه نيز افطار نمىگردد .\r\nو درباره‌ى فتواى مشهور لزوم طهارت از جنابت براى ورود روزه دار به‌صبح رمضان ، با رجوع به‌قرآن مىبينيم كه بر حسب نص قرآنى هرگز چنان قيدى وجود ندارد ، زيرا « فالآن باشروهنّ . . و كلوا و اشربوا حتّى يتبيّن لكم الخيط الابيض من الخيطالاسود من‌الفجر » مباشرت با زنان را هم‌چون خوردن و آشاميدن ، تا لحظه‌اى پيش از طلوع فجر جايز دانسته ، كه ديگر وقتى براى غسل جنابت نخواهد ماند ، رواياتى شيعى و روايات سنّى هم موافق نصّ آيه است و تنها چند روايت شيعى كه با يكديگر تناقض هم دارند اين طهارتِ پيش از طلوع فجر را يا واجب و يا شرط صحت روزه مىدانند .\r\nبا بزرگان علما پيرامون علوم رايج حوزوى به‌ويژه فقه گفت‌وگوهايى داشته‌ام ، از جمله بامرحوم آيةاللَّه‌العظمى حاج سيداحمد خوانسارى درباره‌ى ازدواج با زناكارى كه توبه نكرده و نمىكند ، فرمودند : به‌احتياط واجب نبايد با او ازدواج - اگر چه موقت - كرد ، زيرا بدون مانع بودن زن ، از شروط صحّت ازدواج است ، و گفته‌ى زناكار هم پذيرفته نيست ، گفتم :\r\nبنابراين حرمت ازدواج با او اقوى است و نه به‌احتياط واجب ، وانگهى « حرّم ذلك على المؤمنين » آن‌را تحريم كرده است و اگر هم روايات دراين‌باره مختلف باشند ، تنها آن‌كه با نصّ آيه موافق است مقبول است ؛ فرمودند : شايد ائمّه عليهم السلام آيه‌اى را درنظر داشته‌اند كه اين حرمت را نسخ كرده ، گفتم : اوّلًا آيات ناسخ و منسوخ قرآن معلوم است ، ثانياً در آيه‌ى پنجم سوره‌ى مائده كه آخرين سوره‌ى نازله\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nمىباشد ، نصّ « والمحصنات من‌المؤمنات و . . . » پاكدامنى زنان را شرط اصلىِ ازدواج با آنان دانسته ، كه يا اين آيه شرط مهمترى درباره‌ى عفاف آنان دارد ، و يا لااقل دستى به « حرّم ذلك علىالمؤمنين » نزده است ، بنابراين تا هنگامىكه زنى زِنايش ثابت نشده حكم عفاف براى وى جاريست . در اين جا بود كه ايشان طبق نصِّ آيه‌ى تحريم ، فتواى قطعى به‌حرمت ازدواج ناهمسان دادند .\r\nهم‌چنين با مرحوم آية اللَّه العظمى گلپايگانى در اين‌باره بحث شد ؛ فرمودند : در حاشيه‌ى\r\nخطّى « عروه » احتياط واجب كرده‌ام ، ولى پس از بررسى ديديم كه فتواى ايشان احتياط مستحب بود . گفتم : بر مبناى نصِّ آيه‌ى تحريم اين احتياطات هم بىجاست و طبق دو نص قرآنى اين ازدواج ناهمسان حرام است .\r\nمرحوم آيةاللَّه‌العظمى خويى هم مىفرمودند : « لاينكحُ » خبر است و نه انشاء پس حرمت نيست ، گفتم اگر خبر است قطعاً دروغ است ، زيرا هرگز مرد زناكار براى ازدواج به‌دنبال زن زناكار نمىرود ، و زن زناكار هم در تكاپوى ازدواج با مرد زناكار نيست ، پس « لاينكحُ » انشاء است به‌لفظ خبر ، و چون « حرّم » و « ذلك » مذكّرند ، مرجع و مشارٌاليه آن‌دو فقط « نكاح » است و نه « زنا » كه لفظاً مؤنّث مجازى است . و اگر هم بر فرض محال ، مرجع « ذلك » زنا بود ! مىپرسيم : آيا زنا تنها بر مؤمنان حرام است ؟ ! و نه بر كافران و فاسقان ؟ ! بنابراين « حرّم ذلك علىالمؤمنين » نصّ بر حرمت است ! فرمودند : از اين « حُرِّمَ » غفلت شده و دليل اول هم درست است .\r\nدر باب مسئله‌ى مشهوره‌ى « رِضاع » : شيرخوارگى ، نوعاً فتواى اكثريت\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nفقها بر اين است كه اگر پسرى از زن شما شير خورْد پسر رضاعى شماست ، پس اگر او ازدواج كرد ، و سپس همسرش را طلاق داد يا پسر فوت كرد ، ازدواج با اين زن بر شما حرام است ! ! در اين باره با « مرحوم آيةاللَّه‌العظمى خمينى » در نجف اشرف گفت‌وگويى داشتم ، ايشان فتواى مشهور را مىپذيرفتند ! ! گفتم : اولًا پسر رضاعى هيچ معنايى ندارد ، زيرا حرمت رضاعى فقط در چهارچوب ازدواج است ، و آيا ازدواج ميان پدر و پسر رضاعى هم ممكن است ؟ تا پسر ، حرمت رضاعى داشته باشد ! ! وانگهى « و حلائل ابنائكم الّذين من اصلابكم » حرمت ازدواج را ويژه‌ى زنان پسران صُلبى و اصلى دانسته ، كه در نتيجه چنان پسرانى و « ادعياء » ( فرزندخواندگان ) از اين حكم برونند ، اگر هم بر فرض محال پسران رضاعى وجود داشتند ، ازدواج با زنان آنان معنايى ندارد ! ايشان پس از گفتن جملاتى كوتاه فرمودند : فتواى مشهور محترم و پذيرفته است ، با آن‌كه بر خلاف آيه است و روايتى هم نيست كه آن را تأييد كند ! ! بالاخره ما مبتلا به‌اجماع و شهرتيم .\r\nگفتم : ولى در كلّ ، موافق با نصِّ قرآن و بر خلاف فتاواى ديگران ، حرمت شيرخوارگى در انحصار مادران و خواهران رضاعى است .\r\nدر باب وجوب اطاعت مطلق از سنّت پيامبر و سيره‌ى ائمه‌ى معصومين عليهم السلام به مرحوم آيةاللَّه‌العظمى خويى متذكّر شدم كه از جهت اشاره‌ى كتاب و صراحت سنّت ، قطعاً غسل جمعه واجب است . پس چرا در اين حكم ، اجماع و شهرت فقها بر استحباب است ! ؟ فرمودند : ما گرفتار شهرت و اجماعيم ! گفتم : اين گرفتارى ، خلاف كتاب و سنّت است .\r\nدر باب زكاتِ « الزّيتون و الرمّان » كه در آيه‌ى 141 سوره‌ى انعام در\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nمورد اموال زكويّه آمده ، به‌دليل « آتوا حقّه يوم حصاده » نيز مرحوم آيةاللَّه العظمى خوي عرض كردم : بنابرين زكات به‌بيش از نُه چيز تعلق مىگيرد .\r\nفرمودند : اين آيه مكّى است و زكات حكمى مدنى است . گفتم : از سى آيه‌ى مكّى و مدنى درباره‌ى زكات ، شانزده آيه‌اش مكّى است . فرمودند :\r\nاين فقهِ جديد است ! گفتم : اين فقهِ قرآن است و قديمىتر از فقه شماست .\r\nبا مرحوم آيةاللَّه‌العظمى ميرزامهدى آشتيانى درباره آيه‌ى « ان من شىءٍ الّا يسبّح بحمده » گفت‌وگويى شد ، فرمودند : اين تسبيح ، تكوينى است ، يعنى نگرش درست در وجود اشياء ما را به‌وجود خداى سبحان راهنمايى مىكند ، گفتم : تسبيحِ تكوينى قابل فهمِ تمام مكلّفان بوده و به آن امر شده است مانند : « قل انظروا ماذا فىالسّماوات والارض » و همچنين در آياتى ديگر مانند : « افلم ينظروا فى ملكوت‌السّماوات والارض » نگرش نكردن و نيانديشيدن در حقيقتِ وجودىِ آسمان‌ها و زمين - كه ذاتاً نيازمند مطلق و فقر مَحضَند - توبيخ شده است بنابراين تسبيح در آيه‌ى « ان من شىءٍ الّا يسبّح بحمده » صرفاً تسبيح تكوينى نيست زيرا خداى متعال در ادامه‌ى آيه مىفرمايد : « و لكن لا تفقهون تسبيحهم » « ليكن تسبيحاتشان را درنمىيابيد » و اين پاسخ‌گوى شماست ، چون خداى بزرگ هرگز مكلّفان را به‌چيزى امر نمىكند كه « لاتفقهون » :\r\nنمىفهميد ، پيامد آن باشد ؛ پس با دقت در معناى آيه ، اين نكته را در مىيابيم كه همه‌ى اشياء - اعمّ از جمادات ، نباتات و حيوانات - علاوه بر تسبيح تكوينى ، هر يك به‌زبانِ ويژه‌ى خود ، آگاهانه و با اختيار به‌تسبيح خداى سبحان مشغول هستند ولى ما نحوه‌ى آن تسبيح را نمىفهميم . اين فيلسوف بزرگوار در آخر كار نظر مرا پذيرفت .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nبا مرحوم آيةاللَّه‌العظمى حاج سيّد ابوالحسن رفيعى قزوينى درباره تجرّد و عدم تجرد روح گفتگويى به‌ميان آمد ، گفتم : اضافه بر ساير ادلّه بر انحصار تجرّد به‌خدا ، چرا فيلسوفان به‌آيه‌ى « قل‌الرّوح من امر ربّى » براى تجرّد روح تمسّك بدين‌گونه جسته‌اند ، كه روح از عالم امر است ، و امر هم ايجاد مجرّدات است ! ! با آنكه ( امر ) در لغت تنها به‌معنى فرمان ، كار و چيز است و آيه‌ى « الاله‌الخلق والأمر » هم پس از خلقت و عرش آمده ، كه به‌معنى آفرينش و تدبير است ، پس « الخلق » كلّ آفرينش ، و « الامر » كل كار تدبير آفريدگان است ، چنان كه « كل شىءٍ خلقناه به قدر » خلق و آفرينش را مربوط به‌تمامى اشياء دانسته ، پس در اختصاص خلق مادّيات نيست . بعد از سخنانى چند فرمودند : آرى آن‌گونه استدلال به‌قرآن ، تعدّى و تفسير به‌رأى است ، اگر اينان از پيش خود با ادلّه‌اى كه قانعشان كرده به‌تجرّد روح اعتقاد دارند چرا اين عقيده را بر قرآن تحميل مىكنند ! !\r\nو بالاخره ، حتّى با صَرف‌نظر از اين مباحثات و مناظرات ، اگر قرآن محور اصلى علوم اسلامى باشد ! بسيارى از نظريات حوزوى مخدوش است . اين يك ايراد بزرگ بر علوم اسلامى ! است كه يا پايه‌ى قرآنى ندارد و يا بر ضدّ قرآن است ! و اشكال ديگر اين است كه اگر هم احياناً در اكثر محافل حوزوى ، نظرى صحيح با بررسى دقيق ، مطابقِ دليلِ قرآن و سنّت مطرح گردد ، چون بر خلاف مشهور است ، در كتب منتشره و يا به‌هنگام اعلان فتوا در رساله‌هاى علميه ، چهره‌ى ديگرى به خود مىگيرد ، از جمله در بحث با مرحوم آيةاللَّه‌العظمى مرعشى نجفى درباره اينكه دخانيات روزه را باطل مىكند يا نه ، در جلسه‌اى خصوصى فرمودند :\r\nبه‌دليل حديثى\r\nموثّق ، دود مبطل روزه نيست . گفتم : نخست\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nبه‌دليل قرآن ، كه فقط خوردن و آشاميدن و مباشرت با زن را مبطل روزه مىداند و سپس به‌دليل روايت ؛ - البته بر مبناى قرآن ، استعمال دخانيات قطعاً حرام است ولى روزه را باطل نمىكند - بعد از آن گفتم : آيا در رساله هم اين گونه مرقوم فرموده‌ايد ؟ فرمود : به‌ملاحظه‌ى مردم نه ، بلكه آن را نيز در رساله از مبطلات برشمرده‌ام !\r\nآنچه نوشتم اندكى از بسيار و مختصرى از تلاش مستمرّ نگارنده براى گسترش نهضت قرآنى در سطح جهان است ، و البته مشروح اين خاطرات و زندگينامه مفصّلًا در مصاحبه‌اى هشتصد صفحه‌اى در حال تنظيم است كه ان‌شاءاللَّه به‌چاپ خواهد رسيد .\r\nبه‌انتظار روزى كه معارف قرآن جهانگير شود ، با قيام منتَظَر منتظِران امام مهدى ( عجّل‌اللَّه تعالى فرجه الشّريف ) .\r\nقم - محمّد صادقى تهرانى - 15 خرداد 1383 ه . ش\r\nجامعةُ علوم‌ِالقرآن / « واحد تبليغات »\r\nقم - بلوار امين ، كوچه‌ى 21 ، پلاك 7 ، كد پستى : 37139\r\nتلفن : 2934425 ؛ نمابر : 1 - 2935480\r\naddress : ( no 7 . 21 alley amin bivd qom - irarn tel : 2934425\r\nfax : 2935480 - 1 )\r\nurl : www forghan . org email : sadeghi @ forghan . org\r\n( university for quranic studies )\r\n\r\n","description":"","footnote":"","page_name":" 88 ","page_number":88},
  {"content":"\r\n . \r\n","description":"","footnote":"","page_name":" 89 ","page_number":89},
  {"content":"\r\n . \r\n","description":"","footnote":"","page_name":" 90 ","page_number":90},
  {"content":"\r\n . \r\n","description":"","footnote":"","page_name":" 91 ","page_number":91},
  {"content":"\r\n . \r\n","description":"","footnote":"","page_name":" 92 ","page_number":92},
  {"content":"\r\n . \r\n","description":"","footnote":"","page_name":" 93 ","page_number":93},
  {"content":"\r\n . \r\n","description":"","footnote":"","page_name":" 94 ","page_number":94},
  {"content":"\r\n . \r\n","description":"","footnote":"","page_name":" 95 ","page_number":95},
  {"content":"\r\n . \r\n\r\n","description":"","footnote":"","page_name":" 96 ","page_number":96}
  ]