[
  {"content":"\r\n\r\nهدايت وسياست\r\nدرپرتو\r\nگفتگوهاى امير المؤمنين عليه السلام\r\nتهيه وتنظيم : مهدى عبداللهى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nعبداللهى ، مهدى\r\nهدايت وسياست در پرتو گفتگوهاى امير المؤمنين عليه السلام / تهيه و تنظيم مهدى عبداللهى . - - قم : پيام امام هادى عليه السلام ، 1379 .\r\n324 ص .\r\n8000 ريال : isbn 964 - 90069 - 6 - 6\r\nفهرستنويسى براساس اطلاعات فيپا .\r\n1 . على بن ابى طالب ( ع ) ، امام اول ، 23 قبل از هجرت - 40 ق . كلمات قصار .\r\nالف . عنوان .\r\n23 ع 8 گ / 39 bp\r\n9515 / 297\r\nكتابخانه ملى ايران\r\n23166 - 79 م\r\nمحل نگهدارى :\r\nشناسنامه\r\nنام كتاب : هدايت و سياست در پرتو گفتگوهاى امير المؤمنين عليه السلام\r\nتهيه وتنظيم : مهدى عبداللهى\r\nناشر : انتشارات پيام امام هادى عليه السلام\r\nنوبت چاپ : ششم\r\nتاريخ چاپ : تابستان 1389\r\nچاپخانه : اعتماد قم\r\nتيراژ : 1000\r\nقيمت : 4000 تومان\r\nشابك : 6 - 6 - 9069 - 964\r\n6 - 6 - 9069 - 964 - : isbn\r\nحق چاپ محفوظ\r\nتوزيع :\r\nقم ، خ توحيد - كوچه ء 5 - پلاك 29 - مؤسسة الإمام الهادي عليه السلام * تلفن : 8825255 فاكس : 883677 - 0251\r\nص . ب : 514 - 37185\r\nقم : خ معلم - ميدان روح الله - پلاك 65 - نشر \" دليل ما \" تلفن 7744988 - 0251\r\nقم : ميدان شهداء - بوستان كتاب 7 - 7742155 - 0251\r\nتهران : خ انقلاب - خ فخر رازى - تقاطع شهداى ژاندارمرى - نشر دليل ما تلفون : 66464141 - 021\r\nاصفهان : خ حافظ - ساختمان مركز مديريت علميه اصفهان كتابقروشى عترت 2229267 - 0311\r\nاصفهان : خ مسجد - خدمات فرهنگى فدك تلفن : 2205485 - 0311\r\nمشهد : چهارراه شهداء - پشت باغ نادرى - پاساژ گنجينه كتاب - نشر دليل ما تلفون : 2237115 - 0511\r\nشيراز : خ زند - روبروى خيام - دار الكتب شهيد مطهرى - تلفن : 2306242 - 2359023 - 0711\r\nسايت ها : www : imamhadi . ir - www . mah 10 . net / . org / . com\r\nپست الكترونيك : nashr @ imamhadi . ir\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n\r\n\r\nاهداء :\r\nبه حضرت خاتم النبيّين\r\nبه وصىّ برحقش اميرالمؤمنين\r\nبه فرزندانش ائمّهء معصومين\r\nبه خصوص صاحب مؤسسه ، امام علىّ الهادى عليهم السلام\r\nو مولانا حجّة بن الحسن العسكرى عجل اللّه تعالى فرجه الشريف\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nسرآغاز\r\nسخن و نوشتار بايد به مقتضاى حال و مناسب زمان و مكان باشد تا سودمند افتد و براى شنونده و خواننده شيرين و آموزنده باشد و به سوى مقصود رهنمون شود . در برخى زمينه‌ها و زمانها گفتگو و سخن ميان دو يا چند تن از خطبه و سخنرانى اثربخش‌تر و كارايى آن در تفهيم نكات ظريف و مطالب دقيق افزونتر است ، هم در خود آنها و هم در ديگران كه گزارش آن گفتگو را مىشنوند يا مىخوانند ؛ به خاطر سپردن يك گفتگو هم بسيار آسانتر از حفظ يك خطبه يا نامه است .\r\nاز اين رو انديشمندانى را مىبينيم كه گوهرهاى پربهاى دانش را در قالب گفتگو مطرح كرده‌اند ، كه نمونه آن آثار افلاطون ، كليله و دمنه و قصّه يوذاسف وبلوهر ، در زمينه‌هاى فلسفى ، اجتماعى و اخلاقى است كه اهميت و جاذبه خود را تا به امروز\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nحفظ نموده‌اند .\r\nدر قرآن كريم و احاديث شريف نيز گفت و شنودهاى بسيارى با هدف تعليم و تربيت نقل شده است ، با اين تفاوت كه همهء آنها گفتگوهاى واقعى است نه مثالى و فرضى .\r\nبخشى از احاديث بازتاب گفتگوهاى اميرالمؤمنين عليه السلام با افراد گوناگون از دوست و دشمن و خويش و بيگانه است كه فراهم آوردن ، ترجمه و ارائهء آن‌ها به مناسبت سال آن حضرت سودمند به نظر آمد و در ارشاد و هدايت و بيان روش حكومت و سياست راهگشا است .\r\nكتاب حاضر گزينشى است از اين گفتگوها كه در آغاز كار اندك تصوّر مىشد و با بررسى منابع و مشاهده كثرت موارد ، عرضه كامل آن‌ها به فرصتى ديگر - كه باز توفيق الهى رفيق راه شود - واگذار گرديد .\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n\r\nفصل اول : گفتگوهاى اميرالمؤمنين عليه السلام با رسول اللّه صلى الله عليه و آله فاطمه زهرا عليها السلام و حسنين عليهما السلام\r\n\r\n","description":"","footnote":"","page_name":" 7 ","page_number":7},
  {"content":"\r\n\r\n\r\n( 1 ) برادرى با رسول خدا صلى الله عليه و آله\r\nپس از آن كه رسول خدا صلى الله عليه و آله ميان اصحابش پيمان برادرى برقرار كرد ، على عليه السلام عرض كرد : ميان اصحاب برادرى برقرار كرديد و مرا وانهاديد ، حضرت فرمود : تو برادر منى ، آيا دوست ندارى هرگاه من فراخوانده شدم تو نيز خوانده شوى ، و هر وقت من از ( لباس‌هاى بهشتى ) پوشانده شدم تو نيز پوشانده شوى ، و آن گاه كه من داخل بهشت شدم تو نيز وارد آن شوى ؟ ! عرض كرد : بلى يا رسول اللّه . « 1 »\r\n\r\n\r\n","description":"","footnote":"\r\n( 1 ) - انساب الاشراف ، حديث 146 . .\r\n","page_name":" 8 ","page_number":8},
  {"content":"\r\n\r\n\r\n( 2 ) نبرد تا تسليم دشمن\r\nدر جنگ خيبر رسول خدا صلى الله عليه و آله بعد از ناكامى ديگران در هجوم به قلعه‌هاى خيبر ، اميرالمؤمنين عليه السلام را احضار كرد و پرچم را به دست او سپرد ، وفرمود : برو و بازمگرد تا آن كه خداوند پيروزى را نصيبت نمايد . اميرالمؤمنين عليه السلام حركت كرد واندكى پيش رفت ، آن گاه ايستاد و بدون اين كه به عقب برگردد فرياد كرد : يا رسول اللّه بر چه پايه‌اى با آنها بجنگم ؟ فرمود : با آنها بجنگ تا گواهى دهند كه معبودى جز اللّه نيست و محمّد فرستاده اوست . اگر اين شهادت را دادند خون و اموالشان محترم است - مگر به حقّش « 1 » - وحسابشان با خدا است . « 2 »\r\n\r\n\r\n","description":"","footnote":"\r\n( 1 ) - مقصود اين است كه اگر كسى مثلًا به جان و مال مردم تعدّى كرد در اين‌صورت احترام جان و مال خود را از بين برده است ، و طبق مقررات شرع مجازات مىشود . .\r\n( 2 ) - بحارالانوار : 39 / 10 . .\r\n","page_name":" 9 ","page_number":9},
  {"content":"\r\n\r\n\r\n( 3 ) اخلاص على عليه السلام\r\nوقتى اميرالمؤمنين عليه السلام بر عمرو بن عبدوُدّ « 1 » پيروز شد ضربه نهايى را وارد نكرد . اصحاب كه از دور ناظر بودند درباره آن حضرت سخنانى مىگفتند و در آن ميان حذيفه از آن حضرت دفاع مىكرد . رسول خدا فرمود : اى حذيفه « 2 » كوتاه بيا ، چرا كه على علّت توقّفش را خواهد گفت . آن گاه على عليه السلام ضربت خود را به عمرو وارد كرد .\r\n\r\n\r\n","description":"","footnote":"\r\n( 1 ) عمرو بن عبدوُدّ : از شجاعان عرب بود و او را « فارس يليل » مىناميدند و با هزار نفر برابر مىدانستند ، چون در محلّى به نام يليل يك تنه در مقابل هجوم « بنى بكر » ايستادگى كرد و مردان قريش را نجات داد . تاريخ پيامبر اسلام : 390 ؛ « وَدّ » نام يكى از بتهاى قوم نوح است و ليكن قريش بتى به نام « وُدّ » داشتند . لسان العرب : 3 / 455 . .\r\n( 2 ) - حذيفة بن اليمان : صاحب سرّ رسول خدا صلى الله عليه و آله و يكى از چهار نفر ياران اميرالمؤمنين عليه السلام است كه به « اركان اربعه » مشهورند . او در كوفه ساكن شد و چهل روز بعد از بيعت با على عليه السلام در مدائن درگذشت . جامع الرواة : 1 / 182 . .\r\n","page_name":" 10 ","page_number":10},
  {"content":"\r\n\r\nهنگامى كه برگشت ، پيامبر صلى الله عليه و آله علّت را جويا شد . على عليه السلام گفت : عمرو ، مادرم را دشنام داد و آب دهان به رويم انداخت ، من ترسيدم اگر در آن حال او را بكشم به خاطر خودم باشد . از اين رو او را رها كردم تا آنچه [ از خشم وناراحتى 
  ] در من پديد آمده بود فرو نشيند ، آن گاه او را به خاطر خدا كشتم « 1 » .\r\n\r\n\r\n","description":"","footnote":"\r\n( 1 ) - بحارالانوار : 41 / 50 . ملّاى رومى داستانى را مشابه جريان فوق به نظم كشيده كه گزيده آن را در اينجا مىخوانيد :\r\n از على آموز اخلاص عمل * شير حق را دان منزّه از دغل\r\nدر غزا بر پهلوانى دست يافت * زود شمشيرى برآورد و شتافت\r\nاو خدو انداخت بر روى على * افتخار هر نبىّ و هر ولىّ\r\nاو خدو انداخت بر رويى كه ماه * سجده آرَد پيش او در سجده‌گاه\r\nدر زمان انداخت شمشير آن على * كرد او اندر غزايش كاهلى\r\nگشت حيران آن مبارز زين عمل * از نمودن عفو و رحم بىمحل\r\nگفت بر من تيغ تيز افراشتى * از چه افكندى مرا بگذاشتى ؟\r\nگفت من تيغ از پى حق مىزنم * بندهء حقّم نه مأمور تنم\r\nچون خدو انداختى بر روى من * نفس جنبيد و تبه شد خوى من\r\nنيم بهر حق شد و نيمى هوا * شركت اندر كار حق نَبْوَد روا \r\nمثنوى مولوى ، دفتر اوّل .\r\n","page_name":" 11 ","page_number":11},
  {"content":"\r\n\r\n\r\n( 4 ) تسبيحات فاطمه زهرا عليها السلام\r\nدستاس كردن ، دست‌هاى فاطمه عليها السلام را آزرده بود . على عليه السلام به او گفت : نزد رسول خدا صلى الله عليه و آله برو و خدمتگزارى بخواه .\r\nفاطمه زهرا عليها السلام دو مرتبه رفت ، امّا ملاقات با پيامبر صلى الله عليه و آله دست نداد . رسول خدا صلى الله عليه و آله به منزل فاطمه آمد و فرمود : باخبر شدم دو بار آمده سراغ مرا گرفته‌اى ، دخترم ! نيازت چيست ؟ فاطمه شرم كرد و چيزى نگفت . على عليه السلام گفت : كار با آسيا دست‌هاى فاطمه را آزرده است . من پيشنهاد كردم خدمت شما برسد و خدمتكارى طلب كند .\r\nرسول خدا صلى الله عليه و آله فرمود : آيا چيزى كه باقى مىماند ، نزد شما محبوبتر است يا آنچه مىخواهيد ؟ على عليه السلام عرض كرد : آنچه باقى مىماند .\r\nفرمود : هنگامى كه به رختخواب رفتيد سى و سه مرتبه\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nسبحان اللّه ، سى و سه مرتبه الحمداللّه و سى و چهار مرتبه اللّه اكبر بگوييد ، كه اين صدبار ياد خدا براى شما از آنچه طلب كرديد بهتر است .\r\nاميرالمؤمنين مىگويد : از هنگام سفارش رسول خدا هرگز آن را ترك نكردم « 1 » .\r\n\r\n\r\n","description":"","footnote":"\r\n( 1 ) - انساب الأشراف : حديث 169 . .\r\n","page_name":" 13 ","page_number":13},
  {"content":"\r\n\r\n\r\n( 5 ) روش قضاوت\r\nوقتى رسول خدا صلى الله عليه و آله اميرالمؤمنين عليه السلام را به سوى يمن اعزام نمود ، وى عرض كرد : آيا جوان كم سن و سالى چون مرا كه به قضاوت آشنا نيست ، نزد مردمانى كهن سال مىفرستى ؟\r\nرسول خدا دست مباركش را بر سينه على عليه السلام گذاشت وفرمود :\r\nخداوند قلب تو را هدايت كرده و ثبات خواهد بخشيد . چون طرفين دعوا پيش تو آمدند ، بر پايهء گفتهء اوّلى قضاوت مكن ، تا اين كه حرف ديگرى را بشنوى . در اين صورت نحوه قضاوت بر تو آشكار خواهد شد .\r\nعلى عليه السلام فرمود : بعد از آن هرگز قضاوتى بر من مشكل نشد و هرگز در قضاوت ميان طرفين شكّ و ترديدى بر من عارض نگرديد . « 1 »\r\n\r\n\r\n","description":"","footnote":"\r\n( 1 ) - انساب الاشراف : حديث 32 و 33 . .\r\n","page_name":" 14 ","page_number":14},
  {"content":"\r\n\r\n\r\n( 6 ) منزلت على عليه السلام نسبت به پيامبر صلى الله عليه و آله\r\nدر آستانهء غزوهء تبوك « 1 » ، رسول خدا صلى الله عليه و آله خطاب به اميرالمؤمنين عليه السلام فرمود : چاره‌اى نيست ، يا بايد من بمانم يا تو بمانى « 2 » ، سپس على عليه السلام را جانشين قرار داد و خود به سوى تبوك حركت كرد .\r\nميان مردم شايع شد كه پيامبر به سبب دل نگرانى از على او\r\n\r\n\r\n","description":"","footnote":"\r\n( 1 ) - غزوه تبوك ، در سال نهم هجرت رخ داد ، و تبوك ، سرزمينى است درشمال شبه جزيره عربستان كه لشكر اسلام براى جنگ با روميان تا آن محل آمدند . تاريخ پيامبر اسلام 618 والمنجد . .\r\n( 2 ) - اين امر به خاطر تحرّكات منافقين بود كه مىخواستند در غياب‌پيامبر صلى الله عليه و آله كه طولانى هم بود در مدينه دست به كارهايى بزنند ؛ از اين رو مىبايست شخصى جانشين حضرت باشد كه بتواند با توطئه منافقان مقابله كند . طبيعى است شايعات بعدى هم از طرف منافقين بود به اين اميد كه اميرالمؤمنين را هم روانه كنند تا مانعى در راه اجراى نقشه‌هايشان نباشد . .\r\n","page_name":" 15 ","page_number":15},
  {"content":"\r\n\r\nرا همراه خود نبرده است . اميرالمؤمنين با شنيدن اين خبر پشت سر پيامبر صلى الله عليه و آله حركت كرد تا به آن حضرت رسيد . رسول خدا فرمود : چرا آمدى ؟ ! عرض كرد شنيدم كه مردم مىگفتند : به سبب دل نگرانى مرا در مدينه گذاشتى ! حضرت فرمود : آيا راضى نيستى كه نسبت به من به منزله هارون به موسى باشى جز اين كه بعد از من پيامبرى نخواهد بود . « 1 »\r\n\r\n\r\n","description":"","footnote":"\r\n( 1 ) - انساب الاشراف : حديث 16 و 17 و 18 . .\r\n","page_name":" 16 ","page_number":16},
  {"content":"\r\n\r\n\r\n( 7 ) على عليه السلام ، وارث علم پيامبر صلى الله عليه و آله\r\nرسول خدا صلى الله عليه و آله در مسجدش ميان گروهى از اصحاب از جمله ابوبكر ، عمر ، عثمان ، عبدالرّحمن ، عبداللّه بن ام‌ّعبد و ابّى بن كعب نشسته بود . دو نفر اخير كه از قاريان بودند آياتى از قرآن را تلاوت كردند كه در مورد نعمت‌هاى خداوندى و ايّام اللّه بود ، پيامبر صلى الله عليه و آله بعد از تذكّرات و سخنانى از ايشان پرسيد : نظرتان در مورد نخستين نعمتى كه خداوند آن را مورد توجّه شما قرار داد و به آن آزمايشتان كرد چيست ؟\r\nصحابه همگى شروع به جواب دادن كردند و برخى نعمت‌هاى ظاهرى از قبيل روزى ، لباس ، فرزندان و همسران را برشمردند .\r\nوقتى گفتارشان پايان پذيرفت رسول خدا صلى الله عليه و آله رو به اميرالمؤمنين عليه السلام كرد وفرمود : يا اباالحسن تو هم نظرت را بگو .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nيارانت گفتند .\r\nعلى عليه السلام عرض كرد : پدر و مادرم فدايت باد ، من چگونه سخن بگويم در حالى كه خداوند ، ما را به وسيله شما هدايت كرده است .\r\nرسول خدا فرمود : در عين حال نظرت را بيان كن و بگو : اولين نعمتى كه خداوند به تو بخشيد و به وسيله آن تو را آزمود چيست ؟\r\nعلى عليه السلام گفت : اين كه خداوند - جلّ ثنائه - مرا آفريد در حالى كه چيزى در خور ذكر نبودم .\r\nپيامبر صلى الله عليه و آله فرمود : راست گفتى ، دوّمين نعمت چه بود ؟\r\nعلى عليه السلام : اين كه مرا مورد محبّت خود قرار داد ، هنگامى كه مرا آفريد و زنده‌ام قرار داد نه مرده .\r\nرسول خدا صلى الله عليه و آله پيوسته سؤال مىكرد واميرالمؤمنين عليه السلام پاسخ مىداد . تا اين كه در مرتبه يازدهم عرض كرد : يا نبىّ اللّه ، نعمت‌هاى خدا فراوان و پاكيزه‌اند و « اگر بخواهيد نعمت‌هاى خدا را بشماريد نتوانيد « 1 » » .\r\nرسول خدا تبسّمى كرد و فرمود : يا اباالحسن گوارايت باد حكمت . گوارايت باد دانش . تو وارث علم منى و پس از من آنچه را كه امّتم در آن اختلاف مىكنند تو بيان مىكنى . هر كس تو را به\r\n\r\n\r\n","description":"","footnote":"\r\n( 1 ) - ابراهيم : 34 . .\r\n","page_name":" 18 ","page_number":18},
  {"content":"\r\n\r\nخاطر دينت دوست بدارد و از تو سرمشق بگيرد از كسانى است كه به صراط مستقيم راه يافته است و هر كس از راهنمايى تو سر برتابد و تو را دشمن بدارد ، در روز جزا ، در حالى خداوند را ديدار مىكند كه از خير بهره‌اى ندارد « 1 » .\r\n\r\n\r\n","description":"","footnote":"\r\n( 1 ) - نهج السعادة : 1 / 24 . .\r\n","page_name":" 19 ","page_number":19},
  {"content":"\r\n\r\n\r\n( 8 ) بهترين عمل ماه رمضان و پيشگويى شهادت اميرالمؤمنين عليه السلام\r\nاميرالمؤمنين عليه السلام گويد : هنگامى كه رسول خدا صلى الله عليه و آله خطبه معروف خود را در مورد فضايل ماه مبارك رمضان با مطلع « أَيُّهَا النَّاسُ قَدْ أَقْبَلَ إِلَيْكُمْ شَهْرُ اللَّهِ بِالْبَرَكَةِ وَالرَّحْمَةِ وَالْمَغْفِرَةِ » بيان فرمود ، من بلند شدم و گفتم : يا رسول اللّه ! بهترين اعمال اين ماه كدام است ؟\r\nفرمود : اى ابوالحسن ، بهترين اعمال اين ماه پرهيز از محرّمات خداى عزّوجلّ است ، وسپس گريست .\r\nگفتم : يا رسول اللّه چه چيز موجب گريه شما شد ؟ فرمود : يا على اشك من به خاطر آن چيزى است كه در اين ماه از تو حلال مىشمارند ، گويا تو را مىبينم كه براى پروردگارت نماز مىگزارى و سنگدل‌تر از همهء پيشينيان و رفيق پى كننده شتر ثمود بر\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nمىخيزد و ضربتى بر فرق تو مىزند كه در اثر آن محاسنت خضاب مىشود .\r\nگفتم : يا رسول اللّه ، آيا در آن حال دينم سلامت است ؟\r\nفرمود : سلامت است . سپس فرمود : يا على هر كس تو را بكشد مرا كشته است . هر كس تو را دشمن بدارد مرا دشمن داشته است ، هر كس تو را ناسزا گويد مرا ناسزا گفته است . زيرا تو - / به منزله نفس من هستى ، روح تو از روح من و سرشت تو از سرشت من است . خداوند تبارك و تعالى مرا و تو را آفريد و ما دو تن را برگزيد . مرا براى نبوّت و تو را براى امامت ، هر كس امامت تو را انكار كند نبوّت مرا انكار كرده است .\r\nيا على تو وصىّ من و پدر فرزندان من وهمسر دخترم و جانشين من در ميان امّتم در حال حيات و بعد از مرگ من هستى .\r\nامر تو امر من و نهى تو نهى من است . سوگند به آن كه مرا به نبوّت مبعوث كرد و مرا بهترين مردم قرار داد ، كه تو حجّت خدا بر خلقش و امين او برسرّش و جانشين او بر بندگانش هستى « 1 » .\r\n\r\n\r\n","description":"","footnote":"\r\n( 1 ) - بحارالانوار : 96 / 358 ، نقل به تلخيص . .\r\n","page_name":" 21 ","page_number":21},
  {"content":"\r\n\r\n\r\n( 9 ) فتنه و آزمايش امّت‌بعد از رحلت پيامبر صلى الله عليه و آله\r\nهنگامى كه اميرالمؤمنين عليه السلام براى اهل بصره خطبه مىخواند و آنها را از پيشامدهاى آينده خبر مىداد ، مردى به پا خاست و گفت : اى اميرمؤمنان ، ما را از فتنه آگاه ساز ، آيا در اين باره از رسول خدا صلى الله عليه و آله پرسش كرده‌اى ؟\r\nحضرت فرمود : وقتى آيهء شريفهء « الم . أَحَسِبَ النَّاسُ أَنْ يُتْرَكُوا أَنْ يَقُولُوا آمَنَّا وَهُمْ لايُفْتَنُونَ » « 1 » نازل شد ، دانستم كه تا رسول خدا صلى الله عليه و آله در ميان ما باشد فتنه بر ما نازل نخواهد شد . از اين رو از وى پرسيدم اين فتنه‌اى كه خداوند متعال به تو خبر داده است چيست ؟ فرمود : يا على امّت من بعد از من ( دچار فتنه\r\n\r\n\r\n","description":"","footnote":"\r\n( 1 ) - عنكبوت : 1 و 2 * الم ، آيا مردم پنداشتند كه تا گفتند ايمان آورديم ، رهامىشوند و مورد آزمايش قرار نمىگيرند ؟ .\r\n","page_name":" 22 ","page_number":22},
  {"content":"\r\n\r\nگرديده و ) آزمايش خواهند شد .\r\nگفتم : يا رسول اللّه ، در جنگ احد كه شمارى از مسلمانان شهيد شدند و شهادت از من باز داشته شد و اين امر بر من ناگوار آمد ، آيا نفرمودى : بشارت باد تو را كه سرانجام شهيد خواهى شد .\r\nحضرت فرمود : چنين است ؛ آيا در آن هنگام صبر تو چگونه خواهد بود ؟ گفتم : يا رسول اللّه چنين موردى از موارد صبر نيست بلكه از موارد بشارت و سپاس است « 1 » .\r\n\r\n\r\n","description":"","footnote":"\r\n( 1 ) - نهج البلاغه : 490 . .\r\n","page_name":" 23 ","page_number":23},
  {"content":"\r\n\r\n\r\n( 10 ) سخنان صديقهء طاهره با اميرالمؤمنين بعد از ايراد خطبه در مسجد\r\nفاطمه زهرا عليها السلام پس از ايراد خطبه در مسجد و در اجتماع مهاجر و انصار ، به منزل باز گشت . در حالى كه اميرالمؤمنين عليه السلام چشم به راه بود و طلوع آن ( ماه تابان ) را انتظار مىكشيد .\r\nفاطمه عليها السلام چون به خانه درآمد ، به اميرالمؤمنين عليه السلام چنين خطاب كرد :\r\nاى پسر ابوطالب ، همانند طفل در شكم مادر پرده نشين شده و چون شخص متهّم عزلت گزيده‌اى . تو كه شهپر مرغان شكارى را در هم شكستى اكنون دستخوش پرهاى جوجه مرغان بى بال شده‌اى !\r\nاين فرزند ابوقحافه به زور و ستم عطاى پدرم و قوت و معيشت دو پسرم را باز ستاند و در مظلوميت من كوشش بسيار كرد\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nو در مقام مجادله دشمنى را به نهايت رساند ، اين در حالى بود كه انصار يارى خود را از من دريغ داشتند و مهاجران رشته محبّت و خويشى را بريدند و مردم از حق من چشم پوشى كردند ، [ اينك 
  ] نه ياورى براى دفاع از حق خود دارم و نه مانعى در مقابل ستم ، انباشته از خشم و اندوه ، برون رفتم و بدون گرفتن حق از ستمگر بازگشتم .\r\nو تو ، آن روز غبار تسليم بر چهره‌ات نشست كه شدّت و جرأت خود را وانهادى و پس از آن كه گردن گرگان را در هم شكستى خاك نشين شدى !\r\nنه گوينده‌اى را باز داشتم و نه مزّيتى به دست آوردم و اختيارى ندارم . اى كاش لختى پيش از اين حال و قبل از اين ذلّت جان مىسپردم . ياور من در مقابل ستم ابوبكر و حمايت تو خداست !\r\nواى بر من در هر صبح و هر شام ، تكيه گاهم از دست رفت و بازويم سست شد . من به پدر شكايت مىبرم و انتقام‌جويى را به خدا واگذار مىكنم .\r\nبارخدايا ! حول و قوّهء تو شديدتر و برتر از آنها و عذاب و مجازات تو سخت‌تر است .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nاميرالمؤمنين صلى الله عليه و آله فرمود :\r\nواى و شرّ براى تو نيست ، بلكه براى دشمن بدخواه توست .\r\nخشم خود باز دار اى دخت رسول برگزيده و اى يادگار نبوّت ، من در وظيفه دينى خود سستى نكرده‌ام و در حدّ توان خود كوتاه نيامده‌ام . اگر قوت زندگى را منظور دارى ، روزى تو ضمانت شده و كفيل تو امين است و آنچه از اجر آخرت براى تو فراهم و ذخيره شده از آنچه از تو باز داشته‌اند بهتر است . همه را به حساب خدا بگذار !\r\nفاطمه عليها السلام گفت : خدا مرا كافى است ؛ و آن گاه سكوت اختيار كرد « 1 » .\r\n\r\n\r\n","description":"","footnote":"\r\n( 1 ) - الأحتجاج ، طبرسى : 108 ؛ الأمالى ، شيخ طوسى : 684 . .\r\n","page_name":" 26 ","page_number":26},
  {"content":"\r\n\r\n\r\n( 11 ) چهار چيز موجب سعادت است\r\nامام‌حسن عليه السلام مىگويد : هنگامى كه ابن‌ملجم به اميرالمؤمنين ضربت زده بود و حضرت در حال تسليم جان بود نزد وى رفتم .\r\nناراحت شدم و بىتابى كردم .\r\nحضرت فرمود : آيا بىتابى مىكنى ؟ گفتم : چگونه نكنم كه شما را به اين حال مىبينم ؟\r\nفرمود : آيا چهار چيز تو را آموزش ندهم كه اگر آنها را حفظ كنى سعادتمند مىشوى و اگر ضايع گردانى دنيا و آخرت از دست تو مىرود ؟\r\nفرزندم هيچ بىنيازىاى بزرگتر از عقل و هيچ فقرى همانند جهل و هيچ وحشتى شديدتر از خودپسندى و هيچ زندگىاى گواراتر از حسن خلق نيست « 1 » .\r\n\r\n\r\n","description":"","footnote":"\r\n( 1 ) - نهج السعادة : 7 / 127 . .\r\n","page_name":" 27 ","page_number":27},
  {"content":"\r\n\r\n\r\n( 12 ) پيش‌بينى حكومت مروان و فرزندانش\r\nمروان بن حكم در جنگ جمل اسير شد . امام حسن و امام حسين عليهما السلام از او شفاعت كردند و حضرت رهايش كرد . حسنين گفتند : يا اميرالمؤمنين ( او ) با شما بيعت مىكند .\r\nحضرت فرمود : مگر بعد از مرگ عثمان با من بيعت نكرد ؟\r\nمن نيازى به بيعت او ندارم ، دست او دست يهودى است ، اگر با دست خود با من بيعت كند با پشت خود بيعت شكنى خواهد كرد .\r\nآگاه باشيد براى او امارت و حكومتى بسيار كوتاه خواهد بود به اندازه‌اى كه سگى بينىاش را بليسد « 1 » . واو پدر چهار رئيس است « 2 » .\r\n\r\n\r\n","description":"","footnote":"\r\n( 1 ) - مدّت خلافت مروان كمتر از يك سال بود و چهار نفر از فرزندان او به نام‌هاى عبدالملك ، عبدالعزيز ، محمد و بشر رياست يافتند . اوّلى خليفه و سه ديگر به ترتيب حكمران مصر ، جزيره وعراقين شدند . نيز احتمال دارد كه منظور چهار فرزند عبدالملك - نوادگان مروان - به نام‌هاى وليد ، سليمان ، يزيد و هشام باشند كه هر چهار برادر به خلافت رسيدند . ( تتمه المنتهى : 79 ) . .\r\n( 2 ) - نهج‌البلاغه : 170 . .\r\n","page_name":" 28 ","page_number":28},
  {"content":"\r\n\r\n\r\nفصل دوّم : گفتگوهاى اميرالمؤمنين عليه السلام با اصحاب و ياران\r\n\r\n","description":"","footnote":"","page_name":" 29 ","page_number":29},
  {"content":"\r\n\r\n\r\n( 13 ) شكستن و تقسيم ظرف‌هاىطلا و نقره\r\n« زاذان » « 1 » گويد با « قنبر » « 2 » به نزد على عليه السلام رفتيم . قنبر گفت : يا اميرالمؤمنين برخيز كه براى شما گنجينه‌اى نهفته‌ام . على عليه السلام گفت : چه گنجينه‌اى ؟ گفت با من بياييد . على عليه السلام برخاست و با او به خانه رفت . دو جوال پُر از جام‌هاى زر و سيم بود . گفت : يا\r\n\r\n\r\n","description":"","footnote":"\r\n( 1 ) - زاذان / ابوعمرة الفارسى : از اصحاب اميرالمؤمنين عليه السلام بلكه از خواص‌ّاست ، حضرت ، اسم اعظم در گوش او خواند و او حافظ قرآن شد در حالى كه پيشتر نمىتوانست قرآن بخواند . الكنى والالقاب : 1 / 122 . .\r\n( 2 ) - قنبر : غلام اميرالمؤمنين عليه السلام است ، او را از اركان اربعه تابعين دانسته‌اند ، حجّاج از او پرسيد غلام چه كسى هستى ؟ گفت : مولى من ضرب بسيفين و طعن برمحين وصلّى القبلتين و بايع البيعتين وهاجر الهجرتين و بسيارى از اوصاف اميرالمؤمنين عليه السلام را برشمرد . حجّاج دستور داد سر او را بريدند و او در راه محبّت امام اين گونه به شهادت رسيد . تنقيح المقال ، ج 2 ، بخش دوّم ، ص 30 . .\r\n","page_name":" 30 ","page_number":30},
  {"content":"\r\n\r\nاميرالمؤمنين شما را عادت بر اين است كه هر چه هست ميان مردم تقسيم مىكنى و من اينها را براى شما اندوخته‌ام . على عليه السلام گفت : اگر آتشى فراوان به خانه من مىافكندى از اين خوش‌تر مىداشتم . آن گاه شمشير بركشيد و بر آن جوال‌ها زد ، جام‌ها به اطراف پراكنده شدند ، در حالى كه از هر يك نيمى يا ثلثى بريده شده بود . سپس فرمان داد كه آنها را تقسيم كنند و شروع كرد به خواندن اين شعر :\r\n هذا جناى وخياره فيه * اذ كلّ جان يده الى فيه « 1 » \r\nآن گاه فرمود :\r\nاى سيم سپيد ، ديگرى جز مرا بفريب ؛ و اى طلاى زرد ديگرى جز مرا بفريب .\r\nدر بيت‌المال چند سوزن بزرگ و كوچك بود ، گفت : اينها را هم تقسيم كنيد . مردم گفتند ما را نيازى به آنها نيست . على عليه السلام گفت :\r\nسوگند به آن كه جانم به دست اوست ، بايد بد و خوبش را با هم بستانيد « 2 » .\r\n\r\n\r\n","description":"","footnote":"\r\n( 1 ) - اين دست‌چين من است كه خوب و بدش با هم است ، در حالى كه ديگر چينندگان دستشان به دهانشان بود و خوب‌هايش را مىخوردند .\r\n( 2 ) - الغارات : 55 . .\r\n","page_name":" 31 ","page_number":31},
  {"content":"\r\n\r\n\r\n( 14 ) پشتيبانى سران و افراد قبيله طىّاز اميرمؤمنان\r\nچون اميرالمؤمنين عليه السلام در مسير حركت از مدينه به بصره ، در تعقيب ناكثين ، ازمنزل « ربذه » « 1 » حركت كرد ، « عبدالله بن خليفه طايى » كه در منزل « فيد » « 2 » فرود آمده بود با حضرت ملاقات كرد ؛ واميرالمؤمنين عليه السلام او را نزديك خود ساخت .\r\nعبداللّه گفت : سپاس خداوندى را كه حق را به اهلش برگرداند و آن را در جايگاه خود قرار داد ، خواه كسانى از اين امر ناخشنود باشند يا شادمان گردند . به خدا ، پيامبر صلى الله عليه و آله را هم دوست نداشتند و با او به جنگ و ستيز برخاستند و خداوند مكر آن‌ها را به\r\n\r\n\r\n","description":"","footnote":"\r\n( 1 ) - ربذه : سه روز راه با مدينه فاصله دارد و قبر ابوذر غِفارى رضى اللّه عنه‌در آن جا است . معجم البلدان : 3 / 24 . .\r\n( 2 ) - فيد : شهرى بوده است ميان راه مكه به كوفه . معجم‌البلدان : 4 / 282 . .\r\n","page_name":" 32 ","page_number":32},
  {"content":"\r\n\r\nسينه‌هايشان برگرداند و پيش آمد بد برايشان قرار داد . به خدا سوگند ، براى حفظ و مراعات حق رسول خدا صلى الله عليه و آله در هر مكانى همراه تو مجاهده خواهيم كرد .\r\nعلى عليه السلام به او خوش آمد گفت و او را در كنار خود نشاند - او رفيق و دوستدار حضرت بود - و حضرت شروع كرد دربارهء مردم از او سؤال كردن ، تا اين كه از ابوموسى اشعرى « 1 » پرسيد . عبداللّه گفت : من به او اطمينان ندارم ، و خاطر جمع نيستم كه اگر كمكى بيابد بر ضدّ تو اقدام نكند .\r\nحضرت فرمود : او در نظر من هم امين و خيرخواه نيست و ليكن آنهايى كه پيش از من بودند محبّت او را جلب كردند و او را حاكم و بر مردم مسلط نمودند . من تصميم بر عزل او داشتم . اشتر از من خواست كه او را باقى بگذارم و من هم با ناخشنودى پذيرفتم و بر كنارى او را به فرصتى ديگر گذاشتم .\r\n\r\n\r\n","description":"","footnote":"\r\n( 1 ) - ابوموسى اشعرى / عبدالله بن قيس : در زمان عمر و عثمان ، والى بصره و از طرف اميرمؤمنان عليه السلام والى كوفه بود در جريان جنگ جمل مردم را از يارى امام عليه السلام بازمىداشت ، حضرت او را از حكومت بر كنار كرد . در جريان حكميّت ، خوارج و منافقان او را به عنوان نماينده بر امام على عليه السلام تحميل كردند ، او كه فرد ساده‌لوحى بود از عمروعاص فريب خورد و حكميّت به نتيجه نرسيد . الكنى والالقاب : 1 / 155 . .\r\n","page_name":" 33 ","page_number":33},
  {"content":"\r\n\r\nدر همين حال سياهى بزرگى از طرف كوه‌هاى طىّ پديدار شد . اميرالمؤمنين فرمود : ببينيد اين سياهى چيست ؟ سواران رفتند و چيزى نگذشت كه بازگشتند و گزارش دادند : اينان طايفه « طىّ » هستند كه به سوى تو مىآيند و همراه خود گوسفند ، شتر و اسب دارند . برخى از آنها هديّه و كرامت خود را مىآورند و برخى مىخواهند همراه تو به سوى دشمن بروند .\r\nعلى عليه السلام فرمود : خداوند قبيله طىّ را جزاى خير دهد و « خداوند مجاهدان را بر نشستگان با اجر عظيم برترى داده است » « 1 » چون به حضرت رسيدند سلام كردند . عبداللّه مىگويد : به خدا آنچه از اجتماع و زيبايى شكل و هيأت ايشان ديدم مرا مسرور كرد وهنگامى كه سخنگويشان صحبت كرد چشمم روشن شد . چرا كه گوينده‌اى بليغ‌تر از خطيبشان نديده بودم .\r\nآن گاه « عدىّ بن حاتم طائى » « 2 » از ميانشان برخاست . حمد و ثناى الهى به جاى آورد و سپس گفت : من در زمان رسول خدا صلى الله عليه و آله ايمان آوردم و زكات پرداخت كردم و پس از آن حضرت با مرتدان\r\n\r\n\r\n","description":"","footnote":"\r\n( 1 ) - نساء : 95 . .\r\n( 2 ) - عدىّ : فرزند حاتم طايى مشهور و از ياران بزرگوار اميرالمؤمنين عليه السلام است . .\r\n","page_name":" 34 ","page_number":34},
  {"content":"\r\n\r\nجنگيدم و هدفم ثواب پروردگار بود ، و ثواب كسى كه نيكوكار و پرهيزكار باشد بر خداوند است . به ما خبر رسيد كه مردانى از اهل مكّه بيعت شكسته و از روى ستم با تو به مخالفت برخاسته‌اند . ما آمده‌ايم تا تو را در مسير حق يارى كنيم ، اكنون ما تحت فرمان توايم به آنچه دوست دارى ما را مأمور كن .\r\nاميرالمؤمنين عليه السلام فرمود : خداوند قبيله شما را از جانب اسلام واهلش جزاى خير دهد . همانا شما اسلام را با ميل و رغبت پذيرفتيد و با مرتدّان ستيز كرديد و آهنگ يارى مسلمانان داريد .\r\nآن گاه شخصى به نام « سعيد » برخاست وگفت : يا اميرالمؤمنين برخى از مردم به بيان آنچه در دل دارند توانا هستند و بعضى نمىتوانند آنچه در دل دارند به زبان بياورند . اگر بخواهند اين كار را بكنند به زحمت مىافتند و اگر سكوت كنند غصّه و پيچش آن در دل آزرده‌شان مىكند . من نمىتوانم آنچه در دل دارم براى تو به زبان بيان كنم و ليكن تلاش خواهم كرد كه مطلب خود را برسانم واللّه ولى التوفيق .\r\nمن در نهان و آشكار خيرخواه تو هستم و با دشمنان تو در همه جا خواهم جنگيد . براى تو حقى را معتقدم كه نه نسبت به پيشينيان تو اين اعتقاد را داشتم و نه امروز نسبت به كسى از اهل\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nزمان تو دارم . به جهت فضيلت تو در اسلام و نزديك بودن تو به پيامبر ، و من هرگز از تو جدا نخواهم شد تا پيروز شوى يا در پيش روى تو به شهادت برسم .\r\nاميرالمؤمنين به او فرمود : خداوند تو را رحمت كند . زبانت آنچه را در ضميرت بود آشكار كرد ، از خدا مىخواهيم كه عافيت را روزى تو گرداند و بهشت را به تو پاداش دهد « 1 » .\r\n\r\n\r\n","description":"","footnote":"\r\n( 1 ) - نهج‌السعادة : 1 / 262 . .\r\n","page_name":" 36 ","page_number":36},
  {"content":"\r\n\r\n\r\n( 15 ) بىارزش بودن رياست مگر براى برپايى حق\r\nوقتى اميرالمؤمنين عليه السلام از مدينه به سوى بصره عازم شد در « ربذه » توقّف كرد . درآنجا با آخرين گروه‌هاى حُجّاج مواجه شد ، كه اجتماع كردند تا از سخنان حضرت بشنوند . حضرت در خيمه خود بود .\r\nابن عباس « 1 » مىگويد : من وارد شدم ديدم حضرت كفش خود را تعمير مىكند . گفتم : به اين كه امر ما را اصلاح كنى نيازمندتريم از آنچه انجام مىدهى . حضرت چيزى نفرمود تا اين كه كارش را تمام كرد و آن كفش را در كنار لنگه ديگرش قرار داد . آن گاه فرمود : اين كفش را قيمت كن ! گفتم : ارزشى ندارد ! فرمود : در عين\r\n\r\n\r\n","description":"","footnote":"\r\n( 1 ) - ابن عبّاس / عبداللّه بن عباس : پسر عموى پيامبر صلى الله عليه و آله و على عليه السلام و ازياوران اميرالمؤمنين و راويان حديث است . .\r\n","page_name":" 37 ","page_number":37},
  {"content":"\r\n\r\nحال . گفتم : پاره‌اى از درهم ! فرمود : سوگند به خدا اين دو لنگه كفش ( بىارزش ) براى من محبوبتر است از كار ( رياست ) شما ؛ مگر اين كه حقى را به پا دارم يا باطلى را دور سازم « 1 » .\r\nهمين معنى به نقل ديگرى چنين آمده است :\r\nابن عباس مىگويد : هنگام حركت به سوى بصره ، در ذى قار « 2 » به محضر اميرالمؤمنين عليه السلام وارد شدم در حالى كه پارگى كفش خودرا مىدوخت ، به من فرمود : اين كفش چند مىارزد ؟ گفتم :\r\nارزشى ندارد .\r\nفرمود : سوگند به خدا اين كفش از رياست بر شما براى من محبوبتر است ، مگر اين كه حقّى را اقامه يا از باطلى جلوگيرى كنم « 3 » .\r\n\r\n\r\n","description":"","footnote":"\r\n( 1 ) - نهج السعادة : 1 / 249 . .\r\n( 2 ) - ذى قار / ذوقار : محل آبى است در نزديكى كوفه به طرف واسط . المنجدفى الاعلام . .\r\n( 3 ) - نهج البلاغه : 111 . .\r\n","page_name":" 38 ","page_number":38},
  {"content":"\r\n\r\n\r\n( 16 ) مژدهء ملاقات به حارث همدانى\r\n« حارث همدانى » در حالى كه مريض بود و به سختى به وسيله عصا راه مىرفت با گروهى از شيعيان به محضر على عليه السلام شرفياب شد . - حارث نزد آن حضرت منزلتى داشت - و امام عليه السلام از او استقبال كرد و احوال پرسيد .\r\nحارث گفت : يا اميرالمؤمنين روزگار پيرم كرده ، ولى آنچه مرا بيشتر آتشين و محزون ساخت ، بگو مگوى يارانت در جلوى خانه‌ات مىباشد .\r\nحضرت فرمود : دربارهء چه چيزى گفتگو مىكردند ؟\r\nگفت : دربارهء تو و سه نفر پيش از تو ، گروهى افراط و غلّو مىكردند ، گروهى ميانه‌رو بودند و گروهى مردّد و اهل شك ، كه نمىدانند پيش بروند يا كوتاه بيايند .\r\nحضرت فرمود : اى برادر همدان بس است ، سپس فرمود :\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nبهترين شيعيان من گروه ميانه‌رو هستند ، كه غلوّ كنندگان و واپس ماندگان به سوى آنان باز مىگردند .\r\nدر ادامه فرمود : اى حارث به تو مژده مىدهم كه هنگام مرگ و در كنار صراط و بر لب حوض [ كوثر 
  ] وهنگام مقاسمه مرا خواهى شناخت « 1 » .\r\nحارث پرسيد : مقاسمه چيست ؟\r\nفرمود : تقسيم آتش ، كه من آن را به درستى تقسيم مىكنم و مىگويم : اين دوست من است او را رها كن ، و اين دشمن من است ، او را بگير « 2 » .\r\n\r\n\r\n","description":"","footnote":"\r\n( 1 ) - سيد حميرى در اين زمينه مىگويد :\r\n ياحار همدان من يَمُت يرني * من مؤمن او منافق قبلا \r\nو نيز در شعر فارسى آمده است :\r\n اى كه گفتى فَمنْ يَمُت‌يرني * جان فداى كلام دلجويت\r\nكاش روزى هزار مرتبه‌من * مردمى تا بديدمى رويت \r\n( 2 ) - نهج‌السعادة : 2 / 667 .\r\n","page_name":" 40 ","page_number":40},
  {"content":"\r\n\r\n\r\n( 17 ) توصيف اصحاب\r\nروزى مردم در حضور اميرالمؤمنين عليه السلام بودند و موقعيت را مناسب تشخيص داده به حضرتش عرض كردند : دربارهء اصحابت براى ما سخن بگو . حضرت فرمود : كدام اصحابم ؟\r\nگفتند : اصحاب رسول خدا صلى الله عليه و آله فرمود : همه اصحاب آن حضرت اصحاب منند ، كدامشان منظور است ؟ گفتند : افرادى كه آنها را ياد مىكنى و براى آنها درود مىفرستى . فرمود : كدامشان ؟ گفتند :\r\n« عبداللّه بن مسعود » . فرمود : سنّت را فرا گرفت و قرآن را تلاوت كرد ، و اين از جهت دانش براى او كافى بود . . .\r\nگفتند : « حذيفه » ؟\r\nفرمود : نام منافقان را ياد گرفت و از مشكلات پرسش كرد و آنها را گشود . اگر از او دربارهء آنها بپرسيد او را دانشمند خواهيد يافت .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nگفتند : « ابوذر » ؟\r\nفرمود : علم را دريافت و بخيل و حريص بود : بخيل در دينش و حريص بردانش . او زياد پرسش مىكرد . گاهى جواب داده مىشد و گاهى از جواب محروم مىگشت . وجود او از علم لبريز و سرشار شد .\r\nگفتند : « سلمان » فرمود : سلمان مردى از ما اهل‌بيت است . چه كسى براى شما مثل لقمان حكيم است ؟ علم نخست را اندوخت و دانش آخر را آموخت ، كتاب اوّل و آخر را خواند و درياى بى پايان است .\r\nگفتند : « عمار ياسر » ؟\r\nفرمود : او مردى است كه خداوند ايمان را به گوشت ، خون ، استخوان ، مو و پوست او آميخت و لحظه‌اى از حق جدا نمىشود .\r\nحق به هر سو كه باشد او هم در آن سو است ، و آتش را نسزد كه حتّى جزئى از او را فراگيرد .\r\nگفتند : يا اميرالمؤمنين ، پس از خودت سخن بگو .\r\nفرمود : بس است . خداوند از خودستايى نهى كرده است .\r\nكسى گفت : خداوند عزّوجلّ مىفرمايد : « وَأَمَّا بِنِعْمَةِ رَبكْ\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nفَحَدّثْ » « 1 » .\r\nفرمود : اينك شما را از نعمت پروردگارم آگاه مىكنم : من به گونه‌اى بودم كه هرگاه [ از رسول خدا 
  ] سؤال مىكردم پاسخ مىشنيدم ، وهنگامى كه ساكت مىشدم [ به وسيله آن حضرت 
  ] سر سخن باز مىشد ؛ از اين رو من دانش فراوانى را در برگرفته است . « 2 »\r\n\r\n\r\n","description":"","footnote":"\r\n( 1 ) - الضّحى : 11 ، امّا از نعمت پروردگار خويش [ با مردم 
  ] سخن بگو .\r\n( 2 ) - نهج‌السعادة : 2 / 630 .\r\n","page_name":" 43 ","page_number":43},
  {"content":"\r\n\r\n\r\n( 18 ) عفو مسيّب بن نجبة وواگذارى مسؤوليت جديد\r\nمعاويه ، « عبداللّه بن مسعدهء فزارى » را فرا خواند و او را با 1700 تن به « تيما » « 1 » اعزام كرد و فرمان داد هر عربى را كه ديد بيازمايد ، هر كس مطيع او باشد از او بيعت بگيرد و هر كس مخالفت كند حساب او را با شمشير تسويه كند ، سپس به سوى مدينه و مكه و سرزمين حجاز برود و هر روز گزارش كار خود را به او ارسال نمايد .\r\nعبداللّه بن مسعده به انجام مأموريت خود پرداخت و خبر به اميرالمؤمنين عليه السلام رسيد . حضرت « مسيّب بن نجبه فزارى » را با گروهى از مردم در پى او فرستاد و فرمود : اى مسيّب ، تو از كسانى هستى كه من به صلاح و نيرومندى آنها اطمينان دارم .\r\n\r\n\r\n","description":"","footnote":"\r\n( 1 ) - تيما : سرزمينى است در شمال جزيرة العرب .\r\n","page_name":" 44 ","page_number":44},
  {"content":"\r\n\r\nمسيّب حركت كرد و به تيما رسيد . گروهى از قبيله فزاره به عبداللّه بن مسعده پيوستند و گروهى به مسيّب چرا كه هر دو از آن قبيله بودند سرانجام نيروهاى دو طرف درگير شدند و ابن مسعده زخمى شد . شمارى از يارانش بدون توجّه به او به شام گريختند و گروهى با او باقى ماندند كه آنها نيز به يك چهار ديوارى كهنه در كنار دژ تيما پناه بردند .\r\nمسيّب پيرامون آن هيزم جمع كرده آتش افروخت . آنها مسيّب را قسم دادند كه آنها را به آتش نسوزاند . مسيّب دستور داد آتش را خاموش كردند ، شب هنگام يكى از ياران مسيب كه نگهبان شكاف و راه فرار به سوى شام بود ، راه را گشود و آنها از محاصره گريخته به شام رفتند .\r\nچون صبح شد مسيّب هيچ كس را در ميان چهار ديوارى نيافت . يكى از يارانش اجازه خواست تا فراريان را تعقيب كند .\r\nمسيّب اجازه نداد . آن گاه به سوى اميرالمؤمنين بازگشت .\r\nخبر ماجرا پيشتر به اميرالمؤمنين عليه السلام رسيده بود . از اين رو به مسيّب چند روز اجازه ملاقات نداد . سپس او را احضار نموده توبيخ كرد و فرمود : سستى كردى و فرصت را از دست دادى . مسيّب پوزش خواست و گروهى از بزرگان كوفه وساطت كردند كه\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nحضرت از او راضى شود . حضرت جوابى نفرمود و او را به يكى از ستون‌هاى مسجد بست - و به قولى حبس كرد - سپس او را خواست و فرمود : درباره تو افرادى وساطت كردند كه تو پيش من از آنها اميد بخش‌ترى . من دوست نداشتم كسى از ايشان منّتى بر تو داشته باشد . آن گاه از او اظهار رضايت كرد و وى را به همراه « عبدالرحمان بن محمد كندى » مأمور جمع‌آورى صدقات ( زكات ) كوفه نمود . سپس از آنها حسابرسى كرد . چون اشكالى بر آنها نيافت ، مأموريتشان را تمديد كرد و فرمود :\r\nاگر همهء مردم مثل اين دو مردِ صالح بودند هيچ گلّه‌دارى زيان نمىديد ، اگر ( چه ) گوسفندان خود را بدون چوپان رها مىكرد ؛ هيچ زن مسلمانى زيان نمىديد اگر [ چه 
  ] در به روى او نمىبستند و او را حفاظت نمىكردند ؛ هيچ بازرگانى دچار ضرر نمىشد اگر ( چه ) متاع خود را در فضاى باز قرار مىداد « 1 » .\r\n\r\n\r\n","description":"","footnote":"\r\n( 1 ) - نهج السعادة : 2 / 557 .\r\n","page_name":" 46 ","page_number":46},
  {"content":"\r\n\r\n\r\n( 19 ) غذاى مخصوص اميرمؤمنان عليه السلام\r\nاميرالمؤمنين مردم را در رحبه « 1 » كوفه اطعام مىكرد . پس از آن خود به منزل مىرفت و غذا مىخورد . يكى از ياران حضرت مىگويد : گمان كردم آن حضرت در منزل غذاى بهترى از غذاى مردم ميل مىكند . از اين رو با مردم غذا نخوردم و هنگام رفتن اميرالمؤمنين عليه السلام با وى همراه شدم . حضرت سؤال كرد غذا خوردى ؟ گفتم : نه . فرمود با من بيا . پس به منزل آن حضرت رفتيم . على عليه السلام صدا كرد : يا فضّه ! خادمى سياه آمد . فرمود : غذاى ما را بياور ؛ و او چند گرده نان و كوزه شير آورد و در بشقابى ريخت و نان‌ها را در آن تريد كرد . در حالى كه سبوس آن آشكار بود ، گفتم\r\n\r\n\r\n","description":"","footnote":"\r\n( 1 ) - رَحْبَه : به معنى زمين باز و با وسعت و فاصلهء بين خانه‌ها يا محوطه ميان‌خانه‌ها و مسجداست ورَحْبَه خُنيس نام محلّه‌اى بوده است در كوفه ( معجم البلدان ) .\r\n","page_name":" 47 ","page_number":47},
  {"content":"\r\n\r\nاگر دستور مىدادى آرد را الك كنند بهتر بود .\r\nحضرت گريست و فرمود : در خانه رسول خدا هرگز الك نديدم « 1 » .\r\n\r\n( 20 ) رعايت اعتدال در كيفر\r\nاميرالمؤمنين عليه السلام روز دوشته 12 رجب سال 36 هجرى بعد از پيروزى در جنگ جمل ، در حالى كه بزرگان مردم و اهل بصره آن حضرت را همراهى مىكردند ، از بصره به كوفه آمد .\r\nاهل كوفه به استقبال شتافتند و تبريك گفتند . سپس عرضه داشتند ، يا اميرالمؤمنين ، كجا وارد مىشوى ؟ آيا در قصر منزل مىكنى ؟ فرمود : نه ، در رَحْبَه وارد مىشوم ، پس از نزول در رَحْبَه به سوى مسجد اعظم رفت و دو ركعت نماز به جا آورد . سپس بر منبر رفت و خطبه خواند . در خطبه پس از حمد و ثنا و صلوات و درود ، فضيلت اهل كوفه را ياد آور شد و آنها را از پيروى هواى نفس و\r\n\r\n\r\n","description":"","footnote":"\r\n( 1 ) - انساب الاشراف ، حديث 232 .\r\n","page_name":" 48 ","page_number":48},
  {"content":"\r\n\r\nآرزوهاى طولانى باز داشت و در پايان فرمود : شمارى از كوفيان در ياريم كوتاهى كرده‌اند . من آنها را سرزنش مىكنم و شما هم از ايشان دورى كنيد و حرف‌هايى كه دوست ندارند به ايشان بشنوانيد تا خود را اصلاح كنند .\r\nمالك بن حبيب يربوعى - فرمانده نيروهاى انتظامى اميرالمؤمنين عليه السلام - به پا خاست و گفت : به نظر من اين مقدار - مجازات - اندك است سوگند به خدا اگر فرمان دهى آنها را مىكشيم .\r\nاميرالمؤمنين فرمود : اى مالك از حدّ گذشتى و در دشمنى فرو رفتى ! مالك گفت : كارآيى برخى سختگيرىها و ستم‌ها بيشتر است و شما را از مصالحه با دشمنان بىنياز مىكند .\r\nاميرالمؤمنين عليه السلام فرمود : خداوند اين گونه حكم نكرده است .\r\nبلكه يك نفر در مقابل يك نفر قرار دارد ، ستم براى چيست ؟\r\nخداوند مىفرمايد : « هر كسى مظلوم كشته شود براى ولّى او سلطه ( و حق قصاص ) قرار داديم ، امّا در قتل اسراف نكند چرا كه او مورد حمايت است » « 1 » و اسراف در قتل اين است كه غير از قاتل را\r\n\r\n\r\n","description":"","footnote":"\r\n( 1 ) - اسراء : 33 .\r\n","page_name":" 49 ","page_number":49},
  {"content":"\r\n\r\nبكشى وخداوند از آن نهى كرده است و اين همان ستم است « 1 » .\r\n\r\n( 21 ) گريهء اصبغ بر مفارقت اميرمؤمنان ودرخواست حديث\r\nاصبغ بن نُباته « 2 » مىگويد : وقتى حضرت مضروب شد با گروهى از اصحاب به در خانه حضرت رفتيم و در آنجا نشستيم .\r\nچون صداى گريه از خانه شنيديم ما همه گريستيم . امام حسن عليه السلام بيرون آمد و گفت : اميرالمؤمنين مىفرمايد : به خانه هايتان برويد .\r\nديگران رفتند ، امّا من ماندم . صداى گريه در منزل شديدتر شد .\r\nمن هم گريستم . باز امام حسن آمد و فرمود : نگفتم برويد . گفتم :\r\nيابن رسول اللّه ، من طاقت ندارم . پاهايم نيز يارى نمىكند كه\r\n\r\n\r\n","description":"","footnote":"\r\n( 1 ) - وقعة صفّين : 3 .\r\n( 2 ) - اصبغ بن نباته : از خواصّ ياران اميرالمؤمنين عليه السلام است و در جنگ صفيّن‌فرماندهى شرطة الخميس را بر عهده داشت ، او مردى شجاع و عابد بود . سفينة البحار : 2 / 8 .\r\n","page_name":" 50 ","page_number":50},
  {"content":"\r\n\r\nبروم ، مگر اين كه اميرالمؤمنين را ببينم . باز گريه كردم .\r\nامام حسن داخل شد . طولى نكشيد كه بازگشت و فرمود : وارد شو . وارد شدم واميرالمؤمنين عليه السلام را در حالى ديدم كه سرش را با عمامه‌اى زرد بسته بود و چهره حضرت نيز چنان زرد شده بود كه نفهميدم چهره زردتر بود يا عمامه . آن گاه افتادم و آن حضرت را بوسيدم و ناله كردم . فرمود : گريه نكن اى اصبغ به خدا سوگند [ سفر من به سوى 
  ] بهشت است .\r\nگفتم : فدايت شوم يا اميرالمؤمنين ، مىدانم تو به سوى بهشت مىروى ، من براى خود گريه مىكنم كه ترا از دست مىدهم . يا اميرالمؤمنين فدايت شوم حديثى از رسول خدا برايم بيان كن كه گمان مىكنم بعد از امروز هرگز از تو حديثى نخواهم شنيد . فرمود : بلى ، اى اصبغ ، روزى رسول خدا صلى الله عليه و آله مرا فرا خواند و فرمود : اى على بر منبر مسجد من برو و مردم را بخوان . سپس حمد وثناى الهى را به جاى آر و بر من درود فراوان بفرست و آن گاه بگو :\r\nاى مردم من فرستاده رسول خدا صلى الله عليه و آله به سوى شما هستم ، آن حضرت به شما مىگويد : لعنت خدا و لعنت ملائكهء مقرّب و لعنت انبياى مرسل و لعنت من بر كسى كه به غير پدرش نسبت بَرَد ، يا\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nبه غير مولاى خودش دعوت كند ، يا در مزد اجيرش ظلم روا دارد .\r\nمن هم به مسجد رفته و بالاى منبر قرار گرفتم . وقتى قريش و ديگر مردمى كه در مسجد بودند مرا ديدند ، به سوى من آمدند .\r\nمن پيام رسول خدا را رساندم . كسى حرفى نزد جز عمر بن خطّاب كه گفت پيام را رساندى ولى سخنى مجمل آوردى . گفتم به رسول خدا مىرسانم . به حضرت اطلاع دادم . فرمود : برو به مسجدم و بالاى منبر قرار بگير و حمد وثناى خدا را به جاى آور و بر من درود فرست و بگو :\r\nاى مردم ! چيزى براى شما نياورديم جز اين كه تأويل و 2 تفسير آن پيش ما است ؛ آگاه باشيد همانا من پدر شما هستم ، همانا من مولاى شما هستم ، همانا من اجير شما هستم « 1 » .\r\n\r\n\r\n","description":"","footnote":"\r\n( 1 ) - نهج السعادة : 7 / 131 .\r\n","page_name":" 52 ","page_number":52},
  {"content":"\r\n\r\n\r\n( 22 ) عدىّ بن حاتم و فرمانبردارى از اميرمؤمنان\r\nدر مسير كوفه اميرالمؤمنين عليه السلام به عدّى بن حاتم توجّه كرد و فرمود :\r\nاى عدّى ! آيا تو در آنچه هدف ما است با ما شاهد و حاضر هستى ؟\r\nعدّى گفت : من شاهد باشم يا غائب آنجايى هستم كه تو دوست دارى . اسبان ما آماده و نيزه‌هاى ما تيز و شمشيرهاى ما كشيده و آخته است . اگر نظرت اين باشد كه پيش بتازيم ، چنين كنيم و اگر رأى تو بر خوددارى است چنين كنيم . ما تسليم امر توايم ، پس به آنچه مىخواهى فرمان ده تا در امتثال دستور تو شتاب كنيم « 1 » .\r\n\r\n\r\n","description":"","footnote":"\r\n( 1 ) - الجمل : 270 .\r\n","page_name":" 53 ","page_number":53},
  {"content":"\r\n\r\n\r\n( 23 ) مناسبت خوراك و پوشاك پيشوا با مردم ناتوان\r\nاحنف بن قيس « 1 » گويد : شبى هنگام افطار بر اميرالمؤمنين عليه السلام وارد شدم . فرمود : برخيز با حسن و حسين غذا بخور و خود به نماز ايستاد . وقتى از نماز فارع شد كيسه‌اى را كه مهر زده بود خواست و مقدارى جُوِ خرد شده از آن برداشت و باز آن را مهر كرد . گفتم : يا اميرالمؤمنين ، ترا بخيل نمىدانستم . چرا اين جو را مهر زدى ؟ ! فرمود : از روى بُخل اين كار را نكردم ، و ليكن واهمه دارم از اين كه حسن و حسين آن را با روغن يا چربى مخلوط كنند . گفتم : مگر حرام است ؟ !\r\nفرمود ، نه و ليكن وظيفهء پيشوايان حق اين است كه وضع\r\n\r\n\r\n","description":"","footnote":"\r\n( 1 ) - احنف بن قيس : از بزرگان اهل بصره ، در زمان پيامبر صلى الله عليه و آله مسلمان شدوليكن به محضر آن حضرت شرفياب نشد ، او از ياران اميرالمؤمنين عليه السلام و شخص بزرگوار ، حليم و بردبار بود . الكنى والالقاب : 2 / 9 .\r\n","page_name":" 54 ","page_number":54},
  {"content":"\r\n\r\nخوراك و پوشاك خود را با ضعيف‌ترين مردم بسنجند و به چيزى كه آنها توان ندارند خود را امتياز ندهند ، تا فقير با ديدن ايشان به آنچه دارد راضى شود و دارا ايشان را ببيند شكرگزارى و فروتنىاش افزون گردد « 1 » .\r\n\r\n( 24 ) على عليه السلام و خانهء جاودان\r\nسُوَيْد بن غَفْله « 2 » مىگويد : روزى در خانه اميرالمؤمنين عليه السلام وارد شدم و ديدم كه در خانه‌اش جز حصير كهنه‌اى كه حضرت روى آن نشسته بود چيزى نيست . گفتم : يا اميرالمؤمنين ، تو حاكم و اختياردار مسلمانان هستى و بيت‌المال به دست تو است . با اين حال هيأت‌هايى بر تو وارد مىشوند ، در حالى كه در خانهء تو جز اين حصير نيست !\r\n\r\n\r\n","description":"","footnote":"\r\n( 1 ) - نهج السعادة : 2 / 48 .\r\n( 2 ) - سويد بن غفله : از اصحاب اميرالمؤمنين عليه السلام و از راويان حديث است درصفين همراه على عليه السلام بود . او در سنّ 128 سالگى از دنيا رفت .\r\n","page_name":" 55 ","page_number":55},
  {"content":"\r\n\r\nحضرت گريست و فرمود : اى سويد ، عاقل در منزل موقّتى سامان نمىگيرد . پيش روى ما خانهء جاودانى است . ما اثاث منزل را به آنجا فرستاده‌ايم و خود نيز به زودى به آنجا خواهيم رفت .\r\nسويد گويد : سوگند به خدا سخن حضرت مرا به گريه وا داشت « 1 » .\r\n\r\n( 25 ) على عليه السلام و مشورت با ياران\r\nوقتى اميرالمؤمنين عليه السلام مصمم شد به سوى شام حركت كند ، مهاجرين و انصارى را كه همراه آن حضرت بودند احضار كرد و در مورد تصميم خود به مشورت پرداخت . آن حضرت پس از حمد و ثناى الهى چنين فرمود : شما رأى نيكو داريد ، بردبار هستيد و سخن به حق مىگوييد و رفتار و كردارتان مبارك است . تصميم گرفته‌ايم كه به سوى دشمن خود و شما حركت كنيم . نظر خود را در اين زمينه ابراز كنيد .\r\n\r\n\r\n","description":"","footnote":"\r\n( 1 ) - نهج السعادة : 2 / 53 .\r\n","page_name":" 56 ","page_number":56},
  {"content":"\r\n\r\nبزرگان اصحاب از جمله « هاشم بن عتبه » « 1 » ، « عمار ياسر » « 2 » و « قيس بن سعد » « 3 » اظهار نظر كرده و بر لزوم بلكه سرعت حركت به سوى شام تأكيد كردند .\r\nسهل بن حنيف « 4 » به نمايندگى از انصار و اهل مدينه سخن\r\n\r\n\r\n","description":"","footnote":"\r\n( 1 ) - هاشم بن عُتبه : معروف بن مِرقال از نيكان صحابه و از ياران خاص‌اميرالمؤمنين عليه السلام و پرچمدار آن حضرت در صفيّن بود . او به جهت سرعت در جنگ مرقال ناميده شد و در صفين نيز به سختى جنگيد و در همان جنگ به شهادت رسيد . الكنى و الالقاب : 3 / 180 .\r\n( 2 ) - عمّار ياسر / ابواليقظان : از مسلمانان نخستين است كه پدر و مادرش زير شكنجه قريش به شهادت رسيدند . او از ياوران اميرمؤمنان بود و در جنگ صفين در ركاب آن حضرت شهيد شد ، و شهادت او موجب تزلزل در سپاه شام گرديد ، زيرا رسول خدا ( ص ) خبر داده بود كه : عمّار را گروه ستمكار خواهند كشت . سفينة البحار : 2 / 275 .\r\n( 3 ) - قيس بن سعد : صحابى شجاع و بخشنده و از ياوران اميرمؤمنان بود و بعداز آن حضرت نيرومندترين مردم به شمار مىآمد . پدرش سعد بن عباده رئيس طايفهء خزرج بود كه با ابوبكر بيعت نكرد . قيس از جانب اميرمؤمنان به حكومت مصر منصوب شد و در تمام جنگهاى آن حضرت شركت داشت و بعد از شهادت امام از ياوران امام حسن عليه السلام بود . سفينة البحار : 2 / 475 .\r\n( 4 ) - سهل بن حُنَيف : از انصار و از اصحاب نيك اميرالمؤمنين است ، او هنگام‌بازگشت از صفين در كوفه از دنيا رفت و اميرالمؤمنين از فقدان او به شدّت متأثّر شد و پنج مرتبه بر او نماز خواند . سفينة البحار : 1 / 676 .\r\n","page_name":" 57 ","page_number":57},
  {"content":"\r\n\r\nگفت وتسليمشان را در مقابل فرمان حضرت بيان كرد و پيشنهاد نمود كه در اين مورد اهل كوفه را در جريان قرار دهد كه اگر آن‌ها اطاعت و استقامت كنند روال كار بر مراد خواهد بود « 1 » .\r\n\r\n\r\n","description":"","footnote":"\r\n( 1 ) - وقعه صفين : 92 ، نقل به تلخيص .\r\n","page_name":" 58 ","page_number":58},
  {"content":"\r\n\r\n\r\n( 26 ) تأكيد و گواهى بر حقّانيّت مسير\r\nپس از سخنان على عليه السلام در « ذى قار » و معرفى طلحه و زبير و روشن كردن اهداف و بهانه‌هاى آن‌ها ، برخى از ياران طى سخنانى اعلان موافقت و فرمانبردارى كردند ، ابوزينب ازدى نيز برخاست و چنين گفت :\r\nسوگند به خدا اگر ما بر حق باشيم تو هدايت يافته‌ترين مايى و بيشترين سهم را در خير دارى ؛ و اگر - پناه بر خدا - گمراه باشيم در اين صورت تو سنگين بارترين و پرگناه‌ترين مايى . ما تصميم گرفته‌ايم كه به سوى اين گروه برويم ودوستى با آنها را بريده وبرائت و دشمنى با ايشان را آشكار كرده‌ايم . هدف ما از اين كار آن مقصدى است كه خدا مىداند . به خدايى كه آنچه را نمىدانستى به تو آموخت سوگندت مىدهيم ، آيا ما بر حق نيستيم ؟ وآيا دشمن ما گمراه نيست ؟\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nحضرت فرمود : شهادت مىدهم كه اگر براى يارى دينت با نيّت صحيح بيرون آمده‌اى و چنان كه گفتى دوستى با آنها را قطع و دشمنى با ايشان را آشكار كرده‌اى ، تو در بهشت خدايى . مژده باد تو را اى ابوزينب كه به خدا سوگند تو بر حق هستى . شك نكن كه تو با احزاب جهاد مىكنى .\r\nآن گاه ابوزينب چنين سرود :\r\nسير كنيد به سوى احزاب كه دشمنان پيامبرند .\r\nهمانا بهترين مردم ياوران على هستند .\r\nاين هنگامى است كه كشيدن شمشير مَشرفى « 1 » زيبا است .\r\nو نيز كشيدن افسار اسبان و حركت دادن نيزه‌ها « 2 » .\r\n\r\n\r\n","description":"","footnote":"\r\n( 1 ) - مَشرفى : نوعى شمشير منسوب به محلّى به نام مَشارف .\r\n( 2 ) - الجمل : 270 ، مشابه اين ماجرا در ص 100 وقعه صفين آمده و در آنجا نام اين شخص « ابوزبيب » گفته شده است .\r\n","page_name":" 60 ","page_number":60},
  {"content":"\r\n\r\n\r\n( 27 ) توصيه به روشنگرى به جاى بدگويى\r\nحُجْر بن عدى « 1 » و عَمرو بن حَمِق « 2 » بيزارى و لعن اهل شام را آشكار مىكردند . اميرالمؤمنين عليه السلام ، به آنان پيام داد كه از اين كار خوددارى كنند .\r\nآن دو پيش حضرت آمدند و گفتند : آيا ما بر حق نيستيم ؟\r\nفرمود : بلى ، گفتند : آيا آنها باطل نيستند ؟ فرمود : بلى ، گفتند پس چرا از بدگويى ايشان ما را باز داشتى ؟ ! فرمود : خوش نداشتم كه شما لعنت كننده و بدگو باشيد و آنها را فحش دهيد و بيزارى\r\n\r\n\r\n","description":"","footnote":"\r\n( 1 ) - حُجر بن عدى : از ياوران و فرماندهان لشكر اميرالمؤمنين عليه السلام و معروف‌به زهد و عبادت بود . حُجر و يارانش توسط معاويه به شهادت رسيدند و پيشتر پيامبر صلى الله عليه و آله از شهادت آنها خبر داده بود . سفينة البحار : 1 / 224 .\r\n( 2 ) - عمرو بن حمق : از بزرگان شيعه و ياوران اميرالمؤمنين عليه السلام است ، همراه حضرت در جنگ جمل ، صفين و نهروان شركت كرد و در سال 50 هجرى به دست معاويه به شهادت رسيد . سفينة البحار : 2 / 260 .\r\n","page_name":" 61 ","page_number":61},
  {"content":"\r\n\r\nبجوييد . ليكن اگر روشنگرى كنيد و كارهاى بدِ آنها را يادآور شويد وبگوييد كه روش وكردار آنها چنين و چنان است اين صحيح‌تر است و حجّت را به گونه‌اى رساتر اتمام مىكند .\r\nگفتند : يا اميرالمؤمنين ، پند تو را مىپذيريم و به ادب تو اقتدا مىكنيم . سپس عمرو بن حمق گفت : به خدا قسم يا اميرالمؤمنين ، بيعت و دوستى من نسبت به تو نه به جهت خويشى و نه براى مال دنيا و نه بسبب اميد به مقام و شهرت بوده است ، بلكه دوستى من به جهت خصال پنجگانه تو است : تو پسر عموى پيامبر صلى الله عليه و آله ، واوّلين تصديق كنندهء اويى ؛ همسر سرور زنان عالم ، فاطمه ، دختر پيامبر صلى الله عليه و آله ، هستى ؛ پدر نسلى كه از پيامبر براى ما بازمانده است هستى ؛ و در ميان مهاجران در جهاد بيشترين سهم را دارى . اگر مأمور شوم صخره‌هاى سخت و سنگين را جابه‌جا و آب درياهاى بى كران را پيمانه كنم و روزگار من در حالى به سرآيد كه دوستان تو را نيرومند سازم و دشمن تو را سست گردانم ، باز گمان نمىكنم تمام حقّى را كه از جانب تو بر عهده دارم ، ادا كرده باشم .\r\nاميرالمؤمنين عليه السلام گفت : خداوندا ، قلبش را با تقوا نورانى كن و به راه راست هدايت فرما . سپس فرمود : اى كاش در لشكر من صد نفر مثل تو بود .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nحجر عرض كرد : در آن صورت سپاهت اصلاح مىگرديد و شمار نيرنگ‌بازان و خيانت‌كاران اندك مىشد « 1 » .\r\n\r\n( 28 ) هر سخنى را نبايد آشكار كرد\r\n« زياد بن نضر حارثى » « 2 » به « عبداللّه بن بُدَيْل بن ورقا » « 3 » مىگفت : روزگار ما با شاميان بسيار خطرناك خواهد بود وجز افراد شجاع ، پاك نهاد ، متين و استوار ، صبر پيشه نخواهند كرد . به خدا ، گمان نمىكنم اين روز از ما و ايشان جز افراد پست را باقى بگذارد .\r\nعبداللّه بن بديل گفت . به خدا سوگند ، من نيز چنين مىپندارم .\r\nاميرالمؤمنين عليه السلام فرمود : اين سخن را در سينه نگهداريد و\r\n\r\n\r\n","description":"","footnote":"\r\n( 1 ) - وقعة صفين : 103 .\r\n( 2 ) - زياد بن نضر : از اصحاب اميرالمؤمنين عليه السلام و از فرماندهان لشكر آن‌حضرت در صفين بود . وقعه صفين : 117 و 118 .\r\n( 3 ) - عبداللّه بن بديل بن ورقا : از صحابه و ياران شجاع امام على عليه السلام است ، در صفيّن بعد از اين كه به جانب معاويه حمله كرد و او را از جايگاه خود فرارى داد ، به شهادت رسيد . سفينة البحار : 1 / 69 و 2 / .\r\n","page_name":" 63 ","page_number":63},
  {"content":"\r\n\r\nآشكار نكنيد و كسى آن را از شما نشنود [ مبادا موجب سستى لشكريان شود 
  ] همانا خداوند ، شهادت را براى گروهى و مرگ را بر ديگران نوشته است ، و زندگى هر گروهى آن چنان كه خداوند مقررّ كرده است به پايان خواهد رسيد . خوشا به حال مجاهدان در راه خدا و كشته شدگان در طاعت پروردگار « 1 » .\r\n\r\n\r\n","description":"","footnote":"\r\n( 1 ) - وقعة صفين : 111 .\r\n","page_name":" 64 ","page_number":64},
  {"content":"\r\n\r\n\r\n( 29 ) لزوم ماندن برخى افراد توانا در پشت جبهه\r\nهنگام حركت اميرالمؤمنين از كوفه به سوى صفين ، « مالك بن حبيب » - فرماندهء نيروهاى انتظامى - در حالى كه زمام مركب حضرت را به دست گرفته بود عرض كرد : يا اميرالمؤمنين ، مسلمانان را حركت مىدهى و آنها به اجر جهاد و شهادت نايل مىشوند ؛ ومرا در اين بسيج همگانى ، اينجا باقى مىگذارى ؟ !\r\nعلى عليه السلام فرمود : آنها به هيچ پاداشى نمىرسند مگر اين كه تو نيز با آنها شريك هستى ووجود تو در اينجا لازم‌تر است از اين كه همراه آنها باشى .\r\nمالك عرض كرد : ( سمعاً وطاعةً ) از جان و دل فرمانبردارم « 1 » .\r\n\r\n\r\n","description":"","footnote":"\r\n( 1 ) - وقعة صفين : 133 .\r\n","page_name":" 65 ","page_number":65},
  {"content":"\r\n\r\n\r\n( 30 ) ايوان مدائن ، آيينهء عبرت\r\nيكى از ياران حضرت به نام « حرّ بن سهم بن طريف » به آثار كسرى نظاره و اين شعر « ابن يعفر تميمى » را زمزمه مىكرد :\r\n جرت الرّياح على مكان ديارهم * فكانّما كانوا على ميعاد \r\nباد بر زمين خانه‌هايشان وزيد ، گويا موعد و وقت مقرّر ايشان سرآمده بود .\r\nعلى عليه السلام فرمود : چرا آيه شريفه را نخواندى : « كَمْ ترَكُوا مِنْ جَنَّاتٍ وَعُيُونٍ . . . » « چه بسيار باغها وچشمه‌ها كه از خود به جاى گذاشتند ، وزراعت‌ها وقصرهاى زيبا وگران قيمت ، ونعمت‌هاى فراوانِ ديگر كه در ميان آنها خوش بودند . آرى اين چنين بود ، و ما اين نعمت‌هاى آنها را براى ديگران ميراث قرار داديم ، نه آسمان بر ايشان گريست و نه زمين ، ومهلتى به آنها داده نشد » « 1 » . آرى آنها\r\n\r\n\r\n","description":"","footnote":"\r\n( 1 ) دخان : 25 - 29 . .\r\n","page_name":" 66 ","page_number":66},
  {"content":"\r\n\r\nوارث بودند ولى خود ارث گذار شدند ، همانا ايشان شكر نعمت را به‌جا نياوردند ، پس دستشان از نعمت دنيا به سبب معصيت تهى شد . برحذر باشيد از كفر نعمت كه موجب نزول نقمت مىشود « 1 » .\r\nخاقانى با اشاره به فرمايش حضرت چنين سروده است :\r\n هان اى دل عبرت بين از ديده نظر كن هان * ايوان مدائن را آيينه عبرت دان\r\nپرويز كه بر هر خوان زرّين‌تره بنهادى * زرّين‌تره كو بر خوان ؟ رو « كَمْ تَرَكُوا » برخوان \r\n\r\n\r\n","description":"","footnote":"\r\n( 1 ) - وقعة صفين : 142 . .\r\n","page_name":" 67 ","page_number":67},
  {"content":"\r\n\r\n\r\n( 31 ) سستى پيروان حق وجدّيّت طرفداران باطل\r\nعدىّ بن حاتم در جست و جوى اميرالمؤمنين عليه السلام بود و در اثر كثرت كشته‌ها از روى جنازه‌ها و يا پاهاى بريده و يا دست‌هاى قطع شده گام برمى داشت ، تا آن كه حضرت را در زير پرچم‌هاى طايفه « بكر بن وائل » پيدا و عرض كرد : مگر ما نبايد تا پاى جان مقاومت كنيم ؟ !\r\nحضرت فرمود نزديك بيا ؛ و او نزديك رفت تا گوشش نزديك صورت حضرت قرار گرفت : حضرت فرمود : واى بر تو ، عموم كسانى كه با من هستند با من مخالفت مىكنند ؛ ومعاويه در ميان كسانى است كه از او پيروى كرده و با او مخالفت نمىكنند « 1 » .\r\n\r\n\r\n","description":"","footnote":"\r\n( 1 ) - وقعة صفين : 379 . .\r\n","page_name":" 68 ","page_number":68},
  {"content":"\r\n\r\n\r\n( 32 ) ناخشنودى از ناله و فرياد بر كشتگان و همراه شدن پياده با سواره\r\nاميرالمؤمنين هنگام بازگشت از صفين و گذر از محلات كوفه صداى گريه شنيد . پرسيد : اين صداها براى چيست ؟ گفتند : براى كشته شدگان در صفين گريه مىكنند . حضرت فرمود : همانا شهادت آنان را كه صابر بودند و براى رضاى خدا كشته شدند گواهى مىكنم . سپس هنگام عبور از محلّهء « شبامىها » صداى گريه ونالهء بسيار شديدى به گوشش رسيد و « حَرْب ابن شُرَحْبيل شبامى » به ملاقات حضرت نايل شد . حضرت فرمود : آيا زنانتان بر شما غلبه كرده‌اند ؟ آيا آنها را از اين ناله و فرياد باز نمىداريد ؟\r\nحرب گفت : اگر دو يا سه خانه بود مىتوانستيم و ليكن از اين محلّه يكصدوهشتاد نفر به شهادت رسيده‌اند و اهل همه خانه‌ها گريانند .\r\nامّا ما مردان گريه نمىكنيم و از شهادت ايشان خشنوديم .\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nعلى عليه السلام فرمود : خداوند شهدا و درگذشتگان شما را رحمت كند . آن گاه حرب همراه اميرالمؤمنين كه سواره بود حركت كرد .\r\nحضرت به او فرمود : برگرد ، وسپس ايستاد و فرمود : برگرد ، زيرا راه رفتن و همراهى كسى چون تو موجب اغواى واليان وسرافكندگى مؤمنان است « 1 » .\r\n\r\n\r\n","description":"","footnote":"\r\n( 1 ) - وقعة صفين : 531 . .\r\n","page_name":" 70 ","page_number":70},
  {"content":"\r\n\r\n\r\n( 33 ) پىآمد ناخوشايند همراهىپيادگان با سواره\r\nاميرالمؤمنين عليه السلام سواره به ميان اصحابش آمد . اصحاب پشت سر وى راه افتادند . حضرت برگشت وفرمود : كارى داريد ؟\r\nگفتند : نه ، يا اميرمؤمنان و ليكن دوست داريم همراه شما بياييم .\r\nفرمود : برگرديد زيرا راه رفتن پياده همراه سواره موجب فساد سواره و ذلّت پياده است .\r\nبار ديگر اميرالمؤمنين عليه السلام سواره مىرفت و عدّه‌اى پشت سر او راه افتادند ، فرمود : برگرديد ، زيرا سر و صداى كفش‌ها پشت سر مردان مايهء فساد دل‌هاى نابخردان است « 1 » .\r\nجُوَيْرِيَةَ بن مُسْهِر « 2 » مىگويد : پشت سر اميرالمؤمنين ، حركت\r\n\r\n\r\n","description":"","footnote":"\r\n( 1 ) - بحارالانوار : 41 / 55 . .\r\n( 2 ) - جُوَيْرِيَةَ بن مُسْهِر : از دوستان اميرمؤمنان است و حضرت او را از بعضىاسرار آگاه كرد . زياد بن ابيه در زمان معاويه دست و پاى جويريه را بريد و به دار آويخت . سفينة البحار : 1 / 191 . .\r\n","page_name":" 71 ","page_number":71},
  {"content":"\r\n\r\nكردم ، فرمود : اى جويريه ، اين احمقان هلاك نشدند مگر به جهت سر و صداى كفش‌ها در پشت سرشان . . . « 1 » .\r\n\r\n( 34 ) تقاضاى ادامه خطبهء شقشقيه\r\nگويند چون اميرالمؤمنين عليه السلام خطبه شقشقيه را خواند . مردى از اهل عراق بلند شد و نامه‌اى به دست حضرت داد . امام عليه السلام مشغول خواندن نامه شد . پس از پايان آن ابن عباس گفت : يا اميرالمؤمنين كاش خطبه را از آنجا كه قطع كردى ادامه مىدادى .\r\nحضرت فرمود :\r\nهيهات يَا ابْنَ عَبَّاس تِلْكَ شِقْشِقة هَدَرَت ثُمَّ قَرَّت\r\nابن عباس هيهات ! شقشقه « 2 » اى بود كه صدا كرد وباز در جاى خود قرار گرفت .\r\n\r\n\r\n","description":"","footnote":"\r\n( 1 ) - همان : 41 / 58 . .\r\n( 2 ) - شقشه : چيزى است مانند شش كه هنگام غضب شتر از دهانش بيرون‌مىآيد . و در اينجا كنايه از : ناگفته راز بنهفته‌اى است كه ناگاه آشكار شود و باز به پنهانى روى آورد . .\r\n","page_name":" 72 ","page_number":72},
  {"content":"\r\n\r\nعبداللّه بن عباس مىگويد : سوگند به خدا درباره هيچ سخنى همانند اين سخن اميرالمؤمنين عليه السلام متأسف نشدم « 1 » چرا كه حضرت همهء آنچه را كه اراده كرده بود نگفت و خطبه را به پايان نبرد « 2 » .\r\nعلى عليه السلام در اين خطبه مسأله امامت وموقعيّت خود را نسبت به خلفاى پيشين مطرح كرده است .\r\n\r\n\r\n","description":"","footnote":"\r\n( 1 ) - مصدّق بن شبيب نحوى مىگويد : وقتى اين خطبه را بر استادم « ابن‌خشاب » قرائت كردم و به اين گفته ابن عباس رسيدم ، گفت : اگر من در آنجا حاضر بودم به ابن عباس مىگفتم ، مگر پسر عمويت در اين خطبه چيزى را ناگفته گذاشته ؟ ! او چيزى براى پيشينيان و پسينيان باقى نگذاشته است . ( شرح نهج‌البلاغه ابن ميثم : 1 / 169 ) . .\r\n( 2 ) - نهج البلاغه : 53 . .\r\n","page_name":" 73 ","page_number":73},
  {"content":"\r\n\r\n\r\n( 35 ) حضور معنوى هم‌انديشان‌در دفاع از حق\r\nوقتى خداوند متعال در جنگ جمل پيروزى را نصيب اميرالمؤمنين كرد ، يكى از ياران حضرت گفت : دوست داشتم برادرم فلانى با ما در اين صحنه حاضر بود و مىديد كه چگونه خداوند تو را بر دشمنانت پيروز كرد .\r\nاميرالمؤمنين عليه السلام پرسيد : آيا ميل و محبّت برادرت با ما است ؟\r\nگفت : آرى .\r\nفرمود : او هم در اين جنگ با ما بوده است ؛ و نيز در اين جنگ كسانى كه هنوز به دنيا نيامده‌اند با ما بوده‌اند . كسانى كه در صلب مردها و رحم زن‌ها هستند ؛ و روزگار ناگهان ايشان را بروز خواهد داد و ايمان به وسيله آنها نيرو خواهد گرفت « 1 » .\r\n\r\n\r\n","description":"","footnote":"\r\n( 1 ) - نهج‌البلاغه : 63 . .\r\n","page_name":" 74 ","page_number":74},
  {"content":"\r\n\r\n\r\n( 36 ) بازگذاشتن راه هدايت‌در عين لزوم جنگ\r\nاميرالمؤمنين عليه السلام « جَرير بن عبداللّه » « 1 » را براى گرفتن بيعت نزد معاويه فرستاد . در همان هنگام اصحاب حضرت پيشنهاد كردند كه آماده جنگ با شاميان باشد .\r\nحضرت فرمود : آمادگى من براى جنگ با اهل شام در حالى كه « جرير » پيش ايشان است بستن در به روى شام وبازداشتن اهل شام از خير و نيكى است ، اگر اراده آن را داشته باشند . ليكن\r\n\r\n\r\n","description":"","footnote":"\r\n( 1 ) - جرير بن عبداللّه : نقل شده حضرت على عليه السلام جفت نعلين خود را به جريربن عبداللّه دادند و فرمودند : هر دو اينها را حفظ كن كه با رفتن اين دو دينت خواهد رفت ؛ در جمل يكى از آن دو مفقود شد و چون حضرت او را نزد معاويه فرستاد ديگرى از دست رفت . جرير از جنگ كناره گرفت و در نهايت به معاويه پيوست از اين رو اميرالمؤمنين خانهء او را در كوفه خراب كرد . تنقيح المقال : 1 / 210 . .\r\n","page_name":" 75 ","page_number":75},
  {"content":"\r\n\r\nمن براى جرير وقتى معيّن كرده‌ام كه بعد از آن نخواهد ماند ، مگر اينكه فريب بخورد يا عصيان بورزد . نظر من مدارا نمودن است .\r\nشما هم مدارا كنيد در عين حال بدم نمىآيد كه آماده باشيد . من همهء اطراف اين كار را ملاحظه نموده و آن را زير و رو كردم و چاره‌اى جز جنگ ، يا كفر به آنچه پيامبر صلى الله عليه و آله آورده است ، نديدم « 1 » .\r\n\r\n( 37 ) پيشنهاد چشم‌پوشى موقّت ازاجراى عدالت و جواب قاطع حضرت\r\nاصحاب اميرالمؤمنين عليه السلام در صفين مشاهده كردند كه هر كس به نزد معاويه مىرود ، از او استقبال مىكند و مال مىبخشد - و مردم هم اهل دنيا هستند - به اميرالمؤمنين عليه السلام نيز چنين پيشنهاد شد : اين مال را عطا كن واشراف وبزرگان و كسانى را كه بيم دارى با تو مخالفت كنند و از تو جدا شوند برترى بده ، تا كارها آن چنان كه مىخواهى سرانجام گيرد ، آن گاه به بهترين روشى كه\r\n\r\n\r\n","description":"","footnote":"\r\n( 1 ) - نهج‌البلاغه : 129 . .\r\n","page_name":" 76 ","page_number":76},
  {"content":"\r\n\r\nدر عدالت ميان رعيّت ومساوات بين مردم در نظر دارى باز مىگردى .\r\nحضرت فرمود : آيا دستور مىدهيد كه پيروزى را با ستم به اهل اسلام كه سرپرستى آنها را به عهده گرفته‌ام ، به دست‌آورم ؟ ! سوگند به خدا ، مادامى كه قصّه گويى قصّه مىگويد وستاره‌اى در آسمان در پى ستاره‌اى است . اين كار را انجام نمىدهم . اين مال اگر مال خودم بود ميان ايشان به تساوى تقسيم مىكردم در حالى كه اين مال مال خودشان است « 1 » .\r\n\r\n\r\n","description":"","footnote":"\r\n( 1 ) - تحف العقول : 181 . .\r\n","page_name":" 77 ","page_number":77},
  {"content":"\r\n\r\n\r\n( 38 ) پيشنهاد مجازات قاتلان عثمان‌وتوصيه حضرت بر مدارا\r\nپس از آن كه با حضرت به عنوان خلافت بيعت شد برخى از اصحاب براى جلوگيرى از بهانه‌جويى مخالفان ، عرض كردند : اگر كشندگان عثمان را مجازات مىكردى بهتر بود .\r\nحضرت فرمود : برادران آنچه شما مىدانيد بر من پوشيده نيست و ليكن من چه نيرويى دارم در حالى كه آنها بر شوكت وقوّت خود باقى و بر ما مسلّط هستند و ما بر ايشان تسلّطى نداريم . حتّى بردگان وبيابان‌نشينان شما با آنها هم آهنگند وشما را به هر جايى كه مىخواهند مىكشانند . آيا به نظرتان توانايى براى انجام خواسته شما وجود دارد ؟ اين كار ، نادانى است و اين گروه تنها نيستند وياورانى دارند ؛ و اگر بر اين كار اقدام شود مردم متفرّق و دسته دسته مىشوند ، گروهى نظر شما را دارند وگروهى با شما\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nهم عقيده نيستند وگروه ديگر نه با شما هستند و نه با آنها .\r\nپس شكيبا باشيد تا مردم آرام شوند ودل‌ها ساكن گردند و حقوق به آسانى گرفته شود . آرامش را حفظ كنيد وببينيد فرمان من چيست ؟ و كارى نكنيد كه نيرومندى را از ميان ببرد وتوانايى را نابود كند و موجب سستى وخوارى شود . تا ممكن باشد من اين كار را با مدارا اصلاح مىكنم و وقتى چاره‌اى نباشد آخرين علاج داغ كردن است « 1 » .\r\n\r\n\r\n","description":"","footnote":"\r\n( 1 ) - نهج‌البلاغه : 546 . .\r\n","page_name":" 79 ","page_number":79},
  {"content":"\r\n\r\n\r\n( 39 ) كسب آخرت بوسيله دنيا\r\nاميرالمؤمنين عليه السلام در بصره به عيادت يكى از اصحابش به نام « علاء بن زياد حارثى » رفت . وقتى وسعت خانه او را مشاهده كرد فرمود : با اين خانه فراخ در دنيا چه مىكنى ؟ در حالى كه تو در آخرت به آن محتاج‌ترى ؛ بلى اگر بخواهى آخرت را هم به وسيله آن دريابى ، در آن ازمهمان پذيرايى كن و صله‌رحم به جاى آور و حقوق [ لازم بر عهده‌ات 
  ] را اداء كن و در جايگاه خودش قرار ده ، در اين صورت به وسيله آن آخرت را كسب كرده‌اى .\r\nعلاء عرض كرد : از برادرم « عاصم » به تو شكايت مىكنم .\r\nفرمود : چرا ؟\r\nگفت : گليمى پوشيده و از دنيا دورى گزيده است .\r\nحضرت فرمود : او را پيش من بياوريد . چون آمد ، فرمود : اى دشمنك خود ، شيطان پليد در تو راه يافته آيا به زن و فرزندت رحم\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nنكردى ؟ ! آيا گمان مىكنى خداوند طيّبات وپاكيزه‌ها را بر تو حلال كرده ولى دوست ندارد تو از آنها استفاده كنى ؟ تو پست‌تر از آنى .\r\nعاصم گفت : يا اميرالمؤمنين ، تو خودت اين گونه لباس زبر و خشن مىپوشى و از غذاى بى مزه وناگوار استفاده مىكنى !\r\nحضرت فرمود : واى بر تو ، من مانند تو نيستم ، خداوند بر پيشوايان حق واجب گردانيد است كه خود را با ضعفاى مردم برابر نهند تا فقر و ندارى ، نيازمندان را به هيجان و اضطراب نكشاند « 1 » .\r\n\r\n\r\n","description":"","footnote":"\r\n( 1 ) - نهج البلاغه : 662 . .\r\n","page_name":" 81 ","page_number":81},
  {"content":"\r\n\r\n\r\n( 40 ) بهره مساوى رزمندگان از بيت‌المال\r\n« عبداللّه بن زمعه » كه از شيعيان بود ، در زمان خلافت اميرالمؤمنين عليه السلام بر آن حضرت وارد شد و مالى از بيت‌المال درخواست كرد .\r\nحضرت فرمود : اين مال از آنِ من و شما نيست بلكه غنيمت مسلمانان واندوخته شمشيرهاى ايشان است . اگر در كارزار با ايشان همراه بوده‌اى تو را هم مانند آنها بهره‌اى است ، و گرنه حاصل دسترنج ايشان براى دهان ديگران نمىباشد « 1 » .\r\n\r\n\r\n","description":"","footnote":"\r\n( 1 ) - نهج‌البلاغه : 728 . .\r\n","page_name":" 82 ","page_number":82},
  {"content":"\r\n\r\n\r\n( 41 ) ساعتى كه دعا در آن مستجاب است‌مگر براى چند گروه\r\n« نَوْف بِكالى » مىگويد : شبى اميرالمؤمنين عليه السلام را ديدم كه از بستر خود بيرون آمد و به ستارگان نظر انداخت . سپس فرمود : اى نوف ! خوابى يا بيدار ؟ گفتم : بيدارم يا اميرالمؤمنين .\r\nفرمود : اى نوف خوشا به حال آنان كه نسبت به دنيا زاهد و نسبت به آخرت راغبند . آنان كه زمين را فرش و خاكش را بستر و آبش را شربت گوارا قرار داده و قرآن را شعار ( لباس زيرين ) ودعارا دثار ( لباس رو وظاهرى ) خود كرده‌اند وهمانند مسيح دنيا را رها ساخته‌اند . اىنوف ، داوود عليه السلام در اين ساعت ازشب‌برخاست‌وگفت :\r\nاين ساعتى است كه دعاى بنده‌اى در آن رد نمىشود ، مگر اين كه باج‌گير ، جاسوسِ [ ستمكاران 
  ] ، گزمه ، نقاره‌چى ودهل‌زن باشد « 1 » .\r\n\r\n\r\n","description":"","footnote":"\r\n( 1 ) - نهج‌البلاغه : 1133 . .\r\n","page_name":" 83 ","page_number":83},
  {"content":"\r\n\r\n\r\n( 42 ) شبهات بهانهء لغزش‌ها\r\n« عمّار ياسر » با « مغيرة بن شعبه » « 1 » مشغول مباحثه و گفت و گو بود . حضرت خطاب به عمّار فرمود : عمّار ! رهايش كن ، زيرا مغيره از دين جز به مقدارى كه او را به دنيا نزديك كند برداشت نكرده است و از روى عمد حق را بر خود مشتبه ساخته تا شبهات را بهانهء لغزش‌ها وخطاهايش قرار دهد « 2 » .\r\n\r\n\r\n","description":"","footnote":"\r\n( 1 ) - مغيرة بن شعبه : در زمان جاهليّت با عدّه‌اى مصاحبت كرد و با حيله آنها راكشت و امولشان را برداشت و فرار كرد سپس به حضور پيامبر صلى الله عليه و آله آمد و اظهار اسلام نمود ، حضرت فرمود : اسلامت را پذيرفتم امّا اين اموال ، اموال عذر است ما را نيازى به آن نيست . او در زمان عمر نيز مرتكب فجور و فحشا شد و بعدها با معاويه همكارى جدّى داشت . على عليه السلام فرمود : از وقتى كه مغيره ادعاى اسلام نموده كسى حالت خشوع و خضوع را در او نديده . سفينة البحار : 2 / 305 و 339 . .\r\n( 2 ) - نهج‌البلاغه : 1376 . .\r\n","page_name":" 84 ","page_number":84},
  {"content":"\r\n\r\n\r\n( 43 ) بهترين راه هزينهء اموال\r\nحضرت على عليه السلام با « غالب بن صعصعه » پدر فرزدق صحبت مىكرد . در ضمن پرسيد : شتران فراوانت را چه كردى ؟\r\nگفت : حقوق ( زكات ، خمس و حقوق مردم ) آنها را پراكنده ساخت . حضرت فرمود : اين بهترين راه پراكنده شدن آنها است . « 1 »\r\n\r\n( 44 ) در بيان اقسام حديث\r\n« سليم بن قيس » به حضرت گفت : من احاديثى از « سلمان » ، « ابوذر » و « مقداد » در تفسير قرآن مىشنوم و نيز احاديثى از رسول خدا نقل مىكنند و سپس از شما تصديق آن را مىشنوم . در حالى كه در دست مردم مطالب بسيارى از تفسير قرآن و روايات\r\n\r\n\r\n","description":"","footnote":"\r\n( 1 ) - همان : 1393 . .\r\n","page_name":" 85 ","page_number":85},
  {"content":"\r\n\r\nوجود دارد كه با آنها مخالف است ، آيا مردم عمداً دروغ مىگويند و قرآن را به نظر خود تفسير مىكنند ؟\r\nحضرت فرمود : سؤال كردى ، پس جواب را درياب ، در دست مردم حق و باطل ، راست و دروغ ، ناسخ و منسوخ ، عام وخاص ، محكم و متشابه ، و آنچه درست حفظ كرده و آنچه [ در آن 
  ] اشتباه كرده‌اند ، وجود دارد . در زمان حيات رسول خدا صلى الله عليه و آله برآن حضرت بسيار دروغ بستند تا اين كه حضرت خطابه خواند وفرمود : « اى مردم دروغ زنان بر من فراوان شده‌اند هر كس عمداً به من دروغ بندد نشيمنش در آتش باشد » . بعد از رحلت آن حضرت نيز بر او دروغ بستند .\r\nكسى كه براى تو حديث نقل مىكند يكى از چهار نفر است كه پنجمى ندارد :\r\n1 - شخصى منافق كه اظهار ايمان مىكند و خود را مسلمان جلوه مىدهد ، از گناه خوددارى نمىكند و باكى ندارد كه از روى عمد به رسول خدا صلى الله عليه و آله دروغ ببندد .\r\nاگر مردم مىدانستند او منافق ودروغگو است از او نمىپذيرفتند وتصديقش نمىكردند ، ولى مردم مىگويند صحابه پيامبر است . آن حضرت را ديده و از وى شنيده . از اين رو از او اخذ\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nحديث مىكنند و از حال او بىخبرند ، در حالى كه خداوند از حال منافقين گزارش كرده و ظاهر زيباى آنها را شناسانده و فرموده است : « چون آنها رامشاهده كنى ظاهرشان تو را به شگفت افكند و اگر لب به سخن بگشايند گفتارشان را بشنوى » « 1 » . آنان پس از حضرت پراكنده شده و باقى ماندند ؛ با پيشوايان گمراهى وداعيان به سوى دوزخ رفت و آمد كرده با ناحق و دروغ به آنها تقرّب جستند . ايشان نيز منافقان را به كار گماشتند و حكم و قضاوت را بديشان سپردند وبرگردن مردم سوارشان كردند و به وسيلهء آنها دنيا را به دست آوردند و تو مىدانى كه [ ميل 
  ] مردم با پادشاهان بوده و تابع دنيايند . اين دنيا هدف نهايى آنها است مگر كسى را كه خدا نگهدارد .\r\n2 - كسى كه چيزى از رسول خدا شنيده ولى اشتباه فهميده ودرست حفظ نكرده ، و از روى عمد دروغ نگفته است ، حديث پيش او است و طبق آن عمل مىكند ومىگويد : آن را از رسول خدا شنيدم ؛ و اگر مردم بدانند اشتباه كرده است از او نمىپذيرند ، و اگر خود او هم بداند اشتباه كرده آن حديث را ترك نموده و طبق آن عمل نمىكند .\r\n\r\n\r\n","description":"","footnote":"\r\n( 1 ) - منافقون : 4 . .\r\n","page_name":" 87 ","page_number":87},
  {"content":"\r\n\r\n3 - شخصى كه چيزهايى از رسول خدا صلى الله عليه و آله شنيده كه حضرت به آنها امر كرده و سپس از آن نهى كرده و ليكن آن شخص از نهى مطلع نشده است . يا اين كه رسول خدا از چيزهايى نهى كرده ، سپس به آنها امر كرده و آن شخص از امر آگاه نشده است . حكم نسخ شده را حفظ كرده و ناسخ را ياد نگرفته است . اگر مردم بدانند حديث او نسخ شده آن را كنار مىگذارند ، خود او نيز چنين كند .\r\n4 - مردى كه به خدا و رسول دروغ نبسته است . از ترس خدا و براى احترام پيامبر دروغ را دشمن مىدارد . غلط هم ياد نگرفته فراموش هم نكرده است . بلكه آنچه را شنيده حفظ كرده و به صورت صحيح نقل كرده است . نه چيزى به آن افزوده و نه چيزى كاسته است . ناسخ را آموخته و بدان عمل نموده و منسوخ را ترك كرده است ؛ زيرا فرمان رسول خدا مثل قرآن ناسخ و منسوخ ومحكم و متشابه دارد . رسول خدا امرى مىفرمود كه دو وجه داشت : عام و خاص همانند قرآن ، وخداوند جلّ وعزّ مىفرمايد :\r\n« آنچه را كه رسول براى شما آورده بگيريد و از آنچه شما را نهى كرده باز ايستيد . » « 1 » گفتار رسول خدا را افرادى مىشنيدند كه درست درك نمىكردند و مقصود خدا و رسول را تشخيص\r\n\r\n\r\n","description":"","footnote":"\r\n( 1 ) - حشر : 7 . .\r\n","page_name":" 88 ","page_number":88},
  {"content":"\r\n\r\nنمىدادند ؛ وچنين نبود كه همهء اصحاب آنچه را نمىدانند از آن حضرت سؤال كنند و بفهمند ؛ وبرخى از آن حضرت مىپرسيدند ولى نمىفهميدند . به طورى كه دلشان مىخواست عربى بيابانى يا تازه رسيده يا ذمّى بيايد و سؤال كند تا آنها بشنوند وبفهمند . . . « 1 » .\r\n\r\n( 45 ) على عليه السلام گرفتار بدترين مردم\r\nعلى عليه السلام در ميان اهل مدينه دوستى به نام ابومريم داشت .\r\nچون شنيد مردم از گرد على عليه السلام پراكنده مىشوند ، نزد او آمد .\r\nعلى عليه السلام چون او را ديد فرمود : ابومريم ! گفت : بلى . پرسيد : به چه كار آمده‌اى ؟ گفت : براى حاجتى نيامده‌ام ولى من گمان مىكردم كه چون كار اين امّت به تو واگذار شود كارشان را به سامان آورى .\r\nفرمود : ابومريم . من همان دوست توام كه مىشناسى ، ولى گرفتار بدترين مردم روى زمين شده‌ام ، چون آنها را مىخوانم\r\n\r\n\r\n","description":"","footnote":"\r\n( 1 ) - تحف العقول : 189 . .\r\n","page_name":" 89 ","page_number":89},
  {"content":"\r\n\r\nفرمان نمىبرند و چون به ميل آنها « 1 » رفتار مىكنم از گرد من پراكنده مىشوند . « 2 »\r\n\r\n( 46 ) چرا على عليه السلام را تنها گذاشتند\r\nعلى عليه السلام از اين كه مردم از نزد او مىگريزند و به معاويه مىگرايند نزد مالك اشتر شِكوه كرد . مالك گفت : يا اميرالمؤمنين ، ما با مردم بصره به نيروى مردم بصره و كوفه پيكار كرديم . در آن زمان همه يك رأى داشتند و سپس ميانشان اختلاف افتاد و دشمنى آغاز كردند وايمانشان به سستى گراييد و شمارشان روى به كاهش نهاد ؛ زيرا تو آنان را به عدالت بازخواست مىكنى و به حق عمل مىنمايى وحقِ فرودست را از صاحب سرمايه‌مىستانى و آن صاحب سرمايه را بر آن فرودست برترى نمىدهى .\r\n\r\n\r\n","description":"","footnote":"\r\n( 1 ) - گويا شكوهء حضرت از جريان حكميّت است . .\r\n( 2 ) - الغارات : 68 ، ترجمه الغارات : 36 . .\r\n","page_name":" 90 ","page_number":90},
  {"content":"\r\n\r\nچون با حق و عدالت رفتار كرده‌اى طايفه‌اى از آنان كه با تو بودند ، اين شيوه را برنتافتند و از اين كه پنجهء عدالتِ تو گريبانشان را مىگرفت غمگين شدند . اما بخششهاى معاويه همه به مالداران و اشراف است .\r\nنفوس مردم به دنيا مشتاق است و در ميان مردم دوستداران دنيا اندك نيست . بيشترين مردم حق را ناخوش دارند و باطل در كامشان شيرين آيد و دنيا را بر هر چيزى برترى دهند . اگر تو نيز دست به بذل مال‌گشايى ، مردم در برابر تو سر فرود آرند و از روى صدق و صفا خيرخواه تو شوند وخالصانه دوستى ورزند . يا اميرالمؤمنين خدايت خير دهاد و دشمنت را سرنگون گرداند و جمعشان بپراكند وكيدشان سست كند وپيوندشان بگسلد كه او به آنچه مىكنند آگاه است .\r\nعلى عليه السلام پس از حمد و ثناى پروردگار گفت : آنچه در رفتار و شيوهء دادگرى ما گفتى ، خداوند مىفرمايد : « هر كسى كارى نيك كند سودش به خود او مىرسد و هر كه كارى بد كند زيانش به خود او رسد و پروردگار تو در حق بندگان ستم نمىكند » « 1 » . ترس من بيشتر از اين است كه با اين همه باز هم در امر عدالت قصور ورزيده باشم . امّا اين كه گفتى جمعى نتوانستند حق را برتابند و از\r\n\r\n\r\n","description":"","footnote":"\r\n( 1 ) - فصّلت : 46 . .\r\n","page_name":" 91 ","page_number":91},
  {"content":"\r\n\r\nما جدا شدند ، خدا مىداند كه آنان اگر از ما جدا شده‌اند به سبب جور ما نبوده و اگر رفته‌اند ، نه براى دست يافتن به عدالت بوده است .\r\nبلكه ايشان چيزى جز دنيا نمىطلبيدند وچنان مىنمودند كه از دنيا دورى مىكنند . در روز رستاخيز از ايشان خواهند پرسيد كه آيا قصدشان دنيا بوده يا براى خدا عمل كرده‌اند .\r\nامّا در مورد بذل اموال ودلجويى از مردان به مال ، ما نمىتوانيم به هيچ كس بيش از آنچه حق اوست از بيت‌المال چيزى دهيم . خداى تعالى مىفرمايد : « چه بسا گروهى اندك بر گروهى بسيار به اذن خدا غلبه كند و خدا با صابران است » « 1 » .\r\nخدا ، محمد صلى الله عليه و آله را مبعوث داشت و او تنها يك تن بود . از آن پس بر شمار ياران او افزود و آنها را بعد از ذلّت ، عزّت بخشيد . اگر خدا بخواهد كه ما اين مهم را بر عهده داشته باشيم ، ما را بر كارهاى سخت چيره گرداند وناهموارىهاى راه را هموار سازد .\r\nمن از رأى تو آنچه خشنودى خدا را در برداشته باشد مىپذيرم . تو يكى از با ايمان‌ترين ياران من هستى و اعتماد من بر تو بيش از همه است ، تو در نزد من نيكخواه‌ترين ياران منى وانديشه و رأيت از همه به صواب نزديكتر است « 2 » .\r\n\r\n\r\n","description":"","footnote":"\r\n( 1 ) - بقره : 249 . .\r\n( 2 ) - الغارات : 71 ؛ ترجمه الغارات : 37 . .\r\n","page_name":" 92 ","page_number":92},
  {"content":"\r\n\r\n\r\n( 47 ) اعزام قيس به سوى مصر\r\nچون عثمان كشته شد و على عليه السلام به خلافت رسيد ، قيس بن سعد را فرا خواند و گفت : راهىِ مصر شو كه تو را امارت آنجا دادم ، اكنون به خارج شهر برو و افراد مورد اعتماد خود و هركسى را كه همراهى او را مىپسندى ، فراهم آر تا همراه لشكرى به مصر درآيى كه دشمنت را بيشتر بترساند و دوستت را عزيز گرداند . چون به خواست خدا به مصر فرود آمدى ، با نيكوكاران نيكى كن و بر آن كه در دل ترديدى دارد سخت بگير و با خواص وعوام به مدارا رفتار كن كه خجسته‌تر است .\r\nقيس گفت : يا اميرالمؤمنين خدايت رحمت كند آنچه گفتى دريافتم . امّا اين كه گفتى با لشكرى به مصر بروم ، من لشكر را براى تو باقى مىگذارم تا اگر تو را به آن نياز افتد در دسترس باشد و اگر خواستى آن را به سويى بفرستى تحت فرمان تو باشد و من\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nتنها همراه خانواده‌ام به مصر مىروم . امّا سفارشى كه در مورد مدارا و احسان كردى ، خداى تعالى يار و ياور من در اين مهم است « 1 » .\r\n\r\n( 48 ) نامه‌رسانى و شركت در جهاد\r\nاميرالمؤمنين عليه السلام ، « زياد بن خَصَفه » « 2 » را به همراه عدّه‌اى در تعقيب شمارى از خوارج گسيل داشته بود ، و چون خبرى از محلّ استقرار خوارج به حضرت رسيد نامه‌اى به زياد نوشت و او را در انجام مأموريتش راهنمايى فرمود . اين نامه توسط شخصى به نام « عبداللّه بن وَأْل » « 3 » ارسال شد . او مىگويد : نامه را گرفتم و از نزد\r\n\r\n\r\n","description":"","footnote":"\r\n( 1 ) - الغارات : 208 ؛ ترجمه الغارات : 74 . .\r\n( 2 ) - زياد بن خصفه : از ياران مخلص اميرالمؤمنين و امام حسن عليهما السلام است . على عليه السلام او را براى جنگ با خِريّت بن راشد كه به سوى مدائن رفته بود ، فرستاد . و او با خِرّيت و ديگر خوارج كه با او بودند درگير شد و آنها را از مدائن راند . تنقيح المقال : 1 / 455 . .\r\n( 3 ) - عبداللّه بن وَأل تميمى : از رؤوساى توّابين است كه به خوانخواهى امام‌حسين عليه السلام قيام كردند . الغارات : 774 . .\r\n","page_name":" 94 ","page_number":94},
  {"content":"\r\n\r\nاميرالمؤمنين عليه السلام بيرون آمدم و من در آن روزها جوانى نوخاسته بودم . اندكى رفتم وبازگشتم وگفتم : يا اميرالمؤمنين وقتى نامه را به زياد بن خصفه رساندم همراه او به جنگ دشمنت بروم ؟ فرمود :\r\nاى پسر برادر ، چنين كن ، به خدا سوگند ، اميدوارم كه تو براى پيروزى حق و سركوب گروه ستمكار از ياوران من باشى .\r\nعرض كردم : يا اميرالمؤمنين ، به خدا سوگند ، من چنين خواهم بود و در زمره آنان ، آن گونه كه تو دوست مىدارى .\r\nابن وأل گويد : به خدا حاضر نيستم اين گفتار على عليه السلام را با عزيزترين ثروت‌ها معاوضه كنم « 1 » .\r\n\r\n\r\n","description":"","footnote":"\r\n( 1 ) - الغارات : 342 ؛ ترجمه الغارات : 124 . .\r\n","page_name":" 95 ","page_number":95},
  {"content":"\r\n\r\n\r\n( 49 ) نتيجه دوستى و دشمنى با على عليه السلام\r\nگروهى در رحبه بر حضرت على عليه السلام وارد شدند . آن حضرت روى تخت كوتاه ( يا حصير كهنه‌اى ) نشسته بود . از ايشان پرسيد :\r\nبه چه انگيزه آمده‌ايد ؟ گفتند به انگيزه محبّت تو و شنيدن سخن تو يا اميرالمؤمنين .\r\nعلى عليه السلام گفت : [ شما را 
  ] به خدا ؟ گفتند : به خدا . فرمود : بدانيد ، آن كه مرا دوست دارد ، آنجا كه دوست دارد مرا مىبيند . و آن كه مرا دشمن دارد آنجا كه دوست ندارد مرا مىبيند . سپس گفت :\r\nهيچ كس ، پيش از من همراه رسول اللّه ، خدا را نپرستيد « 1 » .\r\n\r\n\r\n","description":"","footnote":"\r\n( 1 ) - الغارات : 587 ؛ ترجمه 213 . .\r\n","page_name":" 96 ","page_number":96},
  {"content":"\r\n\r\n\r\n( 50 ) پيشگويى شمار ياران از اهل كوفه\r\nابن عباس مىگويد همراه على عليه السلام در منزل « ذى قار » فرود آمديم ، گفتم يا اميرالمؤمنين گمان مىكنم شمار زيادى از اهل كوفه به كمك تو نيايد .\r\nفرمود : سوگند به خدا ، از اهل كوفه شش هزار و پانصد و شصت نفر خواهند آمد ، نه كمتر و نه بيشتر .\r\nابن عباس مىگويد : شك شديدى مرا فرا گرفت ، پيش خود گفتم وقتى آمدند آنها راشمارش خواهم كرد . حضرت پانزده روزدر ذى قار ماند تا اين كه شيهه اسب‌ها و صداى استرها شنيده شد .\r\nمن گفتم آنها را مىشمارم اگر به همان تعداد بودند كه هيچ ، و اگر كمتر بودند باافراد ديگرى تعداد را تكميل مىكنم ، مردم اين سخن را از آن حضرت شنيده بودند . آنها راشمردم ، به خدا سوگند يك نفر هم كم و يا زياد نبود . گفتم : اللّه‌اكبر راست ! خداوند ورسولش « 1 » .\r\n\r\n\r\n","description":"","footnote":"\r\n( 1 ) - نهج السّعاده : 1 / 276 . .\r\n","page_name":" 97 ","page_number":97},
  {"content":"\r\n\r\n\r\n( 51 ) تعداد ياران از كوفه وبيعت اويس قرَنى با حضرت\r\nهنگامى كه حضرت اميرالمؤمنين عليه السلام در ذى قار براى گرفتن بيعت نشسته بود ، فرمود : از جانب كوفه هزار نفر « 1 » - نه يك نفر كمتر و نه يك نفر بيشتر - به سوى شما مىآيند و با من بيعت مىكنند كه تا پاى جان پايدارى كنند . ابن عباس مىگويد : نگران شدم و ترسيدم كمتر يا بيشتر باشند و كار بر ما مشكل شود و\r\n\r\n\r\n","description":"","footnote":"\r\n( 1 ) - از تاريخ معلوم مىشود كه در جنگ جمل تعداد لشكريان اميرالمؤمنين عليه السلام از شهر كوفه حدود هفت هزار نفر بوده‌اند ، كه با روايت پيشين سازگار است اما آنچه در اين روايت آمده و تعداد را هزار نفر مشخص كرده ممكن است مربوط به يك دسته از اهل كوفه باشد كه در يك مرحله آمده و با شرط خاصّى يعنى پايدارى تا پاى جان بيعت كرده‌اند و مجموع اين گروه با گروه‌هاى ديگر كه در چند مرحله واحياناً در چند روز آمده‌اند 6560 نفر بوده است . .\r\n","page_name":" 98 ","page_number":98},
  {"content":"\r\n\r\nهمين طور ناراحت بودم تا پيشتازان آنها آشكار شدند و من شروع كردم به شمردن آنها تعدادشان 999 نفر شد و ديگر كسى نيامد .\r\nگفتم « إنّا للّه وإنّا اليه راجعون » چرا حضرت اين سخن را گفت ؟\r\nدر همين فكر بودم ديدم يك نفر ديگر آمد . نزديك شد .\r\nمردى بود با لباس پشمينه كه شمشير ، سپر و ظرف آبى به همراه داشت . او نزد اميرالمؤمنين عليه السلام آمد و گفت : دستت را بگشا تا با تو بيعت كنم . على عليه السلام فرمود : بر چه مبنايى با من بيعت مىكنى ؟\r\nگفت : بر شنيدن ، فرمانبردارى و نبرد در پيشگاه تو تا پاى جان يا تا هنگامى كه خداوند پيروزى را نصيبت فرمايد .\r\nحضرت فرمود : اسمت چيست ؟ گفت : « اوَيس » « 1 » ، فرمود : تو « اويس قرنى » هستى ؟ عرض كرد : بلى ، اميرالمؤمنين گفت : اللّه اكبر ! حبيبم رسول خدا صلى الله عليه و آله خبر داد كه من با مردى از امّتش به نام اويس قرنى ملاقات خواهم كرد كه از حزب خدا و رسولش به شمار آمده و پايان عمرش به شهادت ختم مىگردد وعدّهء زيادى به\r\n\r\n\r\n","description":"","footnote":"\r\n( 1 ) - اوَيس قرنى : از كسانى است كه رسول خدا صلى الله عليه و آله اهل بهشت بودن آنها راگواهى كرده است . او موفّق به ديدار پيامبر صلى الله عليه و آله نشد ولى همراه اميرالمؤمنين عليه السلام در صفين شركت كرد و در همان جنگ به شهادت رسيد . سفينة البحار : 1 / 53 . .\r\n","page_name":" 99 ","page_number":99},
  {"content":"\r\n\r\nاندازهء قبيلهء « ربيعه » و « مُضَر » از شفاعت او ، بهره‌مند خواهند شد .\r\nابن عباس مىگويد : غصّهء ما بر طرف شد « 1 » .\r\n\r\n( 52 ) پيراهن بهتر براى قنبر\r\nاميرالمؤمنين عليه السلام به بازار كرباس فروشان رفت . به مغازه مردى خوشروى گذشت و فرمود : دو جامه مىخواهم به قيمت پنج درهم . مرد از جاى جست وگفت : بلى يا اميرالمؤمنين ! چون او حضرت را شناخت حضرت از او چيزى نخريد و به جاى ديگر رفت . به مغازه جوانى رسيد ، فرمود : اى پسر دو جامه مىخواهم به پنج درهم . جوان گفت بلى . دو جامعه دارم كه يكى بهتر است به سه درهم و آن ديگرى به دو درهم .\r\nعلى عليه السلام گفت : آنها را بياور و قنبر را گفت : آن كه به سه درهم مىارزد از آنِ تو . قنبر گفت : براى شما مناسب‌تر است كه به منبر مىرويد و براى مردم سخن مىگوييد . على عليه السلام گفت : نه ، تو جوانى\r\n\r\n\r\n","description":"","footnote":"\r\n( 1 ) - بحارالأنوار : 42 / 147 . .\r\n","page_name":" 100 ","page_number":100},
  {"content":"\r\n\r\nو در تو شور جوانى است . من از پروردگارم شرم دارم كه خود را بر تو برترى دهم ، زيرا از رسول خدا صلى الله عليه و آله شنيدم كه فرمود : « زير دستان را همان بپوشانيد كه خود مىپوشيد و همان بخورانيد كه خود مىخوريد » . آن گاه [ حضرت 
  ] جامه [ خود 
  ] را بر تن كرد و دست در آستين نمود ، از انگشتانش افزون بود .\r\nگفت : اى پسر اين تكّه را ببر ، پسر ببريد و سپس گفت : اى پيرمرد بگذار لبه‌اش را بدوزم . على عليه السلام گفت : همان گونه كه هست رهايش كن كه شتاب در كار بيش از اينهاست « 1 » .\r\n\r\n\r\n","description":"","footnote":"\r\n( 1 ) - الغارات : 106 ؛ ترجمه الغارات : 42 . .\r\n","page_name":" 101 ","page_number":101},
  {"content":"\r\n\r\n\r\n( 53 ) مشورت و تصميم\r\nابن عبّاس در مورد چيزى نظر خود را در محضر حضرت على عليه السلام مطرح نمود . حضرت با نظر او موافقت نكرد وفرمود : تو حق دارى نظر مشورتى خود را بيان كنى و من در آن مىنگرم . در صورتى كه بر خلاف نظر تو تصميم گرفتم بايد از من اطاعت كنى « 1 » .\r\n\r\n\r\n","description":"","footnote":"\r\n( 1 ) - نهج‌البلاغه : 1239 . .\r\n","page_name":" 102 ","page_number":102},
  {"content":"\r\n\r\n\r\n( 54 ) مراقبت وقت نماز در بحبوحهء جنگ\r\nروزى در جنگ صفين على عليه السلام مشغول نبرد و كارزار و در عين حال ميان دو صف مراقب آفتاب بود . ابن عباس گفت : يا اميرالمؤمنين عليه السلام اين چه كارى است ؟\r\nفرمود : به زوال آفتاب ( رسيدن هنگام ظهر ) مىنگرم تانماز بخوانيم .\r\nابن عباس گفت : آيا حالا وقت نماز خواندن است ؟ كارزار ما را از انجام نماز [ و هر چيزى 
  ] به خود مشغول كرده است .\r\nحضرت فرمود : براى چه با آنها مىجنگيم ؟ ما براى نماز با آنها مىجنگيم .\r\nابن عباس مىگويد : آن حضرت هرگز نماز شب را ترك نكرد ، حتّى در ليلة الهرير « 1 » . « 2 »\r\n\r\n\r\n","description":"","footnote":"\r\n( 1 ) - ليلة الهرير : در يكى از روزهاى سخت جنگ صفين ، نبرد شب هنگام نيز ادامه پيدا كرد كه شب بسيار سختى براى لشكريان بود ، آن شب را ، ليلة الهرير ناميده‌اند . .\r\n( 2 ) - بحارالانوار : 83 / 23 . .\r\n","page_name":" 103 ","page_number":103},
  {"content":"\r\n\r\n\r\n( 55 ) اتمام حجّت به وسيلهء قرآن‌وشهادت مسلم نوجوان\r\nاميرالمؤمنين عليه السلام قرآنى به « ابن عباس » داد و او را به سوى « طلحه » و « زبير » و « عايشه » فرستاد و فرمود : به طلحه وزبير بگو :\r\nآيا به ميل خود با من بيعت نكرديد ؟ ! پس چه چيز موجب شكستن بيعت شد ؟ ! قرآن بين من و شما حاكم باشد .\r\nابن عبّاس به سوى ايشان رفت و با آنها صحبت كرد و اتمام حجّت نمود ، ولى گوش شنوا وقلبى پذيراى حق مشاهده نكرد و آمادگى و تصميم آنها را براى جنگ دريافت « 1 » .\r\nابن عباس مىگويد : به سوى اميرالمؤمنين عليه السلام بازگشتم و ماجرا را خبر دادم وگفتم : منتظر چه هستى ؟ واللّه اينها جز با شمشير با تو رو به رو نمىشوند ، پس پيش از آن كه آنها هجوم\r\n\r\n\r\n","description":"","footnote":"\r\n( 1 ) - الجمل : 336 ، نقل به تلخيص . .\r\n","page_name":" 104 ","page_number":104},
  {"content":"\r\n\r\nبياورند بر آنها هجوم بر . حضرت فرمود : از خداوند بر ضدّ آنها يارى مىطلبيم .\r\nابن عباس مىگويد : از سرجايم حركت نكرده بودم كه تيرهاى آنها همانند انبوه ملخ‌ها از هر سو فرو ريخت . گفتم : يا اميرالمؤمنين نمىبينى اينها چه مىكنند ؟ اجازه بده ايشان را دفع كنيم . حضرت فرمود : ( صبر كنيد ) تا يك مرتبه ديگر حجّت را برايشان تمام كنم .\r\nسپس فرمود : كيست كه اين قرآن را بگيرد و آنها را به سويش دعوت كند ، او كشته خواهد شد و من بهشت را بر او ضمانت مىكنم ؟ كسى برنخاست جز جوانى كم سنّ و سال و سفيدپوش از طايفهء « عبدالقيس » به نام « مُسلم » كه گفت : من قرآن را بر ايشان عرضه مىكنم اى اميرمؤمنان ، و اين كار را به خاطر خدا انجام مىدهم .\r\nاميرالمؤمنين از روى دلسوزى از او روى گرداند و براى مرتبه دوّم ندا كرد : كيست كه اين قرآن را بگيرد و بر آن قوم عرضه كند و بداند كه كشته خواهد شد وبهشت بر او واجب خواهد شد ؟ باز هم همان جوان برخاست و گفت : من عرضه مىكنم . اميرالمؤمنين اين بار نيز به او توجّه نكرد و براى بار سوّم ندا كرد . باز جز آن\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nنوجوان كسى برنخاست .\r\nحضرت قرآن را به او داد و گفت : به سوى ايشان برو و قرآن را بر ايشان عرضه كن و به آنچه در آن است فرا بخوان .\r\nجوان پيش رفت ومقابل صف‌ها ايستاد ومصحف را گشود وگفت : اين كتاب خداى عزّوجلّ است ، و اميرالمؤمنين شما را به آنچه در آن است دعوت مىكند ، عايشه گفت : او را با نيزه بزنيد خدا او را زشت گرداند . پس به وسيله نيزه‌ها بر او هجوم بردند و از هر طرف او را زحمى كردند . مادرش كه در صحنه حاضر بود . فرياد كرد و خود را روى او انداخت و او را از صحنه بيرون كشيد . عدّه‌اى از لشكريان اميرالمؤمنين به او كمك كردند تا پيكر ( بىجان ) او را آورده در مقابل اميرالمؤمنين نهادند مادر مسلم مىگريست و چنين مىسرود :\r\nخدايا مسلم آنها را [ به خير و صلاح 
  ] فرا خواند .\r\nكتاب خدا را بر ايشان تلاوت كرد و از آنها نترسيد .\r\nولى ايشان نيزه‌هاى خود را از خون او رنگين كردند .\r\nدر حالى كه مادرشان [ عايشه 
  ] ايستاده بود و نظاره مىكرد .\r\nو آنها را به كشتار فرمان مىداد و بازشان نمىداشت . « 1 »\r\n\r\n\r\n","description":"","footnote":"\r\n( 1 ) - الجمل : 339 . .\r\n","page_name":" 106 ","page_number":106},
  {"content":"\r\n\r\n\r\n( 56 ) پوشيدن زره بدون پشت\r\nطلحه وزبير در روز جمل سرانجام به غير جنگ راضى نشدند وحمله را آغاز كردند . آن گاه حضرت دستور جهاد را صادر نمود وزره بدون پشت خود را خواست كه بعد از رحلت حضرت رسول صلى الله عليه و آله تا آن روز آن را نپوشيده بود . ميان دو كتف زره اندكى شكافته بود .\r\nاميرالمؤمنين عليه السلام در حالى كه بند كفش در دست داشت آمد .\r\nابن عباس گفت : يا اميرالمؤمنين ، مىخواهى با اين بند چه كنى ؟\r\nحضرت فرمود : قسمت پارهء زره را ببندم ، اين عباس گفت : آيا در چنين روزى اين زره را به تن مىكنى ؟ ! حضرت فرمود : چه اشكالى دارد ؟ گفت : برايت مىترسم . حضرت فرمود : نترس ، كسى از پشت سر من نمىآيد . اى ابن عباس ، سوگند به خدا ! هرگز در جنگ فرار نكرده‌ام « 1 » .\r\n\r\n\r\n","description":"","footnote":"\r\n( 1 ) - الجمل : 355 . .\r\n","page_name":" 107 ","page_number":107},
  {"content":"\r\n\r\n\r\n( 57 ) آخرين لحظات شهادت\r\n« حبيب بن عمر » مىگويد ( براى عيادت ) اميرالمؤمنين عليه السلام وارد شدم . روى زخم را باز كردم وگفتم : يا اميرالمؤمنين اين زخم چيزى نيست و براى تو مشكلى ندارد .\r\nفرمود : اى حبيب ، سوگند به خدا من در اين ساعت از شما جدا مىشوم . در اين هنگام من گريه كردم و ام‌ّكلثوم نيز گريست .\r\nفرمود : دخترم چرا گريه مىكنى ؟ گفت : مفارقت خود را در اين ساعت يادآور شدى .\r\nفرمود : دخترم گريه نكن . سوگند به خدا اگر آنچه را پدرت مىبيند مىديدى گريه نمىكردى .\r\nحبيب مىگويد : گفتم : چه مىبينى يا اميرالمؤمنين ؟ فرمود :\r\nملائكه آسمان و پيامبران را پشت سر هم مىبينم كه ايستاده‌اند تا مرا ملاقات كنند ، و اين برادرم رسول خدا صلى الله عليه و آله است كه نزد من\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nنشسته است و مىگويد : بيا ، آنچه در پيش رو دارى بهتر است از آنچه در آن هستى .\r\nحبيب مىگويد : هنوز از نزد حضرت خارج نشده بودم كه روحش به ملكوت اعلى پرواز كرد . « 1 »\r\n\r\n\r\n","description":"","footnote":"\r\n( 1 ) - نهج السعادة : 7 / 128 . .\r\n","page_name":" 109 ","page_number":109},
  {"content":"\r\n . \r\n","description":"","footnote":"","page_name":" 110 ","page_number":110},
  {"content":"\r\n\r\n\r\nفصل سوّم گفتگوهاى اميرالمؤمنين عليه السلام با خلفا\r\n\r\n","description":"","footnote":"","page_name":" 111 ","page_number":111},
  {"content":"\r\n\r\n\r\n( 58 ) بيعت نكردن اميرمؤمنان واحتجاج آن حضرت\r\nپس از رحلت پيامبر صلى الله عليه و آله وماجراى سقيفه وبيعت مردم با ابوبكر ، عمر گروهى به سوى خانه فاطمه عليها السلام روان شد ، چون به درِ خانه رسيد صدا زد : بيرون بياييد و بيعت كنيد .\r\nكسانى كه در منزل بودند نپذيرفتند . از آن ميان زبير با شمشير كشيده خارج شد . شمشيرش را گرفتند و به ديوار زدند ، سپس او وعلى عليه السلام و بنى هاشم را به سوى مسجد بردند ، در حالى كه اميرالمؤمنين عليه السلام مىگفت : من بنده خدا و برادر رسول خدا صلى الله عليه و آله هستم . چون به پيش ابوبكر رسيدند ، به اميرالمؤمنين عليه السلام گفتند :\r\nبيعت كن .\r\nحضرت فرمود : من بر اين امر سزاوارتر از شما هستم ، بيعت نمىكنم و شايسته است شما با من بيعت كنيد . اين امر را از انصار گرفتيد و به قرابت رسول خدا استدلال كرديد و آنان زمام امر و\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nامارت را به شما سپردند . من نيز به مانند آن چه به انصار استدلال كرديد احتجاج مىكنم . پس اگر از خدا مىترسيد با ما انصاف كنيد ، و حق ما را بشناسيد آن چنان كه انصار حق شما را شناختند ؛ و گرنه آگاهانه در جايگاه ظلم قرار مىگيريد .\r\nعمر گفت : تو را رها نمىكنيم تا بيعت كنى .\r\nحضرت فرمود : شير را بدوش تا سهمى براى تو باشد ! امروز كار او را تقويت كن تا فردا به سوى تو برگرداند ، نه به خدا سوگند سخن تو را نمىپذيرم و با او بيعت نمىكنم .\r\nابوبكر گفت : من مجبورت نمىكنم .\r\n« ابوعُبيده » « 1 » گفت : يا اباالحسن ، تو جوانى و اينها بزرگان قومت ، « قريش » ، هستند . تو مثل آنها تجربه و شناخت به امور ندارى ، و به نظر من ابوبكر براى اين كار از تو نيرومندتر و تحمّلش بيشتر است . كار را به او بسپار و راضى شو و چنانچه تو زنده ماندى وعمرت طولانى شد ، تو به جهت فضل ، خويشاوندى ، سابقه وجهادت ، لايق‌تر و سزاوارترى .\r\n\r\n\r\n","description":"","footnote":"\r\n( 1 ) - ابوعُبيدة بن الجراح : از همكاران ابوبكر و عمر بود ، در روز سقيفه‌ابوبكر پيشنهاد كرد با ابوعبيده يا عمر بيعت كنيد . الكنى و الالقاب : 1 / 115 . .\r\n","page_name":" 113 ","page_number":113},
  {"content":"\r\n\r\nعلى عليه السلام فرمود : اى گروه مهاجران ، خدا را خدا را ، حكومت محمد صلى الله عليه و آله را از خانه و خاندان او به سوى خانه و خاندان خود بيرون نبريد . و خاندان او را از مقامى كه او در ميان مردم و خاندانش دارد مانع نشويد . سوگند به خدا ، اى گروه مهاجران ما اهل‌بيت به اين امر سزاوارتر از شماييم . آيا قارى كتاب خدا ، فقيه در در دين خدا وعالم به سنّت پيامبر وتوانا به امر اداره مردم از ما نيست ؟ ! سوگند به خدا اين چنين شخصى در ميان ما است ، از هواى نفس پيروى نكنيد كه دورى از حق را افزون مىكنيد .\r\n« بشير بن سعد » « 1 » گفت : اگر انصار اين سخنان را پيش از بيعت با ابوبكر از تو شنيده بودند دو نفر هم در مورد تو اختلاف نمىكردند ، و ليكن بيعت كردند .\r\nاميرالمؤمنين عليه السلام بيعت نكرد و به خانه بازگشت و در خانه نشست تا آن گاه كه فاطمه زهرا عليها السلام از دنيا رفت و آن موقع بيعت كرد « 2 » .\r\n\r\n\r\n","description":"","footnote":"\r\n( 1 ) - بشير بن سعد : در روز سقيفه با سعد بن عبادة مخالفت كرد و وقتى عمر وابوعبيده به ابوبكر گفتند ما با تو بيعت مىكنيم ، بشير گفت من سوّمى شما هستم ، بلكه هنگام بيعت اولين نفر بود . سفينة البحار : 1 / 83 . .\r\n( 2 ) - نهج السعادة : 1 / 44 . .\r\n","page_name":" 114 ","page_number":114},
  {"content":"\r\n\r\n\r\n( 59 ) راهنمايى درباره حفظ زيور كعبه\r\nبرخى در زمان خلافت « عمر بن خطاب » زينت خانه « كعبه » و زيادى آن را يادآور شده وگفتند اگر آنها را بردارى و در تجهيز لشكر اسلامى هزينه كنى اجرش بيشتر خواهد شد ، كعبه زينت را مىخواهد چه كند ؟\r\nعمر تصميم بر آن گرفت و از حضرت اميرالمؤمنين عليه السلام در آن مورد پرسش نمود .\r\nامام عليه السلام فرمود : هنگامى كه قرآن بر پيامبر صلى الله عليه و آله نازل شد اموال بر چهار دسته بودند : اموال شخصى مسلمانان كه آن را [ طبق دستور قرآن 
  ] بين وراث تقسيم كرد ، فيئ وغنيمت كه آن را هم بر اهلش تقسيم نمود ، خمس كه خداوند آن را در جايى كه تعيين نمود قرار داد و صدقات كه آن را نيز خداوند در جاى خود قرار داد .\r\nزيور كعبه نيز در آن روز موجود بود و خداوند آن را به حال خود\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nگذاشت و از روى فراموشى رها نكرد ومكان آن برخداوند پنهان نبود . پس ، آن را به جاى خود بگذار چنان كه خداوند وپيامبرش قرار دادند .\r\nعمر گفت : اگرتو نبودى رسوا مىشديم ، وزيور كعبه را به حال خود واگذاشت . « 1 »\r\n\r\n\r\n","description":"","footnote":"\r\n( 1 ) - نهج‌البلاغه : 1217 . .\r\n","page_name":" 116 ","page_number":116},
  {"content":"\r\n\r\n\r\n( 60 ) جلوگيرى از تبعيد عمّار\r\nچون به عثمان خبر رسيد كه « ابوذر » در تبعيدگاه خود « ربذه » از دنيا رفته است ، گفت : خدا او را رحمت كند . « عمّار » گفت : بلى از جانب همهء ما رحمت خدا بر او باد .\r\nعثمان عمّار را فحش داد و گفت گمان مىكنى من از تبعيد او پشيمانم ؟ ! سپس دستور داد او را پس زدند ؛ و به او گفت : برو به جاى ابوذر . وقتى عمّار آماده رفتن به سوى تبيعدگاه شد ، طايفهء بنى مخزوم - هم پيمان عمّار - پيش اميرالمؤمنين عليه السلام آمده و تقاضا كردند دربارهء عمّار با عثمان سخن بگويد . حضرت پيش عثمان رفته چنين فرمود :\r\nاى عثمان ، از خدا بترس ، مرد صالحى از مسلمانان را تبعيد كردى در تبيعدگاه جان سپرد . اكنون مىخواهى همانند او را تبعيد كنى ؟ !\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nبعد از كلماتى كه بين حضرت و عثمان ردّ و بدل شد ، عثمان گفت : تو براى تبعيد سزاوارتر از عمّار هستى ! حضرت فرمود : اگر مىخواهى در اين مورد تصميم بگير .\r\nمهاجران جمع شده به عثمان گفتند : اگر بخواهى هر كسى را كه با تو حرف بزند واعتراض كند تبعيد كنى ، اين مناسب و صحيح نيست ، تا آن كه سرانجام از تبعيد عمّار چشم پوشيد . « 1 »\r\n\r\n\r\n","description":"","footnote":"\r\n( 1 ) - نهج السعادة : 1 / 161 . .\r\n","page_name":" 118 ","page_number":118},
  {"content":"\r\n\r\n\r\n( 61 ) اندرز به عثمان\r\nگروه‌هايى از مردم مصر ، بصره و كوفه در مدينه فراهم آمدند و از كردارهاى ناپسند عثمان به حضرت شكايت كردند و از وى خواستند كه از جانب آنها با او گفت و گو كند و بخواهد كه رضايت آنها را فراهم نمايد .\r\nحضرت پيش عثمان رفت و فرمود : مردم پشت سر من هستند و مرا ميان خود و تو نماينده قرار داده‌اند . سوگند به خدا نمىدانم به تو چه بگويم ؟ ! چيزى از آنچه من مىدانم بر تو پوشيده نيست . . . پسر ابوقحافه و پسر خطّاب در عمل به حق از تو اولىتر نيستند ، و تو از جهت خويشاوندى ، از آن دو به رسول خدا صلى الله عليه و آله نزديك‌ترى و به دامادى پيغمبر صلى الله عليه و آله مرتبه‌اى يافتى كه آن دو نيافتند . خدا را ! خدا را ! دربارهء خودت ، زيرا تو دانسته به خلاف رفتار مىنمايى با اينكه راه‌ها آشكار و نشانه‌هاى دين برپاست .\r\nبدان كه بهترين بندگان در پيشگاه خداوند امام عادل هدايت\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nيافته و هدايتگر است كه سنّت معلوم را برپا دارد وبدعت باطل را بميراند . همانا سنّت‌ها آشكار و براى آنها نشانه هايى است و بدعت‌ها نيز آشكار و براى آنها نيز نشانه هايى است .\r\nبدترين مردم در پيشگاه خدا پيشواى ظالمى است گمراه و گمراه كننده ، كه سنّت اخذ شده ( از پيامبر ) را بميراند وبدعت فراموش شده را زنده بدارد . من از رسول خدا شنيدم كه فرمود :\r\n« روز قيامت پيشواى ظالم را مىآورند در حالى كه ياور وعذرخواهى ندارد و در آتش جهنم فرو مىافكنند او در ميان آتش همانند آسيا چرخ مىزند . آن گاه در قعر جهنم محبوسش مىكنند » .\r\nمن تو را سوگند مىدهم كه پيشواى كشته شده اين امّت نباشى ، زيرا پيشتر گفته مىشد : در ميان اين امّت پيشوايى كشته مىشود كه با كشته شدن او كشتار و جنگ تا روز قيامت آغاز مىشود ، و امور بر امّت مشتبه شده و فتنه‌ها برانگيخته مىشود و حق را از باطل تشخيص نمىدهند و در فتنه‌ها فرو مىروند و دچار هرج و مرج مىشوند . بعد از افزونى سن و گذشت عُمْر شتر رام مروان مباش كه به هر كجا بخواهد ترا بكشد .\r\nعثمان گفت : با مردم صحبت كن ، مهلتى دهند تا من\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nستم‌هايى كه به ايشان شده جبران نمايم .\r\nحضرت فرمود : امّا آنچه در مدينه است مهلت نمىخواهد وامّا آنچه دور از مدينه است ، مهلت آن رسيدن دستور تو به آن جا است « 1 » .\r\n\r\n( 62 ) خيرخواهى اميرمؤمنان ، دسيسهء مروان وكوتاهى عثمان\r\nمردانى از مصر ، بصره و كوفه در اثر رفتار عثمان وكارگزارانش به سوى مدينه روانه شده ، در محلى به نام « ذوخشب » در كنار مدينه فرود آمدند و بدگويى از عثمان و رفتار او را آشكار كردند .\r\nدو نفر از اهل مدينه با ايشان ملاقات كرده گفتند : اگر مىخواهيد ماجرا را به اطلاع همسران پيامبر صلى الله عليه و آله برسانيم ، اگر اجازه دادند شما وارد شويد و اقدام كنيد . گفتند : اين كار را انجام دهيد و در آخر كار با على عليه السلام ملاقات كرده و نظر او را جويا شويد .\r\n\r\n\r\n","description":"","footnote":"\r\n( 1 ) - نهج‌البلاغه : 525 . .\r\n","page_name":" 121 ","page_number":121},
  {"content":"\r\n\r\nآن دو نفر آمدند و با همسران پيامبر واصحاب ملاقات كرده و آنها را در جريان امر قرار دادند . آنها اجازه دادند كه وارد شهر شوند . سپس با على عليه السلام ديدار كردند . حضرت پرسيد : آيا پيش از من با كسى ملاقات كرده‌ايد ؟ گفتند : بلى ، عايشه و ديگر همسران پيامبر واصحاب دستور دادند كه اين گروه وارد شهر شوند .\r\nحضرت فرمود : ولى من به اين كار امر نمىكنم [ بلكه مىگويم : 
  ] آنها عثمان را از اين كارهايى كه انجام داده توبه دهند و بازدارند . اگر پذيرفت براى ايشان بهتر است و اگر نپذيرفت خود مىدانند .\r\nآن دو نفر برگشتند شمارى از مردم صاحب نام و نشان اهل مدينه هم به آنها پيوستند .\r\nعثمان چون از جريان مطلع شد ، سراغ اميرالمؤمنين فرستاد كه يا اباالحسن به سوى اين گروه برو و آنها را از مقصودشان بازدار .\r\nعلى عليه السلام به سوى ايشان رفت . تا اميرالمؤمنين را ديدند خوش آمد گفته و اظهار داشتند : يا اباالحسن خود مىدانى كه اين مرد چه كارهاى ناروايى انجام داده است و مسلمانان از دست او وكارگزارانش چه مىكشند ، ما پيشتر او را ملاقات كرده از كارهاى\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nناشايست باز داشتيم او اعتنا ننمود و به حرف‌هاى ما گوش فرا نداد ؛ و اين كار بيشتر او را بر ضدّ ما برانگيخت اكنون آمده‌ايم و مىخواهيم از حكومت مسلمانان كنار برود و از همسران رسول اكرم صلى الله عليه و آله ومهاجر وانصار اجازه گرفتيم براى وارد شدن به مدينه و الآن هم بر اين نظر هستيم .\r\nحضرت فرمود : صبر كنيد و در كارى كه عاقبت آن معلوم نيست شتاب نكنيد . ما پيشتر در مورد چيزى او را بازداشتيم و او برگشت . شما هم برگرديد .\r\nگفتند : يا ابالحسن ، هرگز ! ما قانع نمىشويم جز اين كه كنار رود و مسؤوليت را كسى به عهده بگيرد كه امانت‌دارى او مورد اطمينان باشد .\r\nحضرت برگشت وعثمان را از گفتار آنان آگاه كرد . عثمان بيرون آمد و منبر رفت وخطبه خواند و مردم را به يارى خود ودفع آن گروه فراخواند . عمروعاص از پاى منبر گفت : اى عثمان مردم را به هلاكت افكنده‌اى و آنان نيز با تو چنين كرده‌اند . پس در پيشگاه خدا توبه كن . . . سرانجام عثمان دست‌هايش را بلند كرد و سه مرتبه اظهار توبه كرد .\r\nاميرالمؤمنين عليه السلام ، جريان كار وتوبه عثمان را به اطلاع آن\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nگروه رساند . ولى آنها راضى نشده وارد شهر شدند و از مهاجران ، طلحه وزبير به آنها پيوستند وعامّه انصار نيز بر اين نظر بودند .\r\nباز هم على عليه السلام پادرميانى كرد وگفت : اى گروه ، از خدا بترسيد .\r\nاز اين مرد چه مىخواهيد ؟ ! آيا بازگشت نكرد ؟ آيا بر بالاى منبر آشكارا توبه نكرد ؟ ! حضرت پيوسته با آنها با رفق ومدارا صحبت كرد تا اين كه خشم ايشان را فرو نشاند .\r\nآن گاه اهل مصر تقاضا كردند كه حضرت وساطت كند تا عثمان « عبداللّه بن سعد بن ابى سرح » « 1 » را از حكومت مصر عزل كند . اهل كوفه نيز چنين تقاضايى در مورد « سعيد بن عاص » « 2 » ،\r\n\r\n\r\n","description":"","footnote":"\r\n( 1 ) - عبداللّه بن سعد بن ابى سرح / ابن ابى سرح : او نخست ايمان آورد وسپس مرتدّ و مشرك شده و نزد قريش بازگشت . در فتح مكّه از جمله چند نفرى بود كه رسول خدا به مسلمانان دستور داده بود هر كجا آنها را بيابند بكشند . عثمان كه برادر شيرى او بود او را پنهان كرد و سپس به حضور رسول خدا آورد و به هر وسيله‌اى بود برايش امان گرفت ، او در زمان عمر و عثمان به كار گماشته شد . تاريخ پيامبر اسلام : 562 . .\r\n( 2 ) - سعيد بن عاص : از بنىاميّه است ، عثمان بعد از عزل وليد بن عُقْبه او را به‌حكومت كوفه منصوب كرد . بعد از مرگ عثمان از سياست كناره‌گيرى و در جنگ جمل و صفين شركت نكرد . در زمان معاويه دوباره به كار گماشته شد و حكومت مدينه به تناوب به او و مروان واگذار گرديد . سفينة البحار : 1 / 622 . .\r\n","page_name":" 124 ","page_number":124},
  {"content":"\r\n\r\nو اهل نهروان در مورد « ابن كُريز » « 1 » داشتند .\r\nاميرالمؤمنين بر عثمان وارد شد و با او صحبت كرد تا او را به قبول تقاضاى ايشان راضى نمود و عثمان در آن موارد عهد و ميثاق سپرد . حضرت به سوى قوم برگشت و آنها را از تضمين عثمان باخبر ساخت و مراقبت كرد تا آنها متفرق شدند و هر گروهى به وطن خود بازگشت .\r\nاهل مصر در مسير بازگشت خود با سوارى شتابان مواجه شدند . چون دقت كردند ديدند غلام عثمان است كه بر شترى از شتران او سوار است . چون از او بازجويى كردند ، گفت : عثمان مرا پى كارى فرستاده است ؛ و از جواب دادن امتناع مىكرد . سرانجام فهميدند كه به مصر مىرود و نامه‌اى همراه دارد . نامه را گشودند و ديدند كه از عثمان است ، به عبداللّه بن ابى سرح به اين مضمون :\r\nوقتى نامهء من به تو رسيد گردن « عمروبن بديل » و « عبدالرحمن بَلَوى » را بزن و دست و پاى « علقمه » ، « كنانه » و « عروه » « 2 » را قطع\r\n\r\n\r\n","description":"","footnote":"\r\n( 1 ) - ابن كريز / عبداللّه بن عامبر بن كريز : پسر دايى عثمان و از جانب او حاكم بصره بود در جمل همراه عايشه شركت كرد . تهذيب التهذيب : 4 / 353 . .\r\n( 2 ) - اين پنج نفر مصرى و از سركردگان گروهى بودند كه بر ضد عثمان قيام‌كرده بودند . .\r\n","page_name":" 125 ","page_number":125},
  {"content":"\r\n\r\nكن . سپس بگذار در خون خودشان غوطه‌ور شوند . وقتى مردند آنها را بردار بكش .\r\nچون چنين ديدند غلام را دستگير كرده به سوى مدينه بازگشتند و در آن جا با اميرالمؤمنين عليه السلام ملاقات ونامه را تقديم كردند . حضرت با ديدن نامه نگران شد و نزد عثمان رفت و فرمود :\r\nمرا در كارى واسطه قرار دادى و من نهايت تلاش خود را كردم و براى تو خيرخواهى نمودم و تو را از دست آن گروه رهايى بخشيدم !\r\nعثمان گفت : حالا چه شده است ؟\r\nحضرت نامه را بيرون آورد و خواند . عثمان انكار كرد . حضرت فرمود : آيا اين خط را مىشناسى ؟ گفت شبيه است . حضرت فرمود : مهر را مىشناسى ؟ گفت : مهر زده مىشود ! فرمود : اين شتر كه در بيرون خانه است مىشناسى ؟ گفت : شتر من است . ولى من دستور نداده‌ام كسى آن را بگيرد و سوار شود .\r\nفرمود : غلامت را چه كسى فرستاده است ؟ گفت : بدون دستور من فرستاده شده است « 1 » .\r\n\r\n\r\n","description":"","footnote":"\r\n( 1 ) - از قرائن معلوم مىشود مروان نامه را تهيه كرده و به وسيله غلام عثمان فرستاده بود . .\r\n","page_name":" 126 ","page_number":126},
  {"content":"\r\n\r\nحضرت فرمود : من ديگر كنار مىكشم و تو خود مىدانى با كار خودت واصحاب و ياوران خودت .\r\nحضرت به خانه رفت و در را به روى خود بست و به كسى اجازه ملاقات نداد « 1 » .\r\n\r\n( 63 ) اصرار بر اجراى حكم قصاص ودفاع از خون هرمزان\r\nوقتى عمر كشته شد ، « عبيداللّه » ، پسر عمر ، « هرمزان » « 2 » و دو نفر ديگر را به اتّهام همدستى در قتل عمر كشت . اميرالمؤمنين از عثمان خواست تا عبيداللّه را در مقابل كشتن هرمزان و آن دو تن ديگر قصاص كند . عثمان در اجراى حدّ الهى سستى ورزيد وبهانه كرد كه ديروز پدرش كشته شد ، اگر امروز او را بكشيم مسلمانان محزون مىشوند ، و ديگر اين كه ممكن است كار حكومت خود او نيز آشفته شود . بالاخره گفت كه هرمزان مرد غريبى است كه ولىّ\r\n\r\n\r\n","description":"","footnote":"\r\n( 1 ) - الجمل : 137 . .\r\n( 2 ) - هرمزان : ايرانى است و در زمان عمر مسلمان شد . .\r\n","page_name":" 127 ","page_number":127},
  {"content":"\r\n\r\n[ دم كه مطالبه خونش كند 
  ] ندارد و من ولىّ كسى هستم كه ولىّ نداشته باشد ونظر من عفو قاتل اوست .\r\nحضرت فرمود : امام نمىتواند حدّى را كه حق مردم است عفو كند ؛ و تو نمىتوانى فرزند عمر را عفو كنى . اگر مىخواهى قصاص را از او دور كنى ، ديه‌اش را به مسلمانان كه ولىّ هرمزان هستند بپرداز و همراه بيت‌المال در ميان مستحقان تقسيم كن .\r\nاميرالمؤمنين چون تعلّل عثمان در اجراى حدّ وامتناعش از انجام حكم خدا را ملاحظه كرد ، خطاب به او فرمود : در روز حساب خون هرمزان از تو مطالبه خواهد شد . و من قسم مىخورم كه اگر چشمم به عبيداللّه بن عمر بيفتد ، على رغم كسانى كه نمىخواهند ، حق خدا را از او خواهم گرفت .\r\nعثمان شبانه عبيداللّه را خواست و به او گفت كه از دست اميرالمؤمنين عليه السلام فرار كند ؛ واو شبانه از مدينه خارج شد وعثمان نامه‌اى به او داد و در كوفه محلى را تيول او كرد كه به « كويفهء ابن عمر » مشهور شد واو در آنجا بود تا وقتى كه حضرت على عليه السلام به حكومت رسيد . آن گاه به سوى معاويه فرا كرد و در جنگ بر ضدّ اميرالمؤمنين عليه السلام شركت جست « 1 » .\r\n\r\n\r\n","description":"","footnote":"\r\n( 1 ) - الجمل : 176 . .\r\n","page_name":" 128 ","page_number":128},
  {"content":"\r\n\r\n\r\n( 64 ) اجراى حدّ شرابخوارى بر حاكم كوفه\r\nاهل كوفه از « وليد بن عُقبه » « 1 » ، حاكم كوفه ، به عثمان شكايت برده و شهادت دادند كه وليد شراب خورده ، مست شده و نماز صبح را در حال مستى خوانده است . در محراب استفراغ كرده ودرهمانجا خوابيده و به جاى قرائت قرآن [ در نماز 
  ] شعر مشهورى را خوانده است .\r\nعثمان ناراحت شد و به شهود تندى كرد و دستور داد آنها را بزنند . كوفيان از رفتار عثمان به اميرالمؤمنين عليه السلام شكايت كردند .\r\nحضرت بلند شد و نزد عثمان رفت . تا عثمان چشمش به آن\r\n\r\n\r\n","description":"","footnote":"\r\n( 1 ) - وليد بن عُقبه : مشهور به فاسق برادر ناتنى عثمان ، از دشمنان اميرالمؤمنين‌و رسول خدا است پدرش را اميرالمؤمنين در بازگشت از بدر به دستور پيامبر صلى الله عليه و آله به هلاكت رساند . .\r\n","page_name":" 129 ","page_number":129},
  {"content":"\r\n\r\nحضرت افتاد ، گفت : پسر ابوطالب چه شده ؟ آيا كارى پيش آمده ؟\r\nفرمود : بلى امر بزرگى اتفاق افتاده است .\r\nگفت : چيست ؟\r\nفرمود : حدود الهى را تعطيل كرده و شهود را تنبيه كرده‌اى ؟\r\nگفت : نظر تو چيست ؟\r\nفرمود : نظر من اين است كه برادرت را بر كنار كنى و فرا بخوانى وحدّ را اقامه كنى .\r\nگفت : در اين باره فكر مىكنم .\r\nوقتى وليد جهت اقامه حدّ در مدينه حاضر شد ، عثمان در حال خشم تازيانه را در حضور صحابه انداخت وگفت : هر كدام از شما مىخواهد ، بر برادرم اقامهء حد كند . ايشان از اين كار خوددارى كردند . اميرالمؤمنين عليه السلام تازيانه به دست بلند شد . وليد متوجه گرديد ، از جاى خود حركت كرد تا برود . اميرالمؤمنين سرعت كرد واو را گرفت . وليد به آن حضرت ناسزا گفت . حضرت نيز در جوابش آنچه مستحقّش بود بيان كرد و او را بازداشت تا حدّ بر او اقامه شود . عثمان ناراحت شد و به على عليه السلام گفت : تو حق ندارى او را باز دارى و به او بد گويى .\r\nحضرت فرمود : بلى من حق دارم او را جهت اقامه حدّ مجبور\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nكنم و من نسبت به او بد نگفتم مگر بعد از اين كه او به باطل مرا فحش داد و من در جواب حقيقت را گفتم . سپس او را با تازيانهء دو سر ، چهل تازيانه زد و هشتاد تازيانه حساب كرد « 1 » .\r\n\r\n( 65 ) اعتراض به بازگرداندن تبعيدى رسول خدا صلى الله عليه و آله\r\n« حكم بن ابى العاص » از كسانى بود كه رسول خدا را به گونه‌هاى مختلف آزار مىرساند . حضرت پيامبر صلى الله عليه و آله او را به طائف تبعيد كرد . او در زمان ابوبكر وعمر همچنان در طائف بود و تلاش عثمان براى برگرداندن او مؤثّر واقع نشد . آن گاه كه خود به خلافت رسيد ، او را از طائف فرا خواند و در پناهش گرفت به او بخشش كرد و مرتعى به نام « مِرْبَد » را به او اختصاص داد . مردم از اين رفتار عثمان بارانده شدهء پيامبر ، بسيار ناراحت شدند و پيش اميرالمؤمنين آمده تقاضا كردند تا از عثمان بخواهد حكَم را از\r\n\r\n\r\n","description":"","footnote":"\r\n( 1 ) - الجمل : 177 . .\r\n","page_name":" 131 ","page_number":131},
  {"content":"\r\n\r\nمدينه اخراج كند و به محلى كه رسول خدا او را تبعيد كرده بود ، بازگرداند .\r\nاميرمؤمنان پيش عثمان آمد و گفت : اى عثمان تو مىدانى كه رسول خدا صلى الله عليه و آله اين مرد رااز مدينه تبعيد كرد و تا هنگام رحلت هم او را برنگرداند . دو يار تو نيز روش رسول خدا را در دور نگهداشتن او از مدينه در پيش گرفتند ، امّا كار تو در برگرداندن حَكم و پناه دادنش ، بر مسلمانان گران آمده است . او را از مدينه بيرون كن و روش رسول خدا صلى الله عليه و آله را در اين زمينه ادامه بده .\r\nعثمان گفت : يا على تو منزلت اين فرد را پيش من و اين كه عموى من است ميدانى . رسول خدا او را شبانه از مدينه اخراج كرد به خاطر مطالب غير صحيحى كه به آن حضرت رسيده بود . پيامبر رحلت كرد ، ابوبكر وعمر نيز رأى او را اعمال كردند . امّا نظر من اين است كه صله‌رحم كنم و حق عمويم را ادا نمايم ، عموى من هم بدترين اهل زمين نيست ، در ميان مردم بدتر از او هم هستند .\r\nاميرمؤمنان فرمود : واللّه ، اگر او را در مدينه نگاه دارى مردم دربارهء تو بدتر از اين خواهند گفت « 1 » .\r\n\r\n\r\n","description":"","footnote":"\r\n( 1 ) - الجمل : 181 . .\r\n","page_name":" 132 ","page_number":132},
  {"content":"\r\n\r\n\r\nفصل چهارم : گفتگوهاى اميرالمؤمنين عليه السلام با دشمنان و مخالفان‌خود\r\n\r\n","description":"","footnote":"","page_name":" 133 ","page_number":133},
  {"content":"\r\n\r\n\r\n( 66 ) اتمام حجّت با اعضاى شورا\r\nدر روز شوراى شش نفره ، اميرالمؤمنين عليه السلام فرمود : با آنها چنان اتمام حجّت خواهم كرد كه هيچ كس - نه قرشى نه عربى و نه عجمى - توان ردّ وجواب‌گويى آن را نخواهد داشت . آن گاه خطاب به آن پنج نفر يعنى عثمان ، عبدالرّحمن ، سعد ، طلحه و زبير فرمود :\r\nشما را سوگند مىدهم ، به خدايى كه جز او خدايى نيست ، آيا در ميان شما كسى هست كه پيش از من به يگانگى خداوند ايمان آورده باشد ؟\r\nگفتند : نه .\r\nفرمود : آيا در ميان شما كسى هست كه پيش از من نماز خوانده باشد و به سوى دو قبله نماز به جا آورده باشد ؟\r\nگفتند : نه .\r\n- آيا درميان شما كسى هست برادر رسول خدا باشد به‌جزمن ؟\r\nگفتند : نه .\r\n- آيا در ميان شما پاكيزه‌اى به جز من وجود دارد كه رسول خدا\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nدرب خانه‌اش را به سوى مسجد باز گذاشته‌باشد ؟ آن هنگام كه درب منازل شما را به سوى مسجد بست و درب خانهء مرا بازگذاشت و من با رسول خدا در منازل ومسجدش همراه بودم ؟\r\nگفتند : نه .\r\n- آيا در ميان شما كسى محبوبتر از من نزد خدا ورسولش وجود دارد ؟ كه در روز خيبر فرمود : فردا پرچم را به دست كسى مىسپارم كه خدا و رسول را دوست دارد ، و خدا ورسولش نيز او را دوست دارند .\r\nگفتند : نه .\r\n- آيا در ميان شما كسى جز من هست كه پيش از نجواى با رسول خدا صدقه داده باشد ؟\r\nگفتند : نه .\r\n- آيا در ميان شما جز من كسى هست كه مشركان قريش و عرب را هلاك كرده باشد ؟\r\nگفتند : نه .\r\n- آيا در بين شما از جهت خويشاوندى كسى نزديكتر از من به رسول خدا هست ؟ كسى كه آن حضرت او را به منزلهء نفس خودش وفرزندانش را فرزندان خودش تلقى كرد .\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nگفتند : نه .\r\n- آيا در ميان شما كسى هست كه همانند من همسرى مثل فاطمه دختر رسول خدا وسرور زنان عالم داشته باشد ؟\r\nگفتند : نه .\r\n- آيا شما فرزندانى مثل حسن و حسين سرور جوانان بهشت وبرادرى مثل جعفر طيّار وعمويى مثل حمزهء سيدالشهدا شيرخدا و رسول خدا داريد ؟\r\nگفتند : نه .\r\n- آيا كسى از شما جز من متولّى غسل پيامبر به همراه ملائكه بوده است ؟\r\nگفتند : نه .\r\n- آيا در ميان شما كسى جز من قرض‌ها و وعده‌هاى رسول خدا را ادا كرده است ؟\r\nگفتند : نه .\r\nحضرت در نهايت اين آيهء شريفه را قرائت فرمود : « وَإنْ أَدْرى لَعَلَّهُ فِتْنَةٌ لَكُمْ وَمَتاعٌ الى حينٍ » « 1 » . « 2 »\r\n\r\n\r\n","description":"","footnote":"\r\n( 1 ) - انبيا : 111 ، و نمى دانم شايد آن براى شما آزمايشى و تاچند گاهى [ وسيلهء 
  ] برخوردارى باشد . .\r\n( 2 ) - نهج السعادة : 1 / 127 . .\r\n","page_name":" 136 ","page_number":136},
  {"content":"\r\n\r\n\r\n( 67 ) گلايهء عثمان و جواب اميرالمؤمنين عليه السلام\r\nعثمان زبان به شكايت از على عليه السلام گشوده بود به گونه‌اى كه هر كدام از صحابه بر او وارد مىشد از آن حضرت شكايت مىكرد .\r\n« زيد بن ثابت انصارى » كه از طرفداران و نزديكان عثمان بود گفت : اجازه مىدهى پيش على برويم ودربارهء خشم وناراحتى تو نسبت به رفتار او سخن بگوييم ؟ عثمان گفت : بلى ، برويد .\r\nزيد به همراه « مغيرة بن اخنس » كه پسر عمّه عثمان بود به همراه عدّه‌اى ديگر نزد على عليه السلام حاضر شدند . زيد شروع به صحبت كرد و پس از حمد و ثناى الهى گفت : خداوند براى تو سلف صالحى در اسلام قرار داده ، و منزلتى كه نسبت به پيامبر صلى الله عليه و آله دارى مشخص است . تو بر هر خيرى سزاوارى ، واميرالمؤمنين عثمان پسرعموى تو و والى امّت است . از اين رو دو حق بر تو دارد .\r\nحق خويشى و حق ولايت . او در پيش ما از تو گله مىكند كه على از من ايراد مىگيرد و دستورات مرا رد مىكند . ما براى خيرخواهى\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nبراى تو و براى جلوگيرى از اتّفاق ناگوار بين شما ، كه براى هيچ‌كدامتان خوش نداريم ، پيش تو آمده‌ايم .\r\nعلى عليه السلام در پاسخ ، حمد و ثناى الهى به جا آورد و بر حضرت رسالت پناه درود فرستاد و سپس گفت : سوگند به خدا من اعتراض و ايراد بر او را دوست ندارم مگر اين كه از حقّى كه براى خداست امتناع كند و من نتوانم از گفتن سخن حق در آن باره خوددارى كنم . به خدا سوگند تا آن جايى كه امكان داشته باشد دست از او برمىدارم و كوتاه مىآيم .\r\nمغيرة كه مرد جسور و بىشرمى بود گفت : يا دست برمى دارى يا بر اين كار مجبور مىشوى ، زيرا عثمان نسبت به تو تواناتر است و اين عدّه را احتراماً فرستاده تا در پيش آنها عليه تو حجّت و دليلى داشته باشد .\r\nاميرالمؤمنين فرمود : اى پسر ملعون « 1 » ابتر و بىريشه و شاخه ،\r\n\r\n\r\n","description":"","footnote":"\r\n( 1 ) - اين كه حضرت فرمود : پسر ملعون ، زيرا مغيرة فرزند « اخنس بن شريق » است كه از بزرگان منافقين مىباشد و از كسانى است كه روز فتح مكه به زبان اظهار اسلام كردند و در باطن مسلمان نشدند ، و رسول خدا براى تأليف قلب اخنس صد شتر از غنيمت‌هاى جنگ حنين را به او بخشيد . يكى از فرزندان او در جنگ احد توسط اميرالمؤمنين عليه السلام كشته شد به همين جهت برادرش مغيره با حضرت على عليه السلام كينه مىورزيد . .\r\n","page_name":" 138 ","page_number":138},
  {"content":"\r\n\r\nتو مرا مجبور مىكنى ؟ ! سوگند به خدا ، كسى را كه تو ياورش باشى خداوند عزيز نگردانيده است ؛ خارج شو خداوند خيرت ندهد ، آن گاه تلاش خود را به كار بند ، خدا به تو و اصحابت فرصت ندهد چنانچه بخواهيد مرا فرصت دهيد « 1 » .\r\n\r\n( 68 ) اعتراض بنىاميّه‌وجواب على عليه السلام\r\nبنىاميّه بر سر على عليه السلام فرياد كشيدند كه اى على كار ما را فاسد كردى و مردم را بر ضد ما شوراندى . اى پسر ابوطالب ، زندگى را بر ما ناگوار كردى و كار ما را فاسد نمودى وخوبىهاى رئيس ما را زشت جلوه دادى .\r\nحضرت فرمود : اى سفيهان ، شما مىدانيد كه من در اين كار دخالتى ندارم ، و من بودم كه اهل مصر را از عثمان بازداشتم و كار او را بارها اصلاح كردم ، تقصير من چيست ؟ !\r\n\r\n\r\n","description":"","footnote":"\r\n( 1 ) - نهج السعادة : 1 / 162 . .\r\n","page_name":" 139 ","page_number":139},
  {"content":"\r\n\r\nسپس حضرت از ايشان كناره گرفت و عرض كرد : خدايا من از آنچه مىگويند و از خون عثمان چنانچه برايش اتّفاقى بيفتد مبّرا هستم « 1 » .\r\n\r\n( 69 ) ناخشنودى بنىاميّه‌وشرائط نامشروع آن‌ها براى بيعت\r\nمردم پس از مرگ عثمان با على عليه السلام بيعت كردند ، جز سه نفر از بنى اميه يعنى « مروان بن حكم » ، « سعيد بن عاص » و « وليد بن عُقْبه » كه سخنگوى ايشان بود .\r\nوليد خطاب به حضرت گفت : تو همه ما را ناخشنود كردى از خودم آغاز مىكنم : پدرم را در جنگ بدر بازداشتى و سپس كشتى .\r\nپدر سعيد را هم در بدر به قتل رساندى و پدر مروان را بد گفتى وبازگرداندن او از تبعيد وهمراهيش با عثمان را بر او ايراد گرفتى .\r\nما برادران تو وهمانند تو از فرزندان عبد منافيم . ما با سه شرط با تو\r\n\r\n\r\n","description":"","footnote":"\r\n( 1 ) - نهج السعادة : 2 / 174 . .\r\n","page_name":" 140 ","page_number":140},
  {"content":"\r\n\r\nبيعت مىكنيم : 1 - از خطاهايى كه انجام داده‌ايم درگذرى . 2 - آنچه از اموال در دست ما است به ما ببخشى . 3 - قاتلان رئيس ما را مجازات كنى .\r\nحضرت غضبناك شد و فرمود :\r\nامّا اين كه گفتى من شما را دچار ناراحتى وناخشنودى كردم ، بايد بگويم ، اين حق بود كه شما را گرفتار كرد ، امّا اين كه از جرم‌ها وخطاهاى شما درگذرم ، اين در اختيار من نيست كه از حق اللّه بگذرم ، نه در مورد شما و نه ديگران . اما اين كه اموالى كه در دست شما است نگيرم ، آنچه براى خدا و مسلمانان است عدالت در آن‌باره شامل شما هم مىشود . امّا مجازات قاتلان عثمان . اگر امروز كشتن آنها بر من لازم شود فردا بايد با آنها بجنگم ! ليكن بر من است كه شما را بر كتاب خدا و سنّت پيامبر وا دارم و آن كس كه حق بر او سخت باشد ، باطل بر او سخت‌تر خواهد بود . و اگر دلتان مىخواهد به هر جايى كه دوست داريد بپيونديد . مروان گفت :\r\nبيعت مىكنيم و پيش تو مىمانيم تا ببينيم چه مىشود « 1 » .\r\n\r\n\r\n","description":"","footnote":"\r\n( 1 ) - نهج السعادة : 1 / 216 . .\r\n","page_name":" 141 ","page_number":141},
  {"content":"\r\n\r\n\r\n( 70 ) خيرخواهى و خيانت مغيره\r\n« مغيرة بن شعبه » پيش حضرت آمد و گفت : به معاويه نامه بنويس وولايت شام را به او واگذار و فرمان بده از مردم براى تو بيعت بگيرد ، اگر اين كار را نكنى و تصميم به بركنارى او داشته باشى با تو خواهد جنگيد .\r\nحضرت فرمود :\r\n« ما كُنْتُ مُتِخّذَ الْمُضِلّينَ عَضُداً »\r\n( من گمراهان را ياور نمىگيرم ) . مغيره رفت وفردا باز آمد و گفت : من دربارهء پيشنهاد ديروز خود فكر كردم ديدم اشتباه است و راى ونظر تو صحيح‌تر است .\r\nحضرت فرمود : آنچه مقصود تو بود بر من نهان نيست در مرتبهء اوّل تو خيرخواهى كردى و در مرحله دوم خيانت ورزيدى ! ليكن من براى صلاح و سودِ دنياكارى را كه موجب فساد دينم شود انجام نمىدهم « 1 » .\r\n\r\n\r\n","description":"","footnote":"\r\n( 1 ) - نهج السعادة : 1 / 226 . .\r\n","page_name":" 142 ","page_number":142},
  {"content":"\r\n\r\n\r\n( 71 ) عفو دشمنان\r\nوقتى اميرالمؤمنين عليه السلام از جريان جمل فراغت يافت عده‌اى از جوانان قريشى كه در سپاه دشمن شركت كرده بودند به حضورش آمده امان خواستند وتقاضا كردند بيعتشان را بپذيرد آنان ابن عباس را واسطه قرار دادند . حضرت وساطت ابن عباس را پذيرفت و به آنها اجازه ورود داد .\r\nوقتى در محضرش قرار گرفتند ، فرمود : واى بر شما اى گروه قريش براى چه با من مىجنگيد ؟ ! آيا جز به عدالت در ميان شما حكم كرده‌ام ؟ ! يا در تقسيم ، مساوات را مراعات نكرده‌ام ؟ ! يا ديگرى را بر شما برگزيده‌ام ؟ ! يا اين كه من از رسول خدا دورم ؟ ! يا در راه اسلام تلاش و گرفتاريم اندك بوده است ؟ !\r\nگفتند : يا اميرالمؤمنين ما برادران يوسفيم ، از ما درگذر و براى ما استغفار كن . حضرت رو به يكى از آنها كرد و فرمود : تو كيستى ؟\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nگفت من « مُساحق بن مَخرَمه » معترف به لغزش ، مقرّ به خطا وتوبه كننده از گناهم .\r\nحضرت فرمود : از شما گذشتم و سوگند به خدا ، در ميان شما كسى هست كه برايم مهم نيست با دستش بيعت كند يا با پشتش .\r\nچون اگر بيعت هم بكند آن را خواهد شكست . سپس مروان بن حكم پيش آمد در حالى كه به شخصى تكيه كرده بود . حضرت پرسيد آيا زخمى هستى ؟ گفت : بلى يا اميرالمؤمنين ، و گمان مىكنم كه مرا خواهد كشت ! حضرت تبسّم كرد و فرمود : نه واللّه اين زخم‌ها تو را نخواهد كشت و اين امّت از دست تو و فرزندانت روز سرخى را خواهند ديد ، سپس مروان بيعت كرد و برگشت .\r\n« عبدالرحمن بن حارث بن هشام » پيش رفت ، حضرت چون او را ديد فرمود : به خدا سوگند ، تو و خاندانت صاحب آسايش و ثروت بوديد ! و ليكن من از شما مىگذرم ، امّا بر من ناگوار بود كه شما را در ميان اينان مىديدم ، دوست داشتم اين جريان بر غير شما رخ مىداد . عبدالرّحمن عرض كرد : اكنون متأسفانه اين گونه شد . سپس بيعت كرد و برگشت « 1 » .\r\n\r\n\r\n","description":"","footnote":"\r\n( 1 ) - الجمل : 413 . .\r\n","page_name":" 144 ","page_number":144},
  {"content":"\r\n\r\n\r\n( 72 ) سخنان حضرت با بيعت‌شكنان\r\nمُساحق « 1 » گويد : بعد از شكست اهل باطل در جنگ جمل عدّه‌اى از قريش از جمله مروان بن حكم فراهم آمده و به همديگر گفتيم كه ما به اين مرد ( يعنى اميرالمؤمنين ) ستم كرديم و بدون جهت بيعتش را شكستم . او برما پيروز شد و ما پس از رسول خدا كسى را در رفتار زيباتر و در عفو نكوتر از او نديديم .\r\nبرخيزيد پيش او برويم و از آنچه انجام داده‌ايم پوزش بخواهيم .\r\nنزد وى رفته اجازه خواستيم . اجازه داد . وقتى در مقابلش قرار گرفتيم گويندهء ما شروع به صحبت كرد . حضرت فرمود :\r\nساكت باشيد من شما را كفايت مىكنم ، من بشرى هستم مثل شما ، اگر حق گفتم ، مرا تصديق كنيد ، و اگر باطل گفتم به\r\n\r\n\r\n","description":"","footnote":"\r\n( 1 ) - مُساحِق بن عبداللّه بن مَخرمه : قرشى است و از تابعين به شمار مىآيد . الاصابة : 3 / 406 . .\r\n","page_name":" 145 ","page_number":145},
  {"content":"\r\n\r\nخودم برگردانيد .\r\nشما را قسم مىدهم به خدا ! آيا مىدانيد هنگامى كه رسول خدا صلى الله عليه و آله رحلت كرد من نزديك‌ترين فرد به آن حضرت و به مردم بودم ؟ گفتند : بلى ، فرمود : امّا از من رو برگردانديد و با ابوبكر بيعت كرديد . من خوددارى كردم ونخواستم همگرايى مسلمين را بشكنم و ميان جماعتشان تفرقه ايجاد كنم .\r\nسپس ابوبكر پس از خود عمر را معرفى كرد . باز خوددارى نمودم و مردم را تحريك نكردم ، در حالى كه من مىدانستم . من به خدا و رسولش و به مقام رسولش اولىترم . صبر كردم تا عمر كشته شد ومرا يكى از شش نفر قرار داد . باز من دوست نداشتم تفرقه بيندازم .\r\nآن گاه با عثمان بيعت كرديد ، سپس بر او خُرده گرفتيد و او را كشتيد ، و من در خانه نشسته بودم ، كه آمديد با من بيعت كرديد ، چنان كه با ابوبكر و عمر بيعت كرديد . پس چه شد كه به آن دو وفادار مانديد و با من وفا نكرديد ؟ ! و چه چيزى شما را از شكستن بيعت آن دو بازداشت و به شكستن بيعت من فرا خواند .\r\nگفتيم : يا اميرالمؤمنين همانند بنده صالحِ خداوند ، يوسف باش هنگامى كه گفت : لاتَثْريبَ عَلَيْكُمُ الْيَوْمَ يَغْفِرُاللّهُ لَكُمْ وَهُوَ\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nأَرْحَمُ الرَّاحمينَ » « 1 »\r\nحضرت فرمود :\r\nلا تثريب عليكم اليوم .\r\nدر ميان شما كسى است كه اگر با دستش با من بعيت كند با پشت بيعت‌شكنى خواهد كرد . منظور حضرت ، مروان بود « 2 » .\r\n\r\n( 73 ) ملاك شناخت اهل حق و باطل\r\n« حارث بن حوط ليثى » به اميرالمؤمنين عليه السلام عرض كرد : آيا گمان مىكنى : طلحه وزبير و عايشه بر باطل اجتماع كرده‌اند ؟ !\r\nحضرت فرمود :\r\nيا حارُ إِنَّكَ مَلْبُوسٌ عَلَيْكَ ، إِنَّ الْحَقَّ وَالباطِلَ لا يُعَرَفانِ بِأَقْدارِ الرّجالِ ، اعْرِفِ الْحَقَّ تَعْرِفْ أَهْلَهُ وَاعْرِفِ الْباطِلَ تَعْرِفْ مَنْ أَتاهُ .\r\nاى حارث در اشتباه افتاده‌اى ، حقّ و باطل با منزلت شخصيّت‌ها شناخته نمىشوند . حق را بشناس تا اهل آن را\r\n\r\n\r\n","description":"","footnote":"\r\n( 1 ) - « امروز بر شما سرزنشى نيست ، خداوند شما را مىآمرزد واو مهربانترين مهربانان است » يوسف : 92 . .\r\n( 2 ) - الجمل : 416 . .\r\n","page_name":" 147 ","page_number":147},
  {"content":"\r\n\r\nبشناسى ، باطل را بشناس تا اهل باطل را بشناسى « 1 » .\r\nهمين معنى در نهج‌البلاغه با اندكى تفاوت به شرح ذيل آمده است :\r\n« حارث بن حوط » پيش اميرالمؤمنين عليه السلام آمد و گفت : آيا تصوّر مىكنى من اصحاب جمل را گمراه مىدانم ؟ !\r\nحضرت فرمود : تو زير پايت را نگاه كردى ولى بالاى سرت را نگاه نكردى و متحيّر شدى . تو حق را نشناختى تا اهل آن را بشناسى ، و باطل را نشناختى تااهل آن را بشناسى .\r\nحارث گفت : پس من همانند سعد بن ابى وقاص « 2 » وعبداللّه بن عمر كناره‌جويى مىكنم .\r\nفرمود : سعد و ابن عمر نه حق را يارى كردند و نه باطل را مخذول و منكوب ساختند [ آيا تو هم مثل آنان مىشوى ؟ ! 
  ] « 3 » .\r\n\r\n\r\n","description":"","footnote":"\r\n( 1 ) - انساب الاشراف ، حديث 301 و 369 . .\r\n( 2 ) - سعد بن ابى وقاص : صحابى و از قريش است و از اعضاى شوراى 6 نفره‌كه عمر براى انتخاب خليفه بعد از خود تعيين كرده بود . او با اميرالمؤمنين بيعت نكرد در عين حال روايات متعدّدى در فضيلت اميرالمؤمنين عليه السلام از او نقل شده است . عُمر بن سعد فرمانده لشكر يزيد در كربلا فرزند همين سعد است . سفينة البحار : 1 / 619 . .\r\n( 3 ) - نهج‌البلاغه : 1213 . .\r\n","page_name":" 148 ","page_number":148},
  {"content":"\r\n\r\n\r\n( 74 ) جواب ابن‌ملجم\r\nابن ملجم لعين كه شمشيرش را به هزار درهم خريده و با هزار درهم آن را مسموم كرده بود ، پس از ضربت خوردن اميرالمؤمنين عليه السلام در حضور آن حضرت گفت : از خدا خواسته‌ام كه به وسيله آن بدترين مخلوقاتش را بكشد .\r\nحضرت فرمود : خداوند دعايت را مستجاب كرد . يا حسن وقتى من مردم ، او را با همين شمشير به هلاكت برسان « 1 » .\r\n\r\n\r\n","description":"","footnote":"\r\n( 1 ) - نهج‌السعادة : 7 / 129 . .\r\n","page_name":" 149 ","page_number":149},
  {"content":"\r\n\r\n\r\n( 75 ) مبارزه حضرت با كريب بن صباح\r\nصعصعة بن صوحان نقل مىكند در جريان جنگ صفين ، مردى از طايفهء « حمير » به نام « كريب بن صباح » كه در ميان شاميان مشهورتر از او در جنگجويى نبود به ميدان آمد و مبارز طلبيد . سه نفراز اصحاب اميرالمؤمنين عليه السلام به نوبت به جنگ او رفتند و يكى پس از ديگرى به شهادت رسيدند . كريب جنازه آن سه تن را روى هم انداخت و از روى غرور و سركشى بالاى آنها رفت و فرياد كرد آيا مبارزى باقى مانده است ؟\r\nاميرالمؤمنين عليه السلام پيش رفت و فرياد كرد : واى بر تو اى كريب تو را از عذاب و نقمت پروردگار برحذر مىدارم و به سنت خدا وپيامبر صلى الله عليه و آله فرا مىخوانم ، واى برتو ، فرزند هند جگرخوار تو را جهنمى نكند .\r\nكريب جواب داد : اين حرفها را از تو بسيار شنيده‌ايم ، نيازى به\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nآنها نداريم ، اگر مىخواهى جلو بيا ، هر كس مشترى شمشير من باشد نتيجه‌اش اين است .\r\nاميرالمؤمنين با ذكر لاحَوْلَ وَلا قوّة إلَّا بِاللَّهِ پيش رفت و بدون مهلت ضربتى به او زد كه افتاد و در خون خود غلتيد . آن گاه‌حضرت مبارز طلبيد دونفر ديگر به نوبت پيش آمدند و هر دو به درك و اصل شدند . اميرمؤمنان باز هم مبارز خواست كسى پيش نيامد .\r\nآن گاه ندا داد : اى گروه مسلمانان\r\n« الشَّهْرُ الْحَرامِ بِالشَّهْرِ الْحَرامِ وَالْحُرُماتِ قِصاصٌ فَمَنِ اعْتَدى عَلَيْكُمْ فَاعْتَدُوا عَلَيْهِ بِمِثْلِ مَااعْتَدى عَلَيْكُمْ . . . » « 1 »\r\nواى بر تو اى معاويه بيا با من مبارزه كن و مردم را براى آنچه بين ما است به كشتن مده .\r\nعمرو عاص به معاويه گفت : فرصت را غنيمت شمار ، سه نفر از شجاعان عرب را كشته [ و خسته شده 
  ] من اميدوارم كه خدا تو را بر او پيروز گرداند ! معاويه گفت : واى بر تو عمرو ، سوگند به خدا مقصود تو اين است كه من كشته شوم و تو بعد از من به خلافت برسى ، دور شو ، كسى چون من فريب نمىخورد . « 2 »\r\n\r\n\r\n","description":"","footnote":"\r\n( 1 ) - بقره : 194 . ماه حرام در برابر ماه حرام و حرمت [ شكنى 
  ] ها را بايدمقابله به مثل كرد ؛ پس هر كس كه ستم بر شما كرد ، به همان گونه كه بر شما ستم مىكند ، بر او ستم روا داريد . .\r\n( 2 ) - نهج السعاده : 2 / 223 . .\r\n","page_name":" 151 ","page_number":151},
  {"content":"\r\n\r\n\r\n( 76 ) نمايندگان معاويه‌در حضور اميرمؤمنان عليه السلام\r\nمعاويه ، « حبيب بن مَسْلمه فهرى » « 1 » ، « وشُرَ حْبيل بن سَمْط » « 2 » ، و « مَعْن بن يزيد بن اخنس سُلّمى » « 3 » را نزد على عليه السلام فرستاد .\r\nحبيب بن مسلمه پس از حمد و ثنا گفت : عثمان بن عفّان خليفهء هدايت شده‌اى بود كه به كتاب خدا عمل مىكرد و به امر خدا بازگشت مىنمود . شما حيات او را سنگين پنداشتيد و مرگ او\r\n\r\n\r\n","description":"","footnote":"\r\n( 1 ) - حبيب بن مَسْلمه : از طرفداران معاويه است و از جانب او حكومت‌ارمينيّه ( ارمنستان ) را داشت . تقريب التهذيب : 1 / 153 . .\r\n( 2 ) - شرحبيل بن سمط : اهل شام و از طرفداران معاويه بود . حمص را فتح كردو كارگزار معاويه در آن شهر بود . تقريب التهذيب : 1 / 335 . .\r\n( 3 ) - مَعن بن يزيد : صحابى و اهل مدينه است ، او در كوفه ، مصر و شام زندگى كرد و در سال 46 ه درگذشت . تقريب التهذيب : 2 / 273 . .\r\n","page_name":" 152 ","page_number":152},
  {"content":"\r\n\r\nرا دور دانستيد . پس بر او هجوم برده وى را به قتل رسانديد . اكنون كشندگان او را به ما تسليم كن تا قصاص كنيم ؛ و اگر مىگويى تو نكشته‌اى پس از كار مردم كناره‌بگير تا خودشان شور كنند و كسى را به اجماع براى ولايت خود برگزينند .\r\nعلّى عليه السلام فرمود : مادر برايت مباد ! ولايت وكناره‌جويى از آن و دخالت در اين كار به تو ارتباطى ندارد . ساكت شو . جايگاه تو اينجا نيست و اين امور به تو نيامده است . حبيب برخاست وگفت : سوگند به خدا مرا در جايى كه دوست ندارى خواهى ديد .\r\nعلى عليه السلام فرمود : تو كاره‌اى نيستى هر چند نيرو ولشكرت را هم فراهم كنى ! برو آنچه از دستت برمىآيد انجام بده .\r\nشرحبيل بن سمط گفت : من نيز اگر صحبت كنم همانند سخنان رفيقم را خواهم گفت ، آيا براى من غير از اين جوابى دارى ؟\r\nعلى عليه السلام فرمود : غير از جوابى كه به او دادم جوابى براى تو ورفيقت دارم . پس ، حمد و ثنا به جا آورد و گفت : امّا بعد ، همانا خداوند ، پيامبر صلى الله عليه و آله را مبعوث كرد و به وسيله او مردم را از گمراهى نجات بخشيد و از هلاكت دور كرد وجدايىها را به هم پيوست . آن گاه خداوند او را به سوى خود پذيرفت در حالى كه حضرتش وظيفه\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nخود را ادا كرده بود . . . .\r\nپس از ابوبكر و عمر ، عثمان عهده‌دار امور مردم شد ، و كارهايى انجام داد كه مردم بر او ايراد گرفتند و به سويش رفته او را كشتند .\r\nآنگاه مردم به سوى من كه از كارشان كناره گرفته بودم آمدند و گفتند بيعت ما را بپذير چون امّت به غير تو راضى نيست و ما مىترسيم اگر نپذيرى مردم متفرّق و گروه گروه بشوند ، پس بيعت را پذيرفتم وجز به مخالفت دو نفر ( طلحه و زبير ) كه با من بيعت كردند و معاويه نمىانديشيدم . معاويه‌اى كه سابقه‌اى در دين و پيشينه‌ى راستين در اسلام ندارد . آزاد شده فرزند آزاد شده است وحزبى از احزاب ، كه پيوسته خود و پدرش با خدا ، پيامبر و مسلمانان دشمنى ورزيدند تا آن كه از روى ناچارى پذيراى اسلام گشتند .\r\nجاى شگفتى است همراهى و پيروى شما نسبت به او ، در حالى كه اهل‌بيت پيامبرتان را رها كرده‌ايد ؛ اهل‌بيتى كه جدايى از آنها و مخالفت با ايشان براى شما سزاوار نيست و نه اين كه ديگران را با آنها برابر شماريد . من شما را به كتاب خداى عزّوجلّ وسنّت پيامبر صلى الله عليه و آله و از بين بردن باطل و احياى معالم دين دعوت\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nمىكنم . اين سخنان را مىگويم و براى خود و هر مؤمن و مسلمانى استغفار مىكنم .\r\nشرحبيل ومعن بن يزيد گفتند : آيا گواهى مىدهى كه عثمان مظلوم كشته شد ؟\r\nحضرت فرمود : من اين را نمىگويم . آن دو گفتند : هر كس شهادت ندهد كه عثمان مظلوم كشته شده است ، ما از او بيزار هستيم . سپس بلند شدند و رفتند . حضرت اين آيهء شريفه را قرائت كرد : « همانا تو نمىتوانى هر كه را دوست دارى راهنمايى كنى ، ليكن خداست كه هر كه را بخواهد راهنمايى مىكند ، واو به راه‌يافتگان داناتر است » « 1 » .\r\nسپس رو به ياران خود كرد و فرمود : تلاش اينها در گمراهيشان از تلاش شما در حقّتان واطاعت امامتان ، بيشتر نباشد « 2 » .\r\n\r\n\r\n","description":"","footnote":"\r\n( 1 ) - قصص : 56 . .\r\n( 2 ) - وقعهء صفين : 200 ، باتلخيص . .\r\n","page_name":" 155 ","page_number":155},
  {"content":"\r\n\r\n\r\n( 77 ) پيشنهاد مرد شامىوپاسخ حضرت\r\nمردى از اهل شام ميان دو صف درآمده فرياد مىكرد : يا اباالحسن ، يا على ، بيرون بيا . اميرمؤمنان به سوى او رفت ، به گونه‌اى كه گردن اسب‌هايشان به هم رسيد . مرد گفت : يا على تو در اسلام وهجرت داراى سابقه‌اى آيا مطلبى را بر تو عرضه كنم كه اين خون‌ها نريزد و اين جنگ‌ها به تأخير افتد تا [ در آينده 
  ] ببينى نظرت چيست ؟\r\nحضرت فرمود : آن مطلب كدام است ؟\r\nگفت : تو به سوى عراق خود برمىگردى و ما بين تو و عراق مانعى ايجاد نمىكنيم . ما نيز به سوى شام خود برمىگرديم و تو ميان ما و شام مانع نمىشوى .\r\nحضرت فرمود : برايم روشن شد كه تو اين سخن را از روى\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nخيرخواهى ودلسوزى مىگويى ، براى من هم اين امر بسيار اهميّت داشت و خواب از چشمم ربوده بود از اين رو اطراف قضيّه را بررسى كردم تا به اين نتيجه رسيدم كه دو راه بيشتر وجود ندارد :\r\nيا جنگ يا انكار آنچه خداوند بر محمّد صلى الله عليه و آله نازل فرموده است .\r\nهمانا خداوند از دوستانش خشنود نمىشود در صورتى كه در روى زمين معصيت انجام گيرد و آنها سكوت ومداهنه كنند . به معروف واندارند و از منكر باز ندارند . از اين رو من جنگ را براى خود از چاره‌جويى درباره زنجيرهاى دوزخ آسان‌تر يافتم « 1 » .\r\n\r\n\r\n","description":"","footnote":"\r\n( 1 ) - وقعهء صفين : 474 . .\r\n","page_name":" 157 ","page_number":157},
  {"content":"\r\n\r\n\r\n( 78 ) متخلفان از جنگ‌ودرخواست عطا\r\nعبداللّه بن عمر ، سعد بن ابى وقاص ، مغيرة بن شُعبه وعده‌اى ديگر كه از اميرالمؤمنين عليه السلام كناره گرفته و در جنگ جمل و صفين شركت نكرده بودند ، به حضور اميرالمؤمنين آمده و از حضرت عطايشان را خواستند .\r\nحضرت فرمود : چرا از من كناره گرفتيد و تخلّف كرديد ؟\r\nگفتند : عثمان كشته شد و ما نمىدانيم آيا ريخته شدن خون او حلال بود يا حرام ؟ او كارهايى انجام داده بود ، سپس او را توبه داديد واو توبه كرد . آن گاه در كشتن او اقدام كرديد و ما نمىدانيم آيا اين كار شما درست بود يا اشتباه ؟ در عين حال ما به فضيلت ، سابقه و هجرت تو آگاهيم .\r\nحضرت فرمود : آيا شما نمىدانيد خداوند شما را به امر به معروف و نهى از منكر فرا خوانده و فرموده است : « اگر دو گروه از مؤمنين با هم به نزاع وجنگ پردازند آنها را آشتى دهيد ، و اگر يكى\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nاز آن دو بر ديگرى تجاوز كند با گروه متجاوز پيكار كنيد تا به فرمان خدا باز گردد » . « 1 »\r\nسعد گفت : يا على به من شمشيرى بده كه كافر را از مؤمن باز شناسد . من مىترسم مؤمنى را بكشم و در نتيجه داخل آتش شوم .\r\nعلى عليه السلام فرمود : آيا نمىدانيد عثمان پيشوايى بود كه با او بيعت كرده بوديد كه از او بشنويد واطاعت كنيد . اگر او نيكوكار بود چرا او را واگذاشتيد و اگر گناهكار بود چرا با او مقاتله نكرديد ؟ ! اگر عثمان آنچه را انجام داده درست بود ، شما كه پيشوايتان را يارى نكرديد ستم كرده‌ايد و اگر كارهايش خلاف بود باز شما ستم كرده‌ايد ، چون كسانى را كه امر به معروف و نهى از منكر كرده‌اند يارى نكرده‌ايد .\r\nشما ( در كناره‌گيرى از جنگ جمل و صفين ) كه در رابطه با ما و دشمن ما به وظيفهء الهى خود قيام نكرديد ، نيز ستم روا داشتيد چرا كه خداوند مىفرمايد :\r\n« قاتِلُوا الَّتى تَبْغى حَتَّى تَفىَ إِلَى أَمْرِ اللَّهِ « 2 » » ( با گروه متجاوز بجنگيد تا به حكم خدا بازگردد ) .\r\nآن گاه آنان را برگرداند و چيزى به ايشان عطا نكرد « 3 » .\r\n\r\n\r\n","description":"","footnote":"\r\n( 1 ) - حجرات : 9 . .\r\n( 2 ) - حجرات : 9 . . .\r\n( 3 ) - وقعهء صفين : 551 . .\r\n","page_name":" 159 ","page_number":159},
  {"content":"\r\n\r\n\r\n( 79 ) انتقاد بىجا\r\nگوينده‌اى ( سعد بن ابى وقاص ) به اميرالمؤمنين گفت : اى پسر ابوطالب تو به خلافت حريص هستى !\r\nاميرالمؤمنين فرمود : شما به خلافت حريص‌تر و دور تر هستيد و من سزاوارتر و نزديكتر هستم . من حقّ خود را طلب مىكنم و شما بين من و حقّم مانع مىشويد و مرا از آن باز مىداريد . چون حضرت با دليل و برهان او را در ميان گروه حاضران منكوب ساخت . مبهوت شد به گونه‌اى كه نمىدانست چه بگويد « 1 » .\r\n\r\n\r\n","description":"","footnote":"\r\n( 1 ) - نهج البلاغه : 554 ، نقل به معنى . .\r\n","page_name":" 160 ","page_number":160},
  {"content":"\r\n\r\n\r\n( 80 ) اعتراض اشعث به موقعيت ايرانيان\r\nروز جمعه على عليه السلام بر فراز سكويى از آجر خطبه مىخواند - صعصعة بن صوحان « 1 » هم حاضر بود - . اشعث « 2 » به مسجد آمد و پاى بر سر مردم مىنهاد و پيش مىرفت تا اين كه نزديك حضرت رسيد آن‌گاه گفت : يا اميرالمؤمنين اين سرخ رويان ( موالى وعجم ) پيش روى تو بر ما غلبه يافته‌اند .\r\nاميرالمؤمنين عليه السلام از اين سخن خشمگين شد . صعصه گفت :\r\nاشعث چه مىكند ؟ ! اكنون اميرالمؤمنين عليه السلام رازى از عرب را كه\r\n\r\n\r\n","description":"","footnote":"\r\n( 1 ) - صعصعة بن صوهان : .\r\n( 2 ) - اشعث بن قيس : بعد از رسول خدا از دين برگشت و در جنگ اسير شد ؛ ابوبكر او را بخشيد و خواهرش را به او تزويج نمود . از جانب عثمان حاكم آذربايجان بود . ابن ابى الحديد مىگويد : پايهء هر فساد و مشكلى كه در حكومت اميرمؤمنان پيش مىآمد از اشعث بود . سفينة البحار : 1 / 702 . .\r\n","page_name":" 161 ","page_number":161},
  {"content":"\r\n\r\nتاكنون پنهان بود آشكار خواهد ساخت .\r\nاميرالمؤمنين عليه السلام فرمود : چه كسى مرا از كيفر دادن به اين مردم ستبر اندامِ بى فايده كه تا نيمروز بر فراش خود مىغلتند معذور مىدارد ، در حالى كه گروهى در شدت گرماى روز به ياد خدا مشغولند ؟ ! او از من مىخواهد كه ايشان را طرد كنم ، و آن گاه از ستمكاران باشم ! سوگند به خدايى كه دانه را شكافت و خلق را آفريد همانا از محمد صلى الله عليه و آله شنيدم كه فرمود :\r\nبه خدا قسم آنان شما را براى بازگشت به دين خدا خواهند زد آن چنان كه شما در آغاز آنان را براى پذيرش دين زديد .\r\nمغيرهء ضبّى گويد : اميرالمؤمنين نسبت به موالى ( عجم‌ها ) تمايل داشت و به آنها مهربان بود بر عكسِ عمر كه شديداً از آنها دورى مىكرد « 1 » .\r\n\r\n\r\n","description":"","footnote":"\r\n( 1 ) - الغارات : 498 . .\r\n","page_name":" 162 ","page_number":162},
  {"content":"\r\n\r\n\r\n( 81 ) سؤال بىمورد سعد وقاص\r\nهنگامى كه اميرالمؤمنين عليه السلام در ضمن خطبه فرمود : پيش از آن كه مرا نيابيد از من بپرسيد ، سوگند به خدا چيزى از آينده و گذشته از من نمىپرسيد مگر اين كه جوابتان مىدهم .\r\nسعد بن ابى وقاص بلند شد و گفت : يا اميرالمؤمنين بگو در سر و ريش من چند تار مو است .\r\nحضرت فرمود : به خدا قسم حبيبم پيامبر خدا به من خبر داده است كه تو چنين سؤالى را از من مىكنى . در سر و روى تو تار موئى نيست مگر اين كه در ريشه آن شيطانى نشسته است و در خانه تو بزغاله‌اى است كه فرزندم ، حسين ، را مىكشد .\r\nعمر سعد در آن روز كودكى بود كه تازه راه افتاده بود « 1 » .\r\nدر نقل ديگرى آمده است كه اگر بيان دليل براى پاسخ سؤال\r\n\r\n\r\n","description":"","footnote":"\r\n( 1 ) - بحارالانوار : 42 / 146 ؛ امالى شيخ صدوق ، مجلس 28 . .\r\n","page_name":" 163 ","page_number":163},
  {"content":"\r\n\r\nتو مشكل نبود ، تو را از آن آگاه مىكردم . نشانه اين مطلب خبرى است كه در مورد . . . وبزغاله ملعون تو گفتم . پسرش عمر سعد در آن هنگام هنوز راه نيفتاده بود و بر چهار دست و پا راه مىرفت « 1 » .\r\n\r\n\r\n","description":"","footnote":"\r\n( 1 ) - بحارالانوار : 10 / 115 . .\r\n","page_name":" 164 ","page_number":164},
  {"content":"\r\n\r\n\r\nفصل پنجم : گفتگوهاى اميرالمؤمنين عليه السلام با طلحه ، زيبر و عايشه\r\n\r\n","description":"","footnote":"","page_name":" 165 ","page_number":165},
  {"content":"\r\n\r\n\r\n( 82 ) ديدار با طلحه براى جلوگيرىاز محاصرهء عثمان\r\nوقتىعثمان پيشنهاد بركنارى خودرا نپذيرفت ، طلحه‌وزبيركه مردم هم همراهشان بودند او را در محاصره قرار دادند و به تدريج محاصره را تشديد كرده و وى را از دسترسى به آب محروم‌كردند .\r\nعثمان پيش على عليه السلام فرستاد كه طلحه و زبير مرا از تشنگى مىكشند ، امّا مرگ با سلاح بهتر است . حضرت بيرون آمد و در حالى كه دست در دست « مِسوَر بن مَخَرمهء زُهرى » « 1 » داشت به\r\n\r\n\r\n","description":"","footnote":"\r\n( 1 ) - مسور بن مخرمه : پسر خواهر عبدالرّحمن بن عوف است ، تا كشته شدن‌عثمان در مدينه بود سپس به مكه رفت و بعد از مرگ معاويه با ابن زبير همراه و در حمله حُصين بن نمير به مكه كشته شد . او حامل نامهء اميرالمؤمنين به معاويه بود و گويا حكومت حضرت را خوش نداشت ولى از برخى نقلها علاقهء او به حسنين عليهما السلام و گريهء او بر امام شهيد استفاده مىشود . سفينة البحار : 1 / 672 . .\r\n","page_name":" 166 ","page_number":166},
  {"content":"\r\n\r\nمنزل طلحه رفت . طلحه خوش آمد گفت و احترام كرد . على عليه السلام فرمود : عثمان به من رسانده كه شما او را از تشنگى مىكشيد و اين خوب نيست و او كشته شدن با سلاح را ترجيح مىدهد . من با اين كه تصميم گرفته بودم بعد از جريان اهل مصر كسى را از عثمان باز ندارم ، امّا دوست مىدارم كه او به آب برسانيد تا سپس ببينيد نظرتان چيست .\r\nطلحه گفت : نه به خدا سوگند ، چشم او روشن نخواهد شد و نخواهيم گذاشت بخورد و بياشامد .\r\nحضرت فرمود : من گمان نمىكردم شخصى از قريش تقاضاى مرا رد كند . اى طلحه ، از اين كار دست بردار .\r\nگفت : يا على تو در اين زمينه كاره‌اى نيستى .\r\nاميرالمؤمنين خشمگين برخاست و فرمود : ابن حضرميّه ( طلحه ) به زودى خواهد فهميد كه من كاره‌اى هستم يا نيستم « 1 » .\r\n\r\n\r\n","description":"","footnote":"\r\n( 1 ) - الجمل : 145 . .\r\n","page_name":" 167 ","page_number":167},
  {"content":"\r\n\r\n\r\n( 83 ) طلحه و زبيرنخستين بيعت‌كنندگان\r\nهنگامى كه اميرالمؤمنين عليه السلام براى امتناع از پذيرش بيعت به اطراف مدينه پناه برده بود ، طلحه و زبير بر آن حضرت وارد شدند و گفتند : دستت را بده تا با تو بيعت كنيم ، زيرا مردم به غير تو راضى نمىشوند . حضرت فرمود : من نياز به اين كار ندارم . من وزير و مشاور شما باشم بهتر از اين است كه امير شما باشم . گفتند : مردم غير تو را انتخاب نمىكنند و جز به تو تمايلى ندارند . دست باز كن تا در بيعت تو نخستين كس باشيم .\r\nفرمود : بيعت من پنهانى نمىشود . صبر كنيد تا به مسجد بروم . گفتند : ما در اينجا بيعت مىكنيم ، سپس در مسجد نيز بيعت را تكرار مىكنيم .\r\nآنان به عنوان اولين كسان بيعت كردند و در مسجد نيز همراه\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nمردم دست بيعت دادند ، كه باز هم نخستين بيعت‌كننده طلحه بود « 1 » .\r\n\r\n( 84 ) شرط طلحه و زبير در بيعت\r\nطلحه وزبير به اميرالمؤمنين عليه السلام گفتند : ما با تو بيعت مىكنيم به اين شرط كه در اين كار با تو شريك باشيم .\r\nفرمود : نه ، بلكه « 2 » شما بايد با كمك خويش مرا نيرو ببخشيد و هنگام ناتوانى و سختى ياورم باشيد .\r\n\r\n\r\n","description":"","footnote":"\r\n( 1 ) - الجمل : 130 . .\r\n( 2 ) - نهج‌البلاغه : 1178 . .\r\n","page_name":" 169 ","page_number":169},
  {"content":"\r\n\r\n\r\n( 85 ) خوددارى اميرالمؤمنين از پذيرش بيعت\r\nپس از مرگ عثمان شهر مدينه اميرى نداشت جز « غافقى » « 1 » كه فرمانده مصريان بود مردم به دنبال كسى بودند كه مسؤوليت را بپذيرد ولى پيدا نمىكردند .\r\nمصريان به سراغ على عليه السلام مىرفتند و آن حضرت خود را از ايشان مخفى مىكرد و به اطراف مدينه پناه مىبرد و چون او را مىيافتند ، امتناع مىكرد و نمىپذيرفت .\r\n« ابن ابزى » « 2 » مىگويد : به چشم خود ديدم و به گوش خود شنيدم هنگامى كه مردم در كنار بيت‌المال اجتماع كردند ، على عليه السلام به طلحه گفت : دست خود را باز كن تا با تو بيعت كنم ، طلحه گفت\r\n\r\n\r\n","description":"","footnote":"\r\n( 1 ) - غافقى بن حرب : سركرده مصريان در قيام عليه عثمان بود . طبرى : 3 / 454 . .\r\n( 2 ) - ابن ابزى : نامش عبدالرحمن و صحابى بودنش مورد اختلاف است گويند اميرالمؤمنين عليه السلام حكومت خراسان را به او واگذار كرد . تهذيب التهذيب : 5 / 46 . .\r\n","page_name":" 170 ","page_number":170},
  {"content":"\r\n\r\nتو به اين كار سزاوارترى ، علاوه بر اين علاقه‌اى كه مردم نسبت به تو دارند به من ندارند ، حضرت فرمود : ما از غير تو واهمه نداريم ، طلحه گفت : نترس به خدا از جانب من تهديد نمىشوى !\r\nسپس عمار ياسر وابو هيثم بن تيّهان و ديگر صحابه وبزرگان انصار اصرار كردند ، باز هم اميرالمؤمنين زير بار نرفت وفرمود :\r\nشما ملاحظه كرديد كه با من چگونه رفتار شد و از نظر و رأى مردم آگاه شديد ، من نيازى به آنها ندارم .\r\nسرانجام مردم و صحابه چون كسى را جز علىّ بن ابىطالب عليه السلام شايسته اين مقام پيدا نكردند ، بر اصرار خود افزوده ، نظارت بر كارشان را خواستار شده وبيعت و اطاعت خود را ارزانى داشتند . حضرت فرمود : غير مرا بجوييد . گفتند : ترا به خدا ! آيا فتنه را نمىبينى ؟ آيا نمىترسى كه اين امّت نابود شود ؟ چون اصرار از حدّ گذشت ، حضرت فرمود : من اگر بپذيرم بر آنچه مىدانم شما را وادار مىكنم . ولى اگر مرا رها كنيد مانند يكى از شماها هستم .\r\nگفتند : ما به حكم تو راضى شديم ، ومخالفى در ميان ما نيست پس آنچه نظر و رأى تو است ما را به آن وادار . آنگاه مردم بيعت كردند « 1 » .\r\n\r\n\r\n","description":"","footnote":"\r\n( 1 ) - الجمل : 128 ، نقل به تلخيص . .\r\n","page_name":" 171 ","page_number":171},
  {"content":"\r\n\r\n\r\n( 86 ) ناخشنودى طلحه وزبير از مساوات‌در تقسيم بيت‌المال\r\nحضرت اميرالمؤمنين عليه السلام ، « عمار ياسر » و « عبيداللّه بن ابى رافع » « 1 » و « ابوهيثم بن تيّهان » « 2 » را مأمور كرد مالى را بين مسلمانان قسمت كرده و با رعايت عدالت كسى را بر ديگرى ترجيح ندهند . آنها حساب كردند . ديدند به هر كدام از مسلمانان\r\n\r\n\r\n","description":"","footnote":"\r\n( 1 ) - عبيداللّه بن ابى رافع : نويسندهء اميرمؤمنان بوده ، و دو كتاب به نام‌هاىذيل تأليف كرده است :\r\n- قضاوتهاى اميرالمؤمنين عليه السلام .\r\n- نام اصحابى كه در جنگ جمل ، صفيّن و نهروان همراه اميرالمؤمنين بودند . جامع الزواة : 1 / 527 . .\r\n( 2 ) - ابوهيثم بن تيّهان : از اصحاب بزرگوار رسول خدا صلى الله عليه و آله است كه در تمام غزوات حضرت حاضر بوده و از ياران مخصوص اميرالمؤمنين به شمار مىآيد . او در صفّين به شهادت رسيد ( الكنى و الالقاب ) . .\r\n","page_name":" 172 ","page_number":172},
  {"content":"\r\n\r\nسه درهم مىرسد . آن گاه پرداخت را شروع كردند . طلحه و زبير هر كدام با پسرشان آمدند . به آنها هم نفرى سه درهم دادند . آنها گفتند : عُمَر به ما اين گونه عطا نمىداد ، آيا اين نحوه تقسيم تصميم خودتان است يا اين كه صاحبتان ( على عليه السلام ) دستور داده است ؟ گفتند : فرمان اميرالمؤمنين است .\r\nطلحه و زبير سراغ اميرالمؤمنين را گرفتند و او را در مزرعه‌اش يافتند كه در زير آفتاب ايستاده بود و بر كار عمله‌اى كه داشت نظارت مىكرد .\r\nآن دو خطاب به حضرت گفتند : صلاح مىدانى كه با هم زير سايه برويم فرمود : بلى .\r\nگفتند : ما پيش كارگزارانت رفتيم به ما هم مثل ساير مردم پرداخت كردند . فرمود : شما چه مىخواهيد ؟ گفتند : عُمَر به ما اين گونه عطا نمىداد . فرمود : رسول اللّه صلى الله عليه و آله چگونه عطا مىداد . ساكت شدند . حضرت فرمود : آيا رسول خدا بيت‌المال را بين مردم مساوى و بدون تبعيض تقسيم نمىكرد ؟ گفتند : چرا . فرمود : آيا سنّت و روش رسول خدا براى پيروى سزاوارتر است يا روش عمر ؟ گفتند : سنت رسول خدا ، و ليكن يا اميرالمؤمنين ما داراى سابقه و شأن و موقعيت هستيم و خويشاونديم . اگر صلاح بدانى ما\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nرا با مردم مساوى قرار ندهى ، چنين كن .\r\nفرمود : سابقهء من بيشتر است يا سابقه شما ؟ گفتند : سابقه تو .\r\nفرمود : خويشاوندى من نزديكتر است يا خويشاوندى شما ؟ گفتند :\r\nخويشاوندى شما .\r\nفرمود : موقعيت و شأن شما بزرگتر است يا موقعيت من ؟\r\nگفتند : بلكه شما يا اميرالمؤمنين .\r\nفرمود : سوگند به خدا من و اين كارگرم - با دست اشاره به كارگرى كه مقابلش كار مىكرد نمود - در اين مال مثل هم و به يك منزلت هستيم .\r\nگفتند : ما براى كار ديگرى هم آمده بوديم . فرمود : چيست ؟\r\nگفتند : تصميم عمره داريم ، آمديم اجازه بگيريم . فرمود : برويد شما قصد عمره نداريد ، همانا من از جريان كار شما آگاه شده‌ام و محل كشته شدن شما به من نشان داده شده است !\r\nآن دو از نزد حضرت بيرون آمدند در حالى كه حضرت به گونه‌اى كه آنها مىشنيدند ، اين آيه شريفه را تلاوت كرد : « فَمَنْ نَكَثَ فَإنَّما يَنْكُثُ عَلى نَفْسِهِ وَمَنْ اوْفى بِما عاهَدَ عَلَيْهُ اللَّهَ فَسَيُؤْتيهِ أَجْراً عَظيماً » « 1 » ( پس هر كه پيمان شكنى كند ، تنها به\r\n\r\n\r\n","description":"","footnote":"\r\n( 1 ) - فتح : 10 . .\r\n","page_name":" 174 ","page_number":174},
  {"content":"\r\n\r\nزيان خود پيمان مىشكند ، و هر كه بر آنچه با خدا عهد بسته وفادار بماند به زودى خدا پاداش بزرگ به او مىبخشد ) « 1 » .\r\n\r\n( 87 ) گلايه طلحه و زبير واعتراض به مساوات در تقسيم\r\nطلحه و زبير بعد از اين كه با على عليه السلام به عنوان خلافت بيعت شد از آن حضرت گلايه كردند كه چرا در كارها با آنها مشروت نمىكند و از آنها مدد نمىجويد [ و اموال را به مساوات تقسيم مىكند 
  ] .\r\nحضرت فرمود : از اندك اظهار نارضايتى كرديد وبسيار را پشت سرانداختيد . آيا نمىگوييد چه حقى را از شما بازداشته‌ام و در چه نصيب وبهره‌اى خود را بر شما برترى داده‌ام ؟ يا در چه حق و دعوايى كه يكى از مسلمانان به من مراجعه كرده ضعف نشان داده يا حكم آن را ندانسته يا اشتباه كرده‌ام ؟\r\n\r\n\r\n","description":"","footnote":"\r\n( 1 ) - نهج‌السعادة : 1 / 228 . .\r\n","page_name":" 175 ","page_number":175},
  {"content":"\r\n\r\nبه خدا قسم در خلافت راغب و به حكومت مايل نبودم ، شما مرا دعوت كرديد ومرا به آن وا دار نموديد . و چون خلافت به من رسيد به كتاب خدا نظر كردم و از آنچه براى ما مقرّر فرموده و ما را به حكم كردن طبق آن دستور داده ، تبعيّت كردم و به سنّت رسول خدا صلى الله عليه و آله نظر كردم و پيروى نمودم .\r\nبنابراين در اين مورد به رأى شما و غير شما نيازى نداشتم ومسأله‌اى پيش نيامد كه حكم آن راندانم تا با شما و ديگر برادران مسلمانم مشورت كنم ، و اگر چنين مىبود از شما و ديگران رو نمىگردانيدم .\r\nامّا اين كه گفتيد : چرا در تقسيم بيت‌المال به مساوات رفتار كرده‌ام . اين حكمى نبوده كه من به رأى خود صادر كرده و مطابق خواسته دلم انجام داده باشم . بلكه من و شما مىدانيم كه اين همان دستور العملى است كه رسول خدا آورده و انجام داده و در آنچه خداوند سهم‌بندى آن را مشخص نموده و حكم آن را صادر كرده به شما نيازى نداشتم .\r\nپس واللّه شما و غير شما در اين مورد حق اعتراض بر من نداريد . خداوند دل‌هاى ما و شما را به حق متوجّه كند و به ما و شما صبر و استقامت الهام نمايد . سپس فرمود : خداى رحمت كند آن\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nشخص را كه وقتى حقىّ را ببيند يارى كند و چون ستمى را ببيند از آن باز دارد و ياور حقّ و صاحب حق باشد « 1 » .\r\n\r\n( 88 ) انتظارات نابجاى طلحه و زبير\r\nطلحه و زبير كه سرسختانه با عثمان مخالفت نموده و حتى او را از دسترسى به آب محروم كردند ، اميدها وانتظاراتى داشتند .\r\nولى چون عموم مردم به جانب اميرالمؤمنين عليه السلام متمايل شدند آن دو نيز اظهار موافقت كردند . حتى در اين كار شتاب نمودند تا بدينوسيله بتوانند در نزد امير عليه السلام مقامى كسب كرده و به برخى از آرزوهايشان برسند .\r\nاز اين رو بعد از اتمام بيعت و استقرار حكومت اميرالمؤمنين عليه السلام ، با حضرت ملاقات كرده طلحه حكومت عراق و زبير حكومت مصر را طلب نمود . حضرت تقاضاى آنها را نپذيرفت . آن‌ها خشمگين بيرون آمدند و فهميدند اميرالمؤمنين\r\n\r\n\r\n","description":"","footnote":"\r\n( 1 ) - نهج البلاغه : 656 . .\r\n","page_name":" 177 ","page_number":177},
  {"content":"\r\n\r\nآنچنان است كه از پيش گمان مىكردند . دو سه روز صبر كردند باز به سراغ حضرت رفتند و اجازه خواستند . حضرت در بالا خانه بود و اجازه فرمود . آن دو بالا رفتند و در مقابل آن حضرت نشستند و گفتند : يا اميرالمؤمنين تو به وضع زمانه آگاهى و گرفتارىهاى ما را مىدانى . ما به محضر شما آمديم تا چيزى به ما عطا كنى تا امورمان را اصلاح و ديون و حقوقى كه به عهده ما است ادا كنيم .\r\nاميرالمؤمنين فرمود : از مال من در « ينبع » اطلاع داريد . اگر مىخواهيد آن مقدار كه ممكن است از آن برايتان بنويسم ؟\r\nگفتند : ما نيازى به مال شما نداريم .\r\nفرمود : پس چه كنم ؟\r\nگفتند : از بيت‌المال چيزى به ما بده كه ما را كفايت كند .\r\nفرمود : سبحان اللّه ! من چه اختيارى در بيت‌المال دارم . اين مال مسلمانان است و من نگهبان و امين آنها هستم . اگر مىخواهيد بالاى منبر بروم و تقاضاى شما را مطرح كنم اگر پذيرفتند پرداخت مىكنم امّا من خود راهى به اين كار ندارم ، بيت‌المال متعلق به همه مسلمانان حاضر و غائب مىباشد و ليكن من عذرم را روشن كردم .\r\nگفتند : ما كسى نيستم كه شما را به اين كار وا داريم . اگر هم\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nاين كار را بكنيم مسلمانان اجازه نمىدهند .\r\nفرمود : پس من چه كنم ؟\r\nگفتند : مطلب شما را شنيديم . سپس پائين آمدند . خادمه حضرت شنيد كه مىگفتند : سوگند به خدا ما با دل‌هايمان بيعت نكرديم بلكه با زبان بيعت نموديم . حضرت آيه شريفه را قرائت كرد : « إِنَّ الَّذينَ يُبايِعُونَكَ . . . » « 1 » كسانى كه با تو بيعت مىكنند همانا با خدا بيعت مىكنند ، دست خدا بالاى دست ايشان است هر كس بيعت شكند بر خود شكسته است ، و كسى كه وفا كند به عهد خود با خدا ، پس به زودى خداوند پاداش بزرگ به او خواهد داد . « 2 »\r\n\r\n\r\n","description":"","footnote":"\r\n( 1 ) - فتح : 48 . .\r\n( 2 ) - الجمل : 163 . .\r\n","page_name":" 179 ","page_number":179},
  {"content":"\r\n\r\n\r\n( 89 ) درخواست اجازه براى سفر عمره وعزم پيمان‌شكنى\r\nطلحه و زبير تا دو روز پس از ماجراى پيشين اقدامى نكردند ، تا اين كه از موضع عايشه و اجتماع كارگزاران عثمان در مكه با اموالى كه از محل حكومت خود دزديده بودند و نيز پيوستن مروان به آنها با خبر شدند . باز در خلوت با اميرالمؤمنين عليه السلام ملاقات كرده براى رفتن به عُمره اجازه خواستند . حضرت اجازه نفرمود .\r\nگفتند : ما مدّتى است به سفر عمره نرفته‌ايم اجازه بفرماييد .\r\nفرمود : سوگند به خدا شما قصد عمره نداريد . شما عزم پيمان شكستن و رفتن به بصره را داريد .\r\nگفتند : خدايا ما را ببخش ! ما جز عمره قصدى نداريم .\r\nحضرت فرمود : به خداى بزرگ قسم ياد كنيد كه امور مسلمين را به زيانم تباه نسازيد ، بيعت نشكنيد و فتنه‌انگيزى نكنيد .\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nآن دو زبان گشودند وسوگندهاى اكيد ياد كردند . هنگام خروج از محضر اميرالمؤمنين عليه السلام ، با ابن عباس رو به رو شدند . ابن عباس گفت : اميرالمؤمنين به شما اجازه فرمود ؟ گفتند : بلى .\r\nابن عباس به حضور اميرالمؤمنين عليه السلام رسيد . حضرت پرسيد :\r\nابن عباس چه خبر ؟ گفت : طلحه و زبير را ديدم .\r\nفرمود : آن دو اجازهء عمره خواستند ، من هم بعد از اين كه قسمشان دادم وتعهّد مستحكم از ايشان گرفتم كه بيعت نشكنند وفسادانگيزى نكنند ، اجازه دادم . سوگند به خدا اى\r\nابن عباس ، اينان جز فتنه قصدى ندارند . گويا مىبينم به مكّه رفته‌اند و براى جنگ با من كمك مىجويند . چون « يعلى بن مُنيه » « 1 » خائن فاجر ، اموال عراق وفارس را به مكّه برده تا در اين راه هزينه كند ، و اين دو تن به زودى در كار من فسادانگيزى خواهند كرد و خون شيعيان و ياوران مرا خواهند ريخت .\r\nابن عباس گفت اگر مسأله اين طور است چرا اجازه دادى ؟ و چرا محبوسشان نكردى ؟ و به زنجير نكشيدى ؟ ومسلمانان را از\r\n\r\n\r\n","description":"","footnote":"\r\n( 1 ) - يَعْلَىَ بْنَ مُنْيَه / يعلى بن اميَّه : از جانب عثمان فرماندهى سپاه را عهده‌دارشد و بعد از مرگ عثمان با زبير و عايشه همراهى كرد . تهذيب التهذيب : 9 / 418 . .\r\n","page_name":" 181 ","page_number":181},
  {"content":"\r\n\r\nشرّ ايشان ايمن نگردانيدى ؟ حضرت فرمود : ابن عباس به من مىگويى آغازگر ستم باشم و قبل از نيكى كردن ، بدى كنم و به ظنّ وتهمت مجازات و پيش از ارتكاب جرم مكافات كنم . هرگز ! سوگند به خدا هرگز از رويّه حكومت به عدل و گفتار به حق كه خدا از من پيمان گرفته ، عدول نخواهم كرد . ابن عباس ! من به آن دو اجازه دادم و آگاهم چه خواهند كرد . و ليكن از خدا در پيروزى برايشان يارى خواستم . واللّه من آن دو را خواهم كشت و آنان به آروزيشان نخواهند رسيد . چرا كه خداوند آنها را به جهت ستمشان بر من و شكستن بيعت خواهد گرفت « 1 » .\r\n\r\n\r\n","description":"","footnote":"\r\n( 1 ) - الجمل : 166 . .\r\n","page_name":" 182 ","page_number":182},
  {"content":"\r\n\r\n\r\n( 90 ) واگذارى حكومت يمن ويمامه‌به طلحه و زبير\r\nدر برخى نقل‌ها آمده است كه على عليه السلام پس از رسيدن به خلافت ظاهرى ، حكومت يمن را به طلحه و يمامه « 1 » وبحرين را به زبير واگذار كرد وفرمان نامه حكومت را نوشت و به آنان داد . آن دو گفتند : اينك صله‌رحم كردى .\r\nحضرت فرمود : شما را به ولايت امور مسلمانان برگزيدم ! آن گاه فرمان نامه را از ايشان پس گرفت . آن دو ناراحت شدند و گفتند . ديگران را بر ما ترجيح دادى .\r\nحضرت فرمود : دربارهء شما دو نفر تصميماتى داشتم ولى حرص و آز شما عقيده‌ام را تغيير داد « 2 » .\r\n\r\n\r\n","description":"","footnote":"\r\n( 1 ) - يمامه : نام بخشى از ناحيه نجد عربستان است . .\r\n( 2 ) - تاريخ اليعقوبى : 2 / 180 . .\r\n","page_name":" 183 ","page_number":183},
  {"content":"\r\n\r\n\r\n( 91 ) ملاقات اميرمؤمنان با زبير در بين دو صف و پشيمانى زبير\r\nدر جريان جنگ جمل اميرالمؤمنين عليه السلام سر برهنه و بدون سلاح بيرون‌آمد و مكرّر زبير را فرا خواند .\r\nزبير زره‌پوشيده و مسلح بيرون آمد . حضرت فرمود : اى ابوعبداللّه ، به جانم سوگند سلاح فراهم كرده‌اى و چه خوب ! آيا در پيشگاه خداوند هم عذرى مهيّا كرده‌اى ؟ !\r\nزبير گفت : « بازگشت ما به سوى خداست » « 1 » . حضرت فرمود :\r\n« در آن روز خداوند جزاى شايسته آنان را به طور كامل مىدهد و خواهند دانست كه خداوند همان حقّ آشكار است » « 2 » .\r\nسپس فرمود : اى زبير تو را فرا خواندم تا حديثى را كه رسول\r\n\r\n\r\n","description":"","footnote":"\r\n( 1 ) - غافر : 43 . .\r\n( 2 ) - نور : 25 . .\r\n","page_name":" 184 ","page_number":184},
  {"content":"\r\n\r\nخدا صلى الله عليه و آله به من و تو فرمود يادآور شوم . آيا به خاطر دارى روزى رسول خدا صلى الله عليه و آله تو راديد كه با من معانقه مىكردى ، پس به تو فرمود : آيا او را دوست دارى ؟ و تو گفتى چرا دوست نداشته باشم ، او برادرم و پسر دايىام مىباشد . آن گاه پيامبر صلى الله عليه و آله فرمود : همانا تو با او ستيز خواهى كرد در حالى كه ستمگرى !\r\nزبير گفت : إنّا لِلَّهِ وَإِنَّا إلَيْهِ راجِعُونَ به يادم آوردى آنچه را روزگار از خاطرم برده بود . پس به حالت پشيمانى و سكوت به سوى يارانش بازگشت . اميرالمؤمنين نيز خوشحال و مسرور به سوى اصحاب بازآمد . يارانش گفتند : يااميرالمؤمنين بدون زره و سلاح مقابل زبير كه پوشيده از سلاح است و تو شجاعت او را مىدانى قرار مىگيرى ؟ حضرت فرمود : او قاتل من نيست . مرا مردى گمنام از خاندانى پست و حقير غافلگيرانه ، در غير ميدان جنگ و آوردگاه مردان ، خواهد كشت « 1 » .\r\n\r\n\r\n","description":"","footnote":"\r\n( 1 ) - نهج‌السعادة : 1 / 308 . .\r\n","page_name":" 185 ","page_number":185},
  {"content":"\r\n\r\n\r\n( 92 ) عفو عايشه‌واعزام او به مدينه\r\nوقتى آتش جنگ جمل فرو نشست حضرت به سوى هودج عايشه آمد و با نيزه بر آن زد و فرمود : اى خواهر ارم ( عايشه ) ! كار خدا را چگونه ديدى ؟ !\r\nعايشه گفت : چيره شدى ، در گذر وعفو كن .\r\nحضرت به محمّد بن ابى بكر فرمود : خواهرت را همراهى كن و به بصره ببر .\r\nمحمد او را در خانه « صفيّه دختر حارث بن طلحه » وارد كرد .\r\nچند روز در آنجا ماند . سپس اميرالمؤمنين دستور حركت صادر كرد . عايشه چند روز مهلت خواست ، و حضرت مهلت داد . چون مهلت سرآمد ، حضرت او را همراه عدّه‌اى از زنان ومردان به سوى مدينه گسيل داشت « 1 » .\r\n\r\n\r\n","description":"","footnote":"\r\n( 1 ) - انساب الاشراف : حديث 316 و 317 . .\r\n","page_name":" 186 ","page_number":186},
  {"content":"\r\n\r\n\r\nفصل ششم : گفتگوهاى اميرالمؤمنين عليه السلام با خوارج\r\n\r\n","description":"","footnote":"","page_name":" 187 ","page_number":187},
  {"content":"\r\n\r\n\r\n( 93 ) مخالفت خريّت بن راشدبا على عليه السلام\r\nبعد از جريان حكميت ، « خِريّت بن راشد » « 1 » كه سر دسته سيصد نفر بود همراه سى تن از يارانش به حضور على عليه السلام آمد و گفت : يا على با تو تبعيت نمىكنم و پشت سرت هم نماز نمىخوانم و من فردا از تو جدا خواهم شد .\r\nاميرمؤمنان فرمود : مادر برايت بگريد ، در اين صورت پروردگارت را عصيان كرده ، پيمانت را شكسته‌اى وجز به خودت\r\n\r\n\r\n","description":"","footnote":"\r\n( 1 ) - خِرِيت بن راشد : از طايفه بنى ناجيه مىباشد همراه سيصد نفر از بصره‌آمد و در جنگ جمل و صفين به همراه على عليه السلام شركت كرد ، در جريان حكميّت با اميرالمؤمنين به مخالفت برخاست و دار و دسته‌اى جمع كرد . اميرالمؤمنين مقعل بن قيس را با لشكرى به سوى او فرستاد ؛ معقل بسيارى از ياران خريّت را امان داد و از او جدا كرد و سرانجام در سرزمين اهواز درگير شدند و خريّت كشته شد و فتنه او پايان يافت ( الاعلام : 2 / 303 ) . .\r\n","page_name":" 188 ","page_number":188},
  {"content":"\r\n\r\nزيان نمىرسانى ؛ به من بگو : چرا مىخواهى چنين كنى ؟ !\r\nگفت : براى اين كه در كتاب خدا حكميّت را روا داشتى و هنگامى كه كوشش‌ها به نهايت رسيد در انجام حقّ ، ضعف نشان دادى و به گروهى كه بر خود ستم كرده‌اند اعتماد كردى ، من تو را سرزنش مىكنم و از ايشان متنفرّم و از همه شما دورى مىكنم .\r\nحضرت فرمود : بيا كتاب را به تو آموزش دهم و درباره سنّت‌ها با تو سخن بگويم و امورى را از حق بر تو بگشايم كه من نسبت به آنها از تو داناترم ، شايد آنچه را اكنون در نظر خود مُنكِرى بازشناسى و آنچه را نسبت به آن جاهلى ، درك كنى وآگاه شوى .\r\nگفت : پس من پيش تو باز مىگردم .\r\nحضرت فرمود : شيطان تو را نفريبد ونادانى سبك وبىمقدارت نكند سوگند به خدا اگر طالب رشد و نصيحت باشى و از من بپذيرى تو را به راه رشد هدايت مىكنم .\r\nآن بدبخت همان شب از كوفه خارج شد و برنگشت « 1 » .\r\n\r\n\r\n","description":"","footnote":"\r\n( 1 ) - نهج‌السعادة : 2 / 480 . .\r\n","page_name":" 189 ","page_number":189},
  {"content":"\r\n\r\n\r\n( 94 ) بى تقوايى خِريّت بن راشد\r\nوقتى خِريّت بن راشد كشته شد وخبر به حضرت على عليه السلام رسيد ، فرمود : مادر برايش بگريد ، چقدر عقلش ناقص و نسبت به پروردگارش گستاخ بود . زيرا او يك مرتبه پيش من آمد وگفت در ميان اصحابت كسانى هستند كه واهمه دارم از تو جدا شوند ، نظر تو دربارهء آنان چيست ؟\r\nگفتم : من با اتّهام كسى را نمىگيرم و از روى گمان كسى را تعقيب نمىكنم وجز با كسى كه با من مخالفت و دشمنى كند نمىجنگم . آن هم پس از اين كه او را بخوانم و حجّت را بر او تمام كنم . اگر توبه كرد و به سوى ما برگشت از او مىپذيريم و او برادر ماست و اگر جز جنگ به چيزى رضايت نداد ، از خدا مدد مىجوييم و با او نبرد مىكنيم .\r\nحضرت فرمود : مدّتى از من دست برداشت تا اين كه مرتبهء\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nديگر پيش من آمد وگفت : من مىترسم « عبداللّه بن وهب راسبى » « 1 » و « زيد بن حصين » « 2 » كار تو را فاسد كنند ، من از آن دو مطالبى دربارهء تو شنيده‌ام كه اگر به گوش تو رسيده بود از آنها جدا نمىشدى تا اين كه آنها را به قتل مىرساندى يا در حبس ابد گرفتار مىكردى .\r\nحضرت فرمود : گفتم : من با تو درباره آنها مشورت مىكنم ، نظر تو چيست ؟ گفت : نظر من اين است كه آنها را بخوانى وگردنشان را بزنى .\r\nحضرت مىفرمايد : فهميدم كه او نه تقوا دارد و نه از عقل برخوردار است . آنگاه گفتم : سوگند به خدا من گمان نمىكنم تو فرد متّقى و عاقلِ سودمند باشى ؛ واللّه ، اگر من تصميم بر قتل آنها داشتم سزاوار اين بود كه بگويى : پروا پيشه كن چرا كشتن آنها را حلال مىشمارى ، در حالى كه نه كسى را كشته‌اند و نه با تو ستيزه كرده‌اند و نه از طاعت تو خارج شده‌اند « 3 » .\r\n\r\n\r\n","description":"","footnote":"\r\n( 1 ) - عبدالله بن وهب : از طايفه ازد و از رؤساى خوارج است در جنگ‌نهروان فرماندهى خوارج به عهده داشت و در همان جنگ كشته شد ( الاعلام : 4 / 143 ) . .\r\n( 2 ) - زيد بن حصين : از مهاجرين و ياران على عليه السلام بود ، سپس از خوارج گشت . .\r\n( 3 ) - نهج السعادة : 2 / 484 . .\r\n","page_name":" 191 ","page_number":191},
  {"content":"\r\n\r\n\r\n( 95 ) توجيه على عليه السلام وبازگشت‌برخى از خوارج به سوى حضرت\r\nدر ماجراهايى كه بعد از حكميّت پيش آمد اميرالمؤمنين عليه السلام سراغ « يزيد بن قيس أَرحبى » « 1 » را گرفت . گفتند خوارج دور او را گرفته‌اند و او را بزرگ مىشمارند .\r\nحضرت بيرون آمد و به سوى خيمهء يزيد بن قيس رفت و در آنجا دو ركعت نماز به جا آورد . سپس ايشان را مورد خطاب قرار داد و فرمود :\r\nشما را سوگند مىدهم آيا مىدانيد من بيش از شما حكميت\r\n\r\n\r\n","description":"","footnote":"\r\n( 1 ) - يزيد بن قيس ارحبى : از اصحاب اميرالمؤمنين عليه السلام است و از جانب آن‌حضرت حكومت رى ، همدان و اصفهان را داشت ، در صفين همراه امام و در مبارزه با دشمنان داراى ثبات و موضع مناسب بود . تنقيح المقال : 3 / 327 . .\r\n","page_name":" 192 ","page_number":192},
  {"content":"\r\n\r\nميان خود و شاميان و دست برداشتن از جنگ را ناخوش داشتم ؟ و شما را آگاه كردم كه منظور ايشان از بلند كردن قرآن‌ها خدعه و فريب است . امّا رأى و دستور من اطاعت نشد . آن گاه در عهدنامهء حكميّت قيد كردم كه داوران آنچه را كتاب خدا احياء كرده آن را احيا كنند و آنچه را كتاب خدا نابود كرده ، از بين ببرند . پس اگر موافق قرآن حكم كردند ما حق مخالفت نداريم و اگر مخالفت كردند و لغزيدند ما از حكم آنها تبّرى مىجوييم و ما در حقيقت قرآن را حكَم قرار داده‌ايم نه مردان را .\r\nگفتند : پس چرا در عهدنامه نامت را نوشتى و خود را اميرالمؤمنين نخواندى ؟ فرمود : وقتى رسول خدا صلى الله عليه و آله در جريان صلح حديبيّه « 1 » نوشت اين مصالحه‌اى است ميان محمّد رسول اللّه و « سهيل بن عمرو » ، اهل مكّه گفتند : اگر مىدانستيم تو رسول خدا هستى با تو نمىجنگيديم ! پس پيامبر نوشت : محمد بن عبداللّه .\r\nخوارج گفتند : گفتى آنچه گفتى ، و از ميان ما آنان كه به\r\n\r\n\r\n","description":"","footnote":"\r\n( 1 ) - حديبيّه : محلّى است در نه ميلى مكه كه در سال ششم هجرت قرار دادصلح بين پيامبر صلى الله عليه و آله و قريش در آن محل منعقد شد . نماينده قريش در امضاى صلح ، سهيل بن عمرو بود . تاريخ پيامبر اسلام : 460 و 466 . .\r\n","page_name":" 193 ","page_number":193},
  {"content":"\r\n\r\nحكميّت مايل بودند به سوى خدا توبه كرده‌اند و آماده نبرد با شاميان هستند و تو اگر توبه كنى همراه تو هستيم و گرنه از تو كناره‌جويى خواهيم كرد . حضرت فرمود :\r\nأتُوبُ إلَى اللَّهِ وَأسْتَغْفِرُهُ مِنْ كُلّ ذَنْبٍ « 1 »\r\n. آن گاه خطاب به ايشان فرمود وارد شهرتان شويد خداى شما را رحمت كند . پس وارد شهر شدند و با آن حضرت براى بازگشت به جنگ بيعت كردند « 2 » .\r\n\r\n\r\n","description":"","footnote":"\r\n( 1 ) - استغفار و توبهء معصومان عليهم السلام به معنى انجام گناه از سوى ايشان نيست ، روايت شده كه حضرت رسول اكرم از هيچ مجلسى برنمىخاست مگر اينكه 25 مرتبه استغفار مىكرد . سفينة البحار : 2 / 322 . .\r\n( 2 ) - انساب الأشراف : حديث 443 . .\r\n","page_name":" 194 ","page_number":194},
  {"content":"\r\n\r\n\r\n( 96 ) تشابه صلحنامه حديبيّه‌وقرارداد حكميت در صفين\r\nوقتى صلحنامه وعهدنامهء حكميّت نوشته شد ، معاويه و شاميان از اين كه اسم على عليه السلام با لقب اميرالمؤمنين باشد امتناع كردند وگفتند اگر ما مىپذيرفتم كه او اميرالمؤمنين است با او جنگ نمىكرديم .\r\nاميرالمؤمنين عليه السلام يادآورى كرد . در صلح حديبيّه وقتى نوشته شد اين آن چيزى است كه محمد رسول اللّه صلى الله عليه و آله و « سهيل بن عمرو » بر آن مصالحه كردند .\r\nسهيل گفت : اگر من شهادت مىدادم كه تو رسول خدايى با تو جنگ نمىكردم على عليه السلام گفت : من خشمگين شدم و گفتم : على رغم تو او رسول اللّه است .\r\nرسول خدا فرمود : آنچه مىگويد آن را بنويس ، همانا براى تو\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nمثل اين جريان واقع خواهد شد و تو خواهى پذيرفت در حالى كه مجبور هستى « 1 » .\r\n\r\n( 97 ) اصرار بر قبول صلح وحكميّت وسپس اعتراض به آن\r\nوقتى اشعث نامه صلح را ميان صفوف لشكريان شام وعراق قرائت مىكرد ، در گوشه و كنار لشكر عراق از جانب افرادى كه پيشتر اصرار بر قبول درخواست معاويه و پذيرش حكميّت ابوموسى داشتند اعتراضاتى بلند شد كه لاحكم إلّا لِلّه نمىپسنديم افراد در دين خدا حكم كنند ، خداوند حكم خودش را در مورد معاويه و اصحابش امضا كرده يا بايد كشته شوند يا اينكه حاكميّت ما را بپذيرند . ما وقتى حكميّت را پذيرفتيم اشتباه كرديم وگمراه شديم و الان توبه كرديم وبازگشتيم . [ وخطاب به على عليه السلام گفتند : 
  ] تو هم مثل ما توبه كن والّا ما از تو برائت مىجوييم .\r\n\r\n\r\n","description":"","footnote":"\r\n( 1 ) - وقعه صفين : 508 . .\r\n","page_name":" 196 ","page_number":196},
  {"content":"\r\n\r\nعلى عليه السلام فرمود : واى بر شما ! بعد از رضايت و بستن عهد و قرارداد برگردم ؟ ! آيا خداوند نمىفرمايد : « وفا كنيد به عهد خدا وقتى معاهده كرديد وسوگندها را پس از استوار كردن آنها نشكنيد . . . » « 1 » . ولى خوارج نپذيرفتند و از آن حضرت برائت جسته به او نسبت شرك دادند « 2 » .\r\n\r\n( 98 ) اصرار خوارج بر پيمان‌شكنى\r\nگروهى از خوارج كه در محلّى به نام « حروراء » اجتماع كرده بودند به حضور على عليه السلام آمدند و گفتند : در روز جمل بر چه مبنايى مىجنگيديم ؟ !\r\nحضرت فرمود : بر مبناى حق . گفتند با اهل بصره چرا جنگيديم ؟ فرمود : به جهت بيعت‌شكنى و ياغىبودن ايشان .\r\nگفتند : اهل شام چگونه بودند ؟ فرمود : اهل بصره و اهل شام تفاوتى ندارند . گفتند : پس چرا درخواست آتش بس معاويه را\r\n\r\n\r\n","description":"","footnote":"\r\n( 1 ) - نحل : 91 . .\r\n( 2 ) - وقعه صفين : 512 تا 518 ، نقل به تلخيص . .\r\n","page_name":" 197 ","page_number":197},
  {"content":"\r\n\r\nپذيرفتى ؟ فرمود : با من مخالفت كرديد و من از فتنه ترسيدم .\r\nگفتند : پس به كار پيشين خود برگرد . فرمود من به آنها عهدى سپرده‌ام كه مدّت مشخصّى دارد ، و تا مدّت به پايان نيامده براى من جنگ با ايشان جايز نيست و با داوران شرط كرده‌ايم كه مطابق كتاب خدا حكم برانند . اگر اين گونه كردند كه من به امر حكومت از همه مردم سزاوارترم . گفتند : معاويه هم ادّعايى مثل تو دارد سپس حضرت را ترك كردند « 1 » .\r\n\r\n\r\n","description":"","footnote":"\r\n( 1 ) - انساب الأشراف : حديث 451 . .\r\n","page_name":" 198 ","page_number":198},
  {"content":"\r\n\r\n\r\n( 99 ) پذيرش بيعت بر مبناىكتاب خدا وسنت پيامبر\r\nمردم پس از جنگ صفين بر سركوب خوارج اصرار مىورزيدند ولى همّت و تصميم اميرمؤمنان عليه السلام - بعد از اين كه حكميت به نتيجه نرسيد - ادامه جنگ با معاويه و شاميان بود و در اين مورد خطبه خواند و مردم را روشن كرد ، مردم فرياد برآوردند :\r\nيا اميرالمؤمنين ، ما ياران توايم هر كجا مىخواهى ما را ببر با هر كسى كه تو دشمن باشى ما دشمنى مىكنيم . از اين رو با حضرت بر مبناى تسليم و رضايت بيعت كردند و حضرت كتاب خدا وسنت پيامبر صلى الله عليه و آله را شرط كرد .\r\nمردى از طايفه « خثعم » [ براى بيعت 
  ] پيش آمد ، حضرت فرمود : بيعت كن بر مبناى كتاب خدا وسنّت پيامبر . آن مرد گفت :\r\nنه و ليكن بر مبناى كتاب خدا وسنّت پيامبر وسنّت ابوبكر وعمر\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nبيعت مىكنم . حضرت فرمود : سنّت ابوبكر وعمر در كنار كتاب خدا و سنّت پيامبر قرار نمىگيرد ؛ آن مرد جز با سنّت ابوبكر وعمر بيعت را نپذيرفت وعلى عليه السلام هم جز بر منباى كتاب خدا وسنّت پيامبر بيعت را قبول نكرد . بعد از اصرار حضرت وامتناع او ، حضرت فرمود : سوگند به خدا گويا مىبينم در اين فتنه به راه افتاده‌اى ، وگويا مىبينم سم اسبان لشكرم چهره تو را شكافته‌اند !\r\nبلى آن مرد به خوارج پيوست ، راوى مىگويد : در روز نهروان كشته او را ديدم كه زير سم اسبان مانده و سراو شكافته بود ، يادم از سخن على عليه السلام آمد گفتم : خدا خيرت دهد اى ابوالحسن ، لب‌ها را به سخنى نگشودى مگر اين كه همان گونه شد كه فرمودى ! « 1 »\r\n\r\n\r\n","description":"","footnote":"\r\n( 1 ) - نهج‌السعادة : 2 / 364 . .\r\n","page_name":" 200 ","page_number":200},
  {"content":"\r\n\r\n\r\n( 100 ) امام عليه السلام از شهادت خود خبر مىدهد\r\nجماعتى از مردم بصره نزد على عليه السلام آمدند ؛ كه از جمله آنان مردى از رؤساى خوارج به نام « جَعْد بن نَعْجَه » بود . او به حضرت ايراد گرفت كه چرا جامه بهتر نمىپوشد ؟ حضرت فرمود : اين گونه لباس مرا از خودپسندى دور تر مىدارد و براى تأسّى كردن مسلمانان به من شايسته‌تر است . آن خارجى گفت : از خدا بترس ، تو خواهى مرد ، على عليه السلام گفت : خواهم مرد ؟ ! نه به خدا ، من كشته مىشوم . ضربتى بر سرم فرود مىآيد و محاسنم به خونم خضاب مىشود . اين قضايى است كه خواهد رسيد وعهدى است ديرين ، و آن كه دروغ بندد نوميد شود « 1 » .\r\n\r\n\r\n","description":"","footnote":"\r\n( 1 ) - الغارات : 108 ، ترجمه الغارات : 44 . .\r\n","page_name":" 201 ","page_number":201},
  {"content":"\r\n . \r\n","description":"","footnote":"","page_name":" 202 ","page_number":202},
  {"content":"\r\n\r\n\r\nفصل هفتم گفتگوهاى اميرالمؤمنين عليه السلام پيرامون جنگهاى سه‌گانه\r\n\r\n","description":"","footnote":"","page_name":" 203 ","page_number":203},
  {"content":"\r\n\r\n\r\n( 101 ) جنگ به فرماندهى اميرالمؤمنين عليه السلام فتنه نيست\r\nمردى به اميرالمؤمنين عليه السلام گفت : چه فتنه‌اى از اين بزرگتر كه بدريّون ( شركت كنندگان در جنگ بدر ) با شمشير به جان هم افتاده‌اند .\r\nحضرت فرمود : واى بر تو ، آيا نبردى كه من امير و فرماندهش هستم فتنه است ؟ ! سوگند به آن كه محمد صلى الله عليه و آله را به حق مبعوث كرد و او را سرفراز نمود ، من دروغ نمىگويم و به من هم دروغ گفته نشده است ، من گمراه نيستم ، مرا گمراه نيز نكرده‌اند و من اشتباه نكرده ومنحرف نشده‌ام مرا به اشتباه نيز نينداخته‌اند . من برهان آشكارى از جانب پروردگارم دارم كه آن را به پيغمبر صلى الله عليه و آله ابلاغ كرده و پيامبر نيز براى من بيان نموده است ؛ و در روز قيامت فراخوانده مىشوم در حالى كه گناهى ندارم . اگر گناهى داشته باشم ، جنگ با آنها موجب بخشش گناهانم مىشود « 1 » .\r\n\r\n\r\n","description":"","footnote":"\r\n( 1 ) - نهج‌السعادة : 1 / 316 . .\r\n","page_name":" 204 ","page_number":204},
  {"content":"\r\n\r\n\r\n( 102 ) گذشت حضرت از فرزندان عثمان\r\nدر جنگ جمل « سعيد » و « ابان » فرزندان عثمان اسير شدند .\r\nآن دو را پيش اميرالمؤمنين آوردند ، بعضى از حاضران گفتند : يا اميرالمؤمنين اين دو را بكش . على عليه السلام فرمود : چه بد گفتيد من همه مردم را امان دادم ، آن وقت اين دو را بكشم . سپس حضرت رو كرد به آن دو و فرمود : از گمراهى خود برگرديد و جدا شويد و هر كجا كه مىخواهيد برويد ، و اگر دوست داريد پيش من بمانيد كه نسبت به خويشانتان صله‌رحم مىكنم . گفتند : يا اميرالمؤمنين ما بيعت مىكنيم و مىرويم ؛ سپس بيعت كرده و رفتند « 1 » .\r\n\r\n\r\n","description":"","footnote":"\r\n( 1 ) - الجمل : 382 . .\r\n","page_name":" 205 ","page_number":205},
  {"content":"\r\n\r\n\r\n( 103 ) فرمان اميرمؤمنان درباره فراريان ومجروحان دشمن و گرفتن غنائم\r\nاميرالمؤمنين عليه السلام در جنگ جمل ميان اصحابش ندا كرد :\r\nفراريان را تعقيب نكنيد ، مجروحى را نكشيد و اموالشان را غارت نكنيد و [ بدانيد 
  ] هر كسى سلاح بر زمين گذارد ايمن است هر كس در به روى خود بست ايمن است .\r\nاز اين رو ياران اميرالمؤمنين عليه السلام در لشگرگاه اهل بصره با طلا و نقره وكالاهايى برخورد مىكردند و متعرّض آنها نمىشدند ، مگر سلاح جنگى يا چارپايانى كه دشمن به وسيله آنها جنگيده بود .\r\nبرخى از اصحاب حضرت گفتند : يا اميرالمؤمنين چگونه است كه جنگ و كشتار آنها بر ما حلال شد ؟ امّا اسير كردن زن و فرزند و گرفتن اموالشان حلال نشد ؟ حضرت فرمود : زن و فرزند موحّدان\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nاسير گرفته نمىشوند واموالشان به غنيمت در نمىآيد ، مگر آن مقدارى كه در نبرد از آن سود جسته‌اند ( سلاح ، اسب و مانند آن ) .\r\nپس آن چيزى را كه نمىدانيد رها كنيد و به آنچه مأمور مىشويد ملتزم گرديد « 1 » .\r\n\r\n( 104 ) زنان و بچه‌هاى اهل بغى « 2 » اسير نمىشوند\r\nدر جنگ جمل عمّار به اميرمؤمنان عليه السلام عرض كرد : نظرتان در مورد اسير گرفتن زنان و بچه‌ها چيست ؟ حضرت فرمود : راهى براى آن نمىبينم ؛ ما با مردانى كه به جنگ ما آمده بودند جنگيديم .\r\nپس از تقسيم سلاح و اموال غنيمتى ميدان جنگ ، برخى از قاريان اصحاب گفتند : از فرزندان و اموال ( بيرون از ميدان نبرد )\r\n\r\n\r\n","description":"","footnote":"\r\n( 1 ) - نهج‌السعادة : 1 / 315 . .\r\n( 2 ) - اهل بغى يا بُغات ، به كسانى گفته مىشود كه بر ضدّ امام عادل قيام كنند . .\r\n","page_name":" 207 ","page_number":207},
  {"content":"\r\n\r\nهم براى ما سهمى قرار ده ، چطور خونشان حلال شد ولى اموالشان نه ؟ !\r\nحضرت فرمود : بر اين زن و فرزند كه در دار هجرت ( دارالاسلام ) هستند راهى نيست . ما با كسانى نبرد كرديم كه به جنگ ما آمدند و برما ستم كردند . امّا اموالشان ، ميراث صاحبان ارث و خويشانشان است .\r\nعمّار گفت : فرارى ايشان را تعقيب كنيم ، ومجروحانشان را بكشيم ؟ حضرت فرمود : نه ! چرا كه من ايشان را امان داده‌ام « 1 » .\r\n\r\n( 105 ) حكم غنيمت واسير گرفتن‌در جنگ با بغات\r\nوقتى اصحاب جمل منهزم شدند ، آنچه در لشكرگاه آنها بود جمع‌آورى شد . آن گاه اميرالمؤمنين عليه السلام آن را پنج قسمت كرد و چهار قسمت آن را ميان رزمندگان پخش كرد .\r\n\r\n\r\n","description":"","footnote":"\r\n( 1 ) - الجمل : 405 . .\r\n","page_name":" 208 ","page_number":208},
  {"content":"\r\n\r\nوقتى وارد بصره شدند ، برخى از اصحاب گفتند : يا اميرالمؤمنين ذرارى ( زنان و فرزندان ) واموالشان را هم ميان ما تقسيم كن . فرمود : شما چنين حقّى نداريد . گفتند : چگونه خونشان بر ما مباح شد ولى اسير گرفتن ذرارى آنها بر ما جائز نيست ، حضرت فرمود :\r\nمردان به جنگ ما آمدند ما هم با آنها جنگيديم . امّا زنها و بچه‌ها ، ما سلطه‌اى بر آنها نداريم چون مسلمان بوده و در دار هجرت قرار دارند و شما راهى براى آنها نداريد . آنچه در ميدان جنگ آوردند و در نبرد با شما به كار گرفتند و آنچه در لشكرگاه است ، از آن شما است . امّا آنچه در خانه‌هايشان است ، ميراث است كه طبق حكم خداوند به فرزندانشان مىرسد و زنان آنها [ يى كه كشته شده‌اند 
  ] بايد عدّه نگهدارند وشما بر آنها وفرزندانشان راهى نداريد .\r\nچون در اين زمينه گفت و گو ومراجعه زياد شد . حضرت با ناراحتى فرمود : پس تيرها [ ى قرعه‌كشى 
  ] را بياوريد وقرعه بزنيد ببينيد عايشه در سهم چه كسى قرار مىگيرد ، كه او در رأس ( اين فتنه ) است ؟ ! گفتند : استغفراللّه ، از خدا بخشش مىخواهيم ،\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nحضرت فرمود : من نيز از خدا بخشش مىخواهم « 1 » .\r\n\r\n( 106 ) عفو بصريان\r\nاميرالمؤمنين وقتى بر اهل بصره پيروز شد و اموالى كه در ميدان جنگ بود تقسيم كرد . در ميان اهل بصره خطبه خواند و ايشان را سرزنش كرد و در ضمن آن فرمود : اى اهل بصره بيعت مرا شكستيد و دشمنان مرا يارى كرديد اكنون گمانتان چيست اى بصريان ؟\r\nمردانى از اهل بصره برخاستند و گفتند : يا اميرالمؤمنين گمان نيك داريم و مىبينيم كه پيروز شدى و غلبه پيدا كردى ، اگر مجازات كنى ما مجرميم و اگر عفو كنى ، عفو در پيشگاه رب‌ّالعالمين پسنديده‌تر است .\r\nحضرت فرمود : از شما درگذشتم ، از فتنه بپرهيزيد . چون شما\r\n\r\n\r\n","description":"","footnote":"\r\n( 1 ) - نهج‌السعادة : 1 / 328 . .\r\n","page_name":" 210 ","page_number":210},
  {"content":"\r\n\r\nاوّلين كسان بوديد كه بيعت شكستيد و اتّحاد امّت را شكافتيد . از گناه خود برگرديد و در پيشگاه خداى خود از روى اخلاص توبه كنيد « 1 » .\r\n\r\n( 107 ) سخنان حضرت با جنازه كعب و طلحة\r\nبعد از پايان جنگ جمل حضرت ميان كشته شدگان دشمن مىگشت و با برخى از آنها سخنانى مىگفت . از جمله به جنازهء « كعب به سور » « 2 » گذشت كه هنوز قرآن بر گردنش بود ؛ فرمود : جدا كنند و در محل پاكيزه‌اى قرار دهند سپس دستور داد او را بنشانند آن گاه فرمود : اى كعب بن سور من وعدهء خدا را حق يافتم آيا تو هم وعدهء پروردگارت را حق يافتى ؟ و سپس دستور داد او را بخوابانند .\r\n\r\n\r\n","description":"","footnote":"\r\n( 1 ) - الجمل : 407 . .\r\n( 2 ) - كعب بن سور ازْدى : از جانب عُمر قاضى بصره بود ، در جريان جنگ‌جمل قصد كناره‌گيرى داشت ولى به اصرار عايشه در جنگ شركت كرد و افسار شتر عايشه به دستش بود . .\r\n","page_name":" 211 ","page_number":211},
  {"content":"\r\n\r\nبا جسد « طلحه » نيز چنين سخن گفت . يكى از قاريان به آن حضرت گفت : اين سخنان چيست ؟ اين مغزها از كار افتاده است ، نه سخنى مىشنوند و نه جوابى مىگويند . حضرت فرمود : به خدا سوگند اين دو ، سخن مرا شنيدند چنان كه اصحاب قليب ( چاه بدر ) كلام رسول خدا را شنيدند ، و اگر اجازه سخن داشتند چيز عجيبى مشاهده مىكردى .\r\nسپس به جنازه « معبد » فرزند مقداد كه در ميان كشتگان دشمن بود عبور كرد وفرمود : خدا پدرش را بيامرزد . رأى او درباره ما بهتر از نظر اين پسر بود . عمّار گفت : حمد خدا را كه او را انداخت و گونه‌اش را بر زمين نهاد . به خدا قسم يا اميرالمؤمنين براى ما مهم نيست چه كسى با حقّ عناد مىورزد ، پسر يا پدر . حضرت فرمود : اى عمّار خدا ترا بيامرزد و جزاى خير دهد « 1 » .\r\n\r\n\r\n","description":"","footnote":"\r\n( 1 ) - الجمل : 392 . .\r\n","page_name":" 212 ","page_number":212},
  {"content":"\r\n\r\n\r\n( 108 ) سرانجام زبير و تأسف اميرالمؤمنين عليه السلام\r\n« ابن جرموز » وقتى زبير را به قتل رسانيد ، سرش را بريد و پيش « احنف بن قيس » آورد . احنف او را به محضر اميرمؤمنان فرستاد . او آمد تا وارد لشكرگاه اميرالمؤمنين شد و تا نزديك خيمه حضرت پيش رفت . آنجا با مالك اشتر مواجه شد . مالك گفت :\r\nكيستى ؟ گفت فرستادهء احنف . گفت صبر كن تا برايت اجازه بگيرم .\r\nپس از تحصيل اجازه ، ابن جرموز وارد شد و سلام كرد و از جانب احنف پيروزى را تبريك گفت . سپس گفت : من فرستاده احنف هستم كه زبير را كشتم ، و اين سر و اين شمشير اوست ، و آن دو را مقابل حضرت نهاد . على عليه السلام پرسيد : چگونه او را كشتى وماجرايش چگونه بود ؟ ماجرا را گفت ، حضرت فرمود : شمشيرش را به من بده ، شمشير را داد ، حضرت گرفت و از غلاف بيرون كشيد و [ با تأسف 
  ] فرمود : شمشيراو ! او را مىشناسم : بارها پيشاپيش\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nرسول خدا جنگيده بود ولى اينك كشته شدن وفرجام بد ! « 1 » در روايت ديگر آمده است كه حضرت شمشير را گرفت و حركت داد و فرمود : شمشيرى كه زبير چه بسيار با آن پيش روى پيامبر صلى الله عليه و آله جهاد كرد ؛ و ليكن اينك كشته شدن وفرجام بد ! سپس به چهرهء زبير نگاه كرد و فرمود : با رسول خدا مصاحب و خويش بودى و ليكن شيطان وارد دماغت شد و تو را به اينجا كشانيد ! « 2 » .\r\n\r\n\r\n","description":"","footnote":"\r\n( 1 ) - الجمل : 388 . .\r\n( 2 ) - همان : 390 . .\r\n","page_name":" 214 ","page_number":214},
  {"content":"\r\n\r\n\r\n( 109 ) چرا اصحاب جمل كشته شدند\r\nيكى از متخلفان از جنگ جمل به نام « ابوبردَه بن عوف ازدى » بعد از پايان خطبهء اميرالمؤمنين عليه السلام در مسجد كوفه ، به پاخاست وگفت : اى اميرمؤمنان به نظر شما علّت كشته شدن افرادى كه در اطراف عايشه ، زبير و طلحه گرد آمده بودند چه بود ؟\r\nفرمود : شيعيان وكارگزاران مرا كشتند ؛ بر برادر ربيعه عبدِى « 1 » و گروهى از مسلمانان - كه حاضر نشدند بيعت خود را بشكنند وگفتند : ما مثل شما بيعت شكنى نمىكنيم وهمانند شما غدر نمىورزيم - هجوم برده و ايشان را كشتند . من از آنها خواستم\r\n\r\n\r\n","description":"","footnote":"\r\n( 1 ) - در كتاب جمل ، ص 283 آمده است كه « حُكيم بن جَبَله عبدى » قبل ازرسيدن حضرت امير عليه السلام به بصره عليه اصحاب جمل قيام كرد ، در نتيجه خود ، برادر وپسرش به همراه عده‌اى ديگر به شهادت رسيدند ، به نظر مىرسد آنچه در متن روايت آمده اشتباه راوى است ، و صحيح آن حكيم بن جبله عبدى است نه « اخوربيعه عبدى » . .\r\n","page_name":" 215 ","page_number":215},
  {"content":"\r\n\r\nقاتلان برادرانم را تحويل دهند ، تا قصاص كنم . سپس كتاب خدا ميان من و ايشان حاكم باشد ، آنان امتناع كرده به جنگ من برخاستند [ اين 
  ] در حالى كه بيعت من و خون حدود هزار نفر از شيعيان من برگردنشان بود . به اين علّت آنها را كشتم ، آيا تو در اين مورد ترديد دارى ؟\r\nابوبرده گفت : تا كنون شك داشتم امّا اكنون آگاه شدم « 1 » واشتباه آن گروه ، وهدايت و حقانيت تو بر من آشكار گشت « 2 » .\r\n\r\n\r\n","description":"","footnote":"\r\n( 1 ) - ابوبرده اگر چه به گمراهى اهل بصره وحقانيّت اميرالمؤمنين اعتراف كردو در جنگ صفين هم شركت كرد امّا با معاويه هم سر و سرّى داشت و از جانب او جوايزى دريافت نمود . وقعهء صفين : 5 . .\r\n( 2 ) - وقعهء صفين : 4 . .\r\n","page_name":" 216 ","page_number":216},
  {"content":"\r\n\r\n\r\n( 110 ) حملات محمد حنفيه به لشكر شاميان\r\nدر جنگ صفين على عليه السلام فرزندش محمد حنفيّه را فرا خواند وفرمود : فرزندم به سوى لشكر دشمن يورش ببر . محمّد به جناح راست لشكر حمله كرد و آنها را كنار زد و در حالى كه مجروح شده بود به سوى پدر بازگشت وگفت : پدرجان تشنه‌ام ! تنشه‌ام ! حضرت جرعه‌اى آب به او نوشانيد وبقيّه را ميان زره و تن او ريخت ، در حالى كه خون از حلقه‌هاى زره بيرون مىزد .\r\nاميرالمؤمنين عليه السلام اندكى به او مهلت داد سپس فرمود : فرزندم به جناح چپ حمله كن . محمّد بر جناح چپ لشكر معاويه يورش برد و آنها را كنار زد و با زخم‌هايى بازگشت در حالى كه مىگفت :\r\nآب ! آب ! پدر جان ! حضرت باز هم جرعه‌اى آب به او داد و بقيّه را ميان زره و بدن او ريخت و فرمود : بر قلب لشكر هجوم ببر . محمد به قلب لشكر دشمن حمله برد و افرادى از شجاعانشان را به\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nهلاكت رساند . سپس برگشت در حالى كه اشك مىريخت وزخم‌ها پيكر او را سنگين كرده بود . اميرمؤمنان بلند شد و ميان دو چشم او را بوسيد وخطاب به او فرمود : پدرت فدايت باد ، سوگند به خدا فرزندم با اين جهادى كه در پيش روى من انجام دادى مرا مسرور كردى ، چرا گريه مىكنى ؟ از خوشحالى است يا از ناراحتى ؟ !\r\nمحمد گفت : چگونه گريه نكنم ، سه مرتبه مرا در معرض مرگ قرار دادى و خدا مرا حفظ كرد و اينك مشاهده مىكنى كه من مجروح هستم و هر وقت به سوى تو بازگشتم تا اندكى مهلت به من بدهى مهلت ندادى اما به دو برادرم ، حسن ، و حسين ، چيزى از كارهاى جهاد را وانمىگذارى . اميرالمؤمنين عليه السلام روى او را بوسيد و فرمود : تو ، فرزند من هستى و اين دو فرزندان رسول خدا .\r\nآيا آنها را از كشته شدن محافظت نكنم ؟ محمد گفت : بلى پدر جان ، خداوند در مقابل هرآسيبى . مرا فداى تو و آن دو گرداند « 1 » .\r\n\r\n\r\n","description":"","footnote":"\r\n( 1 ) - سفينةالبحار : 1 / 321 . .\r\n","page_name":" 218 ","page_number":218},
  {"content":"\r\n\r\n\r\n( 111 ) حيلهء شاميان‌وگول خوردن ساده‌لوحان\r\nهنگامى كه جنگ صفين به پايان خود نزديك مىشد و پيروزى با اميرالمؤمنين عليه السلام و اهل عراق بود ، شاميان با حيله‌گرى عمروعاص ومعاويه قرآن‌ها را بر سر نيزه‌ها كرده فرياد كردند : اى اهل عراق كتاب خدا ميان ما و شما داور باشد .\r\nاين امر باعث بروز اختلاف در ميان سپاه عراق شد . بزرگان با اخلاص سپاه اميرالمؤمنين مثل « عدىّ بن حاتم » ، « مالك اشتر » « 1 » و « عمر و بن حَمِق » « 2 » كه از حيله‌گرى معاويه وعمروعاص آگاه\r\n\r\n\r\n","description":"","footnote":"\r\n( 1 ) - مالك اشتر / مالك بن حارث نخعى : از بزرگان شيعه و ياران شجاع ومخلص اميرالمؤمنين بود . آن حضرت آرزو مىكرد كاش در ميان اصحابش دو نفر مثل او بود و نيز آن حضرت فرمود مالك براى من آنچنان بود كه من براى رسول خدا . الكنى و الألقاب : 2 / 24 . .\r\n( 2 ) - عمرو بن حمق : از بزرگان شيعه و ياوران اميرالمؤمنين است ؛ همراه‌حضرت در جنگ جمل ، صفين و نهروان شركت كرد . و در سال 50 هجرى به دست معاويه به شهادت رسيد . سفينة البحار : 2 / 260 . .\r\n","page_name":" 219 ","page_number":219},
  {"content":"\r\n\r\nبودند و مىدانستند كه اين كار نه از روى خيرخواهى بلكه براى جلوگيرى از شكست و نجات خودشان از مهلكه مىباشد ، به ادامهء نبرد نظر داشتند . امّا ساده‌لوحان و منافقان مثل « اشعث بن قيس » ، بر توقّف جنگ اصرار مىورزيدند ، حضرت اميرالمؤمنين وقتى اين حيله را مشاهده كرد ، فرمود :\r\nبندگان خدا ! من سزاوارترين كسى هستم كه فراخوان كتاب خدا را اجابت كنم . ليكن « معاويه » ، « عمروعاص » ، « ابن ابى مُعيط » « 1 » ، « حبيب بن مَسْلمه » و « ابن ابى سرح » ، اصحاب دين و قرآن نيستند . من آنها را از شما بهتر مىشناسم ، هم در كودكى وهم در بزرگسالى با آنها مصاحب بودم . آنها شرورترين كودكان و بدترين مردان بودند . اين كه به قرآن دعوت مىكنند اين كلمهء حقّى است كه باطل را از آن اراده نموده‌اند . به خدا سوگند بالا بردن قرآن‌ها به اين معنى نيست كه قرآن را مىشناسند و به آن عمل مىكنند بلكه خدعه و فريب است . بازوها وجمجمه‌هايتان را\r\n\r\n\r\n","description":"","footnote":"\r\n( 1 ) - ابن ابى معيط / عقبة ابن ابى معيط : از سرسخت‌ترين دشمنان اسلام وپيامبر بود . در جنگ بدر اسير شد و به دستور پيامبر به هلاكت رسيد . تاريخ پيامبر اسلام : 109 .\r\nفرزندش وليد بن عقبه نيز از مخالفان اسلام و اميرمؤمنان بود و اينجا منظور همان وليد است كه همراه معاويه بود . .\r\n","page_name":" 220 ","page_number":220},
  {"content":"\r\n\r\nيك ساعت به من امانت دهيد همانا حق به مقطع وموقعيّت خود رسيده و چيزى نمانده كه دنباله ظالمان بريده و قطع شود .\r\nحدود بيست هزار زره‌پوش ، غرق در سلاح ، و شمشير به دوش كه چهره‌شان در اثر كثرت سجده سياه شده بود ، به فرماندهى ، « مِسْعَر بن فَدَكى » ، « زيد بن حُصين » « 1 » وتنى چند از قاريان ، كه بعداً جزء خوارج شدند ، پيش آمدند و آن حضرت را اميرالمؤمنين نخواندند . بلكه به اسم خطاب كرده گفتند :\r\nيا على ! وقتى اين گروه ترا به كتاب خدا فرا مىخوانند اجابت كن و گرنه تو را مىكشيم ، آنسان كه عثمان را كشتيم ، سوگند به خدا اگر اجابت نكنى حتماً اين كار را انجام مىدهيم .\r\nاميرالمؤمنين عليه السلام فرمود : واى بر شما ! من اوّل كسى هستم كه به كتاب خدا فراخوانده‌ام و اوّل شخصى هستم كه آن را پذيرفته‌ام . براى من جايز نيست و دينم اجازه نمىدهد كه به كتاب خدا فراخوانده شوم و آن را نپذيرم . اصولًا جنگ من با آن‌ها براى اين است كه به حكم قرآن ايمان بياورند . چون آنها از فرمان خدا سر بر تافته‌اند و پيمان او را شكسته‌اند و كتابش را به دور\r\n\r\n\r\n","description":"","footnote":"\r\n( 1 ) - زيد بن حُصين اسلمى : از مهاجرين و اصحاب على عليه السلام به شمار آمده‌است . تنقيح المقال : 1 / 462 . .\r\n","page_name":" 221 ","page_number":221},
  {"content":"\r\n\r\nانداخته‌اند . من شما را آگاه كردم كه آنها با شما حيله كرده‌اند ، آنها عمل به قرآن را مقصود ندارند .\r\nگفتند : بفرست اشتر برگردد ، مالك اشتر در صبح ليلة الهرير مىخواست داخل لشكرگاه معاويه شود .\r\nعلى عليه السلام ، « يزيد بن هانى » را به سراغ اشتر فرستاد كه برگردد واو پيام حضرت را به اشتر رساند . اشتر گفت : به حضرت برسان ، موقعيّت ايجاب نمىكند كه در اين ساعت مرا از جايگاهم دور سازى . من به پيروزى اميدوار شده‌ام ، عجله نكن . يزيد بن هانى برگشت و جريان را بازگفت و اين در حالى بود كه صداها از جانب اشتر بلند شده و نشانه‌هاى فتح و پيروزى اهل عراق و شكست وعقب‌نشينى شاميان آشكار شده بود . قاريان گفتند : سوگند به خدا ، گمان مىكنيم اشتر را فرمان به ادامهء جنگ داده‌اى . حضرت فرمود : آيا شما ديديد كه من با فرستاده‌ام مخفيانه سخن بگويم ؟\r\nمگر نه اين است كه در حضور شما آشكارا و در حالى كه شما مىشنيديد با او حرف زدم ؟\r\nگفتند : پس بفرست تا برگردد و گرنه از تو جدا مىشويم .\r\nحضرت خطاب به يزيد بن هانى فرمود : واى بر تو اى يزيد .\r\nبه مالك بگو برگردد كه فتنه رخ داده است .\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nيزيد پيام را رساند ، اشتر گفت : آيا به جهت قرآن بر سر نيزه كردن اين گونه شده است . يزيد گفت : بلى .\r\nمالك گفت : واللّه وقتى قرآن‌ها را بالا بردند من به وقوع اختلاف وتشتّت پى بردم . اين از كارهاى ابن نابغه ( عمروعاص ) است . سپس به يزيد بن هانى گفت : واى بر تو ! نمىبينى دشمن چگونه گرفتار شده است ؟ نمىبينى چگونه خداوند به ما كمك مىكند ؟ آيا سزاوار است اين موقعيّت را رها كنيم وبرگرديم ؟\r\nفرستاده حضرت گفت : آيا دوست دارى تو اينجا پيروز شوى و حضرت در جايگاه خودش حفاظت نشده و به دشمن تحويل داده شود ؟ ! اشتر گفت : سبحان اللّه من هرگز اين را دوست ندارم .\r\nيزيد گفت : آنها به حضرت گفتند كه به سراغ اشتر بفرست تا بيايد والّا ترا خواهيم كشت ، چنان كه عثمان را كشتيم يا اين كه تو را تسليم دشمن مىكنيم .\r\nاشتر با ناراحتى تمام برگشت و بر سر آن گروه فرياد زد وساده‌لوحى ايشان وحيلهء شاميان در حال شكست را يادآور شد و به آنها گفت : به اندازه فاصله دو بار شير دوشيدن به من مهلت دهيد كه من پيروزى را مىبينم . گفتند : نه .\r\nگفت : به اندازه يك تاخت اسب به من فرصت دهيد . گفتند : نه .\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nهر چه اشتر ايشان را نصيحت كرد ، مؤثر واقع نشد . اشتر تندى كرد و به ايشان بد گفت . آنان نيز چنين كردند و با اشتر درگير شدند . تا اينكه اميرالمؤمنين عليه السلام بر سرشان فرياد زد و كوتاه آمدند .\r\nاشتر گفت : يا اميرالمؤمنين لشكر را بر حمله به شاميان وادار كه شاميان در حال شكستند .\r\nقاريان فرياد كردند : على ، اميرالمؤمنين ، حكميّت را پذيرفته به حكم قرآن راضى شده است و جز اين نمىتواند بكند .\r\nاشتر گفت : اگر اميرالمؤمنين راضى شده باشد من هم به آنچه آن حضرت رضايت دارد راضى هستم .\r\nمردم مىگفتند : اميرالمؤمنين راضى شده است ، اميرالمؤمنين پذيرفته است ، و اين در حالى بود كه حضرت ساكت بود و به زمين نگاه مىكرد وكلمه‌اى سخن نمىگفت .\r\nدر اين ميان نامه‌هايى ميان اميرالمؤمنين عليه السلام از يك سو ومعاويه و عمروعاص از سوى ديگر ردّ و بدل شد .\r\nاشعث بن قيس به حضور على عليه السلام آمد و گفت : نمىبينم مگر اين كه مردم راضى شده‌اند و از اين كه دعوت به حكم قرآن را پاسخ مثبت داده‌اند خشنودند ، اگر خواسته باشى پيش معاويه بروم و مقصود و درخواست او را دريافت كنم .\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nاميرالمؤمنين فرمود : اگر مىخواهى برو . اشعث پيش معاويه رفت وگفت : اى معاويه براى چه اين قرآن‌ها را بالاى نيزه‌ها برديد ؟ معاويه گفت : براى اين كه ما و شما به حكم قرآن مراجعه كنيم . يك نفر كه مورد رضايت شمااست بفرستيد . ما هم يك نفر مىفرستيم و از آنها تعهّد مىگيريم كه به حكم قرآن عمل كنند و از آن تجاوز ننمايند . سپس هر چه آن دو بر آن اتّفاق كردند پيروى مىكنيم . اشعث گفت : اين مطلب حقّى است و پيش اميرالمؤمنين برگشت وماجرا را گفت .\r\nشاميان گفتند ما به عمروعاص رضايت داريم و او را انتخاب مىكنيم .\r\nاشعث بن قيس و گروهى از قاريان كه بعداً جزو خوارج شدند ، گفتند ما هم به ابوموسى اشعرى « 1 » رضايت داريم و او را انتخاب مىكنيم .\r\nاميرالمؤمنين عليه السلام فرمود : من به ابوموسى رضايت ندارم و\r\n\r\n\r\n","description":"","footnote":"\r\n( 1 ) - ابوموسى اشعرى / عبداللّه بن قيس : از جانب عمر و عثمان حاكم بصره‌بود و از سوى اميرالمؤمنين عليه السلام به حكومت كوفه منصوب شد . او در جريان جنگ جمل مردم كوفه را از يارى على عليه السلام باز مىداشت ، از اين رو حضرت او را بر كنار كرد . در جريان حكميّت فريب عمر و عاص را خورد و حكميت به نتيجه نرسيد . الكنى و الألقاب : 1 / 155 . .\r\n","page_name":" 225 ","page_number":225},
  {"content":"\r\n\r\nصلاح نمىدانم او اين مسؤليّت را به عهده بگيرد .\r\nاشعث و قاريان گفتند : ما جز او به كسى رضايت نمىدهيم .\r\nچون او پيشتر ما را از آنچه پيش آمد بر حذر داشته بود .\r\nاميرالمؤمنين فرمود : او مورد رضايت من نيست ، از من جدا شده و مردم را از يارىِ من بازداشته و فرار كرده است ، تا اين كه بعد از چند ماه من او را امان دادم ، ليكن من ابن عباس را برمىگزينم .\r\nگفتند : براى ما تو و ابن عباس فرقى نداريد . ما كسى را مىخواهيم كه نسبت به تو ومعاويه بىطرف باشد و به هيچ كدام نزديكتر از ديگرى نباشد .\r\nاميرالمؤمنين فرمود : پس من اشتر را برگزيدم .\r\nاشعث گفت : مگر آتش جنگ را كسى جز اشتر برافروخته است ؟ وآيا جز در حكم اشتر هستيم ؟ على عليه السلام فرمود : حكم اشتر چيست ؟ اشعث گفت : اين كه ما با شمشير آن قدر به همديگر بزنيم تا اين كه آنچه تو و اشتر مىخواهيد تحقّق پيدا كند .\r\nدر نقل ديگر آمده است كه وقتى مردم حضرت را براى قبول حكميّت مجبور كردند ، حضرت فرمود : معاويه براى اين كار مطمئن‌تر و مناسب‌تر از عمروعاص را ندارد وجز او را معرفى نمىكند ؛ و در مقابلِ قرشى جز قرشى سزاوار نيست . شما هم به\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nوسيلهء ابن‌عباس با او مقابله كنيد ، چرا كه عمروعاص هيچ گرهى نمىزند مگر اين كه ابن عباس آن را باز مىكند و هيچ گرهى را نمىگشايد مگر اين كه ابن عباس آن را مىبندد ، و هيچ امرى را محكم نمىكند مگر اين كه ابن عباس آن را سست مىكند و هيچ امرى را سست نمىكند مگر اين كه ابن عباس آن را مستحكم مىكند .\r\nاشعث گفت : نه به خدا سوگند ، هرگز دو نفر مُضرى ( قريشى ) در اين كار حكومت نخواهند كرد ، فردى از اهل يمن را قرار بده ، در صورتى كه آنها فرد مُضَرى قرار مىدهند .\r\nحضرت فرمود : مىترسم يمنىِ شما گول بخورد . چون عمروعاص اگر هواى نفسش در چيزى باشد خدا را در نظر نمىگيرد .\r\nاشعث گفت : به خدا سوگند ، اگر نتيجه حكومت آنها به دلخواه ما نباشد ، در حالى كه يكى از آنها يمنى است ، اين براى ما محبوب‌تر است از اين كه هر دو آنها مُضَرى ( قرشى ) باشند و به دلخواه ما حكم كنند .\r\nحضرت فرمود : پس ، جز به ابوموسى رضايت نمىدهيد ؟\r\nگفتند : بلى . فرمود : پس آنچه مىخواهيد انجام دهيد . رفتند\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nابوموسى را كه از جنگ كناره گرفته بود آوردند .\r\nاشتر آمد و گفت : يا اميرالمؤمنين ، مرا در مقابل عمروعاص قرار بده . سوگند به خدايى كه جز او معبودى نيست اگر چشمم به او بيفتد او را به قتل مىرسانم .\r\nسپس احنف بن قيس آمد و عرض كرد : يا اميرالمؤمنين با شخص حيله‌گرى ( عمروعاص ) كه در اوّل اسلام با خدا و پيامبر جنگيده ، مواجه شده‌اى ؛ و من اين شخص ( ابوموسى ) را آزموده‌ام ، فرد ساده‌لوحى است و قبيله او با معاويه هستند ، او صلاحيّت اين كار را ندارد . اگر كسى را حكَم قرار مىدهى مرا قرار بده و اگر نمىپذيرى كه من حكم باشم ، مرا فرد دوّم يا سوّم ( در هيأت حكميّت ) قرار بده ، براى اين كه عمروعاص گرهى نمىزند مگر اين كه من آن را مىگشايم وگرهى را باز نمىكند مگر اين كه آن را مىبندم و گرهى ديگر به نفع تو مىزنم كه از اوّلى محكمتر باشد .\r\nچون پيشنهاد احنف به مردم ارائه شد ، گفتند : جز ابوموسى را نمىپذيريم . « 1 »\r\n\r\n\r\n","description":"","footnote":"\r\n( 1 ) - وقعه صفين : 481 - 501 ، نقل به تلخيص . .\r\n","page_name":" 228 ","page_number":228},
  {"content":"\r\n\r\n\r\n( 112 ) تسليم مالك اشتردر برابر فرمان على عليه السلام\r\nوقتى قرارداد آتش بس وحكميّت نوشته شد ، به اميرالمؤمنين عليه السلام گفتند : اشتر به آنچه در اين نامه نوشته شده راضى نيست ونظرى جز جنگ با شاميان ندارد .\r\nاميرالمؤمنين فرمود : بلى وقتى من راضى شوم اشتر راضى مىشود . و من رضايت دادم ، شما هم راضى شديد و بازگشت بعد از رضايت ، و تبديل و تغيير بعد از اقرار ، جايز و به صلاح نيست ، مگر اين كه معصيت خدا انجام گيرد و از آنچه در كتاب خدا است تجاوز شود .\r\nامّا آنچه گفتيد كه اشتر دستور مرا و آنچه من بر آن رضايت دادم ، وانهاده است ، او از چنين اشخاصى نيست و من اشتر را چنين نمىشناسم . اى كاش در ميان شما دو نفر مثل او بود ، بلكه كاش يك نفر در دشمن‌شناسى مثل او بود و نظر او را داشت ، كه در آن\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nصورت زحمت شما بر من اندك مىگشت و من اميدوار مىشدم كه برخى كژىهايتان راست گردد « 1 » .\r\n\r\n( 113 ) پيش‌بينى محل قتل و عاقبت خوارج\r\nهنگامى كه حضرت تصميم به جنگ خوارج داشت به آن حضرت گفته شد : خوارج از پل نهروان گذشتند و به آن طرف آب رفتند .\r\nحضرت فرمود : قتلگاه آنها اين طرف آب است ، سوگند به خدا ده نفر از ايشان نجات پيدا نمىكند و از شما هم ده نفر كشته نمىشود « 2 » .\r\nهنگامى كه خوارج كشته شدند به آن حضرت گفته شد كه همه‌شان كشته شدند ، فرمود : هرگز ، واللّه آنها نطفه‌هايى هستند در پشت مردها ورَحِم زن‌ها ، هر وقت شاخى از آنها آشكار شود بريده خواهد شد ، تا اين كه آخرشان دزد وراهزن مىشوند « 3 » .\r\n\r\n\r\n","description":"","footnote":"\r\n( 1 ) - وقعهء صفين : 521 . .\r\n( 2 ) - نهج‌البلاغه : 149 . .\r\n( 3 ) - همان : 150 . .\r\n","page_name":" 230 ","page_number":230},
  {"content":"\r\n\r\n\r\nفصل هشتم : گفتگوهاى گوناگون اميرالمؤمنين عليه السلام\r\n\r\n","description":"","footnote":"","page_name":" 231 ","page_number":231},
  {"content":"\r\n\r\n\r\n( 114 ) اعلام آمادگى اهل كوفه‌براى فرمانبردارى\r\nاهل كوفه در محل « ذى قار » به اميرالمؤمنين عليه السلام پيوستند و هنگام ملاقات با حضرت سلام كرده گفتند : سپاس خداى را اى اميرالمؤمنين كه ما را به يارى تو مخصوص گردانيد و با نصرت تو به ما كرامت بخشيد . ما دعوت تو را از روى ميل ، پذيرفتيم . پس ، ما را به امر و فرمان خود وادار .\r\nاميرالمؤمنين عليه السلام برخاست . حمد و ثناى الهى به جاى آورد . بر پيامبر صلى الله عليه و آله درود فرستاد ؛ و سپس فرمود :\r\nآفرين بر اهل كوفه ، خاندان‌ها و بزرگان عرب و اهل فضل و شجاعت ، و پرمهرترين عرب نسبت به رسول خدا وخاندانش ؛ به همين خاطر هنگامى كه طلحه و زبير بيعت مرا شكستند - بدون اين كه ستمى كرده باشم يا حادثه‌اى پيش آمده باشد - به سراغ\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nشما فرستادم و از شما يارى خواستم .\r\nبه جانم سوگند ، اى اهل كوفه ، چنانچه شما نيز مرا يارى نكنيد من اميدوارم كه خداوند خود از اراذل مردم و فرومايگان اهل بصره مرا كفايت فرمايد . و اين در حالى است كه بيشتر مردم و بزرگانشان و اهل فضل و دين از اين ماجرا كناره گرفته و اعراض كرده‌اند « 1 » .\r\n\r\n\r\n","description":"","footnote":"\r\n( 1 ) - نهج السعادة : 1 / 277 . .\r\n","page_name":" 233 ","page_number":233},
  {"content":"\r\n\r\n\r\n( 115 ) گلايه حضرت از سستى كوفيان\r\nبه اميرالمؤمنين عليه السلام خبر رسيد كه افراد معاويه به شهر « انبار » « 1 » هجوم آورده آنجا را غارت كرده‌اند . حضرت خود پياده بيرون آمد تا به [ لشكرگاه 
  ] نخيله « 2 » رسيد . مردم در پى آن حضرت آمدند و چون به وى رسيدند گفتند : يا اميرالمؤمنين ما به جاى تو ايشان را كفايت مىكنيم .\r\nفرمود : شما خود را كفايت نمىكنيد [ و از آزار باز نمىداريد 
  ] چگونه ديگران را كفايت مىكنيد . اگر رعيّتهاى پيشين از ستم حكمرانشان شاكى بودند ، من از دست رعيّت خود شاكى هستم .\r\nگويا من پيرو ، و ايشان پيشوا ، يا من فرمانبر و ايشان فرمانده‌اند .\r\n\r\n\r\n","description":"","footnote":"\r\n( 1 ) - انبار : شهرى در كنار رود فرات كه پيش از تأسيس بغداد پايتخت‌عباسيان بود . .\r\n( 2 ) - نُخيله : محلى است در نزديكى كوفه به طرف شام . .\r\n","page_name":" 234 ","page_number":234},
  {"content":"\r\n\r\nپس از سخنان حضرت دو مرد پيش حضرت آمدند يكى از آنها گفت : من جز بر خود و برادرم تسلطى ندارم . به هر آنچه مىخواهى ما را فرمان بده .\r\nفرمود : كجا آنچه من مىخواهم از شما دو نفر برآيد ؟ ! « 1 »\r\n\r\n( 116 ) لباس مندرس پيشوا\r\nحضرت اميرالمؤمنين عليه السلام لباس كهنهء وصله‌دارى بر تن كرده بود ، برخى در آن مورد با حضرت گفت و گو كردند .\r\nحضرت فرمود : به وسيله اين لباس ، دل خاضع ومتواضع مىشود ونفس امّاره رام مىگردد ومؤمنان پيروى مىكنند « 2 » .\r\n\r\n\r\n","description":"","footnote":"\r\n( 1 ) - نهج‌البلاغه : 1212 . .\r\n( 2 ) - نهج‌البلاغه : 1132 . .\r\n","page_name":" 235 ","page_number":235},
  {"content":"\r\n\r\n\r\n( 117 ) جلوگيرى از تشريفات واحترامات بىجا\r\nدر مسير حضرت اميرالمؤمنين عليه السلام به سوى شام هنگام عبور از شهر انبار بزرگان شهر به احترام حضرت از اسب‌ها پياده شده وپيش‌روى حضرت دويدند . حضرت فرمود : اين چه كارى است كه مىكنيد ؟\r\nگفتند : اين روشى است كه ما بزرگان خود را به آن احترام مىكنيم .\r\nحضرت فرمود : سوگند به خدا فرمانروايان شما از اين كار سودى نمىبرند و شما به اين وسيله خود را در دنيا به رنج مىاندازيد و در آخرت به بدبختى گرفتار مىسازيد . و چه زيانبار است مشقّت وزحمتى كه درپس آن عذاب است و چه سودمنداست راحتى وآسودگىاى كه همراه آن ايمنى از آتش جهنم است « 1 » .\r\n\r\n\r\n","description":"","footnote":"\r\n( 1 ) - نهج‌البلاغه : 1104 . .\r\n","page_name":" 236 ","page_number":236},
  {"content":"\r\n\r\n\r\n( 118 ) استقبال ايرانىهاومخالفت حضرت با تشريفات طاغوتى\r\nاميرالمؤمنين عليه السلام چون بر شهر انبار گذر كرد ، دهقان‌هاى خاندان خوشنوشك از حضرت استقبال كردند و از مركب‌هاى خود پياده شده در كنار آن حضرت شروع به دويدن كردند .\r\nحضرت پرسيد : اين چارپايان كه همراه شما است و اين كارى كه انجام داديد براى چيست ؟ !\r\nگفتند : اين كارى كه انجام داديم رفتار وشيوه‌اى است كه ما امراى خود را به وسيله آن احترام مىكنيم . امّا اين مركب‌ها هديه‌اى است براى شما ، و ديگر اين كه ما براى شما ومسلمانان غذا فراهم كرده‌ايم و براى چارپايانتان علف زيادى آماده ساخته‌ايم .\r\nفرمود : امّا اين رفتارى كه گمان مىكنيد مايهء احترام\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nحكمرانان شما است ، به خدا ، امرا از آن سودى نمىبرند و شما بدين وسيله روح و جسم خود را به زحمت وا مىداريد . ديگر اين كار را تكرار نكنيد . امّا اين چهار پايان را اگر خواستيد از شما مىگيريم و از باب بدهىِ مالياتى حساب مىكنيم . وامّا غذايى كه فراهم كرده‌ايد ، دوست نداريم چيزى را از اموال شما بدون پرداخت بهاى آن بخوريم .\r\nگفتند : يا اميرالمؤمنين قيمت مىكنيم و بهاى آن را مىگيريم .\r\nفرمود : در اين صورت قيمت واقعى آن را حساب نمىكنيد و ما به كمتر از آن قناعت مىورزيم .\r\nگفتند يا اميرالمؤمنين : ما دوستان و آشنايانى از عرب داريم ، آيا ما را از هديه‌دادن و ايشان را از پذيرش آن باز مىدارى ؟ ! فرمود : همه عرب دوست شما هستند و براى كسى از مسلمانان سزاوار نيست هديه شما را بپذيرد . اگر كسى از شما گرفت به ما اطّلاع دهيد . گفتند : يا اميرالمؤمنين ! ما دوست داريم هديه و كرامت ما را بپذيرى ، فرمود : واى بر شما ما غنىتر از شما هستيم « 1 » .\r\n\r\n\r\n","description":"","footnote":"\r\n( 1 ) - وقعه صفين : 143 . .\r\n","page_name":" 238 ","page_number":238},
  {"content":"\r\n\r\n\r\n( 119 ) ارشاد مرد بصرى\r\n« كُلَيب » مىگويد : از كشته شدن عثمان چندى نگذشته بود كه طلحه و زبير وارد بصره شدند و پس از مدّت اندكى علّى بن ابى طالب عليه السلام رو به سوى بصره نمود و در منزل « ذى قار » فرود آمد .\r\nدو پيرمرد از اهل قبيله به من گفتند : ما را پيش اين مرد ببر تا ببينيم به چه چيزى فرا مىخواند . وقتى به ذى قار رسيديم و با حضرت ملاقات كرديم ، پرسيد : بزرگ « بنى راسب » كيست ؟\r\nگفتم : فلانى . پرسيد : پس رئيس « بنى قدامه » كيست ؟ گفتم :\r\nفلانى . فرمود : آيا تو نامه‌هاى مرا به آن دو مىرسانى ؟ گفتم : بلى .\r\nسپس فرمود : آيا با من بيعت نمىكنيد ؟ آن دو پيرمرد كه با من بودند بيعت كردند و من بيعت نكردم .\r\nمردانى كه آثار سجده در سيماى آنان مشخّص و همراه حضرت بودند مىگفتند : بيعت كن ، بيعت كن . حضرت فرمود :\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nرهايش كنيد . گفتم : مرا قبيله‌ام به عنوان خبرگيرى فرستاده‌اند و من آنچه را ديده‌ام به اطّلاعشان مىرسانم . اگر بيعت كردند بيعت مىكنم و اگر كناره‌جويى كردند من همچنين كنم .\r\nحضرت فرمود : اگر قبيله‌ات تو را براى يافتن آب و مرتع بفرستند و تو به نهر آب ومرغزارى بِرسى و قومت را خبر كنى ولى آنان از آمدن و استفاده خوددارى كنند آيا تو خود نيز استفاده نمىكنى ؟\r\nمن يكى از انگشتان حضرت را گرفتم و گفتم : بيعت مىكنم با تو كه مطيع تو باشم ، مادامى كه تو در طاعت خدايى وهنگامى كه خدا را معصيت كردى پس اطاعتى نسبت به تو در گردن من نباشد .\r\nحضرت با صداى كشيده فرمود : بلى ؛ و من به عنوان بيعت ، دست به دست حضرت زدم .\r\nسپس حضرت به شخصى به نام « محمّد بن حاطب » كه در كنارى بود توجّه كرد و فرمود : وقتى به سوى قبيله‌ات رفتى نامه‌ها و گفتار مرا به ايشان برسان . آن شخص آمد و در حضور اميرالمؤمنين عليه السلام نشست و گفت : وقتى به سوى قبيله‌ام رفتم خواهند گفت كه نظر صاحب تو دربارهء عثمان چيست ؟ كسانى كه\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nدر اطراف حضرت بودند عثمان را ناسزا گفتند . ديدم كه كارشان حضرت را خوش نيامد و پيشانىاش عرق كرد و فرمود : خوددارى كنيد . از شما كه نمىپرسد « 1 » .\r\n\r\n( 120 ) ارشاد مرد بصرىبه نقل ديگر\r\nگروهى از اهل بصره براى تحقيق و روشن شدن مسأله وشناخت حقيقت حالِ اميرالمؤمنين واصحاب جمل شخصى را پيش حضرت فرستادند - هنگامى كه آن حضرت به نزديك بصره رسيده بود - .\r\nحضرت حقيقت حال وماجراى خود با اصحاب جمل را بيان فرمود ، به گونه‌اى كه آن مرد دانست وى بر حق است . آن گاه على عليه السلام به او فرمود : بيعت كن . مرد گفت من فرستاده گروهى هستم و از پيش خود كارى انجام نمىدهم تا به سوى ايشان\r\n\r\n\r\n","description":"","footnote":"\r\n( 1 ) - الجمل : 290 . .\r\n","page_name":" 241 ","page_number":241},
  {"content":"\r\n\r\nبازگردم .\r\nحضرت فرمود : اگر آنان ترا براى پيدا كردن سرزمينى داراى آب و گياه بفرستند و تو چنين محلى را پيدا كرده ايشان را خبر كنى و آنها با تو مخالفت كرده و در سرزمينى بى آب و علف فرود آيند ، تو چه مىكنى ؟\r\nگفت : آن‌ها را رها كرده و سرزمين داراى آب و گياه را انتخاب مىكنم . حضرت فرمود : پس دستت را دراز كن !\r\nآن مرد مىگويد : سوگند به خدا وقتى حجّت بر من تمام شد نتوانستم از بيعت خوددارى كنم ؛ و با آن حضرت بيعت كردم .\r\nنام آن مرد را « كُلَيب جَرْمى » گفته‌اند « 1 » .\r\n\r\n\r\n","description":"","footnote":"\r\n( 1 ) - نهج‌البلاغه : 550 . .\r\n","page_name":" 242 ","page_number":242},
  {"content":"\r\n\r\n\r\n( 121 ) دادخواهى يك زن در گرماى روز\r\nاميرمؤمنان در وقت شدت گرما به خانه بازگشت . در آن هنگام زنى را مشاهده كرد كه در مقام دادخواهى ايستاده و مىگويد : شوهرم به من ستم كرده و مرا ترسانده است . او از حد گذشته وسوگند ياد كرده است كه مرا بزند .\r\nحضرت فرمود : كنيز خدا صبر كن تا هوا خنك شود آن گاه اگر خدا بخواهد همراه تو مىآيم . زن گفت : خشم و عصبانيّت شوهرم بيشتر مىشود . حضرت سرش را پايين انداخت ، سپس بلند كرد در حالى كه مىفرمود : نه به خدا سوگند بايد حق مظلوم به صراحت گرفته شود ؛ خانه‌ات كجا است ؟\r\nحضرت به سوى منزل او رفت و بيرونِ در ايستاد و گفت :\r\nالسلام عليكم . جوانى بيرون آمد ، حضرت فرمود : بنده خدا تقوا پيشه كن . تو اين زن را ترسانده و بيرون كرده‌اى . جوان گفت : اين\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nموضوع چه ارتباطى به شما دارد ؟ به خدا قسم به خاطر حرف تو او را آتش مىزنم . امام فرمود : من تو را به معروف امر مىكنم و از منكر باز مىدارم و تو با منكر با من رو به رو مىشوى ومعروف را انكار مىكنى ؟\r\nدر اين هنگام مردم از كوچه‌ها آمده و مىگفتند : سلام عليكم يا اميرالمؤمنين . جوان چون متوّجه شد شخصى كه با او گفت و گو مىكند اميرالمؤمنين است ، خود را به پاى حضرت انداخت و گفت :\r\nيا اميرالمؤمنين از لغزش من درگذر . سوگند به خدا ، خاك زير پاى او مىشوم . حضرت شمشيرش را غلاف كرد و خطاب به آن زن گفت به خانه‌ات وارد شو و ديگر شوهرت را به امثال اين كار وادار مكن « 1 » .\r\n\r\n\r\n","description":"","footnote":"\r\n( 1 ) - بحارالانوار : 41 / 57 . .\r\n","page_name":" 244 ","page_number":244},
  {"content":"\r\n\r\n\r\n( 122 ) دلسوزى براى يتيمان و بيوه‌زنان\r\nاميرالمؤمنين عليه السلام زنى را ديد كه مشك آبى بر دوش مىكشد ، مشك را گرفت و تا منزل او برد و در ضمن از احوال او جويا شد .\r\nزن گفت : علّى بن ابىطالب شوهرم را به بعضى مرزها فرستاد و او كشته شد و بچه‌هاى يتيمى برايم باقى گذاشت و چون چيزى ندارم ناچار به خدمتكارى مردم مىروم .\r\nاميرالمؤمنين عليه السلام برگشت و شب را با نگرانى و ناراحتى به سر برد و چون صبح شد زنبيلى از خوراكىها برداشت - شخصى گفت :\r\nبدهيد من بردارم . حضرت فرمود : در روز قيامت چه كسى بار مرا برمىدارد ؟ - و به سوى خانهء آن زن آمد و در زد . زن گفت : كيست ؟\r\nفرمود : من همان بنده ديروزى هستم كه مشك را حمل كردم ، در را باز كن كه چيزى براى بچّه‌ها آورده‌ام .\r\nگفت : خدا از تو راضى شود و بين من و علّى بن ابىطالب\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nداورى كند . حضرت وارد شد و فرمود : من دوست دارم كه ثوابى به دست آورم ، اكنون يا خمير كردن و نان پختن را انتخاب كن يا اينكه بچه‌ها را سرگرم كن من نان بپزم .\r\nزن گفت : من به نان پختن واردتر و تواناترم تو بچه‌ها را نگهدار . او مشغول خمير كردن شد . و حضرت به پختن گوشت پرداخت و آن را آماده كرد و از آن و خرما و خوراكىهاى ديگر در دهان بچه‌ها مىگذاشت و مىگفت : پسرم على را حلال كن .\r\nچون خمير آماده شد ، زن گفت : اى بنده خدا تنور را روشن كن حضرت تنور را روشن كرد و چون شعله آن به صورتش رسيد .\r\nفرمود : بچش اى على اين سزاى كسى است كه در حق بيوه‌زنان و يتيمان كوتاهى كند .\r\nزنى از همسايگان حضرت را ديد و شناخت و به صاحب خانه گفت : واى بر تو ! اين اميرالمؤمنين است !\r\nزن چون متوجه شد با شتاب پيش آمد و گفت : واى ! چقدر از تو شرمنده‌ام اى اميرمؤمنان !\r\nحضرت فرمود : بلكه من از اين كوتاهى كه در كار تو داشتم خجلم اى كنيز خدا . « 1 »\r\n\r\n\r\n","description":"","footnote":"\r\n( 1 ) - بحارالانوار : 41 / 52 . .\r\n","page_name":" 246 ","page_number":246},
  {"content":"\r\n\r\n\r\n( 123 ) توبيخ برخى از بزرگان كوفه‌وتمجيد از مِخنف بن سليم « 1 »\r\n« محمّد بن مخنف » مىگويد : آن گاه كه على از بصره آمده بود ، با پدرم به محضر وى رفتم - و من در آن سال به حد بلوغ رسيده بودم - . در حضور اميرالمؤمنين عليه السلام مردانى نشسته بودند كه حضرت آنها را سرزنش مىكرد و مىگفت : چرا از يارى من باز مانديد در حالى كه شما بزرگان قوم خود هستيد ؟ سوگند به خدا اگر از ضعف نيّت و كمى بصيرت باشد همانا هلاك شديد ، و اگر در برترى من ترديد داريد و بر ضدّ من تظاهر مىكنيد ، دشمن هستيد .\r\nگفتند : هرگز يا اميرالمؤمنين ، ما تسليم تو هستيم و با دشمنان\r\n\r\n\r\n","description":"","footnote":"\r\n( 1 ) - مِخنف بن سليم : از ياران اميرالمؤمنين بود و در جنگ جمل و صفين همراه حضرت شركت كرد . .\r\n","page_name":" 247 ","page_number":247},
  {"content":"\r\n\r\nشما در جنگيم . سپس عذرها و بهانه‌هاى خود را مطرح كردند .\r\nآن گاه اميرالمؤمنين به سوى پدرم نظر انداخت وفرمود : اما « مخنف بن سليم » وطايفه‌اش تخلّف نكردند و مانند آن گروهى نبودند كه خداوند مىفرمايد : « و از شما كسى هست كه پا سست مىكند و چون مصيبتى به شما رسد مىگويد : خدا به من رحم كرد كه همراه آنان حاضر نبودم * و چون به شما خير و خوبىاى از خداوند برسد ، چنان كه گويى بين شما و او هيچگونه دوستى نبوده است مىگويد اى كاش من همراه ايشان بودم تا به سعادت بزرگى نايل مىشدم « 1 » » . « 2 »\r\n\r\n\r\n","description":"","footnote":"\r\n( 1 ) - نساء : 72 و 73 . .\r\n( 2 ) - وقعه صفين : 7 . .\r\n","page_name":" 248 ","page_number":248},
  {"content":"\r\n\r\n\r\n( 124 ) دستور نحوه دريافت ماليات\r\nاميرالمؤمنين عليه السلام مردى از طايفه ثقيف را به حكومت « عكبرا » گماشت و در ميان مردم آن محلّ خطاب به او فرمود :\r\nخراج و ماليات را به طور كامل از ايشان دريافت كن و راه فرار وسستى در تو پيدا نكنند . سپس فرمود : هنگام ظهر پيش من بيا .\r\nآن مرد مىگويد : بعد از ظهر به پيش حضرت رفتم . مانع ونگهبانى نبود . وارد شدم . ديدم نشسته است و كاسه و كوزهء آبى نزدش بود . كيسه‌اى را طلب كرد - من نمىدانستم درونش چيست - خيال كردم به من اطمينان كرده و گوهرى را از ميان آن بيرون خواهد آورد ؛ سرِ كيسه مهر داشت ، مهر را شكست ناگهان ديدم « سويق » « 1 » است آن را داخل كاسه ريخت و روى آن آب ريخت خود خورد به من نيز داد . من طاقتم طاق شد . گفتم : يا اميرالمؤمنين در عراق اين كار را مىكنى ؟ ! غذاى عراق بيش از اين‌ها است .\r\n\r\n\r\n","description":"","footnote":"\r\n( 1 ) - سويق : آرد سرخ كرده گندم يا جو . .\r\n","page_name":" 249 ","page_number":249},
  {"content":"\r\n\r\nحضرت فرمود : سوگند به خدا ، مهر زدن من به اين كيسه از روى بخل نيست بلكه من به مقدار كفايت خود تهيّه مىكنم و مىترسم كيسه را باز كنند و چيز ديگرى در آن قرار دهند . مراقبت من براى اين است و من دوست ندارم جز غذاى پاك چيزى وارد معده من شود . سپس فرمود : من در ميان آنها ( اهل عكبرا ) نمىتوانستم غير از آنچه گفتم بگويم . زيرا آنها گروهى حيله‌گر هستند و ليكن اكنون به تو دستور مىدهم كه چگونه با آنها برخورد كنى كه اگر آن گونه عمل كردى چه بهتر و گرنه تو را بر كنار مىكنم . آن گاه فرمود :\r\nرزق و روزىاى كه مىخورند و لباسى كه زمستان و تابستان مىپوشند از ايشان مگير و تازيانه‌اى به جهت دريافت پولى به كسى نزن وچارپايى كه وسيله كار آنان است مفروش ، زيرا ما به اين كارها امر نشده‌ايم بلكه ما مأموريم زيادى را از ايشان دريافت كنيم .\r\nگفتم : يا اميرالمؤمنين در اين صورت پيش تو برمىگردم به همان حال كه از پيش تو مىروم ( چيزى به دست نمىآورم ) حضرت فرمود : اگر چه اين گونه باشد « 1 » .\r\n\r\n\r\n","description":"","footnote":"\r\n( 1 ) - نهج‌السعادة : 2 / 44 . .\r\n","page_name":" 250 ","page_number":250},
  {"content":"\r\n\r\n\r\n( 125 ) سيماى شيعيان\r\nدر يك شب مهتابى اميرالمؤمنين عليه السلام از مسجد بيرون آمد و به سوى صحرا رفت . عده‌اى نيز پشت سر حضرت حركت كردند .\r\nحضرت ايستاد ، سپس فرمود : كيستيد ؟ گفتند : ما شيعيان شما هستيم يا اميرالمؤمنين . پس با دقّت به چهره‌شان نظر انداخت و فرمود : چرا من سيماى شيعه را در شما نمىبينم ؟ گفتند : سيماى شيعه چيست يا اميرمؤمنان ؟\r\nفرمود : در اثر شب زنده‌دارى رنگشان پريده ، در اثر گريه ديدگانشان تار گشته ، در نتيجه كثرت قيام به عبادت پشتشان خميده ، در پى روزه‌دارى شكم‌هايشان به پشت چسبيده ، ولب‌هايشان به جهت بسيارى دعا خشكيده و غبار خشوع بر چهره‌شان نشسته است « 1 » .\r\n\r\n\r\n","description":"","footnote":"\r\n( 1 ) - نهج‌السعادة : 3 / 412 . .\r\n","page_name":" 251 ","page_number":251},
  {"content":"\r\n\r\n\r\n( 126 ) مساوات در عطا ميان عرب وعجم\r\nدو زن پيش اميرالمؤمنين عليه السلام آمدند و عرض كردند : فقير و مسكينيم . حضرت فرمود : اگر راست بگوييد حقّ شما بر ما و بر هر مسلمان متمكّن واجب شد ! سپس به شخصى دستور داد : آن دو را به بازار ببر و براى هر كدام يك كرّ « 1 » طعام و سه قطعه لباس خريدارى كن وصد درهم از عطاى من به هر كدامشان پرداخت‌نما !\r\nچون راه افتادند يكى از آن دو زن گفت : يا اميرالمؤمنين از آنجا كه خدا تو را فضيلت و شرافت بخشيده ، مرا برترى ده .\r\nحضرت فرمود : به چه چيزى خداوند مرا فضيلت و شرافت بخشيده ؟ گفت : به وسيله رسول خدا صلى الله عليه و آله فرمود : راست گفتى . تو كه\r\n\r\n\r\n","description":"","footnote":"\r\n( 1 ) - كُرّ : كيل يا وزنى بوده است براى طعام . .\r\n","page_name":" 252 ","page_number":252},
  {"content":"\r\n\r\nهستى ؟ ! عرض كرد من زنى از عرب هستم ، اما اين زن از موالى ( غير عرب ) است .\r\nحضرت چيزى از زمين برداشت و فرمود من آنچه بين دو لوح است خواندم ، فضيلتى براى فرزندان اسماعيل نسبت به فرزندان اسحاق مشاهده نكردم حتّى به اندازهء پرِ پشه‌اى « 1 » .\r\n\r\n( 127 ) عقيل و درخواست از بيت‌المال\r\nعقيل بن ابىطالب « 2 » در كوفه نزد على عليه السلام آمد ، حضرت آنچه سهم او بود داد . عقيل گفت : مىخواهم مرا از بيت‌المال چيزى دهى .\r\nعلى عليه السلام گفت : تا روز جمعه صبر كن . عقيل تا روز جمعه درنگ كرد . هنگامى كه اميرالمؤمنين نماز جمعه را به جاى آورد به عقيل گفت : چه مىگويى در حق كسى كه به اين همه مردم خيانت كند ؟\r\nعقيل گفت : بد مردى است . على عليه السلام گفت آيا مىخواهى كه من به\r\n\r\n\r\n","description":"","footnote":"\r\n( 1 ) - انساب الأشراف : حديث 139 . .\r\n( 2 ) - عقيل : برادر بزرگ علىّ بن ابى طالب عليه السلام است . .\r\n","page_name":" 253 ","page_number":253},
  {"content":"\r\n\r\nاين همه مردم خيانت كنم و از بيت‌المال تو را عطا دهم ؟\r\nعقيل از نزد على عليه السلام بيرون آمد و نزد معاويه رفت . در همان روز كه وارد شد ، معاويه صد هزار درهم به او داد و گفت : اى عقيل براى تو من بهترم يا على ؟ گفت : على را ديدم كه در فكر آخرت خود بيشتر از آن است كه در انديشهء من باشد و تو در فكر من بيشتر از آن هستى كه در انديشهء آخرت خود باشى « 1 » .\r\n\r\n\r\n","description":"","footnote":"\r\n( 1 ) - الغارات : 549 ؛ ترجمه الغارات : 206 . .\r\n","page_name":" 254 ","page_number":254},
  {"content":"\r\n\r\n\r\n( 128 ) شتاب در تقسيم بيت‌المال\r\nشب هنگام مالى به حضور اميرالمؤمنين عليه السلام آوردند ، فرمود :\r\nاين مال را تقسيم كنيد . گفتند : يا اميرالمؤمنين شب شده بگذار براى فردا .\r\nفرمود : شما ضمانت مىكنيد من تا فردا زنده باشم ؟ ! گفتند :\r\nكارى از ما ساخته نيست . فرمود : پس تقسيم كنيد و تأخير نيندازيد . شمعى آوردند و همان شب تقسيم كردند « 1 » .\r\n\r\n\r\n","description":"","footnote":"\r\n( 1 ) - بحارالانوار : 41 / 107 ، از . . . .\r\n","page_name":" 255 ","page_number":255},
  {"content":"\r\n\r\n\r\n( 129 ) گفت و گو با نماينده پارسيان\r\nهنگامى كه على عليه السلام به سرزمين عراق آمد مردم [ عجم 
  ] برگرد آن حضرت جمع شدند . چون بسيارىِ جمعيت را مشاهده كرد فرمود : من سخن همه‌تان را نمىتوانم بشنونم يك نفر را از ميان خود انتخاب كنيد كه نسبت به او راضى وخشنود باشيد و او هم خيرخواه شما باشد .\r\nگفتند : « نرسا » ، هر چه را او راضى باشد ما هم راضى هستيم و از هر چيزى او ناخشنود باشد ما هم ناخشنوديم .\r\nنرسا پيش آمد و در كنار حضرت نشست ، حضرت پرسيد :\r\nپادشاهان فارس چه تعدادى بودند ؟\r\nنرسا گفت : در اين سلسله اخير سى و دو نفر پادشاه بودند .\r\nحضرت پرسيد : روش ورفتارشان چگونه بود .\r\nگفت : پيوسته روش آنها در بيشتر كارهايشان يكسان بود ، تا\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nزمانى كه « كسرى » فرزند « هرمز » به پادشاهى رسيد . او ثروت و مال را مقدّم داشت و با پيشينيان به مخالفت برخاست . آنچه به نفع مردم بود خراب كرد و آنچه به نفع خودش بود آباد نمود ، و مردم را سبك شمرد و كينه فارسيان را برانگيخت تا اين كه بر ضد او شورش كردند واو را كشتند در نتيجه زنانش بيوه و اولادش يتيم شدند .\r\nحضرت فرمود : اى نرسا ، خداوند خلق را به حق آفريد و از كسى جز به حق خشنود نمىشود . هيچ كشورى بدون تدبير پا برجا نمىماند ، و از وجود امير و حاكم گزيرى نيست ، و كارهاى ما تا زمانى هماهنگ و به سامان است كه پسينيان ما از پيشينيان ما بدگويى نكنند . پس چون تازه به دوران رسيده‌ها با سابقه‌دارها مخالفت كرده و فساد آفريدند ، هم خود هلاك مىشوند و هم ديگران را به هلاكت مىكشانند . سپس حضرت ، اميران ايشان را مشخص و معيّن فرمود « 1 » .\r\n\r\n\r\n","description":"","footnote":"\r\n( 1 ) - وقعه صفين : 14 . .\r\n","page_name":" 257 ","page_number":257},
  {"content":"\r\n\r\n\r\n( 130 ) فروش شمشير براى خريد لباس\r\n« ابورجا » گويد : على عليه السلام شمشير خود را به بازار آورد و گفت :\r\nچه كسى اين شمشير را از من مىخرد ؟ اگر بهاى لباسى داشتم آن را نمىفروختم .\r\nابورجا مىگويد : گفتم : يا اميرالمؤمنين من براى تو لباسى مىخرم و بهاى آن را به هنگام پرداخت عطا از تو مىگيرم . پس برايش لباسى خريدم تا آن زمان بهايش را بدهد ، چون عطاى خويش ستاند ، دين مرا ادا كرد « 1 » .\r\n\r\n\r\n","description":"","footnote":"\r\n( 1 ) - الغارات : 63 ؛ ترجمه الغارات : 35 . .\r\n","page_name":" 258 ","page_number":258},
  {"content":"\r\n\r\n\r\n( 131 ) آرامش در بحبوحهء جنگ\r\nعلى عليه السلام در صفين بعد از اين كه پرچم را به محمد بن حنفيّه برگرداند واو را به دليرى واستوارى تشويق كرد ، آب خواست . براى آن حضرت شربت عسل آوردند . جرعه‌اى از آن سركشيد وگفت :\r\nاين عسل طائف « 1 » در اينجا عجيب است .\r\nعبداللّه بن جعفر « 2 » گفت : آيا اين حال ( شدّت جنگ ) كه ما در آن قرار داريم ، مانع شما از فهميدن اين مسأله نشد ؟ !\r\nحضرت فرمود : فرزندم ، سوگند به خدا ، هرگز چيزى از امور دنيا سينهء عمويت را لبريز نكرده است [ تا از امور ديگر غافل شود 
  ] « 3 » .\r\n\r\n\r\n","description":"","footnote":"\r\n( 1 ) - طائف : شهرى است در نزديكى مكّه . .\r\n( 2 ) - عبداللّه بن جعفر : پسر برادر اميرمؤمنان و فرزند جعفر طيّار است . .\r\n( 3 ) - نهج‌السعادة : 1 / 318 . .\r\n","page_name":" 259 ","page_number":259},
  {"content":"\r\n\r\n\r\n( 132 ) اعتراض به مذمّت بيجانسبت به دنيا\r\nاميرالمؤمنين عليه السلام شنيد مردى دنيا را نكوهش كرده و در مذّمت آن بسيار سخن مىگويد . حضرت فرياد كرد : اى نكوهش كنندهء دنيا . چون پيش آمد ، فرمود :\r\nاى مذمت كننده دنيا ، واى بر تو ، چرا دنيا را نكوهش مىكنى ؟\r\nتو در دنيا جرم انجام مىدهى ، يا او به تو ستم مىكند ؟ گفت : بلكه من در آن گناه مىكنم يا اميرالمؤمنين ، فرمود : پس چرا مذمّت مىكنى ؟ آيا دنيا نسبت به كسى كه صادق باشد خانه راستى نيست ؟ [ آرى 
  ] دنيا براى كسى كه از او توشه برگيرد خانهء ثروت است . . . « 1 » .\r\n\r\n\r\n","description":"","footnote":"\r\n( 1 ) - نهج‌السعادة : 3 / 276 . .\r\n","page_name":" 260 ","page_number":260},
  {"content":"\r\n\r\n\r\n( 133 ) پيش‌بينى نتيجهء شوراى شش‌نفره\r\nوقتى عمر افراد شورا را معرفى كرد ، اميرالمؤمنين عليه السلام در راه با عمويش عباس مواجه شد و به او فرمود : خلافت از ما برگردانده شد .\r\nعباس گفت : از كجا مىگويى ؟\r\nفرمود : عثمان را با من همطراز قرار داد و گفت : به نظر اكثريت عمل كنيد و اگر دو نفر به يكى و دو نفر ديگر به ديگرى رأى داد ، با دسته‌اى كه عبدالرحمن در آن است باشيد . « سعد بن ابى وقاص » با پسر عمويش عبدالرحمن مخالفت نمىكند .\r\nعبدالرحمن هم شوهر خواهر عثمان مىباشد يا او به عثمان واگذار مىكند و يا عثمان او را برمىگزيند . از اين رو اگر دو نفر ديگر ( طلحه و زبير ) هم با من باشد سودى نخواهد داشت . بله من انتظار خلافت يكى از آن دو ( عثمان يا عبدالرحمن ) را دارم « 1 » .\r\n\r\n\r\n","description":"","footnote":"\r\n( 1 ) - نهج‌السعادة : 1 / 114 ؛ نقل به تلخيص . .\r\n","page_name":" 261 ","page_number":261},
  {"content":"\r\n\r\n\r\n( 134 ) پاسخ به فرستاده‌عمويش عباس رضىاللّه‌عنه\r\nهنگامى كه فاطمه زهرا عليها السلام بيمار شد وكسالتش شدّت پيدا كرد . عبّاس بن عبدالمطلب رضى اللّه عنه براى عيادت آمد . گفته شد كه حال فاطمه عليها السلام سخت است و ملاقات ندارد . عبّاس برگشت ، و كسى را به سوى علّى عليه السلام فرستاد كه پيامش را به اين مضمون به آن حضرت برساند :\r\nاى فرزند برادر ، عمويت سلام مىرساند ومىگويد : ناراحتى حبيبه رسول خدا و نورچشمش ونور چشم من ، فاطمه ، چنان غمى بر دلم نشاند كه مرا به شدّت شكست و من گمان مىكنم او از ميان ما نخستين فردى است كه به رسول خدا مىپيوندد وخداوند قرب خود را براى او برمى گزيند فدايت شوم ، اگر چنين امرى اتّفاق افتاد مهاجر وانصار را گردآور تا در فراهم آمدن و نماز گزاردن بر او مأجور شوند و اين خود موجب زينت دين است .\r\nعمّار ياسر مىگويد : من پيش اميرالمؤمنين بودم كه حضرت\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nبه فرستاده عمويش ، عباس ، چنين جواب داد :\r\nبه عمويم سلام برسان وبگو از شفقت ودلسوزى تو محروم نباشم ، مشورت تو را فهميدم ونظر تو مزيّت خود را دارد .\r\nهمانا فاطمه دختر رسول خدا صلى الله عليه و آله پيوسته مظلوم ، از حقّش محروم و از ميراثش ممنوع بوده است . توصيهء رسول خدا در مورد او حفظ نشد وحقّ رسول خدا و حق خداى عزّوجلّ درباره‌اومراعات نگرديد . خداوند براى داورى وانتقام از ستمگران كافى است . من از تو ( اى عمو ) تقاضا مىكنم كه به من اجازه دهى به پيشنهادت عمل نكنم زيرا فاطمه وصيّت كرده كه امر او را پوشيده بدارم .\r\nوقتى فرستاده عباس برگشت وپيام اميرالمؤمنين عليه السلام را به او ابلاغ كرد . عبّاس گفت : خداوند فرزند برادرم را ببخشد - كه بخشيده است - در نظر و رأى او ايرادى نيست . براى عبدالمطّلب فرزندى مبارك‌تر از على به دنيا نيامده جز پيامبر صلى الله عليه و آله ؛ على در هر كار نيكى پيشتازترينِ خاندان و به هر جريان داناترين و در هر سختى شجاعترين و در جهاد با دشمنان ويارىِ دين حنيف نيرومندترين است . او اوّل كسى است كه به خدا و رسولش ايمان آورد « 1 » .\r\n\r\n\r\n","description":"","footnote":"\r\n( 1 ) - نهج‌السعادة : 1 / 67 . .\r\n","page_name":" 263 ","page_number":263},
  {"content":"\r\n\r\n\r\n( 135 ) اجراى حدّ شرابخوارى بر نجاشى\r\n« نجاشى » « 1 » در صفين شاعر ( و حماسه‌سراى سپاه ) على عليه السلام بود . روز اول ماه رمضان شراب خورد . او را گرفتند و به نزد حضرت آوردند ، على عليه السلام او را در حالى كه تنها شلوارى به تن او بود هشتاد تازيانه زد و سپس بيست تازيانه ديگر افزود .\r\nنجاشى گفت : يا اميرالمؤمنين ، آن هشتاد تازيانه حدّ بود ولى اين بيست كه افزودى چه بود ؟\r\nفرمود : براى گستاخيت در برابر پروردگارت وروزه‌نداشتن در ماه رمضان « 2 » .\r\n\r\n\r\n","description":"","footnote":"\r\n( 1 ) - نجاشى / نام او قيس بن عمرو است . .\r\n( 2 ) - الغارات : 535 ، ترجمه الغارات : 201 . .\r\n","page_name":" 264 ","page_number":264},
  {"content":"\r\n\r\n\r\n( 136 ) اعتراض طارق بن عبداللّه نسبت‌به اجراى حدّ بر نجاشى\r\nچون على عليه السلام نجاشى را حد زد يمنىهايى كه با حضرت بودند ، آزرده شدند . از جمله طارق بن عبداللّه نهدى نزد حضرت آمد وگفت : يا اميرالمؤمنين ، ما نديده بوديم كه عصيانگران وفرمانبرداران ، و اهل تفرقه و اهل اجتماع واتّحاد ، از سوى حكّام عادل ومعادن فضل يكسان كيفر ببينند . تا آن گاه كه تو با برادرم حارث ( نجاشى ) چنان كردى و دل‌هاى ما را از خشم انباشتى و كارهاى ما را درهم و پريشان ساختى و ما را به راهى انداختى كه سرانجامش دوزخ است .\r\nعلى عليه السلام گفت : « گران مىآيد مگر بر خاشعان » « 1 » اى مرد نهدى آيا جز اين است كه او مسلمانى است كه هتك حرمت دين كرده و مرتكب حرام شده است ؟ ما نيز حدّى را كه كفّاره گناه\r\n\r\n\r\n","description":"","footnote":"\r\n( 1 ) - بقره : 45 . .\r\n","page_name":" 265 ","page_number":265},
  {"content":"\r\n\r\nاوست بر او جارى كرديم . اى مرد نهدى خداى تعالى مىفرمايد :\r\n« دشمنى با گروه ديگر وادارتان نكند كه عدالت نورزيد ، عدالت ورزيد كه به تقوا نزديكتر است » « 1 » .\r\nطارق از نزد على عليه السلام خارج شد و چنان مىنمود كه هر چه آن حضرت گفته پذيرفته است و او را از اين كار معذور مىداشت . اشتر نخعى او را ديد وپرسيد : اى طارق آيا تو به اميرالمؤمنين گفته‌اى كه دل‌هاى ما را از خشم انباشتى و كارهاى ما را در هم و پريشان ساختى ؟\r\nطارق گفت : آرى من گفته‌ام . اشتر گفت : به خدا سوگند ؛ چنين نيست كه گفته‌اى . دل‌هاى ما گوش به فرمان او نهاده و كارهاى ما همه در مسير اطاعت اوست . طارق در غضب شد وگفت : اى اشتر خواهى دانست كه خلاف آن چيزى است كه مىگويى .\r\nچون تاريكى شب فرا رسيد طارق « 2 » ونجاشى بىدرنگ به نزد معاويه رفتند « 3 » .\r\n\r\n\r\n","description":"","footnote":"\r\n( 1 ) - مائده : 8 . .\r\n( 2 ) - طارق را با معاويه سخنان جالبى است براى اطلاع مراجعه كنيد به‌الغارات : 541 وترجمهء آن ، ص 203 . .\r\n( 3 ) - الغارات : 539 ، ترجمه الغارات : 202 . .\r\n","page_name":" 266 ","page_number":266},
  {"content":"\r\n\r\n\r\n( 137 ) سخنان زيباى پيرمرد بيمار\r\nهنگام برگشت از صفين و ورود به شهر كوفه ، على عليه السلام وهمراهانش با پيرمردى مواجه شدند كه در سايه ديوارى نشسته و اثر بيمارى در چهره او آشكار بود . اميرالمؤمنين به سوى او رفت و سلام كرد . همراهان نيز چنين كردند . پيرمرد جواب شايسته‌اى داد . معلوم شد كه اميرالمؤمنين را شناخته است .\r\nعلى عليه السلام فرمود : چهره‌ات را دگرگون مىبينم ، آيا از بيمارى است ؟ گفت : بلى .\r\nاميرالمؤمنين : گويا تو اين كسالت را مكروه مىدارى .\r\nگفت : دوست ندارم غير از من كسى به آن گرفتار شود .\r\nاميرالمؤمنين فرمود : آيا آنچه را در اثر اين بيمارى به تو رسيده است خير حساب مىكنى ؟\r\nگفت : بلى .\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nاميرالمؤمنين عليه السلام فرمود : مژده باد تو را به رحمت پروردگارت و آمرزش گناهانت ، تو كيستى اى بندهء خدا ؟\r\nگفت : من صالح بن سليم هستم .\r\nاميرالمؤمنين فرمود : از كدام قبيله ؟\r\nگفت : در اصل از قبيلهء « سلامان بن طىّ » هستم ولى با قبيلهء « بنى سُليم بن منصور » هم‌پيمانم .\r\nحضرت فرمود : سبحان اللّه : چه زيبا است اسم تو و اسم پدرت و اسم هم‌پيمان‌هايت و اسم كسى كه به او نسبت دارى . آيا در اين نبرد با ما شركت داشتى ؟ گفت : نه واللّه حاضر نبودم ، البته تصميم داشتم ولى آتش اين تب كه مىبينى مرا باز داشت .\r\nحضرت آيه شريفهء « لَيْسَ عَلَى الضُّعَفاء وَلا عَلَى الْمَرْضى وَلا عَلَى الذَّينَ لا يَجِدوُنَ ما يُنْفِقُونَ حَرَجٌ اذا نَصَحُوا لِلَّهِ وَرَسُولِهِ . ما عَلَى الْمُحْسِنينَ مِنْ سَبيلٍ وَاللَّهُ غَفُورٌ رَحيمٌ » « 1 » قرائت فرمود . آن گاه از او پرسيد : مردم درباره آنچه بين ما و اهل شام واقع شد چه\r\n\r\n\r\n","description":"","footnote":"\r\n( 1 ) - توبه : 91 . بر ناتوانان و بر بيماران و بر كسانى كه چيزى براى انفاق ( درراه جهاد ) پيدا نمىكنند گناهى نيست در صورتى كه براى خدا و پيامبرش خيرخواهى نمايند ، و بر نيكوكاران ايرادى نيست ، وخداوند آمرزندهء مهربان است . .\r\n","page_name":" 268 ","page_number":268},
  {"content":"\r\n\r\nمىگويند ؟\r\nگفت : برخى خوشحالند و آنها آدم‌هايى داراى غلّ وغش‌ّاند وبرخى از نتيجه كار ناراحت ومتأسفند و آنها خيرخواه تواند .\r\nاميرالمؤمنين آماده حركت شد و فرمود : راست گفتى . خداوند كسالت تو را موجب ريزش گناهان تو قرار دهد . زيرا مرض اجرى ندارد و ليكن براى بنده گناهى نمىگذارد ، مگر اينكه او را مىريزد .\r\nپاداش ، در گفتار با زبان و عمل كردن با دست و پا است ، وخداوند متعال به واسطهء صدق نيّت وصلاح باطن عدّه زيادى از بندگانش را وارد بهشت مىكند « 1 » .\r\n\r\n\r\n","description":"","footnote":"\r\n( 1 ) - وقعه صفين : 528 . .\r\n","page_name":" 269 ","page_number":269},
  {"content":"\r\n\r\n\r\n( 138 ) استدلال در پاسخ گفتهء انصاركه اميرى از ما و اميرى از شما\r\nوقتى خبر سقيفه را به حضرت رسانيدند ، حضرت فرمود :\r\nانصار چه گفتند ؟\r\nگفته شد : انصار گفتند : اميرى از ما باشد واميرى از شما .\r\nفرمود : چرا با آنها محاجّه نكرديد به اين كه رسول خدا وصيّت كرده كه به نيكان انصار نيكى شود و از بدانشان درگذرند .\r\nگفتند : اين چگونه حجّت است عليه ايشان ؟\r\nفرمود : اگر امارت در ميان ايشان بود ، سفارش به مراعات آنها نمىشد . سپس فرمود : قريش چه گفتند ؟\r\nگفته شد : به اين كه از شجرهء رسول خدا هستند احتجاج‌كردند .\r\nفرمود : به شجره و درخت استدلال كردند و ميوه را تباه ساختند « 1 » .\r\n\r\n\r\n","description":"","footnote":"\r\n( 1 ) - نهج‌البلاغه : 160 . .\r\n","page_name":" 270 ","page_number":270},
  {"content":"\r\n\r\n\r\nفصل نهم : پاسخ اميرالمؤمنين عليه السلام به برخى سخنان‌و پرسش‌ها\r\n\r\n","description":"","footnote":"","page_name":" 271 ","page_number":271},
  {"content":"\r\n\r\n\r\n( 139 ) ايجاد نخلستان\r\nاز امام باقر عليه السلام نقل شده : مردى با اميرالمؤمنين ملاقات كرد آن حضرت روى بارى از هستهء خرما نشسته بود ، آن مرد گفت :\r\nاين‌ها چيست يا اباالحسن ؟ فرمود : ان شاء اللّه صد هزار خوشهء خرما . اميرمؤمنان آن هسته‌ها را كاشت و تمام آن‌ها سبز شدند .\r\nاز امام صادق عليه السلام نيز نقل شده كه فرمود : اميرالمؤمنين عليه السلام با بارهاى هسته خرما بيرون مىآمد ، به حضرت مىگفتند : اين‌ها كه همراه دارى چيست ؟\r\nمىفرمود : ان شاء اللّه درخت خرما ( نخل ) است ، آن هسته‌ها را مىكاشت و همه آنها مىروييدند « 1 » .\r\n\r\n\r\n","description":"","footnote":"\r\n( 1 ) - بحارالانوار : 41 / 58 . .\r\n","page_name":" 272 ","page_number":272},
  {"content":"\r\n\r\n\r\n( 140 ) حضور در نزد قاضى\r\nاميرالمؤمنين عليه السلام زرهى را كه متعلق به خودش بود پيش يك مرد نصرانى پيدا كرد و او را نزد « شريح » « 1 » آورد تا از او شكايت كند .\r\nچون چشم شريح به حضرت افتاد خواست كنار برود ، حضرت فرمود سرجاى خود بنشين و خود در كنار او نشست و فرمود : اى شريح اگر طرف من مسلمان بود در كنار او مىنشستم و ليكن او نصرانى است و رسول خدا صلى الله عليه و آله فرمود : وقتى شما و ايشان با هم در راه بوديد آنها را به تنگنا بكشانيد و كوچكشان بشماريد چنان كه خداوند ايشان را كوچك شمرده است ، بدون اين كه ستم كنيد .\r\n\r\n\r\n","description":"","footnote":"\r\n( 1 ) - شريح : از جانب عمر بن خطاب به قضاوت شهر كوفه منصوب شد ، 60 سال پيوسته در آن شهر قاضى بود به جز سه سال در زمان حكومت ابن زبير ، شريح در جريان دستگيرى هانى كه به شهادتش منجر شد از ابن زياد حمايت كرد . او در سن 108 سالگى از دنيا رفت . سفينة البحار : 1 / 694 . .\r\n","page_name":" 273 ","page_number":273},
  {"content":"\r\n\r\nآن گاه فرمود : اين زرهِ من است نه فروخته‌ام و نه بخشيده‌ام .\r\nنصرانى گفت : اين زره مال من است . اميرالمؤمنين هم در نظر من دروغگو نيست .\r\nشريح به اميرالمؤمنين گفت : آيا شاهد داريد ؟ فرمود : نه .\r\nشريح به نفع نصرانى حكم كرد .\r\nنصرانى زره را گرفت و اندكى دور شد سپس برگشت و گفت :\r\nشهادت مىدهم كه اين قضاوتِ پيامبران است ، اميرالمؤمنين پيش قاضى منصوب خودش برود و قاضى عليه او حكم كند ؟ ! گواهى مىدهم معبودى جز اللّه نيست ، تنها و بىشريك است و شهادت مىدهم محمّد بنده و فرستادهء اوست . يا اميرالمؤمنين :\r\nبه خدا سوگند اين زره مال شما است .\r\nحضرت فرمود : اكنون كه اسلام پذيرفتى ، زره مال تو باشد .\r\nآن گاه او را بر اسبى ( كه به او بخشيد ) سوار كرد .\r\nراوى مىگويد : كسى كه او را ديده بود به من خبر داد كه در نهروان همراه على عليه السلام با خوارج مىجنگيد . « 1 »\r\n\r\n\r\n","description":"","footnote":"\r\n( 1 ) - بحارالانوار : 34 / 316 . .\r\n","page_name":" 274 ","page_number":274},
  {"content":"\r\n\r\n\r\n( 141 ) ملاقات با خواهر در فتح مكّه\r\nدر جريان فتح مكّه به اميرالمؤمنين عليه السلام خبر رسيد ، حارث بن هشام « 1 » و قيس بن سائب وعدّه‌اى از بنى مخزوم به خانه امّ هانى - خواهر آن حضرت - پناه برده‌اند ، حضرت پوشيده از سلاح ( وناشناخته ) به سوى منزل امّ هانى رفت و صدا زد : كسانى را كه پناه داده‌ايد بيرون كنيد . آنان از ترس خود را باختند .\r\nخواهرش بيرون آمد ، و در حالى كه آن حضرت را نمىشناخت گفت : اى بنده خدا ، من امّ هانى دختر عموى رسول خدا صلى الله عليه و آله و خواهر اميرمؤمنانم از خانهء من برگرد . حضرت فرمود :\r\nآن‌ها را بيرون كنيد . ام هانى گفت : به خدا سوگند از دست تو به رسول خدا صلى الله عليه و آله شكايت خواهم كرد . اميرمؤمنان عليه السلام « كلاه خُود » را از سر برداشت ام هانى او را شناخت با شتاب آمد و او را در آغوش\r\n\r\n\r\n","description":"","footnote":"\r\n( 1 ) - حارث بن هشام : برادر ابوجهل است . .\r\n","page_name":" 275 ","page_number":275},
  {"content":"\r\n\r\nگرفت و گفت : فدايت شوم قسم خوردم از تو به پيامبر صلى الله عليه و آله شكايت كنم ! على عليه السلام گفت : برو و از سوگند خود بيرون بيا ، رسول خدا در بالاى درّه است .\r\nام هانى به محضر رسول خدا رسيد . حضرت فرمود : اى امّ هانى آمده‌اى از على شكايت كنى ، او دشمنان خدا و پيامبر را ترسانده است ، خداوند تلاش وى را پاداش دهد . سپس فرمود به خاطر نسبت امّ هانى با على پناه دادم هر كه را او پناه داده است . « 1 »\r\n\r\n\r\n","description":"","footnote":"\r\n( 1 ) - بحارالانوار : 41 / 10 . .\r\n","page_name":" 276 ","page_number":276},
  {"content":"\r\n\r\n\r\n( 142 ) مهمان شدن پدر و پسرى در محضر على عليه السلام\r\nپدر و پسرى كه از دوستان و برادران ايمانى اميرالمؤمنين عليه السلام بودند بر آن حضرت وارد شدند ، على عليه السلام بلند شد و آن دو را احترام كرد ، در بالاى مجلس نشاند و خود در مقابل آن‌ها نشست و دستور داد غذا بياورند ؛ غذا آوردند و آن دو ميل كردند سپس قنبر طشت و تُنگ چوبى ( آفتابه لگن ) وحوله براى خشك كردن دست آورد وخواست به دست مرد آب بريزد ، اميرالمؤمنين برجست و تنگ را گرفت تا خود آب بريزد . مرد مهمان خود را به زمين انداخت و گفت : يا اميرالمؤمنين تو آب به دست من بريزى و خدا در آن حال مرا ببيند ؟ ! حضرت فرمود : بنشين و دستت را بشوى ، همانا خداوند عزّوجلّ تو را و نيز برادرت را مىبيند برادرى كه نسبت به تو تشخّص وفاصله‌اى براى خود قائل نيست و تو را خدمت مىكند . . .\r\nمرد در جاى خود نشست و حضرت قسمش داد كه دستش را\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nراحت بشويد مثل اين كه قنبر آب مىريزد . پس از آن كه مرد دستش را شست حضرت تُنگ را به دست محمّد حنفيّه داد و فرمود : فرزندم اگر اين پسر همراه پدرش نيامده بود من خود آب به روى دستش مىريختم و ليكن خداى عزّوجلّ اجازه نمىدهد كه بين پدر و پسر در يك محل به طور مساوى برخورد شود ، پدر روى دست پدر آب ريخت اينك پسر هم روى دست پسر آب بريزد ، محمد حنفيّه روى دست پسر آب ريخت .\r\nدر پايان حديث امام عسكرى عليه السلام فرمود : هر كس در اين كار على عليه السلام را پيروى كند شيعهء واقعى است . « 1 »\r\n\r\n\r\n","description":"","footnote":"\r\n( 1 ) - بحارالانوار : 41 / 55 باتلخيص . .\r\n","page_name":" 278 ","page_number":278},
  {"content":"\r\n\r\n\r\n( 143 ) هدايت با رفتار نيك\r\nدر سفرى على عليه السلام با يك ذمّى « 1 » همراه شد . ذمّى پرسيد : اى بنده خدا ، قصد كجا دارى ؟ حضرت فرمود : به كوفه مىروم .\r\nچون ( در دو راهى ) راه ذمّى جدا شد حضرت باز با اوهمراه‌شد .\r\nذمّى گفت : مگر شما به كوفه نمىرفتى ؟ فرمود : چرا . گفت : راه كوفه را جا گذاشتى . فرمود : مىدانم . گفت : اگر مىدانى پس چرا همراه من شدى ؟ فرمود : اتمام همراهى و مصاحبت نيك به اين است كه انسان هنگام جدايى از همراه خود اندكى او را بدرقه كند ، پيامبر ما اين گونه به ما دستور داده است . ذمّى گفت : اين گونه ؟ ! فرمود : بلى . گفت : به يقين پيروان او به خاطر رفتارهاى نيك او از او تبعيّت كرده‌اند و من تو را گواه مىگيرم كه بر دين تو هستم . آن گاه همراه على عليه السلام به كوفه آمد و چون حضرت را شناخت اسلام آورد . « 2 »\r\n\r\n\r\n","description":"","footnote":"\r\n( 1 ) - ذمّى : شخص يهودى يا مسيحى يا زردشتى ( اهل كتاب ) كه در سايهءحكومت اسلامى زندگى مىكند . .\r\n( 2 ) - بحارالانوار : 41 / 53 . .\r\n","page_name":" 279 ","page_number":279},
  {"content":"\r\n\r\n\r\n( 144 ) برترين شاعران\r\nاز اميرالمؤمنين عليه السلام در مورد برترين شاعران سؤال كردند .\r\nحضرت فرمود : شعرا در يك ميدان اسب نتاخته‌اند تا نهايت آن معلوم شود ، و اگر چاره‌اى از تعيين نباشد ، پادشاه گمراه ( امرء القيس ) « 1 » برتر است « 2 » .\r\n\r\n( 145 ) پيشنهاد خضاب و جواب حضرت\r\nبه امام اميرالمؤمنين عليه السلام عرض كردند اگر موى سپيد خود را تغيير مىدادى وخضاب مىكردى بهتر بود .\r\nفرمود : خضاب زينت است و ما مصيبت زده هستيم . منظور حضرت مصيبت رحلت رسول خدا صلى الله عليه و آله بود « 3 » .\r\n\r\n\r\n","description":"","footnote":"\r\n( 1 ) - امرء القيس : نام او سليمان بن حجر كندى است ، از شعراى جاهليّت است و يكى از معلقات سبع ( هفت شعرى كه در زمان جاهليت در خانه كعبه آويخته بودند ) متعلق به اوست . الكنى و الألقاب : 2 / 49 . .\r\n( 2 ) - نهج‌البلاغه : 1295 . .\r\n( 3 ) - همان : 1303 . .\r\n","page_name":" 280 ","page_number":280},
  {"content":"\r\n\r\n\r\n( 146 ) سبب پيروزى\r\nاز حضرت پرسيدند به چه وسيله بر هماوردان پيروز گشتى ؟\r\nفرمود : با كسى روبه‌رو نشدم مگر اين كه مرا بر زيان خود يارى كرد . « 1 »\r\n\r\n( 147 ) پرسش براى يادگيرى\r\nشخصى دربارهء مشكلى از حضرت سؤال كرد .\r\nحضرت فرمود : براى فهميدن بپرس و به قصد به دشوارى انداختن سؤال نكن . زيرا جاهلِ فراگيرنده شبيه عالم است . وعالمِ برترىجو شبيه جاهل است . « 2 »\r\n\r\n\r\n","description":"","footnote":"\r\n( 1 ) - نهج‌البلاغه : 1237 . .\r\n( 2 ) - همان : 1338 . .\r\n","page_name":" 281 ","page_number":281},
  {"content":"\r\n\r\n\r\n( 148 ) عيب‌جويى يهود و جواب حضرت\r\nبرخى از يهوديان به حضرت گفتند : پيامبرتان را به خاك نسپرده درباره او اختلاف كرديد .\r\nامام على عليه السلام فرمود : ما درباره جانشينى او اختلاف كرديم نه درباره خود او . امّا شما پايتان از آب دريا خشك نشده به پيامبرتان گفتيد : براى ما خدايى قرار ده چنان كه براى آن بت‌پرستان خدايى است . پيامبرتان گفت : شما مردم نادانى هستيد « 1 » .\r\n\r\n\r\n","description":"","footnote":"\r\n( 1 ) - نهج‌البلاغه : 1236 . .\r\n","page_name":" 282 ","page_number":282},
  {"content":"\r\n\r\n\r\n( 149 ) هر سخن جايىوهر نكته مكانى دارد\r\nمردى از امام عليه السلام درخواست كرد ايمان را به او بشناساند .\r\nحضرت فرمود : فردا بيا تا در ميان مردم ( جائى كه همه بشنوند ) ترا آگاه سازم تا اگر گفتهء مرا فراموش كردى ديگرى حفظ كند . زيرا سخن مانند شكار رمنده است كه يكى آن را مىربايد و ديگرى از دست مىدهد « 1 » .\r\n\r\n\r\n","description":"","footnote":"\r\n( 1 ) - نهج‌البلاغه : 1215 ؛ حضرت جواب او را در موقع مناسب بيان فرمود : ر . ك به حكمت 30 نهج‌البلاغه فيض‌الاسلام . .\r\n","page_name":" 283 ","page_number":283},
  {"content":"\r\n\r\n\r\n( 150 ) چشم دل باز كن كه جان بينى\r\nذِعلب يمانى « 1 » از حضرت امير عليه السلام پرسيد : آيا پروردگارت را ديده‌اى يا اميرالمؤمنين ؟ !\r\nحضرت فرمود : آيا خداى ناديده را مىپرستم ؟ ذعلب گفت :\r\nچگونه ديده‌اى ؟ حضرت فرمود :\r\nچشمها او را آشكارا درك نمىكنند و ليكن دل‌ها با حقايق ايمان او را درك مىكنند . به هر چيزى نزديك است ولى چسبيده نيست ، از هر چيزى دور است ولى جدا نيست . . . « 2 » .\r\n\r\n\r\n","description":"","footnote":"\r\n( 1 ) - ذعلب يمانى : از اصحاب اميرالمؤمنين عليه السلام و داراى زبانى فصيح و قلبىشجاع بود . تنقيح المقال : 1 / 421 . .\r\n( 2 ) - نهج البلاغه : 582 . .\r\n","page_name":" 284 ","page_number":284},
  {"content":"\r\n\r\n\r\n( 151 ) فاصلهء حق و باطل\r\nحضرت ضمن خطبه‌اى فرمود : مگر نه اين است كه بين حق و باطل بيش از چهارانگشت فاصله نيست .\r\nحاضران از مفهوم اين سخن پرسيدند .\r\nحضرت انگشتان خود را به هم چسباند و بين گوش و چشمش قرار داد و سپس فرمود : باطل اين است كه بگويى شنيدم ، و حق اين است كه بگويى ديدم « 1 » .\r\n\r\n\r\n","description":"","footnote":"\r\n( 1 ) - نهج‌البلاغه : 430 . .\r\n","page_name":" 285 ","page_number":285},
  {"content":"\r\n\r\n\r\n( 152 ) رهبر محور جامعه\r\nحضرت مردم را گرد آورده و به جهاد ترغيب كرد . مردم مدّتى سكوت كردند و چيزى نگفتند . حضرت فرمود : آيا شما گنگ هستيد ؟ ! عدّه‌اى گفتند : يا اميرالمؤمنين ، اگر تو به روى ما هم با تو مىآييم .\r\nحضرت فرمود : شما را چه مىشود ؟ نه به راه رشد موفق مىشويد و نه به راه حق ارشاد مىگرديد . آيا در اين گونه موارد سزاوار است كه من خود به جنگ روَم ؟ در اين مواقع بايد سردارى از دلاوران شما كه مورد رضاى من و قوى وتواناست به جنگ برود . سزاوار نيست كه من لشكر و كشور و بيت‌المال و گرفتن ماليات وقضاوت ميان مسلمانان و رسيدگى به حقوق ارباب رجوع را واگذارم . سپس با گردانى در پى گردانى خارج شوم و مانند تير در تيران خالى جنبش كنم ، در حالى كه من به منزلهء قطب آسيا\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nهستم كه به دور من مىچرخد و من در جايگاه خود هستم . و اگر از مكان خود جدا شوم مدارش متزلزل و سنگ زيرين آن مضطرب مىشود قسم به خدا اين [ كه من همراه شما بيايم 
  ] انديشهء بد و نامناسبى است ! « 1 »\r\n\r\n( 153 ) مخالفت حضرت با پيش‌بينى منجّم\r\nوقتى اميرالمؤمنين عليه السلام مصمم شد به سوى خوارج حركت كند ، يكى از يارانش گفت : يا اميرالمؤمنين ، اگر در اين ساعت حركت كنى مىترسم به مقصود خود ظفر نيابى ، اين سخن را از روى دانش نجوم مىگويم .\r\nحضرت فرمود : آيا گمان مىكنى تو به آن ساعتى كه اگر كسى در آن حركت كند بدى به او نمىرسد ، آگاهى ؟ و از آن ساعتى كه هر كس در آن حركت كند زيان و سختى او را فرا گيرد ، بيم مىدهى ؟ هر كس تو را در اين مورد تصديق كند ، قرآن را تكذيب\r\n\r\n\r\n","description":"","footnote":"\r\n( 1 ) - نهج‌البلاغه : 368 . .\r\n","page_name":" 287 ","page_number":287},
  {"content":"\r\n\r\nكرده است ، و از يارى خواستن از خدا در نيل به مقصود ودفع ناپسند بىنياز گشته است ؛ و كسى كه به دستور تو عمل كند ، سزاوار است تو را سپاس گويد نه پروردگارش را ، چون تو به خيال خودت او را به ساعتى كه در آن سودمند مىشود و از ضرر ايمن مىگردد ، راهنمايى كرده‌اى !\r\nسپس رو به مردم كرد و فرمود : اى مردم از آموختن نجوم بپرهيزيد ، مگر به اندازه‌اى كه در صحرا و دريا راه يابيد ، زيرا نجوم به كهانت منجرّ مىشود و منجّم همانند كاهن است وكاهن مثل ساحر است ، وساحر همچون كافر است و كافر در آتش است .\r\nحركت كنيد به اسم خدا [ و از سخن اين منجّم نترسيد 
  ] « 1 » .\r\nنقل شده است كه حضرت در همان ساعت حركت كرد و پيروزى قاطع به دست آمد ، به گونه‌اى كه جز نه نفر از خوارج رهايى نيافتند و از ياران حضرت تنها هشت نفر به شهادت رسيدند « 2 » .\r\n\r\n\r\n","description":"","footnote":"\r\n( 1 ) - نهج‌البلاغه : 177 . .\r\n( 2 ) - شرح نهج‌البلاغه ، ابن ميثم : 1 / 326 . .\r\n","page_name":" 288 ","page_number":288},
  {"content":"\r\n\r\n\r\n( 154 ) علم غيب از آن خداست\r\nهنگامى كه حضرت از پيشآمدهاى سختِ بصره با ريزه‌كارىها و ويژگىهايش خبر مىداد ، يك نفر از قبيلهء « كلب » گفت : يا اميرالمؤمنين ! داراى علم غيب شده‌اى ؟ !\r\nحضرت فرمود : اى برادر كلبى ، آنچه گفتم علم غيب نيست ، بلكه آموختنى است از صاحب علم . علم غيب عبارت است از دانستن وقت قيامت و آنچه خداوند در آيهء شريفه « إِنَّ اللَّهَ عِنْدَهُ عِلْمُ السَّاعَةِ . . . « 1 » » برشمرده است . خداوند مىداند آنچه در رحم‌ها است ، پسر است يا دختر ، زشت است يا زيبا ، بخشنده است يا بخيل ، بدبخت است يا نيكبخت ، و مىداند چه كسى هيزم آتش دوزخ است يا همنشين پيامبران در درجات بهشت . اين علم غيبى است كه غير خداوند كسى آن را نمىداند و جز آن علمى است كه\r\n\r\n\r\n","description":"","footnote":"\r\n( 1 ) - لقمان : 34 . .\r\n","page_name":" 289 ","page_number":289},
  {"content":"\r\n\r\nخداوند به پيغمبرش صلى الله عليه و آله ياد داده است و او هم به من آموخت و دعا كرد كه سينه من آن را نگهداشته وپهلوهايم بر آن احاطه يابد « 1 » .\r\n\r\n( 155 ) موانع استجابت دعا\r\nروز جمعه‌اى اميرالمؤمنين عليه السلام خطبه بليغى ايراد كرد و در پايان آن فرمود : هفت چيز مصيبت بزرگ است - و از آنها به خدا پناه مىبريم - : عالمى كه بلغزد ، عابدى كه بىطاقت شود ، مؤمنى كه نيازمند گردد ، امينى كه خيانت بورزد ، ثروتمندى كه فقير شود و فقيرى كه ناخوش گردد .\r\nمردى بلند شد و گفت : راست گفتى يا اميرالمؤمنين تو قبله و راهنما هستى ، وقتى ما گمراه شويم ؛ و نور هستى ، هنگامى كه مادر ظلمت ( جهل ) قرار گيريم ، و ليكن من سؤالى در مورد قول خداوند : « ادْعُونى أَسْتَجِبْ لَكُمْ » « 2 » دارم ، اشكال ما چيست كه دعا مىكنيم مستجاب نمىشود .\r\n\r\n\r\n","description":"","footnote":"\r\n( 1 ) - نهج‌البلاغه : 398 . .\r\n( 2 ) - غافر : 60 . .\r\n","page_name":" 290 ","page_number":290},
  {"content":"\r\n\r\nحضرت فرمود : همانا دل‌هاى شما به هشت خصلت گرفتار است : اوّل اين كه خداوند را شناختيد امّا حقّ او را چنان كه بر شما واجب كرده ادا نكرديد . از اين رو شناخت شما برايتان حاصلى نداشت .\r\nدوّم اين كه به پيامبرش ايمان آورديد سپس با سنّتش مخالفت كرديد و شريعتش را فراموش نموديد ، پس ثمره ايمانتان چيست ؟ !\r\nسوّم اين كه كتابش را كه بر شما نازل شده خوانديد و عمل نكرديد و گفتيد : شنيديم واطاعت كرديم ، سپس مخالفت ورزيديد .\r\nچهارم اين كه گفتيد : از آتش مىترسيد ولى در هر زمان به وسيله گناهانتان به سوى آن پيش مىرويد ، پس خوف وترستان كجا است ؟ !\r\nپنجم اين كه گفتيد : شوق بهشت داريد ولى هميشه كارهايى انجام مىدهيد كه شما را از آن دور مىكند . پس شوق وتمايلتان كجا است ؟ !\r\nششم اين كه از نعمت‌هاى الهى استفاده كرديد و شكر او را به جاى نياورديد .\r\nهفتم اين كه خداوند شما را به دشمنى با شيطان فرا خوانده\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nوفرموده :\r\n« إِنَّ الشَّيْطانَ لَكُمْ عَدُوٌّ فَاتَّخِذُوهُ عَدُوّاً « 1 » »\r\n، ولى شما در گفتار با او دشمنى كرديد و در عمل به سبب مخالفت با امر خدا با او دوستى كرديد .\r\nهشتم اين كه عيب مردم را در پيش چشمتان وعيوب خود را پشت سرتان قرار داديد ! ديگران را ملامت مىكنيد در حالى كه خود به ملامت سزاواريد .\r\nپس چه دعايى با اين حال مستجاب شود ؟ شما كه درها و راه‌هاى آن را بسته‌ايد ! از خدا پرهيز كنيد و اعمالتان را اصلاح نماييد و نيت و درونتان را خالص و پاك گردانيد ، امر به معروف و نهى از منكر كنيد تا خداوند دعاى شما را مستجاب كند « 2 » .\r\n\r\n\r\n","description":"","footnote":"\r\n( 1 ) - فاطر : 6 . .\r\n( 2 ) - نهج‌السعادة : 3 / 245 . .\r\n","page_name":" 292 ","page_number":292},
  {"content":"\r\n\r\n\r\n( 156 ) بيان علت و ارث بودن‌حضرت نسبت به پيامبر صلى الله عليه و آله\r\nمردى به على عليه السلام گفت : يا اميرالمؤمنين به چه علّت تو وارث پسر عمويت ( پيامبر صلى الله عليه و آله ) شدى نه عمويت ( عبّاس ) .\r\nحضرت فرمود : رسول اللّه صلى الله عليه و آله فرزندان عبدالمطلب را فراخواند و براى آنها به اندازهء يك مُدّ طعام و غذا تهيه كرد . آنها همه از آن غذا خوردند و سير شدند و غذا همچنان باقى ماند ، چنان كه گويا دست نخورده است . سپس ظرف آبخورى كوچكى خواست و همه نوشيدند و سيراب شدند و آب در ظرف به همان حال باقى ماند ، چنان كه گويا كسى آب نخورده است . آن گاه رسول خدا صلى الله عليه و آله خطاب به ايشان فرمود : اى فرزندان عبدالمطّلب من به سوى شما خصوصاً و به سوى مردم عموماً مبعوث شده‌ام و شما اين نشانه ومعجزه را به چشم خود ديديد ، كدام يك از شما با\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nمن بيعت مىكند تا برادر ، رفيق ، وارث و وزير من باشد ؟ هيچ كس برنخاست ، ولى من كه كوچكترين آن گروه بودم برخاستم .\r\nحضرت فرمود بنشين . سپس حرف خود را سه بار تكرار كرد . در هر مرتبه من برمىخواستم و حضرت مىفرمود : بنشين . تا در مرتبه سوم دستش را به دست من زد و فرمود : تو برادر ، رفيق ، وارث و وزير من هستى .\r\nاز اين رو وارث پسر عمويم من شدم ، و نه عمويم « 1 » .\r\n\r\n\r\n","description":"","footnote":"\r\n( 1 ) - نهج السعادة : 2 / 491 . .\r\n","page_name":" 294 ","page_number":294},
  {"content":"\r\n\r\n\r\n( 157 ) قاتلان عثمان\r\nگفته‌اند : على عليه السلام سر و صداى اصحاب جمل را شنيد كه فرياد مىزدند . پرسيد كه چه مىگويند ؟ گفته شد : بر قاتلان عثمان نفرين ولعنت مىفرستند .\r\nفرمود : بلى . خداوند قاتلان عثمان را لعنت كند . سوگند به خدا جز آنان كسى عثمان را نكشته است « 1 » و آنان لعنت نمىكنند جز خود را و نفرين نمىكنند جز خود را « 2 » .\r\n\r\n\r\n","description":"","footnote":"\r\n( 1 ) - عايشه ، طلحه و زبير هر سه از مخالفان عثمان و از تحريك‌كنندگان برضد او بودند و طلحه قبل از مرگ عثمان بيت‌المال را تصرف كرده بود . با اين حال به بهانه خون عثمان همدست شدند و بر ضد اميرالمؤمنين عليه السلام قيام كردند . .\r\n( 2 ) - انساب الأشراف : حديث 303 . .\r\n","page_name":" 295 ","page_number":295},
  {"content":"\r\n\r\n\r\n( 158 ) مفاهيم سنّت ، بِدعت ، فرقه و جماعت\r\nشخصى درباره سنّت ، بدعت ، فرقه و جماعت از حضرت پرسيد .\r\nحضرت فرمود : سنّت همان روش رسول خدا است و بدعت چيزى است كه مخالف سنّت باشد . فرقه عبارت از اهل باطل است ، اگر چه شمارشان زياد باشد ، و جماعت اهل حق‌ّاند اگر چه تعدادشان اندك باشد « 1 » .\r\n\r\n\r\n","description":"","footnote":"\r\n( 1 ) - تحف العقول : 210 . .\r\n","page_name":" 296 ","page_number":296},
  {"content":"\r\n\r\n\r\n( 159 ) نشانه‌هاى بيم و اميد\r\nحضرت على عليه السلام به مردى فرمود : شما چگونه‌ايد ؟\r\nگفت : اميدواريم وبيمناك .\r\nفرمود : هر كه به چيزى اميد دارد جوياى آن است و هر كه از چيزى مىترسد از آن مىگريزد . من نمىدانم ترس مردى كه گرفتار شهوت شود و از آن دست بر ندارد چه مفهومى دارد ؟ و نمى دانم اميد مردى كه بلايى بر او فرود آيد و بر آن صبر نكند چه اميديست ؟ « 1 »\r\n\r\n( 160 ) زيباترين و زشت‌ترين آفريده‌ها\r\nاز حضرت پرسيدند از آفريده‌هاى خداوند كدام زيباتر است ؟\r\nفرمود : سخن . پرسيدند كدام زشت‌تر است ؟\r\nفرمود : سخن ، سپس فرمود : به وسيله سخن سپيدرو مىشوند و به وسيله سخن رو سياه مىگردند « 2 » .\r\n\r\n\r\n","description":"","footnote":"\r\n( 1 ) - تحف العقول : 212 . .\r\n( 2 ) - همان : 216 . .\r\n","page_name":" 297 ","page_number":297},
  {"content":"\r\n\r\n\r\n( 161 ) پرسش اعتقادى دربحبوحهء جنگ\r\nدر هنگامه جنگ جمل عربى باديه‌نشين پيش على عليه السلام آمد و گفت : يا اميرالمؤمنين ، آيا معتقدى كه خدا واحد است ؟\r\nمردم به او پرخاش كرده گفتند : اى اعرابى [ حالا چه وقت سؤال است 
  ] آيا اشتغال فكرى حضرت را در اين بحبوحه نمىبينى ؟\r\nحضرت فرمود : رهايش كنيد ، زيرا آنچه او دنبال مىكند همان چيزى است كه ما از اين مردم مىخواهيم . سپس فرمود :\r\nاى اعرابى اين كه گفته شود خداوند واحد است بر چهار قسم است .\r\nدو قسم آن جايز نيست كه به خداوند نسبت داده شود و دو قسم آن درباره خداوند ثابت است .\r\nآن دو قسم كه نسبت دادن آن به خداوند جايز نيست : يكى\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nاين كه كسى بگويد خداوند واحد ( يكى ) است و مقصودش واحد عددى باشد و اين جايز نيست ، زيرا چيزى كه دوّمى ندارد در زمرهء اعداد داخل نمىشود . آيا نمىبينى آنهايى كه گفتند : خداوند ثالث ثلاثه ( سومى از سه تا ) است كافر شدند .\r\nو ديگر اين كه كسى بگويد او واحد از مردم است و مقصودش نوع از جنس باشد ، اين هم جايز نيست چون تشبيه است و پروردگار ما از اين معنى برتر است .\r\nامّا آن دو قسم كه درباره خداوند درست است اين است كه گفته شود : خداوند واحد است يعنى شبيهى در اشيا ندارد ، خداوند ما اين گونه است .\r\nو اين كه گفته شود : خداوند متعال احدى المعنى است يعنى نه در وجود و نه در عقل و نه در و هم انقسام‌پذير نيست ( و داراى اجزاء نمىباشد ) « 1 » .\r\n\r\n\r\n","description":"","footnote":"\r\n( 1 ) - بحارالانوار : 3 / 206 . .\r\n","page_name":" 299 ","page_number":299},
  {"content":"\r\n\r\n\r\n( 162 ) جواب پرسشهاى يهودى\r\nبعد از رحلت رسول خدا يك نفر يهودى داخل مسجد شد و گفت وصىّ پيامبر كجا است ؟ ابوبكر را نشان دادند ، آمد مقابل ابوبكر ايستاد وگفت : مىخواهم سؤالاتى بپرسم كه جز پيامبر ووصّى او جوابش را نمىداند . گفت : هر چه مىخواهى بپرس .\r\nيهودى سؤالاتى مطرح كرد كه ابوبكر گفت : اينها مسائل زنديقان است اى يهودى . آن گاه ابوبكر و مسلمانان قصد آزار يهودى را كردند كه ابن عباس آنها را بازداشت و او را به سوى اميرالمؤمنين هدايت كرد . ابوبكر ، يهودى وحاضران به حضور حضرت شرفياب شدند ، ابوبكر گفت : يا اباالحسن اين يهودى مسائل زنديقان را از من پرسيد ! حضرت فرمود : اى يهودى چه مىگويى ؟ يهودى گفت من از چيزهايى مىپرسم كه جز پيامبر ووصىّ او نمىدانند . فرمود : بگو .\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nيهودى گفت : به من خبر بده از آنچه براى خدا نيست و از آنچه در نزد خدا نيست و آنچه خدا آن را نمىداند .\r\nحضرت فرمود : آنچه خدا نمىداند همان گفتار شما است كه مىگوييد عُزير پسر خدا است . در حالى كه خداوند فرزندى براى خود نمىداند . آنچه در نزد خدا نيست ، ستم به بندگان است و امّا آنچه براى خدا نيست شريك است .\r\nيهودى گفت : أشهد أن لا إله الا اللّه و أنّ محمّداً رسول اللّه وأنّك وصىّ رسول اللّه صلى الله عليه و آله « 1 » .\r\n\r\n\r\n","description":"","footnote":"\r\n( 1 ) - نهج‌السعادة : 1 / 80 . .\r\n","page_name":" 301 ","page_number":301},
  {"content":"\r\n\r\n\r\n( 163 ) پايه‌هاى اسلام و حدّ استغفار\r\nكميل بن زياد « 1 » گفت : از اميرالمؤمنين عليه السلام درباره پايه‌هاى اسلام پرسيدم كه چيست ؟\r\nفرمود : پايه‌هاى اسلام هفت است : 1 - خردمندى ، كه بنياد شكيبايى است 2 - آبرومندى و راستگويى 3 - خواندن قرآن و توجّه 4 - دوستى در راه خدا و دشمنى در راه خدا 5 - حق خاندان محمد صلى الله عليه و آله و معرفت ولايت آنان . 6 - حق برادران و حمايت از آنان 7 - خوش همسايگى با مردم .\r\nپرسيدم : يا اميرالمؤمنين بنده دچار گناه مىشود و از آن استغفار مىكند حدّ استغفار چيست ؟\r\n\r\n\r\n","description":"","footnote":"\r\n( 1 ) - كميل بن زياد نَخَعى : از بزرگان اصحاب على عليه السلام و از خواصّ و صاحبان‌سرّ آن حضرت بود . دعاى مشهور كميل به او نسبت دارد . سفينة البحار : 2 / 496 . .\r\n","page_name":" 302 ","page_number":302},
  {"content":"\r\n\r\nفرمود : اى پسر زياد توبه است . گفتم همين ؟ فرمود : نه . گفتم :\r\nپس چگونه است ؟ فرمود : هرگاه بنده گناه كرد با حركت بگويد :\r\nاستغفراللّه . گفتم : حركت چيست ؟ فرمود : حركت دو لب و زبان به قصد اين كه حقيقت دنبالش باشد .\r\nگفتم حقيقت چيست ؟ فرمود : از روى دل باشد و در نهاد گيرد كه به گناهى كه از آن استغفار كرده باز نگردد .\r\nكميل : چون چنين كردم از مستغفرين هستم ؟ فرمود : نه .\r\nكميل : چرا ؟ فرمود : براى اين كه تو هنوز به ريشه استغفار نرسيده‌اى .\r\nكميل : ريشهء استغفار چيست ؟\r\nعلى عليه السلام : برگشت به وسيله توبه از گناهى كه از آن استغفار كردى و آن اوّل درجهء عابدان است و ترك گناه و استغفار كلامى است به شش منظور : 1 - پشيمانى از گذشته 2 - تصميم بربازنگشتن بدان گناه براى هميشه 3 - پرداختن هر حق كه ميان خود و مردم دارى 4 - اداى حق خداوند در هر واجبى 5 - آب كردن هر گوشتى كه از ناروا و حرام بر تنت روييده تا پوست به استخوان بچسبد سپس گوشت تازه برويد 6 - درد و ناراحتى طاعت را به\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nبدنت بچشانى آن چنان كه لذت گناه را به او چشانده‌اى « 1 » .\r\nاز حضرت پرسيدند : تو به نصوح چيست ؟\r\nفرمود : پشيمانى از دل ، استغفار به زبان و تصميم به اين كه تكرار نكنى « 2 » .\r\n\r\n( 164 ) شكر نعمتها و پرده پوشىها\r\nروزى جابر « 3 » به حضرت گفت : چه گونه صبح كردى يا اميرالمؤمنين ؟\r\nحضرت فرمود : صبح كرديم با نعمت‌هاى بىشمارى كه خداوند ، پروردگارمان ، بر ما داده با گناهان فراوانى كه ما داريم .\r\nنمىدانيم شكر خوبىهايى را كه به ما عنايت كرده به جا آوريم يا\r\n\r\n\r\n","description":"","footnote":"\r\n( 1 ) - تحف‌العقول : 192 . .\r\n( 2 ) - همان : 209 . .\r\n( 3 ) - جابر بن عبداللّه انصارى : از اصحاب جليل القدر رسول خدا صلى الله عليه و آله و ازدوستان اهل‌بيت بود . او تا زمان امام باقر عليه السلام زندگى كرد و سلام پيامبر صلى الله عليه و آله به آن حضرت رساند . سفينة البحار : 1 / 140 . .\r\n","page_name":" 304 ","page_number":304},
  {"content":"\r\n\r\nشكر پرده‌پوشى از زشتىهايمان را ؟ ! « 1 » .\r\n\r\n( 165 ) تهديد به ترور\r\n« اشعث بن قيس » بر اميرالمؤمنين عليه السلام وارد شد و با آن حضرت صحبت كرد ، حضرت با او درشتى نمود . اشعث اشاره كرد كه آن حضرت ترور خواهد شد .\r\nعلى عليه السلام فرمود : آيا به مرگ مرا تهديد مىكنى ؟ سوگند به خدا ، برايم مهم نيست كه من به سراغ مرگ بروم و يا مرگ به سراغ من آيد « 2 » .\r\nو در نهج‌البلاغه آمده است كه حضرت را از ترور و كشته شدن ناگهانى بيم دادند .\r\nفرمود : خداوند سپر محكمى براى من قرار داده است ، هرگاه روز من به سرآيد آن سپر و حفاظ از من جدا گردد ومرا تسليم\r\n\r\n\r\n","description":"","footnote":"\r\n( 1 ) - تحف العقول : 208 . .\r\n( 2 ) - نهج السعادة : 2 / 707 . .\r\n","page_name":" 305 ","page_number":305},
  {"content":"\r\n\r\nنمايد . در آن هنگام ديگر تير به خطا نرود و زخم التيام نيابد « 1 » .\r\n\r\n( 166 ) لزوم صداقت در ستايش\r\nمردى در حضور اميرالمؤمنين عليه السلام آن حضرت را ستود - حضرت به صداقت او بدگمان بود -\r\nحضرت فرمود : من كمتر از آنم كه توصيف كردى و برتر از آنم كه در دل دارى .\r\nآن مرد برخاست و در ستايش مبالغه كرد .\r\nحضرت عرضه داشت : خدايا ! من به نفس خود آگاه‌ترم و تو از من به خود من آگاه‌ترى ، پس آنچه را مردم از آن بىخبرند بر من ببخشاى « 2 » .\r\n\r\n\r\n","description":"","footnote":"\r\n( 1 ) - نهج‌البلاغه : 151 . .\r\n( 2 ) - انساب الاشراف : حديث 234 . .\r\n","page_name":" 306 ","page_number":306},
  {"content":"\r\n\r\n\r\n( 167 ) نام‌آورى در باطل\r\nيكى از خوارج به نام « بُرج بن مُسهِر طائى » به گونه‌اى كه اميرالمؤمنين عليه السلام بشنود فرياد كرد : لاحُكْم الّا لِلّه .\r\nحضرت فرمود : ساكت شو خدا ترا زشت گرداند ، اى دندان شكسته . سوگند به خدا حقيقت آشكار شد و تو در آن ميان گمنام وناتوان بودى و آوازت پنهان بود . تا آن گاه كه باطل فرياد كرد ؛ و تو همانند شاخ بز آشكار شدى « 1 » .\r\n\r\n\r\n","description":"","footnote":"\r\n( 1 ) - نهج‌البلاغه : 610 . .\r\n","page_name":" 307 ","page_number":307},
  {"content":"\r\n\r\n\r\n( 168 ) اين مسلمان‌نمايان را چه بناميم ؟\r\nاصبَغ بن نُباته گويد : مردى به محضر على عليه السلام آمد و گفت :\r\nيااميرالمؤمنين ما با اين گروهى كه مىجنگيم ، دعوتمان ، پيامبرمان ، نمازمان و حجّمان يكى است پس آنها را چه بناميم ؟\r\nحضرت فرمود : برابر آنچه خداوند در كتاب خود از آنها نام برده است .\r\nگفت : همهء آنچه را در قرآن است نمىدانم .\r\nفرمود : آيا نشنيده‌اى كه خداوند مىفرمايد : « اين رسولانند كه برخى از ايشان را بر برخى ديگر برترى بخشيده‌ايم » تا آن جا كه مىفرمايد : « و اگر خدا مىخواست آنهايى كه بعد از آنها بودند - پس از آمدن بيّنات براى ايشان - با همديگر نبرد نمىكردند و ليكن اختلاف كردند پس بعضى از آنها ايمان آوردند و برخى كافر شدند » . اكنون كه اختلاف واقع شده است ما به خدا و كتاب و پيامبر\r\n\r\n","description":"","footnote":"","page_name":" 308 ","page_number":308},
  {"content":"\r\n\r\nو حق سزاوارتريم ، و ما هستيم كه ايمان آورديم و آنها هستند كه كفر ورزيدند . خداوند جنگ با آنها را خواسته است و ما با ايشان مىجنگيم از روى هدايت و به خواست و ارادهء پروردگارمان « 1 » .\r\n\r\n( 169 ) شجاعت و بزرگوارى در جنگ\r\nبه اميرالمؤمنين عليه السلام گفتند : چرا يك اسب تيزرو نمىخرى ؟\r\nفرمود : نيازى ندارم زيرا از برابر كسى كه به من حمله كند فرار نمىكنم و كسى را كه از مقابل من فرار كند تعقيب نمىكنم « 2 » .\r\n\r\n\r\n","description":"","footnote":"\r\n( 1 ) - وقعه صفين : 322 . .\r\n( 2 ) - بحارالانوار : 41 / 75 . .\r\n","page_name":" 309 ","page_number":309},
  {"content":"\r\n\r\n\r\nفهرست منابع\r\n1 - الاحتجاج ، طبرسى ، با تعليقات سيد محمد باقر موسوى خُرسان ، نشر مرتضى ، قم ، 1403 ه .\r\n2 - الاعلام ، خيرالدين زركلى ، چاپ نهم ، ( 8 جلد ) ، دارالعلم للملايين ، بيروت ، 1990 م .\r\n3 - الامالى ، شيخ صدوق ، تحقيق مؤسسهء بعثت ، قم ، چاپ اوّل ، 1417 ه .\r\n4 - الامالى ، شيخ طوسى ، تحقيق مؤسسهء بعثت ، نشر دارالثقافة ، قم ، چاپ‌اول ، 1414 ه .\r\n5 - انساب الاشراف ، بلاذرى ، قسمت ترجمهء على بن ابى طالب ، تحقيق محمد باقر محمودى ، ناشر ، مجمع احياء الثقافة الاسلاميه ، قم ، چاپ دوم ، 1416 .\r\n\r\n","description":"","footnote":"","page_name":" 310 ","page_number":310},
  {"content":"\r\n\r\n6 - بحارالانوار ، علامه مجلسى ، دارالكتب الاسلاميه و كتابفروشى اسلاميه .\r\n7 - تاريخ پيامبر اسلام ، دكتر محمد ابراهيم آيتى ، انتشارات دانشگاه تهران ، چاپ پنجم ، 1369 ه ش .\r\n8 - تاريخ اليعقوبى ، احمد بن ابى يعقوب ( ابن واضح ) يعقوبى ، دارصادر ، بيروت .\r\n9 - تحف العقول ، الحسن بن على بن الحسين بن شعبة الحرانى ، با ترجمه محمد باقر كمره‌اى ، كتابفروشى اسلاميّه ، 1400 ه ، تهران .\r\n10 - تهذيب التهذيب ، ابن حجر عسقلانى ، دارالفكر ، بيروت ، چاپ اوّل ، 1415 ه .\r\n11 - تقريب التهذيب ، ابن حجر عسقلانى ، دارالمعرفة بيروت ، چاپ دوّم ، 1417 ه .\r\n12 - جامع الرواة ، اردبيلى ، انتشارات مصطفوى ، قم .\r\n13 - الجمل ، شيخ مفيد ، تحقيق سيد على ميرشريفى ، ناشر دفتر تبليغات اسلامى ، قم ، چاپ اوّل ، 1413 ه .\r\n\r\n","description":"","footnote":"","page_name":" 311 ","page_number":311},
  {"content":"\r\n\r\n14 - سفينة البحار ، محدّث قمى ، انتشارات فراهانى ، تهران .\r\n15 - شرح نهج‌البلاغه ، ابن ميثم بحرانى ، 2 جلد ، داراحياء التراث العربى ، بيروت ، چاپ اوّل ، 1412 ه .\r\n16 - الغارات ، ابن هلال ثقفى ، تحقيق سيد جلال الدين محدث ارموى ، انجمن آثار ملى ، چاپ‌دوم ، تهران ، 1355 ش .\r\n17 - ترجمه الغارات ، عبدالمحمد آيتى ، انتشارات وزارت فرهنگ و ارشاد اسلامى ، چاپ دوّم ، 1374 ش ، تهران .\r\n18 - الكنى والالقاب ، محدّث قمى ، انتشارات بيدار ، قم .\r\n19 - معجم البلدان ، ياقوت حموى ، داراحياء التراث العربى ، بيروت ، 1399 ه . 20 - نهج‌البلاغه ، سيد رضى ، ترجمه و شرح فيض‌الاسلام .\r\n21 - نهج‌السعادة ، فى مستدرك نهج‌البلاغه ، محمد باقر محمودى ، ( 7 جلد ) ، چاپ نجف و بيروت .\r\n22 - وقعة صفين ، نصر بن مزاحم ، تحقيق عبدالسلام محمد هارون ، موسسة العربيّه الحديثه ، چاپ دوّم ، قاهره ، 1388 ه .\r\n\r\n","description":"","footnote":"","page_name":" 312 ","page_number":312},
  {"content":"\r\n . \r\n","description":"","footnote":"","page_name":" 313 ","page_number":313},
  {"content":"\r\n . \r\n","description":"","footnote":"","page_name":" 314 ","page_number":314},
  {"content":"\r\n . \r\n","description":"","footnote":"","page_name":" 315 ","page_number":315},
  {"content":"\r\n . \r\n","description":"","footnote":"","page_name":" 316 ","page_number":316},
  {"content":"\r\n . \r\n","description":"","footnote":"","page_name":" 317 ","page_number":317},
  {"content":"\r\n . \r\n","description":"","footnote":"","page_name":" 318 ","page_number":318},
  {"content":"\r\n . \r\n","description":"","footnote":"","page_name":" 319 ","page_number":319},
  {"content":"\r\n . \r\n","description":"","footnote":"","page_name":" 320 ","page_number":320},
  {"content":"\r\n . \r\n","description":"","footnote":"","page_name":" 321 ","page_number":321},
  {"content":"\r\n . \r\n","description":"","footnote":"","page_name":" 322 ","page_number":322},
  {"content":"\r\n . \r\n","description":"","footnote":"","page_name":" 323 ","page_number":323},
  {"content":"\r\n . \r\n\r\n","description":"","footnote":"","page_name":" 324 ","page_number":324}
  ]