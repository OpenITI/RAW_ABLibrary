[
  {"content":"\r\n\r\nهو الشافى\r\nموسسه مطالعات تاريخ پزشكى طب اسلامى ومكمل\r\nتاسيس 1379\r\nدانشگاه علوم پزشكى و\r\nخدمات بهداشتى درمانى ايران\r\nرساله\r\nتحقيق البحران\r\nتاليف\r\nحكيم احمد ا . . . خان دهلوى\r\n\r\n","description":"","footnote":"","page_name":" شناسنامهء كتاب 1 ","page_number":1},
  {"content":"\r\n . \r\n","description":"","footnote":"","page_name":" شناسنامهء كتاب 2 ","page_number":2},
  {"content":"\r\n\r\nمشخصات كتاب :\r\nنام كتاب : تحقيق البحران\r\nمولف : حكيم الله خان دهلوى\r\nتاريخ تاليف : 1207 هجرى قمرى\r\nمصحح : حكيم عبدالقادر احمد\r\nتاريخ انتشار نسخه مادر : 1950 ميلادى\r\nديباچه از : دكتر محمدمهدى اصفهانى\r\nنسخه مادر : نسخه چاپ سربى انتشار يافته توسط دانشگاه مدرس هندوستان موجود در كتابخانه بنياد دائره المعارف با تشكر فراوان از بنياد مذكور\r\nناشر : موسسه مطالعات تاريخ پزشكى ، طب اسلامى و مكمل دانشگاه علوم پزشكى ايران با تشكر بسيار از حمايت بى دريغ حوزه معاونت آموزشى و امور دانشگاهى وزارت بهداشت درمان و آموزش پزشكى\r\nشماره نشر : 28 متفرقه\r\nتاريخ نشر : تيرماه 1383\r\nنوبت نشر : يكم\r\nشمارگان : 150 نسخه\r\n\r\n","description":"","footnote":"","page_name":" شناسنامهء كتاب 3 ","page_number":3},
  {"content":"\r\n . \r\n","description":"","footnote":"","page_name":" شناسنامهء كتاب 4 ","page_number":4},
  {"content":"\r\n\r\n\r\nتحقيق البحران و اهميت آن\r\nبسمه‌تعالى بنا به قول استاد فقيد مرحوم پروفسور حكيم نير واسطى ( 1 ) ، رساله تحقيق البحران اثر حكيم احمد خان دهلوى در سال 1207 هجرى قمرى تاليف شده و به حاكم ولايت كارناتيك هندوستان يعنى محمد على خان بهادر پيش‌كش شده است .\r\nحكيم احمد اللّه خان در مقدمه رساله جامع و در عين حال مختصر تحقيق البحران انگيزه نگارش اين كتاب را ، كاستى اين بخش در آثار حكيم گرانقدر و مؤلف پركار و دانشمند يعنى حكيم محمد اكبر شاه ارزانى را بيان مىكند .\r\nموضوع بحران در سير بيمارى ، موضوعى بسيار مهم و سرنوشت‌سازى در طب قديم ما است زيرا بحران در حقيقت پيدايش يك تغيير بزرگ و غير عادى در سير بيمارى است كه پيش آگهى درمان بيمارى يا احتمالا در جهت مخالف آن وقوع مرگ بيمار است .\r\nپيش از اين نيز رساله‌هاى مشابهى در شناخت بحران از مؤلفين ديگر همراه و ضميمه بعضى انتشارات ويژه موسسه مطالعات تاريخ پزشكى ، طب اسلامى و مكمل داشته‌ايم .\r\nاحمد اللّه خان اين رساله را در يك مقدمه و 7 فصل و يك خاتمه تدوين كرده است وى در مقدمهء به تعريف بحران پرداخته و در فصل اول درباره نشانه‌هاى بحران ، در فصل دوم دربارهء اسباب وقوع بحران ( كه در آن راجع به تاثير گردش ماه بر ارگانيسم آدمى توضيح داده است ) و روزهاى وقوع بحران در هر ماه و در فصل سوم شدت و ضعف بحران را در روزهاى وقوع بحران در طول ماه و در فصل چهارم ايام واقع در وسط آن ايام و در فصل پنجم روزهاى ديگرى كه احتمالا خارج از روزهاى مشخص شده از هر ماه به عنوان ايام بحران است ليكن\r\n\r\n","description":"","footnote":"","page_name":" مقدمه 1 ","page_number":5},
  {"content":"\r\n\r\nداراى اثرات مثبت يا منفى بر سير بيمارى است ، در فصل ششم ايام انذار ( بيم دادن ) و در فصل هفتم ارتباط ايام بحران با بيماريهاى حاد و مزمن و بالاخره در خاتمه مطالب متفرقه مرتبط با بحران را توضيح داده است . در اين كتاب كه به صورت حروفچينى تحرير شده متاسفانه برخى اغلاط ناشى از عدم تسلط كافى تحريركنندگان به زبان فارسى وجود دارد كه از سياق عبارات قابل تشخيص است - اين رساله را مرحوم حكيم عبد القادر احمد مقابله و تصحيح نموده است .\r\n\r\n","description":"","footnote":"","page_name":" مقدمه 2 ","page_number":6},
  {"content":"\r\n . \r\n","description":"","footnote":"","page_name":" تصوير لاتين 1 ","page_number":7},
  {"content":"\r\n . \r\n","description":"","footnote":"","page_name":" فهرست 1 ","page_number":8},
  {"content":"\r\n\r\n\r\n[ مقدمه اردوى 
  ] تحقيق البحران\r\nمصنف نى اس رساله كو سات فصلون پر تقسيم كيا هى اور هر فصل ميس بحران كى اهم مسائل پر كافى بحث كى هى\r\nفصل اول - بحران كى علامات كى بيان ميس -\r\nفصل دوم - ايام مخصوصه ميس وقوع بحران كى اسباب كى بيان ميس\r\nفصل سوم - باعتبار قوت و ضعف ايام بحران كى مناسبات كى بيان ميس -\r\nفصل چهارم - ايام واقع فى الوسط كى بيان ميس -\r\nفصل پنجم - ايام فاضله ورديه كى بيان ميس خواه ايام بحران سى هون خواه ايام واقع فى الوسط سى -\r\nفصل ششم - ايام انداز كى بيان ميس -\r\nفصل هفتم - امراض كى جانب ايام بحران كى نسبت كى بيان ميس\r\n\r\n","description":"","footnote":"","page_name":" فهرست 2 ","page_number":9},
  {"content":"\r\n\r\n\r\n[ مقدمه درى 
  ] تحقيق البحران\r\nحمد بيحد و ثناء بىعدد لايق احدليت كه بتسخير او طبيعه انسانى بمصالح بدنى در ساخته و بمقاومت امراض و دفع اعراض پرداخته ، و درود نامحدود سزاوار برگزيدهء كه به حكم او مجهله كفر و اسلام انفصال يافته و دين متين او نفوس صالح را براسته صراط مستقيم انداخته و آل اطهار او كه نجوم فلك هدايت‌اند و بروج دائيره امامت\r\n\r\n[ علت تأليف 
  ] اما بعد\r\nچنين گويد عاصى عباد اللّه احمد اللّه كه چون بحران را از اهم مطالب و ادق مقاصد علم طب ديد و بيان او در كتب مروجهء قدوة المتاخرين شاه محمد ارزانى به نظر قاصر نرسيد خواست رساله علىحده به زبان فارسى ببسط تمام در بيان او تاليف نمايد ، تا در افاده و استفاده بر كافه خلايق گشايد و بعد از برآمدن اين فقير از قيودات جسمانى و تفوز بعالم روحانى يادگار آيد و با تحاف برد بجناب فيض مآب اميرى كه بجود و همت شهرهء آفاق است و بخير و احسان در اقران و امثال طاق ، سخائى حاتم پيش همتش چون شمع به پرتو آفتاب كم نور و شجاعت رستم نزد تهورش به ميزان امتحان كم‌ظهور ظاهرش بمسن اخلاق آراسته و باطنش بكمالات پيراسته مسمى بمحمد على خان است و مخاطب بنواب امير الهند و الاجاه ادام اللّه نجم دولته\r\n\r\n","description":"","footnote":"","page_name":" 1 ","page_number":10},
  {"content":"\r\n\r\nعلى الاشراق ما دام طلع الشمس عن آلافاق\r\n\r\nرباعى\r\n اى آنكه ترا خطاب و الاجاه است - * عالم همه از بهر تو دولت‌خواه است -\r\nحق دوست ترا دارد و هم خلق بسى - * الحق بجهان سخى حبيب اللّه است - \r\nاميد كه بيمن قبول فيض شمول او مشتهر و مروج گردد ما توفيقى الا با اللّه و آن\r\nمسمى بود بتحقيق البحران و مشتمل است بر مقدمه و هفت فصل و خاتمه - مقدمه - در بيان معنى بحران و تعريف او بحران بلغت يونانى بمعنى حكم فاصل است يعنى حكمى كه فاصل باشد ميان دو مدعى مانند حكم قاضى و جالينوس گفته اول كسى كه استعمال اين لفظ نموده شخصى بود از عوام الناس چون ديد حال مريض را در وقت بحران ترسيد و تشبيه داد او را بشخصى كه خون‌آلوده نزد حاكم رود و گفت اين در حالتى است كه حاكمى برين حكم كند و همان استعمال تا حال جاريست و در اصطلاح اطبا عبارتست از تغير عظيمى كه در مرض حادث شود دفعة بسوئى صحت يا بسوئى عطب و معنى تغير بودن شى است در حالتى كه سابق نبوده و وجه اطلاق برين تغير آنست كه اين تغير هم باعث انفصال طبيعته و مرض است كه با هم مخاصمه دارند بسوئى صحت يا هلاكت و بقول لفظ عظم احتراز است از تغيرات يسيرهء كه در مرض واقع شود چون تغيرات زمان تزايد و انحطاط و بقول دفعتا از تغيرات عظيمه كه حاصل شود بتدريج مانند تغيرى كه از زمان ابتدا تا زمان انتها حاصل است و بقول بسوى صحت يا عطب از انتقالات امراض مثل انتقال سو نوخس بحمى عفونيه و فلغمونى بورم صلب چه اينها بحارين نباشند و تشبيه داده‌اند مرض را بدشمن باغى بر شهر و طبيعت را\r\n\r\n","description":"","footnote":"","page_name":" 2 ","page_number":11},
  {"content":"\r\n\r\nبسلطان حامى شهر و روز بحران را بروز قتال و چنانچه گاه باشد كه دشمن باغى بر سلطان حامى بغلبه تام دست يابد به نحوى كه او را از شهر بدر كند و خود مسلط گردد و گاه او را غلبه ناقص بود كه تسلط بر شهر نيابد و در گرفتن شهر محتاج بمحاربهء ديگر باشد و گاه چنين نبود بلكه سلطان حامى بغلبه تام غالب آيد و عدو باغى هزيمت كلى يا به دو وقتى او را نيز غلبه تام نباشد و در دفع كلى او محتاج بمحاربهء ديگر گردد هم‌چنين است حال غلبهء هريك از طبيعت و مرض بر ديگرى و غلبه تام مرض را بحران ردى تام نامند و غلبه ناقص او را بحران ردى ناقص و غلبه كلى طبيعته را بحران جيد تام گويند و غلبهء نا تمام او را بحران جيد ناقص و در بحران انتقال داء آنست كه طبيعت ماده را از مكان او دفع كند نه از بدن مانند بحران حمى صفراويه به يرقان بعضى از اقسام بحران تام شمرده‌اند چنانچه فاضل قرشى بدليل آنكه طبيعت مرض اول را بتمامه دفع ساخته به نحوى كه محتاج بمحاربه ديگر نيست اگرچه در دفع مرض حادث محتاج است بمحاربهء ديگر و اكثرى از اقسام بحران ناقص باعتبار آنكه ماده از بدن مندفع نشده بلكه انتقال يافته از موضعى بموضعى و بحران نقص خواه جيه باشد خواه ردى منذر ببحران تام است چه وقتىكه طبيعت فى الجمله بر مرض استيلا يافت و قوت و شدت آن را كم ساخت ممكن نبود كه مرض مقهور غالب آيد و طبيعت را مغلوب سازد بلكه طبيعت باالضرورت استيصال مرض بمحاربهء ديگر كند و همچنين است حال غلبهء مرض بر طبيعت كه ناقص باشد و زوال هر مرضى يا بحران جيد تام\r\n\r\n","description":"","footnote":"","page_name":" 3 ","page_number":12},
  {"content":"\r\n\r\nاست و يا بتحلل يعنى تحليل يافتن ماده مرض اندك‌اندك و يا بانتقال مادهء مرض از عضوى بعضوى و زوال امراض حاده در اكثر بطريق اول بود مانند حميات صفراويه لازمه چراكه مواد حاره بسبب سرعت حركت و انتقال مهلت تحلل نپذيرند و زوال امراض مزمنه اكثر بطريق ثانى چون حميات بلغميه چراكه مواد باردهء غليظه قبول نضج و تحلل نكنند مگر بتدريج و در زمان طويل و امراضى كه مواد آنها غليظ باشند و طبيعت ضعيف زوال آنها بطريق ثالث باشد چه وقتىكه طبيعت را بر اخراج مواد از بدن قدرت نباشد نقل دهد از موضع بموضع و هلاك\r\nساختن او بر دو گونه است يكى بحران ردى دويم بذبول يعنى كه حرارت غريزيه اندك‌اندك بتحليل رود و قوت ضعيف گردد و مرض غالب آيد و ابدانى كه در انها حدوث بحران جيد تام بسبب ظهور علامات داله متوقع بود مانند علامات نضج و قوة قوة يا بحران جيد تام بر آنها گذشته باشد تحريك مواد آنها بدواء مسهل و ديگر وجوه مثل ترعيف و تعريق و ادرار و قى جايز نيست و همچنين جذب مواد آنها از عضوى بعضوى بلكه در هر دو صورت به حال خود بايد گذاشت چراكه در صورت ثانى بدن از مواد پاك شده و حاجت بتحريك نيست و در صورت اول اگر فعل صناعى موافق فعل طبعى افتد خوف افراط فعل باشد كه موجب ضعف مريض گردد و اگر مخالف افتد سبب تشويش فعل طبيعت و ضعف او شود و در بحران ناقص تحريك مواد بر طبق دفع طبيعى لازم بود مثلا اگر باسهال باشد باسهال و اگر بقئى بود بقئى و على هذا القياس -\r\n\r\n","description":"","footnote":"","page_name":" 4 ","page_number":13},
  {"content":"\r\n\r\n\r\nفصل - اول در علامات بحران\r\nچنان كه در روز جنگ از وجود علامات و آثار هولناك مانند گرد و آوازهائى دهشت‌ناك و سيلان خون ضرور است همچنين در روز بحران لا بد است از حصول اضطراب و خلق و كرب و تمامل و صعوبت اعراض مرض بسبب هيجان اخلاط و مقاومت طبيعت با مرض و بعد ازين اندفاع مواد به جهتى از جهات مانند\r\n\r\nرعاف\r\nو\r\n\r\nادرار\r\nو\r\n\r\nعرق\r\nو\r\n\r\nاسهال\r\nو ظهور خراجات در بدن و رعاف بهترين بحارينست و به زودى نجات دهنده از مرض به جهت اندفاع مواد رقيقه و غليظه دفعته در مدت يسيره پس از ان اسهال پستر قى پستر ادرار پستر عرق پستر خراج و هرگاه مادهء غليظ باشد و طبيعت ضعيف بحران بخراج پديد آيد چناچه اكثر در سن كهولت و فصل شتا بود و هرگاه بسيار رقيق و قليل الحدة بود بحران به عرق شود و اگر با وجود رقت حدت داشته باشد و به اين همه غلبه دم بود بحران برعاف باشد و اگر بارد و لطيف است بحران بادرار گردد و اگر حار و صفرا ويست و متوجه باعلى بدن بحران بقى شود و اگر غليظ است باسهال بدانكه برائى بعضى اعضا بحارين خاصه اند چنانچه نفث برائى امراض صدر و رمص و دمعه جهت امراض عين و مخاط و وسخ اذن و خراج پس گوش برائى امراض راس و انفتاح دم بواسير بحران جيد است برائى امراض كثيره ليكن عارض نشود مگر معتاد او را و چنان كه سلطان حامى پيش از جنگ باراستن لشكر و جمع مال و سلاح مىپردازد و قريب ايام جنگ برائى محاربه و مقاتله حربگاهى معين مىسازد هم‌چنين طبيعت نيز پيش از بحران ترقيق مواد\r\n\r\n","description":"","footnote":"","page_name":" 5 ","page_number":14},
  {"content":"\r\n\r\nغليظه و تغليظ رقيقه و تقطيع لزجه به جهت سهولت دفع مىنمايد و بعد ازين تفتيح مجارى و جهتى براى دفع مواد معين مىكند پس اگر\r\n\r\nتنگى دم\r\nو\r\n\r\nغثيان\r\nو\r\n\r\nتقلب\r\nنفس و\r\n\r\nتلخى\r\nدهان و درد فم معده و سقوط نبض و ظلمت بصر يافته شود بايد دانست كه بحران بقى باشد و اگر\r\n\r\nثقل گوش\r\nو\r\n\r\nدوى\r\nو\r\n\r\nطنين\r\nو\r\n\r\nگرمى سر\r\nو\r\n\r\nسيلان اشك\r\nو\r\n\r\nخيالات\r\nسرخ يا زرد و سرخى و خارش بينى پيدا بود دليل رعاف دانند و اگر نبض موجى بود وجله نمناك بحران به عرق باشد خاصته اگر روز چهارم بول رنگين شود و هضم غليظ و اگر درد امعا و قراقر و گرانى شكم و تمدد شراسيف بسوى اسفل و درد پشت و رنگينى براز حاصل شود و باوجود اين علامات ميل ماده بسوى فوق نباشد بحران باسهال باشد خاصتا اگر مرض صفراوى بود و بول سفيد و احشا سليم و اگر در مثانه ثقل باشد و غلظت بول و كثرت آن از ابتدائى مرض پيدا بود و مع هذا علامات توجه ماده بجهات ديگر نباشد بحران بادرار گردد - فايده - عرق اخراج مواد رقيقه نمايد نه غليظه و لهذ بحران تام نباشد - فايده - اعراض جميع امراض نسبته بروز وقت شب اشتداد گيرند بسبب اشتغال طبيعت بانضاج مواد مرض و اعراض او از جميع امور - فايده وقتى كه ماده بسوئى جهتى از جهات مندفع شود از جهت مقابل او منصرف گردد لهذا صاحب عرق را بول كم بود - فايده لازم است كه قبل از بحران در روز يا شب علامات او پديد آيد در بحران نهارى بشب و ليلى بروز مانند قلق و كرب و تململ و غير آن چنان كه گذشت و از علامات بحران جيد آنست كه بعد نضج تام و در روز نيك از روزهائى بحران واقع شود مانند هفتم و چهاردهم و يازدهم و هفدهم و پانزدهم و\r\n\r\n","description":"","footnote":"","page_name":" 6 ","page_number":15},
  {"content":"\r\n\r\nبستم و هم از وقوع او روز انداز خبر داده باشد چون انداز چهارم بهفتم و نهم بيازدهم يا چهاردهم چنان كه مشروحا بيايد و نيز آنكه بحران باستفراغ باشد نه بانتقال و نيز استفراغ ماده از جهت مناسب او بود چون استفراغ مواد غليظه باسهال و رقيقه به عرق و نيز مريض آن را به سهولت احتمال نمايد و بعد وقوع او راحتى يابد و\r\n\r\nعلامات\r\nبحران ردى خلاف اين دانند مثلا اينكه قبل از نضبح و منتهى واقع شود على هذا القياس و بقراط بحران ردى را سابق السيل نام نهاده و دلالت كند بر اضطرار طبيعة بمحاربه به جهت عدم احتمال قوت مرض پس درين صورت اغلب كه مقهور شود بسبب عصيان ماده از دفع - فايده اگر در ابتدائى مرض علامت تضبح ماده ظاهر شود و باوجود اين علامات هولناك كه دلالت كند بر تزيد مرض نيز پيدا باشد دليل قرب بحران و فرحت تام دانند درين جا\r\nلا بد است از بيان علامات محموده و رديه مطلقا تا كه حكم كرده شود از آنها بر حال مريض از\r\n\r\nعلامات محموده\r\nسهولت احتمال مرض است به جهت دلالت او بر قوت قلب و وفور حرارت عزيزيه و قوت دماغ و نيز ثبات قوت و بشره و اشتها بر حالت طبيعيه و حصول خواب و اصطجاع بر هيئت طبيعى و يافتن خفة پس از خواب و يكسان بودن حرارت در تمام بدن و قوت نبض و عظم و انتظام او و صحت ذهن و انتفاع بمعالجه و استفراغ - فايده علامات جيده با قوة قوة دلالت دارد بر عافيت عاجله و با ضعف او بر عافيت بطيه و\r\n\r\nعلامات رديه\r\nاگر در غايت ردائته باشد دلالت كند بر موت و مع هذا اگر قوت قوى باشد دلالت بر طول مرض دارد تا اينكه قوت تحليل شود پس قتل كند فائده اكثر اوقات علامات\r\n\r\n","description":"","footnote":"","page_name":" 7 ","page_number":16},
  {"content":"\r\n\r\nمهلكه در مرض پديد آيد - و پس ازين بحران صالح واقع شود كه موجب صحت كامله گردد و سببش تعطل طبيعت از جميع افعال و اشتغال او به مرض بود پس درين صورت اعتماد بر قوت بايد كرد - فايده بسيار بود كه در مرض علامات مهلكه باشند و قوت ضعيف پس بسبب ياس طبيعت از محاربه جميع قوى رجوع بمبداء نمايند و به اجتماع قوتى حاصل نموده مستولى بدفع مرض كردند - فايده گاهى نزديك موت نيز خفتى حاصل شود جهت ياس طبيعت از حيات و ترك نمودن مجاهده با مرض و اين را افاقة الموت نامند و درين صورت اكثر نبض ساقط باشد و يا نملى بود .\r\n\r\n","description":"","footnote":"","page_name":" 8 ","page_number":17},
  {"content":"\r\n\r\n\r\nفصل - دويم در بيان سبب وقوع بحران در ايام مخصوصه\r\nسبب معرفت آن استقراء و تجربه است و لمية او يعنى علت وقوع آن در ايام معهوده آنست كه قمر را باعتبار زيادتى نور و كمى آن تغير ليست كه آن را تغير رطوبات عالم لازم است چنانچه رطوبات تمام عالم در وقت تمام دوره قمر و اجتماع او با شمش به جهت عدم نور نقصان پزيرد و در نصف دوره او كه استقبال نامند بسبب كمال نور زيادتى كلى گيرد پس آن رطوبات را در ربع دوره قمرى كه عبارت از تربيع است نيز تغيرى لازم است و برين استدلال به چند وجوه كرده‌اند يكى آنكه آب در درياها و چشمه‌ها با زيادتى نور زياده مىشود و با كمى آن كم چنان كه از حال مد و جزر هويدا است - دويم كثرت و قلت شير است در پستان بسبب زيادتى نور و كمى آن سيوم زيادت ادمغه حيوانات است در وقت زيادت نور و كمى آن در زمان نقصان او چهارم كثرت نمو و نضج ثمرات است به زياده نور و قلت آن به نقصان او چنانچه اكثر است كه مثل كدو و خيار و انار در وقت زياده نور بسبب فرط نمو منشق گردد و ازين حالت صوتى بر مباشرين آنها مسموع شود و درينجا اعتراض كرده‌اند كه اين تغيرات چنان كه حاصل‌اند مر قمر را بسبب تبدل اوضاع او نسبت بشمس هم‌چنين عارض‌اند شمس را بجهته تبدل اوضاع او نسبت بقمر پس جايز است كه تغيرات رطوبات عالم برائى تبدل اوضاع شمس باشد نه جهت تبدل اوضاع قمر و جواب آنست كه تغيرات رطوبات بعض از ان در ازمنه متقاربه يافته شود چنان كه مد و جزر و بعضى در\r\n\r\n","description":"","footnote":"","page_name":" 9 ","page_number":18},
  {"content":"\r\n\r\nازمنهء متباعده مانند نضج اكثر ثمرات در گرما و ابتداء نشو آن در ربيع و سقوط آن در خريف پس تغيراتى كه در ازمنهء متقاربه است منسوب بتغيرات قمريه باشد چراكه قمر نيز سريع الحركت و انتقال است لهذا ميان اين تغيرات و حركات قمريه مناسبتى باشد و تغيراتى كه در ازمنهء متباعده است منسوب به تبدل اوضاع شمسيه به جهت بطوء حركت آن و مىگوئيم ما كه نيز جواب مىتوان داد با اينكه اين تغيرات درين حال اگرچه عارض‌اند شمس را ليكن از تبدل اوضاع او بقمر در نور او نقصان و زياده نيست بخلاف تبدل اوضاع قمر نسبت بشمس كه موجب قلت و كثرت نور او مىباشد و تغير رطوبات عالم موقوف است بر تغيرات نور قمرى نه موقوف به تبدل اوضاع او فقط كما لا يخفى و چون ماده مرض نيز رطوبتيست از رطوبات عالم لا بد است كه درين ازمنه اربعه يعنى اجتماع و استقبال و تربيعين تغيرى يابد و آن بحران است و اما تغيرات جزئيه ضعيفه كه در انصاف تربعيات يافته مىشوند به جهت عدم قوت آن بحارين نباشند و گاهى بحران در غير اين ايام نيز واقع شود به جهت اسبابى كه طبعيت را قبل از وقت برائى محاربه و مقاتله انگيزند يا از وقت معين معاوقه نمايند و برين دليل اعتراض نموده‌اند به چند وجوه يكى آنكه ابتداى حساب در ايام بحران از اول مرض است و در ايام اتصالات از اول ماه و لازم نيست كه اول ماه اول مرض باشد دويم آنكه برين تقدير لازم آيد كه تمام مرضى در وقت زيادة نور به جهت قوت قوت صحت يابند و در وقت نقصان او هلاك شوند و چنين نيست - سيوم آنكه چون روز چهاردهم برين تقدير\r\n\r\n","description":"","footnote":"","page_name":" 10 ","page_number":19},
  {"content":"\r\n\r\nروز زيادة ماده مرض است لازم آيد كه اين روز موجب هلاكت مريض باشد يا سبب زبونى حال او و چنان نيست و جواب از وجه اول آنكه تغير يافتن رطوبات مرض موقوف بر زيادة و نقصان نور قمر نيست و نه موقوف به تبدل اوضاع او كه نسبت بشمس است تا كه اعتراض لازم آيد بلكه موجب او اختلاف اوضاع قمر است نسبت بنقطه كه در ان نقطه وقت حدوث مرض بوده هر نقطه كه از فلك باشد چه قمر را در وقت بودن او در ان نقطه تاثيرى در رطوبات خواهد بود و درقت مقابل بودن از ان نقطه تاثيرى بخلاف آن و هم‌چنين در وقت حصول تربيع از ان نقطه و حاصل آنكه حساب بحران از نقطه بايد كه قمر وقت حدوث مرض در ان نقطه باشد و از و جميع تشكيلات قمرى يعنى تربيع اول و مقابله و تربيع ثانى و اجتماع گيرند و اين تشكيلات از وقت شروع ماه تا وقت مقابله قوى التاثير باشند و از مقابله تا محاق ضعيف و برين قول حساب اگرچه در جميع امراض جارى مىشود عام ازين كه حدوث آنها در اول ماه بود يا در وسط او يا در آخر او ليكن اكثر مقدماتى كه در بيان لميته بحران مذكوراند مستدرك باشند و جواب\r\nاز وجه ثانى آنست كه زياده نور قمر را قوت حركت بحرانى لازم است و نقصان آن را ضعف او و قوت قوى بدنيه و ضعف او لازم نيست تا محذور آيد شود و جواب از وجه ثالث چنين باشد كه با زيادة نور قمر جميع رطوبات بدنيه زيادت گيرند خواه غريزيه و خواه ممرضه پس هر كدام را ازين هر دو در اصل غلبه بود درين وقت نيز غالب باشد اگر رطوبت غريزيه غالب بود مال مريض به صحت شود و الا به هلاكت و نيز\r\n\r\n","description":"","footnote":"","page_name":" 11 ","page_number":20},
  {"content":"\r\n\r\nجواب توان داد كه زيادة رطوبت ممرضه و غريزيه با زيادة نور قمر على التساوسيت و باعث زيادت يكى بر ديگرى امور خارجه باشند مانند استفراغ ممرضه و غير آن و بعضى از فضلا لميته وقوع بحران امراض حاده در ايام مخصوصه چنين بيان كرده‌اند كه قمر در وقت حدوث مرض البته بموضع از فلك مستقيم يعنى دايرهء معدل النهار باشد و نزد وصول خود به حركت خاصه بمواضع مخصوصه ديگر ازين دايره نظر عداوت نمايد بموضع اول كه در ان مقتضى حدوث مرض شده و آن مواضع تربيع اول و مقابله و تربيع ثالث باشند و چون درين مواضع نظر عداوت بموضع اول دارد البته مقتضى نقصان مرض و ضعف او شود و بحرانى كه درين ايام افتد در اكثر مودى بصلاح باشد چه غلبه بر عدو باغى در حالة ضعف او اسهل است لهذا طبيعت مدبره نيز برائى مكاوحه و مقاتله اكثر درين ايام خيزد و قمر با تمام مىرساند دورهء خود را در مدت بيست و هفت روز و ثلث روز تقريبا پس چون قسمت كنند دائرهء معدل النهار را به چهار قطعه متساويه اتمام ربع اول به حركت خاصه بروز هفتم از ابتدائى مرض نمايد و اتمام نصف دوره بچهاردهم و بحران در اكثر بلا تقديم و تاخير درين دو روز افتد ليكن گاهى بسبب اختلاف مطالع بروج از عين تربيع و مقابله تقديم و تاخير مىنمايد و اتمام ربع ثالث در ما بين بستم و بيست يكم باشد پس بحران عند التقديم در بستم واقع شود و عند التاخير در بست و يكم و روز اتمام دوره و وصول قمر بمواضع اول بست و هشتم است و وقوع بحران درو دلالت كند بر عصر نضج ماده و قلت حركت آن لهذا بحران درو ضعيف باشد و اگر تقسيم نمايند\r\n\r\n","description":"","footnote":"","page_name":" 12 ","page_number":21},
  {"content":"\r\n\r\nمعدل الهنار را بهشت قسم متساوى پس وقت بودن قمر در زوايائى مثمنه آن نيز تغيرى در مرض حادث شود و اين تغيرات را انذارات خوانند پس نصف هر تربيع منزر به بحران او شود مثلا چهارم منزر به هفتم باشد و يازدهم\r\nبچهاردهم و هفدهم به بيستم يا بيست و يكم بيست و چهارم به بيست و هشتم و نيز اگر تقسيم نمايند هر ثمن او را به دو نصف منقسم شود دايئره مذكوره بشانزده قسم متساوى و ممكن است كه درين اقسام نيز بحرانى يا اندازى واقع شود و بحارين امراض مزمنه را از حركت شمس درين زوايائى مذكوره گيرند و گاهى از حركت زحل و بحارين امراض اكثر برين ترتيب افتد مگر وقت حدوث سببى كه معين مرض بود و ضد طبعيت كه درين صورت ازين ترتيب انحراف نمايد و شارح نفيس فرموده ايراداتى كه بر وجه اول وارد بودند برين وجه وارد نباشند و از وقت اجتماع قمر يا شمس تا اجتماع ديگر بيست و نه روز و ثلث روز گفته‌اند تقريبا و نقصان كند ازين مدت ايام اجتماع را كه دو روز و نصف و ثلث روز باشد تقريبا چراكه قمر را درين زمان بسبب اختفائى نور تاثيرى نباشد پس باقى مانده بيست و شش روز و نصف و اين مدت دوره حقيقى قمر است يعنى رجوع كند درين مدت بنقطه از فلك كه از ان حركت نموده پس واقع شود بحران در روز بيست و هفتم از ابتدائى مرض كه روز اتمام دوره است و نصف آن سيزده روز و چهارم روز است پس بحران روز چهاردهم بود كه روز مقابله است و ربع آن\r\nكه عبارت از تربيع است شش روز و نصف هشتم حصه روز بود پس بحران روز هفتم مرض افتد چه بيستم روز هفتم است از مقابله كه تربيع ثانيست و اين‌ها روزهائى بحارين باشند و اگر مدت دوره حقيقى قمرى گيرند و آن را\r\n\r\n","description":"","footnote":"","page_name":" 13 ","page_number":22},
  {"content":"\r\n\r\nبتربع و تنصيف و غير آن تقسيم نمايند بلا تكليف روزهائى بحران معلوم شوند و احتياج باسقاط ايام اجتماع نه افتد كما لا يخفى و چون هر بحران را از انذار لا بد است كه در ان تغير خفيف ظاهر شود پس آن در انصاف ازمان بحارين باشد و نصف تربيع اول سه روز و ربع و نصف ثمن روز است پس انذار روز چهارم بود از ابتدائى مرض و هم‌چنين در انصاف تربيع ثانى و ثالث و رابع مگر وقتى كه مرض از جنس غب بود كه درين صورت انذار در روز سيوم يا پنجم باشند نه چهارم و هم‌چنين بحران نيز در يازدهم و پانز دهم بود نه چهاردهم چراكه انذار و بحران واقع نشود مگر در روز نوبت بدانكه دور تام عبارتست از زمانى كه تضعيفات او بروز غير بحرانى نرسند مانند رابوع و سابوع كه تضعيفات اين هر دو هميشه منتهى بروز با حورى باشند چنانچه تضعيف اول رابوع هفتم رسد و تضعيف ثانى بچهاردهم و ثالث به بيست و هفتم و همه اينها از روئى حساب دوره قمرى ايام بحارين بوند و على هذ القياس تضعيفات سابوع و ادوار جيده اصليه سه‌اند يكى دور رابيع دويم دور اسابيع سيوم دور عشرينات چنانچه اربعين و ستين و ثمانين كه هم اينها روزهائى بحارين باشند و در عشرينات از دورين اولين اتم باشد بنا بر عدم مراعات كسر بفصل و وصل - و ضابط در فصل و وصل ارابيع و اسابيع چنانست كه اگر در حساب دور زياده از نيم روز آيد از آنجا فصل كنند و اگر كم از نيم روز آيد وصل بقول آنكه للاكثر حكم الكل پس بنابرين ضابطه رابوع اول و ثانى را وصل نمايند و ابتدا رابوع ثانى از روز چهارم گيرند و رابوع ثالث را فصل و ابتدائى آن از هشتم شمرند و در سابرعات به عكس اين عمل كنند يعنى سابوعين را فصل نمايند و سابوع\r\n\r\n","description":"","footnote":"","page_name":" 14 ","page_number":23},
  {"content":"\r\n\r\nثالث را وصل چه مدت رابوع اول سه روز و ربع و شانزدهم حصه روز است و اين كسر اقل از نصف روز پس او را وصل كنند برابوع ثانى و روز چهارم را ميان هر دو مشترك سازند و چون مدت دو رابوع شش روز و نصف و ثمن روز است و كسر زياده از نصف روز لهذا روز هفتم را برابوع ثانى دهند و ابتداء رابوع ثالث را از هشتم گيرند و هم‌چنين مدت اسبوع اول شش روز و نصف و ثمن روز است و كسر زياده از نصف روز بنابرين فصل كنند و ابتدا سابوع ثانى از هشتم گيرند و مدت مجموع اسبوعين سيزده روز و ربع روز است و كسر كم از نصف روز پس سابوع ثالث را وصل كنند و ابتدائى آن از چهاردهم گيرند و آخر آن بيستم و اين بر مذهب بقراط و جالينوس است و اركاغانيس رابوع خامس و سابوع ثالث را منفصل اعتبار مىكند و بيست و يكم را از بيستم برائى بحرانيه اولى مىداند و هم‌چنين هژدهم را از هفدهم و الحق معهما لامعه و ترتيب ايام بحارين بعد چهاردهم بر رائى بقراط و جالينوس چنين باشد هفدهم بيستم بيست و چهارم بيست و هفتم\r\nسى و يكم سى و چهارم سى و هفتم چهلم و بر قول اركاغانيس هم‌چنين هژدهم بيست و يكم بيست و پنجم بيست و هشتم سى و دويم سى و پنجم سى و هشتم و اين فصل و وصل مطابق تغيرات قمرى نباشد .\r\n\r\n","description":"","footnote":"","page_name":" 15 ","page_number":24},
  {"content":"\r\n\r\n\r\nفصل - سيوم در مناسبات ايام بحران باعتبار قوت و ضعف\r\nبعضى از آنها قوى اند و بعضى متوسط و اول روزهائى بحران روز چهارم است و با وجود اين وقوع بحران درين روز قليل و نيز منزر بود به هفتم و روز هفتم بسيار قوليست و در اول طبقه عاليه باشد نسبت بديگر روزهائى بحران به جهت قوت تربيع اول و بعد از ان چهاردهم و اقوى بود از يازدهم مگر در امراضى كه نوبت بافراد كنند مانند غب كه درين‌ها يازدهم اقوى است از چهاردهم و بعد از ان هفدهم و منزر است ببحران بيستم و نسبت اين با بيستم چون نبت يازدهم باشد با چهاردهم در جميع احكام و روز هژدهم ضعيف است و بحران درو واقع نشود مگر در قليلى از امراض و مناسب بيست و يكم بود و بيست و چهارم و سى و يكم مانند هژدهم باشند به جهت ضعف شدن احكام ارابيع بعد انقضائى بيستم و سى و هفتم ازين هر دو اضعف است بلكه گويا روز بحران نباشد چراكه به جهت عصيان ماده وقوع بحران در روز چهلم اولى است و آن روز قوى و آخر روزهائى بحران است جهت امراض حاده و لهزا اول بحارين مزمنه باشد پس روزهائى بحران كه در طبقه عاليه‌اند هفتم و چهاردهم و يازدهم و هفدهم و بيستم باشند - فائده امراضى كه نوبت آنها در روزهائى طاق واقع شود سريع البحران باشند و بحران آنها نيز در روز طاق بود مانند غب كه بحران او در يازدهم يا سيزدهم باشد نه چهاردهم مگر در وقتىكه نوبت حمى بسبب تاخير روز چهاردهم آيد و امراضى كه نوبت آنها در ازواج بود مانند ربع و سدس و ثمن و\r\n\r\n","description":"","footnote":"","page_name":" 16 ","page_number":25},
  {"content":"\r\n\r\nعشر بطى البحران باشند و بحران آنها نيز در ازواج واقع شود چون ماه چهارم و سال چهارم هكزا قال الشيخ و مىگويم ما كه حمى خمس و سبع و تسع باوجود نوبت افراد بطىالبحران‌اند و گاهى يك دور امراض دايره در حساب بحران قايم‌مقام يك روز لازمه بود چنانچه هفت روز غب حكم هفت روز محرقه دارد و گاهى حال شهور و سنين در امراض مزمنه از جهت بحران مطابق ايام امراض حاده بود پس هفت ماه ربع حكم هفت روز محرقه داشته باشد و على هذا القياس حكم انذار .\r\n\r\n","description":"","footnote":"","page_name":" 17 ","page_number":26},
  {"content":"\r\n\r\n\r\nفصل - چهارم در بيان ايام واقع فى الوسط\r\nو آن ايامى را گويند كه چون بحران بسبب يكى از اسباب عارضه و يا احوالات بدنيه و يا نفسانيه تقدم يا تاخر كند در ان روزها افتد بحارين اين ايام از بحارين ايام معهوده در دفع امراض انقص و اضعف باشند و اين ايام را نيز بوجهى حكم ايام بحران است چنانچه تحريك كه درين ايام نيز جائز نيست مانند سيم و پنجم چه بحران چهارم اگر تقدم كند در سيرم افتد و اگر تاخر نمايد در پنجم و روز نهم و سيزدهم ازين قبيل‌اند و وقوع بحران يازدهم بسبب استعجال طبعيت در نهم اكثر است از وقوع بحران هفتم جهت تاخير طبيعت در نهم و مع هذا هر دو كثيرالوقوع‌اند بدانكه روز نهم درين روزها اقوى و اقدم است بلكه در قوت كم از چهاردهم نيست و بعد ازين پنجم پس سيوم و سيزدهم بسيار اضعف است و وقوع بحران درو نادر خلا فاللقرشى چه او سيزدهم را در امراض حاده باعتبار بحرانيه از چهاردهم اولى اقوى دانسته و روز ششم اگر بحران افتد بسيار ردى باشد يا ناقص غير سليم بود و هم‌چنين است حكم هشتم -\r\n\r\n","description":"","footnote":"","page_name":" 18 ","page_number":27},
  {"content":"\r\n\r\n\r\nفصل پنجم در بيان ايام فاضله و رديه خواه\r\nاز ايام بحران باشند و خواه از ايام واقع فى الوسط بهترين روزها هفتم و چهاردهم است پس از ان نهم و هفدهم و بيستم پستر پنجم و چهارم و هژدهم و پستر سيزدهم و دليل درين‌جا استقراء و تجربه است و شيخ الرئيس درين مقام از قدما ناقل است پس اعتراض باينكه هژدهم بنوعى از حساب داخل ايام بحران نيست برو وارد نباشد - فايده هر بحرانى و اندازى كه در ايام متقدم مرض بود اقوى باشد و هر قدر كه در ايام بعيد بود اضعف -\r\n\r\n","description":"","footnote":"","page_name":" 19 ","page_number":28},
  {"content":"\r\n\r\n\r\nفصل ششم در بيان ايام انداز\r\nانداز در عرف عام بمعنى دادن خير است بوقوع امر مذموم در مستقبل و خلاف آن را بشارت نامند و در اصطلاح اطباء عبارت است از خبر دادن امرى كه در زمان مستقبل پديد آيد محمود بود يا مزموم و گاهى بر سبيل مجاز اطلاق كنند بر خبر دادن وقوع امرى در هركدام زمانى از ازمنه باشد و ايام انداز ايامى را گويند كه در آنها دلائل تغير ماده يا دلائل غلبه احد المتقابلين و يا دلائل مناهضه خفيفه ميان اينها ظاهر شوند چون دلائل نضج و فجاجه و پيدا شدن اشتها و سقوط آن و خفته حركات و ثقل آن و ظهور صداع و كرب و ضيق تنفس و رعدت اعضا و عرق غير تام و استفراغ غير تام و چون اين آثار در ايام انزار ظاهر شوند بحران در ايام تاليه معهوده درآيد و روز چهارم با علامات جيده منزر بهفتم باشد خصوصا در غب و با علامات رديه بششم خصوصا در محرقه و روز نهم منذر است بيازدهم و در اكثر به چهار دهم و يازدهم مانند نهم نيز منزر بود بچهاردهم و چهاردهم بهفدهم بر رائى بقراط و هژدهم نزد اركاغانيس و نيز منزر است به بيستم و بيست يكم على اختلاف الرأيين و هفدهم منزر است ببيستم و بيست و يكم و هژدهم نزد اركاغانيس منزر باشد به بيست و يكم و بيستم منزر است بچهلم و فاضل قرشى گويد سزاوارينست كه انذار او به روزى باشد كه از چهلم اقرب است مانند بيست و هفتم و نيز سيوم منذر است به پنجم و با علاهات رديه به ششم و پنجم به نهم و با علامات رديه به هشتم فائده اگر در روز ثانى انزار نيز علامات انزار ظاهر باشند دليل سرعت حركت مرض و تقدم بحران از روز معهود دانند -\r\n\r\n","description":"","footnote":"","page_name":" 20 ","page_number":29},
  {"content":"\r\n\r\n\r\nفصل - هفتم در بيان نسبت ايام بحران بسوئى امراض\r\nجميع امراض نزد اطبا منقسم‌اند به دو قسم\r\n\r\nحاده و مزمنه\r\nحاده آن را گويند كه قصير المدت و ذى خطر باشند عام ازين كه ساذجه بوند يا باردة الماده و يا حارة الماده مانند تشنج يابس و سكته و حمى محرقه و مزمنه آنكه مدت آنها باربعين و ما فوق آن رسد خواه ساذجه بوند چون دق و خواه مادى مثل حميات مركبه و بلغميه و چون اين تقسيم حاضر نبوده چه حميات يوميه بنا بر قصير مدت و عدم خطر نه حاده باشند و نه مزمنه لهذا شيخ الرئيس اين تقسيم را دو قسم ساخته و در حميات قانون فرموده كه بعضى از حميات حاده‌اند و بعضى غير حاده و بعضى مزمنه‌اند و بعضى غير مزمنه و شناختن امراض حاده از مزمنه بهفت وجه شود يكى تدبير مقدم مثلا اگر عليل قليل الغذا و كثير الصوم و لطيف الغذا بود پس اكثر امراض او حاده باشند و اگر خلاف آنست اكثر امراض او مزمنه دويم سخنه و مسام بدن پس اگر مريض سخنه رخو و مسامات متخلخله دارد امراض او در اكثر حاده بوند و در صورت خلاف او مزمنه سيوم وقت مرض اگر وقت گرما است مرض در اكثر حاد باشد و اگر سرما است در اكثر مزمن چهارم پيشه مثلا در پيشه حدادة و صباغة اكثر امراض حاده پيدا شوند و در قصارة و ملاحة مزمنه پنجم سن در سن شباب و صبى اكثر امراض حاده عارض شوند و در سن كهولت و شيخوخت اكثر مزمنه ششم ماده اگر ماده مرض صفراويست اكثر مرض حاد باشد و اگر بلغمى و سوداويست\r\n\r\n","description":"","footnote":"","page_name":" 21 ","page_number":30},
  {"content":"\r\n\r\nدر اكثر مزمن هفتم قوت مدبره يعنى طبعته پس اگر قوى و شديد المقاومه است يعنى طبيعت پس است دليل حدت مرض بود و اگر ضعيف است دليل ازمان او و امراض حاده را باعتبار كثرت حدت و قلت آن چهار مراتب مقرر كرده اند و چراكه حدت مرض يا در مرتبهء افراط است و يا در مرتبهء دون او و يا در مرتبه تفريط است و يا در مرتبه دون او پس اگر در مرتبه افراط بود آن درجه اولى است و آن را حاده در غايت قصوى نامند و اگر در مرتبه تفريط باشد درجهء رابعه بود و آن را حادهء غير مطلق و قليل الحدة گويند و اگر در مرتبه ما دون افراط است درجه ثانيه باشد و آن را حاد لافى لغايت و حاد جدا خوانند و اگر در مرتبه ما دون تفريط است درجه ثالثه بود و آن را بحاد بقول مطلق مسمى كنند پس بدانكه امراضى كه حاده در غاية قصوىاند بحران آنها در چهارم و ما دون اوست و بحران امراض حاده جدا در هفتم و ميان چهارم و هفتم و بحران امراض حاده بقول مطلق روز چهاردهم باشد و بحران امراض قليل الحدت در هفدهم و بيستم و بيست و چهارم پس ازين بحران حادة المزمنات بود يعنى امراضى كه ميان امراض حاده و مرمنه متوسط اند در بست هفتم و سى و يكم و سى و چهارم و سى و هفتم و بحران امراض مزمنه در اربعين و ستين و ثمانين و مايته و عشرين واقع شود و بعد اربعين چون تاثير رابوعات و سابوعات ضعيف است و در عشرينات اعتبار كنند و بعد ثمانين به جهت فرط از مان مدت اربعين زياده نمايند و گاهى بحران مزمنات بر طبق دوره شمسيه باشد و بحران در ماه هفتم كه نصف دوره شمس است افتد و هر ماهى بمنزله روزى از حادات باشد بلكه گاهى در سال هفتم و چهاردهم و بست و يكم نيز بحران واقع\r\n\r\n","description":"","footnote":"","page_name":" 22 ","page_number":31},
  {"content":"\r\n\r\nشود و هر سالى قائم مقام روزى از امراض حاده بود و اين بحارين را بحارين زحليه نامند به جهت وقوع آن بر طبق دورهء زحل و اين بر رائى بقراط است و اعتقاد جالينوس آنست كه زوال امراض بعد از اربعين به بحران نبود خاتمه در بيان فوائد متفرقه\r\n\r\nفائده\r\nدر اول مرض كه از آن حساب ايام بحران است خلاف كرده‌اند بعضى اول مرض زمانى را دانند كه درو اثرى از آثار مرض محسوس شود مانند صداع و تكسر در حميات و نزد بعضى اول مرض آنست كه مريض خود را بر فرش اندازد و ضرر در افعال طبيعى او ظهور يابد و ظهور آثار را اعتبارى نيست و محل اين خلاف حمياتى باشند كه قبل حدوث آنها صداع و تكسر و مانند آنها پديد آيند و بعد ازين خود عارض شوند و حمياتى كه چنين بيند بلكه دفعتا و بغتة عارض مىشوند محل اختلاف نتواند بود و شيخ الرئيس عليه الرحمه بطريق محاكمه فرموده اولى آنست كه ابتدائى حمى از وقت عروض او گيرند و ظهور آثار را معتمد ندانند و هم‌چنين افتادن مريض بر فرش و نوم او را چه بعضى از مرضى بعد عروض حمى مدتى خود را بر فرش نيندازند فائده زنى كه وضع حمل نمايد و پس از ان محموم شود درين جا حساب از شروع حمى بايد كرد نه از روز ولادت چراكه بحران برائى حالت غير طبعى است و زائيدن حالت طبيعى اوست پس بحران براى آن نباشد و قومى برآنند كه حساب درين صورت از روز ولادت است و اول حمى معتبر نيست چه روز ولادت روزيست كه درو اختلاط تمام بدن به حركت آيند و حمياتى كه بعد از ولادت آيند اكثر عروض آنها روز ثانى يا ثالث ولادت باشد\r\n\r\nفائده\r\nزن حامله را اكثر بحران باسقاط شود به جهت اندفاع مواد\r\n\r\n","description":"","footnote":"","page_name":" 23 ","page_number":32},
  {"content":"\r\n\r\nمرض او بنفاس\r\n\r\nفائده\r\nوقتىكه تپ محرقه در ازواج اشتداد نمايد علامت رديه باشد چه مقتضائى طبيعت او اشتداد در افراد بوده و اين خلاف طبيعت او است و درين حال اكثر در روز ششم هلاك سازد و چهارم منذر او بود و در و عرق بارد پديد آيد\r\n\r\nفايده\r\nبحران سرسام و مانند آن باوجود زياده حدت در يازدهم افتد و قياس آنكه در هفتم باشد سببش آنكه حدوث او در اكثر روز سيوم يا چهارم حمى بود پس بحران او فى الواقع در هفتم است باعتبار ظاهر در يازدهم -\r\n\r\nفايده\r\nحدوث يرقان در حميات قبل از سابع و قبل از نضج ردى است مگر آنكه بعد او اسهال حادث شود كه موجب خفة اعراض گردد كه درين صورت مخوف نيست چراكه يرقان حادث نشود مگر در صورت غلظت ماده و از شان طبيعت نيست كه ماده غليظه را پيش از هفتم دفع سازد پس اين دفع از مجبورى و مقهورى طبيعت بود و سبب او در اكثر شدة حرارت كبد و يا ورم مقعرا و بود ورداعت هر دو ظاهر است و اگر يرقان در هفتم يا نهم يا چهاردهم افتد و مع هذا علامت رديه و آفتى در نواحى كبد از قسم صلابت و ورم نبود محمود است و خفة اعراض دلالت بر محموديه او كند\r\n\r\nفايده\r\nاسهال صفراء كثيره در يرقان و اندفاع اخلاط رديه محترقه علامت رديه باشد مگر باقوت قوت ردى نبود\r\n\r\nفايده\r\nحدوث مرض بشخصى كه در عادت خود قليل المرض بود خالى از خطر نيست لبعده عن مزاجه الاصلى كثيرا\r\n\r\nفائده\r\nبول سفيد در حميات حادة دلالت كند بر توجه ماده از آلات بول بسوئى دماغ يا بعضى احشا پس درين صورت خوف حدوث صداع يا سرسام و يا ورم بعضى احشا بود\r\n\r\nفائده\r\nنكس مرض از مرض اول زبون تر است چراكه مرض عود نموده\r\n\r\n","description":"","footnote":"","page_name":" 24 ","page_number":33},
  {"content":"\r\n\r\nو طبيعت كه مقاوم اوست ماندگى يافته پس اغلب كه مرض غالب آيد و توضيح آنكه مرض حادث در صورت نكس از سه حال خالى نيست يا از مرض اول قوى است يا مساوى و يا ضعيف رداءت مرض حادث در صورت اول و ثانى ظاهر است و در صورت ثالث مرض حادث را بنا بر تفاوت مراتب ضعف نسبت به مرض اول يك حكم نباشد گاهى زبون و گاهى اسلم بود و به جهت اكثرية رداءت حكم برداءت نكس مطلقا كرده شد\r\n\r\nفائده\r\nشخصى كه تپ او به بحران تام سكون نيافته باشد بلكه سكون او به بحران ناقص بود درين صورت بسبب عدم نقاء بدن از ماده مرض خوف نكس لازم است\r\n\r\nفائده\r\nارداء نكس آنست كه در ايام قريبه بود و با ضعف قوة كه درين صورت خوف هلاكت باشد\r\n\r\nفائده\r\nظهور علامات رديه در روز نيك بحران مثلا سابع ارداء باشد و دلالت بر هلاكت كند چه اين رداءت در طبيعت يوم بحرانى نبوده پس بسبب كمال رداءت ماده باشد\r\n\r\nفائده\r\nبسا باشد كه طبيعت ماده را بر سبيل بحران در چند ايام متواليه دافع نمايد و اين همه ايام حكم يك يوم بحران داشة باشند و اكثر وقوع همچنين بعد عشرين بود -\r\nتمت هذه الرسالة بفضله اللّه و حسن توفيقه\r\n\r\n\r\n","description":"","footnote":"","page_name":" 25 ","page_number":34}
  ]