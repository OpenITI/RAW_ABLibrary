[
  {"content":"\r\n\r\nمركز مديريت حوزهء علميهء قم\r\n( 8 )\r\nاحكام اقتصادى اسلام\r\nدر مورد\r\nزمين\r\nسلسله بحثهاى اقتصاد\r\nاستاد مظاهرى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nشناسنامه كتاب\r\nاحكام اقتصادى اسلام در مورد زمين\r\nدرسهائى از : استاد حسين مظاهرى\r\nناشر : مركز مديريت حوزه علميه قم - 8\r\nچاپ و صحافى : شركت افست \" سهامى عام \" ( چاپخانه 17 شهريور )\r\nچاپ : اول\r\nتيراژ : 3000\r\nتاريخ : شوال المكرم 1408 مطابق با خرداد 1367\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\nرب اشرح لى صدرى ويسر لى امرى\r\nواحلل عقدة من لسانى يفقهوا قولى\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nپيشگفتار :\r\nاقتصاد چه در مكتب اسلام و چه در مكتب شرق و غرب متوقف بر كار است . اين اصل مسلم و مورد قبول همه است كه بدون كار ، اقتصاد از سلامت لازم برخوردار نخواهد بود .\r\nكار بر سه قسم است :\r\n1 . كار توليدى : نظير زراعت .\r\n2 . كار توزيعى : نظير تجارت .\r\n3 . كار خدماتى : نظير مديريت ، طبابت ، پرستارى و مهمتر از اينها كارهاى ادارى .\r\nالبته شرط در تمام اين سه نوع كار ، سلامت آنهاست مثلًا در كار توليدى استقلال بايد باشد نه وابستگى و مونتاژ و در كار توزيعى بايد كسب و تجارت عادلانه باشد و در كارهاى خدماتى بايد هر كس وظيفه خود را بنحو احسن انجام بدهد .\r\nبنابراين بايد هر سه نوع كار در كنار يكديگر به صورت صحيح و سالم انجام گيرد تا جامعه بتواند داراى يك اقتصاد سالم باشد و چنانچه يكى از اين سه كار نبوده و يا صحيح انجام نگيرد ، اقتصاد فلج شده و ضربه مى خورد .\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nاسلام در مورد يك يك اين كارها سفارش كرده است و آن چيزى كه خيلى روى آن حساب باز كرده است ، كار خدماتى است كه شايد در اسلام عبادتى بالاتر از اين كار نباشد .\r\nبحث ما راجع به اين سه نوع كار از نظر اسلام است .\r\nكار توليدى :\r\nدر مورد كار توليدى بايد مهمات بحث را عنوان كنيم و الا اگر بخواهيم روى يكايك كارهاى توليدى از نظر اسلام بحث كنيم ، مدتها طول مى كشد . بطور فشرده بايد گفت كه اسلام نسبت\r\nبه استفاده از مواهب طبيعت زياد توصيه نموده و از جمله كارهاى توليدى ، استفاده كردن از زمين و كار كردن روى آن است . لذا در اين جزوه سعى بر آن است كه احكام و جوانب مختلفى كه بر زمين مترتب است مورد بررسى قرار گيرد .\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\nدرس اول اراضي موات\r\nاراضى موات بالاصاله\r\nاراضى موات بالعرض\r\n\r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\nاراضى موات بالاصاله\r\nبطور كلى زمين بر دو قسم است :\r\n1 . زمين موات : نظير بيابانها ، كوهها و درّه ها و . . . كه الان آماده بهره بردارى نيست و يا اينكه قبلًا مورد بهره بردارى بوده ، امّا الان صاحب معينى ندارد و آثارى هم از آبادانى در آن مشاهده نمى شود .\r\n2 . زمين محياة زمين محياة گاهى محياة بالعرض است ، يعنى شخصى آن را آباد كرده و گاهى محياة بالاصالة مانند جنگلها ، نيزارها و . . . است كه كسى آنها را احياء نكرده بلكه خود به خود و بدون دخالت شخصى احياء و آباد گرديده است .\r\nزمين موات نيز دو نوع است :\r\n1 . موات بالاصالة ، مثل بيابانها ، دامنه كوهها ، و روى كوهها .\r\n2 . موات بالعرض كه خود به چند قسم منقسم مىشود و مشترك اين اقسام آنست كه اول آباد بوده و در حال حاضر آباد نيست .\r\nاراضى موات بالاصالة\r\nاز نظر روايات زمين موات بالاصالة از انفال است\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nو انفال ، ملك حكومت اسلامى است .\r\n« يسئلونك عن الانفال قل الانفال لله و الرسول » « 1 » دولت اسلامى دو نحوه ملكيت دارد . يكى ملكيت جهتى ، بدين معنى كه چون حاكمند ، مالكند و ديگرى ملكيت شخصى و لذا وقتى از ائمه طاهرين راجع به اموالشان سؤال مى شد ، مى فرمودند : اموال ما بر دو قسم است يكى نظير سهم امام كه اين ملك جهت است و در صورت فوت ما به ارث نمى رسد ، بلكه مربوط به امام بعديست ، يكى هم چون خانه ، اثاثيه و . . . ملك شخصى است كه به ارث مى رسد .\r\nزمين موات كه از جمله انفال است اولًا و بالذات ملك خداست ، ثانياً و بالعرض ملك رسول الله است و بعد هم معلوم است هنگامى كه رسول اكرم از دنيا بروند ، مال حكومت اسلامى وقت است و اگر حاكم وقت ، امام معصوم باشد تعلق به امام معصوم داشته و در زمان غيبت ملك ولايت فقيه مى باشد .\r\nتا اينجا اختلافى در مسأله نيست همه و همه قائلند به اينكه زمين موات از انفال است و باز همه و همه قائلند به اينكه اين انفال ملك جهت است و مال حكومت اسالميست و روايات فراوانى بر اين مطلب وارد شده است .\r\nمرحوم صاحب وسائل رضوان الله عليه اين روايات را در آخر جلد وسائل تحت عنوان باب انفال مطرح كرده اند كه آقايان بايد بدانجا مراجعه كنند .\r\nدر اينجا به يك روايت اشاره مى كنيم كه هم از نظر سند و هم از نظر دلالت بسيار خوبست . و آن\r\n\r\n\r\n","description":"","footnote":"\r\n( 1 ) . سوره انفال : آيه ى اول .\r\n","page_name":" 12 ","page_number":12},
  {"content":"\r\n\r\nروايت ابى خالد كابلى است گر چه بعضى در ابى خالد كابلى اشكال كرده اند ، امّا بر فرض صحت اشكال قبل از او راوى « ابن محبوب » است كه از اصحاب اجماع بشمار مى آيد و لذا روايت خواه صحيح و خواه مصححه باشد ، معتبر است و اشكالى از نظر سند بر آن وارد نيست .\r\n« عن محمد بن يحيي عن احمد بن محمد بن عيسي عن ابن محبوب عن هشام ابن سالم عن ابي خالد الكابلي عن ابي جعفر ( ع ) قال : « وجدنا في كتاب علي ( ع ) ان الارض لله يورثها من يشاء من عباده و العاقبة للمتقين انا و اهل بيتي الذين اورثنا الارض و نحن المتقون و الارض كلها لنا فمن احيي ارضاً من المسلمين فليعمرها و ليؤد خراجها . . . « 1 » »\r\nيعنى : « زمين ملك خدا است و آن را به هر كس از بندگانش كه بخواهد ، به ارث مىدهد و عاقبت خير ، مربوط به متقين است . من و اهل بيتم وارث زمين هستيم و ما متقين مى باشيم و زمين ملك ماست . ولى هر كس كه آن را احيا كند سپس تعمير كند آن را » . . .\r\nجمله ى\r\n« من احيي ارضاً فهي\r\nله » در روايات ديگرى نيز آمده است . مثل :\r\n« محمد بن الحسن باسناده عن الحسين بن سعيد عن صفوان عن العلا عن محمد بن مسلم قال سألته عن الشراء من ارض اليهود و النصاري قال : ليس به بأس . الي أن قال : و ايما قوم احيوا شيئاً من الارض او عملوه فهم احق بها و هي لهم « 2 » » .\r\nراوى مى گويد از حضرت سؤال كردم كه آيا زمين يهود و نصارى را مىشود خريد ؟ حضرت فرمود : آرى ، مانعى ندارد تا آنجا كه فرمود : هر قوم و ملتى كه زمينى\r\n\r\n\r\n","description":"","footnote":"\r\n( 1 ) . روايت 2 از باب 3 ، كتاب احياء الموات ، جلد 17 وسائل الشيعه ، صفحه ى . 329\r\n( 2 ) . روايت اول از بابا اول كتاب احياء الموات جلد 17 وسائل الشيعه ص . 326\r\n","page_name":" 13 ","page_number":13},
  {"content":"\r\n\r\nرا آباد و احيا كند آنها احق به آن زمين مى باشند و اين زمين مال آنها است .\r\nروايت سوم از همين باب كه از نظر سند بالاتر از صحيح است و اصطلاحاً به آن « صحيحه ى عال العال » مى گويند ، از نظر عبارت و از نظر معنى مثل روايت اول است .\r\nروايتى ديگر :\r\n« وعنه عن ابيه عن حماد عن حريز عن زرارة و محمد بن مسلم و ابي بصير و فضيل و بكير و حمران و عبدالرحمن بن ابي عبدالله عن أبي جعفر و ابي عبدالله ( عليهما السلام ) قالا : « قال رسول الله ( ص ) من احيي ارضاً مواتاً فهي له « 1 » » .\r\nاسم اين روايت « صحيحه فضلاء » است يعنى چهار و پنج نفر از موثقين نظير محمد بن مسلم و زراره و . . . آن را نقل كرده اند اين روايت هم مى گويد كسى كه زمين را احياء كند ، مالك آن خواهد بود .\r\nروايت ششم از همين باب نيز مانند روايت قبلى است كه زراره به تنهائى آن را نقل كرده و لذا شايد دو روايت نباشد و تنها فرقى كه دارند در عبارت است كه در آن ضمير ارض مؤنث آمده و در اين روايت ضمير مذكر ذكر شده است .\r\nروايت ديگر :\r\n« محمد بن علي بن الحسين قال : قد ظهر رسول الله ( ص ) علي خيبر فخارجهم علي ان يكون الارض في ايديهم يعملون فيها و يعمرونها و ما بأس لو استريت منها شيئاً و ايما قوم احيوا شيئاً من\r\n\r\n\r\n","description":"","footnote":"\r\n( 1 ) . روايت 5 از باب 1 كتاب احياء موات ج 17 وسائل الشيعه صفحه ى . 327\r\n","page_name":" 14 ","page_number":14},
  {"content":"\r\n\r\nالارض فعمروه فهم احق به و هو لهم « 1 » » .\r\nيعنى پيغمبر اكرم به خيبر آمدند و زمين هاى آنجا را به يهوديها سپرده و گفتند كه اين زمينها را براى خود آباد كنيد و شما مسلمين چنانچه از اين زمينها بخريد مانعى ندارد و هر قومى كه چيزى از زمين را احياء و آباد كند او احق به آن زمين است و آن زمين مال اوست .\r\nاين روايت مرسله است اما مرسلش صدوق است و بطور جزم آن را به پيامبر ( ص ) نسبت داده است . مرحوم صدوق رواياتى را كه در «\r\nمن لا يحضره الفقيه\r\n» بدون سند ذكر مىكند ، گاهى بطور جزم مى فرمايد : قال الصادق ( ع ) و گاهى مى فرمايد : و روى عن الصادق ( ع ) . صورت دوم حجت نيست ، اما آنجائى كه ( مثل روايت مورد نظر ) با جزم از قول معصوم نقل مىكند حجت است .\r\nبنابراين ، روايات مذكور دلالت به اين مسئله دارد كه گر چه زمين موات ، ملك دولت اسلامى است اما اگر كسى آن زمين را احياء كند مالك مىشود .\r\nدر اينجا لازم است كه نكته اى را تذكر دهيم و آن اينكه چون ارض موات ملك دولت اسلامى است ، در صورت منع او ديگر كسى حق احياء ندارد و چنانچه احياء كند مالك آن نمى شود ، وقتى انسان با احياى ارض موات مالك مىشود كه منعى از ناحيه مالك اصلى ( يعنى ائمه هدى ( ع ) و در زمان غيبت ولى فقيه ) در كار نباشد . پس از بحث در احياء و مالكيت احياء كننده ،\r\n\r\n\r\n","description":"","footnote":"\r\n( 1 ) . روايت 7 از باب 1 كتاب احياء موات ج 17 وسائل الشيعه صفحه ى . 327\r\n","page_name":" 15 ","page_number":15},
  {"content":"\r\n\r\nبحث بعدى اين است كه آيا اين موضوع فقط اختصاص به شيعه دارد ؟ آيا سنى مىتواند زمين مواتى را احياء كرده و مالك شود ؟ آيا يهودى و نصرانى چنين حقى دارند ؟\r\nلفظ روايات « ايما قوم احيوا » يا « من احيي » عام بدلى است و دلالت بر گروه خاصى ندارد و لذا مشهور بين فقها اين است كه در اين حكم ، شيعه و سنى و كافر فرقى نمى كند . البته محارب حكم ديگرى دارد كه بحث خواهد شد .\r\nآنهائيكه فقط شيعه را مستحق احياء مى دانند ، روايت كابلى را مدرك قرار داده اند كه مى گويد : « ايما قوم من المسلمين احيوا . . . » كه قيد مسلمين عام را تخصيص مىدهد و مراد از مسلمين\r\nشيعيان مى باشند . عده اى ديگر از فقها قيد من المسلمين را پذيرفته اما آن را فقط بر شيعه حمل نكرده و سنى را نيز در حكم ، داخل مى كنند .\r\nعبارت روايت كابلى چنين است :\r\n« . . . فمن أحيي ارضاً من المسلمين فليعمرها و ليؤد خراجها الي الامام ( ع ) . . . « 1 » » .\r\nمنشأ اختلاف در اين است كه « من المسلمين » را قيد « من احيي » بدانيم يا قيد « ارضاً » ؟\r\nاگر چنانچه قى د را قيد من احيى بدانيم ، كلام همان عده اى است كه گفته اند « تخصيص عام است و غير از مسلم نمى تواند ارضى را احياء كرده و مالك آن شود » . و اما اگر آن را قيد ارض بگيريم ، معنايش\r\n\r\n\r\n","description":"","footnote":"\r\n( 1 ) . روايت 2 از باب 3 ابواب احياء موات ج 17 وسائل الشيعه صفحه ى . 329\r\n","page_name":" 16 ","page_number":16},
  {"content":"\r\n\r\nچنين مىشود كه اگر كسى زمينى از زمينهاى مسلمين را احياء كند مالك آن مىشود .\r\nانشاءالله در قسمت هاى بعدى درباره ى زمينهاى مسلمين از قبيل اراضى خراجيه ، مفتوح العنوة و . . . صحبت خواهيم داشت . على الظاهر « من المسلمين » قيد « ارض » است و لذا فرقى بين محيى مسلمان و غير مسلمان نيست ، و جمله « وليؤد خراجها » در عبارت حديث ، دليل بر همين است كه احياى اراضى مسلمين مراد است نه محيى مسلم .\r\nعلاوه بر اين لو سلمنا كه « من المسلمين » قيد « من احيي » است ، در اين صورت اگر بخواهيم تخصيص بدهيم ، بايد با مفهوم وصف تخصيص بدهيم و در اصول كمتر كسى است كه مفهوم وصف را حجت بداند .\r\nاز طرف ديگر ، بر فرض پذيرفتيم كه قيد « من المسلمين » مفهوم وصف و حجت است اما باز بحث اصولى پيش مى آيد كه در تعارض مفهوم و منطوق چه بايد كرد ؟\r\nآيا بواسطه منطوق از مفهوم دست بر مى داريم ؟ يا بواسطه مفهوم ظهور منطوق را تخصيص مى دهيم ؟ اصوليين مى گويند : منطوق قرينه بر اين است كه مفهومى در كار نيست .\r\nبراى مثال در مورد حد ترخص دو روايت داريم :\r\n1 . اذا اخفي الجدران فقصر .\r\n2 . اذا اخفي الاذان فقصر .\r\nروايت اول مى گويد : وقتى ديوارهاى شهر پيدا نباشد ، مسافر بايد نمازش را شكسته بخواند و روايت\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nديگر مى گويد : وقتى كه اذان را نشنود ، بايد شكسته بخواند .\r\nاين دو روايت از نظر مفهوم با هم معارضه دارند زيرا هر كدام قصر در نماز را منوط به يك چيز كرده اند . مرحوم آخوند بين آن دو را جمع كرده و مى گويند :\r\nمنطوق هر كدام مفهوم ديگرى را از بين مى برد و به عبارت ديگر منطوق هر كدام مى گويد ديگرى مفهوم ندارد و وقتى مفهوم نداشته باشد با هم تعارض ندارد و مسافر بايد به اقتضاى هر دو عمل كند . اسم اين قاعده در اصول\r\n« رفع يد از مفهوم بمنطوق كل واحد\r\n» است .\r\nبنابراين منطوق اين جمله در روايات ما نيست الا بجمله ى «\r\nمن احيي ارضاً مواتاً فهو له » . . . « او فهي له »\r\nمقدم مىشود بر قيد « من المسلمين » . يعنى مفهوم آن را از دست ما مى گيرد . با توجه به اين مطالب معناى روايت كابلى چنين مىشود : « مسلمان اگر احياء بكند مالك مىشود » . زيرا روايات ديگر دلالت بر اين دارد كه هر كسى احياء كند مالك مىشود .\r\nاشكال ديگرى كه به تخصيص وارد است اين است كه تخصيص اكثر لازم مى آيد و تخصيص اكثر مستهجن است . مثلًا جمعيت دنيا الان پنج ميليارد نفر است آيا مىشود اول حكمى را به صورت عام مطرح كرد و سپس تخصيص زد و استثنا آورد تا اينكه عده كمى باقى بمانند . اين تخصيص در اصول مستهجن است و لذا اگر هم قبول كنيم كه مفهوم وصف است و مفهوم وصف هم حجت است ، تخصيص مستهجن لازم مى آيد و صحيح نيست .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nعلاوه بر اينها روايت اول دلالت مىكند كه يهودى و نصرانى هم مالك زمين موات مى شوند . يك بار ديگر روايت را ذكر مى كنيم :\r\n« محمد بن الحسن باسناده عن الحسين بن سعيد عن صفوان عن العلاء عن محمد بن مسلم قال : سألته عن الشراء من ارض اليهود و النصاري ، قال : ليس به بأس الي ان قال و ايما قوم احيوا شيئاً من الارض او عملوه فهم احق بها و هي لهم « 1 » » .\r\nسؤال راوى اين است كه آيا مىشود زمينهاى يهود و نصارى را خريد ؟ حضرت جواب دادند : بله . مانعى ندارد ( براى اينكه مالك است ، چرا مالك است ؟ چون خود آن را احياء كرده ) و هر قومى كه زمينى را احياء كرده است ، مالك آن مىشود .\r\nاگر بگوئيم « ايما قوم » يعنى « ايما قوم من المسلمين » در اين صورت مورد روايت بيرون مى رود و صحيح نيست .\r\nروايت ديگر چنين است :\r\nمحمد بن الحسن باسناده عن الحسين بن سعيد عن حماد عن شعيب عن ابي بصير قال : سألت ابا عبدالله ( ع ) عن شراء الارضين من اهل الذمة فقال : لا بأس بان يشتريها منهم اذا عملوها و احيوها فهي لهم و قد كان رسول الله ( ص ) حين ظهر علي خيبر و فيها اليهود خارجهم علي ان يترك الارض في ايديهم يعملونها و يعمرونها « 2 » .\r\nاين روايت هم بالاتر از ظهور است و حمل عام بر خاص در آن درست نيست چون اصلًا عامى در كار نيست . اين دو روايت نص است در حالى كه قيد « من\r\n\r\n\r\n","description":"","footnote":"\r\n( 1 ) . روايت اول باب اول احياء موات صفحه ى 326 جلد 17 وسائل الشيعه .\r\n( 2 ) . روايت 1 از باب 4 احياء موات ، صفحه ى 330 وسائل الشيعه .\r\n","page_name":" 19 ","page_number":19},
  {"content":"\r\n\r\nالمسلمين » صرفاً يك ظهور ضعيف است و ما در مقابل نص ، دست از ظهور ضعيف بايد برداريم .\r\nملخص كلام اينكه تا از طرف حكومت اسلامى ممانعتى در كار نباشد ، هر كس زمين مواتى را احياء كند مالك آن مىشود ، خواه مسلم باشد يا يهود و نصارى و . . .\r\nدانستيم كه حق احياء ارض موات اختصاص به شيعه ندارد . بحث ما در اين قسمت درباره ى اين است كه آيا كسى كه زمينى را احياء كند ، مالك آن مىشود يا نه ؟ يعنى زمين از ملك دولت اسلامى بيرون نمى رود اما محيى حقى نظير مثلًا حق التحجير پيدا مىكند .\r\n\r\nملكيت « محيى اراضى موات » :\r\nقول مشهور در ميان فقهاء ملكيت است ولى غير مشهور اينكه حقى بيشتر بر زمين پيدا نمى كند . ما روايات اين بحث را مطرح كرده و بعضى از روايات سابق را با توجه به مسئله ى فوق بررسى مى كنيم .\r\nروايات اين بحث به سه دسته تقسيم مى شوند :\r\n1 . رواياتى كه در ملكيت ظهور دارند .\r\n2 . رواياتى كه در حقيت ظهور دارند .\r\n3 . رواياتى كه ظهور خاصى ندارند و مى توان آنها را به دو طرف موضوع حمل كرد .\r\nروايات دسته اول : ( ظهور در ملكيت )\r\nمحمد بن الحسن باسناده عن الحسين بن سعيد عن صفوان عن العلا عن محمد بن مسلم قال : سألته عن الشراء من ارض اليهود و النصاري ، قال : ليس به بأس الي ان قال : و ايما قوم احيوا شيئاً من\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nالارض او عملوه فهم احق بها و هي لهم « 1 » .\r\nاينكه جمله « و هي لهم » بعد از « فهم احق بها » آمده ، شايد بخواهد همين توهم حق را رفع كند كه كسى توهم نكند ، حق صرف است . علاوه بر اينكه لام در جمله « وهي لهم » لام تمليك است اما اينكه جمله « و هي لهم » تكرار و تأئيد جمله « فهم احق بها » است ، خلاف ظاهر است و از طرفى ديگ ظهور بيع و شراء مالكيت را مى رساند ، زيرا بيع و شراء معمولًا روى چيزى مى آيد كه ملك بايع باشد . هر چند حق را مى توان خريد و فروش نمود ، اما معمولًا اگر بخواهيم خلاف اصطلاح و خلاف ظهور رفتار نشود راجع به حق بايد واگذارى تعبير كنيم نه بيع . على أى حال در روايت هم بيع و شراء و هم جمله « فهي لهم » ظهور بر ملكيت دارند .\r\nروايات باب معمولًا همينجور است . يعنى تعبيرات در آن يا بدين صورت است « من احيي ارضاً مواتاً فهي له » و يا اينكه « من احيي ارضاً فهو احق به و هي له » اگر چنانچه « احق به » را نداشته باشد ظهور برملكيت دارد و اگر « احق به » را داشته و بعد هم « و هي له » باشد ظهور بر ملكيت قويتر مىشود اما روايت سوم از باب بعد از جمله « فهم احق بها » ديگر چيزى ندارد كه ظهور در ملكيت داشته باشد و لذا آن روايت از دسته سوم بشمار مى رود .\r\nروايت ديگر از اين دسته :\r\n« محمد بن يعقوب عن علي بن ابراهيم عن ابيه عن النوفلي عن السكوني عن ابي عبدالله ( ع ) قال : قال رسول الله ( ص ) : من غرس\r\n\r\n\r\n","description":"","footnote":"\r\n( 1 ) . ج 17 وسائل ، كتاب احياء موات ، روايت 1 از باب 1 صفحه ى . 326\r\n","page_name":" 21 ","page_number":21},
  {"content":"\r\n\r\nشجراً او حفر وادياً بدياً لم يسبقه اليه احد أو احيي ارضاً ميتة فهي له قضاء من الله و رسوله « 1 »\r\nروايت موثقه است گر چه سكونى از عامه بوده اما همه او را توثيق كرده اند . اگر كسى درختى بكارد يا چاهى بكند يا زمينى موات را احياء كند ، مالك آنها مىشود . كلمه « فهي له » در روايت را اگر به معناى مالكيت بگيريم معنايش درست است ، بخلاف آنكه بخواهيم معناى حقيت را از آن استفاده كنيم ، چون در اين صورت در مورد زمين موات درست است ، اما در مورد درختكارى و حفر چاه صحيح نيست چون همه فقهاء گفته اند كه اگر كسى درختى را حتى در زمين غصبى بكارد مالك آن درخت است و همينطور چاه . مگر آنكه بگوئيم از كلمه « فهي له » در مورد غرس شجر و حفر چاه معناى مالكيت را استفاده مى كنيم و در مورد احياء ارض موات معناى حقيت را و اين هم صحيح نيست زيرا استعمال شى ء د ر اكثر از معنا است . نمى شود « فهي له » در يك عبارت دو معنى داشته باشد . البته استعمال شى ء در اكثر از معنى در ذوقيات و شعر و معما اشكالى ندارد اما در استعمال عرفى و فقه صحيح نيست و لااقل خلاف ظاهر است .\r\nروايات دسته دوم : ( ظهور در حقيت )\r\nروايت كابلى ( كه تا كنون دو بار مطرح شده ) از جمله اين روايات است . در اين روايت چنين آمده است :\r\n\r\n\r\n","description":"","footnote":"\r\n( 1 ) . روايت 1 از باب 2 از ابواب احياء موات ، جلد 17 وسائل الشيعه .\r\n","page_name":" 22 ","page_number":22},
  {"content":"\r\n\r\n« فمن احيي ارضاً من المسلمين فليعمرها و ليؤد خراجها الي الامام من اهل بيتي « 1 »\r\nاين جمله با حق مى سازد نه با ملك . تقريب استدلال اينست كه اگر فردى بوسيله احياء مالك بشود ديگر نبايد خراج بدهد در حالى كه امام ( ع ) مى فرمايد : اگر آباد كرده بايد خراج بدهد . خراج با حق مى سازد يعنى امام مالك است اما او به محيى چنين حقى را داده كه زمين را آباد كرده و در مقابل آن خراج بپردازد . ظهور اين روايت روايات قبلى را تخصيص مىدهد و بر آنها حكومت پيدا كرده و مفسر آنها مىشود . الا اينكه اشكالهايى هست كه ما نمى توانيم اين روايت را مفسر قرار بدهيم . اشكال اول : اگر « من المسلمين » را قيد ارض قرار دهيم ، از بحث ما بيرون مى رود چرا كه بحث ما فعلًا در اراضى موات است و اين مربوط به اراضى خراجيه مىشود و احتمال قويست و الاقل روايت را مجمل مىكند نمى تواند مفسر و مخصص « من احيي ارضاً فهي له » واقع بشود . اشكال ديگر اينكه « وليؤد خراجها » اگر واجب بود ، بايد شهرت بسزائى چون خمس و زكات مى يافت . زيرا مسأله عام البلوى است در حالى كه مى بينيم اصلًا چنين شهرتى ندارد . براى توضيح بيشتر بايد بگوئيم كه اگر يك چيزى عام البلوى بود و همه به آن احتياج داشته باشند هيچ سؤال و جوابى درباره آن نشده باشد پى مى بريم كه لازم نيست همانطور كه مرحوم آخوند در كفايه در مسئله قصد وجه و تميز مى فرمايد : گاهى « عدم الوجدان يدل علي عدم\r\n\r\n\r\n","description":"","footnote":"\r\n( 1 ) . روايت 2 از باب 3 ابواب احياء موات صفحه ى 329 جلد وسائل الشيعه .\r\n","page_name":" 23 ","page_number":23},
  {"content":"\r\n\r\nالوجود » زيرا اگر در اخبار اين مسأله وجود داشت حتماً مشهور شده و به ما مى رسيد « لبان و اشتهر » . اما اشكال مهمتر از دو اشكال گذشته اين است كه هيچ كس قائل نشده كه بايد خراج پرداخت شود . حتى آن كسانى كه قائل به حقيت هستند ، چنين اعتقادى ندارند و بطور كلى نزد اصحاب « معرض عنها » است .\r\nسخن ديگر اينكه اصلًا معناى خراج اين نيست كه آقايان از آن استفاده كرده اند . مجمع البحرين معنا مىكند : « ما يحصل من الغلة » ، كه همان زكات است يعنى اگر كسى زمينى را آباد كرد بايد زكاتش را بپردازد . اين معنى شاهد هم دارد .\r\nروايات دسته سوم : ( ظهور بر ملكيت و حقيت )\r\nوباسناده عن الحسن بن محبوب عن عبدالله بن سنان عن ابي عبدالله ( ع ) قال : سئل و انا حاضر عن رجل احيي ارضاً مواتاً فكري فيها نهرا و بني فيها بيوتا و غرس نخلا و شجرا فقال : هي له\r\nوله اجر بيوتها و عليه فيها العشر فيما سقت السماء او سيل وادي لو عين و عليه فيما سقت الدوالي و الغرب نصف العشر « 1 »\r\nعبدالله بن سنان كه از فقهاى بزرگ است مى گويد : نزد امام صادق بودم كه از ايشان در مورد كسى كه زمين مواتى را آباد كرده و در آن نهر و خانه و باغ بوجود آورده ، سؤال شد . ايشان فرمود : زمين ملك اوست اما چنانچه آبادى آن از طريق باران و آب رودخانه يا چشمه باشد بايد يك دهم بپردازد و چنانچه از طريق تلمبه و آبيارى دستى باشد يك بيستم\r\n\r\n\r\n","description":"","footnote":"\r\n( 1 ) . روايت 8 از باب 1 ابواب احياء موات جلد 17 وسائل الشيعه .\r\n","page_name":" 24 ","page_number":24},
  {"content":"\r\n\r\nبپردازد .\r\nاين روايت ، « وليؤد خراجها » را معنى و تفسير مىكند . اين موضوع نيز قابل تذكر است كه اين بحث اصلًا نتيجه عملى ندارد چه آنكه قائل به ملك مى گويد : محيى مىتواند زمين خود را بفروشد ، يا واگذار كرده و يا اينكه به ارث بگذارد و قائل به حق نيز همين را مى گويد . همينطور قائل به ملك و قائل به حق هر دو معقدند كه محيى نبايد چيزى جز زكات پرداخت كند . بنابراين مسئله مورد بحث جزء اينكه يك بحث فقهى است ، نتيجه ى ديگرى ندارد .\r\n\r\nاراضى موات بالعرض\r\nقسم اول : زمينهائى است كه مى دانيم سابقاً صاحب داشته اما اكنون صاحبى ندارد . نظير اين زمينها را الان هم در بيابانها مى بينيم مثلًا علائمى از خانه ها و ديوارهاى خراب شده هست كه در اثر جنگها و حمله مغولها و صدامها و . . . صاحبانش كشته شده و يا آن را ترك كرده اند . در اينكه اين نوع از زمينهاى موات نيز جزء انفال است ، شكى نيست ، زيرا در روايات همين اراضى خراب را از انفال مى شمارد . اما كلام در اين است كه آيا اجازه احياء داده شده ؟ و در چنين صورتى آيا محيى مالك مىشود يا نه ؟ نظر اكثر فقها بر مالكيت است كما اينكه عده اى فقط به حقيت محيى قائل شده اند و از نقطه نظر روائى نيز يكدسته از روايات بطور اطلاق دلالت بر مالكيت مىكند ( من احيى ارضاً مواتاً فهى له ) و روايات ديگرى هست كه معارضه مى كنند . بحث امروز ما اين قسم از روايات مى باشد :\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nوعنه عن النضر عن هشام بن سالم عن سليمان بن خالد « قال : سألت ابا عبدالله ( ع ) عن الرجل يأتي الارض الخربة فيستخرجها و يجري انهارها و يعمرها و يزرعها ماذا عليه ؟ قال : عليه الصدقة « 1 »\r\nروايت از نظر سند صحيح و بدون اشكال است مى گويد : از امام صادق عليه السلام پرسيدم كه مردى زمين خرابى ( خربه ) را تعمير مىكند ، قناتش را ساخته و جويهايش را جارى نموده و آن را آباد و زراعت مىكند ، آيا بايد چيزى پرداخت نمايد ؟ امام فرمود : بايد زكات بدهد . جواب حضرت ، نظير استثناى منقطع است كه براى تأكيد آورده مىشود ، يعنى جز زكات چيزى بر او واجب نيست . اين روايت دلالت دارد بر اينكه امام ( ع ) اراضى خربه را نيز اجازه احياء داده است و همچنين دلالت بر ملكيت نيز مىكند و بلكه دلالتش از روايت « فهى لهم » بيشتر است .\r\nمحمد بن يعقوب عن عدة من اصحابنا عن سهل بن زياد و احمد ابن محمد جميعاً عن ابن محبوب عن معاوية بن وهب ، قال : سمعت ابا عبدالله ( ع ) يقول : ايما رجل اتي خربة بائرة فاستخرجها وكري انهارها و عمرها ، فان عليه فيها الصدقة . فان كانت الارض لرجل قبله فغاب عنها و تركها فاخرجها ثم جاء بعد يطلبها ، فان الارض لله و لمن عمرها « 2 »\r\nاين روايت نيز از نظر سند صحيحه است و سخن آن روى زمينهاى خربه اى كه باير است ، مى باشد . زمين باير زمينى است كه آماده استفاده هست ولى بدون استفاده مانده است . امام مى فرمايد : زمين را مالك\r\n\r\n\r\n","description":"","footnote":"\r\n( 1 ) . روايت 2 باب 1 ابواب احياء موات جلد 17 وسائل الشيعه صفحه ى 326 .\r\n( 2 ) . روايت 1 از باب 3 ج 17 باب احياء موات وسائل الشيعه .\r\n","page_name":" 26 ","page_number":26},
  {"content":"\r\n\r\nمىشود فقط بايد زكات آن را بپردازد . و ادامه حديث هر چند فعلًا مورد بحث ما نيست و بحث مفصلى دارد ، اما حرف ما را تأئيد مىكند و آن اينكه : چنانچه زمين بائر خربه قبلًا صاحبى هم داشته ولى از آن اعراض كرده است بعد از احياء نمى تواند بيايد و آن را مطالبه كند ، چون زمين ملك خدا و آنكس كه آن را آباد كند ، مى باشد .\r\nوباسناده عن الحسين بن سعيد عن النضر عن هشام بن سالم عن سليمان بن خالد قال : سألت ابا عبد الله ( ع ) عن الرجل يأتي الارض الخربة فيستخرجها و يجري انهارها و يعمرها و يزرعها ماذا عليه ؟ قال : الصدقة ، قلت : فان كان يعرف صاحبها ، قال : فليؤد اليه حقه « 1 »\r\nاين روايت نيز زكات را لازم مىداند و اينكه اگر صاحب خربه آمد و زمين را مطالبه كرده امام مى فرمايد : محيى بايد حق او را ادا كند ( و زمين را به او برگرداند ) . اين جمله همان كلام ما را تأئيد مىكند كه اگر خربه بدون صاحب باشد مىتواند آن را تصرف كند و با احياء مالك گردد . و الا اگر زمين بائرى باشد كه صاحب آن فعلًا زراعت نمى كند ، ولى اعراض نكرده است ، در اين صورت كسى حق تصرف آن را ندارد . اما جمله وسط روايت كابلى « فان تركها و اخرجها فاخذها رجل من المسلمين من بعده فعمرها و احياها فهو احق بها من الذى تركها فليؤد خراجها الى الامام » ظاهراً معارض اين روايت است . ليكن ما قبلًا روايت كابلى را باستناد روايات ديگر تفسير كرده و گفتيم كه منظور از خراج معناى لغوى آن ( صدقه ) است نه معناى اصطلاحى .\r\n\r\n\r\n","description":"","footnote":"\r\n( 1 ) . روايت 3 از باب 3 ج 17 باب احياء موات وسائل الشيعه .\r\n","page_name":" 27 ","page_number":27},
  {"content":"\r\n\r\nبدين ترتيب ، روايت كابلى نمى تواند معارض باشد . روايت ديگرى كه معارض است و از نظر سند صحيحه مى باشد :\r\nقال سمعت رجلا من اهل الجبل يسئل ابا عبد الله ( ع ) عن رجل اخذ ارضاً مواتاً تركها اهلها فعمرها و كري انهارها و بني فيها بيوتاً و غرس فيها نخلا و شجرا فقال ابو عبد الله ( ع ) : كان امير المؤمنين ( ع ) يقول من احيي ارضاً من المؤمنين فهي له و عليه طسقهاء « 1 »\r\nمى گويد از امام صادق ( ع ) در مورد زمينى كه اهل آن اعراض كرده بودند سؤال شد كه اگر فردى آن را آباد كرده و جويبار فراهم آورده و خانه ساخته و درخت كارى نموده است ( وظيفه اش چيست ؟ ) امام صادق ( ع ) فرمود : امير المؤمنين عليه السلام مى فرمود : كسى از مؤمنين كه زمين را آباد كند ملك او بوده و بايد طسق آن را بپردازد . اين روايت نيز مانند روايت كابلى قابل بحث است : يكى اينكه آيا « من المؤمنين » قيد ارض است يا قيد محيى ؟ اگر « من المؤمنين » قيد ارض باشد كه از بحث ما خارج است و چنانچه قيد محيى باشد سؤال اين است كه « طسق » چيست ؟ براى فهم معناى طسق\r\nبايد به روايات در همين زمينه رجوع كنيم ، مثلًا سه روايتى كه قبلًا خوانده شد اين روايت را تفسير كرده و معناى « طسق » را مى فهماند كه مراد همان صدقه و زكات است . بنابراين اين روايت هم معارضه اى با ملكيت ندارد . مطلب ديگر اينكه تا چه مقدار مى توان زمينى را احياء نموده و تملك كرد ؟ آيا تا آنجا كه توان دارد يا اينكه صرفاً به اندازه احتياج .\r\nاز روايات « فهي له » گر چه قيدى از نظر اندازه\r\n\r\n\r\n","description":"","footnote":"\r\n( 1 ) . روايت 13 از باب 4 ( انفال ) ج 6 وسائل الشيعه .\r\n","page_name":" 28 ","page_number":28},
  {"content":"\r\n\r\nنيست ، اما نمى توان تمسك به اطلاق كرد و گفت هر مقدار كه بخواهد و بتواند ، اشكالى ندارد زيرا در مقام تشريع اصل حكم بوده است نه در مقام بيان خصوصيات .\r\nاما اين روايات تصريح به اندازه دارد چون مى گويد قنات يك آبادى مخروبه را ترميم كند ، خانه هايش را تعمير كرده و درختكارى بكند و . . . ملك او مىشود و اجرت بيوت از او خواهد بود و فقط زكات بايد بپردازد .\r\nدر اين جا قسمت دوم يعنى اراضى اى كه صاحب داشته لكن از آن اعراض نموده است را مورد بحث قرار مى دهيم . ما در اينجا از دو جهت بحث مى كنيم : « مقام ثبوتى » « مقام اثباتى »\r\n1 . « مقام ثبوتى » :\r\nآيا زمينى كه مورد اعراض قرار گرفته ، ديگر بلا مالك است يا اينكه از ملك او در آمده و به دولت اسلامى منتقل مىشود ؟ آيا نظير بته هاى بيابان و ماهيهاى دريا و پرنده ها در هوا و . . . كه بنا به گفته مشهور بلا مالك است و هر كسى بر آنها مستولى شود مالك آنهاست و همينطور اگر انسان يكى از لوازم منزلش را كه ديگر به كار او نمى آيد ، خارج منزل بگذارد ، اعراض كرده و ديگر از ملك او بيرون مى رود و همينطور چيزى كه بر سر عروس مى ريزند و هر كسى كه آن را بر دارد مالك آن مىشود و يا نظير زمينهائى است كه اهل آن از بين رفته اند .\r\nهمانطور كه آنجا ملك حكومت اسلامى و ملك جهت است ، اينجا را نيز بايد ملك جهت دانست . چرا كه از زمره « لارب لها » محسوب مىشود . اين دو احتمال ثبوتاً\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nداده مىشود .\r\n2 . « مقام اثباتى » :\r\nمحمد بن يعقوب عن عدة من اصحابنا عن سهل بن زياد عن احمد بن محمد جمعياً عن ابن محبوب عن معاوية بن وهب قال سمعت ابا عبد الله ( ع ) يقول ايما رجل اتي حربة بائرة فاستخرجها و\r\nكري انهارها و عمرها فان عليه فيها الصدقة فان كانت الارض لرجل قبله فغاب عنها و تركها فاخربها ثم جاء بعد يطلبها فان الارض لله و لمن عمرها « 1 »\r\n« هر كه خرابه بائره اى را آباد كند مالك مىشود و چيزى بر او نيست جز زكوت و اگر صاحب قبلى آمد مطالبه اى كرد ؛ حقى ندارد » . اين روايت كه صحيحه است بر چند چيز دلالت مىكند يكى اينكه اگر كسى زمين خرابه اى را آباد بكند ؛ مالك آن مىشود و ديگر اينكه در اين جهت فرقى نمى كند كه صاحب داشته يا نداشته باشد و ديگر مالك اصلى حق هيچ ادعائى را ندارد . اما روايت دلالتى ندارد كه اين ملكيت از چه بابى است . آيا از باب نثار العرس و يا از باب اينكه در ملك امام قرار گرفته و سپس بوسيله احياء از ملك امام به ملك محيى منتقل شده است ؟ روايت ديگر روايت كابلى است كه وسط روايت چنين است :\r\n. . . فان تركها و اخربها فاخذها رجل من المسلمين من بعده فعمرها و احياها فهو احق بها من الذي تركها « 2 »\r\n« اگر زمين صاحب داشت اما از آن اعراض كرد و\r\n\r\n\r\n","description":"","footnote":"\r\n( 1 ) . وسائل ج 17 ، روايت 1 باب 3 ابوات احياء موات صفحه ى 328 .\r\n( 2 ) . روايت 3 از همان باب .\r\n","page_name":" 30 ","page_number":30},
  {"content":"\r\n\r\nديگرى آمد و آن را آباد كرد مالك آن مىشود » .\r\nاينهم روايت دوم كه از نظر سند صحيح است اما همانند روايت قبلى از نظر ثبوتى هيچ دلالتى ندارد كه مالكيت از باب « نثار العرس » است يا از باب « اعراض و ملكيت امام و احياء محيى » ؟\r\nروايت ديگر از همان باب :\r\nوباسناده عن الحسين بن سعيد عن النضر عن هشام بن سالم عن سليمان بن خالد قال سألت ابا عبد الله ( ع ) عن الرجل يأتي الارض الخربة فيستخرجها و يجري انهارها و يعمرها و يزرعها ماذا عليه ؟ قال : الصدقة ؛ قلت : فان كان يعرف صاحبها ؛ قال : فليؤد اليه حقه « 1 »\r\nسليمان بن خالد مى گويد : از ابا عبد الله ( ع ) سؤال كردم : مردى زمين خرابه اى را آباد مىكند چه بايد بدهد ؟ فرمود : « چيزى بر او نيست جز زكوت . گفتم : اگر صاحب آن را بعداً بشناسد ، فرمود : « حق او را بدهد » .\r\nاين روايت با روايت اول منافات دارد ولى آنچه مسلم است ذيل اين روايت را بايد حمل بر استحباب كرد زيرا اولًا چه از باب نثار العرس باشد و چه از باب ملكيت امام و ملكيت محيى ، صاحب اولى حق هيچگونه ادعائى را ندارد . پس اين جمله « فليؤد اليه حقه » خلاف قاعده فقهى است و ثانياً جمع عرفى دارد و آن اينكه : در روايت اول كه مى گويد : فان الارض لله و لمن عمرها ، « نص » است بر اينكه چيزى بر او نيست و « فليؤد اليه حقه » در روايت دوم ، « امر » است و ظهور در وجوب دارد و بنا بر قاعده « حمل ظاهر بر نص »\r\n\r\n\r\n","description":"","footnote":"\r\n( 1 ) . روايت سوم از باب 3 ابواب احياء موات ج 17 وسائل وسائل الشيعه .\r\n","page_name":" 31 ","page_number":31},
  {"content":"\r\n\r\nمى توان امر « فليؤد اليه حقه » را استحبابى دانست و به عبارت ديگر امام صادق مى فرمايند : صاحب اول حقى ندارد اما مستحب است كه وقتى مى آيد و ادعا مىكند او را بى بهره نگذارده و چيزى به او داده شود . خلاصه بحث اينكه روايات دلالت دارد كه اگر كسى اين قسم از اراضى را آباد كرده است مالك آن مىشود . اما از چه جهت است ، روايات دلالت ندارد .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n\r\nدرس دوم اراضى باير\r\n\r\n","description":"","footnote":"","page_name":" 33 ","page_number":33},
  {"content":"\r\n . \r\n","description":"","footnote":"","page_name":" 34 ","page_number":34},
  {"content":"\r\n\r\n\r\nاراضى باير :\r\nدر اينجا بحث ما در مورد خرابه هائى است كه صاحب دارد و از آن اعراض نكرده است ، منتهى فعلًا بدان بى اعتنا شده و در آبادانى آن كارى نمى كند . مثلًا باغى را رها كرده بطوريكه درختها خشكيده و ديوار هايش خراب شده و به صورت خرابه اى در آمده اما هنوز از آن اعراض نكرده و يا اينكه شك داريم كه اعراض كرده است يا نه .\r\nمرحوم علامه در « تذكره » و مرحوم شهيد ثانى در « مسالك » و مرحوم صدر در « اقتصادنا » فرموده اند كه اين زمين مثل صورت اول و دوم است يعنى از انفال محسوب شد و ملك امام است و لذا هر فردى مىتواند آن را احياء كرده و مالك آن شود . يعنى وقتى خرابه شد ، ديگر فرقى نمى كند كه صاحب داشته باشد يا نه و صاحب آن اعراض كرده باشد يا نه . در هر صورت ملك امام و سپس ملك محيى است .\r\nمرحوم علامه دليلى را ذكر مىكند كه همان دليل را مرحوم شهيد و مرحوم صدر بيان مى دارند و آن اينكه : زمين در اصل موات بوده و بوسيله احياء در ملك محيى ( و يا در نسل او ) قرار گرفته و حالا كه براى\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nبار ديگر خرابه و موات شده است از ملك او در آمده و به ملك كسى كه آن را احياء كند ؛ منتقل مىشود ( لذا زالت العلة زال المعلول ) احياء كه « علت » بود وقتى كه از بين برود ، ملكيت كه « معلول » است نيز بالتبع از بين خواهد رفت و لذا فرقى نمى كند كه مالك اعراض كرده باشد يا نه . و براى اين مسأله مثالى مى زنند كه فرضاً فردى كه ظرف آبى از دجله بر مى دارد مالك آن آب مىشود اما به مجرد اينكه آن را به منشأش برگرداند ، مالكيت او از بين مى رود و به ملكيت اولى بر مى گردد . حال اينكه ملكيت اولى مربوط به كيست ، بعداً خواهيم گفت كه آب دريا و انهار از انفال و ملك امام است . به نظر ما اين استدلال ناتمام است چه آنكه كبراى « اذا زالت العلة زال المعلول » درست است اما تطبيق آن در موضوع مورد بحث ؛ صحيح نيست . زيرا ممكن است احياء علت موجده ملكيت بوده و علت مبقيه اش چيز ديگرى باشد . آرى هر كس كه احياء كند مالك مىشود . اين را به عنوان علت موجده قبول داريم اما به عنوان علت مبقيه بدين معنى كه هر كجا او ( احياء ) باشد ؛ معلول ( مالكيت ) هم باشد ، مورد قبول نيست .\r\nمرحوم صاحب معالم يك ساختمان را مثال مى زند كه علت موجده اش بنا و عمله و . . . است اما علت مبقيه اش قوام آن است . يعنى اگر بنا هم از بين برود ؛ باز ساختمان همان ساختمان است و ديگر كارى به علت موجده ندارد .\r\nدر موضوع مورد بحث ما نيز ممكن است همين كلام گفته شود كه علت موجده اش احياء ، اما علت مبقيه اش ملكيت باشد و لذا كلام علامه را قبول نداريم\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nكه « اذا زالت العلة زال المعلول » . البته قابل ذكر اينكه اينها علت و معلول فلسفى نيستند بلكه شبيه « العلة » مى باشند . ايراد مهمتر اين است كه دليل شما عين مدعايتان است براى اينكه مشهور در ميان فقها اينست كه اگر من يك زمينى را آباد كردم ، بعد خراب شد ولى از آن اعراض نكردم ، من مالك هستم . علامه مى فرمايد نه ، اگر خراب شد تو مالك نيستى . اين مدعا و اما دليل چه چيزيست ، مى گويد : « اذا زالت العلة زال المعلول » . مدعا اينست كه معلول باقيست يعنى ملكيت باقيست . علامه مى گويد خير ، ملكيت باقى نيست .\r\nو از طرف ديگر قياسى هم كه شده است « قياس مع الفارق » است براى اينكه وقتى آب را در دجله ريخت ، در حقيقت اعراض كرده و اگر علامه مى خواهد مثال بزند ، بايد بفرمايد : « كسى آبى را از دجله برداشته و آن را در ظرف خويش كنار دجله گذارده و اعراض هم نكرده است . حالا مالك است يا نه ؟ » مورد صحبت ما نيز مثلًا باغى است كه صاحبش به آن اعتنائى ندارد نه اينكه اعراض كرده است . اما در مثال مرحوم علامه آب برداشته شده را دوباره به منبع اصلى كه از انفال است بر مى گرداند و لذا قياس مع الفارق است .\r\nبنابراين ملكيت باقى خواهد ماند و حتى مرحوم صاحب جواهر ادعاى اجماع مىكند و چنانچه ما به ساير كتب علامه و شهيد مراجعه كنيم ، خواهيم ديد كه آنها نيز قائل به ملكيت مى باشند . پس ما مى توانيم هم در متقدمين و هم در متأخرين ادعاى اجماع بكنيم . على اى حال دليل قائلين به ملكيت روايت ذيل است كه قبلًا نيز مطرح شده است :\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nوباسناده عن الحسين بن سعيد عن النضر عن هشام بن سالم عن سليمان بن خالد قال سألت ابا عبد الله ( ع ) عن الرجل يأتي الارض الخربة فيستخرجها و يجري انهارها و يعمرها و يزرعها . ماذا عليه ؟ قال : الصدقة . قلت : فان كان يعرف صاحبها ؟ قال : فليؤد اليه حقه « 1 » .\r\nاطلاق قسمت اول روايت ، كلام علامه را تأييد مىكند كه زمين خرابه اعم از اينكه صاحبى داشته يا نداشته باشد و يا اينكه صاحب دارد و اعراض هم نكرده باشد ، قابل ملكيت بوسيله احياست و فقط محيى بايد صدقه بدهد . اما قسمت دوم روايت مورد تمسك مشهور فقها قرار گرفته است زيرا از آن فهميده مىشود كه صاحب زمين خرابه نسبت به آن حق دارد ، زمين از آن او و حق اوست و محيى بايد حق او را بدهد . البته ما سابقاً اين روايت را بخاطر تعارضش با روايت ديگر حمل بر استحباب كرديم ، ولى مشهور ، نظير صاحب جواهر به همين روايت تمسك كرده اند . اگر كلام صاحب جواهر را پذيرفتيد كه مى فرمايد : « جمع بين روايات اقتضا مىكند كه اگر اعراض كرده حقى ندارد و اگر اعراض نكرده باشد حق دارد » ، مطلب روشن است و اگر اين كلام را نپذيرفته و گفتيد اين روايت دلالت ندارد ؛ باز گفته ى مشهور دليل دارد و آن استصحاب ملكيت است . بنابراين ، تا صاحب اولى از آن اراضى اعراض نكرده باشد ، ملك او محسوب مىشود .\r\nبطور كلى اراضى بائر عبارت است از زمينهائى كه خرابه نيست ، آباد است اما مورد بى اعتنائى صاحبش واقع شده است يا به جهت تنبلى و يا عدم احتياج به\r\n\r\n\r\n","description":"","footnote":"\r\n( 1 ) . روايت 3 از باب 3 از ابواب احياء موات ص 329 ج 17 وسائل الشيعه .\r\n","page_name":" 38 ","page_number":38},
  {"content":"\r\n\r\nعوائدش به آن رسيدگى نمى كند . يا مثلًا باغ ميوه ايست كه محصول هم دارد اما خرج آن به دخلش نمى ارزد و لذا رهايش كرده است . حكم زمينهاى بائره چيست ؟ مشهور فقها گفته اند كه باقى بر مالكيت صاحب آن است و دليلشان نيز همان استصحاب است . اما در مقابل مشهور ، شهيد صدر در « اقتصادنا » مى فرمايد : « تا سه سال مالك است اما بعد از آن حاكم شرع مىتواند از او گرفته و به ديگرى بدهد تا به آن رسيدگى كرده و روى آن كار كند » .\r\nروايتى كه مورد تمسك مرحوم صدر است ، روايت ذيل است :\r\nمحمد بن يعقوب عن عدة من اصحابنا عن سهل بن زياد عن الريان ابن الصلت او رجل عن الريان عن يونس عن العبد الصالح قال : ان الارض لله تعالي جعلها وقفاً علي عباده فمن عطل ارضاً ثلاث سنين متوالية لغير ما علة اخذت من يده و دفعت الي غيره و من ترك مطالبة حق له عشر سنين فلا حق له « 1 » .\r\n« اگر كسى زمينى را بدون علت به مدت سه سال متوالى معطل كند ، از او گرفته و به ديگرى داده مىشود و اگر كسى ده سال حق خود را مطالبه نكند ، ديگر حق مطالبه ندارد و صاحب حق شناخته نمى شود » .\r\nروايت از نظر سند مجهول است يعنى راوى نمى داند كه آيا سهل بن زياد از ريان نقل كرده يا از مرد ديگرى و لذا از نظر سند مخدوش و غير قابل استناد است و از نظر دلالت نيز ناتمام است . حتى خود مرحوم صدر هم به ذيل روايت يعنى قاعده مرور زمان عمل نكرده است چون در فقه قاعده مسلم البطلانى است\r\n\r\n\r\n","description":"","footnote":"\r\n( 1 ) . روايت اول از باب 17 ، ج 17 ، وسائل الشيعه صفحه ى . 345\r\n","page_name":" 39 ","page_number":39},
  {"content":"\r\n\r\nو ثالثاً روايت هم از همين باب معارض با او است .\r\nبنابراين روايت از سه نظر مورد قبول نيست :\r\n1 . جهل به سند .\r\n2 . اعراض اصحاب .\r\n3 . معارضت آن با روايت ذيل .\r\n 4 . \r\nقال امير المؤمنين عليه السلام : الحق جديد و ان طالت عليه الايام و الباطل مخذول و ان نصره « 1 » .\r\n« اقوام حق هميشه تازه است حتى اگر سالها از آن بگذرد و طول بكشد و باطل نيز هميشه باطل است حتى اگر پشتيبان زيادى هم داشته باشد » .\r\nو از طرفى ديگر مرحوم صاحب جواهر روايت را در باب تحجير آورده و مى فرمايد : در ميان فقها مشهور است كه اگر كسى زمينى را تحجير كرد ، بايد آبادش كند و چنانچه سه سال رهايش كند ، ديگر حقى ندارد .\r\n\r\n\r\n","description":"","footnote":"\r\n( 1 ) . نهج البلاغه محمد بن الحسين الرضى .\r\n","page_name":" 40 ","page_number":40},
  {"content":"\r\n\r\n\r\nدرس سوم اراضى محياة\r\nاراضى محياة بالاصاله\r\nاراضى محياة بالعرض\r\n\r\n","description":"","footnote":"","page_name":" 41 ","page_number":41},
  {"content":"\r\n . \r\n","description":"","footnote":"","page_name":" 42 ","page_number":42},
  {"content":"\r\n\r\n\r\nاراضى محياة\r\nزمينهاى آباد نيز چون اراضى موات بر دو قسم است :\r\n1 . محياة بالاصاله : نظير جنگلها ، نيزارها ، بيشه ها و . . . كه خود به خود عامر و آباد است .\r\n2 . محياة بالعرض كه خود بر چند قسم است و در بخش هاى بعدى به آن مى پردازيم .\r\n\r\nاراضى محياة بالاصاله :\r\nپس در اين بخش بحث ما راجع به اراضى محياة بالاصالة مى باشد كه از نظر روايات ، از انفال است و لذا حكم اراضى موات را پيدا مىكند و قرآن و روايات مى فرمايد كه انفال ، ملك دولت اسلاميست .\r\nاما بحث ما در مورد انفال نيست چه آنكه بحث آن قبلًا انجام شده و كبراى قضيه روشن شده است و لذا بحث بايد بحث صغروى باشد يعنى به چه دليل مى گوئيم كه جنگلها ، نيزارها و بيشه ها و بطور كلى اراضى محياة بالاصالة از انفال است ؟\r\nالبته چنين استفاده اى از روايات قبل نيز ممكن بود ، يعنى وقتى مى فرمايند : « ان الارض كلها لنا » ى ا\r\n\r\n","description":"","footnote":"","page_name":" 43 ","page_number":43},
  {"content":"\r\n\r\n« كل ارض لا رب لها لنا » و . . . اينها بطور عام دلالت دارد بر اينكه جنگلها و بيشه ها و نيزارها و . . . همه از انفال و ملك امام است و لكن رواياتى هم داريم كه بطور خاص بر اين موضوع دلالت دارد و در اين زمينه چهار روايت است كه اراضى محياة را ملك امام يعنى از انفال مىداند كه يكايك آنها را مطرح مى كنيم :\r\nوعنه عن ابيه عن حماد بن عيسي عن بعض اصحابنا عن العبد الصالح في حديث : . . . و له بعد الخمس الانفال ، و الانفال كل ارض خربة باد اهلها و كل ارض لم يوجف عليها بخيل و لا ركاب و لكن صالحوا صلحاً و اعطوا بأيديهم علي غير قتال و له رؤوس الجبال و بطون الاودية و الاجام و كل ارض ميتة لا رب لها « 1 » .\r\nروايت از نظر سند مجهوله يا مرسوله است چون « عن بعض اصحابنا » دارد و لكن از آنجا كه حماد بن عيسى از اصحاب اجماع است ، به رواويان بعدى كارى نداريم و از نظ اصحاب ، مجهولات ، مرسلات و ضعاف ، حماد بن عيسى حجت مى باشند .\r\nاين گونه روايات از نظر اصطلاح « صحيحه » نيستند بلكه « مصححه » هستند . و اما از نظر دلالت تصريح دارد به اينكه « آجام » ، از انفال و ملك امام و دولت اسلامى است . « آجام » به معناى زمينى است كه مشغول است و در آن چيز مفيدى وجود دارد مثل جنگل ، بيشه ، مزارع طبيعى نيشكر و نيزار و . . . بنابراين ، اراضى محياة بالاصالة از انفال است .\r\nعلي بن ابراهيم في تفسيرة عن ابيه عن فضالة بن ايوب عن ابان بن عثمان عن اسحاق بن عمار قال : سألت ابا عبد الله ( ع ) عن الانفال\r\n\r\n\r\n","description":"","footnote":"\r\n( 1 ) . روايت 4 از باب 1 ابواب انفال صفحه ى 365 جلد 6 وسائل الشيعه .\r\n","page_name":" 44 ","page_number":44},
  {"content":"\r\n\r\nفقال : هي القري التي قد خربت و انجلي اهلها ، فهي لله و للرسول و ما كان للمملوك فهو للامام و ما كان من الارض بخربة لم يوجف عليه بخيل و لا ركاب و كل ارض لا رب لها و المعادن منها و من مات و ليس له مولي فما له من الانفال و ارث من لا وارث له « 1 » .\r\nروايت از نظر سند درست است چون « اسحاق بن عمار » هر چند فتحى است اما همه توثيقش كرده اند پس روايت ، موثقه است و از روايت حسنه ، بهتر است . و باز در سلسله سند حديث ، « ابان بن عثمان » قرار دارد كه او هم از اصحاب اجماع مى باشد و لذا روايت ، مصححه است . و على بن\r\nابراهيم هم در اول تفسيرش مى گويد كه من هر روايتى را كه نقل مى كنم ، حجت است زيرا كه من جز از « ثقه » چيزى نقل نمى كنم . از نظر دلالت نيز با بيان « و كل ارض لا رب لها » ، اراضى محياة بالاصاله را هم از انفال دانسته و آن را ملك امام مىداند .\r\nعياشي از ابي بصير از ابي جعفر ( ع ) نقل مي كند : قال : لنا الانفال قلت و ما الانفال ؟ قال : منها المعادن و الاجام « 2 » .\r\nعياشى مرد جليل القدرى بوده و تفسيرى روائى دارد كه همه روايتهايش مسند بوده است اما فرد بى سليقه اى براى كم حجمى تفسير ، تمام سندهاى اين روايات را انداخته و نسخه اصل آن را هم نابود كرده است و لذا همه روايات مرسل شده است و ديگر قابل اطمينان نيست . پس اين روايت هم مرسل و از نظر\r\n\r\n\r\n","description":"","footnote":"\r\n( 1 ) . روايت 20 از باب 1 از ابواب انفال جلد 6 وسائل الشيعه ، صفحه ى 365 .\r\n( 2 ) . روايت 28 از باب 1 ابواب انفال جلد 6 وسائل الشيعه ، صفحه ى . 372\r\n","page_name":" 45 ","page_number":45},
  {"content":"\r\n\r\nسند مقبول نيست . اما از نظر دلالت ، دلالت خوبى دارد .\r\nوعن داود بن فرقد عن ابي عبد الله ( ع ) ( في حديث ) قال : قلت : و ما الانفال ؟ قال : بطون الاودية و رؤوس الجبال و الاجام و المعادن « 1 » .\r\nروايت از نظر سند چون از عياشى نقل شده مرسل است و اما از نظر دلالت خيلى عاليست . مى فرمايد كه آجام از انفال است چنانچه معادن هم از انفال است . خلاصه از نظر روايات ، ثابت است كه اراضى محياه از انفال و انفال هم مال امام ( ع ) است همانطوريكه در فقه هم اختلافى نيست و كسى قائل نشده كه جنگلها و بطور كلى اراى محياة بالاصاله از انفال نبوده و ملك امام نيست ، بلكه اجماع هم هست .\r\n\r\nحكم استفاده از « اراضى محياة بالاصاله » :\r\nدر مورد اراضى موات روشن شد كه اذن عام داده شده است . ولى در مورد اراضى محياة بالاصاله چنين رواياتى نداريم و لذا در ميان فقها اختلافاتى بوجود آمده است . البته صحبت روى استفاده غير\r\nمتعارف نيست كه مثلًا فردى درختهاى جنگل را ببرد و آنها را ذغال كرده و بفروشد . چون در مورد اين گونه استفاده دليلى نداريم و لكن صحبت روى اين مسئله است كه آيا مى توانند براى مصرف منزل خويش در جنگل تصرف كنند ، درختان آن را بريده و براى خودشان ذغال درست كنند و . . . ؟\r\nمشهور در ميان فقهاء قول به جواز است . استاد بزرگوار ما رهبر عظيم الشأن انقلاب در تحرير الوسيله\r\n\r\n\r\n","description":"","footnote":"\r\n( 1 ) . روايت 32 از باب 1 ابواب انفال جلد 6 وسائل الشيعه صفحه ى . 372\r\n","page_name":" 46 ","page_number":46},
  {"content":"\r\n\r\nجلد اول در اول انفال مى فرمايند\r\n: « الظاهر اباحة جميع الانفال للشيعه في زمن الغيبة علي وجه يجري عليها حكم الملك من غير فرق بيي الغني منهم و الفقير » .\r\nاى\r\nن فرمايش ايشان اجماعى است . همانطوريكه اراضى موات بوسيله احياء در ملكيت محيى در مى آيد اينجا نيز كسى كه از جنگل استفاده مىكند و هيزم بر مى دارد ، مالك آن مىشود . در اين زمينه دو روايت هم داريم كه بايد ديد آيا مىتواند مدرك قول مشهور باشد يا نه ؟\r\nوباسناده عن علي بن الحسن بن فضال عن جعفر بن محمد بن حكيم عن عبد الكريم بن عمرو الخثعمي عن الحارث بن مغيرة النصري ، قال : دخلت علي ابي جعفر عليه السلام فجلست عنده فاذا بخية استاذن عليه بخية فاذن له فدخل فجثا علي ركبتيه ، ثم قال جعلت فداك اني اريد ان اسألك عن مسألته و الله ما اريد بها الا فكاك رقبتي من النار فكانه رق له فاستوي جالسا فقال : يا بخية سلني فلا تسألني عن شيء الا اخبرتك به قال جعلت فداك ما تقول في فلان و فلان ، قال يا بخية ان لنا الخمس في كتاب الله و لنا الانفال و لنا صفو المال و هما و الله اول من ظلمنا حقنا في كتاب الله الي ان قال اللهم انا قد احللنا ذلك لشيعتنا « 1 » .\r\nروايت از نظر سند مجهوله است چون خيلى از رجال آن مثل عبد الكريم بن عمرو ، حارث بن مغيره و جعفر بن محمد بن حكيم توثيق نشده اما از نظر دلالت ، دلالت خوبى دارد . مى گويد بخيه خدمت امام رسيد و در مورد فلان و فلان سؤال كرد ، حضرت فرمودند : انفال متعلق به ماست و آن دو حق ما را غصب كردند و خدايا\r\n\r\n\r\n","description":"","footnote":"\r\n( 1 ) . روايت 14 از باب 4 از ابواب انفال صفحه ى 383 جلد 6 وسائل الشيعه .\r\n","page_name":" 47 ","page_number":47},
  {"content":"\r\n\r\nتو شاهد باش كه ما انفال را براى شيعيانمان حلال نموده ايم .\r\nمحمد بن يعقوب عن محمد بن يحيي عن محمد بن احمد عن محمد بن عبد الله بن احمد عن علي بن النعمان عن صالح بن حمزة عن ابان بن مصعب عن يونس بن ظبيان او المعلي بن خنيس « 1 » .\r\nباز روايت از نظر سند ضعيف است چون صالح بن حمزة و ابان بن مصعب در علم رجال نامى ندارند اما از نظر دلالت مى گويد از امام صادق عليه السلام سؤال كردم چه چيزهائى از زمين مال شماست ؟ حضرت تبسم ظاهراً تمسخر آميزى كردند و فرمودند : همه اش مال ماست . البته خيلى با طول و تفصيل بيان فرموده اند كه مربوط به بحث ما نيست و آنچه مراد ماست اين جمله است : «\r\nفما سقت او استقت فهو لنا و ما كان لنا فهو لشيعتنا\r\n» . هر زمين كه آب مى خورد حال به خودى خود باشد يا بدان آب بدهند ، از آن ماست و آنچه ملك ماست براى شيعه ما حلال خواهد بود و براى دشمنان ما چيزى از آن جايز نيست .\r\nالبته اين دو روايت همانطور كه ديديم از نظر سند ضعيف است اما اين ضعف سند بوسيله عمل اصحاب جبران مىشود و لذا در حقيقت اين دو روايت مصححه هست . بنابراين اراضى محياة بالاصاله از انفال بوده و استفاده متعارف آن صرفاً براى شيعه جايز است .\r\n\r\nاراضى محياة بالعرض\r\nيك قسم از زمينهاى محياة بالعرض ، زمينهاى موات\r\n\r\n\r\n","description":"","footnote":"\r\n( 1 ) . روايت 17 باب 4 ابواب انفال جلد 6 وسائل الشيعه صفحه ى . 386\r\n","page_name":" 48 ","page_number":48},
  {"content":"\r\n\r\nيا خرابه هائى است كه كسى آن را آباد كرده باشد كه قبلًا در مورد آن صحبت كرده و گفتيم كه محيى ، مالك آن مىشود .\r\nقسم دوم از زمينهاى محياة بالعرض ، اراضى صلح است كه در اصطلاح فقهى دو نحوه اطلاق دارد : يكى اينكه وقتى اسلام بر زمينهائى از كفار مسلط بشود ، آن زمينها متعلق به دولت اسلامى و مسلمين خواهد بود و دولت اسلامى مىتواند بهر نحو كه صلاح بداند در قبال خراج يا اجاره ، مزارعه و . . . آن را در اختيار كفار قرار دهد . همانطور كه پيامبر اكرم صلى الله عليه و آله و سلم پس از تسلط بر اراضى خيبر در قبال اخذ جزيه بخودشان واگذار كرد ، اين يك معناى صلح است و اما اطلاق و معناى ديگر صلح ، تقسيم اراضى كفار است كه تحت تسلط اسلام قرار گرفته است . مثلًا حكومت اسلامى مىتواند نصف آن زمين ها را به خود كفار برگرداند به شرط آنكه نصف ديگر را براى مسلمانان كشت كرده و استفاده اش را به آنها بپردازند . كما اينكه فدك از همين طريق به پيامبر اكرم صلى الله عليه و آله و سلم رسيده است .\r\nدر مورد قسم اول اراضى صلح كه از طرف پيامبر به خود كفار واگذار شده است ، بايد گفت كه ملك آنهاست و مى توانند در آن هر نحوه تصرفى را كه لازم مى دانند ، بكنند و يا بفروشند و قاعده هم اقتضاى ملكيت آنانرا دارد همانطوريكه سابقاً احاديثى در اين مورد خوانده شد و بعنوان نمونه اين روايت را نقل مى كنيم :\r\nمحمد بن الحسن باسناده عن الحسين بن سعيد عن حماد عن شعيب عن ابي بصير قال سألت ابا عبد الله ( ع ) عن شراء الارضين من اهل الذمة ،\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nفقال لا بأس بان بشتريها منهم ، اذا عملوها و احيوها فهي لهم ، و قد كان رسول الله ( ص ) حين ظهر علي خيبر و فيها اليهود ، خارجهم علي ان يترك الارض في ايديهم يعملونها و يعمرونها « 1 » .\r\nروايت « صحيح السند » است . مى گويد از امام سؤال كردم كه آيا مى توان زمينهاى اهل ذمه را از آنان خريد ؟ حضرت فرمودند : مانعى ندارد زيرا هنگاميكه آنان كار بكنند و زمينى را احياء كنند ، مالك آن مى شوند . هنگاميكه پيامبر بر خيبر مسلط شدند آن را به خود يهود واگذار كردند تا يهود روى آن كار كنند و در مقابل خراج بپردازند .\r\nيعنى اگر دولت اسلامى زمينى را به كسى واگذار كرد ، او مالك مىشود و خريدن آن مانعى ندارد .\r\nو اما قسم دوم از اراضى صلح كه در تملك مسلمين و در اختيار كفار است از انفال و ملك جهت مى باشد كه دولت اسلامى بهر طريق كه صلاح بداند در مورد آن تصميم مى گيرد . همانطوريكه در روايت از باب از ابواب انفال جلد وسائل الشيعه آمده است ، از جمله انفال ، زمينى را مىداند كه خود كفار از طريق صلح آن را به مسلمين داده اند :\r\n« صالحوا و اعطوا ما بايديهم\r\n» . خلاصه اينكه اراضى صلح در اصطلاح هم شامل زمينهائى است كه تحت تسلط اسلام قرار گرفته و سپس دوباره به خود كفار واگذار شده است كه در اين صورت ملك آنهاست و هم شامل زمينهائى است كه تحت تسلط اسلام قرار گرفته و اسلام ملكيت خود را بر آنها ثابت داشته است : « يضعه حيث يشاء » .\r\n\r\n\r\n","description":"","footnote":"\r\n( 1 ) . روايت 1 از باب 4 ابواب احياء موات جلد 17 وسائل الشيعه .\r\n","page_name":" 50 ","page_number":50},
  {"content":"\r\n\r\nقسمت سوم از اراضى محياة بالعرض ، زمينهائى است كه به آن « فىء » گفته مىشود . قرآن شريف در سوره ى حشر آياتى مربوط به آن دارد . اراضى « فىء » عبارت از زمينهائى است كه اسلام بدون\r\nجنگ و خونريزى بر آنها مسلط بشود و در لسان روايات از آن به « مالم يوجف عليه بخيل و لا ركاب » تعبير گرديده است . خيل و ركاب كه به معناى اسب سوارى و شتر سوارى است و كنايه از لشكر كشى و جنگ است و فرق « اراضى فىء » با « اراضى صلح » در اين است كه در اراضى صلح ، اسلام بواسطه ى لشكر كشى و جنگ بر آن زمينها تسلط يافته است ( نظير اراضى خيبر ) لكن در اراضى فىء آن زمينها بدون جنگيدن در اختيار مسلمانان قرار گرفته است ( نظير اراضى بنى نضير ) . طايفه بنى نضير خودشان اراضى را به مسلمين واگذار كردند . اين گونه زمينها از نظر قرآن و احاديث از جمله انفال و ملك دولت اسلامى است كه روايت در اين زمينه را قبلًا مطرح كرده ايم و اما قرآن آنجا كه مى فرمايد :\r\n« ما افاء الله علي رسوله من اهل القري فلله و للرسول و لذي القربي و اليتامي و المساكين و ابن السبيل « 1 » » .\r\nنيز همين ملكيت جهت را ثابت مىكند . البته چنين تصور نشود كه ايتام و مساكين و ابن سبيل هم استحقاق ملكيت فىء را داشته و در مالكيت آن دخيل مى باشند ، چه آنكه ذيل آيه بيان حكمت ؛ جعل حكم است . يعنى اول مالكيت فىء را مطرح مىكند و سپس موارد مصرف آن را بيان مى دارد كه ولى مسلمين ، پيامبر يا امام يا ولى فقيه\r\n\r\n\r\n","description":"","footnote":"\r\n( 1 ) . سوره حشر آيه . 7\r\n","page_name":" 51 ","page_number":51},
  {"content":"\r\n\r\nمالك انفال است ( البته ملكيت جهتى نه ملكيت خصوصى ) و او مىتواند در هر مورد كه صلاح بداند ، صرف كند و يكى از موارد مصرف آن همين يتامى و . . . است .\r\nاين آيه نظير آيه خمس است كه مى فرمايد :\r\n« و اعلموا انما غنمتم من شيء فان لله خمسه و للرسول و لذي القربي و اليتامي و المساكين و ابن السبيل « 1 » » .\r\nگر چه مشهور در ميان فقهاء اين است كه نصف خمس مربوط به امام و ملك جهت و نصف ديگر آن مربوط به سادات فقير و . . . است و از اينرو در مورد آيه فىء همچنين گفته اند كه نصف آن ملك\r\nجهت و نصف ديگر آن مربوط به فقرا و يتامى و ابن سبيل است ، لكن همانطوريكه استاد بزرگوار ما رهبر عظيم الشأن انقلاب اسلامى در باب خمس مى فرمايند كه همه ى خمس ، ملك جهت و مربوط به دولت اسلامى است ، اينجا هم همينطور است و همه فىء ، مربوط به دولت اسلامى است و يتامى و مساكين و ابن السبيل مورد مصرف خمس يا فىء هستند نه اينكه مالك آن باشند . بهترين دليل بر اين مطلب اين است كه در هر دو آيه ؛ ملكيت خدا و پيامبر و ذى القربى ( ائمه ) را با « لام » ثابت مىكند و وقتى به بقيه مى رسد ؛ « لام » را حذف مىكند . همين عدم « لام » در مورد يتامى و . . . اشاره به كلام لطيف رهبر عظيم الشأن انقلاب است كه خمس و فىء بطور كلى مربوط به دولت اسلامى و ملك جهت است . روايات نيز كه مفسر قرآنند ؛ اشاره به همين مطالب دارند ،\r\n\r\n\r\n","description":"","footnote":"\r\n( 1 ) . سوره انفال آيه . 41\r\n","page_name":" 52 ","page_number":52},
  {"content":"\r\n\r\nروايت مى فرمايد :\r\n« فهو لرسول الله و للامام بعده يضعه حيث يشاء . »\r\nاينكه اختيار مصرف با ولى مسلمين است ، بيانگر اين مطلب مى باشد كه يتامى و . . . بيان مصرف است نه بيان ملكيت . يعنى چنانچه ولى مسلمين و دولت اسلامى صلاح بداند ، بدانها مىدهد و چنانچه صلاح نداند ، آنها حقى ندارند . كما اينكه پيامبر همه ى فىء ( اراضى بنى نضير ) را به مهاجرين واگذار كردند و انصار را از آن بهره اى ندادند . خلاصه بر حسب صلاحديد و اقتضائات است كه فىء مصرف مىشود . گاهى شرائط اقتضاى آن دارد كه به فقرا پرداخت شود ، يا مسجدى بنا شود و يا اينكه صرف مسائل نظامى و جبهه جنگ گردد يا بمؤلفة قلوبهم برسد .\r\nقسم ديگرى از اراضى محياة بالعرض ، « اراضي مفتوحة العنوه » يا « خراجيه » است .\r\n\r\nاراضى مفتوح العنوه :\r\nاين اراضى زمينهائى مى باشد كه دولت اسلامى بوسيله جنگ و لشكر كشى بر آن مسلط گشته است بر خلاف اراضى فىء كه بدون جنگ و خونريزى تحت سلطه اسلام قرار گرفته است . بلى گاهى همان اراضى مفتوح العنوه ، به علت مصالحه دولت اسلامى و كفار ، اراضى صلح و گاهى اراضى فىء ناميده مىشود چنان كه اشاره شد .\r\nاما حكم اراضى مفتوح العنوه نظير اراضى عراق و بسيارى از شهرهاى ايران از جمله اراضى همدان ، اصفهان و . . . در فقه اسلام چيست ؟\r\nآن قسم از اراضى مفتوح العنوه كه توسط دولت\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nاسلامى به خود كفار واگذار شده است ، تحت عنوان اراضى صلح قرار گرفته است كه گاهى اسلام زمينها را به صاحبان آن واگذار مىكند و در مقابلش\r\nخراج مى گيرد و گاهى آن زمين را تقسيم كرده ، قسمتى را اختصاص به خود داده و قسم ديگر را به كفار مىدهد به شرط آنكه در زمينهاى مسلمين كار كنند كه احكام آن در مطالب قبلى بحث ، آورده شد و در هر دو صورت كفار بر روى زمين هاى مورد مصالحه مى توانند هر گونه تصرفى بنمايند .\r\nاما چنانچه حكومت اسلامى اراضى را واگذار نكرده باشد ، مربوط به تمام مسلمين است نه مسلمينى كه در آن جنگ شركت كرده اند . زيرا اين اراضى از غنائم به حساب نمى آيد و مال « عنوان » مسلمين است . يعنى همه مسلمانها چه آنهائيكه قبلًا بوده اند و چه مسلمانهائيكه بعداً خواهند آمد و . . .\r\nاينكه مى گوئيم مال عنوان مسلمين است بدين نحو كه مانند قضاياى حقيقيه مى باشد كه اصلًا در آن فرض وجود نشده است ، بلكه هر وقت چيزى موجود شد ، حكم بر او بار مىشود مثل « اكرام علماء » كه در هر زمان عالمى ظاهر شد ، بايد او را اكرام كرد و لذا خراجى هم كه در مقابل اراضى واگذار شده به دولت اسلامى تحويل مىشود ، مربوط به همه مسلمين است و در راه مصالح مسلمين صرف مىشود .\r\nدر اين زمينه رواياتى داريم كه از آن قبيل روايت صحيحه حلبى است :\r\n« سئل ابا عبد الله ( ع ) عن السواد ما منزلته فقال : هو لجميع المسلمين لمن هو اليوم و لمن يدخل في الاسلام بعد اليوم و لمن\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nيخلق بعد « 1 »\r\nيعنى از امام صادق عليه السلام در مورد عراق سؤال شد ( از آنجا كه عراق سرزمين پر درخت و حاصلخيزى بود و اگر از دور به زمينهاى پر درخت بنگريم آنجا را سياه مى بينيم لذا به عراق سواد مى گفتند ) امام فرمودند : متعلق به همه مسلمين است چه آنهائيكه الان وجود دارند ؛ چه كسانى كه در آينده به اسلام مى گروند و چه كسانى در آينده به دنيا خواهند آمد .\r\nبلى ، دولت اسلامى مىتواند زارعين قبلى را در قبال اخذ خراج بر زمينها ابقا كند و چنانچه بعضى از آنها مثلًا كم كارى كردند ، آنها را عوض كند و كسان ديگرى را جاى آنها بگذارد . و زارع صرفاً حق دارد كه در اين اراضى زراعت كند و چيزى را به عنوان خراج بپردازد و حق هيچگونه دخل و تصرفى در اراضى را ندارد و نمى تواند آن را بفروشد . البته مىتواند كه حق خويش را بدين معنى كه خريدار جاى او را گرفته و زراعت نموده و خراج بپردازد ، بفروشد . اين موضوع ، نظير اراضى وقفى است كه\r\nيك نفر در ازاى پرداخت اجاره در آن زمين حق پيدا مىكند و مىتواند حق خود را بفروشد . براى مثال در همين قم زمين هائى وجود دارد كه وقف حضرت معصومه ( س ) است . حق استفاده از اين زمينها خريد و فروش شده و بعضى از آنها هم به لحاظ اهمى مكان بسيار گران است كه البته در حقيقت ، اين خريد و فروش ، خريد و فروش « حق » است نه خريد و فروش زمين . يعنى مستأجر حق خود را\r\n\r\n\r\n","description":"","footnote":"\r\n( 1 ) باب 18 ابواب احياء موات جلد 17 وسائل الشيعه روايت . 1\r\n","page_name":" 55 ","page_number":55},
  {"content":"\r\n\r\nبه ديگرى مى فروشد .\r\nبراى تأئيد مطلب به يك روايت اشاره مى كنيم :\r\n« محمد بن الحسن باسناده عن الصفار عن ايوب بن نوح عن صفوان بن يحيي عن ابي بردة بن رجاء قال : قلت لابي عبد الله عليه السلام : كيف تري في شراء ارض الخراج ؟ قال : و من يبيع ذلك ؟ هي ارض المسلمين قال : يبيعها الذي هي في يده قال : و يصنع بخراج المسلمين ماذا ؟ ثم قال : لا بأس بان يشتري حقه منها و يحول حق المسلمين عليه « 1 »\r\nروايت از نظر سند خوب است . « ابى برده » را گر چه اصحاب توثيق نكرده اند اما مرحوم فيض در « وافى » موثقش مىداند . بنابراين ، روايت صحيحه است و چنانچه ثقه بودن او را نپذيريم ، روايت را مصححه مى دانيم چون صفوان بن يحيى كه قبل از ابى برده است از اصحاب اجماع مى باشد . على اى حال در هر دو صورت روايت مورد قبول است .\r\nراوى مى گويد از حضرت صادق عليه السلام پرسيدم كه آيا مى توان زمينهاى خراجيه ( مفتوح العنوه ) را خريد ؟ حضرت فرمود : چه كسى چنين زمينى را مى خرد و حال آنكه اين زمينها مربوط به مسلمين است . سپس فرمود : مى توان از زارع حق او را خريد و در اين صورت حق مسلمين بر گردن خريدار است .\r\nيعنى زمين مال مسلمين است و خراج نيز حق آنهاست اما زارع نيز حقى دارد و آن اينكه به او اجازه داده شده كه روى اين زمين به زراعت بپردازد . پس مىتواند جاى خود را با ديگرى عوض كند و مبلغى را\r\n\r\n\r\n","description":"","footnote":"\r\n( 1 ) روايت 1 باب 71 ابواب جهاد عدو جلد 11 وسائل الشيعه .\r\n","page_name":" 56 ","page_number":56},
  {"content":"\r\n\r\nبگيرد اما آن خراجى كه حق مسلمين است ؛ ساقط نشده و بر ذمه خريدار منتقل مىشود . البته قابل ذكر اينكه زمينهاى موات و محياة با لاصاله كه در اراضى مفتوح العنوه است ، ملك مسلمين نبوده و از انفال و ملك امام است و زمينهاى موات هم مال كسى است كه آن را احياء كند و از آنجا كه نوعاً شهرهاى فعلى ، شهرهاى زمان فتح نيستند بدين معنى كه كوفه ، بغداد ، كاظمين ،\r\nكربلا و . . . يا همدان ، اصفهان و . . . بعد از فتح به تدريج از بين رفته و مردم زمينهاى ديگرى را ساختند و برخى از آنها وجود نداشت و بعد از فتح احداث گرديده است ، لذا از آن خودشان خواهد بود . همچنين اگر شك داشته باشيم كه آيا اين اراضى از اراضى موات بوده و آنها احياء كرده و يا اينكه از اراضى مفتوح العنوه است ، مى توانيم بگوئيم : « چون نمى دانيم كه در صدر اسلام و زمان فتح وضع آن اراضى چگونه بوده است ، قاعده « يد » اقتضا مىكند كه در ملكيت آنها است » و يا اينكه « چون نمى دانيم آيا اين اراضى در صدر اسلام آباد بوده است يا موات ، طبق استصحاب ، موات بوده و احياء گرديده است » . خوب اين استصحاب موضوعى و اما استصحاب حكمى ، بدين طريق كه شك داريم كه آيا بر اين آقا واجب است خراج بپردازد يا نه ؟ طبق استصحاب عدم وجوب ، پرداخت خراج بر او واجب نيست . در اين صورت فعلًا اراضى مفتوح العنوه ، سالبه بانتفاء موضوع است و جائى را در ممالك اسلامى نمى يابيم كه از اراضى خراجيه و مفتوح العنوه باشد . ليكن اگر از طريق باستان شناسى و . . . يقين پيدا كنيم كه مثلًا موردى از اراضى خراجيه و مفتوح العنوه است ، حكم خود را دارد .\r\n\r\n","description":"","footnote":"","page_name":" 57 ","page_number":57},
  {"content":"\r\n . \r\n","description":"","footnote":"","page_name":" 58 ","page_number":58},
  {"content":"\r\n\r\n\r\nدرس چهارم حريم\r\nملكيت حريم\r\nمقدار و اندازه حريم\r\n\r\n","description":"","footnote":"","page_name":" 59 ","page_number":59},
  {"content":"\r\n . \r\n","description":"","footnote":"","page_name":" 60 ","page_number":60},
  {"content":"\r\n\r\n\r\n« حريم » :\r\nحريم يك محدوده خاصى است كه حول يك ملك يا زراعت ، درخت ، جوى ، قنات و . . . و براى استفاده صاحب ملك قرار داده شده و اين اصتفاده ها بحسب موضوع تفاوت دارد و اين امر از امور عقلائى است كه از اين حيث براى اين امور بايد حريم قائل باشند . مثلًا يك ده بايد حريمى داشته باشد كه گوسفندهاى آن ده در آن حوالى به چرا بروند و يا هر قناتى بايد حريمى داشته باشد چه آنكه اگر كسى در نزديكى آن ، قنات ديگرى احداث كند ، آب قنات اولى خشك مىشود و يا اينكه درختها بر حسب انواعشان حريمهاى مختلفى دارند و همينطور جوئى كه در زمين مواتى احداث شده تا مزرعه اى را آبيارى كند و . . .\r\nاسلام نه تنها اين بناى عقلا را پذيرفته بلكه در بعضى از روايات آن را « مفروغ عنه » گرفته است يعنى صحبت روى اثبات حريم نيست بلكه صحبت روى اندازه و مقدار حريم است . مثلًا در زمان پيامبر صلى الله عليه و آله و سلم راجع به حريمى نزاع مى شد و خدمت پيامبر مى رسيدند ، پيامبر در اثبات يا نفى حريم سخنى\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nنمى فرمودند بلكه اندازه آن را مشخص مى فرمودند . اينك يك روايت از رواياتى كه اصل حريم را ثابت مىكند ؛ مطرح مى كنيم :\r\n« محمد بن يعقوب عن عدة من اصحابنا عن احمد بن محمد و سهل بن زياد جميعاً عن احمد بن ابي نصر عن ادريس بن زيد عن ابي الحسن عليه السلام قال : سألته و قلت : جعلت فداك ان لنا ضياعا و لنا حدود و لنا الدواب و فيها مراعي و للرجل مناغنم وابل و يحتاج الي تلك المراعي لابله و غنمه ، ايحل له ان يحمي المراعي لحاجته اليها فقال : اذا كانت الارض ارضه فله ان يحمي و يصير ذلك الي ما يحتاج اليه . قال : و قلت له : الرجل يبيع المراعي ، فقال : اذا كانت الارض ارضه فلا بأس « 1 » » .\r\nدر سند روايت « ادريس بن زيد » وجود دارد هر چند مورد توثيق قرار نگرفته و ليكن از مشايخ صدوق است كه يكى از سندهاى صدوق به حضرت رضا عليه السلام از راه همين ادريس بن زيد\r\nاست و علاوه بر اين « ابي نصر » كه قبل از ادريس بن زيد است از اصحاب اجماع مى باشد و لذا روايت صحيحه يا مصححه است .\r\nراوى مى گويد به حضرت رضا عليه السلام عرض كردم : فدايت گردم ما آبادى و زراعتهائى داريم كه حدودى دارد و مراتعى كنار آن وجود دارد و مردان ما داراى گوسفند و شتر مى باشند كه به آن مراتع نيازمندند . آيا مى توان كه مرتع را قرق كرده و نگذاشت كس ديگرى وارد آن شود ؟ فرمود : اگر مرتع ، مرتع خود او باشد ، اشكالى ندارد مىتواند مانع كسان ديگر شده و آن را جزء ما يحتاج خود قرار دهد . سپس راوى سؤال مىكند كه آيا فروختن آن هم جايز است ؟ فرمود :\r\n\r\n\r\n","description":"","footnote":"\r\n( 1 ) . روايت اول از باب 22 ابواب عقد البيع جلد 12 وسائل الشيعه .\r\n","page_name":" 62 ","page_number":62},
  {"content":"\r\n\r\nبله ، فروشش هم مانع ندارد . از اين روايت مى توان فهميد كه هم مىتواند از ديگران ممانعت كند و هم اينكه آن را بفروشد و چنانچه مرتع در حريم ده باشد اگر فروخته شد بايد پول آن صرف مخارج و مصالح و آبادى آن ده شود مثلًا مسجد بسازند قنات آباد كنند و . . .\r\nاين همان امضاى سيره عقلاست نه تعبد ، زيرا هر دهى حريمى دارد كه گوسفندهاى آن ده براى چرا بدانجا مى روند و از آن حريم هم تجاوز نمى كنند و اگر از حريم تجاوز كنند ، اهل ده ديگر مى توانند جلوگيرى كنند و لذا گاهى نزاعهائى مىشود . . . البته اينكه مى گوئيم مىتواند بفروشد نه اينكه زمين حريم را بفروشد بلكه حاصل و علوفه آن را مىتواند بفروشد چه آنكه اصلًا حريم در ملكيت نمى آيد بلكه صرفاً حق الاستيفاء براى شخص محفوظ است و روايت هم دلالت بر فروش حريم ندارد .\r\nروايتى ديگرى نيز در اين زمينه موجود است :\r\n« محمد بن يعقوب عن عدة من اصحابنا عن احمد بن محمد و سهل بن زياد جميعاً عن احمد بن ابي نصر عن محمد بن عبد الله : قال سألت الرضا ( ع ) عن الرجل تكون له الضيعة و تكون لها حدود تبلغ حدودها عشرين ميلًا او اقل او اكثر يأتيه الرجل فيقول اعطني من مراعي ضيعتك و اعطيك كذا و كذا درهما فقال : اذا كانت الضيعة له فلا بأس « 1 » » .\r\nروايت صحيح السند است كه راوى مى گويد از امام رضا عليه السلام سؤال كردم كه فردى مزرعه اى دارد كه حريمش بيست ميل ، كمتر يا بيشتر است و فردى ديگر مراجعه كرد و مرتع مزرعه را در\r\nمقابل\r\n\r\n\r\n","description":"","footnote":"\r\n( 1 ) . روايت 1 باب 9 از ابواب احياء موات صفحه ى . 336\r\n","page_name":" 63 ","page_number":63},
  {"content":"\r\n\r\nمبلغى مى خرد . اشكالى دارد ؟ امام فرمود : اگر مزرعه ، مزرعه او باشد مىتواند مراتع آن را بفروشد . اينكه مسائل ، حد حريم را مشخص مىكند ، روشن مىشود كه نزد عقلاء حدود حريم معلوم است و در عرف عقلاء ، حريم وجود دارد و مقدار آن نيز مشخص است . امام عليه السلام هم براى دفع توهم اينكه كسى مىتواند به بيابان رفته و آنجا را قرق كرده و در اصطلاح عربى « حما » شود ، در جواب راوى مى فرمايد : اگر مزرعه متعلق به خودش باشد ، اشكالى ندارد يعنى نمى تواند جائى را كه مربوط به خودش نيست ، قرق كند .\r\nالبته روايات بسيار است كه از همه آنها اين استفاده مىشود كه هر ملكى حريمى دارد . حال مزرعه باشد يا شهر ، ده ، چاه ، قنات ، درخت و . . .\r\n\r\nملكيت حريم\r\nپس از اثبات اصل حريم اينك جاى اين بحث است كه آيا حريم دلالت بر ملكيت مىكند و يا اينكه صرفاً حق استيفاء را مى رساند ؟\r\nمثلًا مرتعى كه حريم يك ده است آيا ملك اهالى اين ده است يا نه ؟ و نيز فاصله اى كه بايد بين دو قنات مراعات شود آيا در ملك صاحب قنات قرار مى گيرد يا نه ؟\r\nمرحوم شهيد ثانى رحمة الله عليه در « مسالك » ، علاوه بر اينكه حريم را دال بر ملكيت مىداند مى فرمايد مشهور در ميان فقها هم ، چنين است و صاحب جواهر ( ره ) هم اين اشتهار را تأئيد كرده و سه دليل بيان مى دارد :\r\n\r\n","description":"","footnote":"","page_name":" 64 ","page_number":64},
  {"content":"\r\n\r\n1 . تمام آثارى كه در ملكيت هست در حريم نيز وجود دارد . انسان مىتواند در ملك خويش تصرف كند و ديگران را از تصرف در ملك خويش جلوگيرى كند ، در مورد حريم نيز چنين حقى را دارد . پس همين وجود آثار ملكيت براى حريم دلالت دارد كه حريم هم ملك است .\r\n2 . كسى كه زمينى را احياء يا قناتى را احداث و يا درختى بكارد و . . . بواسطه آن بر حريم نيز استحقاق مى يابد و اين استحقاق ، همان ملكيت است .\r\n3 . عبارت « من احيي ارضاً فهي له » شامل حريم نيز مىشود چون احياء هر چيزى بحسب خودش هست . احياء يك زمين موات به اينست كه در آن خانه بسازى يا آن را آماده زراعت كنى و همينطور احياى قنات به اينستكه از قنات آب استخراج كنى و . . . بنابراين حريم يك قنات يا مزرعه و . . . بواسطه وجود آن چيز احياء شده است و مشمول « من احيى ارضاً فهى له » خواهد بود .\r\nهيچكدام از اين ادله مدعاى صاحب جواهر را اثبات نمى كند چه آنكه دو دليل اول اعم از مدعاست و دليل سوم عين مدعا . ايشان در دليل اول مى فرمود : « اثر ملك اين است كه خود استفاده كرده و ديگران را منع كند » . اين سخن ناتمام است زيرا مى گوئيم اثر حق الاستيفاء هم همين است . يعنى كسى كه نسبت به جائى حق الاستيفاء داشته باشد ، مىتواند تصرف كند و ديگران را از تصرف منع كند .\r\nدليل دوم نيز قابل قبول نيست زيرا كه استحقاق ، مساوى با ملكيت نمى باشد . استحقاق گاهى بر سبيل ملكيت است و گاهى بر سبيل حق و لذا هر دو دليل اعم\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nاز مدعاست چون نه ملكيت را ثابت مىكند و نه حق الاستيفاء را و فقط همين مقدار را مى رساند كه هر كس در حريم ملك خويش قدرت تصرف و منع از تصرف غير را دارد .\r\nاما دليل سوم ايشان ضعيف تر از دلايل قبلى است چون خيلى بعيد است كه بتوانيم بگوئيم اگر كسى زمينى را آباد كرده ، خانه اى ساخته و يا مزرعه اى كشت كرد ، اطراف آن را نيز آباد كرده است . اين بطور كلى موضوعاً درست نيست چون اصلًا حريم احياء نشده است .\r\nبا توجه به اينكه كلام صاحب جواهر نتوانست ملكيت را ثابت كند ، به سيره عقلاء رجوع مى كنيم . عقلاء چيزى بيشتر از حق الاستيفاء قائل نيستند و روايات نيز همان سيره عقلاء را امضا كرده است . و اما اگر شك هم داشته باشيم ، بايد بدانيم كه « استصحاب عدم ملكيت » جارى است .\r\nنكته ى قابل ذكر اينكه اين بحث در اينجا نتيجه عملى ندارد زيرا مهمترين اثر ملكيت اين است كه مىتواند حريم را بفروشد . حق هم اين اثر را دارد منتهى حق خود بر حريم را مى فروشد نه خود حريم را و در نتيجه هيچ فرقى ندارد . همانطوريكه در بحث احياء هم متذكر شديم كه بحث بين ملكيت زمين محياة يا حقيت محيى بر آن هيچ نتيجه عملى ندارد . آثار ديگر از قبيل اجاره و . . . موضوع خيلى روشن است چه آنكه همانطور كه در باب اجاره در رد نظرات ماركس گفته شد ، اجاره تمليك منفعت است كه اگر قائل به ملك باشيم ، مى توانيم منفعت ملكمان را تمليك كنيم و چنانچه قائل به حق\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nباشيم ، مى توانيم منفعت حقمان را تمليك كنيم .\r\nبعيد نيست كه گفته شود نزاع لفظى است . يعنى صاحب جواهر هم كه ادعاى شهرت كرده و مى گويد حريم مورد تملك قرار مى گيرد ، مى خواهد بگويد علفهايش ، هيزمهايش و . . . در ملك مى آيد نه اينكه اصل زمين حريم . و قائلين به حق الاستيفاء نيز همين را مى گويند . همين كه حق استفاده از علوفه و . . . حريم را دارد ، مالك علوفه هاى حريم است . بنابراين نزاع لفظى است و ادله صاحب جواهر هم دلايل خوبى است كه مثبت اين معنى است و مورد استفاده هر دو طرف قرار مى گيرد .\r\n\r\nمقدار و اندازه حريم\r\nآيا مناط و اندازه حريم مقدار احتياج است ؟ يا دفع ضرر و يا اينكه مسأله تعبدى است ؟ يعنى حريم ده آيا به مقدار احتياج اهالى است يا به مقدارى كه موجب ضرر به آنها نشود و يا اينكه هيچكدام از اينها ملاك نيستند و آنچه ملاك است تعبد به روايات مى باشد ؟\r\nاز كلام فقهاء چنين استفاده مىشود كه ملاك در حريم ، تعبد است و لذا وقتى به كتب فقهى نظير جواهر ، تذكره ، جامع المقاصد ، مسالك و . . . مراجعه مى كنيم ، مى بينيم كه سعى بر آن است كه اختلاف در روايات را به نحوى جمع كنند و يك نظريه را مطرح كنند كه تعبداً مورد رجوع قرار گيرد . مثلًا آنجا كه روايتى حريم قنات را پانصد متر و روايتى ديگر آن را هزار متر مىداند ، آقايان فقهاء سعى كردند اين دو را به نحوى جمع كرده و تعبداً اندازه اى را عنوان كنند .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nاما وقتى به بناى عقلاء كه مورد امضاى شارع نيز قرار گرفته رجوع مى كنيم ، چنين مى بينيم كه آنها ملاك را دفع ضرر مى دانند . يعنى اگر قناتى مثلًا حريم نداشته باشد و شخص ديگرى كنار آن ، قنات ديگرى احداث كند به مالك قنات اولى ضرر وارد مىشود و لذا حتماً حريمى بايد وجود داشته باشد . حال مقدار حريم چقدر است ؟ گفته مىشود به اندازه اى كه قنات اولى و مالك آن متحمل ضرر نشوند . حالا اين اندازه ممكن است هزار متر باشد يا پانصد متر . به همين منظور است كه در روايات مى خوانيم كه مثلًا اگر زمين سفت باشد حريمى به مقدار پانصد متر كافيست و چنانچه شل باشد هزار متر . چون زمين سفت و به اصطلاح صلبه ، آب را كمتر مى كشد و زمين رخوه قابليت كشش بيشترى دارد . اما اين هزار متر يا پانصد متر خصوصيتى ندارد كه اگر يك متر كم و زياد شد ، اشكال داشته باشد چون « مناط عدم ضرر است » در صورتى كه اگر تعبدى باشد نبايد حتى چند سانتى متر كم و زياد گردد .\r\nبنابراين آنچه موضوعيت دارد اين است كه ضرر واقع نشود و آن قنات مثلًا آب ديگرى را نكشد و آنجا كه زمين به اندازه اى سفت و صلب است كه قناتها به فاصله بيست متر هم بر همديگر ضررى نمى رساند ، همان بيست متر كفايت مىكند . البته در مقدار حريم روايات بسيارى وجود دارد لكن يك روايت را كه حاكم بر همه آنهاست مطرح مى كنيم :\r\n« محمد بن يعقوب عن محمد بن يحيي عن محمد بن الحسن قال : كتبت الي ابي محمد عليه السلام : رجل كانت له قناة في قرية فاراد رجل آن يحفر قناة اخري الي قرية له لم يكون بينهما في البعدحتي لا تضر\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nاحديهما بالاخري في الارض اذا كانت صلبة او رخوة ؟ فوقع عليه السلام علي حسب ان لا تضر احديهما بالاخري ان شاء الله . . . « 1 » » .\r\nروايت از نظر سند « صحيحه » است . مى گويد از امام عسگرى ( ع ) در نامه اى سؤال كردم كه فردى قناتى دارد كه براى مزرعه اش استفاده مىكند و فرد ديگرى مى خواهد كنار آن براى خود قناتى حفر كند . اگر زمين صلبه باشد چه مقدار فاصله لازم است و چنانچه زمين رخوه باشد چطور ؟ امام جواب فرمودند : فاصله به اندازه اى باشد كه قناتها به يكديگر ضرر وارد نكنند .\r\nاين روايت بر تمام رواياتى كه فاصله را معين كرده اند ، حكومت دارد و آنها را تفسير مىكند و مناط مقدار حريم را در عدم ضرر دانسته كه مقدار آن يك امر عرفى است . يعنى تا هر كجا ضرر به قبلى برسد ، حريم محسوب مى گردد و هر كجا ضرر نباشد ، ديگر حريم نيست كه البته اين اصل در تمام حريمها جارى است حال حريم ملك باشد يا قنات يا ده و يا . . .\r\n\r\n\r\n","description":"","footnote":"\r\n( 1 ) روايت 1 باب 14 ابواب احياء الموات جلد 17 وسائل الشيعه صفحه ى . 343\r\n","page_name":" 69 ","page_number":69},
  {"content":"\r\n . \r\n","description":"","footnote":"","page_name":" 70 ","page_number":70},
  {"content":"\r\n\r\n\r\nدرس پنجم تحجير\r\nفروعات تحجير\r\n\r\n","description":"","footnote":"","page_name":" 71 ","page_number":71},
  {"content":"\r\n . \r\n","description":"","footnote":"","page_name":" 72 ","page_number":72},
  {"content":"\r\n\r\n\r\n« تحجير » :\r\nبحث اين جلسه در مورد « تحجير » است . اگر كسى زمين مواتى را متصرف شد تا آن را احياء كند و به عنوان علامت تصرف ، دور آن را ديوار كشيده يا اينكه سنگ چيد و يا برسم امروز سيم خاردار كشيد و بطور كلى علامتى را به عنوان نشانه تصرف زمين قرار داد ، اين « تحجير » است .\r\nآنچه مسلم نزد فقها است ، اين است كه با تحجير ، حق اولويت براى شخص محفوظ است . يعنى ديگرى نمى تواند بيايد و آن را براى احياء تصرف كند . هر چند اين مسأله از مسلمات متون فقهيه است و فقهاى بزرگى چون صاحب جواهر ، علامه ، محقق ثانى و شهيد ثانى ادعاى اجماع كرده اند ، اما از نظر روايات دليل معتنابهى يافت نمى شود . تا آنجا كه ما بررسى كرده ايم فقط سه روايت در اين موضوع وجود دارد كه هر سه ناتمام است .\r\nيكى از آن سه روايت ، روايت سوم از جلد سه مستدرك الوسائل باب اول از احياء موات است كه از نبى اكرم صلى الله عليه و آله نقل مىكند . اين روايت علاوه بر ضعف فراوان و مرسل بودن سندش ، از نظر\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nراوى نيز ايراد دارد زيرا از جمله راويانش « سمرة بن جندب » است كه خيلى نانجيب بوده است . اما از نظر دلالت خيلى قوى است ؛ مى فرمايد : « من احاط حائطاً على الارض فهى له » . ولى از آنجا كه سند آن خراب است ، اين دلالت قابل اعتنا نبوده و به درد نمى خورد .\r\nروايت ديگر در اين مورد :\r\n« ان الارض لله تعالي جعلها وقفاً علي عباده فمن عطل ارضاً ثلاث سنين متوالية لغير ما علة اخذت من يده و دفعت الي غيره و من ترك مطالبة حق له عشر سنين فلا حق له « 1 » » .\r\nذيل روايت كه « من ترك مطالبة حق له . . . » به عنوان قاعده مرور زمان در دادگاههاى زمان طاغوت عمل مى شد ولى نزد اصحاب و فقها معرض عنهاست و كسى نيست كه بدان عمل كرده باشد . و اگر به ظهور صدر اين روايت نگاه كنيم ، ( بدين معنى كه اگر كسى زمينى يا خانه و ملكى دارد و سه سال از آن استفاده نكرد ، از او گرفته و به ديگرى داده مىشود ) نيز « معرض عنها » مى باشد و اما اگر به معناى تحجير گرفته و بگوئيم « اگر كسى زمينى را براى تصرف علامت گذارى كرد پس از سه سال ديگر حقى ندارد » ، دلالت آن خوب مىشود ولى دليلى بر تخصيص نداريم علاوه بر اينكه اين هم مورد عمل اصحاب نيست . ( اين بحث ، بحث آينده ى ماست . ) و لذا اين روايت هم از نظر سند و هم از نظر دلالت قابل قبول نمى باشد .\r\nاما روايت سوم كه صاحب وسائل در ابواب احكام\r\n\r\n\r\n","description":"","footnote":"\r\n( 1 ) . روايت اول از باب 17 ابوات احياء موات جلد 17 وسائل الشيعه .\r\n","page_name":" 74 ","page_number":74},
  {"content":"\r\n\r\nمساجد آن را نقل كرده و از نظر سند روايت خوبى است ، اين است :\r\n« من سبق الي مكان فهو احق به « 1 » » .\r\nمرحوم شهيد و علامه و صاحب جواهر اين روايت را حمل بر تحجير كرده اند بدين معنى كه اگر كسى براى تصاحب زمين مواتى سبقت گرفت و آن را سنگ چينى كرد ، نسبت به ديگران بر آن زمين اولويت پيدا مىكند . لكن انصاف اين است كه اين روايت مربوط به اماكن عمومى چون مدارس ، بازارها ، كاروانسراها و . . . مى باشد . مثلًا اگر كسى به مسجد آمد و جائى را براى خود تعيين كرد و رفت وضو بگيرد ، اولويت اين مكان براى او محفوظ است و همينطور در ساير اماكن عمومى مثل بازارهاى قديم كه هنوز هم در بعضى از شهرستانها مرسوم است . براى مثال يك روز خاصى كاسبها به اين محل مى آيند و بساط پهن مى كنند و غروب هم جمع كرده و به خانه خويش مى روند . در چنين بازارى اگر كسى اول صبح آمده و جائى را براى خود معين كرد ، كس ديگرى نمى تواند جاى او را تصرف كند و حق اولويت با اوست .\r\nبنابراين هيچكدام از روايات مذكور نمى تواند دليل تامى براى موضوع ما باشد . اما يك مطلب باقى مى ماند و آن اينكه گاهى روايتى صحيح است اما اعراض اصحاب از آن ، آن را ضعيف مىكند و گاهى روايت ضعيف است اما عمل اصحاب ، ضعف سند را\r\n\r\n\r\n","description":"","footnote":"\r\n( 1 ) . وسائل الشيعه ج 3 باب 56 از ابواب احكام المساجد روايت . 2\r\n","page_name":" 75 ","page_number":75},
  {"content":"\r\n\r\nجبران مىكند . اينجا مى توان ادعا كرد كه چون اصحاب به روايات آن عمل كرده اند ، براى ما حجت است . اما اين سخن نيز قابل قبول\r\nنيست چون ما نمى دانيم كه اصحاب به كداميك از روايات مذكور تمسك كرده اند .\r\nروايت « سمرة بن جندب\r\n» از نظر دلالت خيلى خوب است اما سندش ضعف دارد كه اگر اصحاب به آن تمسك مى كردند ، ضعف سند آن جبران مى شد . اما مى بينيم صاحب جواهر به روايت « من سبق الى مكان . . . » تمسك و ادعاى اجماع هم كرده است . اگر كسى بگويد اجماع صاحب جواهر و علامه و شهيد يا مدركش همان روايت «\r\nسمرة بن جندب\r\n» است كه ضعف سندش را جبران مىكند و يا اينكه مدركش اين روايت نيست ، مدركى داشته كه بدست ما نرسيده است ، مى توانيم بوسيله اين علم اجمالى به اجماع ، تحجير را ثابت كنيم . لكن پذيرش اين كلام نيز مشكل است . چون مى بينيم صاحب جواهر و . . . به روايت «\r\nمن سبق . . .\r\n» تمسك كرده اند و مدرك اجماع را ارائه كرده اند در حالى كه اجماعى براى ما حجت است كه بى مدرك باشد و به اصطلاح اگر اجماع بخواهد كاشف از قول معصوم باشد ، بايد بى مدرك باشد .\r\nبنابراين تنها دليلى كه ثابت كننده حكم تحجير است ، همان سيره قطعيه عقلاء مى باشد . يعنى وقتى به عرف عقلاء مراجعه مى كنيم مى بينيم اگر كسى براى احياى زمينى ، آن را علامت گذارى مىكند ، نسبت به ديگران اولويت پيدا مىكند . و چنانچه ديگرى بخواهد آن را از او بگيرد ، مورد مذمت عقلاء قرار ميگيرد و همه او را ظالم مى شمارند . وقتى كه اين سيره عقلاء بوده و شارع هم از آن منع و ردعى نكرده باشد ، مطلب ثابت\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nمىشود .\r\nفروعاتى بر تحجير مترتب است كه بايد آنها را مورد بحث قرار دهيم :\r\n\r\nفرع اول تحجير\r\nاگر كسى زمينى را تحجير نمايد ، جز اينكه نسبت به آن زمين حق اولويت مى يابد ، چيز ديگرى نيست . در درسهاى گذشته هم در رد ادعاى صاحب جواهر مبنى بر ملكيت به دليل اثر ملكيت ، گفتيم كه اولويت و حقيت هم همان اثر را دارد . يعنى همان آثار ملكيت در حق هم هست و از آنجا كه اثر ، اعم از ملكيت و حقيت است ، بايد قدر متيقن بگيريم و قدر متيقن اينجا همان حق اولويت است و در روايات هم دليلى بر ملكيت نداريم و اينجا\r\n« عدم الدليل ، دليل العدم\r\n» است .\r\nاما آيا كسى كه جائى را تحجير كرد ، مىتواند آن را بفروشد ؟ هر چند بعضى از فقها به لحاظ حقيت به عدم جواز قائل شده اند اما مشهور در ميان فقها اين است كه مىتواند بفروشد . علامه ( ره ) در « تذكره » مى فرمايد : همانطور كه زمينهاى خراجى را مى فروشند بدين معنى كه حق استفاده و\r\nعمل خويش بر آن را به بيع مى گذارند ، اينجا نيز مى توانند بفروشند البته نه اصل زمين را بلكه حق استفاده از زمين را . در درسهاى سابق نيز روايت زمينهاى خراجيه را آورديم كه امام صادق عليه السلام فرمودند : « مىتواند بفروشد و حق خود را واگذار كند » و زمين و ساختمان هاى وقفى را نيز به عنوان مثال يادآور شديم .\r\nاما باز براى اينكه از كلمه بيع ، استيحاش نشود و\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nقائلين به عدم جواز كه مى گويند « لا بيع الا فى ملك » را راضى بداريم ، مى توانيم بگوييم شخص محق در قبال دريافت مبلغى از حق خويش ، رفع يد مىكند ، چون به قول شما حق فروختنى نيست و لذا رفع يد مىكند و پولى مى گيرد . البته نتيجه هر دو يعنى « بيع » و « رفع يد » يكى است و آن پول گرفتن در مقابل تحجير است كه به نظر ما با هر دو عنوان صحيح است و خلاصه\r\n« اكل مال بباطل\r\n» نيست .\r\n\r\nفرع دوم « تحجير » :\r\nآيا شخص مىتواند زائد بر احتياجش تحجير كند ؟ مثلًا به يك خانه نياز دارد اما بيشتر از زمين يك خانه را تحجير كند و يا اينكه اصلًا براى كاسبى و تمول برود و زمين بزرگى را تحجير كرده ، شهرك بسازد و بفروشد ؟ در جواب اين سؤال بايد گفت :\r\nخير جايز نيست . در روايات دليلى نداريم كه از اين كار منع كند اما وقتى به بناى عقلاء مراجعه مى كنيم ، مى بينيم كه عقلاء چنين اجازه اى نمى دهند و شارع هم ردعى از اين سيره نكرده است . پس براى ما ثابت مىشود كه چنين حقى براى كسى وجود ندارد . از طرفى ديگر با استصحاب هم عدم جواز به اين كار ثابت است زيرا مى دانيم كه اين زمين ، موات و ملك امام است و تحجير كننده هيچ حقى بر آن نداشته و حال شك داريم كه آيا زائد بر احتياج نيز اگر تحجير بشود ، حق اولويت مى آورد يا نه ؟ استصحاب ارض موات و ملكيت امام ( استصحاب وجودى ) يا استصحاب عدم حق تحجير كننده ( استصحاب عدمى ) مى گويد ؛ نمى تواند\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nبيشتر از احتياجش را تحجير كند .\r\n\r\nفرع سوم « تحجير » :\r\nتحجير به معناى سنگ چيدن هيچ خصوصيتى ندارد و آنچه كه خصوصيت دارد و ملاك است « تسلط عرفى » شخص بر زمين است . يعنى عرف بگويد اين شخص نسبت به اين زمين اولويت دارد چون زودتر از ديگران روى آن دست گذاشته است و الا لازم نيست حتماً چيدن سنگ در اطراف آن باشد . مى توان بوسيله ديوار يا سيم خاردار يا علامت گذارى و يا ثبت در دفتر اسناد رسمى و . . . چنين حقى را براى خود محفوظ داشت . حال اگر كسى زمينى را علامت گذارده ؛ آن را\r\nسنگ چينى و يا ديوار كشى كرد و پس از مدتى اين علامت بوسيله سيل ، زلزله و تعدى ظالمى و . . . از بين رفت ، حكم آن چيست ؟\r\nمرحوم علامه و مرحوم محقق ثانى ( ره ) در « تذكره » و « جامع المقاصد » فرموده اند : با از بين رفتن تحجير يا حائط و . . . حق نيز از بين مى رود و در آنجا هم كه ظالمى آمده و ديوار را خراب كرده است ، هر چند او كار حرامى مرتكب شده اما حق تحجير كننده هم زائل مىشود همانطوريكه به نظر ايشان در مشتركات همچنين حكمى هست يعنى اگر كسى در مسجد عبايش را انداخته و جائى براى خود تعيين كرد ، اين شخص حق اولويت نسبت به اين مكان را دارد و اگر كسى بيايد و جاى عبا را تغيير دهد ، گر چه اين شخص به خاطر تصرف در مال و رحل اولى ، مرتكب حرام شده است اما حق اولى از بين رفته و نفر دوم مىتواند جاى او بنشيند .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nامام مرحوم محقق در « شرائع » قائل به بقاء حق شده اند و مرحوم صاحب جواهر در ص ج ، كلام مرحوم محقق را مشهور دانسته و با ذكر « بلا خلاف اجده » ادعاى يك نحو اجماع هم مىكند . مثل اينكه اهميتى براى كلام علامه و محقق ثانى قائل نشده است كه مى فرمايد : « بلا خلاف اجده » . البته اين قول مشهور مبتنى بر آن مقدمه اى است كه در اول فرع سوم گفتيم كه تحجير بما هو تحجير ، هيچ خصوصيتى ندارد و صرفاً علامتى براى نشان دادن تسلط و حق شخص بر زمين مى باشد كه در اين صورت وقتى علامت از بين برود ، حق از بين نمى رود چون حق محفوظ است .\r\nقابل ذكر اينكه اين قول مشهور ، عرفيت هم دارد . يعنى بناى عقلاء بر اين است كه حق با زوال علامت زائل نمى شود و بر فرض عدم قبول بناى عقلاء ، مى گوئيم : اين شخص قبل از خراب شدن علامت و زوال آن نسبت به زمين ، « حق » داشته و حالا كه علامت از بين رفته است و شك داريم كه آيا حق باقيست يا نه ؟ استصحاب ، بقاء حق اولويت را براى او ثابت مىكند .\r\n\r\nفرع چهارم « تحجير » :\r\nاگر كسى زمينى را تحجير نموده و در ساخت يا آبادانى آن اهمال كند ؛ حكمش چيست ؟\r\nمرحوم محقق در « شرايع » مى فرمايد : در چنين صورتى حاكم زمين را از او گرفته و به ديگرى مىدهد تا آن را آباد كند و صاحب جواهر نيز ادعاى عدم خلاف كرده و از شيخ طوسى و شهيد اول و دوم و علامه . . . اين حكم را نقل مىكند و دليل همه اين فقهاء « قبح\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nتعطيل الارض » است يعنى اينكه زمينى بى كار بماند و هيچ استفاده اى از آن نشود ، قبيح است . اما آيا حاكم و فقيه از روى ولايتش\r\nچنين كارى را مىكند يعنى زمين را از دست شخص بگيرد و به ديگرى بدهد و يا اينكه از روى مقام قضاوت چنين حكمى را اجراء مىكند ؟\r\nدر صورت اول معنايش اين است كه حق شخص اول كه زمين را تحجير كرده و در آبادانى آن اهمال مىكند ، محفوظ است اما مقام ولايت بخاطر مصلحت نظام اسلامى و بخاطر قبح تعطيل ارض آن را از او گرفته و به ديگرى مىدهد . اما در صورت دوم معنايش اين است كه حق شخص اول به طور كلى به واسطه اهمال از بين مى رود و حاكم از باب قضاوت آن را به ديگرى مىدهد چه آنكه وظيفه قاضى اين است كه حق افراد را به آنها بدهد و حقى كه دست ديگران است ، به اهلش باز گرداند .\r\nچنين به نظر مى رسد كه مقام قضاوت حاكم است كه اين كار انجام مىشود نه از روى ولايت و مؤيد اين ادعا نيز بناى عقلاء است زيرا نزد عقلاء هم همينطور است كه اگر كسى زمينى را تحجير كرده و در آبادى آن اهمال مىكند ، به طور كلى حقش از بين رفته و ديگران مى توانند آن را تصرف كنند لكن براى دفع هرج و مرج و تشاح و مشاجرات ، اين وظيفه را اجرا مىكند . بلى ، استصحاب بقاء حق ، دلالت مىكند كه كار حاكم از باب حكومت است نه قضاوت .\r\n\r\n","description":"","footnote":"","page_name":" 81 ","page_number":81},
  {"content":"\r\n . \r\n","description":"","footnote":"","page_name":" 82 ","page_number":82},
  {"content":"\r\n\r\n\r\nدرس ششم مشتركات\r\nاماكن عمومى\r\nمباحات اوليه\r\n\r\n","description":"","footnote":"","page_name":" 83 ","page_number":83},
  {"content":"\r\n . \r\n","description":"","footnote":"","page_name":" 84 ","page_number":84},
  {"content":"\r\n\r\n« مشتركات » :\r\nمسئله ديگرى كه مترتب بر زمين مىشود مسأله مشتركات است . لفظ مشتركات در فقه به دو معنى استعمال شده است :\r\n1 . اماكن عمومى : مثل مساجد ، مدارس ، مشاهد مشرفه ، پاركها ، خيابانها ، كاروانسراها و . . . اماكن عمومى را بدين جهت مشتركات مى گويند كه همه حق استفاده از آن را دارند .\r\n2 . مباحات اوليه : نظير بته هاى بيابان ، علفها ، آبهاى روى زمين كه سر چشمه اى ندارد ، گياهان ، ماهى و صدفهاى دريا ، پرنده هاى آسمان و . . .\r\n\r\nاماكن عمومى :\r\nبحث ما راجع به معناى اول از مشتركات است .\r\nآنچه نزد فقها مسلم است ، اين است كه همه مى توانند از مشتركات ( اماكن عمومى ) استفاده كنند و كسى حق ندارد ديگرى را منع كند و هر كس زودتر به اماكن عمومى دست يافت ؛ اولويت با اوست . علاوه بر اينكه سيره عقلاء اين مطلب را تأئيد مى نمايد ، سيره متشرعه نيز آن را تأئيد مىكند ، زيرا ممالك\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nاسلامى نيز از دير باز اماكن عمومى داشته و متشرعين چنين رفتارى را در مورد آنها معمول داشته و مى دارند . رواياتى هم در اين مورد هست كه جمله « من سبق الي مكان فهو احق به » در اكثر آنها به چشم مى خورد و اين جمله دلالت يا حداقل قدر متيقنش همين است كه اگر كسى مثلًا در مسجد نشست ، نسبت به همان مكان اولويت دارد و كسى نمى تواند او را از آنجا بلند كند . اگر سند اين روايات صحيح باشد امضاى بناى عقلاء است و چنانچه ضعيف باشد ، عمل اصحاب ضعف آن را جبران مىكند و با صرف نظر از روايات و اجماع عملى ، صرف سيره عقلاء همراه با عدم ردع شارع ، براى ما در اثبات اين حكم كافى است و كسى از فقها نيست كه در آن خدشه كند . البته معلوم است اينكه مى گوئيم حق اولويت پيدا مىكند و مىتواند ديگران را از تصرف در آن مكان منع كند ، اين حق مانند تحجير دائمى نيست . يعنى نمى تواند گوشه اى از مسجد را تصرف كرده بدين عنوان كه هميشه در آنجا به نماز بايستد بلكه براى محدوده اى از زمان اين حكم جريان دراد\r\nو لذا بعضى از روايات چنين مى فرمايد :\r\n« من سبق الي مكان فهو احق به الي الليل\r\n» و لذا در اصطلاح فقهى به اين حق ، « حق السبق » گفته مىشود .\r\nاينك اين سؤال مطرح است كه آيا مى توان حق السبق و اولويت نسبت به اماكن عمومى را فروخت ؟ يعنى كسى كه مثلًا در صف اول نماز جماعت جا گرفته ، مىتواند جايش را به شما بفروشد ؟ مقتضاى قاعده اين است كه اشكالى ندارد . زيرا هر چند كه مالك نيست اما محق هست و مىتواند حق خويش را بفروشد و بر فرض\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nاينكه قبول كنيم كه « لا بيع الا في ملك » از طريق رفع يد ، حق خود را واگذار كرده و مبلغى را در ازاى آن مى گيرد . ظاهراً اشكالى در مسأله نيست همانطوريكه در تحجير يا اراضى خراجيه گفتيم ؛ محق مىتواند حق خود را بفروشد و يا اينكه حداقل رفع يد كند . اينجا نيز مى توان به چنين قولى قائل شد . مثال : سابق رسم بود كه در ميدان روستا يا شهرها روز خاصى از هفته ( مثلًا جمعه ) فروشندگان از اطراف جمع مى شدند و بساط پهن مى كردند كه به « جمعه بازار » يا « شنبه بازار » و . . . معروف بوده است . خوب در چنين مواردى اگر كاسبى بساط خود را گوشه اى فرش كرد و نشست ، تا شب حق تصرف و نشستن در آنجا را دارد و مىتواند ديگران را منع كند و كسى نمى تواند او را بلند كند . اما به مقتضاى قاعده كاسب ديگر كه محل او را مناسب مى بيند ، مىتواند حق او را از وى بخرد و خود جايش بنشيند و يا اينكه مبلغى به او بدهد كه از حق خويش رفع يد كند كه نتيجه عملى هر دو يكى است .\r\nدر بحث مشتركات نيز مانند تحجير ، اين بحث وجود دارد كه اگر كسى در تصرف مكانى سبقت گرفت و ديگرى آمده او را با زور و تعدى دور ساخته و خود جايش نشست ، آيا حق اولى از بين مى رود يا باقيست ؟\r\nمرحوم صاحب جواهر به نقل از « تذكره » علامه مى فرمايد :\r\n« لو دفعه عن مكانه اثم و حل له مكثه فيه و صار أحق من غيره « 1 » » . . .\r\nيعنى اگر شما در مسجدى براى نماز نشسته باشيد و فردى آمده و شما را بلند نمايد و خود\r\n\r\n\r\n","description":"","footnote":"\r\n( 1 ) . جواهر الكلام جلد 38 صفحه ى . 79\r\n","page_name":" 87 ","page_number":87},
  {"content":"\r\n\r\nبه جاى شما بنشيند ، هر چند مرتكب حرام شده ، اما غصب نكرده و مىتواند در جاى شما نماز بخواند و تازه خود او نسبت به آن مكان حق پيدا مىكند زيرا كه حق دائر به مدار وجود شخص است . حال اگر اين شخص از روى اختيار يا اجبار آن مكان را ترك نمايد ، ديگر حقش از بين مى رود و فرد بعدى\r\nهر چند با اجبار فرد اولى را بلند كرده باشد ، محقق مىشود . در مورد رحل هم همين را مى فرمايند . يعنى اگر كسى عبايش را در مسجد بگذارد و براى وضو برود ، حال به وسيله باد و . . . و يا به وسيله فردى عباى او از آنجا كنار گذارده شود ، ديگر حقى نسبت به آن مكان ندارد و همان فردى كه عبا را كنار زده ، گر چه مرتكب حرام شده ، اما نسبت به آن مكان حق پيدا مىكند و نمازش هم صحيح است .\r\nصاحب جواهر مى فرمايد اين كلام هر چند با حقيت مورد نظر فقها منافات پيدا مىكند اما واقع امر اين است كه همان لفظ حق در كلام فقها هم بيشتر از اين را نمى گويد يعنى دلالت حق صرفاً در همين حد است كه اگر كسى او را بلند كرد ، مرتكب حرام شده است ، نه اينكه حق او به جاى خود محفوظ مى ماند و در روايات نيز حق بدين معنى استعمال نشده است .\r\nچيزى كه از فرمايشات مرحوم صاحب جواهر بر مى آيد اين است كه ايشان مى خواهد « حق » را زير سؤال برده و بگويد اصلًا در اماكن عمومى حقى نيست و تعبير فقها به حق ، تسامح و مجاز است نه حقيقت و . . . لكن به ايشان اين اشكال وارد است كه : شما خودتان در جاى ديگر لفظ حق را معنى كرده ايد : « جواز التصرف و منع الغير » از ايشان مى پرسيم كه آيا همين كه در\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nمسجد نشست يا در بازار بساط پهن كرد و . . . مىتواند تصرف كند و ديگران را از تصرف منع كند يا نه ؟ اگر اينطور است پس چگونه مى گوئيد حق نيست زيرا آثار حقيت بر آن مترتب است همانطوريكه آثار ملكيت بر آن بار مىشود . لكن قائل به ملكيت نمى شويم چون زمينه ملكيت ندارد اما زمينه حقيت كه وجود دارد . اولًا بايد گفت كه نمى توان هم ادعاى حقيت كرده و بگوئيد اگر كسى او را بلند كند ، مرتكب حرام شده و هم حقيت را نفى كنيد . لازمه كلام شما اين است كه بايد منع الغير را برداشت . يعنى محق مىتواند تصرف كند اما نمى تواند مانع ديگران شود . ثانياً اينكه فرموديد كلام فقها در مورد حق مجاز است ، هيچ دليلى بر مجازيت آن وجود ندارد و ثالثاً اينكه فرموديد در روايات هم اطلاق حق بر چنين معنائى شده است نيز مقبول نيست چه آنكه رواياتى موجود است كه بعضاً هم صحيح السند مى باشند و مرحوم صاحب وسائل آنها را در دو مورد ، ج باب از ابواب آداب تجارت و ج باب از ابواب احكام مساجد نقل مىكند كه اين عبارت مضمون همه آنهاست : « من سبق الي مكان فهو احق به » .\r\nبنابراين حق موقت در اماكن عمومى از مسلمات است و آثار آن نيز وجود دارد از قبيل اينكه مىتواند حق خود را بفروشد ، هبه كند ، صلح نمايد و . . .\r\nفرع دومى كه بر بحث مشتركات به معناى اول ( اماكن عمومى ) مترتب است اين است كه آيا استفاده هاى ديگر از غير از آنچه كه اماكن عمومى براى آن جهت قرار داده شده ، جايز است يا نه ؟\r\nمثلًا مسجد براى نماز است آيا كسى مىتواند در مسجد ميوه بفروشد ؟ يا\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nمثلًا در پياده روها بساط پهن كند ؟ يا نقطه حساسى از پاركها را تصرف كرده ، چادر بزند و آنجا بخوابد ؟ آيا مىتواند در پياده روئى كه براى عبور عابر پياده است با موتور و دوچرخه رفت و آمد كند ؟ و . . .\r\nهمه فقها مى گويند در صورت مزاحمت ، چنين استفاده اى جايز نيست . صاحب جواهر ( ره ) ادعاى شهرت هم مىكند كه اگر كسى مثلًا در خيابان ، پياده رو و . . . نشسته است و اتفاقاً ماشين يا عابرى با او تصادف كرد و به او خسارتى وارد آورد ، ضمان ضرر با قاعد است يعنى با كسى است كه در پياده رو و خيابان بساط پهن كرده است زيرا آنجا كه جاى نشستن نيست و لذا اگر عابر پياده با بساط دستفروش در پياده رو تصادف كرد و خسارتى به او وارد ساخت ، ضامن آن نمى باشد . اما اگر مزاحمت ايجاد نكند ، براى مثال الان كه ما در مسجد درس مى خوانيم ، مزاحم نماز نيستيم يا در پياده روى بسيار خلوت نشستن ، مزاحمت ندارد و يا اينكه نيمه شب كه ماشين در خيابان نيست ، در خيابان راه رفتن ، مزاحم اتومبيل ها نمى باشد . در اين صورت فقها مى فرمايند اين گونه استفاده ها اشكالى ندارد . صاحب جواهر و بسيارى از فقها چون ابن حمزه ، شيخ ، شهيد اول و ثانى ، علامه و . . . ادعاى اجماع نيز مى كنند . بنابراين ملاك مزاحمت و عدم مزاحمت در اماكن عمومى شرط است و شايد بتوان گفت : وقف اماكن عمومى « لا به شرط » است نه « به شرط لا » . يعنى براى جهن خاصى وضع شده اما در صورت عدم مزاحمت اينطور نيست كه كار ديگر در آن جايز نباشد .\r\nعلاوه بر اجماع صاحب جواهر و ديگران ، رواياتى\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nنيز در دست است كه استفاده از مشتركات را ، جايز مىداند . مثلًا خوابيدن و همينطور بيع و شرا يا صنعت و تراشيدن تير و كمان و . . . ( البته به شرط عدم مزاحمت ) در مسجد اشكالى ندارد . يكى از روايات چنين آمده است :\r\n« محمد بن يعقوب عن علي بن ابراهيم عن محمد بن عيسي عن يونس عن معاوية بن وهب قال سألت ابا عبد الله عليه السلام عن النوم في المسجد الحرام و مسجد الرسول ( ص ) قال : نعم فاين ينام الناس « 1 » » .\r\nروايت صحيح السند است ، راوى در مورد خواب در مسجد الحرام و مسجد النبى از امام صادق ( ع ) سؤال مىكند ، امام مى فرمايد : « پس كجا بخوابند » . يعنى در كوچه كه نمى توانند بخوابند ، پس اشكالى ندارد .\r\nروايت ديگر چنين مى فرمايد :\r\n« و عنه عن ابيه عن حماد بن حريز عن زرارة بن اعين قلت لابي جعفر عليه السلام : ما تقول في النوم في المساجد ؟ فقال : لا بأس به الا في المسجدين مسجد النبي ( ص ) و المسجد الحرام قال . . . الخ « 2 » » .\r\nاين روايت نيز صحيح السند است . مى گويد از امام باقر ( ع ) سؤال كردم كه نظر شما در مورد خواب در مساجد چيست ؟ فرمود : اشكالى ندارد ، جز اينكه در مسجد الحرام و مسجد النبى مكروه است . راوى اضافه مىكند كه بعضى از شبها با آن حضرت به مسجد الحرام رفته و گوشه اى مى نشستيم و حضرت برايم صحبت مى كردند و گاهى نيز مى خوابيدند . روزى من حكم\r\n\r\n\r\n","description":"","footnote":"\r\n( 1 ) . روايت 1 باب 18 ابواب احكام مساجد جلد 3 وسائل الشيعه صفحه ى 496 .\r\n( 2 ) . روايت 2 باب 18 ابواب احكام مساجد جلد 3 وسائل الشيعه صفحه ى . 496\r\n","page_name":" 91 ","page_number":91},
  {"content":"\r\n\r\nآن را ياد آور شدم ، حضرت فرمودند : آن جائى كه در عهد پيامبر اكرم ( ص ) مسجد بوده ، مكروه است و اينجا چون جزء مسجد موجود در عهد پيامبر ( ص ) نبوده است ، اشكالى نداشته و مكروه نيست .\r\nوسائل روايت ذيل را نقل مىكند كه از نظر سند چون بعضى از رجال آن مشخص نيستند ، مرسله است .\r\n« قال ابو عبد الله عليه السلام : جنبوا مساجدكم البيع و الشراء و المجانبين و الصبيان و الاحكام و الضالة و الحدود و رفع الصوت « 1 » » .\r\nيعنى خريد و فروش ، رفت و آمد ديوانگان و اطفال ، قضاوت ، اعلام گمشده ، جارى ساختن حدود و بالا بردن صدا را از مساجد خود ، دور نگهداريد .\r\nهر چند در روايت لفظ « جنبوا » آمده ، لكن آنچه مسلم است ، اينكه همه اينها جايز است . زيرا مى بينيم كه در زمان پيامبر ( ص ) و در زمان ائمه طاهرين عليهم السلام در مساجد تعليم و تعلم هم بوده و در همه اين دوران به شرط عدم مزاحمت در كوچه و خيابان هم بيع و شراء مى كرده اند و يا در مسجد مى خوابيدند و . . .\r\nفرع سوم از اين بحث اين است كه آيا زيادى بر احتياج هم مى توان از اين اماكن عمومى استفاده كرد ؟ مثلًا در مسجد ، كسى چهار جا را تصرف كند براى اينكه هنگام نماز آنها را بفروشد و يا در پارك همينطور و . . . بايد گفت : نه ! چون بر اين مطلب نه از روايات و نه از سيره عملى دليلى داريم و عدم الدليل ، دليل العدم و استصحاب عدم ايجاد حق ، جارى است .\r\n\r\n\r\n","description":"","footnote":"\r\n( 1 ) باب 27 ابواب احكام مساجد جلد 3 وسائل الشيعه صفحه ى 507 .\r\n","page_name":" 92 ","page_number":92},
  {"content":"\r\n\r\nآخرين فرع اين بحث اين است كه آيا كسى مىتواند ديگرى را اجير كند يا به او وكالت بدهد كه بجاى او برود و در تصاحب مكانى سبقت بگيرد تا نسبت به آن حق پيدا كند يا نه ؟\r\nاز آنجا كه اين بحث در باب معدن مطرح خواهد شد و اختلاف علماء را بررسى خواهيم كرد ، اينجا نيازى بذكر آن نمى بينيم و در بحث معدن مفصلًا به آن مى پردازيم . انشاء الله .\r\n\r\nمباحات اوليه :\r\nدر اين قسمت در مورد مشتركات به معناى دوم بحث مى كنيم . قبلًا گفتيم مشتركات به معناى دوم ، همان مباحات اوليه نظير بته ها ، علفها ، ماهى و صدف درياها و پرندگان هوا و . . . مى باشد .\r\nبحثى كه در اينجا مطرح مى باشد اين است كه آيا مباحات اوليه از انفال است يا نه ؟ مشهور در ميان فقها اين است كه از انفال نيست و لذا به آن مباحات اوليه گفته اند . مشهور مى گويند : اينها ماليت دارد اما مالك خاصى ندارد و بقول صاحب جواهر ملك بلا مالك است ، مثلًا پرنده هوا يا ماهى مالك ندارد و چنانچه كسى آن را صيد كرد ، ملك آن مىشود . اما آنچه به نظر مى رسد اين است كه همه اين مشتركات از انفال بشمار مى آيد و ملك حكومت اسلامى است و اصولًا ملك بلا مالك معقول نيست زيرا هر ملكى مالكى دارد و الا ملك نيست و اگر بگوئيد كه مالك آنها خداست ؛ نظر ما تأئيد شده كه از انفال است چون انفال از آن اوست .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\n« يسئلونك عن الانفال قل الانفال لله « 1 » » .\r\nو از طرفى ديگر مسلم است كه بيابان از انفال است حال چگونه مىشود كه زمين ملك جهت و از انفال باشد ، اما منافع آن و آنچه از او بدست آمده از انفال نباشد ؟ يا مثلًا در باب دريا چگونه مىشود كه دريا از انفال باشد اما ماهى و صدف و بطور كلى محصولات و منافع آن از انفال نباشد ؟ چگونه مىشود كه شما زمينى داشته باشيد و عوايد و محصولات و منافعش مربوط بخودتان باشد اما\r\nمحصولات و عوائد بيابان و دريا كه از انفال و ملك حكومت اسلامى است ، مربوط به حكومت نباشد ؟\r\nبنابراين بايد گفت كه حتى آبهاى روى زمين كه چشمه اى ندارد و در اثر ريزش باران و برف جمع شده است نيز از مشتركات نمى باشد بلكه از انفال است چون قاعده اقتضا مىكند كه مالك ظرف مالك مظروف هم خواهد بود كه در زمينه آب و دريا در آينده بحث خواهيم داشت انشاء الله .\r\nدليل سوم در مورد انفال بودن مشتركات ، رواياتى است كه در اين زمينه وجود دارد . يكى از اين روايات در رديف بيان انفال مى فرمايد :\r\n« و ما سقت او سقي منها فللامام « 2 » » .\r\n« يعنى زمين و آنچه از او مى روييد مربوط به امام و ملك اوست » .\r\nروايت ديگر كه از نظر سند صحيح و بهتر از\r\n\r\n\r\n","description":"","footnote":"\r\n( 1 ) . سوره ى انفال آيه 1 .\r\n( 2 ) . روايت 18 باب 1 ابواب انفال جلد 6 وسائل الشيعه .\r\n","page_name":" 94 ","page_number":94},
  {"content":"\r\n\r\nروايت قبلى است چنين مى گويد :\r\n« . . . يا ابا سيار الارض كلها لنا فما اخرج الله منها من شيء فهو لنا . . . « 1 » » .\r\nامام صادق عليه السلام به ابى سيار مى فرمايد : همه زمين ملك ماست و آنچه كه از زمين مى رويد تيز ملك ماست . بنابراين طبق نظر مشهور فقها كه مشتركات را از انفال نمى دانند ، هر كسى مىتواند مالك گردد و لكن طبق نظر ما كسى نمى تواند حيازت كند مگر اينكه از ناحيه حكومت اسلامى مجاز شده باشد . همانطوريكه زمين موات نيز بدون اجازه قابل احياء و تملك نبود و بر اساس « من احيي ارضاً مواتاً فهي له » محيى مالك شناخته مى شد . و لذا لازم است كه دنبال دليلى بگرديم تا اين اجازه را از آن بدست آوريم كه حيازت مشتركات بدون مانع است و چنانچه كسى حيازت كرد مالك مىشود .\r\nدليلى كه در اين زمينه قابل استناد به آن است اجماع فقها بر مشروعيت استفاده از آنها مى باشد و اتفاقاً اجماع آنقدر قوى و متقن است كه اين مشتركات را مباحات اوليه ناميده اند . اين اجماع در حقيقت اجماع عملى است چه آنكه در زمان پيامبر اكرم صلى الله عليه و آله و ائمه اطهار عليهم السلام مردم گوسفندان خود را براى « چرا » به صحرا مى بردند يا به دريا رفته و صيد ماهى و\r\nاستخراج صدف و لؤلؤ و . . . مى كرده اند و يا آهو و حيوانات بيابان را شكار مى نموده اند و . . . و اين سيره عملى به ضميمه عدم\r\n\r\n\r\n","description":"","footnote":"\r\n( 1 ) . روايت 12 باب 4 ابواب انفال جلد 6 وسائل الشيعه .\r\n","page_name":" 95 ","page_number":95},
  {"content":"\r\n\r\nردع شارع كاشف از امضاى شارع است .\r\nشايد بتوان كلام فقها در مورد مشتركات را چنين توجيه نمود كه اطلاق مباحات اوليه نه بدين معنى است كه از انفال نمى باشد بلكه مراد فقهاى عظام اين است كه در اين موارد اجازه داده شده و هر كس مىتواند حيازت كند و استفاده نمايد .\r\nهمچنين رواياتى داريم كه اجازه استفاده را صادر فرموده اند . مثلًا در ادامه همان روايت ابى سيار كه الان ذكر شد ، چنين آمده :\r\n« . . . و كل ما كان في ايدي شيعتنا من الارض فهم فيه محللون . . . »\r\n« . . . زمين و آنچه از آن مى رويد ملك ماست و آنچه از اينها در دست شيعيان ماست بر ايشان حلال است . . . » .\r\nو در روايت ديگرى آمده است كه :\r\n« فما سقت او استقت فهو لنا و ما كان لنا فهو لشيعتنا « 1 » » .\r\n« زمين و آنچه مى رويد ملك ماست و هر چه از براى ماست از آن شيعيان ما خواهد بود » .\r\nروايات ديگرى هم وجود دارد كه اصلًا اجازه را « مفروغ عنه » گرفته است و دلالتش از روايات فوق الذكر بهتر هم هست و از آن جمله روايت صحيحه اى است از امام كاظم عليه السلام نقل مىكند كه فرمود :\r\n« ان المسلمين شركاء في الماء و النار و الكلاء « 2 » » .\r\nيعنى مسلمانان در آب ، علف و آتش ( كنايه از\r\n\r\n\r\n","description":"","footnote":"\r\n( 1 ) . روايت 17 باب 4 ابواب انفال جلد 6 وسائل الشيعه .\r\n( 2 ) . روايت 1 باب 5 ابواب احياء موات جلد 17 وسائل الشيعه . 17\r\n","page_name":" 96 ","page_number":96},
  {"content":"\r\n\r\nبته هاى بيابان كه براى آتش مصرف مىشود « تسمية المسبب بالسبب » ) شريك مى باشند .\r\nاين روايت اجازه را « مفروغ عنه » گرفته و دلالتى تام بر اجازه دارد .\r\n\r\n","description":"","footnote":"","page_name":" 97 ","page_number":97},
  {"content":"\r\n . \r\n","description":"","footnote":"","page_name":" 98 ","page_number":98},
  {"content":"\r\n\r\n\r\nدرس هفتم معادن\r\nانواع معدن\r\nاستفاده از معدن و مالكيت آن\r\nفروع مباحث معدن\r\n\r\n","description":"","footnote":"","page_name":" 99 ","page_number":99},
  {"content":"\r\n . \r\n","description":"","footnote":"","page_name":" 100 ","page_number":100},
  {"content":"\r\n\r\n\r\nانواع معدن\r\n1 . معادن ظاهرى : نظير سنگهاى مختلف معدنى ، نمك ، آبهاى معدنى و . . .\r\n2 . معادن باطنى : كه عبارت از معادن غير نمايان مى باشد . فقهاى عظام معادن باطنى را يك قسم قرار داده اند ، اما ما آن را به دو قسم مى دانيم . يك قسم اينكه معدن مخفى است اما براى تحصيل آن احتياج به كندو كاو بيش از حد متعارف نيست يعنى با ده بيست متر حفارى مى توان بدان دست يافت نظير گل هاى معدنى ، آهن ، مس و . . . و قسم ديگر نظير نفت است كه با حفارى چند هزار مترى حاصل مىشود .\r\nبنابراين قسم دوم از معادن ، معادن باطنى متعارف و قسم سوم معادن باطنى غير متعارف مى باشد .\r\n\r\nآيا معدن از انفال است يا نه ؟\r\nمشهور فقها از جمله محقق و صاحب جواهر گفته اند كه معدن از انفال نيست بلكه از مباحات اوليه و مشتركات است و استفاده از آن براى هر كس جايز است همانطوريكه در مورد علف بيابان گفته اند كه هر كس آن را حيازت كند ، صاحب آن مىشود .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nدر جواهر دو سه قول نقل مىكند كه به انفال بودن معدن قائل شده اند . اما آنطور كه بدست آورده ايم مسأله فراتر از دو الى سه نفر است . خيلى از فقهائى كه مى توان به قول آنها استناد كرد و بقول معروف روى قولشان حساب كرد مانند قاضى سلار ، ديلمى ، شيخ مفيد ، شيخ طوسى ، كلينى ، على بن ابراهيم از قدما و كاشف الغطاء ، شهيد اول و دوم ، صاحب كفايه و صاحب ذخيره از متأخرين ، اعتقادشان بر اين است كه معدن از انفال است يعنى مثل اراضى موات ملك حكومت اسلامى است .\r\nبنابراين از آنجا كه مسأله داراى دو قول فقهى است نمى توان به گفته فقها استناد كرد و يك قول را پذيرفت بلكه بايد ببينيم دليل كداميك از اقوال را دلالت دارد .\r\nبه نظر ما با استناد به روايات ، معدن از جمله انفال است ، روايات مورد نظر در اين بحث عبارتند از :\r\n1 . روايت .\r\n: علي بن ابراهيم في تفسيره عن ابيه عن فضالة بن ايوب عن ابان بن عثمان عن اسحاق بن عمار قال سألت ابا عبد الله عن الانفال . فقال : هي القري التي قد خربت وانجلي أهلها فهي لله و للرسول و ما كان للمملوك فهو للامام و ما كان من الارض بخربة لم يوجف عليه بخيل و لا ركاب و كل أرض لا رب لها و المعادن منها و من مات و ليس له مولي فما له من الانفال « 1 » .\r\nروايت موثقه است چون همه رجال آن مورد توثيق اصحاب قرار گرفته اند . بنابراين از نظر سند بلا اشكال است بلكه روايت موثقه از روايت حسنه نيز بالاتر\r\n\r\n\r\n","description":"","footnote":"\r\n( 1 ) . وسائل الشيعه جلد 6 باب اول از ابواب انفال صفحه ى 371 .\r\n","page_name":" 102 ","page_number":102},
  {"content":"\r\n\r\nاست چون روايت حسنه روايتى است كه سلسله روات آن امامى باشند ، توثيق شده باشند يا نه ، در صورتى كه روايت موثقه آنست كه از نظر راستگوئى و صداقت مورد قبول باشند حال امامى باشند يا نه . و آنچه در روايات براى ما مطرح است صداقت در نقل اخبار است . راوى از امام صادق عليه السلام سؤال مىكند كه مراد از انفال چيست ؟ حضرت انفال را مى شمارند تا آنجا كه مى فرمايد « والمعادن منها » كه ضمير « ها » چه به انفال برگردد و چه به « كل ارض لا رب لها » نتيجه اين است كه معادن از جمله انفال مى باشند . بنابراين روايت سنداً و دلالة عاليست .\r\n 2 . \r\n: و عن ابي بصير عن ابي جعفر عليه السلام قال : لنا الانفال قلت و ما الانفال ؟ قال منها المعادن و الاجام « 1 » . . . . .\r\nروايت از آنجا كه از تفسير عياشى نقل شده ، مرسله است . سابقاً گفتيم عياشى بسيار جليل القدر و تفسير او هم بسيار تفسير خوبى است ، اما يك آدم كج سليقه اى براى اختصار تمام سلسله روات روايتهاى مذكور در تفسير را حذف كرده و لذا روايتها مرسله شده است .\r\nاما از نظر دلالت بسيار عاليست چه اينكه امام در بيان موارد انفال صريحاً معادن را نيز نام مى برند .\r\n3 . روايت . : و عن داود بن فرقد عن ابي عبد الله عليه السلام في حديث قال قلت و ما الانفال ؟ قال : بطون الاودية و رؤوس الجبال\r\n\r\n\r\n","description":"","footnote":"\r\n( 1 ) . وسائل الشيعه جلد 6 باب اول از ابواب انفال صفحه ى . 372\r\n","page_name":" 103 ","page_number":103},
  {"content":"\r\n\r\nوالاجام و المعادن و كل ارض « 1 » . . .\r\nاين روايت نيز چون توسط عياشى نقل شده است به سرنوشت روايت قبلى دچار شده و مرسله مى باشد ، اما از نظر دلالت بسيار قوى است .\r\nهر چند دو روايت اخير مرسله است اما مؤيدى است براى روايت اول كه از نظر سند بلا اشكال است و على أى حال اين سه روايت در كنار هم دليل خوبى براى ماست كه معادن ظاهرى و باطنى از انفال است .\r\nنكته اى كه بايد متذكر شويم اين است كه در مورد معادن باطنى غير متعارف دليلى بر ملكيت آن نداريم ، همانطوريكه رهبر انقلاب نيز فرموده اند كه مالك زمينى بيش از حد عرف مالك زير زمين خويش نمى باشد . چنانچه معدنى غير متعارف در زمين او باشد ، مالك آن نخواهد بود و حتى اگر در حد متعارف باشد مثل اينكه دو متر زير زمين او گل سرشور يافت شود ، مالك آن مى باشد ، قابل بحث است .\r\nدر ادامه و ذكر روايت هائى كه دلالت مى كرد كه معدن از انفال است مى توان گفت كه دومين دليل بر ادعاى ما در خصوص معادنى كه در اراضى موات است ، مسأله ظرف و مظروف مى باشد يعنى چون اراضى موات از انفال است پس مظروف آن كه معدن باشد نيز از انفال خواهد بود .\r\nدر اينجا بجاست كه نظر مرحوم صاحب جواهر و دلايل او مبنى بر اشتراك مردم در معدن را نقل كنيم\r\n\r\n\r\n","description":"","footnote":"\r\n( 1 ) . وسائل الشيعه جلد 6 باب اول از ابواب انفال صفحه ى . 373\r\n","page_name":" 104 ","page_number":104},
  {"content":"\r\n\r\nو مختصرى بدان بپردازيم . مرحوم صاحب جواهر در ج ص عبارت ذيل را از مرحوم محقق نقل مىكند : «\r\nو من فقهائنا من يخص المعادن بالامام فهي عنده من الانفال و كل ذلك لم يثبت »\r\nو در ذيل اين كلام چنين استدلال مىكند\r\n« لعدم جابر للخبر المزبور بل الموهن متحقق فان المشهور نقلا و تحصيلا علي ان الناس فيها شرع سواء مضافاً الي السيرة المستمرة في الاعصار و الامصار في جواز الاخذ منها بلا اذن\r\n» . يعنى اينكه مرحوم محقق مى فرمايد انفال بودن معادن ثابت نيست بدين جهت است كه روايت دال بر اين مطلب ضعيف السند و غير قابل استناد است و چيزى كه آن را جبران كند نيز در دست نيست و نه تنها جبران كننده اى ندارد بلكه موهن و باطل كننده اى هم دارد و آن اينكه مشهور در فقهاء اشتراك و تساوى مردم در معادن\r\nاست . اشكالى كه به صاحب جواهر وارد است اينكه وقتى روايت معتبر و موثق است ديگر احتياجى به جبران سند ندارد . آرى دو روايت مذكور كه در قسمت اول درس آمد ، مرسل بودند اما روايت ديگرى نيز وجود داشت كه داراى سندى خوب و دلالتى عالى بود .\r\nو از طرف ديگر قول مشهور مورد نظر شما موهن روايت نيست چه آنكه اينطرف نيز قولى مشهور دارد . اگر قول به اشتراك معدن مشهور است ، قول به انفال بودن آن نيز از مشهورات است كما اينكه قبلًا عده اى از بزرگان فقهاء كه اين قول را پذيرفته اند نام برديم . بنابراين وهنى در كار نيست .\r\nو اما دليل دومى كه مرحوم صاحب جواهر مى فرمايد سيره و روش عملى مسلمين در زمان ائمه عليهم السلام\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nاس در آن زمان مردم معادن را براى مصارف شخصى و يا حتى فروش استخراج مى كردند و مانعى نداشتند . ما ضمن قبول اين سيره مى گوئيم سيره هيچ دلالتى ندارد بر اينكه معدن از مباحات اوليه و مشتركات باشد يا از انفال ، چه آنكه سيره اعم از هر دو است يعنى مىتواند از انفال باشد اما بخاطر عدم منع حكومت اسلامى و اجازه او در تصرف ، مردم بتوانند در آن تصرف كنند همانطوريكه در مورد اراضى موات قبلًا صحبت شد .\r\nمرحوم صاحب جواهر دليل ديگر خويش را چنين بيان مى فرمايد :\r\n« و لقوله تعالي : خلق لكم ما في الارض جميعاً » .\r\nيعنى خداوند متعال زمين و هر چه در آن وجود دارد را براى شما آفريده است ، پس معدن از مشتركات است .\r\nدر اين مورد نيز بايد گفت آيه فوق هيچ منافاتى با انفال بودن معدن ندارد چه آنكه انفال نيز براى مردم و استفاده آنان آفريده شده است . سابقاً نيز بيان شد كه انفال ملك شخصى پيامبر يا امام نيست بلكه ملك جهت است براى استفاده حكومت اسلامى در راه مردم است و . . .\r\nصاحب جواهر در ادامه بيان ادله خويش مى فرمايد :\r\n« ولشدة احتياج الناس الي بعضها علي وجه يتوقف عليه معاشهم نحو الماء و النار و الكلاء »\r\n، يعنى بدين جهت ما مى گوئيم معادن از مشتركات است كه مردم به بعضى از معادن به اندازه اى نيازمندند كه زندگى آنها متوقف بر استفاده از آن است .\r\nبه نظر ما اين نيز دليلى نيست كه بتواند مدعاى ايشان را ثابت كند چون ملاك در بحث نياز مردم نيست ،\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nاگر ملاك احتياج باشد پس مى توان ادعا كرد كه به علت نياز شديد فقرا به اموال اغنياء ، اموال اغنياء از مباحات اوليه و مشتركات است در صورتى كه چنين حرفى يقيناً باطل است و تأمين نياز مردم وظيفه دولت اسلامى است . بنابراين نياز مردم با انفال بودن معدن نيز منافاتى ندارد .\r\nاينها ادله مرحوم صاحب جواهر بود كه با ايشان سازگارى ندارد . ذكر اين نكته بد نيست كه اصولًا آن مرحوم هر جا كه قول مشهورى باشد به راحتى از كنار آن نمى گذرد هر چند كه دليلى هم خلاف آن داشته باشد . در همين مورد خاص همين كه به نظر ايشان رسيده كه قول به اشتراك معدن مشهور است ، سعى بر آن دارند كه دلايل مختلفى را مطرح كنند و الا دلايل مذكور هيچكدام را ياراى مقابله با روايت على بن ابراهيم كه قبلًا مطرح شد ؛ نيست . و عجيب اين است كه مرحوم صاحب جواهر قول مرحوم شهيد در دروس را غريب مىداند . مرحوم شهيد اول در كتاب دروس پس از استدلال بر انفال بودن معدن به ذكر ادله قائلين به مشترك بودن آن مى پردازد و آنها را ضعيف مى شمارد\r\n« و المتأخرون علي ان المعادن للناس شرع اما لاصالة الاباحة و اما لطعنهم في أن الموات للامام و اما لاعترافهم به و تخصيص المعادن بالخروج من ملكه و الكل ضعيف\r\n» يعنى متأخرين مى گويند به اينكه معادن از مباحات اوليه است و اين كلامشان يا بر اساس اصالة الاباحه است و يا اينكه اراضى موات را ملك امام نمى دانند و يا اينكه آن را ملك امام مى دانند لكن معدن را تخصيص خورده و خارج از ملك امام مى پندارند و\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nهمه صورت ها ضعيف است .\r\nشهيد اول همه وجوه را ضعيف مىداند چرا كه مجراى « اصالة الاباحه » جائى است كه ما دليلى نداشته باشيم اما در چنين موردى كه نص وجود دارد جاى آن نيست و اينكه اراضى موات نيز ملك امام نيست ، ضعيف است چه آنكه بيشتر از 50 روايت وجود دارد كه آن را ملك امام مى دانند و براى قول سوم كه معادن تخصيص خورده نيز نه تنها دليل نداريم كه دليل عكس نيز وجود دارد .\r\n\r\nاستفاده از معدن و مالكيت آن\r\nظاهراً مسلم بين اصحاب اين است كه در صورت عدم منع حكومت اسلامى استفاده از معدن جايز مى باشد و همانطوريكه گفته شد صاحب جواهر ادعاى سيره قطعيه كردند . و شايد مسأله جواز استفاده از معدن اجماعى باشد .\r\nصاحب وسائل به سند صحيح از امير المؤمنين عليه السلام نقل مىكند كه حضرت فرمودند :\r\nلا يحل منع الملح و النار « 1 » .\r\nيعنى حلال نيست كه كسى از معدن نمك جلوگيرى كرده و مانع استفاده ديگران بشود و همينطور مانع شدن از آتش يعنى بته هاى بيابان و يا به تعبير شيخ انصارى ( ره ) چشمه هاى نفت و مواد سوختى كه در اين صورت آتش نيز از معدن محسوب مىشود - حلال نمى باشد .\r\n\r\n\r\n","description":"","footnote":"\r\n( 1 ) . وسائل الشيعه جلد 17 روايت دوم از باب 5 ابواب احياء موات .\r\n","page_name":" 108 ","page_number":108},
  {"content":"\r\n\r\nروايت فوق جواز استفاده از معدن را مفروغ عنه گرفته و منع از استفاده را جايز نم داند . علاوه بر اين آنچه كه در كتب فقهيه آمده است كه از موارد تعلق خمس معدن است نشانگر صريح جواز استفاده از آن مى باشد .\r\nاينك چند روايت را كه دلالت واضح بر جواز استفاده از معدن دارند ، نقل مى كنيم كه صاحب وسائل آنها را تحت عنوان\r\n« باب وجوب الخمس في المعادن كلها من الذهب و الفضة و الصفر و الحديد و الرصاص و الملاحة و الكبريت و النفط\r\n» آورده اند :\r\nروايت اول :\r\nمحمد بن الحسن باسناده عن علي بن مهزيار عن فضالة و ابن ابي عمير عن جميل عن محمد بن مسلم عن ابي جعفر عليه السلام قال : سألته عن معادن الذهب و الفضة و الصفر و الحديد و الرصاص فقال : عليها الخمس جميعاً « 1 » .\r\nروايت از نظر سند صحيحه است . راوى مى گويد از امام باقر عليه السلام درباره معدن طلا ، نقره ، برنز ، آهن و مس سؤال كردم . آن حضرت فرمودند : به تمام آنها خمس تعلق مى گيرد .\r\nروايت دوم :\r\nوعنه عن ابن ابي عمير عن حماد عن الحلبي قال سألت ابا عبد الله عليه السلام عن الكنز كم فيه ؟ قال : الخمس و عن المعادن كم فيها ؟ قال : الخمس و عن الرصاص و الصفر و الحديد و ما كان من المعادن كم فيها ؟ قال يؤخذ منها كما يؤخذ من معادن الذهب و الفضة « 2 » .\r\nروايت فوق نيز صحيحه است ، راوى از امام صادق عليه السلام سؤال مىكند : چه مقدار از گنج را بايد بعنوان حقوق شرعيه پرداخت كرد ؟ حضرت فرمود :\r\n\r\n\r\n","description":"","footnote":"\r\n( 1 ) وسائل الشيعه جلد 6 باب 3 ابواب « ما يجب فيه الخمس » - صفحه 342\r\n( 2 ) وسائل الشيعه جلد 6 باب 3 ابواب « ما يجب فيه الخمس » - صفحه 342\r\n","page_name":" 109 ","page_number":109},
  {"content":"\r\n\r\nخمس آن را . آنگاه درباره معدن طلا و نقره سؤال مىكند كه حضرت مقدار خمس را تعيين مى كنند و سپس درباره معدن مس ، برنز ، آهن و هر گونه ديگرى از معدن سؤال مىكند و حضرت در جواب مى فرمايد : به همان مقدار كه در معدن طلا و نقره گفته شد ، ( خمس ) بايد پرداخت كرد . روايت چهارم :\r\nوباسناده عن احمد بن محمد عن الحسن بن محبوب عن ابي ايوب عن محمد بن مسلم قال : سألت ابا جعفر عليه السلام عن الملاحة ؟ فقال و ما الملاحة ؟ فقلت ارض سبخة مالحة يجتمع فيها الماء فيصير ملحاً . فقال : هذا المعدن فيه الخمس . فقلت و الكبريت و النفط يخرج من الارض فقال هذا و اشباهه فيه الخمس « 1 » .\r\nروايت صحيح السند است . راوى مى گويد : از امام باقر عليه السلام درباره استفاده از « ملاحته » پرسيدم حضرت فرمودند : ملاحه چيست ؟ عرض كردم زمينى كه در آن آب جمع مىشود و ( پس از تبخير آب ) به نمك تبديل مىشود . حضرت فرمودند : اين معدن است و بايد خمس آن را بپردازى . آنگاه درباره معدن كبريت ( گوگرد ) و نفت سؤال كردم فرمودند : اينها و نمونه هايشان را خمس تعلق مى گيرد .\r\nروايت پنجم :\r\nوباسناده عن سعد عن محمد بن الحسين بن ابي الخطاب عن احمد ابن محمد ابن ابي نصر عن محمد بن علي بن ابي عبد الله عن ابي الحسن ( ع ) قال : سألته عما يخرج من البحر من اللؤلؤ و الياقوت و الزبرجد و عن معادن الذهب و الفضة هل فيها زكات ؟ فقال : اذا بلغ قيمته ديناراً ففيه الخمس « 2 » .\r\n\r\n\r\n","description":"","footnote":"\r\n( 1 ) وسائل الشيعه جلد 6 باب 3 ابواب « ما يجب فيه الخمس » - صفحه 342\r\n( 2 ) وسائل الشيعه جلد 6 باب 3 ابواب « ما يجب فيه الخمس » - صفحه 342\r\n","page_name":" 110 ","page_number":110},
  {"content":"\r\n\r\nاين روايت نيز صحيح السند است . راوى از محضر امام مى پرسد كه آيا چيزهائى شبيه لؤلؤ ، ياقوت و زبرجد را كه از دريا استخراج مى كنيم يا معدن طلا و نقره زكات دارد ؟ حضرت فرمودند : اگر قيمت آن به يك دينار برسد ، بر آن خمس تعلق مى گيرد .\r\nمطلب ديگرى كه مورد بحث ماست اينكه آيا معادن در تملك كسى قرار مى گيرند يا نه ؟ يعنى فردى مىتواند پس از تسلط بر معدنى آن را صرفاً براى خود نگاهدارد و از استفاده ديگران جلوگيرى كند ؟ مشهور بين فقهاء كه حتى صاحب جواهر ادعاى اجماع بر آن مىكند اين است كه معادن ظاهرى در ملك افراد قرار نمى گيرد اما معادن باطنى قابليت تملك دارند . « ان المعادن الظاهرية فلا تملك و اما المعادن الباطنية فتملك » در مورد معادن ظاهرى مى فرمايند وجهى ندارد كه مثلًا يك نفر چشمه اى را در اختيار و در مالكيت خود قرار بدهد و اما در مورد معادن باطنى و جواز استفاده از آن مرحوم صاحب جواهر دو دليل مى آورد :\r\n1 . اينكه فرموده اند :\r\n« من احيي ارضاً فهو له\r\n» فقط مربوط به آباد كردن يك زمين نيست ، بلكه مراد مطلق احياء است و احياء هر چيزى هم به حسب حال آن چيز است « احياء كل شىء بحسبه » كسى كه تلاش مىكند و معدنى را از عمق زمين استخراج مىكند آن را احياء كرده و صاحب آن مىشود .\r\n2 . همانطوريكه اگر فردى چاهى حفارى كند تا به آب برسد ، مالك چاه و آب آن است ، اگر كسى حفارى كند تا به معدن برسد ، معدن از آن او در ملكيت او قرار مى گيرد .\r\n 3 . \r\n\r\n","description":"","footnote":"","page_name":" 111 ","page_number":111},
  {"content":"\r\n\r\nالبته صاحب جواهر در مورد اين دو دليل خيلى جازم نبوده اند و لذا مى فرمايد شايد دليل اصحاب اين باشد . و براى ما نيز عدم صحت اين ادله روشن است زيرا\r\nكه « من احيي اراضاً مواتاً فهو له\r\n» هرگز نمى تواند شامل مواردى مثل حفارى معدن و . . . باشد . روايت در مورد زمينى است كه انسان آن را به وسيله زراعت و كشاورزى يا خانه سازى و . . . آباد كند .\r\nبر فرض هم شك كنيم كه آيا شامل حفارى معدن نيز مىشود يا نه ؟ نيز نمى توانيم حكم به شمول كنيم چون تمسك به عام در شبه مصداقيه جايز نيست . ابتدا بايد مصداق را خوب شناخت ، موضوع را خوب بررسى كرد و سپس حكم را بر آن بار كنيم . و دليل دوم نيز قياسى بيش نيست و قياس هم ملاك حكم قرار نمى گيرد .\r\nبنابراين به نظر ما معدن ظاهرى و باطنى فرقى ندارند و در مورد هيچكدام دليلى بر ملكيت وجود ندارد و روايات مذكور هم صرف جواز استفاده را بيان مى كردند نه ملكيت را .\r\nعلاوه بر اين ااستصحاب عدم ملكيت نيز جارى است زيرا معدن قبلًا از انفال و ملك امام بوده ، الان كه شك مى كنيم كه آيا از ملك امام و حكومت اسلامى خارج شده يا نه ؟ استصحاب جارى مى كنيم و بنابر قول به اشتراك معدن و اينكه از مباحات اوليه است نيز مجراى استصحاب است . پس معدن اعم از ظاهرى و باطنى و طبق دو قول انفال و اشتراك ، قابل تملك نيست .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\n\r\nفروع مباحث معدن\r\nاز جمله فروع مباحث معدن اين است كه اگر معدنى در ملك فردى پيدا شد ، آيا مالك آن معن نيز مى باشد يا نه ؟\r\nاگر معدن را ملك بلا مالك و از جمله مشتركات بدانيم ، قاعده اقتضا مىكند كه بگوئيم چنين معدنى بالتبع در ملك مالك زمين است ، همانطوريكه اگر بته اى در ملك فردى برويد ، آن فرد مالك آن بته نيز خواهد بود و چنانچه معدن را از انفال بدانيم ، قاعدتاً بايد ملك حكومت اسلامى باشد « ظهور ملك فى ملك » يعنى ملك حكومت اسلامى در ملك ديگرى پيدا و ظاهر شده است و منافاتى هم با مالكيت صاحب زمين ندارد . چه آنكه قاعده « لا ضرر » نحوه كار را روشن ساخته بدين صورت كه حكومت اسلامى مىتواند براى استخراج معدن در ملك اين فرد آمد و شد كند و در قبال اجازه وجهى را دريافت كند و يا همانطوريكه امام بزرگوار چندى پيش فتوى دادند بايد ملكش را به حكومت اسلامى بفروشد تا نه او ضرر ببيند و نه مالك معدن .\r\nمهمتر از قاعده « لا ضرر » ، ولايت فقيه است كه بر اساس مصلحت نظام اسلامى مىتواند حكم به اجاره يا فروش يا واگذارى ملك حاوى معدن بدهد .\r\nفرع و موضوع ديگرى كه قابل بحث است اينكه آيا مى توان در استخراج معن اجير گرفت ؟ يعنى دولت اسلامى يا فردى با اجازه دولت اسلامى يا به علت عدم منع او مى خواهد معدنى را استخراج كند ، آيا مىتواند افرادى را اجير گرفته و با پرداخت اجاره كار آنها خود مالك مواد مستخرج باشد ؟\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nمرحوم صدر ، معدن را نيز مانند مشتركات مىداند كه به مجرد حيازت عامل در ملك او قرار مى گيرد ، يعنى هر كس كه ماهى را از آب بگيرد مالك آن مىشود يا فردى كه بته هاى بيابان را جمع آورى مىكند ، مالك آنها مىشود . بنابراين استخراج معدن قابل استيجار نيست .\r\nبه نظر ما در صورتى كلام فوق تام است كه ما كار اجير را مال خود او بدانيم در حالى كه تمام فقها اجاره را به « تمليك المنفعه » تعريف كرده اند . يك عمله موجرى است كه خود را در اجاره صاحب كار يعنى مستأجر قرار مىدهد ، پس كار او مربوط به خود او نيست . همانطوريكه صاحب منزلى\r\nمنزلش را به مستأجر اجاره مىدهد و به مجرد اجاره ديگر منفعت اين منزل تا آخر مدت اجاره مال او نيست و حق هيچ گونه انتفاعى از آن را ندارد .\r\nبنابراين استيجار در استخراج معدن اشكالى ندارد هر چند كه اولين كسى كه حيازت مىكند و مواد معدنى را بدست مى آورد ، اجير است اما كار او و حاصل عمل او مربوط به خودش نيست و مربوط به مستأجر اوست .\r\nو از طرفى ديگر لازمه كلام مرحوم صدر اين است كه حكومت اسلامى نيز نتواند مالك هچ معدنى باشد ، زيرا پر واضح است كه شخصاً نمى تواند به استخراج معدن بپردازد و ناچار از استيجار عده اى كارگر است تا مواد معدن را بدست بياورند .\r\nو اما آخرين فرع بحث معدن اين است كه اگر كسى زحمت كشيد و راهى را بسوى معدن باز كرد و يا چاهى را حفارى كرد كه بتواند از آن نفت استخراج كند ،\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nمسلماً مالك آن راه يا چاه مى باشد ، هر چند كه مالك معدن نمى تواند باشد . بنابراين احدى حق ندارد بدون اجازه از راه او استفاده كند و بايد براى خود راهى را احداث كند و يا اينكه آن راه را از مالكش اجاره كند .\r\n\r\n","description":"","footnote":"","page_name":" 115 ","page_number":115},
  {"content":"\r\n . \r\n","description":"","footnote":"","page_name":" 116 ","page_number":116},
  {"content":"\r\n\r\n\r\nدرس هشتم « آب » ها\r\nانواع « آب » ها و احكام آن\r\nالف ) دريا\r\nب ) نهر و شط\r\nج ) قنات و چاه\r\nد ) چشمه و باديه\r\n\r\n","description":"","footnote":"","page_name":" 117 ","page_number":117},
  {"content":"\r\n . \r\n","description":"","footnote":"","page_name":" 118 ","page_number":118},
  {"content":"\r\n\r\n\r\nانواع « آب » ها و احكام آن :\r\nاين درس در مورد آبها است كه يكى از مهمترين مباحث مربوط به اقتصاد بشمار مى آيد .\r\nآبها از نظر اقتصادى بر چهار قسم است :\r\n) دريا\r\n) نهرها و شط ها\r\n) قناتها و چاه ها\r\n) چشمه ها و باديه ها .\r\nالف ) دريا : مشهور در ميان فقها اين است كه درياها از مشتركات مى باشد . يعنى ملك بلا مالك است . هر چند كه ما مى گوئيم اصلًا ملك بلا مالك فرض ندارد و قول فقها بر اشتراك در حقيقت همان قول به انفال است .\r\nدر مقابل قول مشهور قول ابن زهره در غنيه و شيخ مفيد در مقنعه است كه فرمودند درياها از انفال است يعنى مالك دارد . مرحوم صاحب جواهر ( ره ) ضمن نقل كلام اين دو بزرگوار آن را بدون دليل مىداند . اما به نظر ما كه انفال بودن دريا را مى پذيريم دليل قوى نيز وجود دارد و آن اينكه اگر در خاطرتان باشد ما در بحث هاى گذشته با استناد به روايات چنين استفاده كرديم كه هر چيزى كه مالك خصوصى ندارد از جمله انفال و ملك حكومت اسلامى است .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nهمينطور بارها گفته شد كه ملك بلا مالك فرض ندارد . بنابراين دريا هم حتماً مالكى دارد و چون مالك خصوصى براى آن نيست ، پس حكومت اسلامى مالك آن مى باشد .\r\nعلاوه بر قاعده فوق دو روايت داريم كه دريا را از انفال مىداند .\r\n1 . محمد بن علي بن الحسين باسناده عن حفص بن البختري عن ابي عبد الله عليه السلام قال ان جبرئيل كري برجله خمسة أنهار لسان الماء و يتبعه الفرات و دجلة و نيل مصر و\r\n2 . مهران و نهر بلخ فما سقت او سقي منها فللامام و البحر المطيف بالدنيا و هو افسيكون « 1 » .\r\nروايت از نظر سند معتبر است و از نظر مفهوم و دلالت نيز وضوح دارد كه درياها مربوط به امام است .\r\n3 . محمد بن يعقوب عن محمد بن يحيي عن محمد بن احمد عن محمد ابن عبد الله ابن احمد عن علي بن النعمان عن صالح بن حمزه عن ابان ابن مصعب عن يونس بن ظبيان او المعلي بن خنيس قال : قلت لابي عبد الله ( ع ) مالكم من هذه الارض ؟ فتبسم ثم قال : ان الله بعث جبرئيل و أمره أن يخرق بابهامه ثمانية أنهار في الارض منها سيحان و جيحان و هو نهر بلخ و الخشوع و هم نهر الشاش و مهران و هو نهر الهند و نيل مصر و دجلة و الفرات فما سقت او استقت فهو لنا و ما كان لنا فهو لشيعتنا « 2 » .\r\nاين روايت نيز از نظر سند معتبر است و مفهومى شبيه روايت قبلى دارد جز اينكه آن روايت شمول بيشترى از اين داشت زيرا تمام درياها را با صراحت\r\n\r\n\r\n","description":"","footnote":"\r\n( 1 ) . روايت 18 از باب 1 ابواب انفال ج 6 وسائل الشيعه ص 370 .\r\n( 2 ) . روايت 17 از باب 4 ابواب انفال ج 6 وسائل الشيعه ص 384 .\r\n","page_name":" 120 ","page_number":120},
  {"content":"\r\n\r\nاز انفال دانست .\r\nاما استفاده از درياها و بطور كلى از انفال تا وقتى كه حكومت اسلامى منع نكرده باشد ، جايز است علاوه بر اين روايات دلالت دارد كه اگر كسى از اشياء ارزشمند دريائى چيزى استخراج كرد بايد خمسش را بپردازد . اين سخن بدان معنى است كه روايات اصل جواز استفاده از دريا را مفروغ عنه گرفته است و خمس را از آن استفاده مىداند . از آن نمونه سه روايت ذيل مى باشد :\r\nمحمد بن الحسن باسناده عن علي بن مهزيار عن ابن أبي عمير عن حماد عن حلبي قال سألت ابا عبد الله عليه السلام عن العنبر و غوص اللؤلؤ فقال : عليه الخمس « 1 » .\r\nروايت صحيح السند است . راوى از امام درباره استخراج لؤلؤ و عنبر از دريا سؤال مىكند و امام در جواب ضمن مفروغ عنه گرفتن اصل استفاده ميزان خمس را بعنوان حقوق واجب معين مى كنند .\r\nمحمد بن علي بن الحسين قال سئل ابو الحسن موسي بن جعفر عليه السلام عما يخرج من البحر من اللؤلؤ و الياقوت و الزبرجد و عن معدن الذهب و الفضة هل فيها زكات ؟ فقال ؟ اذا بلغ قيمته ديناراً ففيه الخمس « 2 » .\r\nاين روايت كه سلسله رجال آن براى ما مشخص نيست ، از جازمات صدوق است و جازمات مرحوم صدوق براى ما حجت است . پس روايت فوق نيز معتبر است .\r\nراوى مى گويد درباره مواد مستخرج از دريا چون لؤلؤ ، ياقوت ، زبرجد و همينطور درباره معدن طلا و نقره از امام سؤال شد كه آيا زكات دارد ؟ امام فرمودند :\r\n\r\n\r\n","description":"","footnote":"\r\n( 1 ) باب 7 از ابواب « ما يجب فيه الخمس » - ج 6 وسائل الشيعه ص 347\r\n( 2 ) باب 7 از ابواب « ما يجب فيه الخمس » - ج 6 وسائل الشيعه ص 347\r\n","page_name":" 121 ","page_number":121},
  {"content":"\r\n\r\nاگر قيمت موارد مذكور به يك دينار برسد خمس به آنها تعلق مى گيرد .\r\nمحمد بن محمد المفيد في المقنعة عن الصادق عليه السلام انه قال : في العنبر الخمس « 1 » .\r\nاين روايت هم از جازمات مرحوم مفيد است كه اگر كسى آنها را حجت بداند اين روايت نيز معتبر است . اما دلالت واضحى دارد كه حضرت فرموده است : بر عنبر خمس تعلق مى گيرد .\r\nو اما اينكه آيا درياها قابل تملك هستند يا نه ؟ بحثى است كه سابقاً در معدن مطرح شد كه « عدم الدليل دليل العدم » آن را غير قابل تملك مىداند خواه قائل به اشتراك دريا باشيم و خواه قائل به انفال بودن آن .\r\nب ) نهرها و شط ها كه از كوهسارها و واديها سرچشمه مى گيرد .\r\nدر مورد نهرها نيز مشهور در ميان فقها اين است كه از مشتركات مى باشند لكن به نظر ما نهرها از انفال هستند و دليل ما اضافه بر دو دليل مذكور در قسمت اول ( درياها ) اين است كه وقتى سرچشمه\r\nرودها و نهرها خود از انفال مى باشند ، پس اينها نيز از انفال هستند و اين همان چيزى است كه سابقاً در مورد بته هاى بيابان نيز گفتيم كه وقتى زمين موات مال حكومت اسلامى است ، پس آنچه در آن مى رويد نيز بالتبع ملك حكومت اسلامى است . و استناد ما در اين كلام روايت « ابى سيار » كه قبلًا هم مطرح شد مىتواند باشد . امام\r\n\r\n\r\n","description":"","footnote":"\r\n( 1 ) باب 7 از ابواب ما يجب فيه الخمس ج 6 وسائل الشيعه ص 347\r\n","page_name":" 122 ","page_number":122},
  {"content":"\r\n\r\nمى فرمايد :\r\n« يا ابا سيار الارض كلها لنا فما أخرج الله منها من شيء فهو لنا »\r\nزمين از آن ماست و هر چه كه در زمين مى رويد نيز از آن ماست .\r\nولى استفاده از رودها و نهارها را هم روايات ، هم سيره قطعيه و هم فتواى فقها جواز آن را محرز دانسته اند .\r\nج ) آب قناتها و چاهها : در مالكيت چاه و قناتى كه در ملك شخصى احداث شود شكى نيست ، اما بحث در باره چاه و قناتى است كه در اراضى موات احداث شده باشد كه در چنين موردى قاعده اقتضا مىكند كه از انفال باشد چه آنكه اصل زمين و ظرف از انفال است .\r\nلكن مشهور در ميان قدما اين است كه از مشتركات است ، ولى همانطوريكه گفته شد مى توانيم كلمه مشتركات را حمل بر انفال بكنيم زيرا مراد فقها از مشتركات موارديست كه استفاده از آن براى عموم آزاد است و اين معنى با انفال بودن آنها هيچ منافاتى ندارد ، چه آنكه استفاده از انفال نيز در صورت عدم منع حكومت اسلامى جايز است .\r\nبنابراين قنات و چاهى كه در اراضى موات حفر شده باشد از انفال است لكن در روايات اجازه تملك آنها داده شده است . بعلاوه اينكه از روايات قبلى كه مضمون « من احيى ارضاً فهى له » داشت ، مى توان چنين استفاده كرد كه چاه حفر شده از زمين موات نيز در ملك حفر كننده قرار مى گيرد زيرا آبادى و احياء يك زمين مربوط به آب است يعنى اگر نشود بالمطابقه چنين معنائى را استفاده كرد ، بالالتزام ممكن است .\r\nو اما بعضى از روايتهائى كه در اين زمينه دلالت\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nدارند :\r\nروايت اول :\r\nمحمد بن يعقوب عن ابي علي الاشعري عن محمد بن عبدالجبار عن صفوان عن سعيد الاعوج عن ابي عبد الله عليه السلام قال سألته عن الرجل يكون له الشرب مع قوم في قناة فيها شركاء فيستغني بعضهم عن شربه ، ايبيع شربه ؟ قال : نعم ان شاء باعه به ورق و ان شاء بكيل حنطة « 1 » .\r\nروايت صحيح السند است . راوى از امام مى پرسد فردى در آب قنات با ديگران شريك است لكن چون احتياج به سهم خويش ندارد ، آيا مىتواند آن را بفروشد ؟ امام فرمودند : آرى مىتواند بفروشد و در مقابل هر چه بخواهد دريافت كند حال پول باشد يا گندم .\r\nملاحظه مىشود كه در اين روايت اصل مالكيت قنات ، « مفروغ عنه » گرفته شده است .\r\nروايت دوم :\r\nوباسناده عن الحسين بن سعيد عن فضالة و القاسم بن محمد عن عبد الله بن كاهلي قال : سئل رجل ابا عبد الله عليه السلام و انا عنده عن قنات بين قوم لكل رجل منهم شرب معلوم فاستغني رجل منهم عن شربه ايبيعه بحنطة او شعير ؟ قال : يبيعه بما شاء « 2 » .\r\nاين روايت نيز صحيح است كه در آن راوى سؤالى شبيه روايت قبل را نقل مىكند و امام در پاسخ مى فرمايد : مىتواند در مقابل هر چه كه مى خواهد آن را به فروش برساند .\r\nروايت سوم :\r\nعبد الله بن جعفر في قرب الاسناد عن عبد الله بن الحسن عن علي بن جعفر عن أخيه قال سألته عن قوم كانت بينهم قناة ماء لكل انسان منهم شرب معلوم فباع احدهم مشربه بدراهم او بطعام هل يصلح ذلك ؟ قال :\r\n\r\n\r\n","description":"","footnote":"\r\n( 1 ) وسائل الشيعه جلد 17 ابواب « احياء الموات » - باب 6 صفحه ى 332 .\r\n( 2 ) وسائل الشيعه جلد 17 ابواب « احياء الموات » - باب 6 صفحه ى 332\r\n","page_name":" 124 ","page_number":124},
  {"content":"\r\n\r\nنعم لا بأس « 1 » .\r\nگرچه گفته اند كه عبد الله بن الحسن توثيق نشده ، لكن ما بدست آورديم كه بزرگان او را توثيق كرده اند و روايت معناً شبيه روايات قبلى است .\r\nبنابراين با تكيه بر « نص » و « فتوى » مى توان گفت اگر كسى قناتى را در اراضى موات حفر كرد ، مالك آن خواهد بود . البته دولت اسلامى مىتواند اجازه حفر در اراضى موات را ندهد . اما بحث ها مربوط به قانون كلى موضوع است نه اعمال ولايت .\r\nد ) آب چشمه و آب باديه : آب چشمه آنست كه از زمين مى جوشد و آب باديه آبهائى است كه در اثر برف و باران جارى مىشود .\r\nاينجا نيز قاعده اقتضاء مىكند كه از انفال باشد چون ظرف آنها از انفال است . اما روايات استفاده و حتى تملك آن را هم اجازه داده كه روايات در باب و و و از ابواب احياء موات ج مذكور است كه بعضى از آنها را نقل مى كنيم .\r\nروايت اول :\r\nمحمد بن الحسن باسناده عن احمد بن محمد عن محمد بن سنان عن ابي الحسن عليه السلام قال : سألته عن ماء الوادي فقال : ان المسلمين شركاء في الماء و النار و الكلاء « 2 » .\r\nروايت سنداً صحيحه است راوى در مورد آب باديه از امام سؤال مىكند و امام مى فرمايند : مسلمانان در\r\n\r\n\r\n","description":"","footnote":"\r\n( 1 ) . وسائل الشيعه جلد باب ، ابواب احياء الموات صفحه ى\r\n( 2 ) . وسائل الشيعه جلد 17 باب 5 ، ابواب احياء الموات صفحه ى 331 .\r\n","page_name":" 125 ","page_number":125},
  {"content":"\r\n\r\nآب ، آتش ( بته ها ) و علف ( خوراك دام ) شريك هستند . يعنى هر كس حيازت كرد ملك اوست . اين روايت گر چه حكم را بيان مىكند ولى بالالتزام مى رساند كه امام اينها را ملك خويش مىداند اما به مسلمانان واگذار كرده است .\r\nروايت ديگر :\r\nمحمد بن يعقوب عن علي بن ابراهيم عن ابيه عن محمد بن حفص عن رجل عن ابي عبد الله عليه السلام قال سألته عن قوم كانت لهم عيون في ارض قريبة بعضها من بعض فاراد رجل أن يجعل عينه اسفل من موضعها الذي كانت عليه و بعض العيون اذا فعل بها ذلك اضر بالبقية من العيون و بعضها لا يضر من شدة الارض فقال : ما كان في مكان شديد فلا يضر و ما كان في\r\nارض رخوة بطحاء فانه يضر وان عرض رجل علي جاره ان يضع عينه كما وضعها و هو علي مقدار واحد قال : ان تراضيا فلا يضر « 1 »\r\nروايت به علت نقل از فرد نامعلوم مجهوله است . راوى از امام سؤال مىكند در صورتى كه چشمه هائى نزديك به يكديگر وجود دارد آيا صاحب يكى از آنها مىتواند چشمه خود را در موضعى قرار بدهد كه اگر زمين رخوه باشد به چشمه ديگرى ضرر مى زند ؟ امام مى فرمايد اگر با رضايت صاحب آن چشمه باشد اشكالى ندارد و الا چنين كارى صحيح نيست .\r\nدلالت روايت براى بحث ما خوب است ، زيرا به وضوح مى رساند كه مى توان چشمه را به وسيله حيازت در تملك خويش آورد و ديگرى حق اضرار به آن را ندارد .\r\n\r\n\r\n","description":"","footnote":"\r\n( 1 ) . وسائل الشيعه جلد 17 باب 13 از ابواب احياء موات صفحه ى 342 .\r\n","page_name":" 126 ","page_number":126},
  {"content":"\r\n\r\nبلى احتمال اينكه مراد از عيون در روايت قناتها باشد نه چشمه ها هست دقت كنيد بنابراين تمسك به روايت از نظر سند و از نظر دلالت بى اشكال نيست ولى مسئله از نظر فقها بلا اشكال است چنانچه سيره متشرعه بلكه سيره عقلاء نيز بر جواز تملك است و منعى از اين سيره نشده بلكه از روايات قبلًا استفاده نموديم كه جواز تصرف در كليه انفال داده شده است و آن سيره به واسطه آن روايات امضاء شده است .\r\nوالسلام عليكم و رحمة الله و بركاته\r\n\r\n","description":"","footnote":"","page_name":" 127 ","page_number":127},
  {"content":"\r\n . \r\n\r\n","description":"","footnote":"","page_name":" 128 ","page_number":128}
  ]