[
  {"content":"\r\n\r\nجلد دوم\r\nمقايسه اى بين سيستمهاى اقتصادى\r\nبقلم : حسين مظاهرى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nدفتر انتشارات اسلامى\r\nوابسته بجامعهء مدرسين حوزهء علميهء قم\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nجلد دوم\r\n\r\nفصل پنجم\r\nبسم الله الرّحمن الرّحيم\r\n\r\nمبانى و راههاى مالكيت فردى\r\nاسلام . كار را اساس اقتصاد خود مىداند ، و به همين جهت ما كار را يكى از پايه‌هاى نظام مالى اسلام دانستيم .\r\nدر اقتصاد اسلامى ، آن نوع مالكيت فردى كه بوسيله‌ى كار توليدى مثل زراعت ، صناعت ، كارگرى و . . . يا وسيله‌ى كار توزيعى مثل كسب و تجارت ، يا بوسيله‌ى كار نظارتى مثل كارهاى ادارى ، لشكرى و . . . بدست آيد مورد قبول است ؛ و انواع ديگرى از مالكيت فردى كه از راه كار و عمل نباشد و بوسائلى نظير رباخوارى ، بيع كالى به كالى ، زمين‌خوارى و بورس‌بازى ، احتكار و نگاهدارى ضروريات مردم ، بهره‌بردارى از اجاره‌دارى و . . . بدست آمده باشد مشروع نيست و اسلام بشدت با آن مخالف است و مبارزه مىكند .\r\nقرآن شريف رباخوارى را جنگ با خدا و پيامبر ( ص ) مىداند :\r\n « . . . فان لم تفعلوا فأذنوا بحرب من الله و رسوله »  « 1 »\r\nاسلام بيع كالى به كالى را كه خريدار و مشترى ، جنس غير موجود را دست‌به‌دست ، دادوستد كنند ، و بسيار اتفاق مىافتد كه چند واسطه برمىخورد و هريك بهره‌ى هنگفتى مىبرند ، بدون اينكه پول يا جنسى مبادله شود ، نمىپذيرد ؛ و همه‌ى علماى اسلام اين گونه معاملات را باطل دانسته‌اند .\r\n\r\n\r\n","description":"","footnote":"\r\n( 1 ) - سوريه‌ى بقره آيه‌ى 279\r\n","page_name":" 3 ","page_number":3},
  {"content":"\r\n\r\nاسلام براى كسىكه زمين را آباد نكرده است حقّى قائل نيست ، اگرچه با بورس‌بازى زمينى را بدست آورد و بخواهد بدون آنكه روى آن كارى انجام داده باشد ، بفروشد .\r\nاسلام احتكار هرچيزى را كه مردم به آن نيازمندند ممنوع كرده است ، بنابراين زمين‌خواران از اين جهت نيز مسئوليت شرعى دارند .\r\nاسلام اجاره كردن چيزى و اجاره دادن همان چيز را با مال الاجاره‌ى بيشتر بدون آنكه كارى روى آن انجام داده باشد ، جائز نمىداند چه آن مورد اجاره زمين و خانه و مغازه و نظاير آن باشد و چه آلات و ادوات صنعتى و غير صنعتى .\r\nرواياتى كه در اين مورد رسيده در مورد غير زمين اتفاق دارد كه جائز نيست با مال‌الاجاره‌ى بيشتر اجاره داده شود مگر آنكه ابتدا مستأجر عملى بر مورد اجاره انجام داده باشد تا بهره‌ى بيشترى كه مىگيرد در مقابل آن عمل باش و ظاهرا در اين‌باره ميان فقهاء نيز اختلافى نيست . ولى در مورد زمين چون در روايات اختلافى ديده مىشود فقهاء نيز اختلاف نظر دارند ؛ امّا علم اصول اقتضاء مىكند كه بگوييم اجاره كردن هرچيز چه زمين باشد چه غير زمين ، و اجاره دادن يا براى مزارعه واگذار كردن آن به بيشتر از آنچه اجاره كرده است جائز نيست مگر آنكه كارى در مقابل مال‌الاجاره انجام داده باشد ؛ زيرا اگر برخى روايات مجمل است برخى ديگر مفسّر و بيان‌كننده‌ى اجمال آن مىباشد .\r\nبه عبارت ديگر جمع ميان همه‌ى روايات با مراعات قواعد علم اصول اقتضا دارد كه بطور كلّى بگوييم : جائز نيست بهره‌ى اضافى بگيرد مگر عملى انجام داده باشد .\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nخلاصه آنكه از متون اسلامى مىيابيم شارع مقدس اسلام نخواسته است سودى جز از طريق كار و عمل به كسى برسد ، و اگر هبه ( بخشش ) و جائزه وارث و امثال اينها را امضا كرده است برگشت اينها به استثمار فرد از فرد نيست ، و آنچه ما در صدد بيان آن هستيم اين است كه اسلام استثمار فرد از فرد را جائز نمىداند و كسى بدون عمل حق ندارد از كسى سودى ببرد ( و معاملاتى از اين قبيل مانند رباخوارى و نظائر آن جائز نيست ) .\r\nولى اگر قانون ارث امضا شده است و يا جائز است كه كسى به كسى جايزه‌يى بدهد يا هديه‌يى براى كسى بفرستد ؛ هيچيك از اينها استثمار نيست ، بلكه تشويق ، جلب محبت و دوستى و پرورش ذوق و استعداد و فعاليت فرد است و قبلا در قانون ارث در مورد آن سخن گفتيم .\r\nاسلام كار را بطور مطلق از مبادى مالكيت ندانسته است ، بلكه لازم مىداند كار در خدمت جامعه باشد ، و قرآن كريم كارى را كه مضرّ براى جامعه باشد يا مفيد براى جامعه نباشد حرام مىداند و بهره‌يى كه از آن بدست آيد حرام رباخوارى و به تعبير قرآن « اكل مال به باطل » است :\r\n« و لا تأكلوا اموالكم بينكم بالباطل الّا ان تكون تجارة عن تراض » « 1 » ( اموالتان را در ميان خود به باطل مخوريد جز آنكه به صورت تجارت با رضايت طرفين باشد ) .\r\nآشكار است كه تجارت بعنوان مثال ذكر شده است و معناى آيه‌ى شريفه اين است : هركارى كه مفى براى جامعه باشد مثل تجارت با رضايت طرفين ، بهره بردن از آن كار صحيح است ، و هركارى كه براى جامعه سودمند نباشد بهره‌ى آن حرام و اكل مال به باطل است .\r\n\r\n\r\n","description":"","footnote":"\r\n( 1 ) - سوره‌ى نساءايه‌ى 33\r\n","page_name":" 5 ","page_number":5},
  {"content":"\r\n\r\nبنابراين اسلام كارهايى را كه در خدمت جامعه باشد امضا كرده بلكه آن را از « واجبات كفائيه » دانسته است ولى استفاده از ثروتهاى طبيعى در اسلام مطلوبتر به نظر مىرسد ، و ما در اين فصل در مورد استفاده از ثروتهاى طبيعى سخن مىگوييم .\r\n\r\nثروتهاى طبيعى\r\nثروتهاى طبيعى به چند قسمت تقسيم مىشود :\r\nالف‌زمين\r\nزمين بهترين و بالاترين ثروتهاست ، و بدون استفاده از ثروت زمين ، بشر نمىتواند به زندگى خود ادامه دهد ، اگر كشاورزى نباشد نسل بشر در مدّتى كوتاه نابود مىشود ، و آشكار است كه زمين و كشاورزى در آن عامل بسيار مهمّى در اقتصاد محسوب مىشود .\r\nب‌آب\r\nآبهاى روى زمين و زيرزمين نيز مانند زمين عامل مؤثرى در اقتصاد و دوام حيات انسان و غير انسان است .\r\nج‌مباحات اولّيه مثل هيزم در بيابان و ماهيها در دريا و پرندگان و حيوانات غير اهلى و نظاير اينها ، و شايد برترين اين ثروتها نيروى برق و جواهراتى كه از دريا استخراج مىشود از قبيل مرواريد و مرجان و غيره باشد .\r\nدمعادن .\r\nبويژه معادنى از قبيل نفت و طلا و فلزّات ديگر .\r\nاينك بايد ديد اين ثروتها ملك دولت است يا ملك عموم ملّت است يا تا به دست نيايد ملك كسى نيست ؟ و آيا همه بدون اجازه‌ى دولت مىتوانند از اين ثروتها استفاده كنند يا بايد با اجازه‌ى\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nجمله روايتى است كه با تواتر معنوى از طريق فريقين از پيامبر اسلام ( ص ) نقل شده كه فرمودند : « من احيى ارضا مواتا فهى له » « 1 »\r\n( هركس زمين غيرآبادى را آباد كند آن زمين مال اوست ) .\r\nعموم اين روايت دلالت دارد كه فرقى ميان آبادكننده‌ى مسلمان و كافر و ميان اينكه زمين در چه جائى باشد نيست . و روايت « محمد بن مسلم » كه از نظر سند بيار عالى است تصريح مىكند كه در اين مورد فرقى بين مسلمان و كافر نيست . محمد بن سلم مىگويد : « سألت ابا عبد الله عن الشراء من ارض اليهود و النصارى فقال ليس به بأس . . . و ايماقوم احيوا شيئا من الارض او عملوه فهم احقّ بها و هى لهم » « 2 » ( از امام صادق ( ع ) در مورد خريد زمين يهوديان و مسيحيان سؤال كردم فرمود اشكالى ندارد . . . و فرمود هر فرقه‌يى زمينى را آباد سازند يا روى آن عملى انجام دهند به آن زمين سزاوارترند و آن زمين مال آنها خواهد بود ) .\r\nعلاوه بر اين روايات سيره‌ى قطعى مسلمانان همين است كه ميان احياءكننده‌ى مسلمان و كافر تفاوتى نيست ، و صاحب جواهر نيز در كتاب « احياء موات » فرموده‌اند : « اراضى خراجيه‌زمينهايى كه بواسطه‌ى جنگ ، مسلمانان بر آن مسلّط شده‌اند و احكام آن انشاء الله در آينده ذكر خواهد شدملك مسلمانان است »\r\nو اگر كافر با احياء زمين مالك زمين نبود بايد گفت : ملك دولت است نه مسلمانان ، زيرا احياء بدون اذن امام فاسد بود و هيچ‌كس ملزم به آن نمىشود .\r\nبا اين مقدّمات ، جمله‌يى كه در روايت « عمر بن زيد » از « ابى سيار » نقل شده كه : « فانّ كسبهم‌الكفّارمن الارض حرام عليهم » « 3 » ( استفاده‌ى كفّار از زمين بر آنان حرام است )\r\n\r\n\r\n","description":"","footnote":"\r\n( 1 ) - وسائل باب 1 از كتاب احياء موات ج 17\r\n( 2 ) - وسائل روايت 1 از باب 1 از كتاب احياء موات و روايت 2 از باب 71 كتاب جهاد\r\n( 3 ) - وسائل ج 6 ص 382\r\n","page_name":" 7 ","page_number":7},
  {"content":"\r\n\r\nدولت باشد ؟ و آيا همه‌ى اين ثروتها مثل يكديگرند يا از نظر ملكيت و احكام مختلفند ؟\r\nما اين مسائل را در چهار فصل بطور فشرده ذكر مىكنيم :\r\nفصل اوّل‌در مورد زمين كه فقهاى اسلام در فقه كتابى به نام « كتاب احياء موات » به آن اختصاص داده‌اند .\r\n\r\nانواع زمين\r\nفقها زمين را به چند قسم تقسيم كرده‌اند :\r\n1 - زمينهاى غيرآباد كه در فقه به زمينهاى موات ناميده شده است و خود به دو قسمت تقسيم مىشود . يك قسم زمينهايى است كه قبلا آباد بوده و فعلا آباد نيست كه در روايات آن را « خربه » ناميده‌اند و در فقه به آن « موات بالعرض » مىگويند .\r\nقسم ديگر زمينهايى است كه نمىدانيم چه وضعى داشته‌اند مانند بيابانها ، درّه‌ها ، دامنه‌ى كوهها ، و نظاير آن ، اين قسم در روايات « اراضى موات » نام دارد و در فقه به آن « موات بالاصالة » مىگويند .\r\nزمينهاى موات : بدون ترديد قسم دوّم از نظر فقه و روايات جزو انفال و در تملّك حكومت اسلام است ، ولى ترديدى هم نيست كه هركس چه مسلمان باش چه كافر ، و زمين موات چه در بلاد اسلامى باشد چه در بلاد كفر ، در اراضى خراجيه باشد يا در غير اراضى خراجيه ، هركجا باشد مىتواند در آن تصرّف كرده و آن را آباد نمايد ، زيرا روايات بسيارى از رسول اكرم ( ص ) و ائمه‌ى اطهار ( ع ) توسط فريقين رسيده است كه كاملا حاكى از آنست كه حكومت اسلامى اجازه‌ى تصرف و حيازت زمينهاى موات را داده است ، و از\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nنمىتواند در مقابل ادلّه‌يى كه ذكر شد مقاومت كند . بنابراين يا بايد تأويل شود يا به حال اجمالى باقى بماند تا امام معصوم ( ع ) رفع اجمال نمايد .\r\nضمنا بايد توجّه داشت كه احياء موات تا آنجا موجب ملكيت است كه باعث زيان و استثمار غير نباشد بنابراين اگر سرمايه‌دارى بخواهد چند فرسخ در چند فرسخ را احياء كند ظاهرا روايات از اين‌گونه موارد انصراف دارد و بايد با اجازه‌ى حاكم شرع باشد و اگر زيانبخش و استثمارى نباشد و حاكم صلاح بداند جائز است ، و اصولا در اين‌گونه موارد بايد با اجازه‌ى حاكم شرع عمل شود .\r\n\r\nملكيت زمين به سبب احياء\r\nاختلاف است كه آيا آباد نمودن زمين موجب ملكيت است همچنانكه بيشتر فقهاء فرموده‌اند و سيره‌ى مسلمانان نيز همين است ؛ و يا موجب حق است يعنى زمين ملك دولت است و حيازت‌كننده حق بهره‌بردارى از آن را دارد ، و برخى از فقهاء همين نظر را دارند چنان كه « شيخ طوسى » در كتاب جهاد مبسوط فرموده و شهيد ثانى نيز همين احتمال را داده است و برخى روايات هم بر همين موضوع دلالت دارد .\r\nولى با وجود سيره‌يى كه از مسلمين و اجماعى كه از فقهاء در دست است‌شيخ طوسى در غير جهاد مبسوط قائل به ملكيت است‌چگونه مىتوان به آن روايات عمل كرد ؟\r\nعلاوه بر اينها ، رواياتى كه دلالت مىكند بر « حق » نه « ملك » دو روايت بيش نيست . و هردو روايت از جهاتى مجمل و خلاف مشهور و مخالف با روايات ديگر است ، يكى از اين دو روايت\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nهمان روايت « عمر بن يزيد » است كه قبلا ذكر كرديم و ديگرى روايت « كابلى » است كه مىگويد :\r\n« فمن احيى ارضا من المسلمين فليعمرّها و ليؤدّ خراجها الى الامام » « 1 » ( هركس زمينى را آباد نمايد بايد مواظبت كند تا خراب نشود و خراج آن را به امام بپردازد ) .\r\nممكن است مراد از خراج زكات باشد ، زيرا هيچ فقيهى در اين مورد به طسق و مال الاجاره قائل نشده است ، و اگر چنين بود مىبايست در فقه و در ميان مسلمانان شهرت بسزائى داشته باشد چنان كه خمس و زكات چنين شهرتى دارد . چنين حكمى كه مبتلا به عموم است نبايد اين گونه مبهم و مجمل باشد .\r\nممكن است كسى بگويد چون طسق و مال الاجاره از طرف ائمه اطهار عليهم السلام برداشته شده شهرت پيدا نكرده است . ولى اين درست نيست زيرا :\r\nالف‌تحليل مال الاجاره فقط در روايت عمر بن يزيد است كه قابل اعتماد نبود .\r\nب‌لازم است اصل اين‌گونه حكمهامال الاجاره‌و فرع آن‌تحليل از طرف حكومت‌شهرت بسزائى در فقه و ميان روات و نزد مسلمانان داشته باشد چنان كه وجوب خمس و تحليل آن چنين است .\r\nج‌تحليل در اين روايت اختصاص به شيعه دارد ، و هيچ فقيهى در اين مسأله تفصيلى بيان نكرده است كه مال الاجاره از كافر گرفته مىشود و براى مسلمان حلال است .\r\nدگذشته از همه‌ى اينها بنابر آنكه تحليلى در كار باشد اين بحث نتيجه‌ى عملى ندارد و منحصر مىشود در يك بحث فقهى\r\n\r\n\r\n","description":"","footnote":"\r\n( 1 ) - وسائل روايت 2 از باب 3 احياء موات\r\n","page_name":" 10 ","page_number":10},
  {"content":"\r\n\r\nخشك علمى و اين‌گونه بحثها ارزش علمى هم ندارد بويژه در بحثهاى اقتصادى .\r\nبنابراين نيتجه مىگيريم :\r\nالف‌زمينهاى موات همه از انفال است و به دولت اختصاص دارد و ملك دولت است .\r\nب‌همه مىتوانند زمينها را آباد كنند زيرا اجازه‌ى آباد كردن از طرف حكومت اسلامى در رواياتى نظير : « من احيى ارضا مواتا فهى له » داده شده است .\r\nج‌فرقى ميان زمينها نيست ، زيرا اراضى موات اگرچه در اراضى خراجيه باشد از انفال است ، پس اجازه شامل آنها نيز مىشود .\r\nدفرقى در آباد كردن ميان مسلمان و كافر نيست زيرا اين اجازه به هردو داده شده است .\r\nهحيازت موجب مالكيت است و كسىكه زمينى را آباد نمايد مالك آن مىشود . زيرا اين موضوع در ميان مسلمانان و در فقه و ظواهر روايات متداول است و اگر موجب مالكيت نبود لازم بود كه عكس اين موضوع متداول باشد ، و دو روايتى كه ظاهرش دلالت بر « حق » دارد ، از جهات مختلفى قابل اعتماد نيست ، بنابراين اگر قابل تأويل است بايد تأويل شود و گرنه به حال اجمال باقى بماند و عمل به آن جايز نيست ، زيرا قانون تعارض اصولى چنين اقتضا مىكند .\r\nو اين بحث نتيجه‌ى عملى ندارد ، زيرا آنان كه قائل به « حق » شده‌اند به جواز نقل و انتقال فتوى داده‌اند و نزد آنان مسلّم است كه پرداختن طسق و مال الاجاره لازم نيست ، و هيچكس حتّى\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nحاكم اسلامى نمىتواند مانع او سود ، مگر مصلحت مهمى در بين باشد كه حاكم ممانعت كند ، و در اين مورد ميان « ملكيت » و « حق » فرقى ديده نمىشود زيرا در مباحث گذشته گفتيم كه حاكم شرع مىتواند در اموال ديگران تصرّف نمايد ؛ و بالأخره در مجموع شايد بتوان گفت كه قائل به « ملكيت » شدن با اقتصاد مطابقت بهتر و بيشترى دارد زيرا اين موضوع تشويق مؤثرى است كه افراد را به كار و كوشش و آباد ساختن زمين وا مىدارد .\r\n\r\nاراضى خربه و مهمله\r\nقسم دوّم از اراضى موات كه قبلا آباد بوده و فعلا آباد نيست چند صورت دارد :\r\n1 - زمينهايى كه از ملّتهاى گذشته بر جاى مانده مثل زمينهايى كه باستان‌شناسان در آن حفّارى مىكنند ، و يا قناتهاى متروكى كه جز اثرى از آن ديده نمىشود ، اين قسم از جمله‌ى انفال بوده و مالك آن دولت اسلامى است ، و در روايات انفال نيز ذكر شده و حكم آن حكم موات بالاصاله است .\r\n2 - زمينهايى كه مالك معروف يا غير معروف دارد ولى مالك از آن اعراض كرده است ؛ اين‌گونه زمينها مثل مباحات است ، و فقها مالى را كه مالكش از آن اعراض كند مثل نثارى كه بر سر عروس مىريزند در حكم مباحات مىدانند و همه مىتوانند در آن تصرّف نمايند و هركس تصرف نمايد مالك آن مىشود و مالك قبلى حق مراجعت به آن ندارد . و به احتمال قوى روايت « معاوية بن وهب » به اين‌گونه زمينها نظر دارد . « 1 »\r\n3 - زمينهايى كه از آنها اعراض نشده ولى صاحبش اعتنايى\r\n\r\n\r\n","description":"","footnote":"\r\n( 1 ) - وسائل روايت 1 از باب 3 احياء موات ج 17\r\n","page_name":" 12 ","page_number":12},
  {"content":"\r\n\r\nبه آن ندارد و زمين بدون استفاده مانده است ؛ از برخى روايات استفاده مىشود كه حاكم اسلامى به صاحبان چنين زمينهايى سه سال مهلت مىدهد و اگر در اين مدّت آباد نكردند زمين را به ديگرى واگذار مىكند . « 1 » برخى از فقها نيز فتوى داده‌اند كه بدون اجازه‌ى حاكم اسلامى هم مىتوان در چنين زمينهايى تصرّف و آن را اباد نمود ، ولى ظاهرا اين موضوع دليلى ندارد علاوه بر اين چنين احكامى را بدست غير حاكم سپردن موجب هرج‌ومرج است ، و چون روايت فوق از نظر سند ضعيف است بايد گفت حكم چنين زمينهايى در دست حاكم است و حاكم مىتواند از مالك بگيرد يا در دست او باقى بگذارد .\r\nاگر اين روايات هم نبود ، و يا كسى در دلالت اين روايات خدشه‌يى وارد سازد ، باز مسلّم است كه حاكم شرع حق اين‌گونه تصرّفات را دارد ؛ البته اگر مالك زمين استفاده‌ى ديگرى از آن مىنمايد و يا تصميم بر مرمّت و بازسازى آن دارد از بحث ما خارج است مگر آنكه مصلحت اجتماعى مهمترى در ميان باشد بر اينكه لازم است آباد شود .\r\n4 - زمينهايى كه اعراض از آنها ثابت نشده ولى صاحب معروف و شناخته شده‌يى هم ندارد ؛ اين نوع زمينها جزو اموال مجهول المالك به حساب مىآيد و حق تصرف در آنها با حكومت اسلامى است .\r\nاز برخى روايات استفاده مىشود كه امام عليه السلام اجازه‌ى عمومى براى تصرف در اين‌گونه زمينها را داده است . « 2 » ذيل روايت « كابلى » كه قبلا ذكر شد دلالت دارد كه اين اجازه به شيعيان اختصاص دارد ، ولى عمل به روايت بسيار مشكل است\r\n\r\n\r\n","description":"","footnote":"\r\n( 1 ) - وسائل روايات باب 17 احياء موات ج 17\r\n( 2 ) - وسائل روايت 8 از باب 1 و روايت 3 از باب 3 احياء موات\r\n","page_name":" 13 ","page_number":13},
  {"content":"\r\n\r\nچنانچه برخى از روايات ( روايت عمر بن يزيد ) « 1 » دلالت دارد كه با احياء زمين مالك آن نمىشود و زمين در ملكيت امام باقى است و بايد مال الاجاره بپردازد ولى فقهاء ملتزم به آن نشده‌اند ، لذا عمل به چنين روايتى از نظر فنّ اصول جائز نيست ، زيرا هم معارض دارد و هم علماء به آن عمل نكرده‌اند البته احتياط پسنديده است چنانچه صاحب وسيله در كتاب وسيله و نيز استاد بزرگوار ما رهبر عاليقدر انقلاب در كتاب تحرير الوسيله احتياط فرموده‌اند .\r\nو اگر بعد از احياء زمين صاحب آن پيدا شود بايد او را راضى كرد زيرا حكم مجهول المالك اين است كه اگر تصرّف‌كننده با اجازه‌ى حكومت اسلامى از طرف صاحب آن صدقه داده باشد چون صاحب آن پيدا شود بايد او را راضى نمايد ، و امام عليه السلام در ذيل روايتى كه « سليمان بن خالد » نقل مىكند همين موضوع را فرموده است : « فليؤد اليه حقّه » « 2 » ( - اگر آمدبايد حق او را به او باز گرداند ) .\r\n\r\nاراضى مفتوحة العنوة\r\nزمينهايى است كه اسلام بوسيله‌ى جنگ بر آنها مسلّط شده است ، مثل زمينهاى عراق و ايران و شام و . . . اين‌گونه زمينها از جمله‌ى غنائم است و از روايات « 3 » استفاده مىشود كه ملك عنوان مسلمان است نه افراد ، بنابراين بهره و استفاده‌ى چنين زمينهايى بايد در مصالح مسلمانان مثل ساختن بيمارستان ، مدارس و . . . صرف شود ؛ و البته بايد توجه داشت كه اين حكم قطع نظر از عوارض و طوارى است و به عبارت فقهى اصل تشريع وداعى بر جعل حكم چنين اقتضا دارد ، امّا اگر حكومت اسلامى مصلحت و مورد مهمترى را در\r\n\r\n\r\n","description":"","footnote":"\r\n( 1 ) - وسائل ج 6 ص 382\r\n( 2 ) - وسائل روايت 3 از باب 3 از احياء موات\r\n( 3 ) - وسائل روايت 1 از باب 18 از احياء موات\r\n","page_name":" 14 ","page_number":14},
  {"content":"\r\n\r\nنظر داشته باشد صرف آن مىكند ، زيرا كيفيت صرف به دست حكومت اسلامى است ، مثل زكات كه در اصل تشريع براى مصارف هشتگانه است كه از قرآن استفاده مىشود ، ولى مصرف به دست حكومت اسلامى است ، و نيز مانند خمس كه اصل تشريع اقتضا دارد نصف آن صرف معيشت سادات شود امّا حكومت اسلامى حق دارد در غير آن صرف كند و در حقيقت خمس كه انشاء الله به بحث آن خواهيم رسيد ملك دولت است نه افراد و نه عنوان سادات .\r\nو همينطور اصل تشريع اقتضا دارد كه زمينهاى مفتوحة العنوه ملك عنوان مسلمان باشد ولى اگر حاكم شرع صلاح بداند كه زمينها در ملك صاحبان آن باقى بماند مىتواند بطور كلّى يا جزئى هرطور صلاح بداند عمل كند ، همچنانكه پيامبر اسلام صلى الله عليه و آله با اهل خبير و اهل مكّه چنين كرد ، و از روايات استفاده مىشود كه رسول اكرم زمينهاى خيبر را به ملك آنها باقى گذاشت و به همين جهت ائمه‌ى دين ( ع ) خريدوفروش آن را جايز دانستند « 1 » ، و فقط خراجى اضافى بر زكات بر آن زمينها قرارداد ، و زمينهاى مكّه را بدون خراج به اهل مكّه واگذار كرد . « 2 »\r\nخلاصه ، اصل تشريع اقتضا دارد زمينهاى فتح شده ملك مسلمانان باشد و كسى حق خريدوفروش آنها را جز حقى كه روى زمين دارد نداشته باشد ، و خراج و مال الاجاره اين زمينها صرف مصالح مسلمانان شود مگر حاكم شرع صلاح بداند كه در تملّك مالك اوّل باقى بماند يا خراج بگيرد و صرف امور ديگرى بنمايد .\r\nدر خاتمه يادآور مىشويم كه منظور از اراضى خراجيه آن زمينهايى است كه بهنگام فتح آباد باشد ، ولى زمينهاى موات جزو انفال است و اين حكم را ندارد و در حكم سائر زمينهاى موات است\r\n\r\n\r\n","description":"","footnote":"\r\n( 1 ) - وسائل روايت 2 از باب 71 از كتاب جهاد\r\n( 2 ) - وسائل روايت 1 از باب 72 از كتاب جهاد\r\n","page_name":" 15 ","page_number":15},
  {"content":"\r\n\r\nيعنى مربوط به حكومت است و حكومت اسلامى اجازه‌ى حيازت آن را به همه داده است و اگر كسى آن را آباد كند مالك آن خواهد بود زيرا اراضى موات قبل از فتح ملك دولت بوده و اينكه بواسطه‌ى فتح از تملّك دولت بيرون رود دليل مىخواهد و دليلى هم نيست ، بلكه عموماتى دلالت دارد بر اينكه موات بالاصاله ملك امام است و شامل اراضى موات مفتوحة عنوة هم مىشود ، لذا صاحب جواهر رحمة الله عليه فرموده است در مسأله هيچ خلافى نيست .\r\nهمچنين مناطقى مثل جزيره‌ها و جنگلها كه در فقه به زمينهاى آباد بالاصاله ناميده شده و بعدا بحث آن خواهد آمد ، به اين حكم مربوط نمىشود ؛ بنابراين منظور از اراضى خراجيه فقط آن زمينهايى است كه موقع فتح‌آباد بالعرض بوده ، مثل خانه‌ها و زمينهاى كشاورزى و . . .\r\nدر اين مورد مسأله‌يى مطرح مىشود و آن اينكه زمينهاىآباد فعلى در مناطقى نظير ايران و عراق و شام كه نمىدانيم از اراضى موات است و بعد از فتح آباد شده يا همان زمينهاى آباد در وقت فتح است حكم اراضى خراجيه را ندارد ؛ زيرا « قاعده‌ى يد » از قواعد علم اصول اقتضا دارد كه كسىكه بر چيزى سيطره و تصرف مالكانه دارد آن‌چيز ملك اوست مگر عدم ملكيت آن اثبات شود ، و صاحب جواهر در كتاب جهاد بدون نقل خلاف ، مسأله را پذيرفته و به اصل « اصالة عدم كونها معمورة . » متمسّك شده است ، ولى از نظر فنّ اصول جريان اين اصل بسيار مشكل به نظر مىرسد ، و در اين بحث جا و فرصت رسيدگى به اين مطلب نيست .\r\nبنابراين نتيجه گرفتيم :\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nالف‌اراضى خراجيه ملك عنوان مسلمين است و بايد استفاده و بهره‌ى آن صرف مصالح مسلمانان شود .\r\nب‌اين‌گونه احكام در فقه « حكم اقتضائى » و « داعى جعل حكم » و « اصل تشريع حكم » ناميده مىشود و حكم فعلى به دست حاكم اسلامى است و او مىتواند زمينهاى خراجيه را از صاحبان آن بگيرد ، و مىتواند به آنان مزارعه دهد ، و مىتواند بين آنان و مسلمين تقسيم كند ؛ و نيز حق دارد بهره و استفاده‌ى آن زمينها را در مصالح ديگرى صرف نمايد .\r\nج‌منظور از اراضى خراجيه ، « اراضى موات » و « اراضى معمورة بالاصاله » نيست ، و فقط زمينهاى آباد در دست كفّار اراضى خراجيه محسوب مىشود .\r\nدزمينهاى آبادى كه هم‌اكنون در دست ايرانيها و عراقيها و . . . است ، چون وضعشان براى ما معلوم نيست و ممكن است بعد از فتح آباد شده باشند ، ملك افراد است و حكم اراضى خراجيه را ندارد ؛ البته اگر اطمينان داشته باشيم كه زمينهاى آباد محلّ خاص همان زمينهاى آباد هنگام فتح است ، احكام اراضى خراجيه بر آن حمل مىشود و كسى حق نقل‌وانتقال آن را ندارد و فقط مىتواند حق خود را بر ديگران واگذار كند .\r\nبايد توجه داشت كه اطلاع از چنين موضوعى بسيار بعيد و مشكل است ، و به همين جهت بايد گفت احكام اراضى خراجيه در حال حاضر تقريبا به عبارت علمى سالبه بانتفاء موضوع است .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\n\r\nاراضى صلح\r\nزمينهايى كه صاحبانشان مسلمان نشده‌اند ولى ميان آنان و مسلمانان جنگى هم نشده و كار با مسالمت و صلح پايان پذيرفته ، زمينهاى صلح است . اين‌گونه زمينها ملك صاحبان آنست ، ولى حاكم اسلامى اگر صلاح بداند مىتواند از آنها ماليات بر توليد و يا ماليات نسبت به افراد ، و يا هر دو نوع ماليات را بگيرد ، و در اصل اين مسأله و احكام آن رواياتى از ائمه عليهم السلام رسيده است . « 1 »\r\nالبته اگر مصالحه بر زمين واقع شده ، حكم بر مدار همان مصالحه است ؛ چنانچه وجه المصالحه زمين مربوط به امت اسلامى است احكام اراضى خراجيه بر آن مترتب مىشود ، و اگر مصالحه بر اين است كه زمينهاى گرفته شده ملك دولت باشد ، احكام انفال بر آن حمل مىگردد .\r\nولى طبق آنچه از تاريخ و روايات بدست مىآيد ، اراضى صلح متعلق به صاحبان آنست و مسلمانان و حكومت اسلامى جز جزيه حق ديگرى نداشته‌اند .\r\n\r\nاراضى فيئ\r\nقسم ديگرى از زمين كه بدون جنگ بدست مسلمين افتاده باشد در قرآن كريم « فيئ » ناميده شده و به همين جهت در فقه هم به همين نام ذكر مىشود :  « ما افاء الله على رسوله من اهل القرى فللّه و للّرسول و لذى القربى و اليتامى و المساكين و ابن السبيل »  « 2 » ( آنچه خدا از اهل شهرها به پيامبرش عطا فرمود براى خدا و پيامبر و خويشان پيامبراهل بيت‌و يتيمان و مساكين و واماندگان در راه است ) .\r\n\r\n\r\n","description":"","footnote":"\r\n( 1 ) - كتاب جهاد وسائل‌روايات باب 72 - 71\r\n( 2 ) - سوره‌ى حشر آيه‌ى 7\r\n","page_name":" 18 ","page_number":18},
  {"content":"\r\n\r\nاين‌گونه زمينها چنان كه از آيه‌ى شريفه استفاده مىشود ملك دولت بوده و اختيار آن صرفا بدست دولت است . و نام بردن از مساكين و ابن السبيل در آيه به جهت بيان مصرف ، و بعبارت ديگر داعى جعل حكم مىباشد و به همين جهت در روايات « فيئ » از جمله‌ى انفال به شمار رفته است ؛ و نيز طبق آيات بعد اين آيه و در تاريخ و روايات مسلّم است كه رسول اكرم ( ص ) فيئ بنى النضير را به مهاجرين اختصاص داد و به انصار بهره‌يى از غنائم منقولات عطا نفرمود جز به سه نفر از آنان‌كه بهره‌يى يافتند .\r\n\r\nجنگلها و نيزارها\r\nاين‌گونه اراضى در فقه « عامرة بالاصالة » نام دارد يعنى زمينهايى كه خودبخود آباد است مثل جنگلها و نيزارها و هر زمينى كه آباد ش و كسى آن را آباد نكرده باشد ، بنابراين جز يره‌ها اگر آباد باشد در حكم همين زمينهاست و گرنه از زمينهاى موات محسوب مىشود .\r\nزمينهايى كه خودبخود آباد هستند جزو اموال دولتند و در روايات انفال هم از جمله انفال به حساب آمده‌اند ؛ و دليلى بر جواز تصرف اين‌گونه زمينها نيست ، بنابراين اگر كسى بخواهد درختهاى جنگلى را قطع كند و خانه و باغ بسازد دليلى بر جايز بودن آن نداريم بلكه دليلى بر جايز بودن استفاده از آن نيز در دست نيست ، جز آنكه سيره‌ى قطعيه است كه همه حق استفاده از جنگلها را داشته‌اند مثل استفاده از معادن كه انشاء الله در آينده مباحث آن خواهد رسيد .\r\nبنابراين بايد گفت همه‌ى افراد مىتوانند از اين‌گونه زمينها به قدر نياز استفاده كنند ، ولى در شرع براى تصرّف در آنها و يا استفاده از آنها براى افزودن ثروت ، دليلى نداريم .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nحاكم اسلامى مىتواند از استفاده‌ى از اين زمينها جلوگيرى كند زيرا ملك دولت است ، و دليل جواز استفاده از آنها بيش از اباحه نيست ، و نمىتواند حقى براى ديگران اثبات كند ، و بفرض اثبات حق باز هم معلوم است كه حاكم اسلامى براى مصلحت مهمتر مىتواند جلوى آن را بگيرد .\r\n\r\nاقطاعات\r\nقسم ديگر زمينهايى است كه در فقه « اقطاعات » نام دارد ، و به چند صورت تصور مىشود :\r\nالف‌زمينهاى اختصاصى دولت غير اسلامى كه در فقه به آن « قطائع الملوك » مىگويند ؛ اين قطائع مثل ديگر چيزهايى است كه به دولت غير اسلامى تعلق داشته ، يعنى دولت اسلامى اگر بر دولتى بيگانه غلبه كند غنائمى كه به دست آيد به مسلمانان تعلّق دارد ولى آنچه به دولت غير اسلامى مربوط باشد مثل خانه‌ى سلطنتى و اثاث منزل فرمانرواى بيگانه و اقطاعاتى كه به خود اختصاص داده نظير باغها ، شكارگاهها ، تفريحگاهها و . . . از جمله‌ى انفال محسوب مىشود و به حكومت اسلامى تعلق دارد .\r\nب‌دولت اسلامى از حق حكومت خود مىتواند برخى اراضى خراجيه را به بعض افرادصاحبان قبلى ، افراد ادارى ، لشكرى ، افراد معمولىبصورت ملكيت يا حق الاختصاص يا مزارعه و امثال اينها ، واگذار نمايد . در فقه اين واگذارى « اقطاع » نام دارد .\r\nج‌دولت اسلامى مىتواند از حق ملكى خود استفاده كند و برخى اراضى دولتى مثل اراضى موات و عامرة بالعرض و . . . را به دولت اختصاص دهد ، چنان كه پيامبر اكرم ( ص ) مكانهايى را براى\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nاستفاده‌ى حكومتى اقطاع كردند مثلا بقيع را براى نگاهدارى شتران زكات تعيين فرمود ، و نيز دولت اسلامى مىتواند بعضى از اين اراضى را به كسى واگذار نمايد اگرچه او آباد نكند كه عرب به آن « حهى » مىگويد ، و پيامبر اكرم ( ص ) به برخى از اصحاب‌مثل زبير - چنين زمينهايى واگذار فرمودند .\r\nالبته نزد فريقين مسلّم است كه جز حكومت اسلامى هيچكس نمىتواند اين‌گونه اقطاعات‌حهىتعيين كند « لا حهى الا للّه و لرسوله » ، و چون اين كار يكنوع حكم سلطانى است كه در موارد استثنائى به جهت مصالحى صورت مىگيرد ، حكومت اسلامى مىتوان آن را نقض كند و حتى مرحوم صاحب جواهر رحمه الله فرموده است به مجرّد زوال مصلحت ، خودبخود رفع مىشود . ولى معلوم است كه كلام ايشان خالى از اشكال نيست .\r\nدر خاتمه بايد يادآور شويم كه نتايج اقتصادى اين بحث به شرح ذيل است :\r\nالف‌زمينهاى آباد و غير آباد متعلّق به حكومت است نه افراد .\r\nب‌هر فرد مىتواند بوسيله‌ى كار مالك زمين مواتى كه آباد كرده است بشود ، به شرط آنكه زمين را مهمل و بيكار نگذارد ، و اگر زمين معطّل بماند حاكم اسلامى از او مىگيرد و به ديگرى واگذار مىكند .\r\nهمچنين اگر به جهت كار مالك زمينى شود ولى مالكيت او مفسده‌يى داشته باشد و مثلا مفاسدى نظير فئوداليسم قرون وسطى بر آن مترتب شود ، حاكم مىتواند هرطور صلاح است رفتار نمايد .\r\nج‌بهره‌بردارى از زمين براى همه آزاد است ، و در مباحث\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nگذشته ديديم كه اسلام به كار در زمين و بهره‌بردارى از آن بسيار تأكيد و سفارش كرده و سيره‌ى بزرگان دين نيز همين بوده است .\r\nداز زمينهاى آباد فقط به قدر نياز مىتوان استفاده كرد ، و كسى حق ندارد از زمينهاى آباد مثل جنگلها براى افزايش ثروت استفاده كند .\r\nهزمين بازى و زمين خوارىاقطاع‌در اسلام نيست ، مگر به هنگام ضرورت و مصلحت جامعه ، و بوسيله‌ى حاكم عدل اسلامى در موادر استثنائى صورت مىگيرد و آن هم فقط يك حكم موقّتى است .\r\nبنابراين كسانى كه زمينهاى موات را قطعه‌قطعه مىكنند و به ثبت مىرسانند و مىفروشند ، كارشان از نظر اسلام هيچ‌وجه اسلامى ندارد . البته در اسلام « تحجير » هست كه فقهاء در كتاب احياء موات عنوان كرده‌اند ، ولى آنچه از اقوال فقهاء بدست مىآيد اين است كه انسان مىتواند زمينى را با ديواركشى و امثال آن‌كه علامت تصرّف باشد تصرّف كند با شرائط ذيل :\r\n1 - بيش از مقدار احتياج نباشد ، بنابراين اگر كسى چند هكتار زمين را با تحجير و علامت تصرّفىنه مانند ثبت و علامتى كه عرف آن را تصرّف نمىداندتصرّف كند فقط به مقدار احتياج متصرّف مىشود ، مثلا اگر قصد ساختن خانه دارد تحجير به مقدار آن خانه ( نه بيشتر ) جائز است .\r\n2 - بايد قدرت براى آباد كردن داشته باشد ، مثلا كسىكه مقدورش نيست خانه بسازد اگر به مقدار خانه تحجير كند متصرّف آن نمىشود .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n3 - زمين را معطّل نگذارد ؛ و اگر چنين كند و در آباد كردن زمين اهمال ورزد حاكم اسلامى آن را از او مىگيرد ، بلكه شايد بتوان گفت حق او به خودى خود زائل مىشود ، زيرا دليلى بر « تحجير » نداريم جز سيره‌ى عقلا و اينكه از طرف شرع هم منع وردعى نشده است ، از اين جهت متبّع بناء عقلاء است ، و در صورت شكّ بايد قدر متيقّن گرفت ، فلذا نقل اجماع از فقهاء شده كه تحجير ملك‌آور نيست و فقط حق اولويت به متصرّف مىدهد .\r\nخلاصه‌ى آنچه ذكر شد اينكه : انسان مىتواند با تحجير در زمين موات به قدر نياز و به مقدار قدرت حق اولوّيتى بدست آورد و اگر در احياء زمين اهمال كند آن حق اولويت هم از بين مىرود ، و چون مورد تنازع است بهتر است بگوئيم به دست حاكم اسلامى آن حق برداشته و زائل مىشود .\r\n\r\nدرياها و نهرها و آبها\r\nقسمت دوّم از ثروتهاى طبيعى آبهاست . آبها به سه قسم تقسيم مىشود :\r\nالف‌درياها : مشهور ميان فقهاست كه درياها از جمله‌ى مشتركات و مباحات محسوب مىشود ( مثل هيزمهاى بيابان ) و همه حق استفاده از آن را دارند ؛ ولى از مجموع روايات انفال استفاده مىشود كه درياها جزو انفال است ، زيرا روايات انفال حاكى از آنست كه هرچيزى كه مالكى نداشته باشد جزو انفال بوده و مالك آن امام است ، و معنا ندارد اين مال هنگفت‌درياهاكه مالك بخصوصى ندارد بدون مالك باشد .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nاضافه بر اين ، روايتى با سند صحيح دلالت دارد كه همه‌ى درياها از انفال است « 1 » البته از روايات غوص كه براى آنچه از دريا استخراج مىشود پرداخت خمس را واجب ساخته ، درمىيابيم كه در مورد دريا نيز مانند اراضى موات اجازه‌ى استفاده داده شده است .\r\nب‌شطها ، رودها ، نهرها و چشمه‌ها و غيره : اين‌گونه آبها را فقهاء از مباحات و مشتركات شمرده‌اند ، ولى بايد بگوئيم اين‌گونه آبها نيز جزو انفال است ، زيرا اوّلا از اراضى موات بيرون مىآيد و چون زمين موات از انفال است پس آبهاى آن نيز جزو انفال خواهد بود ( از همين نظر نباتات بيابان را نيز بايد از انفال بدانيم ) و ثانيا چيزى كه صاحب بخصوصى ندارد بايد از انفال باشد ؛ البته استفاده از اين‌گونه آبها بطور مسلّم جايز و بلا مانع است ، و شايد منظور فقهاى بزرگوار كه درياها و رودها را جزو مشتركات و مباحات شمرده‌اند اين باشد كه براى همه‌جايز است از آنها استفاده كنند ، نه آنكه اصلا مالك ندارد ( دقت كنيد ) .\r\nثالثا برخى روايات حاكى از آنست كه شطها و رودها جزو انفال است « 2 » .\r\nج‌آبهاى زيرزمينى كه با كار و عمل استخراج شود مثل قنات و چاههاى كم‌مق و عميق : اين‌گونه آبها از ملك هركس استخراج شود مالك آن همان شخص صاحب ملك است ، بنابراين اگر چاه در ملك شخصى حفر شود مالك آن همان صاحب ملك ، و اگر ملك امام حفر شود ملك آن امام است ، ولى روايات احياء موات عامل را مالك مىسازد زيرا همچنانكه قبلا گفته شد از آن روايات استفاده مىشود كه عمل‌كننده ( كسىكه زمينى از اراضى موات را آباد كند يا در اراضى موات چاه حفر نمايد ) مالك آن خواهد بود .\r\n\r\n\r\n","description":"","footnote":"\r\n( 1 ) - وسائل جلد 6 روايت 18 از باب 1 انفال\r\n( 2 ) - وسائل جلد 6 روايت 18 از باب 1 انفال و روايت 12 و روايت 17 از باب 4 انفال\r\n","page_name":" 24 ","page_number":24},
  {"content":"\r\n\r\nبنابراين بايد گفت استخراج‌كننده‌ى آبهاى زيرزمينى مالك آن آب است و مىتواند بفروشد و يا از استفاده‌ى ديگران از آبى كه استخراج كرده جلوگيرى كند و . . . و رواياتى ( در باب 24 از ابواب عقد بيع وسائل جلد 12 ) نيز در دست است كه كاملا بر همين موضوع دلالت مىند و از آن جمله است : « عن عبد الله الكاهلى قال سأل رجل ابا عبد الله عليه السلام و انا عنده عن قناة بين قوم لكل رجل منهم شرب معلوم فاستغنى رجل منهم عن شر به ايبيع بحنطة او شعير قال يبيعه بما شاء هذا ممّا ليس فيه شيئ « 1 » ( عبد الله كاهلى گفت من در خدمت امام صادق عليه السلام بودم ، مردى از امام در مورد قناتى سؤال كرد كه ميان گروهى مشترك است و براى هريك از آب آن بهره‌يى است ، يكى از آنان از سهم آبى كه دارد بىنياز است آيا مىتواند در برابر گندم يا جو سهم خود را بفروشد ؟ امام فرمود : مىتواند بهر چيزى كه مىخواهد بفروشد ، در اين فروش اشكالى نيست‌فروش اين آب بلا مانع است زيرا از آبهايى نيست كه فروششان جايز نيست - ) .\r\nاين روايت شاهد بر آن است كه رواياتى كه از فروش آب منع كرده است مربوط به موارد ديگرى است ؛ توضيح آنكه روايتى از رسول اكرم ( ص ) نقل شده كه فرمودند : « الناس شركاء فى ثلاث النّار و الماء و الكلاء » ( مردم در سه چيز شريكند : مواد سوختى مثل بوته در بيابان ، و آب ، و مواد تغذيه‌ى حيوانات مثل علوفه‌ى صحراها ) .\r\nاين روايت گرچه مرسل و عامى است ، ولى عامه و خاصه هر دو به آن عمل كرده‌اند ، لذا شيخ طوسى در « مبسوط » آن را با اطمينان به پيامبر نسبت و طبق آن فتوى داده است . « 2 »\r\nعلاوه بر اين روايات مورد اعتمادى نيز از ائمه عليهم السلام اين روايت را تأييد مىكند . « 3 »\r\n\r\n\r\n","description":"","footnote":"\r\n( 1 ) - روايت 4 از باب 24 از ابواب عقد البيع\r\n( 2 ) - مبسوط ج 3 ص 281\r\n( 3 ) - وسائل ج 17 روايات باب 7 از احياء موات\r\n","page_name":" 25 ","page_number":25},
  {"content":"\r\n\r\nولى آنچه از روايات استفاده مىشود مربوط به آبهايى است كه مالك شخصى ندارد ، مثل چشمه‌ها و چاههايى كه در بيابان براى استفاده‌ى عموم حفر شده است ، و به گفته‌ى امام در ذيل آن روايت كه : هذا مما ليس فيه شيئ ، آبهاى قنوات و چاههايى كه مالك شخصى دارد از مورد روايت : الناس شركاء فى ثلاث ، خارج است .\r\nبنابراين از مجموع روايات نتيجه مىگيريم كه آبها دو قسم است : يك قسمت آبهايى كه مالك شخصى دارد ؛ نقل و انتقال اين‌گونه آبها جايز است ، زيرا مالك با كار و عمل آن را بدست آورده است .\r\nقسمت ديگر آبهايى است كه مثل مواد سوختى و گياهان صحرا بدون مالك شخصى است‌و اگر مالكى براى آن قائل شويم حكومت اسلامى است‌استفاده از اين آبها به قدر نياز جائز است و بيش از نياز كه مثلا بخواهد بفروشد جايز نيست زيرا ملك او نيست تا بتواند آن را بفروشد ، همچنانكه نمىتواند مانع استفاده‌ى ديگران از آنها شود و جايز نيست كه مثلا جائى و قسمتى از آن را به خود اختصاص دهد و مانع ديگران گردد ( بعدا در اين مورد سخن خواهيم گفت ) .\r\nو اگر كارى روى آن انجام دهد مثلا از چاه آب بكشد و در استخر بريزد ، بازهم مقدار زاء بر نياز را جائز نيست بفروشد ، آرى اگر استخر ملك او باشد ، آب جمع‌آورى شده در آن ملك او مىشود ، ولى از روايات در مىيابيم كه فروش آن هم حضانت و پستى است . « 1 »\r\nقابل تذكّر است ك شارع مقدس در غير تعبّديات اعمال تعبّدى ندارد ، و همان روش عقلاء را كه سازگار با فطرت است تصويب نموده و در شرع ردع و منع از آنچه روش عقلاست بسيار كم\r\n\r\n\r\n","description":"","footnote":"\r\n( 1 ) - روايت 2 و 3 از باب 24 عقد بيع\r\n","page_name":" 26 ","page_number":26},
  {"content":"\r\n\r\nاست . ما معتقديم اگر غريزه‌يى از غرائز بر عقل و فطرت انسان سايه نيفكنده باشد به خوبى اين روشى را كه اهل باديه طبق آن عمل مىكنند درمىيابد و حضانت و پستى سودجويى از مشتركات را درك مىكند ؛ زندگى قبيلگى باديه‌نشينان اقتضا دارد كه همه از مواد تغذيه‌ى احشام و از آب چشمه‌ها و چاهها استفاده برند و اگر يكى از آنها آبى از چاه كشيده است زائد را به ديگران واگذارد ، و اگر بخواهد زائد بر نياز خود را بفروشد پستى و حضاضت محسوب مىشود ، هرچند حق فروش دارد ؛ چنان كه اگر كسى برخى جاها را به خود اختصاص دهد و قرق كند و مانع استفاده‌ى ديگران شود او را ظالم مىدانند مخصوصا اگر قرق‌كننده نيازى به آنجا نداشته باشد .\r\nولى فروش آبى كه از قنات و چشمه‌ى ملكى است هيچ حضاضتى براى آن قائل نيستند مثل علف و هيزمى كه در ملك شخصى باشد و بفروشد .\r\n\r\nمباحات و مشتركات\r\nقسمت سوّم از ثروتهاى طبيعى مباحات اوليه است كه در فقه « مشتركات » نام دارد ، مثل هيزم و گياه و حيوانات بيابان و ماهى و مرواريد و مرجان دريا و پرندگان هوا . فقها همه‌ى اينها را از مشتركات شمرده‌اند ، و همه مىتوانند از آنها استفاده كنند ، و استفاده به مقدار نياز از آنها هيچ اشكالى ندارد و شايد جايز بودن آن از ضروريات فقه و مطلبى واضح و مسلّم نزد هر مسلمان است . و جواز استفاده بيش از مقدار حاجت و معيشت منوط به اين است كه آيا اينها از مباحات و بلا مالك است يا از انفال محسوب مىشود و مالك آنها حكومت اسلامى است ، و بعيد نيست كه بتوان از روايات انفال چنين\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nمطلبى را استفاده كرد ، زيرا اگر دريا از انفال باشد آنچه در درياست نيز از انفال خواهد بود ، و اگر اراضى موات از انفال است نباتات و گياهان روئيده بر آن نيز بايد از انفال شمرده شود ، و اگر هرچه را صاحب نداشته باشد جزو انفال مىدانيم پس پرندگان هوا و حيوانات وحشى صحرا را نيز بايد از انفال محسوب نمائيم .\r\nاگر چنين باشد ، استفاده از اينها بيش از مقدار حاجت و معيشت مورد اشكال است ، زيرا دليل جواز استفاده از آنها سيره‌ى عقلاست ، و آنجا كه مورد شك و ترديد باشد دليل نارسا خواهد بود .\r\nحتى اگر از مباحات اوليه هم باشند باز ممكن است گفته شود بلا مالك نيست ، و مالك آنها عموم مردمند مثل ساير مباحات و مشتركات از قبيل خيابانها و كوچه‌هاى عمومى ، و موقوفات عامّه از قبيل مساجد و مدارس و مؤسسات عمومى تفريحى و غير تفريحى ، و استفاده بيش از مقدار حاجت در هيچيك از اينها جايز نيست ، لذا فقها نماز خواندن در كوچه‌هاى عمومى را كه مانع استفاده‌ى ديگران است جايز نمىشمارند ، و نيز بايد گفت كسب در كنار خيابانها كه مانع عبورومرور است ، ساختن مغازه و لو بطور موقت ، جلو آوردن عمارت و . . . جايز نيست ، زيرا براى اين‌گونه تصرتفات دليلى نيست .\r\nبنابراين تا اينجا نتيجه گرفتيم :\r\nالف‌آنچه در دريا و بيابانهاست ملك امام و ملك حكومت است ، و استفاده بيش از ميزان حاجت و معيشت دليلى ندارد .\r\nب‌اگر از مباحات باشد ملك عموم است و باز هم بيش از نياز استفاده كردن جائز نيست .\r\nج‌مشتركات نظير موقوفات است ، و استفاده‌يى غير از آنچه مشتركات براى آن وضع شده جايز نيست .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\nمعادن هم از انفال است\r\nقسمت چهارم از ثروتهاى طبيعى معادن است ، و حيات و اقتصاد بسيارى از كشورهاى وابسته به همين ثروت طبيعى است ، و استثمارگران نيز كه بفرموده‌ى پيامبر ( ص ) مثل انسانهاى گرسنه كه بر ظرف غذا هجوم آورند بر مسلمانان هجوم آورده‌اند ، براى غارت همين ثروتهاى طبيعى تلاش مىكنند ، و براستى اگر سران ممالك اسلامى به خود مىآمدند ملل اسلامى در جهان از جهت ثروت و تمدّن از همه برتر مىبودند .\r\nاز رواياتى استفاده مىشود كه معادن جزو انفال و ملك حكومت است « 1 » و بر رويهم روايات از نظر سند و دلالت تمام است .\r\nالبته از رواياتى كه در مورد پرداخت خمس معادن وارد شده فهميده مىشود كه حكومت اسلامى اجازه‌ى حيازت معدن را داده است ، چنان كه از مرتكزات مسلمين نيز همين است ؛ ولى اين ارتكاز و آن روايات هيچيك دلالت ندارد كه كسى با حيازت معدن ، مالك آن نيز مىشود ، و فقط مىتوان گفت همه حق استفاده از معدن را دارند ، بنابراين :\r\nالف‌معادن چه در اراضى موات و چه در اراضى آباد و ملكى اشخاص ، ملك امام است ؛ زيرا كسى اگر زمينى را آباد نمايد مالك زمين خواهد بود نه مالك چيزى كه متعلق به ديگرى است و در آن زمين موجود است .\r\nب‌با حيازت كسى مالك معدنى نمىشود ، و آنچه از متون اسلامى درمىيابيم اينست كه احياءكننده‌ى معدن يا حيازت كننده‌ى آن فقط مىتواند از آن بهره‌بردارى كند .\r\n\r\n\r\n","description":"","footnote":"\r\n( 1 ) - وسائل ج 6 باب 1 انفال روايت 20 و 28 و 32\r\n","page_name":" 29 ","page_number":29},
  {"content":"\r\n\r\nج‌حيازت‌كننده نمىتواند ديگران را از استفاده از آن معدن منع كند زيرا مالك نيست تا بتواند مانع شود ، و فقط حق برداشت از معدن را دارد .\r\nالبته اگر حيازت‌كننده حفره‌يى براى استخراج كنده است متعلق به اوست و كسى نمىتواند بىاجازه‌ى او از آن حفره استفاده كند ، ولى ديگران اگر در جاى ديگر حفره بكنند و به آن معدن برسد مىتوانند از آن معدن استفاده كنند .\r\nدحكومت اسلامى مىتواند از استفاده‌ى افراد از معادن جلوگيرى كند ، يا معدن را به فردى يا افرادى رايگان و غير رايگان اختصاص دهد ، زيرا ملك حكومت است ، و از روايات براى استفاده‌ى ديگران از معدن چيزى بيش از اباحه استنباط نمىشود .\r\nهبنابراينكه معادن از انفال است ، ديگر فرقى ميان معادن آشكار و معادن پنهان نخواهد بود تا از كيفيّت معدن آشكار و معدن پنهان بحث كنيم ، و يا بگوييم در معادن پنهان به جهت حفر حفره مالك مىشود ، و در معادن آشكار چون كارى انجام نداده فقط حق استفاده دارد ؛ زيرا اين بحثها در صورتى است كه معادن از مشتركات و مباحات اوليه باشد .\r\nو از بحثى كه در مورد آبها نموديم فهميده مىشود كه هرچه بلا مالك است از انفال محسوب مىشود ؛ بنابراين درياها و مطلق آبها و نيز معادن جزو انفال است .\r\nو اگر اين موضوع پذيرفته نباشد ، گفتيم كه مشتركات نيز بلا مالك نيستند و ملك عنوان مردم محسوب مىشوند ، و در اين صورت هم باز فرقى ميان معدن باطن و ظاهر نخواهد بود .\r\nزاگر حيازت‌كننده در استخراج معدن اهمال ورزد ،\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nديگر يا حكومت اسلامى مىتواند از راه ديگرى استخراج نمايد چنان كه ذكر كرديم ، و اگر راه استفاده و استخراج منحصر به همان راهى است كه حيازت‌كننده ايجاد نموده حكومت اسلامى مىتواند آن راه را از او بخرد ، و نيز مىتواند او را به استخراج مجبور سازد ، و اگر از اين هر دو سرباز زند حكومت مىتواند در همان راه تصرّف كند ، و اتفاقا مورد قاعده‌ى « لا ضرر » نظير همين مورد است كه حاكم اسلام مىتواند هرطور صلاح اسلام باشد و لو با تصرّف در ملك ديگران عمل كند .\r\nمعادن هر كجا باشد اگرچه در اراضى آباد خراجيه هم واقع شده باشد ملك حكومت است ، زيرا از روايات برمىآيد كه معادن خود عنوان مستقلّى است ، و كسى جز حكومت اسلامى مالك آن نيست .\r\nاجاره و وكالت و نيابت و تبرّع در استخراج معدن ممكن است ، زيرا در مباحث گذشته روشن ساختيم كه عمل موجر و وكيل و نائب و متبّرع متعلّق به مستأجر و موكل و منوب عنه و متبرّع عنه است . بنابراين كسىكه شخصى را براى استخراج معدن اجاره و استخدام مىكند ، چون عمل مستأجر ملك موجر است چنان است كه خود موجر استخراج معدن نمايد ، بنابراين آنچه استخراج شود ملك موجر است نه مستأجر و مستأجر بيش از مال الاجاره حقى ندارد .\r\nى - « صاحب جواهر » رحمة الله عليه براى اثبات اينكه معادن از انفال نيست و از مشتركات و مباحات اوليه است فرموده‌اند « سيره‌ى مستمرّى مسلمانان است كه همه مىتوانند بدون اجازه از معدن استفاده كنند ، علاوه بر اين نزد فقها مسلّم است كه حيازت و استفاده از معادن اشكالى ندارد »\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nولى از آنچه گفته شد در مىيابيم كه جواز استفاده كه از مرتكزات متشرعه است منافات با ملكيت حكومت ندارد ، زيرا بوسيله‌ى روايات وجوب خمس در معادن ، مىتوان دريافت كه حكومت اسلامى اذن تصرّف و استفاده داده است مثل اراضى موات كه از جواز احياء آن مىفهميم اجازه و تصرّف در اراضى موات مفروغ عنه است .\r\n* * * از بحثهايى كه گذشت اين نتايج بدست آمد :\r\nالف‌اساس اقتصاد اسلام كار است ، و كسى بدون كار نمىتواند سودى بدست آورد ، و به عبارت رساتر از نظر اقتصادى ، اسلام استثمار فرد از فرد را جايز نمىداند ، و هر سودى را كه از اين طريق باشد به ملكيت نمىشناسد .\r\nب‌اسلام كار را اساس اقتصاد مىداند ، ولى نه هر كارى ، بلكه كارى در اسلام اساس اقتصاد است كه در خدمت جامعه باشد ، و بعبارت ديگر كار زيان‌بخش يا بىفائده از نظر اسلام بهره‌يى ندارد و قرآن شريف آن را « اكل باطل » مىشمارد .\r\nج‌اسلام كار توزيعى مثل كسب‌وكار نظارتى مثل كار ادارى و لشكرى را جايز بلكه هر دو را از واجبات كفائى مىداند ؛ ولى بر استفاده از ثروتهاى طبيعى تأكيد بيشترى دارد ، زيرا اقتصاد در هر سيستمى متوقّف بر ثروتهاى طبيعى است .\r\nدهمه‌ى ثروتهاى طبيعى اوّلا و با لذّات ملك دولت است ، از اين جهت دولت مىتواند آنها را ملّى اعلام كند يا اقطاع نمايد و برخى از ثروتها را به فردى يا افرادى اختصاص دهد ، و يا خود\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nاز آنها استفاده نمايد . و به فرض آنكه همه‌ى ثروتهاى طبيعى ملك دولت نباشد باز دولت اسلامى مىتواند از حق حكومت خود استفاده كند و همه را ملّى سازد يا اقطاع نمايد و يا به خود اختصاص دهد .\r\nهاسلام براى تشويق به توليد ، بسيارى از ثروتهاى طبيعى را براى استفاده‌ى عموم آزاد گذاشته و اجازه‌ى تصرّف و بهره‌بردارى از آنها را داده ، حتى براى احياءكننده‌ى زمين موات حق مالكيت قائل شده است ، تا به كار توليدى و كشاورزى توشيق و ترغيب بيشترى شده باشد .\r\n\r\nنظرى به ساير مكتبها\r\nدر خاتمه لازم است در مورد اختلاف مكتبهاى اقتصادى در مبادى مالكيت و راههاى آن ، تذكر بدهيم :\r\nكاپيتاليسم يا سرمايه‌دارى ، همه‌ى راههاى توليد و توزيع را براى بهره‌بردارى و سودبرى آزاد و جايز مىشمارد ، و در اين زمينه كاملا بىبندوبار است و دست سرمايه‌دار را باز گذاشته و براى او حدّى قائل نيست جز اينكه با حق ديگران مزاحمت نداشته باشد ، و اين عدم مزاحمت هم بطور مستقيم و در مدّ نظر است نه غير مستقيم ؛ در مباحث قبلى نارسائى اين مكتب را توضيح داديم ، و بايد بگوييم لازمه‌ى چنين سيستمى نقض خود آن است ، توضيح آنكه مكتب كاپيتاليسم مىگويد بشر آزاد است از هر راهى مايل است كسب ثروت كند ، به شرط آنكه براى ديگران مزاحمت نداشته و در مرز عدالت اجتماعى باشدحريت اقتصادى مشروط به عدالت اجتماعى - ، ولى بايد گفت اگر توليد و توزيع حدّ و مرزى نداشته باشد آيا توليد اسلحه‌هاى گوناگون و توزيع آنها دنيا را بخطر نمىاندازد ؟\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nآيا توليد فيلمهاى سكسى و جنائى و توزيع آنها بر عفّت عمومى لطمه‌يى وارد نمىسازد و پىآمدهاى بسيار سوئى براى جامعه ندارد ؟\r\nآيا با آزادى بدون قيدوشرط اقتصادى ، استثمار و شكاف طبقاتى بوجود نمىآيد ؟\r\nآيا با آزادى بىحدّومرز اقتصاد و ثروت‌اندوزى ، روح ماديگرى بر انسان حكمفرما نمىشود ؟\r\nپاسخ همه‌ى اين پرسشها بىترديد مثبت است ، و چون اينطور است « حريت اقتصادى در چارچوب عدالت اجتماعى » كه كاپيتاليسم مدّى آنست جز حرف چيز ديگرى نخواهد بود ، زيرا :\r\nالف‌حقيقت اين آزادى اقتصادى به بردگى اقتصادى برگشت دارد ، چرا كه روح ماديگرى بر آن حاكم است و از نظر امير مؤمنان على عليه السلام اين نوع بردگىبردگى شهوات نفسانى و غرايز مادّىپستتر از همه‌ى انواع بردگيهاست .\r\nهم‌اكنون دنياى غرب جز ثروت و برخورداريهاى مادّى چيزى نمىشناسد ، و شخصيت انسانها در غرب فقط در مادّيات خلاصه مىشود ، و بعبارت ديگر بايد گفت اين آزادى اقتصادى يعنى پول‌پرستى .\r\nب‌حرّيت اقتصادى غربى موجب ستمها و جنايتهاى فردى و اجتماعى است ، و استثمار ، بىعفّتى عمومى ، ناامنى جهانى ، شكاف طبقاتى از نمونه‌هاى آنست . بنابراين « آزادى اقتصادى در چارچوب عدالت اجتماعى » چيزى جز « آزادى اقتصادى در چارچوب ستمها ، بىعفتىها ، ناامنىها و . . » نيست و جمله‌ى اوّل آن يعنى « آزادى اقتصادى » نيز گفتيم كه جز « پول\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nپرستى » نيست . پس مكتب سرمايه‌دارى چيزى ندارد جز « پول پرستى در پرتو ستمگرى » !\r\nو اما مكتب سوسياليسم ، با توجه به جهان‌بينى كه در تاريخ دارد ادوار تاريخ بشر را به پنج دوره تقسيم كرده است : كمون اوّليه - بردگى فئوداليسم سرمايه‌دارى كمونيسم .\r\nاين مكتب معتقد است كه بشر در اوّل عمر خودكمون اوليه‌هنوز با مالكيت فردى آشنا نبود ، و يك زندگى ساده‌ى اشتراكى داشت كه فرمول معروف ماركسيستى « هركس به قدر قدرت كار كند و به مقدار حاجت بردارد » بر آن كاملا صدق مىكرد ؛ ولى بتدريج برخى بر برخى ديگر تسلط يافتند و استثمار فرد از فرد - دوران بردگىآغاز شد .\r\nبعد يك عدّه زورگو بر ثروتهاى طبيعى دست گذاشتند و خود را مالك زمينها معرفى كردند و ارباب و رعيتى فئوداليسم بوجود آمد ، و عاقبت با اختراع ماشين بخار و پيشرفت كارهاى صنعتى دوره‌ى چهارم سرمايه‌دارى فرا رسيد ، در اين دوره دو طبقه‌ى كاملا متخاصم و متفاوت رودرروى يكديگر قرار گرفتندكارگر و كارفرما -\r\nطبقه‌ى كارگر مورد استثمار قرار گرفتن و مجبور شد براى امرار معاش نيروى خود را در برابر دستمزد ناچيزى به استثمارگر - كارفرمابدهد ، و كارگر استثمار شده در اين دوره‌ى چهارم متوجّه شد هرچه سرمايه‌دارى رشد كند فشار بر طبقه‌ى كارگر بيشتر خواهد شد ، به همين جهت دوره‌ى پنجم كمونيسم بوجود مىآيد ، زيرا پس از كشمكشهاى طبقاتى نظام كمونيسم استقرار مىيابد ، و در اين نظام مثل دوره‌ى اوّل‌كمون اوليه‌زندگى اشتراكى خواهد شد ،\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nو هركس به قدر قدرت كار و به مقدار حاجت برداشت خواهد كرد ! به اعتقاد مكتب سوسياليسم در اين دوره تضادهائى نيز وجود دارد كه جامعه‌ى ابتدائى كمونيستى بايد داشته باشد زيرا مردم هنوز داراى سنّتهاى فردپرستى و تحت تربيتهاى جامعه هستند و به مرور زمان نظام كمونيسم آنها را ريشه كن مىنمايد !\r\nنخستين ايرادى كه بر اين مكتب وارد است اينكه تقسيم تاريخ زندگى بشر به دوره‌هاى پنجگانه صرفا فرضيّه است و هيچ دليل قانع‌كننده‌يى بر آن ارائه نشده ، و اگر صرف فرض ، مشكلى را حل مىكند ما نيز مىتوانيم فرضيه‌هاى ديگرى بر هم ببافيم . . .\r\nايراد دوّم آنكه مكتب سوسياليسم حدود يك قرن است بوجود آمده ، و در اين مدّت صرف نظر از شايعات تبليغاتى كه از گلوى مشتى بىاطلاع فريب‌خورده و غالبا عقده‌اى بيرون مىآيد ، ترقّى چشمگيرى نداشته است و حتّى مىتوان گفت در به دو تولّد اين مكتب ترقى بيشترى داشت و روزاروز راه تنزّل پيمود ، و با وجود سرنيزه‌ى استالين و آنهمه فجايع و جنايات كه با همه‌ى توان سعى كرده‌اند ارتباط ملّت روس را با عقايد گذشته و نيز با جهاد آزاد قطع نمايند و با ؟ ؟ ؟ كردن عقايد ماركسيستى را به روسها تلقين نمايند در عين حال پس از گذشت بيش از شصت سال در شوروى كه اوّلين كشور سوسياليستى جهان است يك دهم مردم نيز اين مكتب را نپذيرفته‌اند ، و در جاهاى ديگر نيز وضع بدتر از اينست ، و فقط حفقان و فشار سرنيزه برگرده‌ى ملتهايى كه ماركسيسم با حيله‌هاى گوناگون بر آنان مسلّط شده باعث آنست كه نمىتوانند عكس العمل مثبتى از خود نشان دهند و خود سردمداران حكومتهاى جبّار ماركسيستى نيز مىدانند كه اگر حتّى يك ماه سرنيزه را از گرده‌ى ملّت بردارند اثرى\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nاز ماركسيسم حتى در شوروى و چين برجاى نخواهد ماند .\r\nبنابراين دوره‌ى پنجم نه تنها مستقرّ نشده است بلكه بايد منتظر بود كه به زودى بكلّى نابود و منقرض شود زيرا ملّتهاى زير ستم و ديكتاتورى ماركسيسم سرانجام كاخ ستمگران را با خاك يكسان خواهند ساخت .\r\nايراد سوّم كه ايرادى كاملا علمى است اينكه : انسان در خلقت خويش داراى غرائز گوناگون است ؛ غريزه‌ى علاقه به مال كه براى ارضاء آن زحمتها متحمّل مىشود ، غريزهء جنسى كه گاه چون آتشى در وجودش شعله مىكشد ، غريزه‌ى برترىخواهى و رياست‌جويى كه بسيارى از چيزها را فداى آن مىسازد ، غريزه‌ى تمايل به آب و غذا كه اگر ارضاء نشود با نابودى او همراه است . . .\r\nهمه‌ى جنايات و مشكلات و انحرافات به جهت همين غرايز و برخورد نادرست با آنها است ، با توجه به نفس اين غرايز مىتوان گفت جانى بالفطره است و قرآن شريف هم مىگويد :  « ان النفس لامّارة بالسوء الا ما رحم ربّى »  « 1 »\r\n( همانا نفس‌جنبه‌ى مادّى و غريزى انسان‌بسيار به زشتى فرمان مىدهد جز آنكه پروردگار ترحّم فرمايد ) .\r\nو متقابلا انسان جنبه‌هاى معنوى و روحى نيز دارد كه تعقّل و تفكّر و وجدان اخلاقى او از آنجا سرچشمه مىگيرد و اگر به اين ابعاد وجودى انسان توجّه كنيم مىتوانيم بگوييم انسان سعيد بالفطره است و بفرموده‌ى قرآن كريم از عالم ملكوت است :  « فاذا سوّيته و نفخت فيه من روحى فقعواله ساجدين »  « 2 » ( وقتى خلقت او را تمام كردم و در او از روحى كه به من منسوب است دميدم ، بر او سجده كنيد ) .\r\n\r\n\r\n","description":"","footnote":"\r\n( 1 ) - سوره‌ى يوسف آيه‌ى 54\r\n( 2 ) - سوره‌ى حجر آيه‌ى 29\r\n","page_name":" 37 ","page_number":37},
  {"content":"\r\n\r\nو تركيب آن جنبه‌هاى حيوانى با اين روح متعالى انسانى در آدمى از شاهكارهاى خلقت است ، و ترقى و تعالى انسان تا مرز بىنهايت نيز به جهت همين تركيب مىباشد ؛ زيرا اگر يك بعدى بود مثل فرشتگان يا حيوانات ترقى و تكاملى براى او نبود ، چنانچه علم حيوان‌شناسى معترف است كه حيوانات حتى حيواناتى كه بطور اشتراكى و اجتماعى زندگى مىكنند تكامل و پيشرفتى نداشته‌اند ، و در علم دين هم معلوم است كه فرشتگان تكاملى نداشته و نخواهند داشت .\r\nبنابراين وقتى انسان از نظر سرشت و خلقت چنين باشد ديگر دوره‌هاى پنجگانه براى او تصوّر نمودن كاملا غلط است ، بشر تا بوده و هست غريزه‌ى حبّ به مال دارد كه مالكيت فردى از آن سرچشمه مىگيرد ، بشر هميشه علاقه به برترى و جاه دارد و تسلّط و رياست بر ديگران از آن ناشى مىشود .\r\nانسان غريزه تمايل به خوردنى و نوشيدنى دارد كه اين غرايز اگر كنترل نشود و در طريق صحيح قرار نگيرد استثمار فرد از فرد ، غلبه‌ى قوى بر ضعيف از آن سرچشمه مىگيرد ، و همواره چنين بوده و خواهد بود اگرچه ظواهر امور تفاوتهايى بنمايد ، ولى اصل سرشت و فطرت از بين نمىرود .\r\nبنابراين كمون اوّليه افسانه‌يى بيش نيست و تكرار آن در دوره‌ى پنجم سوسياليستى نيز قصّه‌ى كودكانه‌يى است كه با سرشت و طبيعت بشر مخالف است و محال است كه به وجود آمده يا بوجود آيد ؛ آرى اگر بتوانيم كليه‌ى غرائز را نابود كنيم ممكن است زندگى اشتراكى براى انسان فرض شود . ولى در اين صورت انسان ديگر انسان نخواهد بود ، بلكه موجود كاملا نو و تازه‌ايست ، و بگفته‌ى مترلينگ\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nزندگى اشتراكى منهاى غرائز جهنّمى بيش نيست ، نه آن انسان اين انسان است ، و نه زندگى او راحت‌بخش و سازگار با طبيعت اين انسان .\r\nآنچه ممكن است و كار همه‌ى اديان الهى نيز همين بوده و هست اينكه روح انسان را تقويت نمايند ، تا غرايز تعديل شوند و روح بر تمايلات سلطه و حكومت داشته باشد ، و غرائز از راه معقول و مشروع ارضاء گردند . و به انحراف و تجاوز كشيده نشوند .\r\nآنچه ممكن است اين است كه اخلاق ، مواسات ، عاطفه ، ديگرگرائى در بشر زنده شود تا جلوى طغيان غرايز را بگيرد . بايد پليس مخفى در درون انسان ساخت و آن ايمان به مبدأ و معاد است ، تا بوسيله‌ى آن غرائز كنترل شود .\r\nبايد حكومت عدل و شايسته و بصيرى در كار باشد تا جلوى تجاوزات افرادى را كه از درون متأثر نمىشوند بگيرد . . . و اينها تز اسلام است ؛ زيرا ديديم كه اسلام براى محدود ساختن مالكيت فردى زيربناهائى دارد ، و براى تحديد مالكيت قيودى قرار داده است ، براى راههاى مالكيت محدوديتهايى قائل شده است . . . و با اين قيود و حدود نواقص سيستم كاپيتاليسم را رفع كرده و با تز و ويژه‌ى خود نيازى به گفته‌هاى سوسياليسم كه به خرافه شبيه است ندارد .\r\n\r\n","description":"","footnote":"","page_name":" 39 ","page_number":39},
  {"content":"\r\n . \r\n","description":"","footnote":"","page_name":" 40 ","page_number":40},
  {"content":"\r\n\r\n\r\nمالكيت عمومى و انواع آن\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nبسم اللّه الرحمن الرحيم\r\n\r\n« مالكيت عمومى و انواع آن »\r\nاسلام اقتصاد خود را با توجه به ابعاد مختلف وجود انسان پىريزى كرده است ؛ حبّ ذات‌كه شايد سرچشمه‌ى همه‌ى تمايلات و غرايز آدمى است‌موجب فردگرائى است ، و براى پاسخ به همين بعد فردگرائى در وجود انسان است كه اسلام مالكيت فردى را امضا ، و در اقتصاد خود از اين جنبه غفلت نكرده است .\r\nاز سوى ديگر انسان مدنى و اجتماعى است ، و آماده است بسيارى از تمايلات خود را فداى اين تمايل نمايد ؛ اسلام از اين جنبه‌ى فطرى نيز غفلت نورزيده و در اقتصاد خود مالكيت عمومى را منظور داشته است .\r\nدر مالكيت عمومى ، ملكيت به فرد بخصوصى تعلّق ندارد بلكه متعلّق به « عنوان » است ، و هركس كه آن « عنوان » بر او صدق كند مىتواند بلا واسطه يا با واسطه از آن استفاده برد .\r\nمالكيت عمومى به چند قسم تقسيم مىشود :\r\nالف‌مالكيت براى همه : اين قسم در فقه « مباحات اوّليه » و « مشتركات » نام دارد ، مثل گياهان و حيوانات صحرا و دريا و هوا ؛ و اينكه اينها بدون مالكند يا ملك دولت محسوب مىشود و يا ملك عموم است بحثش قبلا ذكر شد ، و در هر صورت از نظر اقتصادى تفاوتى ندارد زيرا در فقه مسلّم است كه همه مىتوانند از\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nاين گونه مشتركات استفاده برند ، و ما با آنكه در بحثهاى گذشته احتمال داديم ملك دولت باشد و با آنكه فقهاء فرموده‌اند بلا مالك است ، آن را ملك عموم مىناميديم زيرا هركس با تصرّف و حيازت مالك آن مىشود ، مثلا ماهى در دريا اگرچه قبلا ملك دولت بوده يا اصلا مالك نداشته است ولى اگر كسى ماهى از دريا گرفت به مجرّد گرفتن ملك گيرنده مىشود ، به همين جهت مىتوانيم همه‌ى ثروتهاى طبيعى از قبيل زمين ، آب ، معدن ، مباحات كه قبلا ذكر آنها گذشت ، اگرچه مالك آن دولت باشد ، ملك عمومى بناميم ، يعنى همه مىتوانند از آنها استفاده كنند ، و به مجرّد حيازت مالك آنها مىشوند .\r\nب‌ملك امت اسلامى : يعنى آنچه فقط مسلمانان مالك آن باشند ، و اين ملكيت در فقه منحصر به اراضى خراجيه است كه قبلا ذكر كرديم ، و بايد متذكّر شويم كه ملكيت اراضى خراجيه گرچه متعلق به عنوان مسلمين است ، ولى اختيار آن بدست حاكم اسلام است ( اين موضوع قبلا بطور مفصّل ذكر شد ) بنابراين اگر اين‌گونه ملكيت را ملك دولت هم نامگذارى كنيم اشكالى ندارد چنان كه ملك دولت را به جهت جواز تصرّف براى همه ، ملك عموم ناميديم .\r\nج‌ملك وقف : مثل عبادتگاهها ، مدرسه‌ها و كلّيه مؤسسات عمومى . منظور از وقف در اينجا معناى لغوى آنست نه اصطلاحى فقهى ؛ يعنى برخى از املاك از نظر دادوستد و نقل و انتقال متوقف مىشود ، و اين توقف گاهى با شرائط فقهى است كه در كتاب وقف ذكر شده ، در اين صورت « موقوفه » نام دارد مثل مسجدها و مدرسه‌ها . و گاهى بدون آن شرائط است ، و به آن مؤسسات ملّى\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nمىگويند نظير باغ ملّيها ، و برخى از مؤسسات خيريه .\r\nدر هر حال ما آن را ملك عموم قلمداد كرديم با آنكه ميان فقهاء مشهور بلا مالك بودن آنست : « الوقف هو طلق الملك » ( وقف رها شدن از ملكيت است ) .\r\nو يا مالك آن خداى متعال است اگر با شرائط شرعى انجام گرفته باشد ، و يا مالك آن ، « عنوان موقوف عليهم » است ، مثل وقف مدرسه براى عنوان محصّل ، و به هر تقدير چون استفاده‌ى آن عام است و كلّيه‌ى موقوف عليهم مىتوانند از آن استفاده كنند ما آن را جزو ملك عموم محسوب داشتيم .\r\nدملك شخصيت حقوقى : يعنى مرسوم است كه گاهى چيزى را بجاى فرد قرار داده و به نام آن ملكى را به ثبت مىرسانند ، مثل بسيارى از مؤسسات عمومى كه اموال آن به نام همان مؤسسه ثبت است ، و اين كار در ميان عقلاء متداول است ، و شارع مقدس از آن ردع و منعى نفرموده ، بلكه مىتوان گفت در عموماتى مثل « اوفو بالعقود » ( به هر قراردادى كه ميان شماست وفا كنيد ) ، آن را امضاء كرده است .\r\nو ملك دولت از همين قبيل است ، زيرا عقلاء براى عنوان دولت شخصيت حقوقى قائلند ، و آنچه متعلق به دولت است ملك آن مىدانند ، و اسلام هم آن را بوسيله‌ى عمومات و خصوصات‌رواياتى كه در مورد انفال رسيده بلكه آياتى كه درباره‌ى انفال و فيئ است - پذيرفته و امضا نموده است . و به همين جهت در ميان فقهاء مشهور آنست كه دولت اگرچه اسلامى نباشد مالك است ، زيرا اسلامى بودن و نبودن مربوط به افراد است و افراد غاصبند نه دولت ، و بحث ملكيت دولت در فقه بحث دامنه‌دارى است كه خارج از بحث فعلى ماست .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nخلاصه آنكه شخصيت حقوقى يعنى حقوق مربوط به برخى عناوين شخصى مثل « دولت » ، « مؤسسه‌ى فلان » ، « خيريه‌ى كذا » نزد عقلاء و اسلام شناخته شده است ، و چون حقوق مربوط به آن نظير ملكى كه به نام آن به ثبت رسيده عام المنفعه است ، ما آن را جزو املاك عمومى قلمداد كرديم .\r\nدر ملك وقف و ملك شخصيت حقوقى ، اگر فرد يا افرادى براى توليت آنها تعيين شده ، ناظر و متصدّى امور آنها همان فرد يا افراد مىباشند ، و اگر كسى تعيين نشده يا آنكه تعيين شده از كار بر كنار شودمثلا فوت كند يا خيانتكار باشدنظارت و توليت با حكوميت اسلامى است .\r\nاز بحثهاى قبل بطور اجمال معلوم شد كه مبادى و راههاى مالكيت عمومى كدام است ، و اينك براى توضيح بيشتر مىگوييم :\r\nالف‌راه و مبدأ ملكيت عمومىهمه‌ى مردم‌اجازه‌ى پروردگار متعال است ، زيرا مباحات اوّليه اگر بلا مالك باشد از آياتى مثل : « خلق لكم ما فى الارض جميعا » ( آنچه در زمين است همه‌ى آنها براى شما خلق شده است ) در مىيابيم خداى متعال اجازه‌ى حيازت آنها را داده است .\r\nو اگر مالك آنها عنوان مردم باشد ، باز پروردگار عنوان همه‌ى مردم را مالك قرار داده ، و اگر مالك حكومت اسلامى باشد اجازه‌ى استفاده‌ى از آنها از طرف خداى متعال بوسيله‌ى پيامبر ( ص ) و ائمه ( ع ) صادر شده است .\r\nب‌مبدأ مالكيت امّت ، تسلّط مسلمانان بر غير مسلمانان بوسيله‌ى پيروزى در جنگ و جهاد است ، پس جهاد براى امّت اسلامى موجب ملكيت است .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nج‌مبدأ و راه ملك وقف ، كار واقف است . واقف به جهت ايمان و مبدأ به معاد ، و بواسطه‌ى حسّ ديگر دوستى كه ناشى از اخلاق است ، و به جهت تشويق اسلام در قانون مواسات كه به انفاق و رسيدگى به ديگران توصيه كرده است ؛ ملكى را براى استفاده ديگران وقف مىكند .\r\nدملك شخصيت حقوقى هم مثل ملك وقف است ، زيرا افرادى براى خدمت به جامعه ، خدمت به علم ، خدمت به اسلام ، املاكى را به برخى مؤسسات اختصاص مىدهند ، و عنوان آن مؤسسه ، نام آن مؤسسه را چون شخصى حقيقى قرار داده و ملك را به آن واگذار نموده و مثلا به نام آن به ثبت مىرسانند .\r\n( پايان )\r\n\r\n","description":"","footnote":"","page_name":" 46 ","page_number":46},
  {"content":"\r\n . \r\n","description":"","footnote":"","page_name":" 47 ","page_number":47},
  {"content":"\r\n . \r\n","description":"","footnote":"","page_name":" 48 ","page_number":48},
  {"content":"\r\n . \r\n","description":"","footnote":"","page_name":" 49 ","page_number":49},
  {"content":"\r\n\r\n\r\nادامه فصل ششم : مقايسه‌يى بين سيستم‌هاى اقتصادى ربا\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nبسم الله الّرحمن الّرحيم\r\n\r\nربا از نظر اسلام\r\nآنطور ك از كتب آسمانى و نيز از تواريخ بدست مىآيد ، رباخوارى در همه‌ى اديان زشت و قبيح محسوب شده است .\r\nلحن اسلام در مورد ربا بسيار تند و هراس‌انگيز است ؛ در قرآن و روايات كمتر چيزى را مىتوان يافت كه به قدر رباخوارى از نظر اسلام مطرود باشد ؛ قرآن شريف ، خدا و پيامبرش را در جنگ با رباخوار مىداند :\r\n « يا ايّها الذين آمنوا اتقوا اللّه و ذروا ما بقى من الرّبوا ان كنتم مؤمنين فان لم تفعلوا فأذنوا بحرب من اللّه و رسوله و ان تبتم فلكم رئوس اموالكم لا تظلمون و لا تظلمون »  « 1 »\r\n( اى مؤمنان از خدا بپرهيزيد و اگر ايمان داريد آنچه از ربا باقى است واگذاريداگر از اين پس ربا را ترك نكنيد معلوم مىشود ايمان نداريدو اگر رباخوارى را رها نكنيد بدانيد كه خدا و رسولش در جنگ با رباخوار هستند ، و اگر توبه نمائيد اصل مالتان براى شماست ( اصل مالى كه پرداخته‌ايد بگيريد ) نه ظلم كنيد و نه بر شما ظلم شود ) .\r\n\r\n\r\n","description":"","footnote":"\r\n( 1 ) - سوره‌ى بقره آيه‌ى 279\r\n","page_name":" 51 ","page_number":51},
  {"content":"\r\n\r\nروايات اسلامى ، رباخوارى را گناهى بزرگتر از زنا با محارم مىداند ، و رباخوار و ربادهنده و واسطه‌ى ربا را ملعون و بدور از رحمت خداى متعال مىشمارد :\r\n« ففى روايات كثيرة درهم ربا عند الله اشدّ من سبعين زنية كلها بذات محرم » « 1 »\r\n( در روايات بسيار آمده است كه يك درهم رباخوارى نزد خداوند از گناه هفتاد بار زنا با محارم زشتتر و عظيمتر است ) .\r\n« و فى روايات كثيرة آكل آكل الّربا و موكله و كاتبه و شاهداه فى الوز رسواء » « 2 »\r\n( و در روايات بسيارى رباخوار و ربادهنده و نويسنده‌ى آن و شاهد بر آن در گناه يكسان بشمار آمده‌اندو همه ملعون خداى متعالند - ) .\r\nقرآن كريم و نيز روايات حالت رباخواران را در قيامت شبيه به افراد مصروع مىداند و نيز چنان است كه از بزرگى شكم قادر به ايستادن نيستند :\r\n « الذين يأكلون الربوا لا يقومون الّا كما يقوم الذى يتخيّطه الشيطان من المّس »  « 3 »\r\n( رباخواران از جاى برنمىخيزند جز مانند كسىكه شيطان با لمس كردن او را مخبّط و عقلش را مشوّش كرده باشددر قيامت مانند افراد جن‌زده‌اند - ) .\r\n« قال رسول اللّه ( ص ) لمّا اسرى بى الى السّماء رأيت قوما يريد احدهم ان يقوم و لا يقدر عليه من عظم بطنه قال قلت من هؤلاء يا جبرئيل قال هؤلاء الذين يأكلون الربا » « 4 »\r\n( پيامبر گرامى اسلام صلى اللّه عليه و آله فرمودند : در شبى\r\n\r\n\r\n","description":"","footnote":"\r\n( 1 ) - وسائل ج 12 باب 1 از ابواب ربا روايت 1 و 5 و 7 و 18 و 19 و 21 و 22\r\n( 2 ) - روايات باب 4 از آن ابواب\r\n( 3 ) - سوره‌ى بقره آيه‌ى 275\r\n( 4 ) - وسائل ج 12 روايت 16 از باب 1 از ابواب ربا .\r\n","page_name":" 52 ","page_number":52},
  {"content":"\r\n\r\nكه مرا به آسمان بردند ، افرادى را ديدم كه چون مىخواهند برخيزند از بزرگى شكم نمىتوانند . از جبرئيل پرسيدم اينان كيستند ؟ گفت اينان رباخوارانند ) .\r\nبطور خلاصه آنچه از قرآن و روايات بدست مىآيد اينستكه :\r\nاز نظر اسلام رباخوار مسلمان نيست ، جاودان در دوزخ خواهد بود ، هيچ عمل پسنديده‌يى از او پذيرفته نمىشود ، در قيامت رسواست ، ستمگراست ، ملعون است ، كافر به نعمتهاى خداى متعال است ، خدا و پيامبرش با او در جنگ هستند .\r\n\r\nمفاسد ربا\r\nربا از نظر اخلاقى و اجتماعى و اقتصادى مفاسد و زيانهايى دارد كه به اختصار به برخى از آنها اشاره مىكنيم :\r\nزيانهاى اخلاقى :\r\nالف‌بىترديد رباخوارى روح ما ديگرى را در انسان پرورش مىدهد ، و اين كاملا آشكار است زيرا معمولا در نظر رباخواران چيزى جز ثروت اندوزى اهميتى ندارد ، و اين روحيه - چنان كه در جزوات گذشته گفتيم‌اگر در كسى پا بگيرد سجاياى اخلاقى مانند سخاوت ، ديگر دوستى ، عاطفه‌ى اجتماعى ، انفاق ، مواسات و حتى عائله دوستى را در او نابود مىسازد ، و متقابلا بسيارى از رذائل اخلاقى مانند فردگرائى ، بخل ، لذّت‌جويى ، بىانصافى ، قساوت ، پستى و برده‌صفتى را در او بوجود مىآورد و تقويت مىكند .\r\nو بديهى است وقتى صفات انسانى از دست برود و رذائل اخلاقى جاى آن را بگيرد دو پىآمد خطرناك خواهد داشت :\r\n1 - منكر معنويات مىشود و حتّى ممكن است كارش به\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nانكار وحى و عالم غيب و معتقدات ديگر مذهبى بكشد ؛ قرآن كريم برهيمن سرانجام اشاره مىفرمايد :\r\n « ثم كان عاقبة الذين اسائو السّوئ ان كذّبوا بآيات اللّه و كانوابها يستهزئون »  « 1 »\r\n( آنگاه سرانجام گناهكاران آنست كه آيات خدا را انكار و آنها را مسخره مىكنند ) .\r\nو شايد به همين جهت باشد كه در آيات مربوط به ربا مىبينيم ، رباخواران در چند مورد در رديف كفّار قرار گرفته‌اند :\r\n« فاولئك اصحاب النّار هم فيها خالدون « 2 » - ان كنتم مؤمنين « 3 » - اتقوا النّار التّى اعدّت للكافرين » « 4 »\r\n2 - پىآمد ديگر از دست‌دادن فطرت انسانى است ؛ رباخوار با رذائلى كه در روحيه‌ى او پا گرفته و تقويت شده تعادل انسانى خويش را از دست مىدهد و فطرتش تيره مىشود ، و به تدريج قبح و زشتى گناه از نظرش مىرود و ديگر به مفاسد عمل خود توجّه نمىكند ، و كارش بدانجا مىكشد كه مىگويد بيع مانند ربا است ! و قرآن كريم همين موضوع را از قول آنها نقل فرموده است :\r\n « ذلك بانّهم قالوا انّما البيع مثل الرّبا »  « 5 » در حالى كه هر فطرت سالمى با اندك دقّت متوجه مىشود كه « بيع » بر مبناى عرضه و تقاضاست ، و خريدار چيزى را كه به آن نياز دارد مىگيرد و در ازاء آن پول مىدهد ، و بر مبناى توزيع در توليد است كه قوام جامعه بستگى به آن دارد ، و كارى است كه در هر سيستم اقتصادى يكى از پايه‌هاى امور اقتصادى محسوب مىشود ؛ به خلاف ربا كه استثمار فرد از فرد است و مفاسد بىشمارى را در پى دارد . . . كار رباخوارى به آنجا كشيده است كه قوام تمدّن فعلى را مرهون ربا دادن و رباخوارى\r\n\r\n\r\n","description":"","footnote":"\r\n( 1 ) - سوره‌ى روم آيه‌ى 10\r\n( 2 ) - سوره بقره آيه‌ى 278\r\n( 3 ) - سوره‌ى بقره آيه‌ى 275\r\n( 4 ) - سوره‌ى آل عمران آيه‌ى 130\r\n( 5 ) - سوره بقره آيه‌ى 275\r\n","page_name":" 54 ","page_number":54},
  {"content":"\r\n\r\nمىدانند ، و به اين حدّ از غربزدگى هم اكتفا نكرده برخى خام‌انديشان گمراه ، بيشرمانه به قرآن كريم نسبت داده‌اند كه ربا را - العياذ باللّه‌تجويز كرده است ! ! و گفته‌اند ربائى كه در اسلام حرام است رباى تصاعدى است ! و استدلالشان اين است كه قرآن مىفرمايد :\r\n« لا تأكلوا الربوا اضعافا مضاعفة » « 1 » و از اين آيه اين مفهوم را مىگيرند كه قرآن مىفرمايد ( رباى تصاعدى نخوريد ) و نتيجه مىگيرند پس رباى كم و غير تصاعدى مانعى ندارد ! بلكه بايد باشد ! !\r\nپاسخ آنست كه اوّلا : اين آيه مفهوم ندارد زيرا قيد « اضعافا مضاعفة » قيد توضيحى است ، و براى آنست كه توجه دهد ربا غالبا به رباى تصاعدى منجر خواهد شد . و ثانيا : بفرض آنكه مفهوم داشته باشد ، براى نهى بيشتر از رباى تصاعدى است نه نفى حرمت رباى غير تصاعدى ؛ زيرا آيه‌ى « فلكم رئوس اموالكم لا تظلمون و لا تظلمون » صراحت دارد كه هر نوع ربائى حرام است ، و مقدار بسيار كم آن هم ظلم است . و قرآن كريم به همين عدم تعادل و از دست دادن فطرت اشاره مىفرمايد :  « الذين يأكلون الربوا لا يقومون الّا كما يقوم الذى يتخبّطه الشيطان من المسّ »  « 2 » در مباحث گذشته اشاره كرديم خصلتهايى كه در نفس آدمى متمركز شده و پا گرفته است در قيامت بروز و ظهور مىيابد ، و حشر انسانها طبق همان كيفيّت نفسانى خواهد بود ، انسانهايى كه در دنيا تعادل فطرى را از دست داده‌اند در قيامت چون جن‌زدگان و مخبّطان وارد محشر مىشوند .\r\nب‌ربا همچنان‌كه آيه‌ى شريفه نيز تصريح بر آن دارد ظلم است ، زيرا وسيله‌يى است براى استثمار فرد از فرد و جامعه از\r\n\r\n\r\n","description":"","footnote":"\r\n( 1 ) - سوره‌ى آل عمران آيه‌ى 130\r\n( 2 ) - سوره بقره آيه‌ى 275\r\n","page_name":" 55 ","page_number":55},
  {"content":"\r\n\r\nجامعه ؛ در مورد استثمار فرد بايد بگوييم رباخوار بدون آنكه در زيان بدهكار شركتى داشته باشد ، سود خود را مىگيرد ، چه بدهكار بهره‌يى برده باشد و چه زيان كرده باشد رباخوار سود مىخواهد ، به همين جهت بسيار اتفاق افتاده كه رباخوار ربادهنده را به خاك مذلّت نشانده است ، و هم‌اكنون نيز آشكارا مىبينيم جامعه‌ى ما بواسطه‌ى دادوستدهاى ربوى به چه وضعى گرفتار است .\r\nامير مؤمنان على عليه السلام در مورد خرجهاى بىجهت و اضافىبرج‌كه موجبى براى ربا دادن است مىفرمايد :\r\nخرجهاى اضافى باعث ضعف اعصاب و ناراحتيهاى روحى و موجب بردگى است و سبب مىشود كه حاصل كار را ديگرى ببرد و ذلّت و خوارى در برابر ديگران را ببار آورد .\r\n ( و قد دقّت و رقّت و استرقت * فضول العيش اعناق الرجال ) \r\n« 1 »\r\nهمين پيامدها دقيقا براى ربادهنده نيز هست ، و آيا ستمى بالاتر از اين مىتوان تصوّر نمود ؟ !\r\nبسيار اتفاق افتاده كه رباى تصاعدى فقر فردى را بدنبال داشته است ؛ رباى تصاعدى كه كار فعلى بانكهاى استعمارى است يك ميليون تومان را در ظرف چند سال به ميليونها تومان مىرساند ، حتّى گفته شده كه يك تومان با سود 20 % در ظرف ده سال بيش از 40 تومان مىشود ! آيا ظلمى بالاتر از اين هست ؟\r\nشايد به همين جهت باشد كه قرآن كريم ظلم را حكمت حرمت ربا معرفى كرده است : « فلكم رئوس اموالكم لا تظلمون و لا تظلمون » و در مورد استثمار جامعه نيز كافى است كه نمونه‌يى را به نقل روزنامه‌ى اطلاعات از كتاب « اسلام و رباخوارى » ذكر كنيم :\r\n\r\n\r\n","description":"","footnote":"\r\n( 1 ) - ديوان منسوب به امير المؤمنين عليه السلام\r\n","page_name":" 56 ","page_number":56},
  {"content":"\r\n\r\n« . . . خوانندگان عزيز اگر عطف توجّهى بگذشته‌ى مملكت ما بفرمائيد ملاحظه خواهيد نمود كه در قبال اخذ وام از خارج چه مصيبتها بر سر اين كشور آمده است ، يكروز عايدات گمرك ما بگرو قرضه رفته و روز ديگر در ازاى قرضه از ما امتيازات سياسى و اقتصادى و نظامى گرفته‌اند ، و اخيرا هم متأسفانه عايدات نفتمان را به گرو برمىداشتند » « 1 »\r\nمؤلف اين كتاب زير عنوان « صهيونيسم عامل شيوع ربا در اورپا » مىنويسد :\r\n« مسأله‌ى ربا در اروپا بوسيله‌ى يهوديها و عمال صهيونيسم بين المللى شايع شد ، آنها خواستند بدين‌وسيله اقتصاد كشورها را در دست بگيرند تا در واقع بر همه حكومت كنند ، البته اين موضوع نخست در اروپا شيوع يافت ولى سپس در آمريكا و آسيا و افريقا نيز باطرق ديگرى عملى شد ، و در هر موردى بهره‌بردارى خاصى شد ، مثلا در اروپا و امريكا بدينوسيله سياستهاى داخلى و خارجى تحت نفوذ و سيطره‌ى كامل سهامداران بانكها ، تراستها ، كارتلها و شركتهاى نفتى قرار گرفت ، و در آسيا و افريقا همين وامها و قرضها مقدمه‌ى استعمار و استثمار ملّتها گرديد ، نخست كمك بلا عوض دادند سپس قرض و وامهاى طويل المدة پرداختند و هنگاميكه طرف معامله عاجز از پرداخت سود و اقساط لازم در موقع معين گرديد دوران استعمار و حكومت رسمى يا غير رسمى بر كشورها و ملّتها شروع گرديد » « 2 »\r\nج‌ربا موجب بيكارى و مفتخوارى و سرباز زدن از كوشش و فعاليت است ، زيرا رباخوار فقط منتظر رسيدن وقت سررسيدها و دريافت سود است ، و بدون آنكه كارى انجام دهد يا فعاليت و كوششى بكند و يا ضرورى متحمل شود استفاده مىبرد . و بىترديد\r\n\r\n\r\n","description":"","footnote":"\r\n( 1 ) - كتاب اسلام و رباخوارى\r\n( 2 ) - كتاب اسلام و رباخوارى\r\n","page_name":" 57 ","page_number":57},
  {"content":"\r\n\r\nبدون كار و كوشش و به بطالت گذراندن عمر فسادها برمىانگيزد ، و به فرموده‌ى امير مؤمنان على عليه السلام :\r\n انّ الفراغ و الشباب و الجده * مفسدة للمرء اى مفسده \r\n« 1 »\r\n( بيكارى و جوانى و پولدارى براى مرد بسيار مفسده‌زا است )\r\nما در مباحث گذشته به اختصار درباره‌ى « بطالت و بيكارى » سخن گفتيم ، و ذكر كرديم كه مبغوضترين افراد در اسلام كسانى هستند كه عمر را به بطالت مىگذرانند .\r\nآنچه در سه فراز « الف » و « ب » و « ج » در مورد زيانهاى اخلاقى ربا بيان كرديم در روايات ائمه‌ى معصومين عليهم السلام منعكس است و به اين هر سه زيان اشاره فرموده‌اند :\r\nدر روايات بسيارى چنين آمده است : « انّما حرّم اللّه الرّبا كيلا يمتنعوا من صنائع المعروف » « 2 » ( خداى متعال بدان جهت ربا را حرام فرموده كه مردم از كارهاى خير سرباز ننزنند ) .\r\nو در روايات بسيار ديگر : « حرّم اللّه الرّبا على العباد لعلة فساد الاموال » « 3 » ( خداى متعال ربا را حرام كرد زيرا رباخوارى به تباهى اموال مردم مىانجامد ) .\r\nو نيز : « انّه لو كان الرّبا حلالا لترك الناس التجارات و ما يحتاجون اليه فحرّم اللّه الرّبا لتنفر الناس من الحرام الى الحلال و الى التجارات من البيع و الشراء فيبقى ذلك بينهم فى القرض » « 4 »\r\n( اگر ربا حلال مىبود مردم تجارت و آنچه از كارها و معاملات كه نيازمند آنند رها مىكردند ، پس خداى متعال ربا را حرام كرد تا مردم از حرام دورى كرده و به حلال و تجارتها و معاملات رغبت نمايند - و اگر ربا حلال بود جز قرض ربوى در ميان آنان چيزى باقى نمىماند .\r\n\r\n\r\n","description":"","footnote":"\r\n( 1 ) - ديوان منسوب به امير مؤمنان على عليه السلام . . .\r\n( 2 ) - وسائل ج 12 روايت 3 و 4 و 9 و 10 از باب 1 از ابواب ربا\r\n( 3 ) - روايت 11 از آن باب .\r\n( 4 ) - روايت 8 از آن باب\r\n","page_name":" 58 ","page_number":58},
  {"content":"\r\n\r\n\r\nزيانهاى اقتصادى\r\n1 - همچنانكه در روايت فوق الذكر بيان شده است ربا موجب آنست كه رباخوار از كارهاى توليدى و توزيعى دست كشيده و ازكوشش و فعاليت در اين كارها سر باز زند و يا لا اقل نسبت به چنين كارهايى كه براى جامعه ضرورى است كم تفاوت يا بىتفاوت شود ؛ و آشكار است اگر كارهاى توليدى نظير زراعت ، دام‌دارى ، صنعت ، و كارهاى توزيعى مثل كسب و تجارت در جامعه‌يى بىرونق شود اقتصاد آن جامعه لطمه خورده و بسوى نابودى سوق مىيابد ، و زمينه‌يى مناسب براى استعمار و استثمار بوجود مىآيد ؛ نمونه‌ى روشن چنين پىآمد سوئى را در رژيم منفور سابق در ايران ديديم كه با اسمهاى فريبنده كشاورزى و دامدارى و صنعت را يا نابود ساختند يا به نابودى نزديك كردند تا بازار پررونقى براى مصرف كالاهاى استثمارگران اجنبى فراهم شود و كشور اسلامى ما در همه چيز حتى در نيازمنديهاى ضرورى و اوّليه به آنان محتاج باشد .\r\n2 - از پىآمدهاى سوء ربا يكى تمركز ثروت است ؛ و ما در مباحث گذشته گفتيم كه تمركز ثروت به اين معنا كه پول در انحصار برخى افراد جامعه باشد اقتصاد جامعه را فلج مىكند ؛ زيرا رابطه‌ى ميان توليد و مصرف‌عرضه و تقاضااقتضا دارد كه توليد بيش از مصرف و مصرف بيش از توليد نباشد زيرا توليد بيش از مصرف موجب تورّم است ، و مصرف بيش از توليد موجب ترقّى نرخهاست و تعادل ميان توليد و مصرف به جريان پول در ميان همه‌ى افراد جامعه بستگى كامل دارد ، و هنگاميكه پول در انحصار برخى از افراد قرار گيرد ناچار توازن و تعادل از بين مىرود ، و لازمه‌ى ان تورّم است ؛ و تورّم مفاسد و پىآمدهاى نظير ورشكستگيها و كم‌كاريها و بىكاريها و استثمارها را در بر خواهد داشت\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nتمركز ثروت موجب شكاف طبقاتى است كه سرآغاز مفاسدى چون عقده‌ها ، اتراف و عياشيها است و سرانجام به سيستم سوسياليسم منجر مىشود كه خود مصيبت‌ها بهمراه داشته و دارد .\r\nو چون دريافتيم كه ربا موجب تمركز ثروت و شكاف طبقاتى است مىتوانيم بگوئيم‌چنانكه قبلا هم اشاره شدكه بانكها بدست صهيونيسم بين المللى بوجود آمد تا شكاف طبقاتى را ايجاد كند ، و بتواند بر سرنوشت ملّتها سلطه يابد چنان كه همينطور هم شد .\r\n3 - اسلام ربا را موجب نابودى مال ، و انفاق و قرض الحسنه را موجب افزايش اموال مىداند :\r\n « يمحق اللّه الرّبا و يربى الصدقات »  « 1 » ( خداوند ربا را نابود مىسازد و به صدقه افزايش و بركت مىدهد ) .\r\n « من ذا الّذى يقرض اللّه قرضا حسنا فيضاعفه له اضعافا كثيرة و اللّه يقبض و يبسط و اليه ترجعون »  « 2 »\r\n( چه كسى به خدا قرض الحسنه مىدهد تا خدا آن را چندين برابر براى او افزايش دهد ، و خداست كه روزى را تنگى و گشايش مىدهد و به سوى او بازگشت مىكنيد ) .\r\nاختصاص اين‌گونه آيات به آخرت وجهى ندارد زيرا :\r\nالف‌با جمله‌ى « يمحق اللّه الرّبا » سازگار نيست چرا كه در آخرت ربا نابود نمىشود و ربا در اين دنيا موجب آتش در آخرت است كه شكم رباخوار را از آن پر مىكنند ، چنان كه در روايات نيز به همين مطلب اشاره شده است .\r\nب‌با جمله‌ى « يقبض و يبسط » سازگار نيست زيرا قبض به معناى گرفتن است و در آخرت قبضى در كار نيست ، و در دنياست\r\n\r\n\r\n","description":"","footnote":"\r\n( 1 ) - سوره‌ى بقره آيه‌ى 276\r\n( 2 ) - سوره‌ى بقره آيه‌ى 245\r\n","page_name":" 60 ","page_number":60},
  {"content":"\r\n\r\nكه آنچه رباخوار گرفته از او گرفته مىشود .\r\nج‌با جمله‌ى « و اليه ترجعون » سازگار نيست ، زيرا ذكر اين جمله بعد از « يقبض و يبسط » دليل آنست كه پاداش در آخرت غير از پاداش دنيوى است .\r\nبهر حال ما وجهى براى آنكه اين‌گونه آيات را فقط راجع به آخرت بدانيم نمىبينيم ، و اتفاقا بتجربه ثابت شده كه افراد نيكوكار غالبا در همين دنيا نيز نسلا بعد نسل سعادتمندند ، و افراد متجاوز و مخصوصا رباخواران نسلا بعد نسل شقى و بدبخت و گرفتارند .\r\nرباخوار اگر خودش هم فقير و گرفتار نشود نمىتواند با اموالش ديگرانرار بهروزى و سعادت بخشد ؛ شاهد بر فرمايش قرآن مسائلى است كه در دنياى امروز مىبينيم ؛ رباخوارى در عصر حاضر در جهان شايع است و اسباب نابودى اموال نيز براى آنان شيوع بيشترى دارد ، يك مجلس شب‌نشينى ، يك جلسه قمار ، يك جلسه عياشى براى نابودى اموال برخى كافى است . . . آيا همين معناى « يمحق اللّه الرّبا » و « يربى الصدقات » نيست ؟ !\r\nاستاد بزرگوار ما حضرت علّامه‌ى طباطبائى در جلد دوّم تفسير الميزان ، در ذيل اين آيات شريفه گفتارى دارند كه ما آن را جزو مفاسد ربا از نظر اجتماعى مىدانيم و در قسمت زيانهاى اجتماعى ربا به آن اشاره خواهيم كرد .\r\n\r\nزيانهاى اجتماعى ربا\r\nدر مباحث گذشته گفتيم كه اسلام جامعه بشريّت را همچون يك بدن واحد مىداند و افراد بمنزله‌ى اعضاى آنند ، و برنامه‌ها و قوانين اجتماعى اسلام همه گوياى همين مقصودند .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nاسلام ثروت را خون اين بدن مىداند و اكيدا خواستار آنست كه اين خون به همه‌ى اعضاء جامعه بطور متعادل و به مقدار نياز برسد و در پيكر جامعه جريان داشته باشد ؛ به همين جهت قوانين مالى اسلام طورى تنظيم شده كه اين امر مهم بطور خودكار انجام شود .\r\nاز جمله‌ى آن قوانين ، قانون مواسات و بشردوستى است ، اسلام بر مواسات و بشردوستى بسيار تأكيد كرده و از هرچيز كه بر اين دو خصلت انسانى لطمه و ضربه‌يى وارد مىسازد بشدّت نهى نموده است .\r\nاز چيزهايى كه مواسات و بشردوستى را تقويت مىكند « قرض الحسنه » است ، و از چيزهايى كه بر اين دو خصلت ضربه مىزند « رباخوارى » است ؛ قرض الحسنه موجب محبت و حسن تفاهم و نشر عطوفت و رحمت و تأليف قلوب است ، حتّى مىتوان گفت در امنيت و حفظ جان و مال و عرض و آبرو نيز مؤثر است ، و مىتواند از بسيارى مفاسد از قبيل دزدى و اختلاس و غصب جلوگيرى كند .\r\nقرض الحسنه روح اتحاد و برادرى و مساعدت و معاونت را در جامعه تقويت مىكند ، و سلامت اجتماع را تضمين مىنمايد .\r\nبه همين جهت در آيات و روايات بسيار به اين كار نيك و پرثمر سفارش شده است .\r\nمتقابلا ربا موجب كينه و دشمنى و اختلاف ، و نشر قساوت و زيان‌رساندن به غير و سوء ظن و كدورت دلها از يكديگر است ؛ ربا امنيت جامعه و مصونيت جان و مال و عرض و آبرو را به مخاطره مىاندازد ، ربا احساسات را جريحه‌دار مىكند ، و انتقام‌جوئى را بر مىانگيزد ، و برادرى و اتّحاد را از بين مىبرد و تفرقه و اختلاف را\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nجايگزين آن مىسازد ، و موجب پراكندگى و تشتّت جامعه و شكاف طبقاتى ، و بوجود آمدن اجتماعى ناسالم از جهات اخلاقى و اقتصادى مىشود .\r\nربا ملّتها را ضعيف و حقير و استثمارشده و ظلم‌پذير مىسازد و دست استثمارگر متجاوز را براى استثمار بيشتر باز مىكند ، در عصر حاضر شاهد همين وضعيت اسفبار هستيم ، يك دسته رباخوار و استثمارگر و متجاوز بر جهان حاكمند و دسته‌يى ديگر ربادهنده و استثمارشده و زير بارند ؛ و اسلام هر دو را مقصّر و محكوم مىداند زيرا در اسلام هم از ظلم نهى شده و هم از ظلم‌پذيرى ، بايد ربا نخورند و ربا هم ندهند .\r\nاستاد بزرگوار ما علامه‌ى طباطبائى در تفسير الميزان آيه‌ى « يمحق اللّه الرّبا و يربى الصدقات » را به همين معنا تفسير كرده‌اند و مىفرمايند : چون ربا موجب عداوت است مال به جهت عداوتهاى اجتماعى نابود مىشود ، و چون انفاقات موجب محبّت است مال بواسطه‌ى آن افزايش مىيابد .\r\nگرچه فرمايش ايشان از نظر تفسير آيه‌ى شريفه مورد تأمل است ، ولى اصل كلام بسيار خوب و پسنديده مىباشد و روايات بسيارى نيز به همين مضمون از پيشوايان معصوم عليهم السلام صادر شده است . بىترديد كسانىكه مورد محبت ديگرانند و بر دلها حكومت مىكنند از هر جهت مىتوانند از جامعه بهره‌ورى و از يارى و خيرخواهى ديگران برخوردار شوند و متقابلا افرادى كه مورد دشمنى و نفرت جامعه باشند مطرود و محروم خواهند بود .\r\n\r\nپاسخ به چند اشكال در مورد حرمت ربا\r\nافراط و تفريط ، هر دو در اسلام ناپسند است ، اسلام خود را\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nدين حنيف و ميانه‌رو مىداند و پيروان خود را به صراط مستقيم مىخواند و از آنان مىخواهد كه در يكى از حسّاسترين و سازنده‌ترين وظائف اسلامى و بهنگامى كه در برابر خدا ايستاده‌اند و با دل به سوى او رو كرده‌اند يعنى در نماز بگويند : « اهدنا الصراط المستقيم » . اسلام مسلمانان را در همه‌چيز ، در اخلاق ، در اقتصاد ، در عبادت ، در معاشرت و . . . از افراط و تفريط نهى كرده است ، و متأسفانه انسانها در بيشتر موارد خالى از افراط و تفريط نيستند ، و در مورد ربا نيز همين زياده‌روى از دو سو ديده مىشود ، يك دسته نظرى افراطى دارند و مىگويند هر سودى حتّى سود تجاربت ربا است و بايد از آن اجتناب شود ! و بدهيى است كه اين نظريه قابل اعتنا و بحث نيست زيرا علاوه بر آنكه با روش همه‌ى عقلا منافات دارد و با اقتصاد هم سازگار نيست ، با آيات و روايات بسيارى نيز مغاير است ، و براى ردّ اين نظريه آيه‌ى « احلّ الله البيع و حرّم الرّبا » كافى است .\r\nآنچه لازم مىدانيم بررسى كنيم و پاسخ دهيم نظريه‌ى تفريطى است كه مىگويند ربا حلال است ! و مهمترين استدلالشان هم تمسّك به « جبر زمان » است .\r\nمىگويند ربا يك امر مهم بين المللى است و اقتصاد هر كشورى در حال حاضر متوقف بر آنست ؛ اگر بانكهاى داخلى و خارجى نباشد كارها فلج مىشود و تحريم ربا مخالف با مصالح اقتصادى است بلكه با تئورى توليد و توزيع و مصرف و قاعده‌ى عرضه و تقاضا منافات دارد ، و تحريم ربا موجب ركود صنعت و بيكارى و مفاسد ديگرى مىگردد !\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nبر مبناى همين اشكال كه از روح ما ديگرى ناشى شده و شايد از صهيونيسم بين المللى سرچشمه گرفته باشد برخى مسلمانان غربزده گاهى مىگويند ربائى كه در اسلام حرام است رباى تصاعدى است ولى رباى كم حرمت ندارد ! و گاهى مىگويند رباى حرام رباى استهلاكى است نه رباى استغلالى ، يعنى اگر پولى را براى مخارج ضرورى بگيرد ربا در آن جائز نيست و اگر پول را براى تجارت بگيرد ربا در آن مانعى ندارد ! و گاهى نيز از بانكها دفاع مىكنند كه چون بانك شخصيتى حقوقى دارد ربا در آن نيست ، ربا جائى صدق مىكند كه بين دو شخص حقيقى ( دو انسان ) باشد نه ميان دو شخصيت حقوقى ، و نه ميان يك شخص حقيقى و يك شخصيت حقوقى !\r\nو گاهى هم به جهت حيله و وسيله‌يى كه براى موارد ضرورى است مطلق ربا را حلال مىشمارند و چك‌بازى و سفته‌بازى بانكى را حلال مىپندارند !\r\nقبل از آنكه به خصوصيات قضيه بپردازيم لازم است به اصل اشكالى كه آنان را واداشته تا مذبوحانه دست‌وپائى بزنند پاسخ دهيم :\r\nمىگويند جبر زمان اقتضا مىكند كه ربا حلال باشد !\r\nپاسخ آنست كه اولا : اگر جبر زمان بر دزدى و اختلاس و رشوه و . . . نيز اقتضا كند آيا اين كارها را جايز و حلال خواهيد دانست ؟ !\r\nثانيا : در ابتداى مباحث گذشته گفتيم كه قوانين اسلام مانند دانه‌هاى زنجير به يكديگر وابستگى دارد ، حتّى نظام مالى آن به اخلاق و عباداتش مربوط و پيوسته است ؛ بنابراين اگر اشكالى ديده شود كه\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nشما به جهت ان ربا را حلال كنيد بايد بدانيد كه ان اشكال از نظام مالى اسلام نيست بلكه بدان جهت است كه جامعه به همه‌ى قوانين اسلام عمل نمىكند و بعبارت ديگر اسلام تمام و كمال را در جامعه پياده نكرده‌ايد ، و بدلخواه خود در ميان قوانين اسلام جدائى انداخته‌ايد و برخى را رها نموده‌ايد .\r\nاگر بانكها كه بيش از بيست گونه درآمد دارند دست از رباخوارى بردارند ، باز جبر زمان افراد جامعه را به ربا دادن وا مىدارد ؟\r\nاگر بانكها بجاى رباخوارى قانون مضاربه‌ى اسلام را پياده كنند ، و براى مضاربه پول بگيرند و براى مضاربه پول بدهند ، جبر زمان با آنها چه خواهد كرد ؟\r\nاگر ممالك اسلامى به استقلال خود پاىبند باشند و از غربزدگى و شرقزدگى و پيروى از اربابان غارتگر شرق و غرب روى برتابند ، و به آيين مقدس اسلام روى آورند ، آيا باز جبر زمان موجب مىشود كه زير سلطه و استثمار ديگران قرار گيرند ؟ !\r\nاگر خرجهاى اضافى و بىجهت‌برجهااز زندگى حذف شود آيا رباهاى شخصى و رباهاى شخصيتهاى حقوقى از بين نخواهد رفت ؟ !\r\nگذشته از همه‌ى اينها ، اگر جبر زمان باشد براى ربادهنده است ، به رباگيرنده . فرضا ربادهنده گاهى به قرض ربوى مجبور مىشود و ممكن است قاعده‌ى « الضرورات تبيح المحذورات » ربا دادن را براى او تجويز كند ، ولى به مىتوانيد مدّعى شويد كه گرفتن ربا براى گيرنده هم جايز است ؟ دقت شود\r\nو امّا پاسخ راههايى كه براى حلال شمردن ربا نام مىبرند :\r\n1 - گفتند رباى تصاعدى حرام است نه رباى كم !\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nسابقا گفتيم كه آيه‌ى « فلكم رئوس اموالكم لا تظلمون و لا تظلمون » براى ابطال و رّد اين ادعا كافى است ، و براستى شگفت‌آور است از كسىكه ادعاى مسلمانى دارد ، و در روايات بسيارى بخواند كه « « درهم ربا عند اللّه اشدّ من سبعين زنية كلّها بذات محرم » و باز بگويد رباى كم از نظر اسلام مانعى ندارد .\r\n2 - گفتند رباى استغلالى مانعى ندارد !\r\nبراى رّد اين گفتار توجه به شواهد عينى كه در جامعه نمونه‌هاى بسيار دارد ، كفايت مىكند . مىپرسيم بيشتر زيانها و مفاسدى كه از ربا متصوّر است و هم‌اكنون نيز دامنگير جامعه ماست ، آيا جز اين است كه از رباهاى استغلالى بوجود آمده‌اند ؟ !\r\nعلاوه بر اين ، به چه دليل ظهور آيات و روايات را كه بر تحريم مطلق ربا تأكيد دارد كنار بگذاريم ؟ و چه دليلى داريم كه از مناط حكم يعنى علّت و حكمت حكم ربا كه شامل رباى استغلالى نيز مىشود دست برداريم ، مگر علّت تحريم ربا ( هرچه باشد ) و حكمت تحريم آن‌كه ما برخى را از نظر اخلاق و اقتصاد و اجتماع ذكر كرديم ، در مورد رباى استغلالى صدق نمىكند ؟\r\nاتّفاقا مفسّرين شيعه و سنّى مىگويند آيه‌ى « يا ايها الذين آمنوا اتقوا اللئه و ذروا ما بقى من الرّبا » در مورد رباى استغلالى نازل شده است ؛ نقل كرده‌اند كه « بنى مغيره » كه از ثروتمندان قريش بودند از « بنى ثقيف . » كه از ثروتمندان طائف بودند براى تجارت قرض مىگرفتند ، با نزول آيه‌ى تحريم ربا اختلاف كردند كه سودى را كه قبلا پرداخته‌اند از اصل سرمايه كم كنند يا نه ؟ پيامبر اكرم اسلام ( ص ) ميان آنان را اصلاح فرمود ، و آيه‌ى فوق الذكر نازل شد .\r\nاز اين بيان معلوم مىشود كه آيات و روايات و مناط حكم ،\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nميان شخص حقيقى و شخصيت حقوقى تفاوتى نمىبيند و قائل نيست ، و اين‌گونه فرق‌تراشى ، ناشى از عدم دقت در آيات و روايات و مناط حكم است .\r\nو امّا در مورد حيله‌هايى كه از فقه اسلام گرفته شده ، هرچند بحث كامل از آن در گنجايش اين مقابل نيست ولى چون دستاويزى براى رباخواران شده كه ربا را حلال بشمارند ، و نيز براى برخى اشكال‌كنندگان به نظام مالى اسلام نيز وسيله‌يى شده كه آن را نقصى در اقتصاد اسلام بدانند ، و بالاتر آنكه براى نسل جوان ما هم عقده‌يى شده است ؛ چاره‌يى جز اين نيت كه بطور فشرده به بحث از آن بپردازيم ، و قبلا از اينكه با همه‌ى رعايت اختصار به جهت دامنه‌دار بودن اين مبحث ، قدرى سخن بدرازا مىكشد از خوانندگان عزيز پوزش مىطلبيم .\r\n* * * تقلّب و حيله‌هايى كه ممكن است مردم در قانون انجام دهند\r\nتقلب در قانون آنست كه با استفاده از وسيله‌يى خود را از قيد قانونى خلاص كند .\r\nتقلّب و حيله در قانون در همه‌ى ابواب فقه از « طهارت » تا « ديات » امكان دارد ، و از باب نمونه چند مورد ذكر مىشود :\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nالف‌طورى براى خود ايجاد ضرورت و اضطرار كند كه ناچار شود شراب بخورد .\r\nب‌در غسل آنقدر تأخير مىكند تا وجوب آن به جهت تنگى وقت مرتفع گردد .\r\nج‌خود را عمدا بوسيله‌يى حيض نمايد ، يا خود را از آب و خاك ( براى وضو و تيمّم ) دور سازد چنان كه هيچيك از دو طهارت ، نه طهارت با آب و نه طهارت با خاك امكان نداشته باشد ، در اين صورت بنابر برخى اقوال وجوب نماز از او ساقط مىشود .\r\nدعمدا خود را بيمار سازد تا روزه بر او واجب نشود .\r\nهبا اتلاف مال خود از وجوب حج يا خمس و زكات جلوگيرى است .\r\nوبوسيله‌ى بيع و صلح و . . . برخى از وارثان يا همه‌ى آنان را از ارث خويش محروم سازد .\r\nزبا واگذارى مال خود به خويشان يا غيرخويشان ، طلبكاران از خود را از دريافت طلبشان محروم نمايد .\r\nح‌با استفاده از عقد صلح به جاى عقد بيع ، شريك خود را از حق شفعه محروم كند .\r\nطمردى كه مىخواهد با زنى ازدواج نمايد ، بوسيله‌ى مقاربت پسر همان مرد با آن زن ، او را از آن ازدواج محروم نمايند .\r\nىزن را با رجوع پىدرپى نزديك انقضاء عدّه ، از ازدواج محروم كند .\r\nك‌ربا را با هبه و بيع و نظاير آن حلال نمايد .\r\nل‌زن خود را در مرض موت طلاق دهد تا او را از ارث محروم نمايد .\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nم‌زنى را در مرض موت به عقد درآورد تا با مهريه‌يى كه قرار مىدهد وارثان را از ارث محروم كند .\r\nن‌بعد از لمان اعتراف كند كه بچه از من است تا از او ارث ببرد .\r\nس‌پدر يا يكى از خويشان را بكشد تا از او ارث ببرد .\r\n\r\nتقسيمات حيله از نظر حكم\r\nاز ابواب فقه چنين برمىآيد كه تقلّب و حيله در قانون ، اقسام گوناگونى دارد :\r\nالف‌اصل حيله و وسيله‌يابى براى رهائى از قانون به خودى خود مباح است و با آن مىخواهد از حرامى رهايى يابد .\r\nمثل حيله‌هائى كه در باب ربا مىشود ، فرضا هزار تومان ؟ ؟ ؟ و در مدّت يك ماه هزار و بيست تومان بگيرد ، ولى چون قرض ربوى است هزار تومان قرض الحسنه مىدهد يك ماهه و قرض گيرنده بيست تومان به او هديه مىكند .\r\nب‌اصل حيله به خودى خود مباح است ، و مىخواهد با آن واجبى را از بين ببرد .\r\nمثل آنكه هزار تومان بابت زكات به فقير بدهد و چيز كم‌ارزشى را به آن فقير به قيمت نهصد تومان بفروشد .\r\nج‌اصل حيله به خودى خود حرام است و مىخواهد با آن حرامى را از بين ببرد .\r\nمثلا عمدا خود را به خودرن شراب مضطر و ناچار سازد ، يا به زنا يا به يكى ديگر از محرّمات .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nداصل حيله به خودى خود حرام است ، و مىخواهد با آن از قيد واجبى رهايى يابد .\r\nنظير بيع يا صلح و هبه يا اتلاف مورد دين ، مثل آنكه دين معجّل دارد كه واجب است بپردازد ، و به مقدار آن مال غير مستثنى از دين دارد ، ولى براى آنكه دين را نپردازد مال را تلف كند .\r\nهاصل حيله به خودى خود مكروه است و مىخواهد با آن حرامى را از بين ببرد ؛ مثل حيله‌هايى كه در مورد ربا ذكر كرديم .\r\nو اصل حيله به خودى خود مكروه است و مىخواهد با آن واجبى را از بين ببرد .\r\nمثل آنكه مورد زكات و خمس را قبل از آنكه زكات و خمس به آن تعلّق گيرد بفروشد ، رواياتى كه در اين مورد رسيده مثل روايات در مورد ربا ، لا اقل بر كراهت اين كار دلالت مىكند ، به همين جهت حضاضت و پستى حيله در كار ربا و فرار از خمس و زكات نزد فقهاء قطعى و مسلّم است .\r\nزاصل حيله به خودى خود واجب است و مىخواهد با آن واجبى را منتفى سازد .\r\nمثل آنكه نذر كند هر سال در ايّام حج به زيارت عتبات برود ( بنابر اينكه چنين نذرى منعقد شود ) .\r\nح‌اصل حيله به خودى خود واجب است و مىخواهد با آن حرامى را منتفى سازد .\r\nمثل آنكه نذر مىكند گناهى را ترك كند .\r\nطاصل حيله به خودى خود مستحب است و مىخواهد با آن حرامى را از بين ببرد .\r\nمثل رفتن به زيارت يكى از مشاهد مشرّفه براى ترك يكى از گناهان\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nىاصل حيله به خودى خود مستحب است و مىخواهد با آن واجبى را از بين ببرد .\r\nمثل رفتن به زيارت مشاهد مشرفه در ايام حج .\r\nفرضهاى بسيار ديگرى نيز هست كه با آن مىشود مكروهى يا مستحبّى يا مباحى را از بين برد ، حتى فرضهايى در حيله هست كه مىشود با آن واجبى يا مستحبّى يا مباحى يا مكروهى يا حرامى را زنده ساخت مثل خرافاتى كه در ميان علوم و برخى فرقه‌هاى صوفيّه وجود دارد كه مثلا با دروغ دين را ترويج نمايند ( و اين موضوع به فلسفه‌ى ماكياوليسم شباهت دارد كه براى رسيدن به هدف هر وسيله‌يى را جايز و مشروع مىشمارد ) و چون اين فروض چندان به بحث ما مربوط نمىشود از ذكر آن صرف نظر مىكنيم .\r\nآنچه فعلا مورد توجه ما است :\r\n1 - حيله‌هايى است كه گاهى براى از بين بردن حكمى از احكام انجام مىشود ؛ نظير مثالهايى كه ذكر شد و بعدا انشاء الله مفصّلا از آنها سخن خواهيم گفت ، و ما آن را تقلّب در قانون ناميديم ، از قبيل تدليل و تقلّب نسبت به ديگران كه به آن كلاهبردارى و فريب و اغفال هم گفته مىشود ، و در اين صورت حكم خدا ثابت است و با حيله از بين نمىرود .\r\nولى گاهى حيله بر فرار از يك مخمصه و مضيقه اطلاق مىشود ، و در فارسى به آن چاره و راه گريز مىگويند . آشكار است كه حيله در اين موارد نه تنها مشروع است حتّى گاهى بسيار پسنديده هم هست و به فرموده‌ى امام صادق عليه السلام فرار از باطل به حق و فرار از حرام به حلال است .\r\nاين‌گونه حيله‌ها ( چاره‌ها ) در فقه اسلام و در اخلاق اسلامى\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nبسيار است مثل « توريه » كه علماى اخلاق به تفصيل از آن سخن گفته‌اند . و يا مثلا در مورد « طهارت » فقهاء فرموده‌اند كسىكه قصد روزه‌ى واجب دارد و غسل واجب بر ذمّه‌ى اوست و نمىتواند غسل كند ، صبر نمايد تا آخر وقت كه تيمّم بر او واجب مىشود تيمّم كند .\r\nو يا خمس و زكاتى بر ذمّه‌ى كسى است و فعلا فقير شده و قدرت بر پرداخت آن را ندارد ، فقيرى كه بايد خمس و زكات را دريافت دارد مىتواند بوسيله‌يى ذمّه‌ى او را برى سازد .\r\nو يا در مورد حج نقل كرده‌اند كه فقيه بزرگوار مؤلف كتاب جواهر ، چون براى كار مهمّى كه در نظر داشته يعنى تأليف كتاب جواهر ، فرصت مسافرت براى حج نداشت نذر كرد كه در ايّام حج در عتبات باشد . و يا در باب وصيّت كسى وارث خود را شخص صالح و درستى نمىداند و مايل نيست اموالش به او برسد همه‌ى اموال خود را وقف مىكند .\r\nو يا خيرخواهى براى جلوگيرى از فساد ، مردى را بوسيله‌يى از ازدواج با يك زن مفسده محروم مىسازد .\r\nو يا در يك ضرورت ، ربا را با ضميمه و نظاير آن ( كه بعدا انشاء الله مفصّلا بحثش مىآيد ) حلال مىكند و حكم ربا را بكلّى از راه سالبه بانتفاء موضوع از بين مىبرد ؛ و نظاير اين فروع در فقه اسلام بسيار ديده مىشود و ما بعدا بخواست خداى متعال اثبات مىكنيم كه تقلّب در قانون در اسلام نيست و آنچه در اسلام امضاء شده چاره‌جوئى و فرار از مخمصه و مضيقه است .\r\n2 - حيله‌گاهى با انتفاء موضوع ، حكم و قانون را از فعليت مىاندازد ( سالبه بانتفاء موضوع ) . مثل محروم ساختن مرد را از ازدواج با زنى بواسطه‌ى مقاربت فرزند آن مرد با آن زن .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nمرحوم آية الله آقا باقر بهبهانى رحمة الله عليه به همين نوع حيله اشاره فرموده است : « فاعلم ان الحيلة الشرعية انّما هو متحقق بالنسبة الى موضوعات الاحكام لا نفس الاحكام لانّها على حسب ما حكم به الشارع فاىّ حيلة لنافيها فالنفع المحرم فى القرض لو كان اعم من المعاملة المحاباتية فاى حيلة لنافيه » « 1 »\r\n( بدانكه حيله‌ى شرعى جز در موضوعات احكام متحقق نيست ، زيرا احكام طبق فرمان شارع است پس چگونه حيله در آن راه داشته باشد ، سود و بهره‌ى حرام اگر بطور مطلق حرام باشد و شامل معامله‌ى محاباتىچيز كم ارزشى را به قيمت گزاف فروختن - هم بشود چگونه حيله در آن ممكن است ) .\r\nاين‌گونه حيله‌ها ممكن است حرام يا لااقل مكروه باشد ، ولى در هر صورت قانون الزامى را از بين مىبرد .\r\nو گاهى حيله حكم را از فعليت مىاندازد ولى موضوع حكم به حال خود باقى است ، مثل حيله‌هائى كه براى رفع مخمصه به كار مىرود ، و در فارسى به آن چاره يا راه گريز مىگويند . اين‌گونه حيله‌ها در فقه « تخصيص » نام دارد ؛ و كليه‌ى حيله‌هايى كه در باب ربا به كار رفته از همين قبيل است .\r\nو گاهى حيله حكم را از فعليت نمىاندازد ولى حكم ديگرى را مىآورد كه نمىگذارد آن حكم اوّل منجّز باشد ، ولى بهر حال حيله از راه قاعده‌ى اهم و مهمّ كار خود را مىكند ؛ مثلا شخصى خود را بوسيله‌يى ناچار و مضطّر مىسازد كه شراب بياشامد حرمت شراب فعليت دارد ولى اضطرار نمىگذارد كه حكم فعلى منجز باشد . ( البتّه با خوردن شراب كه چاره‌يى از خوردن آن ندارد محكوم به عقاب و كيفر است زيرا خودش وسيله‌ى اضطرار را فراهم ساخته ) .\r\n\r\n\r\n","description":"","footnote":"\r\n( 1 ) - نقل از كتاب نظريه تقلب نسبت به قانون ص 54\r\n","page_name":" 74 ","page_number":74},
  {"content":"\r\n\r\nفرض چهارم آنست كه حيله موضوع را مىبرد ولى حكم به حال خود باقى است ، زيرا مناط حكم را بدست آورده‌ايم و مىدانيم حكم دائر مدار موضوع مخصوصى نيست ، مثل همه‌ى حيله‌هايى كه در مورد ربا به كار مىرود با آنكه ناچارى و اضطرارى هم در بين نيست .\r\nممكن است گفته شود مثلا اضافه‌يى كه در بيع محاباتى براى فرار از ربا گرفته مىشود ربا نيست ، ولى مناط حكم و حكمت يا علّت آن‌هرچه باشددر معامله‌ى محاباتى هم موجود است ، بنابراين حرمت ربا اختصاص به ربا ندارد تا دائر مدار آن باشد .\r\n( توضيح بيشتر در مباحث آينده انشاء الله خواهد آمد ) .\r\n3 - تقلّب در قانون چه مؤثر باشد و چه نتواند قانون را از بين ببرد ، ناپسند بودنش نزد فقهاء روشن و غيرقابل اشكال است ، و لذا در اينكه آيات و روايات بر كراهت آن دلالت دارد و فقهاى شيعه و سنّى نيز بر همين اجماع دارند ترديدى نيست ، و در بسيارى موارد هم حرمت آن نزد فقهاى اسلام مسلّم است ، مثلا در باب وصيّت فقها بنا بر روايات بسيار فتوى داده‌اند كه محروم كردن ورثه از ارث به هر حيله‌يى باشدالبته حيله‌ى نامشروع و نه راه گريزحرام است ، و اينكه آيا مىتواند حيله مؤثر باشد يا نه بحثى است كه خواهد آمد - و البته نه -\r\nو يا نزد فقها مسلّم است كه حيله براى فرار از دين حرام است .\r\nنزد فقها مسلّم است كه رجوع پىدرپى در عده حرام است .\r\nو اگرچه حرمت برخى از اين موارد به جهت ابطال حق ديگران و زيان به غير است ، ولى مسلّم است كه حيله و تقلّب در قانون در\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nبسيارى از موارد حرام مىباشد ، و حتّى مىتوان گفت كه اصل حيله و تقلّب در قانون حرام است مگر دليلى از خارج بر عدم حرمت در مورد خاصى داشته باشيم ، به همين جهت استاد بزرگوار ما مرحوم آية الله بروجردى با آنكه در فتوى برخى از حيله‌هاى مربوط به ربا را جايز مىشمردند در عين حال مىفرمودند « مسلمان از اين كارها نمىكند » و يكى ديگر از علما مىگفتند : « مثل آب استنجاء است گرچه پاك است ولى عاقل متوجّه آن را نمىخورد » .\r\n\r\nحرمت تقلّب در قانون و جواز چاره‌جويى در مخمصه‌ها\r\nتقلّب در قانون مطلقا حرام است زيرا :\r\nالف‌مخالف با اخلاق اسلام است ، چرا كه تقلّب در قانون خود يك نوع مكر و خدعه و تدليل و غش است ؛ و مىدانيم كه مكر در لغت به اين معناست كه كسى را از چيزى كه اراده كرده است با حيله باز دارند . « 1 » و تقلّب و حيله در قانون نيز همين است زيرا قانون را از عمل و اثر بوسيله‌ى حيله باز مىدارند ، و قرآن كريم در آيات بسيارى از مكر مذمت كرده و مكركننده را به عذاب دنيا و آخرت تهديد فرموده است .\r\nالبته مكر دو نوع است ؛ يكى مكرى كه به آن حيله گفته مىشود ، و قرآن از آن به « مكر سيّئ » تعبير كرده است :  « و لا يحيق المكر السيئ الّا باهله »  « 2 » ( حيله جز به حيله‌كننده نمىرسد ) يعنى سنّت خداى متعال است كه كار حيله‌گر بر زيان خودش تمام مىشود .\r\nديگرى مكر جميل كه به راه گريز تعبير مىشود و فرار از تنگنا و مضيقه است ، و اين مكر از زيركى و خردمندى سرچشمه\r\n\r\n\r\n","description":"","footnote":"\r\n( 1 ) - مفردات راغب\r\n( 2 ) - سوره فاطر آيه‌ى 43\r\n","page_name":" 76 ","page_number":76},
  {"content":"\r\n\r\nمىگيرد و پسنديده است ، و قرآن شريف نيز چنان كه در داستان يوسف ( ع ) مىبينيم آن را جايز مىشمارد :  « كذلك كدنا ليوسف ما كان ليأخد اخاه فى دين الملك الّا ان يشاء اللّه »  « 1 » ( بدينگونه براى يوسف چاره‌جويى و تدبير كرديم ، زيرا به قانون پادشاه آن زمان نمىتوانست برادرش را بازداشت كند ( و او را نزد خود نگهدارد ) مگر آنكه خدا بخواهد ) .\r\nبهر حال تقلّب و سوء استفاده از قانون در همه‌ى ملّتها ناپسند و خلاف اخلاق محسوب مىشود ، و آن را مكر و خدعه و كيد و اغفال مىدانند ، و چون در اسلام مكر حرام است ، پس حيله و تقلّب در قانون حرام است . به عبارت ديگر تقلّب در قانون عرفا مكر است ، و مكر هم در اسلام حرام است پس تقلب در قانون از نظر اسلام حرام است .\r\nب‌قرآن كريم از تقلّب در قانون بشدّت نهى فرموده و حتّى تقلّب در قانون و سوء استفاده از آن را ، به بازى گرفتن آيات خداى متعال مىداند ؛ قرآن پس از آنكه از رجوع پس از طلاق كه براى زناشوئى نباشد و براى اذيت كردن زن باشد نهى فرموده ، اين كار را ظلم و علاوه بر آن به بازى گرفتن آيات خدا مىشمارد :  « اذا طلّقتم النسأ فبلغن اجلهن فامسكوهن بمعروف او سرّحوهن بمعروف و لا تمسكوهن ضرارا لتعتدوا و من يفعل ذلك فقد ظلم نفسه و لا تتّخذوا آيات الله هزوا »  « 2 » ( وقتى زنها را طلاق داديد و عدّه‌ى آنان نزديك به پايان است ، يا آنان را با نيكى نگهداريدكه با هم به خوبى زندگى كنيد - - يا آنان را با نيكى رها سازيد ، و براى زيان زدن و ظلم به آنان ، رجوع نكنيدسوء استفاده از قانون‌و آنكه چنين كند بر خويشتن ستم كرده است و آيات خدا را به بازى نگيريد ) .\r\nاگرچه اين آيه‌ى شريفه تقلّب در قانون براى زيان رساندن به\r\n\r\n\r\n","description":"","footnote":"\r\n( 1 ) - سوره يوسف آيه‌ى 76\r\n( 2 ) - سوره‌ى بقره آيه‌ى 231\r\n","page_name":" 77 ","page_number":77},
  {"content":"\r\n\r\nديگران را تحريم كرده ، ولى عموم علت - و لا تتّخذوا آيات اللّه هزوا دلالت دارد كه قانون را از مجراى خود بيرون بردن و سوء استفاده و تقلّب در آن حرام است .\r\nو نيز در قرآن كريم در سه جا « سوره‌ى بقره آيه‌ى 65 - 66 » و « سوره‌ى نساء آيه‌ى 154 . » و « سوره‌ى اعراف آيه‌ى 163 ب 166 » داستان « اصحاب سبت » را ذكر كرده و مىفرمايد چون آنان از آنچه نهى شده بود سرپيچى كردند به صورت « ميمون » مسخ و مطرود رحمت خداى متعال شدند :\r\n « فلمّا عتواعمّا نهوا عنه قلنا لهم كونوا قردة خاسئين »  « 1 »\r\nآيات شريفه تصريح نمىكند كه عذاب آنان به جهت تقلّب در قانون بوده ، ولى مشهور ميان مفسّرين آنست كه تقلّب در قانون موجب عذاب آنان شد ، و رواياتى هم كه توسط فريقين در ذيل آيات مذكور نقل شده گفته‌ى مفسرين را تأييد مىكند ؛ بنابراين اين آيات با تأييد روايات و گفته‌ى مفسّرين تأييدى است بر حرمت تقلّب در قانون .\r\nمتقابلا داستان ايوّب پيامبر ( ع ) دلالت دارد كه راه گريز و چاره‌جوئى در قانون جايز است ، زيرا قرآن مىفرمايد بعد از نجات ايّوب ( ع ) از بلا و باز يافتن آنچه از دست داده بود ، به او خطاب شد :\r\n « و خذ بيدك ضغثا فاضرب به و لا تحنث »  « 2 » ( و يك دسته تركه بدست گير و با آن بزن و عهد خويش مشكن ) .\r\nالبته قرآن بر اينكه عهد اوقسم يا نذر يا عهدچه بوده و چرا و براى چه كسى بوده تصريحى ندارد ، و فقط مىتوان دريافت كه عهدى نموده و خداى متعال براى او راه گريز و چاره تعيين كرده است . . و آنچه از رواياتى كه در ذيل آيه‌ى شريفه ذكر شده معلوم\r\n\r\n\r\n","description":"","footnote":"\r\n( 1 ) - سوره‌ى اعراف آيه‌ى 166\r\n( 2 ) - سوره‌ى ص آيه‌ى 43\r\n","page_name":" 78 ","page_number":78},
  {"content":"\r\n\r\nمىشود ، براى شيعه قابل اعتماد نيست ، و به شيعيان دستور داده شده كه در اين روايات غور و به آنها اعتماد نكنند ، و آنها را واگذارند تا به خود امام عليه السلام دسترسى پيدا كنند : « فارجه حتّى تلقى امامك » « 1 »\r\nبهر حال از قرآن كريم به خوبى مىتوان دريافت كه تقلّب در قانون حرام ، و چاره‌جويى در مضيقه‌ها با تأويل قانون جايز است .\r\nج‌از اهل بيت عليهم السلام روايات بسيارى در دست است كه تقلّب در قانون و حيله در مورد ربا را منع فرموده‌اند :\r\n1 - در نهج البلاغه مىخوانيم : « انّ رسول اللّه صلّى الله عليه و آله قال يا علّى ان القوم سيفتنون باموالهم و يستحلّون حرامه بالشبهات الكاذبة و الاهواء الساهيه فيستحلّون الخمر بالنبيذ و السحت بالهديّة و الرّبا بالبيع » « 2 » ( پيامبر ( ص ) به امير مؤمنان على ( ع ) فرمود : به زودى مسلمانان بوسيله‌ى اموالشان به فتنه و بلا گرفتار مىشوند ، آنگاه با تمسّك به شبهات دروغين و پيروى از هواى نفس‌تقلّب در قانون كرده‌شراب را به نام نبيذ و رشوه را به عنوان هديه و ربا را به نام بيع حلال مىكنند ) .\r\nاين روايت را « ابن قيّم » در « اعلام الموقعين » و « بخارى » در صحيح خود نقل كرده و مدعى شده‌اند اگر هيچ روايت ديگرى هم جز اين نبود ، همين براى ابطال و حرمت حيله كافى مىبود .\r\n2 - در روايات ملاحم كه هر دو فرقه‌ى شيعه و سنّى آن را نقل كرده‌اند نظير عبارات فوق الذكر ديده مىشود ، مثلا در خطبه‌ى حجة الوداع پيامبر ( ص ) فرمودند :\r\nيا سلمان و عندها يظهر الربا و يتعاملون بالعينه و الرشى و يوضع الدين و يرفع الدنيا » « 3 »\r\n\r\n\r\n","description":"","footnote":"\r\n( 1 ) - وسائل ج 18 روايت 1 از باب 11 از ابواب صفات قاضى\r\n( 2 ) - وسائل روايت 4 باب 20\r\n( 3 ) - الميزان آخر جلد 5\r\n","page_name":" 79 ","page_number":79},
  {"content":"\r\n\r\n( اى سلمان در آن هنگام‌آخر الزّمان‌ربا آشكار و شايع مىشود ، و مردم بعنوان معامله‌ى عينه ربا مىخورند و رشوه مىپردازند ، و دين بىاهميّت مىگردد و به دنيا اهميت مىدهند ) ( در مورد معامله‌ى عينه بعدا سخن خواهيم گفت ) .\r\n3 - پيامبر ( ص ) فرمودند :\r\n« اذا ضنّ النّاس بالدينار و الدّرهم و تبايعوا بالعينه و اتّبعوا اذناب البقر و تركو الجهاد فى سبيل اللّه انزل الله بهم بلاء فلا يرفعه حتى يراجعوا دينهم » « 1 »\r\n( هنگاميكه مردم در مورد دينار و درهم بخل ورزند ، و معامله‌ى عينه در ميان آنان رواج پيدا كند و از افراد سفله و پست پيروى نمايند ، و جهاد را ترك كنند ، خداوند بلائى بر آنان فرود آورد كه آن را بر طرف نمىكند تا به سوى دين باز گردند ) .\r\n4 - شخصى به نام « طاهر » به امام هادى عليه السلام نوشت : « الرجل يعطى الرجل ما لا يبيعه شيئا بعشرين درهما ثم يحوّل عليه الحول فلا يكون عنده شيئ فيبيعه شيئا آخر ، فاجابنى : ما تبايعه الناس فحلال و ما لم يبايعوه فربا » « 2 »\r\n( مردى چيز كم‌ارزشى را نسيه به شخصى به بيست درهم مىفروشد و چون مدّت سر مىرسد و او چيزى ندارد كه بدهى خود را بدهد باز همان معامله را تكرار مىكندچيز كم‌ارزشى را به قيمت گزاف بطور نسيه مىفروشداما پاسخ دادند : آنطور كه مردم معامله مىكنند حلال است و آنطور كه مردم معامله نمىكنند ربا است )\r\nيعنى چيز كم‌ارزشى را به قيمت گزاف فروختن براى آنكه ربا بخورد ، ربا را به بيع مبدّل نمىكند و حلال نمىسازد . ( توضيح بيشتر در بحث آينده ذكر خواهد شد )\r\n5 - « و عن يونس قلت لابى عبد الله عليه السلام الرجل يبيع\r\n\r\n\r\n","description":"","footnote":"\r\n( 1 ) - المغنى لابن قدامه و اعلام الموقعين از ابن قيم و الحيل از عبد السلام‌نقل از كتاب تقلب نسبت به قانون .\r\n( 2 ) - وسائل ج 12 روايت 3 باب 20 از ابواب ربا\r\n","page_name":" 80 ","page_number":80},
  {"content":"\r\n\r\nالبيع و البائع يعلم انّه لا يسوّى و المشترى يعلم انّه لا يسوّى الّا انّه يعلم انّه سيرجع فيه فيشتريه منه . . . فقال عليه السلام و هذا الربا . . .\r\nفلا تقر بنّه فلا تقربنّه » « 1 »\r\n( يونس مىگويد به امام صادق عليه السلام عرض كردم شخصى چيزى را مىفروشد و فروشنده و خريدار هردو مىدانند كه ارزش ندارد جز آنكه مىداند دوباره جنس را برمىگرداند و به فروشنده مىفروشدمعامله عينه مىكند براى خوردن رباامام فرمود : اين ربا است حتما نزديك آن مرو ، حتما نزديك آن مرو ) .\r\n6 - « عن عبد الرحمن بن ابى عبد اللّه عن ابى عبد اللّه عليه السلام قال لا تقبض مما تعين يقول لا تعينه ثم تقبضه ممالك عليه » « 2 »\r\n( عبد الرحمن نقل مىكند كه امام صادق عليه السلام فرمود :\r\nآنچه فروخته‌يى نگير ( بطور عينه ) ، و مىفرمود چيزى را بطور نسيه نده كه دوباره برگردانىمعامله عينه مكن - )\r\nخدشه در دلالت اين روايات بر حرمت ، راه ندارد ، مگر آنكه كسى مدّعى شود حرمتى بيش از حرمت اصل قانون ازاين‌روايات استفاده نمىشود ، يعنى بگويد چون حيله تأثير ندارد پس حرمت ربا مثلا به حال خود باقى است ولى اينكه حرمت تقلّب را نيز از اين روايات بدست آوريم مشكل است . ( دقت شود )\r\nو خدشه در سند اين روايات نيز جاندارد ، زيرا روايات استفاضه‌ى اجمالى دارد يعنى از مجموع روايات اين اطمينان حاصل مىشود كه لا اقل برخى از آنها از اهل بيت عليهم السلام صادر شده است . فقط خدشه‌يى كه تصوّر دارد خدشه‌ى معارض است كه بعدا به تفصيل بيان مىكنيم .\r\n\r\n\r\n","description":"","footnote":"\r\n( 1 ) - وسائل ج 12 روايت 5 باب 5 از ابواب احكام عقود\r\n( 2 ) - وسائل ج 12 روايت 9 باب 6 از ابواب احكام عقود\r\n","page_name":" 81 ","page_number":81},
  {"content":"\r\n\r\nددر مورد اينكه آيا تقلّب در قانون چه حرام باشد و چه حرام نباشد ، مؤثر است يا خير و آيا حيله‌كننده و متقلّب مىتواند سوء نيت خود را عملى سازد ؟ بايد بگوييم : خير ، مگر آنكه دليلى در مورد بخصوصى داشته باشيم . حتّى در بسيارى از موارد در فقه ديده مىشود كه حيله تأثيرى ندارد با آنكه موضوع حكم را منتفى ساخته است‌و سالبه بانتفاء موضوع پيش آمده است‌مثلا در باب نكاح فقها فتوى داده‌اند و رواياتى نيز طبق همين فتوى در دست است كه اگر بيمار در مرض موت زن خود را طلاق دهد ، آن زن از ارث محروم نمىشود اگرچه از عدّه هم خارج شده باشد .\r\nو نيز : اگر كسى مورّث را به قتل برساند از او ارث نخواهد برد .\r\nاگر كسى از لعان برگردد از پسر خود ارث نمىبرد .\r\nبسيارى از علماى گذشته فتوى داده‌اند كه اگر كسى قبل از وجوب خمس و زكات ، مورد را از بين ببرد بايد خمس و زكاتش را بپردازد ، و رواياتى نيز طبق همين فتوى در دست است .\r\nبسيارى از فقها فتوى داده‌اند كه ازدواج در مرض موت موجب ارث نمىشود .\r\nاگر كسى خود را ناچار به ترك واجبى يا انجام حرامى بنمايد معذور نيست و به قاعده‌ى « الامتناع بالاختيار لا ينافى الاختيار » بازخواست و كيفر خواهد شد .\r\nبسيارى از فقها فتوى داده‌اند كه خريدوفروش در مرض موت تأثيرى ندارد .\r\nبسيارى از فقها فتوى داده‌اند كه حق شفعه به واسطه‌ى صلح از بين نمىرود .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nبسيارى از فقها فتوى داده‌اند كه حيله ربا را حلال نمىكند ، حتّى سيد مرتضى در « ناصريات » و محقق اردبيلى در « شرح ارشاد » و محقق بهبهانى در « قرض » به صراحت فتوى داده‌اند كه حيله مطلقا باطل است ، حتّى صاحب جواهر در قسمت « طلاق » كتاب « جواهر » فرموده است هرچه نقض غرض شارع را در برداشته باشد بايد به باطل بودن آن حكم كرد ، و اين قاعده را به اساتيد فقه نسبت داده است . و ملا حبيب كاشانى از شيعه و ابن قيم از عامه گفته‌اند : « يكى از قواعد فقهى كه در فقه به آن استناد مىشود اين است كه « در هر مورد شخصى عملى را با قصد سوء استفاده از قوانين انجام دهد حيله‌اش تأثيرى ندارد بلكه نقيض آن براى او است - يعامل المكلّف بنقيض مقصوده - »\r\nمراد اين دو عالم اين است كه از موارد مختلف در فقه يك دليل به نام « دليل اصطيادى » بدست مىآيد ، و جدّا بايد گفت كه استفاده‌ى چنين دليلى از روايات و فتاوى بعيد نيست .\r\nصاحب جواهر در كتاب اطلاق مىگويد : « فتح باب حيله براى مردم موجب نقض هدفهاى شارع است » و مىگويد « خوب است حيله را يك امر استثنائى بدانيم و بدست حاكم شرع باشد تا در موارد ضرورى عمل كند مثل برائت ذمه‌ى مفلس از خمس و زكات ، زيرا در نظير چنين موردى حيله جايز بلكه راجح است »\r\nو مقدس اردبيلى نيز در شرح ارشاد نظير همين مطلب را فرموده است .\r\nهتقلّب در قانون براى شانه خالى كردن از زير بار قانون است ، لذا قصد و نيّت در آن دخالت دارد و قبلا گفتيم گريز از قانون گاهى براى چاره‌جوئى است و بايد آن را جايز دانست ، و گاهي براى\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nسوء استفاده است بدون آنكه مخمصه و مضيقه‌يى در كار باشد و در اين حال بايد آن را حرام و بىتأثير دانست .\r\nبنابراين قصد در بطن عمل جا دارد ، به همين جهت برخى براى بطلان حيله و تقلّب در قانون به اين آيه تمسّك جسته‌اند :  « بل الانسان على نفسه بصيرة و لوالقى معاذيره »  « 1 » ( انسان اگر عذر باقى را كنار بگذارد بر حقيقت احوال و امور خويش آگاه است )\r\nو نيز به روايت مشهورى كه ميان فريقين متواتر است استشهاد مىكنند كه پيامبر ( ص ) فرمود : « انّما الاعمال بالنّيات » .\r\nو مىگويند آنجا كه قصد شخص رباخوارى است حتى اگر به چيزهايى مثل بيع و هبه بر آن سرپوش بگذارد ، تقلّب و باطل است ( ولوالقى معاذيره ) .\r\nدر اين‌جا نبايد فراموش كرد كه اگرچه قصد و نيّت در تقلّب دخالت دارد ولى در بسيارى از موارد علّت حكم نيست ، و شارع اسلام حكم را بطور كلّىهرچند قصد و نيّت سوئى در كار نباشد اسلام حكم را بطور كلّىهرچند قصد و نيّت سوئى در كار نباشد - قرار داده است . و به عبارت ديگر تقلّب در قانون داعى براى جعل اگر مريض در آن طلاق سوء نيّت نداشته باشد . و يا مورد دين را نمىتوان فروخت و لو دائن اراده‌ى تقلّب نداشته باشد . و يا قتل مورّث مانع از ارث است گرچه قاتل براى بردن ارث مورّث را نكشته باشد .\r\nبنابراين يك قاعده‌ى كلّى نمىتوان بدست آورد كه بطور كلّى بگوييم قصد و نيّت دخالت در تقلّب در قانون دارد يا اصلا دخالت ندارد ، بلكه در هر مورد كه تقلّيى در قانون صورت گرفته بايد خود آن مورد را بررسى كرد ، ممكن است در برخى موارد با آنكه سوء نيت در كار است حيله و تقلّب تأثير هم داشته باشد مثلا محروم\r\n\r\n\r\n","description":"","footnote":"\r\n( 1 ) - سوره‌ى قيامة آيه‌ى 14\r\n","page_name":" 84 ","page_number":84},
  {"content":"\r\n\r\nساختن مرد از ازدواج با زنى بوسيله‌ى مقاربت فرزند آن مرد با آن زن و نيز ممكن است تقلّب در قانون و لو بحسب واقع تقلّب نباشد و براى گريز از يك گرفتارى صورت گيرد در عين حال مؤثر واقع نشود مثل آنكه زن فاسد و نااهلى را در مرض موت طلاق دهد كه اگرچه ضرورى بوده است امّا مانع از ارث نخواهد شد .\r\nو آنچه تا اين‌جا بيان شد بحثى بود كلّى ، و نتيجه گرفتيم كه تقلّب در قانون حرام است مگر دليلى بر عدم حرمت اقامه شود ، و نيز تقلّب در قانون تأثير ندارد مگر دليلى از خارج بر تأثير بدست آيد ، و چاره‌جويى و يافتن راه گريز ، يعنى فرار از قانون بجت تنگنا و مضيقه‌يى كه پيش آمده جايز بلكه پسنديده است ، مگر دليلى بر عدم تأثير داشته باشيم .\r\nاينك مطلبى را كه بايد بررسى كنيم و در واقع آنچه تا اينجا بيان شد پايه‌يى براى بررسى آن بود ، اين است كه آيا در مورد ربا مىتوان تقلّب و حيله به كار برد يا خير ؟\r\nآنچه به نظر مىرسد آنست كه تقلّب در باب ربا نه فقط تأثير ندارد بلكه بايد گفت حرام است ، بنابراين اگر مقصود خود يعنى رباخوارى را بطور آشكار انجام دهد زشتى آن كمتر است ، زيرا در اين صورت فقط مرتكب يك حرام شده است ولى با تقلّب در قانون ربا دو حرام را مرتكب شده است يكى ربا و ديگرى تقلّب كه يكنوع مكر در قانون و خدعه در دين است .\r\nشايد به همين جهت باشد كه تقلّب در قانون ربا نزد همه‌ى مردم از رباخوارى آشكار زشتتر است .\r\nخلاصه آنكه تقلّب حرام است و تأثير ندارد ، و قسمتى از ادّله‌ى آن ذكر شد ، اينك به برخى ديگر از استدلالها توجه كنيد :\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nالف‌قاعده‌ى « المكلّف يؤخذ بنقيض مقصوده » كه ذكر شد و گفتيم اين قاعده يك دليل اصطيادى است كه از روايات و نظرات فقها بدست مىآيد .\r\nب‌قاعده‌ى « نقض غرض » كه بيان كرديم و گفتيم صاحب جواهر درستى اين قاعده را به اساتيد فقه نسبت داده است .\r\nج‌قاعده‌ى « علّت مستنبطه » : اين قاعده از قواعد مسلّم فقهى است ؛ و معناى آن اينست كه اگر علّت حكمى را بدست آوريم ، و در جاى ديگر همان علّت وجود داشت سرايت حكم از موضوع خود به اين موضوع جديد قطعى است . مثلا حرمت ربا در اسلام به جهت مفاسدى است كه ذكر كرديم و آن مفاسد خلاصه مىشود در ظلم ، كه قرآن شريف مىفرمايد : « فلكم رئوس اموالكم لا تظلمون و لا تظلمون » و اين مفسده در تقلّب در قانون ربا نيز موجود است .\r\nبلكه مىتوان گفت اين آيه‌ى شريفه بمنزله‌ى علّت حكم است ، بنابراين استفاده‌ى حرمت از علّت مذكوره است نه علّت مستنبطه ، به عبارت ديگر ممكن است بگوييم آيه‌ى شريفه مىفرمايد : ربا نخوريد چون ظلم است ، و چون علّت تعميم‌دهنده‌ى حكم است پس هرجا كه آن ظلم باشد و لو آنكه ادّعا شود ربا نيست ، حرمت خواهد بود .\r\nمرحوم بهبهانى و مقدس اردبيلى و استاد بزرگوارى ما حضرت آية الله العظمى خمينى ( در مكاسب خود ج 2 ) نيز به همين دليل تصريح كرده‌اند .\r\nدمعامله‌يى كه با آن در قانون ربا تقلّب شود عرفا ربا است ، و آن معامله داراى دو عنوان است ، يكى مثلا بيع ، و ديگرى\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nربا ، بنابراين همه‌ى آيات و رواياتى كه حرمت ربا را بيان مىكند بر آن معامله صادق است .\r\nنمىخواهيم چنان كه برخى فرموده‌اند بگوييم معامله در اين حالت صورى است و متعاملين قصد جدّى براى معامله ندارند ؛ زيرا براى انجام منظور خود كه تقلّب در قانون است جدّا قصد معامله هم از آنان صادر مىشود ، و به عبارت علمى داعى بر داعى است ، يعنى تقلبّ در قانون كه هدف آنانست موجب مىگردد كه قصد جدّ و انشاء معامله كنند .\r\nمىخواهيم بگوييم كه تقلّب در قانون بوسيله‌ى بيع مثلا ، موضوع حكم را از بين نمىبرد ، و بيعى كه ايجاد مىكنند دو عنوان دارد يكى عنوان بيع و ديگرى عنوان ربا ، چنان كه عنوان تقلّب و مكر و خدعه نيز بر آن صدق مىكند .\r\n\r\nادّله‌ى مجوّزين :\r\nظاهرا منظور ما واضح است ، ولى آنچه موجب شده برخى از فقها تقلّب در قانون ربا را جايز بشمرند ، رواياتى است كه ادّعا شده دلالت بر جواز دارد . و مجوّز اين همه به همين روايات تمسّك جسته‌اند ، ولى به نظر ما آن روايات از جهاتى ناتمامند :\r\nالف‌اين روايات مخالف با كتاب و سنّت است ، زيرا اگر قائل باشيم كه بر « تقلّب در ربا » ربا صدق مىكند ، روايات تجويز مخالف با آيات و رواياتى خواهد بود كه ربا را حرام مىداند .\r\nو اگر بگويند ربا بر آن صدق نمىكند ، باز روايات تجويز مخالف با علّت يا لا اقل مخالف با حكمت حكمى است كه از آيات و روايات حرمت ربا استفاده مىشود ، پس در هر دو صورت سرانجام روايات\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nتجويز مخالف با آيات و روايات تحريم ربا خواهد بود ، و رواياتى كه مخالف با كتاب و سنت باشد هرچند بسيار بوده و از نظر دلالت و سند هم تمام محسوب شود ، بنا بر فن اصولى بايد طرد شود زيرا امام عليه السلام فرموده است آنچه مخالف قرآن باشد ما نگفته‌ايم « ما خالف قول ربّنا لم نقله » و فرموده است بايد طرد شود\r\n« فاضربوه على الجدار » .\r\nب‌روايات تجويز معارض دارد و روايات معارض را قبلا ذكر كرديم ، ( اگر نوبت به معارضه برسد و نگوييم كه روايات تجويز مخالف با كتاب و سنّتند و روايت مخالف با كتاب و سنّت حجّت نيست بنابراين اصولا تعارضى در كار نخواهد بود ؛ زيرا تعارض ، تعارض حجت بالا حجت مىشود ) و به فرض تعارض ، چون روايات تحريم موافق با كتاب و سنت و عقل است ترجيح با روايات تحريم خواهد بود .\r\nو در اين مسأله نبايد ترجيح از نظر سند روايات را عنوان كرد ، زيرا روايات از هر دو طرف به حدّ استفاضه‌ى اجمالى است ، بنابراين اطمينان هست كه برخى از روايات هر دو طرف صادر شده است .\r\nج‌عمده‌ى مطلب در اين است كه روايات جمع دلالى دارد و با اندك دقّتى در مىيابيم كه اصولا تعارضى در كار نيست .\r\nيعنى همه‌ى رواياتى كه گمان كرده‌اند براى تجويز تقلّب در قانون است ، براى چنين تجويزى نيست بلكه همه‌ى آنها براى تجويز چاره‌جويى و راه‌گريز از مخمصه و مضيقه است ، و بفرموده‌ى امام صادق عليه السلام فرار از حرام به حلال و از باطل به حق است ، زيرا مخمصه و مضيقه در معناى فرار خوابيده است ، و اگر ما در موارد استعمال فرار دقت كنيم اين كلمه در مواردى استعمال مىشود كه\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nشخص در معرض يك امر مخوف و هراس‌انگيز واقع شود و از آن بگريزد ، در قرآن كريم كلمه « فرار » در موارد گوناگونى به كار رفته و در همه‌جا همين مطلب كه گفتيم ديده مىشود . مثلا موسى عليه السلام به فرعون مىگويد : « ففررت منكم لمّا خفتكم » « 1 » ( هنگاميكه از شما ترسيدم فرار كردم )\r\nو در داستان اصحاب كهف مىفرمايد :  « لو اطّلعت عليهم لولّيت منهم فرارا و لملئت منهم رعبا »  « 2 » ( اگر آنان را مىديدى فرار مىكردى و ترس همه‌ى وجودت را فرا مىگرفت ) .\r\nو درباره‌ى كسانىكه از جنگ و جهاد شانه خالى مىكردند مىفرمايد :  « يقولون ان بيوتنا عورة و ما هى بعورة ان يريدون الّا فرارا »  « 3 » ( مىگويند خانه‌هاى ما بلا دفاع است ، چنين نيست بلكه ازجنگ و جهادفرار مىكنند ) . و آيات ديگرى نيز مانن اينها در قرآن هست .\r\nبنابراين در ميان روايات هيچ تعارضى نيست تا نوبت به رد يا قبول آن برسد ، بلكه يكدسته از آيات و روايات حرمت ربا را اثبات مىكند ، و يكدسته از روايات تقلّب در قانون ربا را منع مىكند ، و يكدسته از روايات فرار از مضيقه و مخمصه را تجويز مىنمايد .\r\nتوضيح مطلب آنست كه روايات تجويز بر سه قسم است :\r\nيك قسمت رواياتى است كه در مورد « صرف پول » وارد شده ، چون در آن زمان درهم و دينار تفاوت قيمت داشته مثلا دينار دمشقى با دينار بصرى از نظر قيمت تفاوت داشته است ، و نيز درهم دمشقى با درهم بصرى از نظر قيمت فرق مىكرده است ، و به هنگام تعويض لازم بود مثلا صد دينار بصرى بدهند و نود دينار دمشقى بگيرند ، و اين كار از نظر اسلام ربا محسوب مىشد زيرا تفاض در\r\n\r\n\r\n","description":"","footnote":"\r\n( 1 ) - سوره‌ى شعرا آيه‌ى 21\r\n( 2 ) - سوره‌ى كهف آيه‌ى 18\r\n( 3 ) - سوره‌ى احزاب آيه‌ى 13\r\n","page_name":" 89 ","page_number":89},
  {"content":"\r\n\r\nيك جنس در اسلام جايز نيست ، به همين جهت مخمصه و مشكلى بوجود مىآمد ، و امام عليهم السلام در اين روايات راه گريز را نشان داده‌اند ، و در ذيل برخى ازاين‌روايات فرموده‌اند فرار از حرام به حلال خوب است « نعم الفرار من الحرام الى الحلال » .\r\nبنابراين اين‌گونه روايات همه مربوط به صرف است ، و هيچ ربطى به باب ربا ندارد ، زيرا آنچه مىدادند و مىگرفتند از نظر قيمت با هم تفاوت نداشت . ( اين روايات را صاحب وسائل رحمة الله عليه در باب 7 از ابواب صرف ج 12 نقل فرموده‌اند ) .\r\nقسمت ديگر رواياتى است كه در فقه « روايات عينه » نام دارد ( اين روايات را صاحب وسائل در باب 5 و 6 از ابواب احكام عقود ج 12 ذكر كرده‌اند )\r\nمعامله‌ى عينه در اصطلاح فقهى بازخريد است يعنى چيزى را كه فروخته است بخرد ، و چون عين همان چيز به صاحب اولش برگشته به آن عينه مىگويند زيرا « عينه » از « عين » به معناى حاضر است .\r\nآنطور كه از روايات و گفتار فقها فهميده مىشود معامله‌ى عينه از سه جهت مورد بحث قرار گرفته است :\r\nالف‌اين‌گونه معاملات ، صورى است و قصد جدّ از متعاملين صادر نمىشود ؛ و اين همان ايرادى است كه عامّه به اصحاب ائمه‌ى اطهار صلوات الله عليهم مىگفتند ، و آنان از امام سئوال مىكردند و امام مىفرمود اگر قصد جدّ در كار باشد معامله صحيح است ، و چنان كه بحث آن گذشت قصد جدّ به قاعده‌ى داعى بر داعى كار مشكلى نيست .\r\nب‌عامّه گفتند بازخريد مثل آنست كه انسان از\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nخودش چيزى را بخرد ، و اصحاب سئوال مىكردند و امام مىفرمود در معامله‌ى اوّل جنس به خريدار منتقل شده بنابراين جنس مال فروشنده نيست تا اين اشكال درست باشد .\r\nج‌از جهت حيله و تقلّب در قانون ، زيرا فرض در روايات تجويز اين است كه فروشنده جنسى را بطور نسيه به مبلغ بيشترى مىفروشد و همان را نقدا به مبلغ كمترى مىخرد ، و آنان كه قائل به تجويزند مىگويند اطلاق روايات اقتضا مىكند كه چنين معامله‌ى صحيح است ، و لو متعاملين قصد رباخوارى در معامله را داشته باشند و معامله تقلّب در قانون باشد نه راه گريز و چاره‌جويى .\r\nولى ما اوّلا ازاين‌روايات اطلاق نمىفهميم ، و اطلاقى در كار نبوده و روايات به راه گريز از مخمصه و مضيقه اختصاص داشته و فروشنده و خريدار قصد خدمت به يكديگر را داشته‌اند و هيچيك سوء نيت و قصد تقلّب در قانون را نداشته‌اند .\r\nو دليل بر اين مطلب آنكه عامّه در روايات « صرف پول » مىگفتند اين كار شما رباست و امام عليه السلام پاسخ مىداد ربا نيست بلكه چاره‌جوئى است و ربا جائى است كه سوءنيت و بهره در كار باشد ، ولى در روايات عينه ، عامّه چنين اشكالى مطرح نمىكردند و فقط بر صورى بودن معامله و اينكه فروشنده چيزى را از خود مىخرد ، ايراد مىگرفتند ، و اين خود گواهى است كه تقلّب در قانون در ميان نبوده و گرنه لازم بود عامّه اين ايراد را كه از نظر عوام دلنشين‌تر هم بود بر اصحاب وارد آورند .\r\nثانيا بفرض آنكه در اين روايات اطلاقى هم در كار باشد ، روايات ديگرى كه معامله‌ى عينه را منع مىكندو قبلا ذكر كرديم - تقييه اين روايات محسوب مىشود ، و روايات منع چنان كه گفتيم\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nنزد فريقين مشهور است و علاوه بر اينكه استفاضه‌ى اجمالى دارد ، از نظر فنّ رجالى نيز برخى از آنها قابل اعتماد بوده و فقها نيز به آن عمل كرده‌اند ؛ زيرا معامله‌ى عينه را مكروه دانسته‌اند و اين خود دليل آنست كه به هر دو دسته از روايات عمل نموده‌اند و از نظر فنّ اصولى تصّرف در هيأت كرده‌اند نه در مادّه ، چنانچه شيخ طوسى در تهذيب تصريح كرده است . ( دقت شود ) .\r\nولى اشكال كه در اين موضوع هست اينكه اوّلا سيره در فقه چنين نيست بلكه قاعده‌اى اطلاق و تقييد اقتضا دارد كه در اطلاق تصرّف شود نه در هيأت مقيّد ، و گويا آنان كه چنان تصرّفى نموده‌اند دو دسته روايات را معارض ديده‌اند نه مطلق و مقيّد .\r\nثانيا روايات منع را بر كراهت حمل كردن عرف‌پسند نيست ، زيرا هيأت طورى است كه نمىتوان بر كراهت حمل نمود ، مثلا روايت يونس را كه قبلا ذكر شد چگونه مىتوان بر كراهت حمل كرد ؟ ! زيرا وقتى يونس از معامله عينه سئوال مىكند امام صادق عليه السلام ابتدا كلام رسول اكرم ( ص ) را نقل مىفرمايد كه اين گونه معاملات ربا است و در آخر الزمان پيدا و شايع مىشود و موجب ظلم و ستم است ، و بعد مىفرمايد : « و هذا الربا فلا تقربّنه فلا تقربّنه » « 1 »\r\nخلاصه آنكه جمع در روايات عينه عرفا اقتضا دارد كه روايات تجويز به جايى اختصاص داشته باشد كه حيله به معناى چاره‌جويى و راه‌گريز به كار رفته نه به معناى تقلّب در قانون و رباخوارى .\r\nقسمت سوّم رواياتى است كه راه حيله را ياد داده‌اند بدينگونه كه قرض الحسنه بدهد ولى چيز كم‌قيمتى را به قيمت گزاف بفروشد\r\n\r\n\r\n","description":"","footnote":"\r\n( 1 ) - وسائل ج 12 روايت 5 باب 5 از ابواب احكام عقود\r\n","page_name":" 92 ","page_number":92},
  {"content":"\r\n\r\n( صاحب وسائل اين روايات را در باب 9 از ابواب احكام عقود ج 12 نقل كرده است ) .\r\nخدشه در سند اين روايات جا ندارد زيرا علاوه بر آنكه برخى از آنها روايات موثقى است ، استفاضه‌ى اجمالى هم دارد . ولى شاهد در خود روايات موجود است كه منظور تقلّب در قانون نبوده و چاره‌جويى و راه گريز از مخمصه و مضيقه در نظر بوده است ؛ زيرا اين كار را به امام باقر و امام صادق و امام كاظم و امام رضا عليهم السلام نسبت داده كه آن بزرگواران براى گرفتن پول و دادن پول اين كار را مىكرده‌اند ، و حتّى مىتوان دريافت كه مكرّر اين كار را كرده‌اند .\r\nمىپرسيم آيا ممكن است شيعه‌اى اين‌گونه كارها را كه نزد مردم زشت و ناپسند و حتّى زشتتر از رباخوارى است ، اگرچه مكروه باشد ، به ائمه‌ى گرامى دين نسبت دهد ؟ ! پس بايد گفت اين روايات نيز مربوط به تقلّب در قانون نيست بلكه مربوط به مواردى است كه هيچ سوء نيّتى در كار نبوده و براى گريز از مضيقه‌يى به كار رفته است .\r\nدر خاتمه بايد يادآور شويم كه تفصيل بيش از اين مناسب اين مقال نيست ، و با آنكه كوشش كرديم هرچه ممكن است بحث را فشرده‌تر بيان كنيم در عين حال بايد از خوانندگان عذرخواهى نماييم كه تا حدودى طولانى شد . و چون بحثى است لازم و سودمند و يكى از اشكالهاى وست و دشمن به اقتصاد اسلام همين مضووع تقلّب در قانون است بايد تقاضا كنيم كه به اين بحث توجّه بيشترى بشود . اين موضوع بحثى بسيار نو و بكر است و در گفتار فقها كمتر به آن توجه شده ، و اگر ايرادى به نظر خوانندگان برسد با كمال افتخار مىپذيريم ،\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nو اميدواريم آنچه بيان شد سرآغازى باشد و موجب شود كه « تقلّب در قانون » و بويژه « تقلّب در قانون ربا » از سوى صاحب‌نظران مورد بررسى كامل قرار گيرد .\r\nتوفيق همگان را از خداوند متعال در ظلّ توجهات حضرت بقية الله عجل الله تعالى فرجه الشريف ، مسئلت مىداريم . رجب 1399\r\n\r\n","description":"","footnote":"","page_name":" 94 ","page_number":94},
  {"content":"\r\n . \r\n","description":"","footnote":"","page_name":" 95 ","page_number":95},
  {"content":"\r\n . \r\n","description":"","footnote":"","page_name":" 96 ","page_number":96},
  {"content":"\r\n\r\n\r\nمقايسه‌يى بين سيستم‌هاى اقتصادى مالكيت دولت\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nبسم اللّه الرّحمن الرّحيم\r\n\r\nفصل هفتم : مالكيت دولت\r\nهر دولتى براى اداره‌ى مملكت به بودجه و ثروت نيازمند است ، و اين نياز به دو جهت است : 1 - براى مخارج برنامه‌هاى عمومى دولت 2 - براى بالا بردن سطح زندگى همه‌ى مردم و بر طرف ساختن فقر فردى و فقر اجتماعى و ايجاد تعادل و توازن در جامعه .\r\nرفع نيازهاى اجتماعى در اسلام اوّلا با قانون مواسات و نظاير آن‌كه از پايه‌هاى اقتصاد اسلام است صورت مىگيرد ، و ثانيا از وظائف مهم حكومت اسلامى است .\r\nاز روايات بسيارى ( كه صاحب وسائل در ابواب مختلف نقل كرده ) در مىيابيم كه كفالت جامعه از وظائف حكومت اسلامى است :\r\nامام باقر عليه السلام مىفرمايد : « . . . فكفالة رسول اللّه صلى عليه و آله ميتا ككفالته حيّا و كفالته حيّا ككلفالته ميتا ) « 1 »\r\n( كفالت افراد امت اسلامى چه در زندگى و چه پس از مرگ با رسول اكرم ( ص ) - حكومت اسلامىاست ) .\r\nقرآن كريم نيز با صراحت مىفرمايد بيت المال براى كفالت امت اسلامى بلكه براى كفالت همه‌ى مردم است حتّى اگر مسلمان نباشند :\r\n « انّما الصدقات للفقراء و المساكين و العاملين عليها و المؤلفة قلوبهم و فى الرّقاب و الغارمين و فى سبيل الله و ابن السبيل فريضة من اللّه و اللّه عليهم حكيم »  « 2 »\r\n« جز اين نيست كه صدقات [ بيت المال 
  ] براى كفالت فقراء\r\n\r\n\r\n","description":"","footnote":"\r\n( 1 ) - وسائل جلد 13 كتاب فرض باب 9 رواية 5\r\n( 2 ) - سورة توبه آيه‌ى 60\r\n","page_name":" 98 ","page_number":98},
  {"content":"\r\n\r\n[ افرادى كه دخلشان كمتر از خرجشان است 
  ] و مستمندان [ افرادى كه هيچ دخلى ندارند 
  ] و عاملان بيت المال [ عمال دولت اسلامى 
  ] و افرادى كه اگر به آنان كمك شود به اسلام تمايل پيدا مىكنند ، و براى آزادى بردگان و اداى قرض بدهكاران ، و در راه خدا [ جهاد براى مصالح عاليه اسلام و مصالح جامعه و رفع فقر اجتماعى 
  ] و براى درماندگان در غربت ، فريضه و قانون لازم الاجرائى از سوى خداست و خداوند دانا و حكيم است » .\r\nمىبينيم كه آيه‌ى شريفه صريحا تكفّل جامعه‌ى اسلامى و كسانىكه در پناه اسلامند و حتّى كسانىكه سر جنگ با اسلام ندارند را بر عهده حكومت اسلامى مىداند ، و اين كفالت را قانونى لازم الاجراء مىشمارد .\r\nاز آيه به خوبى استفاده مىشود كه بودجه‌ى دولت - بيت المال‌بايد در برنامه‌هاى عمومى اعم از لشكرى و كشورى ، علمى و سياسى و اجتماعى و . . . صرف شود ؛ و نيز براى بالا بردن سطح زندگى همه‌ى مردم و رفع فقر فردى و فقر اجتماعى به كار رود تا در همه‌ى قشرهاى جامعه تعادل و توازن بوجود آيد .\r\nقرآن كريم صريحا مىفرمايد بر حكومت اسلامى لازم است در جامعه توازن و تعادل بوجود آورد ، به اين معنا كه همه‌ى قشرها را كفالت كند تا توازن حفظ شود :  « كيلا يكون دولة بين الاغنياء منكم »  « 1 » ( - بيت المال براى تكفّل غير اغنياء است‌تا ثروت تنها در دست توانگران نباشدبلكه تعادل و توازن اقتصادى بر جامعه حكمفرما باشد - ) .\r\nدر روايات بسيارى مىيابيم كه حكومت اسلامى نه تنها بايد حوائج اولّيه و ضرورى جامعه را تأمنى نمايد ، بلكه لازم است در رفاه\r\n\r\n\r\n","description":"","footnote":"\r\n( 1 ) - سورهء حشر آيه‌ى 7\r\n","page_name":" 99 ","page_number":99},
  {"content":"\r\n\r\nنيز جامعه بكوشد . در رواياتى كه « صاحب وسائل » در باب 9 و 24 و 41 از ابواب « مستحقّين زكات » در جلد 6 نقل كرده است اين مطلب به روشنى فهميده مىشود ، زيرا در بسيارى ازاين‌روايات اين جمله تكرار شده كه : « تعطيه حتى تغنيه » ( از بيت المال آنقدر به فقير بدهيد كه بىنياز شود ) .\r\nو در برخى ازاين‌روايات ، اين جمله ديده مىشود : « قال و له هذه العروض فقال يا ابا محمّد فتأمرنى ان آمره ببيع داره و هى عزّه و مسقط رأسه ، او يبيع خادمه الذى يقيه الحر و البرد و يصون وجهه و وجه عياله او آمره ان يبيع غلامه و جمله و هو معيشته و قّوته بل يأخذ الزكوة فهى له حلال و لا يبيع داره و لا غلامه و لا جمله »\r\n( ابو بصير گفت اوگيرنده زكات‌اين ثروتها را دارد ، امام فرمود آيا مىگويى فرمان دهم كه خانه‌اش را كه مايه‌ى عزت و جاى سكونت اوست بفروشد ؟ و يا خادمش را كه در گرما و سرما كمك‌كننده‌ى او و مايه آبروى او و خانواده‌اش مىباشد بفروشد ؟ و يا فرمان دهم كه غلامش و شترش را كه وسيله معيشت و روزى اوست بفروشد ؟ ! - خير لازم نيست هيچيك را بفروشدبلكه زكات بگيرد ، و زكات براى او حلال است و خانه و غلام و شترش را نفروشد .\r\nو در برخى ازاين‌روايات مىخوانيم : « فليعطه ما يأكل و يشرب و يكتسى و يتزوّج و يتصّدق و يحجّ » ( از بيت المال به او بدهيدبراى مخارج ضرورى اواز خوراك و پوشاك و ازدواج - و براى مخارج رفاهى اوجهت دستگيرى از قرا و زيارت مستحبّى خانه‌ى خدا )\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nنبايد فراموش كرد كه اسلام با آنكه به افراد مستضعف رسيدگى كرده و نه تنها مخارج ضرورى كه حتى مخارج رفاهى آنان را نيز تامين مىكند ، به آنان خانه ، كمك هزينه‌ى تحصيلى ، هزينه‌ى مسافرتهاى مشروع مىدهد و اگر به مستخدم احتياج داشته باشد و در شأن او باشد كه اگر نداشته باشد خلاف شأن اوست هزينه‌ى استخدام مستخدم و نگاهدارى او را نيز به او مىپردازد و . . .\r\nدر عين حال تن‌پرورى و تنبل‌پرورى را هم نمىپذيرد زيرا كسىكه بتواند با كسب‌وكار هزينه‌ى زندگى خود را تأمين نمايد از نظر اسلام غنى محسوب مىشود و اگر از بيت المال استفاده كند در فقه اسلام اختلاس‌كننده محسوب مىشود . از نظر اسلام كسىكه مخارج يك سال خود را بالفعل دارد مستغنى است ، و نيز كسىكه مخارج يكسال خود را بالقوه دارد يعنى با كار مىتواند خود و خانواده‌اش را اداره نمايد مستغنى است .\r\nبه همين جهت‌چنانكه در مباحث گذشته گفتيم‌اسلام به كاروكوشش بسيار تشويق و ترغيب كرده است .\r\nو نيز از وظائف مهم حكومت اسلامى است كه افراد را به كار وا دارد ، و به كسانى كه كار ندارند كار بدهد و براى اين منظور كارگاههاى دولتى يا كارگاههاى ملّى و خصوصى بوجود آورد . و افرادى را كه از كار كردن شانه خالى مىكنند مجازات نمايد ، و جبرا به كار گمارد ، و اگر عذرى دارند ، عذرشان را رفع كند .\r\nو اين وظيفه‌ى مهم در مباحث « حكومت در اسلام » ذكر شد و گفتيم كه وظيفه‌ى حكومت اسلامى نظارت بر اجتماع است ، و حكومت اسلامى بايد براى كارگر كار پيدا كند و بر كارگر و كارفرما نظارت كامل داشته باشد ، و تناسب ميان مزد و توليد را در نظر بگيرد و\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nمراقبت نمايد تا اجحافى بر كارگر و كارفرما نشود .\r\nوظيفه‌ى حكومت اسلامى است كه تن‌پرورها ، عياشها تنبل‌ها را به كار گمارد .\r\nوظيفه‌ى حكومت اسلامى است كه تناسب ميان توليد توزيع را حفظ كند تا تورّم يا گرانى و . . . كه موجب شكست اقتصاد است پيدا نشود ؛ و بر نرخها ، دادوستدها و . . . نظارت كند ؟ ؟ ؟\r\nگرانفروشى و تقلّب و . . . صورت نگيرد ؛ حكومت اسلامى بايد مراقب اقتصاد باشد تا بىكارى و كم‌كارى و گرانفروشى و تقلّب و رباخوارى و رشوه و يا تورّم و كسادى و . . . بر اقتصاد جامعه ضبه نزند .\r\nدر كتاب « اسد الغابه » مىخوانيم ، امير مؤمنان على عليه السلام اولين بار كه به مسجد كوفه آمدند افرادى را مشاهده كردند كه در مسجد زندگى مىكنند ، امام از حال آنان جويا شد ، به عرض رساندند كه آنان « رجال الحق » هستند ! امام فرمود يعنى چه ؟\r\nعرض كردند آنان در مسجد سكونت دارند و عبادت مىكنند ، اگر برايشان خوراك و پوشاكى رسيد شكر مىكنند و اگر نرسيد صبر و شكيبائى مىورزند !\r\nامام فرمود : سگ هم همينطور است ، اگر چيزى بيابد مىخورد و الّا صبر مىكند . آنگاه با تازيانه آنان را از مسجد بيرون كرد و فرمان داد كه از اين پس بايد كار كنند .\r\nدر كتاب « كافى » از امام صادق عليه السلام نقل شده كه پيامبر اكرم صلى الله عليه و آله از دادن يك صاع جوبه كسىكه قدرت كار كردن داشت خوددارى فرمود ، و او را نصيحت كرد و فرمود :\r\n« من سئلنا اعطيناه و من لم يسئل عنّا اغناه اللّه » ( هركس از ما بخواهد\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nبه او چيزى مىدهيم و اگر از ما نخواهد خدا او را بىنياز مىسازد ) ، و او را به كار و هيزم‌كشى وادار نمود ، و طولى نكشيد كه او ثروتمند شد ؛ روزى بر شتر خود سوار بود و از مقابل پيامبر ( ص ) عبور مىكرد ، پيامبر ( ص ) همان جمله را تكرار كرد و سپس فرمود : اگر آن روز يك صاع جو به تو داده بودم الآن هم به آن نيازمند بودى !\r\nخلاصه آنكه :\r\nالف‌هر دولتى و از جمله دولت اسلامى به بودجه و ثروت نيازمند است تا هزينه‌ى برنامه‌ها را تأمين نمايد .\r\nب‌هزينه‌هاى دولتى دوگونه است ، يكى هزينه‌ى امور لشكرى و كشورى ، سياسى ، علمى و اجتماعى و . . . يعنى هزينه‌ى برنامه‌هاى عمومى دولت . و ديگرى هزينه‌ى امور اقتصادى جامعه جهت بالا بردن سطح زندگى افراد ، ايجاد توازن و تعادل در جامعه ، ايجاد كار براى كارگران و كارمندان ، نظارت همه‌جانبه بر جامعه و . . . دولت اسلامى بايد متكفّل مستضعفين باشد و سطح زندگى آنان را با سطح زندگى ديگران توازن و تعادل بخشد .\r\nج‌اسلام كسى را كه قدرت كار دارد مستغنى مىداند ، و اجازه‌ى استفاده از بيت المال را به او نمىدهد ، و اگر از بيت المال استفاده كند اختلاس كرده است . بنابراين اسلام تنبل‌ساز و تن‌پرور نيست .\r\nدحكومت اسلامى بر همه‌ى قشرها و بر همه‌ى شئون جامعه نظارت كامل دارد ، و با هرچه كه بر اقتصاد جامعه لطمه بزند بشدّت مبارزه مىكند ، و همچنانكه در مباحث گذشته گفتيم بر ثروتهاى طبيعى هم نظارت كامل دارد و مسئوليت مستقيم در بهره‌بردارى از آنها بر عهده‌ى اوست ، چنان كه بر تجارات داخلى و\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nتجارات خارجى و قراردادهاى ملّى و قراردادهاى بين المللى و قراردادهاى خارجى نيز نظارت دارد .\r\nاينها خلاصه‌يى از مسئوليتهاى دولت اسلامى براى پياده كردن اقتصاد اسلام است ؛ و امكاناتى كه حكومت اسلامى براى اجراء اين احكام در اختيار دارد و به عبارت ديگر بودجه‌يى كه اسلام براى حكومت قرار داده ، بطور خلاصه بشرح زير است :\r\n1 - ماليات ثابت و مستمر ( اين ماليات اضافه بر آنكه درآمدى براى دولت اسلامى است موجب توازن اجتماع نيز مىشود )\r\nمنظور از اين ماليات ، ماليات بر توليدزكات‌و ماليات بر درآمدخمس‌است ، و از قرآن و روايات در مىيابيم كه خمس و زكات به دولت اسلامى تعلق دارد ، و دولت بطور شركت در اموال سهيم است .\r\nسيره‌ى رسول اكرم ( ص ) و ائمه اطهار ( ع ) اين بود كه زكات خمس را از بيت المال مىدانستند و قرآن كريم و روايات نيز همين موضوع دلالت دارد ؛ قرآن مىفرمايد :  « خذ من اموالهم صدقة »  « 1 » ( صدقه‌زكات‌را از اموال آنان بگير )\r\nو مىفرمايد :  « و اعلموا انّما غنمتم من شيئ فان لله خمسه »  « 2 » ( بدانيد آنچه درآمد بدست آوريد پنج يك آن مال خداست ) .\r\nاين دو آيه حاكى از آنست كه خمس و زكات متعلّق به حكومت است ، چنان كه از آيه خمس استفاده مىشود كه سهم حكومت بطور شركت است ، زيرا جمله‌ى « فان اللّه خمسه » ( همانا پنج يك آن متعلق به خداست ) مثل آنست كه بگوييم : يك دانگ از اين خانه متعلق به برادر صاحبخانه است . در روايات زيادى در مورد زكات نيز همين موضوع دانسته مىشود ، مثل رواياتى كه مىگويد :\r\n\r\n\r\n","description":"","footnote":"\r\n( 1 ) - سورهء توبه آيه‌ى 103\r\n( 2 ) - سوره انفال آيه‌ى 41\r\n","page_name":" 104 ","page_number":104},
  {"content":"\r\n\r\n« فيما سقت السماء و الانهار العشر » « 1 » ( در آنچه بوسيله‌ى باران و نهرها آبيارى شود ، ده يك است ) . و مثل رواياتى كه مىگويد : « ان الله عزّ و جّل فرض للفقراء فى مال الاغنياء ما يسعهم و لو علم ان ذلك لا يسعهم لزادهم » « 2 » ( خداى متعال در مال ثروتمندان براى فقرا به قدر كه آنان در رفاه باشند واجب فرموده ، و اگر اين مقدار فقرا را چنان كه در رفاه باشند تأمين نمىكرد خداى متعال بيش از اين قرار مىداد ) .\r\nخلاصه آنكه خمس و زكات مالياتى اسلامى و مربوط به حكومت است ، و هر دو به صورت مشاع و شركت در اموال مىباشد ؛ ولى ذيل آيه‌ى خمس : « و اليتامى و المساكين و ابن السبيل » و نيز آيه‌ى « انّما الصدقات للفقراء » - كه قبلا در مباحث گذشته از آن سخن گفتيم‌در اين مطلب ظهور دارد كه نصف خمس متعلّق به « سادات » و زكات متعلّق به « عنوان فقراء » است ؛ ولى اگر دقّت شود در مىيابيم كه اين دو آيه‌ى شريفه در مقام بيان مصرف است ، به اين معنا كه از جمله حكمتهاى جعل خمس و زكات رفاه « سادات فقير » و « فقراء غير سادات » مىباشد ، و شاهد بر اين مطلب آنكه در آيه‌ى خمس « لام » در « يتامى » و « مساكين » و « ابن سبيل » تكرار نشده ، در حالى كه براى « اللّه » و « رسول » و « ذوى القربى » - امام‌لام ذكر شده است ، و نكته‌ى آن همين است كه « يتامىمساكين‌ابن سبيل » براى مصرف تعيين شده‌اند ، ولى « اللّه‌رسول‌امام » مالك هستند ( البته شخص مالك نيست و خدا و رسول و امام چون حاكم هستند مالك خمس مىباشند )\r\nو در آيه‌ى زكات‌انما الصدقات للفقراء - هم شاهد بر اينكه حكومت مالك است نه اصناف هشتگانه ، آنكه در فقه اسلام قطعى و\r\n\r\n\r\n","description":"","footnote":"\r\n( 1 ) - وسائل جلد 6 روايات باب 4 از ابواب زكات غلات\r\n( 2 ) - وسائل جلد 6 روايات باب 1 از ابواب ما يجب فيه الزكوة .\r\n","page_name":" 105 ","page_number":105},
  {"content":"\r\n\r\nمسلّم است كه اگر زكات فقط به فقير داده شود كفايت مىكند و لازم نيست كه ميان هشت گروه تقسيم شود ؛ و اگر اصنفا هشتگانه مالك بودند معنا نداشت كه برخى از آنان محروم شوند و ملك آنان به ديگرى داده شود .\r\nاين خلاصه‌ى كلام بود و تفصيل آن به فقه مربوط مىشود و از بحث ما در اين جزوه خارج است .\r\nاين توضيح را لازم مىدانيم كه چون داعى بر جعل زكات و جعل سهم سادات ، رفاه فقرا و رفع فقر فردى و اجتماعى است ، حكومت اسلامى اجازه داده صاحبان مال خودشان بدون اجازه‌ى حاكم اسلام زكات مال و سهم سادات را بپردازند ، و اين موضوع در زكات نزد فقها مسلّم است . و در خمس گرچه بىاشكال نيست ولى مشهور نزد فقهاست .\r\nاستاد بزرگوار ما حضرت آية الله العظمى خمينى مدّ ظلّه فرموده‌اند : « در حالى كه خمس يكى از بازارهاى مسلمانان اگر بپردازند همه‌ى سادات را كفايت مىكند ؛ چنين سرمايه‌ى هنگفتى معلوم است كه كسى جز دولت مالك آن نيست . »\r\nتناسب حكم و موضوعى اقتضا دارد كه اين‌گونه مالياتها براى دولت باشد ، در همين ايران اگر آثار استعمار زدوده گردد و كشور خود كفا شود و مسلمانان خمس و زكات را بپردازند ، تنها زكات گندم و سهم سادات فقر فردى را رفع خواهد كرد ، و اگر زكات و سهم سادات متعلّق به دولت نباشدبه جهت آنكه مازاد آن بىمصرف مىماندقانون خمس و زكات لغو و عبث خواهد بود .\r\n2 - از جمله امكانات و بودجه‌هاى مالى دولت وضع ماليات موقّت و غير مستمرّ است :\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nدر مباحث گذشته در مورد « وضع قانون » دانستيم كه حاكم اسلام مىتواند از حق حكومت براى وضع قانون موقت استفاده كند كه در فقه به آن « احكام سلطانى » و « قوانين متغيّر » مىگويند .\r\nاگر وضعيّتى استثنائى پيش آيد حاكم مىتواند مالياتهايى وضع كند يا مالياتهايى را لغو نمايد ، چنان كه امير مؤمنان على عليه السلام در حكومت خود بر « يابوها » مالياتى وضع كرد ، و امام صادق عليه السلام « وجوب خمس » را برداشت ، و بعدا اين هر دو لغو شد و ائمه عليهم السلام خمس اموال را مىگرفتند و بابت « يابوها » زكات نمىگرفتند .\r\nبنابراين حكومت اسلام مىتواند در موارد استثنائى مالياتهائى براى همه يا براى خصوص ثروتمندان وضع كند ، مىتواند تجارتهاى خارجى يا داخلى را انحصارى سازد ، مىتواند ثروت امت اسلامى را در جهتى خاص بكشاند . . . و اين‌قدرت حكومت اسلام اگر از وضع ماليات مستقيم و مستمرّ برتر و كارآمدتر نباشد بدون ترديد كمتر نيست . به عنوان مثال وضعيت دخانيات را در دنياى امروز در نظر بگيريد و دقت كنيد اگر دخانيات بدست حكومت اسلامى باشد ، و حكومت بتواند آن را به كلّى ملغى سازد ، يا به كلّى انحصارى نمايد ، يا به كلى آزاد قرار دهد چه انقلاب بزرگى در اقتصاد بوجود مىآيد ؟ و اگر وضع دخانيات چنين باشد مىتوان تصوّر كرد كه اگر همه‌ى معادن در دست حكومت اسلام قرار گيرد چه انقلاب عظيمى در اقتصاد رخ خواهد داد .\r\n3 - از جمله راههاى درآمد و مبادى ملكيت دولت اسلامى انفال است .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\n« انفال » جمع « نفل » - به تحريك‌است و معناى فارسى آن « زياده‌ها » است .\r\nمثلا اراضى موات چون زائد بر زندگى و مالكيت مستقيم مردم است به آن « نفل » مىگويند ، ولى در واقع اراضى موات و ساير انفال از ثروتهاى مهم جامعه است و حيات جامعه بدان بستگى دارد .\r\nاز قرآن شريف به خوبى استفاده مىشود كه مالك انفال ، حكومت اسلامى است :   « يسئلونك عن الانفال قل الانفال للّه و الرسول »   « 1 » ( از تو در مورد انفال مىپرسند ، بگو انفال متعلق به خدا و رسول است ) .\r\nمصاديق انفال در روايات پيشوايان معصوم ( ع ) چند چيز است :\r\nالف‌اراضى موات كه در مباحث گذشته ذكر كرديم ، و گفتيم ساحلها و به تعبير روايات « سيف البحار » و سر كوهها ، و دامنه‌ى كوهها و دره‌ها ، و خلاصه هر زمينى كه آباد نيست و مالك شخصى ندارد و از آن جمله جزيره‌ها را نيز ، شامل مىشود .\r\nب‌درياها ( و به بيانى كه قبلا گفتيم دريا و آنچه در درياست ) و زمين موات و آنچه در آن است از انفال است .\r\nج‌معادن ، چه معادن آشكار ( معادنى كه در سطح زمين است مثل معدن نمك و سنگ و برخى خاكهاى قيمتى ) و چه معادن پنهان ( معادنى كه زير زمين و درون كوهها است مثل نفت و فلزّات و . . . )\r\nداراضى كه بواسطه‌ى سيطره‌ى مسلمين بدون جنگ بدست مسلمانان مىافتد و به آنها و نيز به آنچه به غنيمت گرفته شده « فيئ » مىگويند . ( فيئ يعنى سايه ، و به اين‌گونه غنائم فيئ گفته‌اند چون مانند سايبان بر مسلمانان سايه افكنده است )\r\n\r\n\r\n","description":"","footnote":"\r\n( 1 ) - سوره انفال آيه‌ى 1\r\n","page_name":" 108 ","page_number":108},
  {"content":"\r\n\r\nهاملاك سلطنتى و دولتى منقول و غير منقول ، يعنى اگر مسلمانان مملكتى را فتح كنند ، آنچه متعلق به دولت آن مملكت بوده به حكومت اسلام انتقال پيدا مىكند .\r\nوارث افرادى كه وارث ندارند يا از نظر اسلام ممنوع از ارث شده‌اند ( مثل افرادى كه به جهت كفر و ارتداد از ارث محروم شده‌اند )\r\nزهرچه مالك معيّن نداشته باشد ، مثل « مجهول المالك » و « لقطه » و عمده‌ى آن زمينهاى نيمه‌آباد است كه صاحب ندارد ، و در روايات « خربه » ناميده شده است ، و شامل شهرها و روستاهايى كه در اثر سيل يا زلزله مردم آن نابود شده‌اند يا كوچ كرده‌اند و فعلا مالك معينى نداشته باشد ، مىشود .\r\nو زمينهايى كه صاحب ندارد ، مثل جزيره‌ها كه در روايات بر آنها چنين اطلاق شده : « كل ارض لا ربّ لها » ( هر زمينى كه صاحب ندارد ) .\r\nح‌اراضى و چيزهاى ديگرى كه با مصالحه به مسلمانان واگذار شده باشد ، مثل « فدك » و برخى از اراضى خيبر و اراضى اهل جزيه .\r\nطاراضى آباد بالاصاله ( كه به خودى خود ابادند و كسى روى آن كارى انجام نداده ) مثل نيزارها ، جنگلها و جزيره‌هاى آباد .\r\nصاحب وسائل روايات انفال را در كتاب زكات جلد 6 وسائل در ابواب انفال ذكر كرده و اين 9 قسمت ثروت به خوبى از آن روايات استفاده مىشود .\r\n4 - راه ديگر براى مالكيت دولت ، امكانات حكومت در\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nتأسيس واحدهاى اقتصادى است ؛ مثل بهره‌بردارى از ثروتهاى طبيعى نظير آب ، زمين ، معدن ، مباحات اوليه ، و مثل استفاده از تجارات داخلى و خارجى بطور انحصارى يا به صورت شركت و مقاطعه و نظاير اينهاست ، زيرا در مباحث قبلى گفتيم كه همه‌ى ثروتهاى طبيعى متعلّق به دولت است ، بنابراين دولت مىتواند استفاده‌ى ديگران از آنها را ممنوع سازد و در انحصار خود قرار دهد ، چنان كه با استفاده از حق حكومت مىتواند تجارات خارجى و حتى داخلى را انحصارى اعلام نمايد .\r\nبديهى است كه از اين طريق نيز امكانات مالى چشمگيرى براى دولت حاصل مىشود .\r\nآنچه ذكر شد خلاصه‌يى است از مالكيت دولت و راههاى مالكيت او و امكانات مالى و بهره‌برداريهاى اقتصادى او .\r\nاينك در پايان اين رساله لازم مىدانيم برخى علل عمده و چشمگير گرايش نسل جوان را به مكتب سوسياليسم ، به اختصار ذكر كنيم :\r\nبه عنوان مقدّمه بايد ياداور شويم كه جوانان ما قبلا ؟ ؟ ؟\r\nعجيبى به غرب داشتند ، تا آنجا كه براى جامعه‌ى ما و بويژه براى قشر جوان واژه‌ى « غربزده » به كار مىرفت ؛ و « غربزدگى » مثل آفت زدگى براى ميوه ، آفت بزرگ زندگى جوانان ما محسوب مىشد ، و براستى نيز چنين بود زيرا لازمه‌ى غربزدگى تقليد كوركورانه‌ى آنان از غرب بود كه براى عقل و شخصيت و آزادى بلاى بزرگى است ، و حتّى كار شيفتگى آنان در برابر غرب از تقليد گذشته بود و مىتوان گفت به خودباختگى و منابها و محاكات كشيده بود ، و رفتارشان نه تقليد و اقتباس بلكه دقيقا « ضد اقتباس » مىبوده\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nولى به تدريج از اين غربزدگى و خودباختگى سرخوردند ، زيرا هرچه در اين راه پيش رفتند به جائى نرسيدند ، و مطلوب خود را كه گمان مىكردند با متابعت از غربيان بدست مىآورند نيافتند ، دريافتند كه اشتباه رفته‌اند دريافتند كه غرب‌زدگى طعمه استثمارشدن است ، دريافتند كه گمشده‌ى خود را در پيروى از غرب نمىيابند ، دريافتند كه غربيان خود در آتش نابسامانيها و درماندگيهاى گوناگونى مىسوزند ؛ و سرانجام همچنانكه پايان هر عمل بيهوده‌ى مستمرّى است از غرب و غربزدگى سرخوردند و وازده شدند ، چنان كه اين وازدگى در خود غربيان نيز ديده مىشود .\r\nامّا گروههاى از غربزدگان ما از چاه درآمدند و به چاله ديگرى گرفتار شدند ، و آن تمايل به شرق و شرقزدگى است ! و اين بلائى بزرگتر از پيشين است چرا كه در غربزدگى مكتبى در كار نبود و در شرقزدگى شيفتگى و تمايلى انحرافى به يك مكتب و يك عقيده و يك فكر در كار است .\r\nاينك ما در برخى جوانان با اين شرقزدگى روبرو هستيم ، سخن ما در اين است كه چرا نسل جوان گاهى غربزده و گاهى شرقزده مىشود و چرا اسلام زده نمىشود ؟ !\r\nچرا به دينى كه با عقل و فطرت و مليت انان همراه است ، شالوده‌ى فرهنگشان بر آن بنا شده ، صد درصد فطرى و خردمندانه است ، قوانينش سعادت انسان را در همه‌ى ابعاد وجوديش تأمين مىكند ، اقتصادش معقولترين اقتصادهاست ( و ما خلاصه‌يى از آن را در اين سرى مباحث يادآور شويم ) . . . چرا به چنين دينى گروههايى از جوانان گرايش ندارند ؟ مگر از غرب چه ديند كه غربزده شدند ؟ و هم‌اكنون از شرق چه مىبينند كه به شرق متمايل شوند ؟ !\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nبه نظر ما مهمترين علل غربزدگى و شرقزدگى يكى است ، و در ريشه مشترك است ، برخى از اين علل اقتصادى و برخى عقيدتى و برخى سياسى و برخى اجتماعى است و برخى هم به غرايز مربوط مىشود ؛ و اينك توضيح مطلب :\r\nالف‌اروپا در اصل الفباى تمدّن را از مسلمانان اخذ كرد ، و با عقيده‌يى كه در طول قرنها شكست و عقب‌افتادگى در برابر دنياى اسلام داشت به خودسازى پرداخت ، و بويژه در ماديّات و صنايع بسيار كوشيد و پيشرفت ؛ سير صعودى غرب در كسب قدرتهاى مادّى و پيشرفتهاى صنعتى همراه با سير نزولى دنياى اسلام و انحطاط همه‌گير اين سوى جهان بود ؛ و همين عقب‌ماندگى و تنزّل و نياز جوامع اسلامى در ماديات و صنعت به غرب ، موجب خودباختگى جوانان ما شد و غربزدگى معنايى جز همين خودباختگى ندارد .\r\nامّا همچنانكه گفتيم در طول چند دهه ، سوغاتهاى تمدّن غرب كه چيزى جز استثمار ، بىبندوبارى ، تجاوز و تعدّى ، دنياپرستى و بىخبرى از معنويت انسان ، بهره‌ورى يكدسته و محروميت ديگران و نتيجتا شكاف طبقاتى و . . . نبود موجب شد كه غربزدگان وازده شدند و از غرب سرخوردند و نه تنها سرخوردند كه عقده‌ى بزرگى نيز پيدا كردند . . .\r\nاز سوى ديگر مكتب سوسياليسم كه مدّعى طرفدارى از كارگر و رنجبر و مبارزه با استثمار بود ، به جهت تباهى نظام اجتماعى غربيان در غرب ظهور كرد و در قسمتى از شرق به زور سرنيزه حاكم شد ؛ واخوردگان از غرب در جوامع ما و جوانان عقده‌مند از فجايع غربى ، اين پير زال را عروسى فريبنده پنداشتند ، و آن را گمشده‌ى خويش گمان كردند ، و تحت تأثير تبليغات كوركننده‌ى سوسياليستى\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nكه دين را مايه‌ى تخدير و تنزّل و ركود جلوه مىداد ، از اصالت خويش و دينى كه اگر بدرستى بدان پاىبند باشند موجب سعادت آنان است دست شستند و به دامن آن پير زال كه از دور عروسى مىنمود چنگ زدند .\r\nسوسياليستها با شعارهاى فريبنده‌يى از قبيل : « توليد به كارگر اختصاص دارد » ، « كارفرما متجاوز ، دزد و زالوئى است كه خون كارگر را مىمكد » ، « اختلاف طبقاتى بايد نابود شود » و . . . به فريب جوانان پرداختند ، شعارهايى كه در جوامع سوسياليستى اثرى از عمل به آن وجود ندارد و به جاى عمل به آن‌ها به كارگر و رنجبر جز سرنيزه و خفقان چيزى اهداء نكردند ! امّا براى تحميق جوانان در جوامع جهان سوّم بسيار به كار مىبرند ، و نسل جوان هم به جهت شور جوانى و صفاى ذهن مىپسندد و مىخواهد كه واقعا شكاف طبقاتى نباشد ، همه در رفاه باشند ، زور كارفرما و ظلم ارتش طاغوتى و تكبّر رئيسان و سردمداران طاغوتى در ميان نباشد ؛ و بدين ترتيب گمان مىكند گمشده و مطلوب خود را در رژيم شرقى يافته است !\r\nب‌نسل جوان بلكه بسيارى از مسلمانان از قوانين حياتبخش اسلام و امتيازات آن بر ديگر مكاتب بىخبرند ، و اين بىخبرى در بسيارى چنان است كه حتّى از الفباى اسلام نيز اطلاعى ندارند ، و دورى جوامع اسلامى از حقايق اسلام به جايى رسيده كه گفتار پيامبر ( ص ) را به خاطر مىآورد كه فرمود : « لا يبقى من الاسلام الّا اسمه و لا يبقى من القرآن الّا رسمه » ( از اسلام جز اسمى و از قرآن جز خطّ و نوشته‌يى باقى نمىماند ) يعنى اگر دقت كنيم مىبينيم حتّى مسلمانان پاىبند به اسلام نيز آگاهيشان از اسلام و معارف آن همان‌قدر است كه از پدرومادر و محيط به او رسيده و در يافته است ؛\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nبسيارى از تحصيلكرده‌ها را مىبينيم كه در علوم رياضى يا طبيعى يا ديگر علوم روز تخصّصهايى دارند امّا از دين خويش بىاطلاعند !\r\nاين بىخبرى و جهل كه مايه‌ى بسيارى مصيبتهاست از كجا سرچشمه گرفته است ؟\r\nپاسخ آنست كه :\r\nيكى از علّتهاى آن كوتاهى نسل جوان در توجّه به مبانى دينى و آموزشهاى اسلامى است چرا كه اگر نسل جوان يكصدم توجهى كه به ساير علوم داشت نسبت به آموزش مبانى دينى و معارف اسلامى ابراز مىكرد وضعيت اين چنين نمىبود ،\r\nعلّت ديگر دخالتهاى بىمورد و بدون آگاهى برخى از جوانان در مفاهيم اسلامى است ، يعنى گمان مىكنند كه چون در فلان رشته تحصيلاتى كرده‌اند يا در فلان رشته تخصّصى دارند مىتوانند در معارف اسلام نيز اظهار نظر نمايند ! مثلا در مورد « نماز » كه ستون دين است و رابطه‌ى وجود ناچيزى است با هستى نامتناهى حق :  « اقم الصلاة لذكرى »  « 1 » ( نماز را بپادار براى آنكه در ياد من باشى ) و كنترل‌كننده‌ى غرائز است :  « انّ الصلاة تنهى عن الفحشاء و النكر »  « 2 » ( همانا نماز از گناهان و زشتيها باز مىدارد ) و صدها علت عالى روحى و معنوى دارد ؛ ديده شده كه برخى خام‌انديشان اظهار نظر كرده‌اند كه « نماز ورزش است و چون ورزش هم‌اكنون از نظر فنّى ترقى كرده است پس به نماز ديگر نيازى نيست ! ! »\r\nو يا روزه را كه موجب تشبّه روزه‌دار به پروردگار جهان و نيز كنترل‌كننده‌ى همه‌ى غرائز است و صدها علت و فايده‌ى معنوى ديگر دارد در فوايد و علل بهداشتى آن منحصر مىنمايند ، و نتيجه مىگيرند\r\n\r\n\r\n","description":"","footnote":"\r\n( 1 ) - سوره طه آيه‌ى 20\r\n( 2 ) - سوره عنكبوت آيه‌ى 45\r\n","page_name":" 114 ","page_number":114},
  {"content":"\r\n\r\nكه چون بهداشت ترقى كرده پس روزه لازم نيست ! ! و بالاخره دين را فقط براى آباد ساختن دنيا مىدانند و مىپندارند دين فقط براى سامان بخشيدن به اقتصاد مردم آمده است ، با اين طرز فكر است كه گاهى مىبينيم مىگويند : دل پاك باشد نماز مهم نيست ! با ظلم مبارزه كن ، دين فقط همين است ! شكاف طبقاتى را از ميان بردار كه سرلوحه‌ى اسلام است ! و . . .\r\nبا همين عناوين به ماركسيسم تمايل پيدا مىكنند ، حتى به نام اسلام ، كتاب ماركسيسم اسلامى مىنويسند ، مكتب مىسازند ، تبليغ مىكنند و . . . !\r\nما نمىگوييم نسل جوان بايد در دين اظهار نظر نمايد ، زيرا اسلام دين تعقّل و تفكّر و اقتباس است ، اسلام كسى را كه تعقّل و اظهار نظر نداشته باشد گاهى از پستترين جنبدگان مىشمارد :\r\n « انّ شرّ الدّواب عند الله الصّم البكم الذين لا يعقلون »  « 1 » ( همانا بدترين جنبندگان نزد خداوند ، افراد گنگ و كرى هستند كه تعقّل نمىكنند ) ، و در كلام امير مؤمنان عليه السلام نيز افرادى كه نه مىدانند و نه مىآموزند به حشرات تشبيه شده‌اند : « الناس امّا عالم او متعلّم اوهمج » ( مردم يا عالم و يا متعلّم و يا چون حشرات سرگردان هستند ) .\r\nبنابراين ما نمىگوييم از دين حرف نزنند بلكه مىگوييم با نداشتن علم دين چرا در دين دخالت مىكنند ، كسىكه در مسائل توحيد اسلام با پيچيدگيهايش ، و در مسائل اقتصاد اسلام با آن گستردگى و در مسائل اجتماعى و سياسى اسلام با دقائقى كه در آنست وارد نيست چرا به خود اجازه مىدهد مثل يك متخصّص اظهار نظر كند ؟ ! و شگفت‌آورتر آنكه گاهى متخصصين در اين فنون\r\n\r\n\r\n","description":"","footnote":"\r\n( 1 ) - سوره انفال آيه‌ى 22\r\n","page_name":" 115 ","page_number":115},
  {"content":"\r\n\r\nرا تخطئه كرده و به مسخره مى گيرند و خود را راهيافته و برحق مى شمارند ! علت ديگر نقص تبليغاتى است ؛ زيرا فرهنگ ممالك اسلامى غالبا استعمار زده است و اگر برضد اسلام نباشد در جهت تقويت اسلام هم نيست .\r\nاستاد بزرگوار ما حضرت آية الله العظمى خمينى مدظله به ما نصيحت مى فرمودند كه مبلغ بايد سه شرط را داشته باشد : ( 1 - تخصص در علوم اسلامى 2 - دين 3 - عقل ) ، و آيه ى \" نفر \" با صراحت مى فرمايد كه مبلغ بايد متخصص در علوم اسلام باشد ، زيرا \" تفقه \" كه براى مبلغ در آيه ى شريفه توصيه شده همان تخصص در دين است ، ( در مفردات راغب نيز به اين معنا تصريح شده است ) .\r\nو بالاتر از همه ى اين مصيبتها برخى كتابهاى دينى است كه منتشر مىشود ، مثلا در رد سوسياليسم كتاب نوشته اند كه موجب استهزاء اسلام ومسلمين است ! دانشمندان شهيد مرحوم مطهرى تعبير جالبى دارد ، مى گويد : بعضى علوم شانس دارند مثل علم فلسفه و پاره ى از علوم طبيعى ، زيرا افراد ناوارد دست جهل خود را به آنها دراز نمى كنند ، ولى بعضى از علوم اينطور نيستند و همه حتى پيره زنها به خود حق مى دهند در آن تصرف كنند مثل علم طب و علم دين ! !\r\nعلت ديگر تقليد از برخى دانشمندان غرب است :\r\nدر قرون وسطى علم وكليسا به مبارزه با يكديگر بر خاستند ، اربابان كليسا هزاران نفر را بجرم علم نابود كردند ، برخى را شقه كردند و برخى را سوزاندند ، يكى از دانشمندان غربى مى گويد : \" چندين سال كوره ها از گوشت علم مى سوخت \" . اما سرانجام علم بر كليسا پيروز شد و آن را براى اطفاء غريزه ى مذهب به زاويه يى راند ،\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nو در اروپا زمزمه‌ى « دين با علم سازگار نيست » بلند شد ، و برخى از افراد كه در علوم طبيعى دانا ولى در علوم الهى نادان و مقلّد كليسا بودند ، منكر دين و خدا شدند .\r\nالبته در برابر دينى كه كليسا معرّف آن بود بايد به اين منكران حق داد كه انكار نمايند ، زيرا دينى كه منكر علم و دشمن آن باشد ، دينى كه ( به گفته‌ى فلاماريون در كتاب خدا در طبيعت ) خدا را چنين معرفى نمايد : « چشم راستش تا چشم چپش شش هزار فرسخ فاصله دارد ! ! »\r\nدينى كه عشاء ربّانى داشته باشد !\r\nدينى كه بهشت فردوسى مىكند و در ازاء پول گناهكاران را مىبخشد !\r\nدينى كه خداى آن در قالب مادّى معرّفى شود !\r\nدينى كه همه‌ى غرائز را سركوب كرده و اجازه هيچگونه بهره‌ورى صحيح را هم نمىدهد ، و به گفته‌ى « راسل » : « تعليمات كليسا بشر را ميان دو بدبختى و حرمان قرار مىدهد ، يا بايد در دنيا بدبخت و محروم از نعمتهاى آن باشد يا در آخرت ، و الزامام بايد يكى از اين دو بدبختى را پذيرفت ! ! »\r\nبديهى است چنين دين و خدايى براى يك دانشمند قابل قبول نيست ، و او سر به اعتراض و انكار برخواهد داشت و شعار « دين با علم سازگار نيست » سرخواهد داد .\r\nاز اين جهت به دانشمندان اروپائى كه منكر دين كليسايى شدند بايد حق داد ، امّا از جهت ديگر اين انتقاد وارد است كه يك دانشمند نبايد مقلّد محيط و تحت تأثير آموخته‌هاى پدران و مادران خود از كليسا باشد ، و نبايد به جهت خرافات كليسا و نارسائى مسيحيت\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nتحريف شده بطور كلى منكر دين و خدا شود ، زيرا اگر دانشمندان همچنانكه در علوم تجربى و طبيعى دقّت و ژرف‌بينى داشتند در دين نيز تعمّق و تحقيق به كار مىبردند بدون ترديد خداى واحد حقيقى و دين راستين را مىيافتند ، مگر كتاب « اثبات وجود خدا » را چهل تن از همين دانشمندان ننوشته‌اند كه همگى آنان با برهان علمى برآمده از تخصّص در رشته‌ى خويش خدا را اثبات كرده و به او ايمان آورده‌اند ؟ بخصوص كه علوم الهى گرچه در برخى امور و موارد پيچ‌وخمهاى فنّى دارد ولى اصل اثبات وجود خداى متعال ( صرف نظر از دليل فطرت كه انسان در بن‌بستها خدا را مىيابد ) مشكل نيست ؛ مىگويند « پاستور » در سقف آزمايشگاه خود شبيه منظومه‌ى شمسى را تعبيه كرده بود ، و هنگامى كه كليد برق را مىزد منظومه با نظمى شبيه منظومه شمسى حركت مىكرد . روزى يكى از دوستان او كه منكر خدا بود و قبلا پاستور با او بحث و مذاكره داشت به ديدن پاستور آمد ، ضمن گفتگو پاستور كليد برق را زد و منظومه به كار افتاد ، دوستش كه مجذوب اين ابتكار و اختراع شده بود پرسيد چه كسى اين را ساخته است ؟ پاستور با خونسردى و بىاعتنايى گفت اين دستگاه سازنده‌يى ندارد و خودبخود در سقف آزمايشگاه من بوجود آمده است ! !\r\nدوست پاستور عصبانى شد و گفت : چرا مسخره مىكنى ، منكه ديوانه نيستم !\r\nسرانجام پس از مدتى پافشارى پاستور در اينكه اين اختراع سازنده‌يى ندارد و انكار شديد دوستش ، پاستور پاسخ داد : دوست عزيز اگر اين منظومه به اين كوچكى و حركت منظم آن را نمىتوان پذيرفت كه سازنده‌يى نداشته باشد چگونه مىتوان قبول كرد كه جهان\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nپهناور ما با آن هم نظم و حركات منظم و دقيق بدون خالق و سازنده باشد ؟ !\r\nبنابراين بايد گفت شايعه‌ى انكار خدا در اروپا واكنش طبيعى تفتيش عقايد اربابان كليسا بوده است ، و طولى هم نكشيد كه شايعه‌ى انكار خدا جاى خود را به كتابها و مقاله‌هايى براى اثبات وجود خدا داد .\r\nدانشمند شهيد مرحوم مطّهرى در كتاب « علل گرايش به ماديگرى » يكى ديگر از علل را نارسائى مفاهيم فلسفى دانسته‌اند و بحث مفصّلى زير همين عنوان آورده‌اند ، و ما براى تتميم مطلب ، گفتار فلاسفه‌ى غرب را از آنجا نقل مىكنيم :\r\nحقيقت اين است كه اروپا در آنچه حكمت الهى ناميده مىشود بسيار عقب است ، و مىتوان گفت كه اروپا اصولا فلسفه‌ى اسلام را درك نكرده است ، زيرا در فلسفه‌ى اروپا به مسائل مضحكى برخورد مىكنيم كه برايمان آشكار مىسازد آنان الفباى فلسفه‌ى اسلامى را نيز دريافته‌اند . و اينك به برخى اشاره مىكنيم :\r\n1 - « علت العلل » - علت نخستين -\r\nاين مسأله در اروپا مشهور است و فلاسفه‌ى غرب در مورد آن اظهار نظرهاى گوناگونى داشته‌اند ؛ هگل كه از بزرگان فلسفه‌ى اروپا بشمار مىرود در مورد علة العلل ( بنا به نقل فروغى در سير حكمت در اروپا ) مىگويد :\r\nدر حلّ معمّاى جهان آفرينش نبايد بدنبال علّت فاعلى برويم ، زيرا از طرفى ذهن به تسلسل راضى نمىشود ، و ناچار علّت نخستين مىخواهد ، و از طرفى چون علّت نخستين در نظر بگيريم معمّا حل نشده و طبع قانع نمىگردد ، و اين مشكل باقى است كه علت نخستين چرا علت نخستين است .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nنظير همين عبارت را از « كانت » كه غربيان او را به بزرگى ياد مىكنند ، و از « سپنسر » كه او نيز از فلاسفه‌ى غربى است ، و از « سارتر » كه شهرت دارد ، و از فيلسوف معاصر انگليسى « راسل » كه او را فيلسوف غرب مىنامند ، نيز نقل شده است . « راسل » مىگويد : « در جوانى علة العلل را پذيرفته بودم تا در سنّ هجده سالگى به اين جمله برخورد كردم كه كسى گفته بود پدرم به من گفت « چه كسى مرا آفريده است » جواب ندارد زيرا بلافاصله اين سؤال پيش مىآيد « چه كسى خدا را آفريده است » ! بعد مىگويد : جمله‌يى به اين سادگى دروغ برهان علة العل را برايم آشكار ساخت ، و هنوز هم آن را دروغ مىدانم ! !\r\nما فعلا نمىخواهيم بحث فلسفى « اصالة الوجود » را از نظر فلسفه‌ى اسلامى بيان كنيم ( مرحوم مطّهرى مشروحا آن را ذكر كرده است شكر الله سعيه ) ، در اين‌جا فقط مىخواهيم بگوييم اين فلاسفه‌ى بزرگ غرب به قدر يك معلّم مكتب كه در دهات ايران به بچه‌ها قرآن خواندن مىآموزد از خداشناسى و برهان علة العلل آگاهى ندارند ، زيرا بسيار اتفاق افتاده و مشهور است كه اطفال نوآموز از « ملّا مكتبى » مىپرسند : چه كسى ما را آفريده است .\r\nو او پاسخ مىدهد : خدا .\r\nبچه‌ها مىپرسند : خدا را چه كسى آفريده است .\r\n؟ ؟ ؟ او براى تفهيم به بچه‌ها مىگويد : هرچيزى كه رطوبت و ترى\r\nدارد از آب است ، حالا شما بگوييد رطوبت و ترى آب از چيست ؟\r\nو بچه‌ها در مىيابند كه آب خودش ذاتاتر است و چيزى آن را تر نكرده است ، و با اين مقدّمه در مىيابند كه هستى هرچيز از خداست ولى خدا عين هستى است و هستى عين ذات اوست و نياز به خالق\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nآيا خنده‌آور نيست كه « راسل » پس از هفتاد سال ادّعاى علم و فلسفه برهان روشن علّت العلل را در نيافته و مىگويد هنوز آن را دروغ مىدانم !\r\n2 - مسأله‌ى ديگرى كه در غرب غوغائى بيا كرد نظريه‌ى « لامارك » و « داروين » در مورد « اصل تكامل يا اصل انطباق با محيط » است . با آنكه مىگويند داروين به خدا و مذهب اعتقاد داشته و حتى در لحظات مرگ كتاب مقدس را به سينه چسبانده ، و در نوشته‌هايش نيز به ايمان به خدا اعتراف كرده است ؛ و نيز با آنكه مىگويند در فرضيه‌ى خود شش‌بار اظهار نظر كرده و بعدا هم فرضيه‌ى او صورت علمى به خود نگرفته است در عين حال نظريه‌ى او را صد درصد مخالف خدا معرفى كرده‌اند . بهرحال فرضيه‌ى داروين در گرايش غربيها و شرقيهاى غربزده به ماديگرى تأثير چشمگيرى داشته است در حالى كه مسأله « اصل تكامل » هيچ ربطى به خداشناسى ندارد . در سرزمين خود ما « ملّا صدراى شيرازى » فيلسوف مشهور كه سراسر كتاب « اسفار » او در ردّ مادّيت و اثبات وجود خداست ، حركت جوهرى را اثبات كرده است ، بنا بر اصل حركت جوهرى همه‌چيز در طبيعت تدريجى الوجود بوده و هيچ امر ثابتى در طبيعيت نمىيابيد . ( اگر كسى بخواهد از اين راه به برهان نظم اشكالى وارد سازد « برهان احتمالات » كه از براهين متقن علم رياضى است جلوى او را مىگيرد ) .\r\nالبته « اصل انطباق با محيط » كه يكى از مصاديق آن بوجود آمدن انسان از تكامل ميمون است با ظواهر اديان سازگار نيست ، ولى بايد گفت اوّلا صرف فرضيه‌يى كه صورت علمى ندارد نمىتواند در مقابل وحى پذيرفته شود ، ثانيا اگر اين فرضيه درست است بايد تداوم و\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nاستمرار داشته باشد در حالى كه هم‌اكنون عقيم است ، ثالثا اين فرضيه بعد از داروين از نظر دانش زيست‌شناسى باطل و نادرست شناخته شد ( گرچه در كتابهاى فرهنگ استعمارى ما از آن دست برنداشته‌اند ) .\r\n3 - يكى ديگر از مسائلى كه فيلسوف نمايان غربى را به ماديگرى كشانده است مسأله‌ى « جبر و اختيار » و « قضاوقدر » است .\r\nبحثى در فلسفه است كه آيا انسان در كارهاى خود آزاد است يا مجبور و بىاختيار ؟ و نيز قضاوقدر به چه معناست ؟ آيا در كارها و امور حكم قطعى الهى بر طبق حدود و اندازه‌هاست يا خير ؟\r\n« سارتر » در اين مسأله به گمراهى افتاده و مىگويد : چون به آزادى ايمان دارم نمىتوانم به خدا ايمان داشته باشم ! زيرا اگر خدا را بپذيرم ناچارم قضاوقدر را بپذيرم ، و اگر قضاوقدر را بپذيرم آزادى فرد را نمىتوانم بپذيرم و چون مىخواهم آزادى را بپذيرم و به آزادى علاقه و ايمان دارم پس به خدا ايمان ندارم ! !\r\nشگفت‌آور است كه « سارتر » و ديگر فيلسوف‌نماها نتوانسته‌اند درك كنند كه قضاوقدر با اختيار انسان منافاتى ندارد ، و به تعبير طلاب علومى دينى : قضاوقدر الهى درباره‌ى انسان اين است كه در كارها آزاد است :\r\nبه عبارت ديگر بشر از نظر اديان آزادى و مختار در كارهاست ، و به همين جهت مكلّف است و اديان براى او تعيين تكليف نموده‌اند ؛ از نظر عقل و عقلا نيز آزاد است و به همين جهت عقلا براى انسان قانون وضع مىكنند و نيكوكار را تحسين و بدكار را تقبيح مىنمايند ، و اين آزادى هيچ منافاتى با قضاى عام الهى ( حكم خداوند بطور عموم كه\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nشامل افعال انسان نيز مىشود ) و قدر الهى ( اندازه‌گيرى پروردگار طبق مصالح واقعى و نفس الامرى در همه‌چيز كه شامل افعال انسان نيز هست ) ندارد ، بلكه قضاوقدر مؤكّد اختيار است . يعنى حكم پروردگار و اندازه‌گيرى او در مورد انسان اين است كه در افعال آزاد باشد ، بنابراين آزادى انسان حتمى است و نمىتواند مجبور باشد زيرا جبر منافات با قضاوقدر دارد .\r\nخلاصه آنكه غربزدگان ما چون ديدند در غرب شهرت يافته كه علم با دين سازگار نيست ، طوطىوار همين را تكرار كردند ، در حالى كه در غرب نارسائى مفاهيم دينى مسيحيت و زورگويى اربابان كليسا و نيز نادانى فيلسوف‌نماها موجب شد چنين تصوّرى برايشان پيش آيد ، ولى در شرق كه اسلامش نارسائى ندارد ، و پيشوايان دينيش همچون اربابان كليسا كسى را بجرم علم تعقيب نكرده‌اند و فيلسوفانش افرادى نظير صدر المتألّهين شيرازى بوده‌اند ، معنا ندارد كه از منافات علم با دين سخن بگويند ، مگر آنكه صرفا به تقليد كوركورانه از غربيان چنين ناروائى بر زبان آورند ، آرى :\r\n خلق را تقليدشان بر باد داد * اى دو صد لعنت بر اين تقليد باد \r\n* * * ج‌علّت ديگر غربزدگى و سپس شرقزدگى نسل جوان ، علّت سياسى است ؛ استعمارگران براى غارت جهان سوّم از راههاى گوناگونى استفاده مىكنند ، و يكى از آنها « تبليغات » است ، و در تبليغات خود كار را بدانجا رساندند كه « استثمار » را « استعمار » ناميدند ، با وحشيگرى اموال ملّتها را چپاول مىكنند و با بىشرمى ملل چپاول‌شده را وحشى و نيمه‌وحشى مىنامند ، و حقّ توحش\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nمىگيرند ، قانون وضع مىكنند كه اگر يك نفر از آنان كسى را در مملكتهاى عقب‌افتاده بقتل برساند حق محاكمه‌ى او را در آن كشور ندارند ولى اگر سگى از آنها وسيله كسى از ملل تحت سلطه كشته شود مسئول است و بايد محاكمه گردد ! !\r\nاين‌گونه تبليغات و رفتارها خواه‌ناخواه روحيه‌ى ملل تحت سلطه و بويژه نسل جوان را تضعيف و آنان را به خودباختگى كه همان غربزدگى است سوق مىدهد ، بنابراين غربزدگى از آثار شوم سياست استثمارگران است .\r\nشرقزدگى و تمايل به مكتب سوسياليسم نيز از نظر جنبه‌هاى سياسى به همين وضعيت شبيه است ، زيرا همانطور كه استثمارگران راست براى بلعيدن ملل ضعيف به دست عمال خود تبليغاتى دارند ، استثمارگران شرق هم با شعارهاى فريبنده و بوسيله‌ى رسانه‌هاى عمومى و به دست گردانندگان حزب و از حلقوم عمال سرسپرده‌ى خويش در ممالك اسلامى تبليغ مىكنند .\r\nاتفاقا تبليغات آنان در نسل جوان از تبليغات غربيان مؤثرتر است زيرا به طبع و سرشت جوانان خوش‌آيندتر و مناسبتر است ، و به همين جهت توانسته‌اند بسيارى جوانان غربزده را شرقزده نمايند ، و هم‌اكنون نيز مىبينيم چه نشريات و شعارهاى فريبنده و چه كتابهاى سراپا دروغ و بدور از واقعيتى در ميان نسل جوان منتشر مىشود ، و طبيعى است كه اين‌گونه تبليغات بر جوان سرخورده از غرب و ناآگاه از دين تأثير مىگذارد و خيلى زود مىتواند او را به گمراهى و انحراف بكشاند .\r\nثانيا دولتهاى سرسپرده در ممالك اسلامى براى تضعيف دين و روحانيت ، تبليغات ماركسيستى دولتى دارند ، و بويژه در نيم قرن\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nاخير اين‌گونه تبليغات در ايران فراوان ديده شده است .\r\nتوضيح آنكه دولتهاى ضد ملّى و ضد اسلامى در ممالك اسلامى با ماركسيستها توافق دارند كه آنان جنبه‌هاى الحادى و ضد مذهبى ماركسيسم را تبليغ نمايند ولى از جنبه‌ى سياسى و اقتصادى و اجتماعى سخن نگويند !\r\nاين نوع تبليغات در همه‌ى كشورهاى اسلامى و بويژه در ايران عصر پهلوى به چشم مىخورد و حتى بسيارى از اين‌گونه ماركسيستها از حمايت كامل دولتها برخوردار بودند .\r\nاين‌گونه تبليغات براى دولتهاى طاغوتى اين نتيجه را داشت كه هم از دين به نفع خود استفاده مىبردند و هم با سست كردن ايمان مذهبى اجتماعى ، دين و مذهب نتواند مانع و سدّ راه آنها در خيانتها و جنايتهايشان گردد ، و سپاس خداى را ك مردم ما آگاهى داشتند يكى از علل سقوط رژيم منفور پهلوى همين دامن زدن آن رژيم به الحاد و بىدينى و تبليغات ماركسيسم دولتى بود .\r\nخلاصه آنكه تمايل نسل جوان به مكتب سوسياليسم علّت سياسى هم دارد .\r\nدعلّت چهارم تمايل نسل جوان به غرب و بعد به شرق ، جنبه‌ى اجتماعى دارد : در قرن هيجده و نوزده تحوّل صنعتى غرب با آنكه فوايد و ارزشهاى بسيارى در برداشت ، ولى روح ماديت را در همه‌جا و من جمله در جوامع اسلامى دميد ، غربيان كه قافله سالار تحوّل و تمدّن جديد بودند در جلو و ديگران به دنبال آنان به سرعت به سوى ماديت سوق داده شدند ؛ معنويت ، اخلاق ، فضائل انسانى و آخرت تقريبا فراموش شد ، و از آن زمان تاكنون زندگى مادى و فردگرايى بر بشريت حكمفرماست . لازمه‌ى اين وضعيت استثمار\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nابرقدرتها و زير سلطه رفتن ملّتهاى ضعيف بوده است . در « سنن ابى داود » روايتى از پيامبر اسلام ( ص ) نقل شده كه از معجزات آن بزرگوار بشمار مىرود ، و وضع مسلمانان را در اين دوره بيان مىفرمايد :\r\n« قال رسول اللّه صلى الله عليه و آله : يوشك ان تداعى عليكم الامم كتداعى الا كلة على قصصها قيل يا رسول الله فى قلة نحن يومئذ قال لا بل انتم كثيرون و لكّنكم غناء كغناء السيل فاذا كان كذلك فينزعنّ عن قلوبهم المهابة و يقذفنّ فى قلوبكم الوهن ، قيل يا رسول اللّه و ما الوهن قال حب الدنيا و كراهة الموت »\r\n( فرمود : به زودى ملّتها استثمارگران بر شما بتازند همچون گرسنگانى كه بر كاسه‌هاى غذا فرود آيندذخائر شما را همچون گرسنگان ببلعدكسى پرسيد اى پيامبر خدا در آن زمان ما اندك هستيم ؟ فرمود نه بلكه شما بسيياريد ولى همچون كف روى آب - يك مشت مسلمان بىروح و بىمحتوائيدوقتى چنين شود مهابت شما از دل آنان بيرون مىرود و سستى و وهن در دل شما ريخته مىشود . كسى پرسيد اى پيامبر خدا ، وهن چيست ؟ فرمود دوستى دنيا و كراهت از مرگ . ( اين هر دو از لوازم ماديگرى و پشت كردن به معنوياتست ) .\r\nآرى نسل جوان در ميحطى دنياپرست و ماديگرا پرورش يافته ، روح شهامت دينى ، شخصيت اسلامى و توجه به فضائل انسانى يا از اوّل در او دميده نشده و يا در محيط استثمارى كشورهاى عقب‌افتاده از او گرفته شده است ، به همين جهت زبونى و وابستگى به غير و ماده‌پرستى در او رشد كرده و نتيجه آنست كه گاهى به غرب و گاهى به شرق متمايل مىشود .\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nاگر شهامت و شخصيت و معنويت در اين‌گونه جوانان مىبود سنن ملّى و دينى خود را حفظ مىكرد ، و هرگز غربزده نمىشد و حتّى نمىگذاشت غربيان در سرزمين او نفوذ كنند و مقدّرات ملّت او را بدست گيرند . . .\r\nاگر شهامت و شخصيت اسلامى مىداشت ، با عنوان « ماركسيسم اسلامى » نان خود را بر سفره‌ى ديگران نمىخورد و امتيازات اسلام را به اسم ديگران تمام نمىكرد ! و هرگز ذخائر فرهنگى خود را رها نمىنمود تا خرافه‌ى ديگران را در لفافه‌ى عناوين اسلامى بگيرد . . .\r\nنبايد فراموش كرد كه در انحراف جوانان ، اجتماع اسلامى نيز مقصّر است ، جوامعى كه در ظاهر مسلمانند و در عمل ضد اسلام ، خواه‌ناخواه جوان را كه ناآگاه و يا كم‌اطلاع است و دلى پرشور و تأثيرپذير دارد ، به اسلام و روش بزرگترهاى جامعه‌ى خودبدبين مىسازد و به سوسياليسم و انحرافات ديگر سوق مىدهد ، بويژه كه عمال كمونيسم بين المللى نيز از اين‌گونه زمينه‌ها حداكثر سوء استفاده را نموده و با تبليغات پرزرق‌وبرق ، انديشه و درك جوان را به سوى خويش منعطف مىسازند ، و جوان بىخبر واقعا گمان مىكند كه مثلا شوروى بهشت موعودى است !\r\nهعلت پنجم گرايش جوانان به غرب‌وشرق جنبه‌ى غريزى دارد :\r\nغرائز تند و آتشين پس از رسيدن به سن بلوغ يكى پس از ديگرى در جوان از استعداد به فعليت مىرسد ، و روزاروز شعله‌ورتر مىشود و به جوان تحرّك ويژه‌يى مىبخشد ؛ امّا بىتجربگى و ناآگاهى جوان در ارضاء صحيح اين غرائز و جهل به كيفيت و كميت\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nارضاء و بىخبرى از آرمانهاى ديگران ، موجب مىشود كه جوان بهر سو كه گمان كند آمال و آرزوهايش در آنجاست كشيده شود ، مثلا غريزه‌ى علم‌يابى و حقيقت‌جوئى كه به نحوى نشانه‌ى نبوغ نيز هست در جوان سر برمىدارد ، شورونشاط جوانى نيز به آن دامن مىزند ، و جوان شتابان و مشتاق در مسير ارضاء آن حركت مىكند ، و در اين مسير اگر سرابهايى را نيز به جاى علم و حقيقت برايش جلوه دهند فريب مىخورد و مىپذيرد .\r\nبسيارى از جوانان به دنبال سراب علم و تمدّن غرب گمراه و غربزده شدند ، آنان عاشق غرب و غربى نبودند و علاقه به علم و تمدّن آنان را به گمراهى و غربزدگى كشاند .\r\nهمينطور غريزه‌ى حبّ ثروت و درآمد و يا غريزه‌ى ديگر دوستى و عاطفه و رأفت نسبت به ديگران ، و بويژه اين غريزه اگر بدرست ارضاء نگردد و در جوان عقده بيافريند ، زمينه‌ى مناسبى براى عمّال سوسياليسم بدست مىدهد تا با تبليغات فريبنده به جوان تلقين نمايند كه گمشده‌ى او در شوروى ، در مكتب سوسياليسم و پيش آقاى ماركس و لنين است ! و روشن است كه جوان پر تحرّك و آناگاه از دين و سرخورده از جامعه و عقده‌مند از سمتها ، اختلافها و محروميتهاى اقشار مستضعف و ستمديده‌ى جامعه ، آمادگى لازم براى فريب خوردن و جذب به شرق و شرقزدگى را دارد ، زيرا در مكتب سوسياليسم ، مبارزه با ستم و استثمار و اختلاف طبقاتى و تأمين محرومان و اقتصاد سالم . . . و وعده‌هاى پرآب و رنگ ديگر را در سرلوحه‌ى برنامه‌ها و تبليغات خود جا زده‌اند ! و اين سراب فريبنده خيلى زود مىتواند چشم و عقل جوان را بدزدد و بخويش جذب نمايد .\r\nايكاش ديوارهاى آهنين و سيمهاى خاردار چند صباحى\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nبرداشته مىشد ، و برخى از آحاد آن ملّت كه در بهشت موعود سوسياليسم ! زندگى مىكنند به جهنّم غير سوسياليستى ! كشورهاى ما رفت‌وآمد مىكردند تا به دور از كنترلها و ظاهرسازيها معلوم شود جهنم كجاست و بهشت كجا . . . ما نمىخواهيم بگوييم ايران ما بهشت است ولى اطمينان داريم كه بهشت پرخفقان شوروى كه نفس كشيدن در ان نيز بايد اجبارا حزبى باشد در مقايسه با ايران جهنّمى غير قابل تحمّل است .\r\nاين تذكّر لازم است كه بسيارى از چپ‌گرايان زمان ما چه اعتراف بكنند و چه نكنند با لجاجت و عصبيّت از سوسياليسم دست بر نمىدارند ، اكثر آنان از وضع شوروى خبر دارند ، و از اسلام و قوانين آن نيز باخبر شده‌اند ، و به همين جهت در مورد شوروى يا پرده‌پوشى مىكنند يا توجيه ، و هنگاميكه از اسلام سخن به ميان مىآيد طفره مىروند و مىگويند قوانين اسلام ارزنده است ولى قابل پياده‌شدن نيست چرا كه در اين مدّت مديد پياده نشده است ! ! به اينها بايد گفت مگر ماركسيسم شما جائى پياده شده است ؟ مگر نابودى صد مليون از مردم و تسلّط جابرانه بر ملّتهايى مظلوم پياده‌شدن مكتب شما محسوب مىشود ؟ مگر ديكتاتورى حزبى شما توانسته است بيش از يك دهم مردم شوروى را حتّى اسما در ليست حزب ثبت نام نمايد ؟ مگر مكتب شما پس از شصت سال حكومت توانسته است لا اقل يك مليون ماركسيست معتقد تحويل دهد ؟\r\nشما كه بر اسلام خرده مىگيريد آيا نمىدانيد كه اسلام ظرف 20 سال بت‌پرستى را در جزيرة العرب براى هميشه دفن كرد و در كمتر از 50 سال نيمى از جهان را مسلمان كرد و سراسر جهان را متحوّل ساخت ؟\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nآيا اقتصاد همين مسلمان‌نماها با وجود آنكه بدرستى به اسلام عمل نمىشود ، و عاطفه‌ى آنان ، بشردوستى و ديگردوستى آنان و . . .\r\nبهتر از هر جاى ديگر نيست ؟ آيا پس از انقلاب اسلامى ايران با همه توطئه‌هاى شما و همدستان غربيتان ، با نبودن امكانات كشاورزى نابودشده‌ى ايران ظرف يكسال و نيم احيا نشد و به مرز خودكفائى نرسيد ؟ كارى ك شما پس از شصت سال در شوروى نتوانسته‌ايد و هر سال از امريكا و كانادا گندم وارد مىكنيد !\r\nشما كه از پيده شدن و نشدن مكتب سخن مىگوييد بايد پاسخگوى پياده نشدن مكتبتان باشيد و گرنه ما چنين مسأله‌يى را نقص مكتبى نمىدانيم چرا كه همه‌ى بشريت در تمام ادوار بطور بديهى قبول دارند كه « ستم » زشت و بد و نارواست و « عدالت » پسنديده و بايسته است در حالى كه هرگز عدالت به معناى واقعى كلمه در هيچ دوره‌يى پياده نشده و عملى نگشته است ، امّا به اين جهت نمىتوانيد بگوييد كه « عدالت » پسنديده نيست ، اسلام نيز چنين است و اگر تاگنون امكان نيافته كه صد در صد پياده و عملى شود ، مسئول و مقصر آنان مردم هستند و « اسلام بذات خود ندارد عيبى » . . .\r\nاسلام همچنانكه قبلا گفته‌ايم و تبيين كرده‌ايم صد در صد منطبق و مطابق با فطرت است بخلاف سوسياليسم و سرمايه‌دارى كه بسيارى از اصول و فروع آنها با فطرت و سرشت انسان منافات دارد ، و به همين جهت اسلام بدون ترديد قابل پياده شدن است . و اگر پياده نشده دشمنان داخلى از قبيل معاويه‌ها و ديگر جبّاران و دشمنان خارجى نظير استثمارگران و نيز سستى خود مسلمان نمايان مانع آن بوده است و هم‌اكنون نيز مىبينيم كه شرق و غرب و ايادى داخلى آنان و بويژه چپ‌گرايان با تمام قوا مىكوشند كه انقلاب اسلامى به ثمر\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nنرسد . . . امّا وعده‌ى الهى است كه سرانجام حق پيروز و اسلام جهانى خواهد شد :  « و لقد كتبنا فى الزبور بعد الذكر أن الارض يرثها عبادى الصالحون »  « 1 » ( همانا در زبور علاوه بر قرآن نوشتيم كه بندگان شايسته وارث زمين خواهند شد ) .\r\n « هو الذى ارسل رسوله بالهدى و دين الحق ليظره على الدين كلّه و لو كره المشركون »  « 2 »\r\n( اوست خدايى كه پيامبر خويش را با هدايت و دينى راستين و بر حق فرستاد تا بر همه‌ى اديان غلبه نمايدتنها دين اسلام بر جهان حكمفرما شودهرچند مشركان و كافران نخواهند ) .\r\n( پايان )\r\n\r\n\r\n","description":"","footnote":"\r\n( 1 ) - سوره انبياء آيه‌ى 105\r\n( 2 ) - سوره توبه ، فتح ، صف آيه‌ى 32 ، 28 ، 9\r\n","page_name":" 131 ","page_number":131},
  {"content":"\r\n . \r\n","description":"","footnote":"","page_name":" 132 ","page_number":132},
  {"content":"\r\n\r\n* متابعت از گفتار و كردار ديگرى گاهى با توجّه و برهان است ؛ لازمه‌ى اين گونه متابعت آنست كه بهترين اقوال و افعال را مىگيرد ، و قول و عمل ناپسند را كنار مىگذارند و نمىپذيرد ، در اصطلاح علمى اين متابعت « اقتباس » مىگويند ، و اين نوع متابعت در تكامل و ترقّى فرد و جامعه نقش بسزائى دارد ، و قرآن كريم نيز اين متابعت را پسنديده مىداند و به افرادى كه چنين روشى داشته باشند بشارت مىدهد و آنان را هدايت يافته و خردمند مىشمارد : « فبشر عباد الذين يستمعون القول فيتبعون احسنه اولئك الذين هداهم اللّه و اولئك هم اولو الالباب » . و گاهى متابعت با توجّه ولى بدون استدلال و برهان است ، اين متابعت « تقليد » نام دارد تقليد در همه‌جا ناپسند است جز آنجا كه انسان از موضوعى آگاهى نداشته باشد و ديگرى در آن موضوع تخصّص داشته باشد مثل پيروى بيمار از دستورات پزشك و يا پيورى افرادى كه در مسائل فقهى ناآگاهند از فقيه مجتهد ؛ در چنين مواردى كه انسان خود اطلاع و آگاهى ندارد و امكان آموختن هم برايش نيست عقل حكم مىكند كه به متخصّص رجوع و از او پيروى نمايد .\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nقسم سوّم از متابعت ، متابعت به صورت منابهه و محاكات است ، كه بدون توجه و بدون استدلال پيروى مىكند ، و اين نوع متابعت در حيوانات و اطفال و افراد عامى بسيار ديده مىشود .\r\nمىگويند در محافل علمى تجربه شده كه اگر از ده نفر 7 نفر چيزى كه خلاف واقع است بگويند آن سه نفر هم بدون توجه از آن هفت نفر متابعت كرده همان را مىگويند ! ( البتّه عوام از مردم كه استثنا هم دارد ) .\r\nحتّى مىگويند قبل از آزمايش تذكّرهم داده شده كه ممكن است فريبى در كار باشد در عين حال همين كه چند نفر با توجّه آن خلاف واقع را گفتند ديگران بدون توجه همان را تكرار كردند ؛ مثلا تابلوئى نصب نمودند و روى آن خطّى قرمز كشيدند ، از اوّلى سئوال مىشود كه خط رسم شده چه رنگ است ، و او با توجه و عمدا بر خلاف واقع مىگويد : « سبز است » و دوّمى و سوّمى و چهارمى و . . . نيز با توجه و عمدا مىگويند سبز است شايد به نفر بيستم نرسد كه او بدون توجه مىگويد سبز است با آنكه مىبيند قرمز است !\r\nبه همين جهت است كه قرآن كريم يكى از معجزات پيامبر اسلام صلى الله عليه و آله را تأثيرناپذيرى از محيط مىداند و اينكه او برنگ محيط جاهليت در نيامد و هيچ خرافه‌يى از خرافات محيط بر او اثر نگذاشت : « و النجم اذا هوى ما ضلّ صاحبكم و ما غوى » ( قسم به ستاره آنگاه كه غروب كند ، آنكه در ميان شماگمراهان‌بود گمراه شد ، و در اجتماع هضم نگرديدبه رنگ محيط در نيامد - ) .\r\nبراستى نيز معجزه است كه يك نفر امّى درس نخوانده در محيطى سراپا جهل و گمراهى و خرافات ، كتابى چون قرآن عرضه كند ، و نه تنها محيط بر او اثر نگذارد بلكه محيط را به رنگ خود درآورد ! و اين به آن مىماند كه يك قطره آب زلال در بركه‌يى پر از لجن بيافتد و نه تنها در آن بركه حل نشود و رنگ نگيرد كه همه‌ى بركه را نيز زلال سازد . . .\r\nخلاصه‌ى كلام آنكه منابهه و محاكات كه در بيشتر عوام و در همه‌ى اطفال و حيوانات حكمفرماست . آنست كه از ديگرى بدون توجّه و استدلال و برهان متابعت شود .\r\nو امّا « ضد اقتباس » كه بلائى بزرگتر و زشتتر است آنست كه با توجّه و استدلال از گفتار و كردار ناپسند ديگران پيروى نمايد ، و از خوبيها و پسنديده‌هاى آنان خوددارى نمايد ، و اين همانست كه غربزده‌ها در اوج خودباختگى خود مىگفتند و انجام مىدادند ، آنان مىگفتند جهان سوّم بايد از پيشرفتگان در تمدّن متابعت كند زيرا آنها الگو هستند ، امّا اين تبعيت در چه بود ؟ در اشاعه‌ى فحشا ، بىعفتى ، بىبندوبارى ، بىعاطفگى ، دنيا\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nپرستى ، سودجويى ، عياشى و . . امّا در صنعت ، در تمدّن ، در نظم ، در كار و كوشش و . . . چيزى از غرب نمىآموختند و به پيشرفتى نائل نمىشدند .\r\nاين خودباختگى و خود گم‌كردگى كه در عصر حاضر در جوامع سوم در برابر مظاهر تمدّن غرب مشاهده مىكرديم براستى شگفت‌آور بود ، و بايد گفت كه تقليد منابهه و محاكات نبود بلكه « ضد اقتباس » بود كه از مصيبتهاى بزرگ بشمار مىرود .\r\n\r\n\r\n","description":"","footnote":"","page_name":" 135 ","page_number":135}
  ]