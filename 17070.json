[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nكشكول\r\nبهاء الدين محمد بن حسين ( شيخ بهاء )\r\nبا ترجمه روان وفهرست موضوعى\r\nمترجم ومحقق\r\nدكتر على غضنفرى\r\n\r\n","description":"","footnote":"","page_name":" 2 ","page_number":2},
  {"content":"\r\n . \r\n","description":"","footnote":"","page_name":" 3 ","page_number":3},
  {"content":"\r\n\r\nبهائى ، محمدبن حسن ، 953 - 1030 ق .\r\nكشكول شيخ بهائى همراه با ترمه روان ونمايه موضوعى / مترجم ومحقق : على غضنفرى - قم : نيلوفرانه ، 1389 .\r\n896 ص .\r\n12000 ريال\r\n1 - 91 - 7760 - 964 - 978 : isbn\r\nفهرست نويسى براساس اطلاعات فيپا .\r\n1 . مسائل متفرقه . 2 . ادبيات فارسى - مجموعه ها . 3 . ادبيات عربى - مجموعه ها الف . غضنفرى ، على ، 1342 -\r\nمترجم . ب . عنوان .\r\n5041 ك 9 ب / 106 ac\r\n1389\r\n927 / 89\r\nانتشارات نيلوفرانه\r\nنام كتاب : كشكول شيخ بهائى\r\nمترجم ومحقق : دكتر على غضنفرى\r\nناشر : انتشارات نيلوفرانه\r\nناشر همكار : مثل ، گرگان ، عبادالرحمن\r\nنوبت چاپ : اول / 1390\r\nتيراژ : 3000 نسخه\r\nچاپ : بقيع\r\nامور فنى : هوشنگ مرادى پينوندى\r\nشابك : 1 - 91 - 7760 - 964 - 978\r\nقيمت : 12000 تومان\r\nمراكز پخش :\r\nقم ، خيابان سميه ، كوچه 40 ، پلاك 16\r\nتلفن : 77418333 ، همراه : 09121537691\r\nجاده كرج ، شهر قدس ، انتهاى خيابان امام سجاد ( ع ) ، خيابان سلمان فارسى ، پلاك 38\r\nكرج ، بلوار امام زاده حسن روبروى مصلى ابتداى خيابان شهيد كيان پور جنب املاك گل\r\nياس طبقه دوم موسسه معراج نور همراه : 09121626046 ( نورداد )\r\nايلام : خيابان آيت الله حيدرى ، جنب پمپ بنزين بى طرف ، مطبوعاتى جام جم\r\nهمراه : 09183415771\r\nحق چاپ براى ناشر محفوظ است\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nفهرست\r\nمقدمه ناشر 6\r\nمقدمه مترجم 7\r\nدفتر اول 17\r\nمقدمه مؤلف 19\r\nدفتر دوم 159\r\nدفتر سوم 279\r\nدفتر چهارم 437\r\nدفتر پنجم 623\r\nفهرست موضوعى 863\r\nفهرست شعرا 892\r\nفهرست منشورات مترجم 896\r\n\r\n","description":"","footnote":"","page_name":" 5 ","page_number":5},
  {"content":"\r\n\r\n\r\nمقدمه ناشر\r\nبسم اللَّه الرحمن الرحيم\r\nمفتخرم كه پس از سال‌ها فعاليت در عرصه فرهنگى و چاپ صدها جلد كتاب ، اينك كشكول شيخ بهاء رحمة اللَّه عليه كه حاوى نكاتى ارزشمند خاصه در حوزه اخلاق است ، با ويژگىهاى جديد تقديم صاحبان انديشه و ملت فرهنگ دوست خود كنم .\r\nترجمه‌اى روان و نيز نمايه‌اى از موضوعات مختلف اين اثر ارزشمند ، كه حاصل تلاش بىوقفه‌ى انديشمند فرزانه حجةالاسلام والمسلمين آقاى دكتر على غضنفرى مىباشد ، به حول و عنايت خداى متعال اكنون آماده طبع شده‌است .\r\nباشد كه خداوند متعال از ما و ايشان و همه كسانى كه موجب رسيدن اين معارف بيكران از علماء برجسته‌ى پيشين به ما شده‌اند ، بپذيرد و همه را مشمول رحمت واسعه و فضل بىحصر خود قرار دهد . ان شاء اللَّه تعالى\r\nمدير انتشارات نيلوفرانه\r\nحسن شكرى\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n\r\nمقدمه مترجم\r\nبسم اللَّه الرحمن الرحيم\r\nكشكول نويسى يا متفرق نويسى ، عبارت است از گردآورى مجموعه‌اى رنگارنگ از مطالعات و احياناً تحليل آنها در راستاى هدفى خاص كه نگارنده در پى آن است . بسيارى از انديشمندان در سير مطالعاتى خود به موضوعى زيبا مىرسند كه چه‌بسا در قالبى خاص نگنجد . نيز گاهى در تفكرات خود به گوهرهائى نائل مىگردند كه چه بسا نتوان آنها را در موضوعى خاص جمع كرد .\r\nجمع آورى اين دانستنىها ، در مجموعه‌اى تحت عنوان كشكول كه ظرفى براى اشياء متفرقه است ، هم از دست رفتن آن معلومات جلوگيرى مىكند و هم اينكه مخاطبان ويژه‌اى كه فرصت مطالعه‌ى موضوعى مباحث را ندارند ، جذب خود ساخته و اطلاعات عمومى گسترده‌اى را در اختيار آنها قرار مىدهد .\r\nشيخ بهاء در سير مطالعاتى خود و خاطرات و تجربيات ارزشمند از سفرهاى متعدد خويش ، نكاتى زيبا و مؤثر در افزايش اطلاعات عمومى و همچنين داراى آثار تربيتى يافته‌بود ؛ وى بخشى از اين يافته‌ها را در مجموعه پنج دفتر كشكول جاى داده‌است .\r\nلازم به يادآورى است كه به خاطر برخى نكات مطرح شده در اين كتاب و غير آن ، نمىتوان شيخ را به گرايشى خاص متهم نمود . در اين باره بايستى ضمن مطالعه دقيق تمامى مباحث كشكول ، مجموعه كتاب‌هائى كه انتساب آنها به وى قطعى است ، مورد توجه قرار گيرد .\r\nاينك لازم است ضمن نگاهى به زندگىنامه شيخ بهاء ، به بايسته‌هاى ترجمه صحيح و نيز ويژگىهاى اين ترجمه اشاره كرد .\r\n\r\nزندگينامه شيخ بهاء\r\nنام او محمد بن عزالدين حسين بن عبدالصمد بن شمس الدين محمد بن صالح حارثى همدانى عاملى جبعى ( جباعى ) معروف به شيخ بهايى يا شيخ بهاء است . او از نژاد حارث بن عبداللَّه اعور همدانى متوفى سال 65 هجرى از برجستگان اسلام بوده است .\r\nوى در روز چهارشنبه بيست و هشتم ذىالحجه 953 ق در بعلبك در خانواده‌اى شيعى مذهب چشم به جهان گشود . و در جبل عامل در ناحيه شام در روستايى به نام جبع يا جباع مىزيست .\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nناحيه جبل عامل يكى از مراكز شيعه در خاورميانه است و دانشمندان شيعه كه از اين ناحيه برخاسته‌اند ، بسيارند . پدرش عزالدين حسين از شاگردان شهيد ثانى بود كه پس از قتل شهيد ثانى تصميم به ترك وطن گرفت و عازم ايران شد . بهاءالدين در كودكى در حالى كه سيزده سال داشت ، به همراه پدرش به ايران آمد .\r\nوى ميل به سياحت داشت و به مدت سى سال در بلاد عرب و عجم مىگشت و در محافل علمى شركت مىجست . شيخ بهاء مدتى در مصر و بيت المقدس و دمشق و حلب ساكن بود و كسوت ظاهرى او جهانگردى بود ولى قصد وى ترويج دانش به‌صورتى ناشناخته و كسب دانش و معارف از صاحبان علم و معرفت بود .\r\n\r\nشخصيت علمى شيخ بهايى\r\nدر نيمه اول قرن يازدهم هجرى ، حوزه علميه اصفهان از وجود نوادرى چون شيخ بهايى ، مجلسى اول ، مجلسى دوم ، ميرداماد ، ملاصدرا و ميرفندرسكى بهره مىبرد . نزديكترين علماى زمان به شاه عباس ، شيخ بهايى بود . وى در علوم فلسفه ، منطق ، هيئت تبحر داشت ، شيخ بهايى از جمله نادر دانشمندان است كه علاوه بر علوم دينى بر علومى همچون رياضى ، هندسه و فيزيك تسلط داشت . مجموعه تأليفاتى كه از او برجاى مانده حدود 88 كتاب و رساله است .\r\nبهايى آثار برجسته‌اى به نثر و نظم پديد آورده است . عرفات العاشقين ( تأليف 1024 - / 1022 ) ، اولين تذكره‌اى است كه در زمان حيات بهايى از او نام برده است .\r\nاشعار فارسى بهايى عمدتاً شامل مثنويات ، غزليات و رباعيات است . ويژگى مشترك اشعار بهايى ، ميل شديد به زهد است . از مثنويات معروف شيخ مىتوان به « نان و حلوا يا سوانح سفرالحجاز » اشاره كرد . اين مثنوى ملمّع چنان كه از نام آن پيداست در سفر حج و بر وزن مثنوى مولوى سروده شده‌است و بهايى در آن ابياتى از مثنوى را نيز تضمين كرده است . او اين مثنوى را به طور پراكنده در كشكول نقل كرده است .\r\n« نان و پنير » ، « طوطى نامه » « شير و شكر » از آثار شيخ است . « نان و خرما » ، « شيخ ابوالپشم » و « رموز اسم اعظم » را نيز منسوب به او دانسته‌اند . تنها اثر فارسى بهايى كه در ديوان‌هاى چاپى آمده است ، « رساله پند اهل دانش و هوش به زبان گربه و موش » است . آثار نحوى و بديع شيخ نيز جايگاه ويژه‌اى دارد . مهمترين و دقيق‌ترين اثر او در نحو ، « الفوائد الصمديه » معروف به صمديه است كه به نام برادرش عبدالصمد نگاشته‌است و جزو كتاب‌هاىدرسى در مرحله متوسط علم نحو در حوزه‌هاى علميه است . اشعار عربى بهايى نيز شايان توجه بسيار است . معروف‌ترين و مهمترين\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nقصيده او موسوم به « وسيلة الفوز والامان فى مدح صاحب الزمان عليه السلام » در 63 بيت است كه هر گونه شبهه‌اى را در اثنا عشرى بودن وى مردود مىسازد . دوبيتىهاى عربى شيخ نيز از لطافت زيبائى برخوردار بوده و غالب آنها در جهت تربيت و تعالى روحانى است .\r\nاز برجسته‌ترين آثار چاپ شده بهايى مىتوان به « مشرق الشمسين و اكسير السعادتين » ، در ارائه فقه استدلالى شيعه بر مبناى قرآن ، « جامع عباسى » ، از نخستين و معروف‌ترين رساله‌هاى عمليه به زبان فارسى ، « حبل المتين فى احكام احكام الدين » ، در فقه و تا پايان صلوة ، « الاثنا عشريه » در برخى ابواب فقه چون طهارت ، صلاة ، زكات ، خمس ، صوم و حج ، « زبده الاصول » ، كه تا مدتها كتاب درسى حوزه‌هاى علمى شيعه بود و داراى بيش از چهل شرح و حاشيه و نظم است ، « الاربعون حديثاً » معروف به « اربعين بهايى » ، « مفتاح الفلاح » در اعمال و اذكار شبانه روز به همراه تفسير سوره حمد ، « حدائق الصالحين » ، كه شرحى بر صحيفه سجاديه است و البته از اين اثر تنها الحديقة الهلالية در شرح دعاى رؤيت هلال ( دعاى چهل و سوم صحيفه سجاديه ) در دست است ، « عروةالوثقى » ، در تفسير سوره حمد است ، « عين الحياة » ، در تفسير و شببه تفسير صافى ملا محسن فيض كاشانى ، « شرح تفسير بيضاوى » ، « حاشيه بر تفسير بيضاوى » ، « حل حروف القرآن » ، « حواشى تفسير كشاف » ، و نيز « خلاصةالحساب » ، « زبدة الاصول » ، « توضيح المقاصد » ، « تشريح الافلاك » ، « مخلاة » اشاره كرد .\r\nنامدارترين اثر بهايى « الكشكول » ، معروف به « كشكول شيخ بهايى » است كه مجموعه گرانسنگى از علوم و معارف مختلف محسوب مىشود . تأليف اين كتاب در مصر آغاز و در پنج جلد تنظيم شده‌است .\r\n\r\nزندگى سياسى شيخ بهايى\r\nحيات شيخ بهايى با چهار تن از سلاطين سياسى از جمله : طهماسب اول ، اسماعيل دوم ، محمد خدابنده و شاه عباس اول ، همراه بود .\r\nخاندان شيخ بهايى در قزوين ، مورد توجه و عنايت دربار شاه طهماسب قرار گرفتند و شاه در نكوداشت بهاءالدين و فراهم نمودن اسباب تعليم و معيشت وى توصيه و سفارش بسيار نمود . با ظهور شاه عباس اول در سال 966 ق و برقرارى نظم و امنيت در كشور و تغيير پايتخت از قزوين به اصفهان ، شيخ بهايى به اصفهان فراخوانده شد و به مقام شيخ الاسلامى رسيد .\r\n\r\nايرادها بر عملكرد سياسى شيخ\r\nچند ايراد مهم بر عملكرد سياسى شيخ مطرح شده‌است كه عبارت است از :\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nالف ) همكارى وى با سلاطين صفوى در قالب پذيرش منصب شيخ الاسلامى .\r\nب ) مدح سلاطين معاصر خود و تأليف كتاب يا رساله به نام آنها .\r\nج ) تضاد و دوگانگى در نظر و عمل سياسى .\r\nشايد بتوان در پاسخ اين ايرادها گفت : قصد شيخ ترويج دين و شريعت بوده است . نزديك شدن او به حكومت به همين علت و براى جلب امكانات در همين راستا قابل ارزيابى است .\r\nنيز نبايد از نظر دور داشت كه حكومت عثمانى در آن عصر از جمله دشمنان اصلى ايران محسوب مىشد و تعريف و تمجيد شيخ از سلسله صفويه در قبال حكومت رقيب آنان يعنى دولت عثمانى ، امرى لازم و اجتناب ناپذير بود .\r\n\r\nخدمات فنى شيخ بهايى\r\nشيخ بهايى به مهارت در معمارى و مهندسى معروف است . معمارى مسجد امام اصفهان ، شاخصى براى تعيين اوقات شبانه روز از روى سايه آفتاب ( ساعت يا صفحه آفتابى و يا ساعت ظلى ) در اين مسجد ، تعيين سمت قبله مسجد ، تقسيم آب زاينده‌رود به محلات اصفهان و قراى مجاور رودخانه ، گلخن گرمابه‌اى در اصفهان به نام حمام شيخ بهايى يا حمام شيخ كه شمعى در زير پاتيل گلخن افروخته‌بود و با همان شمع آب حمام گرم مىشد ، طراحى منارجنبان اصفهان ، طراحى شهر نجف آباد ، كاريز شهر به نام قنات زرين كمر و . . . به او نسبت مىدهند .\r\n\r\nاستادان و شاگردان شيخ بهايى\r\nاز جمله اساتيد علمى وى ، پدرش شيخ حسين ، ملا عبداللَّه يزدى ، ملا على مذهب ، ملا افضل قاضى و حكيم عمادالدين محمود و ملا محمد باقر يزدى و نيز علماء مصر و شامات بود .\r\nملا صدراى شيرازى ، فاضل جواد ، سيد هاشم بحرانى ، ملا محسن فيض ، ملا رفيع طباطبائى و ملا خليل غازى و علامه محمد نقى مجلسى و ملا صالح مازندرانى ، شيخ زين الدين عاملى ، ملا حسن على شوشترى ، نظام الدين ساوجى ، سيد حسين كركى و . . . از شاگردان او محسوب مىشوند .\r\nگويند شيخ در درس ، حكايات اخلاقى را بيان مىكرد .\r\n\r\nوفات شيخ\r\nشيخ در دوازدهم شوال 1030 ق در سن هفتاد و هفت سالگى پس از يك هفته بيمارى از دنيا رفت . تشيع بىمثالى از جنازه او در ميدان نقش جهان اصفهان به عمل آمد و بنابر وصيت خودش و فرمان شاه عباس در محل پاى امام رضا عليه السلام ، دفن گرديد .\r\nشكراللَّه سعيه و رحمةاللَّه و بركاته الواسعة عليه و على جميع المؤمنين .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\nويژگىهاى ترجمه\r\nترجمه اگر رباعى و از « ترجم » مشتق شده‌باشد ، به معناى گردانيدن لفظى از زبانى به زبان ديگر مىباشد و اگر ثلاثى و از رجم مشتق شده‌باشد به معناى انداختن مطلب و بيان آن از روى حدث و گمان خواهد بود .\r\nاين واژه اصطلاحاً به معناى برگرداندن كلمات و عبارات از زبان متكلم به زبان مخاطب است ، كه گاه ترجمه تحت اللفظى نام مىگيرد .\r\nدر اين نوع ترجمه واژه‌ها معادل يا بى مىشوند و معادل‌ها به جاى واژه‌هاى زبان متكلم جايگزين مىگردند . اين نوع از ترجمه براى فهم معادل لغات مبدأ ، نيكوست ولى با توجه به اين كه فضاى تكلم زبانهاى مختلف به يك شكل نيست ، شيوه چينش واژه‌ها هم يكسان نمىباشد ، چنين ترجمه‌اى گاه خود را گنگ نشان داده و مفهوم مورد نظر متكلم را ابلاغ نمىكند .\r\nعمده اين مشكل ، از آنجا ناشى مىشود كه مترجم تنها واژه‌ها را ترجمه مىكند ، وى مىخواهد ساختار زبان مبدأ را به زبان مخاطب انتقال دهد ، كه اين گاهى براى مخاطب كه به دستور زبان خود آشناست و از دستور زبان متكلم بيگانه است قابل فهم نيست .\r\nهمچنين مترجم گاه با خواندن يك و يا چند باره متن و توجه به معانى واژه‌ها و دستور زبان مبدأ و مقصد ، مفهومى كه از آن عبارت درك مىشود ، استخراج كرده و آن را با جمله‌بندى جديد ، در قالب دستور زبان مقصد پياده مىكند .\r\nهدف مترجم از اين نوع ترجمه ، ابلاغ محتوا و مفهوم مورد نظر متكلم به مخاطب مىباشد .\r\nطبيعى است در اين نوع ترجمه ، تراوشات ذهنى و سوابق فكرى مترجم و شرايط زمانى و مكانى ترجمه نيز بىتأثير نيست و . . . بنابراين چه بسا با اندكى كم‌دقتى به‌جاى بيان آراء و نظريات متكلم ، اعتقاد مترجم مطرح شود .\r\nالبته ناگفته نماند كه بر خلاف ترجمه تحت اللفظى ، اين نوع از ترجمه براى مخاطبان ، بيشتر قابل درك است .\r\n\r\nمتون ترجمه\r\nمتن ترجمه در نوع ترجمه دخالت عمده‌اى دارد . به همين جهت لازم است چند متن ترجمه‌اى مورد بحث اجمالى قرار گيرد .\r\n\r\n1 - متون دينى\r\nمتون دينى به دو بخش عمده قابل تقسيم هستند . متون وحيانى كه مراد از آن كتاب‌هاىمقدس و\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nاز جمله قرآن كريم است كه بدور از هر گونه تحريفى به همان شكل نازل شده ، باقى مانده‌است .\r\nبخش ديگر از متون مقدس ، متون روائى است كه مسانيد تفسير قرآن و احكام فقهى ، اخلاقى و . . .\r\nمىباشد . ترجمه اين متون به خاطر اهميت ويژه‌اى كه دارند ، حساسيتى خلاص را مىطلبد .\r\n\r\n2 - متن ادبى\r\nمتون ادبى نيز همانند شعر و داستان ويژگى خاصى دارند و به همين جهت ترجمه آنها حساسيت ويژه‌اى دارد .\r\nشاعر با استفاده از قدرت خيال و با بهره‌گيرى از انواع صناعات ادبى با رعايت دستور زبان و سبك شعرى خاص ، جملاتى موزون را طرح مىكند . تغيير حروف ، دگرگونى در اعراب كلمات ، استفاده از جناس ، تضاد و غيره دراين مهم سهيم هستند . پس شعر صرفاً بيان محتوا نيست ، ريختن محتوا در الفاظى محدود و مشخص است كه گاه اضافه شدن يك حرف ، شعر و مراد شاعر را مختل مىكند . حساسيت ويژه اين قسم از ترجمه گاهى چنان خودنمائى مىكند كه امكان ترجمه را از مترجم مىگيرد ، چراكه او احساس مىكند توان انتقال معرفت مورد نظر مؤلف در قالب الفاظ و عبارات متناسب با متن را ندارد . اين مسأله در ترجمه‌ى كشكول به‌شدت خود نمائى مىكند .\r\n\r\n3 - متن علمى\r\nدر ترجمه متون علمى علاوه بر مراعات تمام آنچه كه مترجم بايستى رعايت نمايد ، اشراف به اصطلاحات خاص آن دانش نيز لازم است . مترجمى كه متن فقهى ، فلسفى ، طبى و . . . ترجمه مىنمايد بايد اصطلاحات خاص اين فنون را بداند ، چرا كه در غير اين صورت ، وى معادل لغوى واژه متن را جايگزين آن مىسازد ، كه شايد اساساً مورد نظر ماتن نبوده است .\r\n\r\n4 - متون سياسى و مطبوعاتى\r\nمطبوعاتى كه به ارائه اخبار و اطلاعات سياسى و اجتماعى مىپردازند ، به خاطر حساسيت‌هائى كه در گستره‌ى معنائى واژه‌ها وجود دارد ، ويژگيهايى خاص دارند . به طورى كه گاه اخبار منتشره در اين دسته از مطبوعات ، با حذف يك علامت ويرايشى و يا جابجا شدن يك كلمه و يا يك حرف در معناى مقصود اخلال ايجاد مىكند .\r\n\r\n5 - متون عاميانه\r\nمتون عاميانه مثل متون نمايشنامه‌ها و گفتگوهاى عاميانه ، غالباً با گويشهاى خاص مكتوب مىشود و حتى حالات گويندگان در متن ذكر مىگردد . اگر ترجمه اين نوع از متن به صورت متن نمايشى و گفتگو ارائه شود بايد مترجم علاوه بر شرايط عمومى ترجمه ، با نمايشنامه نويسى و با\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nگويش عاميانه زبان مقصد آگاه باشد .\r\n\r\n6 - متن غير مكتوب\r\nترجمه سخنرانى يا مصاحبه ، از ترجمه متن مكتوب سخت‌تر است ، مترجم بايستى حافظه‌ى قوى و سرعت انتقال داشته‌باشد تا بتواند در حين تكلم متكلم ، به نزديك‌ترين واژه به مراد متكلم دست يابد .\r\n\r\n7 - متن مترجم\r\nگاهى متن ترجمه شده‌اى به زبان سوم ترجمه مىشود . مثلًا اصل متن به زبان عربى است ، و به زبان فرانسه ترجمه شده‌است و حال مترجمى مىخواهد آن را به زبانى و مثلا فارسى برگرداند .\r\nاين شكل از ترجمه تمام مشكلات ترجمه را به صورت مضاعف داراست . چه اينكه امكان دخالت ديدگاه مترجم در آراء صاحب اثر ، دو برابر مىشود ، نيز امكان اشتباه او هم به همين صورت افزايش پيدا خواهد كرد .\r\n\r\nروش ترجمه\r\nترجمه را مىتوان به سه شكل كلى ( دقيق ، تلخيصى و اقتباسى ) انجام داد .\r\nترجمه دقيق ، در مقابل ترجمه تلخيصى و اقتباسى است .\r\nخصوصيت عمده ترجمه دقيق در اين است كه متن ترجمه شده ، عين اصل تلقى شود و مخاطب از آن همين برداشت را داشته‌باشد .\r\nدر ترجمه تلخيصى ، مترجم كلام متكلم را فشرده‌كرده و محتواى آن را به زبان مخاطب ذكر مىكند .\r\nمترجم علاوه بر شرايط عمومى ترجمه بايستى به قوانين تلخيص آشنايى داشته‌باشد چراكه برخى تصور كرده‌اند ، تلخيص به معناى حذف و اثبات است ، در حالى كه در تخليص هرگز نبايد از متن اوليه چيزى را حذف كرد و يا عين مطلبى را آورد ( مگر در مواردى كه حذف يا ذكر چيزى ضرورى به نظر رسد ) ، بلكه بايد چكيده‌ى اصل را كه حاوى همه مطالب آن است مطرح ساخت .\r\nدر ترجمه اقتباسى ، مترجم به فراخور نيازى كه خود به كلام متكلم دارد ، بخشى از آن را اقتباس مىكند و به ترجمه همان بخش مىپردازد ، لازم به ذكر است كه مترجم در ترجمه تلخيصى و يا اقتباسى بايستى به صراحت عبارتى كه حاكى از تلخيص و اقتباس از متن است ، بياورد .\r\n\r\nشرايط عمومى مترجم\r\nترجمه بدون فهم دانستنىهاى ذهنى متكلم و اعتقادات او و نيز شرايط مكانى و زمانى وى\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nميسر نيست . اين مهم حساسيت كار مترجم را دو چندان مىكند و لذا براى هر چه بهتر شدن كار ترجمه و ارائه ترجمه صحيح‌تر ، شروطى ترسيم شده است . اين شروط عبارتند از :\r\n\r\n1 - آشنايى با زبان مبدأ و مقصد\r\nاز اركان مهم ترجمه آشنايى كامل با زبان مبدأ و مقصد است ، باز يادآورى مىشود كه اين آشنايى بايستى تام بوده و به جزئيات دستورى و گفتارى هر دو زبان ، همچنين واژه‌هاى مأنوس و نيز اصطلاحات آن دو ، سرايت كند . بديهى است كوچكترين نقص در اين مهم ، به همان اندازه از درست بودن ترجمه مىكاهد .\r\n\r\n2 - آشنايى با متن\r\nمترجم مىبايست با متن آشنايى داشته‌باشد ، اين امر خصوصاً در متون تخصصى و حتى نيمه تخصصى ضرورى به نظر مىرسد . عدم آشنايى مترجم با متن موجب خروج ترجمه او از ترجمه‌ى فنى شده و حاصل آن چيزى جز ارائه متن عاميانه به جاى متن تخصصى نخواهدبود .\r\n\r\n3 - امانت دارى\r\nاز برجسته‌ترين ويژگيهاى مترجم ، امانت دارى اوست . متنى كه در اختيار او قرار گرفته‌است چون مرده‌اى بىجان بر سكوى غسال‌خانه است كه غسال به هر شكل كه بخواهد با او رفتار مىكند و او قدرت هيچ عكس‌العملى را ندارد . بى ترديد ترجمه نادرست ، نه تنها موجب ارائه مفهومى ناقص به مخاطب مىشود ، بلكه هتك حرمت جدى ماتن اوليه است و اين از گناهان بزرگ شمرده مىشود .\r\n\r\n4 - بهره‌گيرى از منابع بهتر\r\nمترجم در ترجمه لغوى واژه‌ها بايد به كتاب‌هاىلغوى معتبر رجوع كند . طبعاً كتاب‌هائى كه نگارش آنها به زمان نگارش متن نزديكتر باشد در اولويت قرار دارند چرا كه گذشت زمان در تغيير مفاهيم الفاظ بىتأثير نيست .\r\n\r\n5 - استفاده از واژه‌هاى مناسب\r\nهرچند برخى ترادف را در لغت عرب نمىپذيرند و مىگويند هر كدام از واژه‌هاى مترادف براى حالتى از حالات خاص موضوع ، وضع شده‌است ، ولى گاهى اين حالات چنان به هم نزديك است كه عرف جز ترادف از آن چيزى درك نمىكند . البته علومى چون وجوه و نظائر در همه لغات و حتى لغت عرب همين موضوع را بررسى مىكند . مترجم بايستى سعى كند در مقابل هر واژه‌اى از متن ، معادلى كه نزد مخاطب مأنوس‌تر است تهيه نمايد .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\n6 - آشنايى با فضاى كتابت متن\r\nآشنايى با زمان كتابت متن و فضاى سياسى ، اجتماعى ، علمى و . . . حاكم بر آن و نيز ديدگاه نويسنده اوليه ، نقش عمده‌اى در ارائه ترجمه‌اى خوب دارد .\r\nشما به ترجمه‌هاى آيات قرآن توجه كنيد . گاه ترجمه برخى آيات بدون توجه به فضاى نزول آيه اساساً امكان‌پذير نيست . و چه بسا با آشنايى با آن فضا ، آيه درخشش ويژه‌اى بيابد كه فهم آن از قبل دشوار به نظر برسد .\r\n\r\nويژگىهاى اين ترجمه\r\nلازم است بعد توضيحات بالا به ويژگىهاى اين ترجمه پرداخت . ترجمه‌اى كه در پيش روى داريد ، از نوع ترجمه آزاد و دقيق است . مترجم تلاش كرده‌است مراد و مقصود مؤلف را در كمترين عبارت بنگارد . قبل از استفاده از اين ترجمه به نكات ذيل توجه شود .\r\n- عناوينى كه به مباحث مطرح شده ، داده شده‌است از مترجم است . اين عنوان‌ها در فهرست موضوعى پايان كشكول ، كار را براى تحقيقات انديشمندان آسان‌تر خواهد ساخت .\r\n- برخى از رواياتى كه ايشان از معصومين عليهما السلام نقل كرده‌است ممكن است نتوان سندى براى آن يافت ، چه بسا ايشان آنها را در كتب ديگرى كه به‌دست ما نرسيده‌است ، ديده باشد .\r\n- بسيارى از مطالبى كه ايشان به عابد و زاهد و حكيم و عارف و . . . نسبت داده‌اند ، با اينكه متن روايتى از معصوم عليه السلام مىباشد ، به همان صورت نقل شده‌است .\r\n- در موارد بسيارى ، شيخ بهاء گفته‌اى را منتسب به يكى از حكيمان يا بزرگان يا اديبان و شعرا كرده و يا مىگويد : علامه گفت . . . ، اين موارد نيز مطابق متن مطلق گذاشته شده‌است ؛ چه اينكه يافتن گوينده اصلى ميسر نيست ؛ هرچند ممكن است از مجموع كتاب آن اسامى تا حدودى روشن شوند .\r\n- برخى حكايات كه جنبه پند نداشته و حتى بيانگر نكته‌اى تاريخى نيست و تنها مزاحى سرد و مطابق زمانه بوده‌است ، حتى المقدور سعى شده‌است اين حكايات آورده شوند . به هر حال نهايت سعى شده‌است تا هيچ حكايتى هر چند با كمترين فائده و هرچند تكرارى ، از قلم ترجمه نيفتد .\r\n- برخى از قواعد نجومى گذشته ، در حدود كشفيات گذشته بوده كه اكنون جاى خود را به فرضيه‌ها و قوانين برتر داده‌اند ، به جهت بىاثر بودن اين مباحث ، بخشى از آنها حذف شده‌اند .\r\n- از آنجا كه اشعار عربى و گاه طولانى ، بخشى از متن اصلى كشكول را به خود اختصاص داده است ، مواردى كه حاوى پند واندرز اخلاقى نبوده و صرفاً بيانى بليغ محسوب مىشوند ، ترجمه\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nنشده‌اند . چه اينكه ترجمه اين اشعار به نثر فارسى ، معناى مورد نظر شاعر را ابلاغ نمىكند و جز عباراتى پراكنده كه ذهن مخاطب را بيشتر مشوش كند ، معناى قابلى را القاء نمىنمايد .\r\n- اشعار عربى ترجمه شده ، در متن آمده‌اند تا خوانندگانى كه به اصل اشعار رغبت دارند بىنصيب نمانند .\r\n- برخى اشعار از شعرائى است كه نام آنها در متن نيامده‌است ؛ نيز شيوه نگارش برخى اشعار به گونه‌اى است كه تصور مىشود از شيخ است ، در حالى كه در ديوان ساير شعرا ديده مىشوند . در برخى از اشعار هم كم و زيادهائى در واژگان ديده مىشود كه همه را به جهت حفظ امانت به همان صورت كه در متن بوده ، آمده‌اند .\r\n- بعضى از واژه‌ها در اشعارى كه شيخ از شاعران مختلف نقل كرده‌است ، با ديوان اشعار در دست از آنان اختلاف اندكى دارد . در اين موارد آنچه در متن آمده ، رعايت شده‌است .\r\n- گاه شيخ در كشكول برخى عبارات كتب فارسى را به فارسى آورده‌است . اين عبارت‌هابدون ويراستارى نقل شده‌اند .\r\n- هر چند اينجانب بر برخى از نكات مطرح شده از سوى شيخ بهاء نقدهايى دارم ، اما هرگز ديدگاه خود را مطرح نكردم و هرگز دوست نداشتم ترجمه نيز به شكلى باشد كه ايده خود هرچند به كنايه و تعريض بيايد . البته در موارد معدودى كه ديدگاه شيخ ممكن است تشويشى در ذهن مخاطب ايجاد نمايد ، توضيحى در پاورقى آورده‌ام .\r\n- از متن اصلى كشكول ، چاپ‌هاى مختلفى در دست است كه گاه بهم ريختگىهائى در آنها مشاهده مىشود . در اين ترجمه ، كشكول چاپ چاپخانه حكمت قم در كتابخانه دانشگاه تهران به شماره  PK 6521  ،  B 151  محور قرار داده شده‌است .\r\n- لازم است از همه كسانى كه تاكنون به ترجمه اين اثر درخشان پرداخته‌اند ، به‌ويژه از دانشمند محقق ، آقاى حاج شيخ محمد باقر ساعدى خراسانى ، تقدير شود . بىترديد آنچه در اين ترجمه‌هااز قلم افتاده‌است نمىتوان به‌سادگى از سهو مترجمان دانست .\r\nدر پايان اين مقدمه ، از خداى متعال علو درجات شيخ بهاء و مترجمان و دانش‌پژوهان در اين عرصه را خواستارم .\r\nاللهم وفقنا لما تحب و ترضى\r\nعلى غضنفرى\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n\r\nدفتر اول\r\n\r\n","description":"","footnote":"","page_name":" 17 ","page_number":17},
  {"content":"\r\n . \r\n","description":"","footnote":"","page_name":" 18 ","page_number":18},
  {"content":"\r\n\r\n\r\nمقدمه مؤلف\r\nالحمد لله رب العالمين و صلى الله على سيدنا محمد و آله اجمعين . و بعد ؛ همه گونه مطالب خوب و دلنشين در كتاب مخلاة يعنى توبره ، جمع كردم ، و نوشتن آن را در آغاز جوانى آغاز كردم . در اين كتاب هر آنچه روزى داده شده‌بودم ، جمع نمودم ؛ هرچه كه نفس به آن اشتها دارد و چشم به آن خشنود مىشود و ظاهر تأويل قرآن و چشمه‌هاى اخبار و احاديث و محاسن آثار اسلامى و حكمت‌هاى بديع كه درخشش آنها موجب نورانيت مىشود . كلمات جامعى چون بدر تابان و نسيم قدسى كه مشام ارواح را معطر مىنمايد و ارادت انسانى كه استخوان پوسيده را زندگى مىدهد و نفس‌هاى عروس‌هايى كه چون گوهر درخشان و مسايل نفيسى كه سزاست با نور بر صورت حور نوشته شود و مباحث بسيارى كه به‌خاطرم آمده و مناقشه‌هاى زيادى كه در زمان تحصيل به ذهن قاصر من رسيده‌است با ترتيبى كه هيچ مؤلفى تاكنون بر اين ترتيب بر من پيشى نگرفته و پيراستگى ويژه كه كسى تاكنون بدان راه نيافته‌است .\r\nمن به مطالب كميابى دست يافتم كه طبيعت آدمى بدان توجه نموده و گوشها بدان رغبت داشته ، اندوهناك را خوشحال و سزاى نگهدارى چون گوهر دارد ، لطيفه‌هايى كه از نوشيدنى گوارا صاف‌تر و از روزگار جوانى درخشان‌ترند ، اشعارى كه از آب زلال خوش گوارتر و از سحر جايز لطيف‌ترند ، موعظه‌هايى كه اگر بر سنگ خوانده شود ، منفجر شود و اگر بر ستارگان قرائت شود پراكنده گردد ، فقره‌هايى كه از گونه زيباتر و از شكوه عاشق نازكتر بود .\r\nپس از نگارش كتاب « مخلاة » ، درخواست خير از خدا كردم و كتاب ديگرى نگاشتم كه جا پاى مخلاة گذارد و مصداق اين مثل ( ترك الاول للاخر ) آشكار شود ، البته چون فرصتى براى موضوعى كردن اين كتاب نيافتم ، آن را چون سبدى قرار دادم كه ارزان و گران در آن جمع شده‌باشد و چون گردنبندى كه دانه‌هاى چاق و لاغر آن پراكنده شده‌باشد ، اين كتاب را كشكول ناميدم تا با اسم برادرش مخلاة مناسبت داشته‌باشد . البته از كتاب مخلاة در اين كتاب چيزى نياوردم و برخى صفحات آن را سفيد گذاشتم تا به فرصت پر كنم تا كشكول لبريز نشود ، چه اينكه گدا محروم شود اگر كشكولش پر گردد .\r\nحال ديدگان خود را در اين بوستان‌ها بچرخان و ذوق خود را از حوض آن سيراب نما و در\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nباغستان‌هاى آن گردش كن و نور حكمت از مشرق آن بگير و براى گرفتن آن دندان حرص خود را بفشار و آن را بر كسىكه توان دركش ندارد نثار نكن ، و اين كتاب و برادرش ( مخلاة ) را همنشين تنهايى و مونس وحشت و باعث راحتى يار خلوت و رفيق مفرد و نديم حضر قرار ده كه اين دو كتاب همواره دو همسايه نيكو و دو داستان سراى عالى و دو استاد خاضع و دو معلم متواضع ، بلكه دو باغ با بوى خوش گل و دو زن نيكورخسار و دو ترانه خوان زيباپوش و دو خوش بوى در لباس جلال هستند . پس آنها را از غير طالبانش حفظ كن و جز براى خواستگارانش بذل ننما كه هركس جاهلان را دانش دهد ، نابودش ساخته و آنكه دانش را از صاحبان حق منع كند ، ظلم نموده‌است .\r\n فمن منح الجهال علماً اضاعه * و من منع المستوجبين فقد ظلم \r\n\r\n","description":"","footnote":"","page_name":" 20 ","page_number":20},
  {"content":"\r\n\r\n\r\nتفسير آيه اياك نعبد و اياك نستعين\r\nمفسران در تفسير اين آيه وجوه عديده‌اى را مطرح كرده‌اند از جمله بهترين آنها چيزى است كه در تفسير فخر رازى آمده‌است و حاصل آن اين است كه در شريعت اسلام آمده‌است كه كسىكه چند جنس را در يك معامله خريد و برخى از آنها معيوب درآمد ، مشترى مىتواند همه‌ى اجناس را پس دهد يا همه را نگهدارد و اينكه تنها معيوب‌ها برگرداند صحيح نيست . ( اين عمل كه تبعض صفقه ناميده مىشود ، روا نيست ) . در نماز نيز انسان عابد كه عبادت ناقص بجا آورده‌است ، آن را تنها به خدا عرضه نمىكند بلكه با عبادت جميع عابدان از انبياء و اولياء و صالحان عرضه مىكند و عرضه كلى موجب پذيرش عبادت او مىشود چه اينكه حتماً خدا همه را با هم برنمى گرداند و رد برخى همان تبعض صفقه است و از آن نهى شده‌است پس خدا عمل او را نيز در ضمن عمل بقيه مىپذيرد .\r\n\r\nبهشت يا مسجد\r\nيكى از ارباب حال روزى به يارانش گفت : اگر مرا مخير كنند بين دخول در بهشت و دو ركعت نماز ، نماز را ترجيح دهم . گفتند : چرا ؟ فرمود : من در بهشت به بهره خود مشغولم و در نماز به حق پروردگارم و اين كجا و آن كجا .\r\n\r\nشبلى در خواب\r\nاحياءالعلوم آورده‌است : كسى شبلى را پس از مرگش به خواب ديد و به او گفت : خدا با تو چه كرد ؟ گفت : با من مناقشه كرد تا بيچاره شدم . و چون مرا بيچاره ديد در رحمت خود فرو برد . ديگران نيز او را بخواب ديدند و از حالش پرسيدند وى دو بيت شعر گفت كه : با دقت به حساب ما رسيدگى كردند ، پس منت گذاشتند و آزاد كردند اين شيوه پادشاهان است كه با مملوك آن مدارا كنند .\r\n حاسبونا فدقّقوا ثم منّو فأعتقوا * هكذا شيمة الملوكِ بالمماليك يرفقوا \r\n\r\nحكومت\r\nعبدالملك مروان نزديك مرگش در كاخ خود ، رختشويى را ديد كه لباسها را براى شستن به زمين مىزد ، گفت : اى كاش لباسشو بودم و خلافت را عهده دار نمىشدم . سخن او به ابوحاتم رسيد ، او گفت : خدا را سپاس كه اينان را به جايى رسانده كه لحظه مرگ آرزوى حالى را مىكنند كه ما در آن هستيم و البته چون مرگ ما رسد ، آرزوى حال آنها نكنيم .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\n\r\nعمل و زبان\r\nمعاذ بن جبل مىگويد : به رسول خدا صلى الله عليه و آله گفتم : مرا به عملى خبر ده كه با آن داخل بهشت شوم و مرا از جهنم دور نمايد . پيامبر فرمود : سئوال مهمى پرسيدى و البته بر كسىكه آن را انجام دهد آسان است . خدا را پرستش نما و چيزى را شريك او قرار نده ، نماز را بپادار ، زكات ده ، رمضان روزه بگير و حج برو . سپس فرمود : آيا تو را به راههاى خير راهنمايى نكنم ؟ گفتم : آرى ؛ فرمود : روزه سپر است ، صدقه خطا را خاموش مىكند چون آب كه آتش را خاموش مىكند و نماز انسان در دل شب ، شعار صالحان است . سپس پيامبر اين آيه را تلاوت كرد .  تَتَجافى جُنُوبُهُمْ عَنِ الْمَضاجِعِ يَدْعُونَ رَبَّهُمْ خَوْفاً وَ طَمَعاً وَ مِمَّا رَزَقْناهُمْ يُنْفِقُونَ .  « 1 »\r\nپس فرمود : آيا تو را خبر دهم به اساس هر كار و ستون دين و فراز كوهان آن ؟ گفتم : آرى ، فرمود : اساس هر كار اسلام و ستون آن نماز و فراز كوهان آن جهاد است . سپس فرمود : آيا تو را خبر دهم به معيار آن ؟ گفتم : بلى ، فرمود : زبانت را در اختيار بگير . گفتم : اى پيامبر خدا آيا ما به آنچه مىگوييم مؤاخذه مىشويم . فرمود : مادرت بعزايت اى معاذ ، آيا انسانها به‌خاطر آنچه از زبانشان عايدشان مىشود ، با صورت ( بينى ) در آتش نمىافتند .\r\n\r\nريا\r\nيكى از بندگان برجسته خدا گفته است : سى سال نماز را كه در صف اول بجا آوردم ، اعاده كردم چرا كه روزى به‌خاطر عذرى دير آمدم و به صف اول نرسيدم و در صف دوم قرار گرفتم .\r\nاحساس خجالت كردم كه مردم مرا در صف دوم مىبينند . از اين فهميدم كه نماز سى سال گذشته‌ام شائبه ريا داشته‌است و از اينكه مردم مرا سبقت گيرنده در خير مىدانند لذت برده‌ام .\r\n\r\nعزت\r\nكسى گفته است عزت بدون عين علم ، زلت و بدون زاى زهد ، بيمارى است .\r\n\r\nبزرگمهر\r\nبزرگمهر مىگويد : دشمنان با من دشمنى كردند و دشمنى دشمن‌تر از نفسم نيافتم . با\r\n\r\n\r\n","description":"","footnote":"\r\n( 1 ) - از بستر پهلو مىگيرند و با بيم و اميد پروردگارشان را مىخوانند و از آنچه به آنها روزى داده‌ايم ، انفاق مىكنند . سجده ، 16 .\r\n","page_name":" 22 ","page_number":22},
  {"content":"\r\n\r\nهمه شجاعان مبارزه كردم و كسى جز دوست بد بر من غلبه نكرد . از هر غذاى لذيذى خوردم و با زيبا چهرگان همبستر شدم و لذيذتر از عافيت نيافتم . صبر زرد و شربت تلخ خوردم و بدتر از فقر نديدم . با كوهها كشتى گرفتم و با شجاعان مبارزه كردم و غالب‌تر از زن سليطه نيافتم . تيراندازى كردم و تير خوردم و سخت‌تر از سخن بد از دهان طالب حق نديدم . اموال و اندوخته را صدقه دادم و صدقه‌اى نافع‌تر از هدايت گمراه نيافتم . به نزديكى پادشاهان و گرفتن صله از آنان خوشحال شدم و چيزى زيباتر از آزادى از دست آنان نيافتم .\r\n\r\nپند مهم هندىها\r\nهر يكصد سال در برخى نواحى هند جشنى به پا مىدارند . اهل شهر از بزرگ و كوچك به صحرا در كنار صخره‌اى بزرگ مىروند . منادى ندا دهد بر اين صخره نايستيد جز كسىكه در عيد سابق حاضر بوده‌است . شايد پيرمردى پير كه قدرتى نداشته و نابينا باشد و يا پيرزنى بدچهره كه از شدت پيرى روى پا نايستد ، به سختى بر بالاى سنگ مىروند . و چه بسا اصلًا كسى حاضر نباشد و همه از بين رفته‌باشند . هركس بر اين سنگ مىايستد با صداى بلند مىگويد : من در عيد سابق حاضر و بچه كوچكى بودم در آن سال ، شاه فلان شخص و وزير او فلانى و قاضى فلانى بود . سپس او مردم آن زمان را توصيف مىكند كه چگونه خاك قبرشان را يكسان كرد و در زير خاك مدفون شدند . آنگاه مردم را موعظه مىكند و مرگ را به ياد آنها مىاندازد و فريب دنيا را يادآور مىشود ، و دگرگونى حال دنيا را بازگو مىكند . مردم در آن روز بسيار مىگريند و مرگ را ياد مىكنند و بر گناهانشان تأسف مىخورند و از غفلت در عمر خود متأثر مىشوند و آنگاه توبه مىكنند و بسيار صدقه مىدهند و گذشته را جبران مىكنند .\r\n\r\nپند ديگر هندىها\r\nديگر از عادات آنها اين است كه وقتى سلطان آنها مىميرد ، او را در كفن گذاشته و بر حيوانى مىگذارند و كشان كشان مىبرند در حالى كه موى سرش بر زمين كشيده مىشود ، پشت سر او نيز پيرمردى مىآيد كه خاك موى سر او را جارو مىكند و مىگويد : اى مردم غافل ، چشم باز كنيد و اى مقصران و غافلان دامن تلاش به كمر زنيد ، اين سلطان شماست ؛ ببينيد پس از آن عزت و شوكت ، دنيا با او چه كرد ! كار آنها با اين جسد همين است تا از همه‌ى كوچه‌هاى شهر عبور كنند و جسد را در قبر گذارند و اين رسم آنان در باره هر كدام از ملوك است .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n\r\nاطاعت نفس\r\nبزرگى گفته است چون نفس ، تو را عصيان كرد ؛ تو نيز درخواست‌هايش را اطاعت نكن .\r\nمولوى\r\n جان ز هجر عرش اندر فاقه‌يى * تن ز عشق خاربن چون ناقه‌يى\r\nجان گشايد سوى بالا بالها * تن زده اندر زمين چنگالها\r\nاين دو همره يكدگر را راهزن * گمره آن جان كو فروماند زتن\r\nهمچو مجنونند و چون ناقه‌اش يقين * مىكشد آن پيش و اين واپس بكين\r\nميل مجنون پيش آن ليلى روان * ميل ناقه پس پى كره دوان\r\nيكدم ار مجنون زخود غافل شدى * ناقه گرديدى و واپس آمدى\r\nگفت اى ناقه چو هر دو عاشقيم * ما دو ضد بس همره نالايقيم\r\nتا تو باشى با من اى مرده‌ى وطن * بس ز ليلى دور ماند جان من\r\nروزگارم رفت زين گون حالها * همچو تيه قوم موسى سالها\r\nراه نزديك و بماندم سخت دير * سير گشتم زين سوارى سير سير\r\nسرنگون خود را ز اشتر درفكند * گفت سوزيدم زغم تا چند چند\r\nآنچنان افكند خود را سوى پست * كز فتادن از قضا پايش شكست\r\nپاى خود بر بست و گفتا گو شوم * در خم چوگانش غلطان مىروم\r\nزين كند نفرين حكيم خوش دهن * بر سوارى كو فرود نايد زتن\r\nعشق مولى كى كم از ليلى بود * گوى گشتن بهر او اولى بود\r\nگوى شومى گردد بر پهلوى صدق * غلط غلطان در خم چوگان عشق\r\nلنگ و لوك و خفته شكل و بىادب * سوى او ميغيژ و او را مىطلب \r\n\r\nدردهاى روانى\r\nيكى از بزرگان گفته است : در بلاد مغرب به طبيبى برخوردم كه عده‌اى بيمار كنار او بودند و او علاج آنها را توصيف مىكرد . من هم نزد او رفتم و گفتم : مرض مرا علاج كن كه خدا شما را ببخشد . لحظه‌اى در بيمارى من نگريست و اين نسخه را تجويز كرد . ريشه فقر و برگ صبر و هليله تواضع را در ظرف يقين بريز و آب خشوع بر آنها بيفزا ، آتش حزن را زير آن روشن كن و با صافى مراقبت در جام رضا بريز و با شراب توكل مخلوط نما و با كف صدق تناول كن و با كاسه استغفار بنويس و با آب ورع مضمضه نما و از خوردن غذاى حرص بپرهيز ، خدا اگر\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nبخواهد تو را شفا مىدهد .\r\n\r\nزمان و ما\r\nتهامى مىگويد : مجاهده مىكنم با غرور و نهايت غناى دنيا اين است كه فقير شود ، ما در دنيا چون ساز كشتى هستيم كه تصور مىكنيم از حركت ايستاده‌ايم ، در حالى كه زمان ما را به حركت مىآورد .\r\n تنافس فى الدنيا غروراً و انما * قصارى غناها ان يعود الى الفقر\r\nو انا لفى الدنيا كركب سفينة * نظنّ وقوفا و الزمان بنا يجرى \r\n\r\nاهل قبور\r\nكسى گفته است : روزى به قبرستان رفتم ، بهلول را ديدم گفت : اينجا چه مىكنى ؟ گفتم : با مردمى همنشينى مىكنم كه مرا آزار ندهد و اگر از آخرت غافل شوم ، آن را به‌خا طرم آورد و چون غيبت كنم از من غيبت ننمايد .\r\n\r\nهجرت از دنيا\r\nبه ديوانه‌اى كه از قبرستان بيرون مىآمد ، گفته شد : از كجا آمده‌اى ؟ گفت : نزد اين قافله كه اينجا منزل كرده‌اند ، بودم . گفت : به آنان چه گفتى ؟ ديوانه گفت : گفتم : كى مىرويد ؟\r\nگفتند : وقتى شما بيائيد .\r\n\r\nخمول\r\nعده‌اى از اهل كمال مىگويند : چون ديدار شب مىآيد خوشحال شوم و مىگويم با پروردگارم خلوت مىكنم و چون مىبينم صبح مىشود از ديدن آنچه مرا از خدا مشغول خود سازد ، به وحشت مىافتم .\r\nمولوى\r\n عقل جز وى عقل را بد نام كرد * كام دنيا مرد را ناكام كرد\r\nچون ملايك گوى لا علم لنا * تا بگيرد دست تو علمتنا\r\nدل ز دانشها بشستند اين فريق * زانكه اين دانش نداند اين طريق\r\nدانشى بايد كه اصلش زان سر است * زانكه هر فرعى به اصلش رهبر است\r\nپس چرا علمى بياموزى بمرد * كش ببايد سينه را زان پاك كرد\r\nگر در اين مكتب ندانى تو هجى * همچو احمد پرى از نور حجى\r\nگر نباشى نامدار اندر بلاد * گم نه يى واللَّه اعلم بالعباد \r\n\r\n","description":"","footnote":"","page_name":" 25 ","page_number":25},
  {"content":"\r\n\r\n\r\nانس با خدا\r\nهِرَم بن حيان گويد : نزد اويس قرنى آمدم . گفت : چه شده ؟ گفتم : مىخواهم با تو انس گيرم . اويس گفت : من كسى را نديدم كه پروردگارش را بشناسد و با بنده‌اش مأنوس گردد .\r\nعطار\r\n گم شد از بغداد شبلى چند گاه * كس بسوى او كجا مىبرد راه\r\nباز جستندش زهر موضع بسى * در مخنث خانه‌يى ديدش كسى\r\nدر ميان آن گروه بىادب * چشم‌تر بنشسته بود و خشك لب\r\nسائلى گفت اى بزرگ راز جوى * اين چه جاى تست آخر بازگوى\r\nگفت اين قومند چون‌تر دامنان * در ره دنيا نه مردان نه زنان\r\nمن چو ايشانم ولى در راه دين * نه زنم نه مرد در دين آه از اين\r\nگم شدم در ناجوانمردى خويش * شرم مىدارم من از مردى خويش\r\nهركه جان خويش را آگاه كرد * ريش خود دستار خان راه كرد\r\nهمچو مردان كن دلى را اختيار * تا شود آن برتر از جان پيش يار\r\nگر تو بيش آيى ز مورى در نظر * خويشتن را از بتى باشى بتر\r\nمدح و ذمت گر تفاوت مىكند * بت گرى باشى كه او بت مىكند\r\nگر تو حق ر ا بنديى بتگر مباش * ور تو مرد ايزدى آزر مباش \r\n نيست ممكن در ميان خاص و عام * از مقام بندگى برتر مقام\r\nبندگى كن بيش از اين دعوى مجوى * مرد حق شو عزت از عزى مجوى\r\nچون ترا صد بت بود در زير دلق * چون نمايى خويش را صوفى به خلق\r\nاى مخنث جامه مردان مدار * خويش را زين بيش سرگردان مدار \r\n\r\nخمول\r\nابوربيع زاهد به داود طائى گفت : مرا موعظه كن . داود گفت : از دنيا روزه بگير و در آخرت افطار كن و چنانچه از شير مىگريزى از مردم بگريز .\r\n* يكى از صاحبدلان مىگفت : اى برادران صفا ، اكنون زمان سكوت و نشستن در كنج خانه است .\r\n*\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nفضيل مىگويد : من منت دارم بر كسىكه بر من بگذرد و سلام نكند .\r\n* ابوسليمان دارانى ، خدايش بيامرزد ؛ گويد : وقتى ربيع بن خيثم بر در خانه‌اش نشسته بود ، سنگى به صورتش خورد و صورتش خونين شد . وى خون از چهره پاك مىكرد و مىگفت : خوب موعظه‌اى بود اى ربيع . برخاست و به خانه رفت و تا جنازه‌اش بيرون نياوردند از خانه خارج نشد .\r\n* يكى از عرفا گويد با مردم كمتر معاشرت كنيد چه اينكه از حال خود در قيامت با خبر نيستيد چه اينكه اگر در قيامت كمتر تو را بشناسند بهتر است و رسوايى تو كمتر .\r\n* رباب دختر امرءالقيس يكى از زنان امام حسين عليه السلام كه در كربلا با امام بود و سكينه از اوست . وقتى به مدينه آمد بزرگان قريش به خواستگارى او رفتند . وى نمىپذيرفت و مىگفت : پس از رسول خدا مرا پدر شوهرى نباشد . از آندم تا مرگش در محلى كه سقف و سايه نداشت زندگى كرد .\r\n\r\nمعراج\r\nبه مناسبت معراج پيامبر سروده‌اند :\r\n راه ز اندازه برون رفته‌اى * پى نتوان برد كه چون رفته‌اى\r\nعقل در اين واقعه حاشا كند * عشق نه حاشا كه تماشا كند \r\n\r\nخمول\r\nابن‌جوزى مىگويد : ابراهيم بن ادهم مأمور حفظ بوستانها بود ، روزى سربازى آمد و از او ميوه خواست . ابراهيم نداد . سرباز با تازيانه به سرش كوفت ، ابراهيم سرش را نزديك كرد و گفت : بزن سرى را كه همواره نافرمان بوده‌است . سرباز او را شناخت و عذر خواست . ابراهيم گفت : آنكه سزاوار اعتذار بود در بلخ جاى گذاشتم .\r\n* كسى به سهل گفت : مىخواهم با تو باشم . سهل گفت : وقتى يكى از ما از دنيا رفت آن يكى با كه همراه شود ، اكنون هم با همو همراهى كند .\r\n*\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nبه فضيل گفتند : فرزندت مىگويد : دوست دارم در جايى باشم كه مردم را ببينم و مردم مرا نبينند . فضيل گريست و گفت : واى بر فرزندم . چرا حرفش را درست بيان نكرده و نگفته دوست دارم در جايى باشم نه مردم را ببينم و نه مردم مرا ببينند .\r\n\r\nشرك خفى\r\nعارف كاشانى در باره‌ى آيه شريفه  لَنْ تَنالُوا الْبِرَّ حَتَّى تُنْفِقُوا مِمَّا تُحِبُّونَ  « 1 » ، مىگويد : هر عملى كه انسان را به خدا نزديك سازد ، نيكى است و نزديكى به خدا زمانى ايجاد مىشود كه انسان از غير خدا اظهار بيزارى نمايد . بنابراين هركس چيزى را دوست داشته‌باشد به همان اندازه محروم و در پنهانى براى او شريك دانسته‌است چرا كه به غير خدا محبت يافته و خدا مىفرمايد :  وَ مِنَ النَّاسِ مَنْ يَتَّخِذُ مِنْ دُونِ اللَّهِ أَنْداداً يُحِبُّونَهُمْ كَحُبِّ اللَّهِ  « 2 » و كسىكه خواسته خود را بر خواسته خدا برترى دهد از سه راه از خدا دور شده‌است ، علاقه به غير ، شريك براى خدا و برترى دادن بر خدا . پس كسىكه خدا را بر خود برترى دهد و خواسته او را بر خواسته خود برتر شمارد ، دورى از خدا از بين مىرود و قرب ايجاد مىشود و در غير اين صورت محجوب باقى خواهد ماند . و اگر از مال ديگرى انفاق زياد كند باز هم از احسان بهره نبرده‌است زيرا خدا از انفاق او باخبر است هرچند ديگران بىخبرند .\r\n\r\nخمول\r\nدر كتاب احياء العلوم ، در بيان فوائد عزلت گفته‌اند ، فائده ششم خلاصى از ديدار بيماران ( بيماران قلبى ) و جاهلان و تحمل گفتار و اخلاق آنان است ، چه اينكه نگاه به اينان ، موجب كورى كوچك است .\r\n* به اعمش گفته شد چرا كور شدى ؟ گفت : به‌خاطر نگريستن به بيماران .\r\n* گفته شده كه ابوحنيفه بر اعمش وارد شد و به او گفت در اخبار آمده‌است كه وقتى خدا از كسى ديده‌اش را بگيرد ، چيز بهترى به او خواهد داد . اينك عوض نيكى كه خدا به تو داده چيست ؟ اعمش گفت : بهتر از اينكه بيماران را نبينم و تو از آنانى ! و چه خوب سروده‌است : با\r\n\r\n\r\n","description":"","footnote":"\r\n( 1 ) - آل‌عمران ، 92 .\r\n( 2 ) - بقره ، 165 .\r\n","page_name":" 28 ","page_number":28},
  {"content":"\r\n\r\nتنهايى خود مؤمن شدم و به خانه نشستم ، انس صفا و سرور بدست آوردم . روزگار ادبم كرد و باكى ندارم كه ديده نمىشوم و كسى را نمىبينم . تا زنده‌ام از كسى نمىپرسم آيا لشكر رفت يا امير سوار شد .\r\n آنست بوحدتى و لزمت بيتى * فطاب الانس لى و صفى السرور\r\nو ادبنى الزمان فلا ابالى * بانى لا ازار و لا ازور\r\nو لست بسائل ما عشتُ يوماً * اسار الجند ام ركب الامير \r\n\r\nمَثل دنيا طلبى\r\nابوالفتح بستى مىگويد : آيا نمىبينى كه انسان در طول حياتش ، گرفتار بيچارگى شده كه بهبودى ندارد ، او چون كرم ابريشم دور خود مىبافد و با غصه و غم در بين بافته‌هايش هلاك مىشود .\r\n الم‌تر ان المرء طول حياته * معنىٍّ بامر لايزال يعالجه\r\nكدود كدود القزّ ينسج دائماً * ويهلك غمّاً وسط ماهو ناسجُهُ \r\n\r\nدنيا و آخرت\r\nيكى از بندگان گويد : آخرت را سرمايه خود قرار ده ، هرچه از دنيا گرفتى ، سود توست .\r\n* محمد بن حنفيه مىگويد : كسىكه كرامت نفس داشته‌باشد . دنيا در نظرش كوچك شود .\r\n* از جمله سخنان برخى اين است كه : اى آدميزاد ، تو مانند عدد هستى هر روزى كه بگذرد ، جزيى از تو رفته است .\r\n\r\nانصاف در حكومت\r\nمأمون به يكى از عمّال ستمكار خود نوشت : در باره‌ى كسىكه بر آنها ولايت يافته‌اى انصاف روا دار و در غير اين صورت كسىكه بر تو ولايت دارد ، بر تو انصاف روا مىدارد .\r\n\r\nغفلت\r\nبزرگى گفته است : تعجب است از كسىكه پروردگارش را مىشناسد و چشم زدنى از او غافل است .\r\n\r\nتعجب\r\nبزرگمهر مىگويد : دانشمندترين انسانها در دنيا كسى است كه از دنيا كمتر شگفت زده\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nشود .\r\n* يكى از صوفيان مىگويد : اگر بگويند چه نزد تو متعجب‌تر است ؟ گويم قلبى كه خدا را بشناسد و عصيان كند .\r\n\r\nترك دنيا\r\nرسول خدا صلى الله عليه و آله مىفرمايد : آدمى اهل تقوا نباشد ، مگر اينكه آنچه را كه نفعى به حال او ندارد ، رها كند .\r\n\r\nكبر\r\nاميرالمؤمنين على عليه السلام مىفرمايد : چيزى پر ضررتر براى انسان از شنيدن صداى پاها در پشت سر او نيست .\r\n\r\nغيبت\r\nدانشمندى به عيادت زاهدى رفت و از برخى دوستانش سخنى بر زبان آورد . عابد گفت : از عيادتت زيان بردى و مرتكب سه جنايت شدى . اول آنكه دوستم را مورد كينه من قرار دادى ؛ دوم آنكه دل آسوده مرا گرفتار كردى ؛ سوم آنكه خودت را نزد من متهم ساختى .\r\n\r\nانس مؤمن\r\nعبيد بن زراره از امام صادق عليه السلام نقل مىكند كه فرمودند : مؤمنى نيست مگر اينكه خدا از ايمانش براى او مونسى قرار داده كه در تنهايى به او علاقه‌مند مىشود ؛ بطورى كه اگر بر قله كوه باشد وحشت او را فرا نمىگيرد .\r\n\r\nخمول\r\nخدا به يكى از انبيائش وحى كرد كه : اگر مىخواهى فردا مرا در حظيرةالقدس ببينى ، پس در دنيا غريب و تنها و محزون و وحشت زده‌باش ؛ چون پرنده‌اى كه تنها بر زمينى خالى پرواز مىكند و از ميوه درختان مىخورد و شبانه به لانه مىرود و شب پناهش مىدهد و اين پرنده جز با من انس ندارد و از مردم وحشت مىكند .\r\n\r\nخانه ستمگر\r\nدر تورات آمده‌است هركه ظلم كند خانه‌اش ويران گردد ، و در اين قرآن عزيز آمده‌است\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nاين خانه‌ها به‌خاطر ستم صاحبانشان ويران شدند .  فَتِلْكَ بُيُوتُهُمْ خاوِيَةً بِما ظَلَمُوا .  « 1 »\r\nمولوى\r\n گر سعيدى از مناره اوفتيد * بادش اندر جامه افتاد و رهيد\r\nچون نصيبت نيست آن بخت حسن * تو چرا بر باد دادى خويشتن\r\nسرنگون افتاد كان زير منار * مينگر تو صد هزار اندر هزار \r\nعطار\r\n چون جدا افتاد يوسف از پدر * گشت يعقوب از فراقش بىبصر\r\nنام يوسف ماند دائم بر زبانش * موج مىزد جوى خون از ديدگانش\r\nجبرئيل آمد كه هرگز گردگر * بر زبان تو كند يوسف گذر\r\nاز ميان انبياء و مرسلين * محو گردانيم نامت بعد از اين\r\nچون در آمد امرش از حق آنزمان * گشت محوش نام يوسف از زبان\r\nديد يوسف را شبى در خواب پيش * خواست تا او را بخواند سوى ( پيش ) خويش\r\nيادش آمد ز آنچه حق فرموده بود * تن زد آن سرگشته‌ى فرسوده زود \r\n ليك از بىطاقتى آن جان پاك * بركشيد آهى نهايت دردناك\r\nچون ز خواب خوش بجنبيد او ز جاى * جبرئيل آمد كه مىگويد خداى\r\nگر نراندى نام يوسف بر زبان * ليك آهى بركشيدى آن زمان\r\nدر ميان آه تو دانم كه بود * در حقيقت توبه بشكستى چه سود\r\nعشق بازى بين چه با ما مىكند * عقل را زين كار رسوا مىكند \r\n\r\nعشق\r\nافلاطون گويد : عشق قوه‌اى است غريزى كه از وسوسه‌هاى طمع و شبه تخيل بر هيكل طبيعى انسان وارد مىشود ، عشق موجب ترسو شدن شجاع و شجاع شدن ترسو شده و بر هر انسانى عكس طبيعت او را مىآفريند .\r\n\r\nجاذبه نيكى\r\nحكيمى گويد : نيكى ، آهن رباى روحانى است كه دلها را تنها به‌خاطر همان حالت روحانى مجذوب خود كند .\r\n\r\n\r\n","description":"","footnote":"\r\n( 1 ) - نمل ، 52 .\r\n","page_name":" 31 ","page_number":31},
  {"content":"\r\n\r\n\r\nعشق\r\nحكيمى گويد : عشق الهامى شوقى است كه خدا بر هر صاحب روحى عطا مىكند تا او آنچه براى غير حاصل نمىشود ، بدست آورد .\r\n\r\nدوستى در دنيا\r\nنويسنده كتاب اغانى مىگويد : روزى علويه‌اى ديوانه ، بر مأمون داخل شد و مىرقصيد و كف مىزد ، و اين دو بيت را مىخواند :\r\nانسانى را دوست دارم كه از جفاى من نرنجد ، از سايه دوستى خوشم مىآيد كه اگر كدورتى ايجاد كنم ، دست از نيكى بر ندارد .\r\nمأمون و ساير اهل مجلس از ترانه خوانان و ديگران ، صداى او را شنيدند و آفرين گفتند .\r\nمأمون او را خواند و از او خواست تا شعرش را بار ديگر بخواند . وى نيز در پى اصرار مأمون تا هفت بار شعر را خواند . مأمون به وى گفت : اين خلافت را از من بگير و دوستى كه تو وصف كردى به من بده .\r\n عذيرى من الانسان لا ان جفوته * صفالى و لا ان صرت طوع يديه\r\nو انى لمشتاق الى ظل صاحب * يروق و يصفو ان كدرت عليه \r\n\r\nنكوهش گنهكار\r\nابونواس گويد : داخل خرابه‌اى شدم ، كنار ديوار خيكى پر از آب بود ، مرد نصرانى را ديدم كه خوابيده و سقايى بر او افتاده‌است ، چون مرا ديد از روى نصرانى بلند شد و خيكش را برداشت و گريخت .\r\nنصرانى بدون اينكه خجالت بكشد ، برخاست و شلوار خود را بالا كشيد و مىگفت : اى ابونواس خوددارى كن از اينكه كسى را در اين حال سرزنش كنى ؛ چرا كه ملامت او را بيشتر به گناه وادار مىكند . ابونواس مىگويد : من از كلام او اين مصرع را فهميدم كه : دع عنك لومى فانّ اللوم اغراء .\r\n\r\nدوست\r\nعمر بن سعيد گويد : شبى كه من به اتفاق چهار هزار سرباز مأمور حفاظت از بارگاه مأمون بودم . مأمون را ديدم كه با چند پسر بچه و زن از كاخ بيرون رفت ؛ مرا نشناخت و پرسيد كيستى ؟ گفتم : عمرو . گفت : خدا تو را عمر دهد ؛ گفتم : ابن‌سعيد . گفت : خدا تو را سعادتمند كند ؛ گفتم : ابن‌مسلم . گفت : خدا تو را سلامت دهد و سپس گفت : از اول شب نگهبان\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nبوده‌اى ؟ گفتم نگهدارى با خداست و او بهترين نگهدار است . مأمون تبسمى كرد و گفت :\r\nرفيق تو كسى است كه با تو باشد و به خود ضرر رساند تا به تو نفع دهد ، گرفتارى زمانه را از تو بزدايد و براى ايجاد خاطر خوش تو خود را دچار تفرقه نمايد . سپس به غلامش گفت چهار صد درهم به من دهند .\r\n ان اخا الهيجاء من يسعى معك * و من يضر نفسه لينفعك\r\nو من اذا ريب الزمان صد عنك * بدّد شمل نفسه ليجمعك \r\n\r\nعشق\r\nمأمون به يحيى اكتم گفت : عشق چيست ؟ يحيى گفت : عشق پيش آمدهايى است كه براى آدم ايجاد مىشود تا قلبش را حيران نمايد و نفس او را متأثر سازد . ثمامه در آنجا بود و گفت : يحيى ساكت شو ، تو بايد جواب سئوال از طلاق دهى و يا از حاجى كه مرتكب صيد حرام شده پرسيده شوى ؛ اين سئوال ويژه من است . مأمون گفت : تو بگو اى ثمامه ؛ ثمامه گفت : عشق همنشينى است مانع ديگران ، رفيقى است مالك ، راه‌هايش سخت و دستوراتش جارى است . بدن و روح و قلب و خاطر و عقل و خرد را در قبضه كنترل خود درآورده و عنان اختيار را از صاحبش بگيرد و از هر تصرفى او را ممنوع سازد . مأمون به وى آفرين گفت و به او هزار دينار عطا كرد و گفت : كسىكه مانند تو عشق را توصيف كند ، پزشك ماهرى است .\r\n\r\nتغيير جنسيت\r\nدميرى در حياةالحيوان به نقل از ابن‌اثير در كامل در باره‌ى حوادث سال 623 آورده‌است : همسايه‌اى داشتيم كه دخترى بنام صفيه داشت ، وقتى پانزده ساله شد از آلت تناسلى او ، آلت مرد ظاهر شد و بر صورتش موى روئيد .\r\n* در كتاب نزهةالقلوب نيز آمده در ولايت قمشه از اصفهان نيز در زمان سلطان اولجايتو خدابنده ، چنين حادثه‌اى براى دخترى در شب عروسى پيش آمده‌است .\r\nمولوى\r\n مؤمنان بىحد وليك ايمان يكى * جسمشان معدود ليكن جان يكى\r\nجان گرگان و سگان از هم جداست * متحد جانهاى شيران خداست\r\nهمچو آن يك نور خورشيد سما * صد بود نسبت به صحن خانها \r\n\r\n","description":"","footnote":"","page_name":" 33 ","page_number":33},
  {"content":"\r\n\r\n ليك يك باشد همه انوارشان * چونكه برگيرى تو ديوار از ميان\r\nچون نماند خانها را قاعده * مؤمنان باشند نفس واحده \r\n\r\nقرآن جاويد\r\nبزرگى گفته : همه‌ى كتابها در خواننده ايجاد سستى مىكند مگر قرآن كه به‌خاطر نكات تازه آن تا قيامت ملال آور نمىباشد .\r\n جميع الكتب يدرك من قرأها * ملال او فتورٌ او سامة\r\nسوى هذا الكتاب فان فيه * بدائع لا تملُّ الى القيامة \r\n\r\nال در الحمد\r\nزركشى در شرح اين شعر در كتاب تلخيص المفتاح كه آن را « مجلى الافراح » ناميده و كتابى پر حجم است كه بيش از كتاب مطول بوده و من در سال 992 در بيت‌المقدس مطالعه كرده‌ام ، مىنويسد : ال در الحمد براى استغراق يا جنس است ، زمخشرى آن را ال جنس دانسته ، گفته‌اند اين رأى حكايت از معتزله بودن وى مىكند البته ممكن است نظر او را چنين توجيه كرد كه آنچه در خواندن حمد از بنده خواسته‌اند ، انشاء حمد است نه اخبار از آن ، به‌همين علت استغراق صحيح نيست چرا كه بنده نمىتواند همه‌ى مراتب حمد را انشاء كند ، به خلاف جنس كه در آن چنين احتمالى نخواهد بود .\r\n\r\nلف و نشر\r\nدر همان كتاب در بحث لف و نشر آمده‌است : زمخشرى به مناسبت آيه  وَ مِنْ آياتِهِ مَنامُكُمْ بِاللَّيْلِ وَ النَّهارِ وَ ابْتِغاؤُكُمْ مِنْ فَضْلِهِ . . .  « 1 » مىگويد : اين مصداق لف و نشر مرتب است و ترتيب اصلى آيه چنين است : و من آياته منامكم و ابتغائكم من فضله بالليل و النهار ، كه بين دو قرينه اول و دو قرينه دوم فاصله آورده شده‌است . چه اينكه آن دو زمان هستند و زمان و آنچه در زمان واقع مىشود يك چيز مىباشند و اين لف و نشر است كه اتحاد هر دو را ثابت مىكند . زركشى پس از اين نقل قول ، مىگويد : حرف زمخشرى مطابق ادبيات عربى نيست زيرا موجب مىشود كه نهار ، معمول ابتغائكم باشد و حال آنكه معمول بر عامل ( مصدر ) مقدم شده و اين تقدم جايز نيست ؛ علاوه اينكه لازم مىآيد عطف بر دو معمول دو عامل باشد و اين از نظر تركيبى جايز نيست .\r\n\r\n\r\n","description":"","footnote":"\r\n( 1 ) - روم ، 23 .\r\n","page_name":" 34 ","page_number":34},
  {"content":"\r\n\r\n\r\nعشق\r\nبوعلى سينا رساله‌اى در عشق نوشته و مىگويد : عشق ويژه انسان نيست بلكه در همه‌ى مواليد سه گانه از معدن و نبات و حيوان وجود دارد .\r\n\r\nپند\r\nبهرام گور تنها يك فرزند داشت و او هم پست همت بود و كنيزكان بر او چيره مىشدند . او فريفته كنيزكى شد . بهرام مطلع گرديد و به كنيزك گفت : به عاشقت بگو : من خود را در اختيار عاشقى قرار مىدهم كه عالى همت و بزرگوار باشد ، شاهزاده متأثر شد و دست از دون همتى برداشت تا سلطان گشت و از بهترين سلاطين شد در بيان نظرات شايسته و شهامت .\r\nنظامى\r\n چه خوش نازيست ناز خوبرويان * زديده رانده را در ديده جويان\r\nبه چشمى خيرگى كردن كه برخيز * به ديگر چشم دل دادن كه مگريز\r\nبه صد جان ارزد آن نازى كه جانان * نخواهم گويد و خواهد به صد جان \r\n\r\nاعشى\r\nابوالفرج اصفهانى در جلد پنجم اغانى كه در قدس آن را مطالعه كردم ، مىنويسد : نام اعشى ، عبدالرحمن بن عبداللَّه است او با فاصله سيزده نسل به همدان مىرسد . اعشى شوهر خواهر شعبى فقيه است و شعبى نيز شوهر خواهر او بود . وى چند بار بر عليه حجاج بن يوسف مبارزه كرد و بر عليه او شعر مىسرود . بار آخر او را اسير كردند و به حضور حجاج بردند . حجاج پس از شكر به‌خاطر دست يافتن بر اعشى ، گفت : تو همان نيستى كه چنين گفته‌اى و مردم را به جنگ تشويق مىكردى ؟ سپس به تمسخر مصراعى از آخر اشعار او خواند و به جلاد فرمان داد تا گردنش را بزنند .\r\nاعشى مدت زمانى طولانى در شهرهاى ديلم اسير بود . شبى دختر كسىكه اعشى اسير او بود نزد او آمد و به او اظهار تمايل كرد . اعشى نيز تا صبح هشت بار با او مقاربت كرد . دختر پرسيد شما مسلمانان هميشه چنين هستيد ؟ اعشى پاسخ مثبت داد . گفت : اگر تو را آزاد كنم مرا به همسرى انتخاب مىكنى ؟ اعشى گفت : آرى . شب بعد با هم فرار كردند . يكى از شاعران مسلمان در باره‌ى او گفته است : كسىكه ثروتش مايه نجات او شود ، قبيله همدان است كه آلت آنها باعث نجاتشان شود .\r\n فمن كان يفديه من الاسر ماله * فهمدان يفديها الغداة ايورها \r\n\r\n","description":"","footnote":"","page_name":" 35 ","page_number":35},
  {"content":"\r\n\r\n\r\nنامه به نجف\r\nدو بيتى به يكى از از دوستانم در نجف نوشتم . كه : اى باد هرگاه به نجف رسيدى از جانب من خاك نجف را ببوس و بايست و حكايت مرا براى غريبان آن ديار بگو و باز گرد .\r\n يا ريح اذا اتيت ارض النجف * فالثم نائبا ترابها ثم قف\r\nواذكر خبرى لدى غريب نزلوا * واديه و قص قصتى وانصرف \r\n\r\nعقيق و جادو\r\nصفى حلى گويد : گويند : عقيق جادوگرى را باطل مىكند وقتى بر انگشت تو باشد . مع الاسف با وجود عقيقى كه بر دهان تو قرار گرفته با دو چشم تو جادوگرى مىكنند .\r\n قبل ان العقيق قد يبطل السحر * بتختيمه لسرٍّ حقيقى\r\nوارى مقلتيك تنفث سحراً * و على فيك خاتم من عقيق \r\n\r\nزيارت مدينه\r\nصفى در حال ورودش به مدينه مىگويد : اين گنبد آقاى من است كه نهايت آرزوى من است . محمل را نگهداريد تا سم شتران را ببوسم .\r\n هذه قبة مولاى و اقصى املى * اوقفواالحمل كى الثم خُفَّى جملى \r\n\r\nنامه به هرات\r\nبه پدرم كه در هرات به سال 989 بود ، نوشتم : اى ساكن زمين هرات ، آيا اين جدايى كم است ، آرى به حق مصطفى زياد است باز گرديد كه سرزمين صبر من خشك شد كه اشك چشم من از دورى شما همواره جارى است . خيال شما در دل من است و دل من سخت گرفتار اندوه شما . اگر باد صبا از جانب شما بوزد به او خوش آمد گويم و پيغام مىدهم كه دل سرگشته گرفتار شماست و فراق شما روح ما را در بند كشيده و دل از علاقمندى به صاحب خال خالى نمىباشد . چه خوش است سرزمين حمى از كسىكه در آن سرزمين است ، آهوى آن آتش درخت غضا را در دل من روشن كرد . در روز فراق ، وداع را فراموش نكردم ، و اشكى كه جارى مىشود و قلبى كه دردناك است فراموش نكردم و صبر از دندان او آب گوارا جارى نكرد .\r\n يا ساكنى ارض الهراة اما كفى * هذا الفراق بلى و حق المصطفى\r\nعودوا على فربع صبرى قد عفا * والجفن من بعد التباعد ما غفى\r\nو خيالكم فى بالى * و القلب فى بلبالى \r\n\r\n","description":"","footnote":"","page_name":" 36 ","page_number":36},
  {"content":"\r\n\r\n ان اقبلت من نحوكم ريح الصبا * قلنا لها اهلا و سهلا مرحبا\r\nو اليكم قلب المتيم قد صبا * و فراقكم للروح منذ قد سبا\r\nو القلب ليس بخالى * من حب ذات الخالى\r\nيا حبذا ربع الحمى من مربع * فغزّا له شبّ الغضى فى اضلعى\r\nلم انسه يوم الفراق مودعى * بمدامع تجرى والقلب موجع\r\nو الصبر ليس بسالى * عن ثغرة السلسالى \r\n\r\nنفرت از مرگ\r\nهركه بر زمين راه رود ، از مرگ نفرت دارد ، و اگر با بصيرت بنگرد مىبيند راحتى بزرگتر در مرگ است .\r\n ان هذالموت يكرهه * كل من يمشى على الغبراء\r\nو به عين العقل لو نظروا * لروأه الراحة الكبرى \r\n\r\nزيارت مكه\r\nهنگام ورود به مكه گفتم : اى كسانى كه به مكه آمده‌ايد اين منم كه مهمانم و اين است زمزم و منى و مسجد خيف ، چه بسيار ديدگانم را مىماليدم كه بدانم اين آثار در بيدارى مىبينم يا در خواب .\r\n يا قوم على مكة هذا انا ضيف * ذى زمزم ذى منى و هذا الخيف\r\nكم اعرُك عينيى لاستيقن هل * فى اليقظة ما اراء ام هذا طيف \r\n روح بخشى اى نسيم صبحدم * گوييا مىآيى از ملك عجم \r\n تازه گرديد از تو داغ اشتياق * مىرسى گويا ز اقليم عراق\r\nمرده‌ى صد ساله يابد از تو جان * تو مگر كردى گذر بر اصفهان \r\n\r\nغم و شادى\r\nاز سخنان يكى از صاحبدلان است كه : همانا يوسف عليه السلام پيراهنش را از مصر سوى پدرش فرستاد ، چرا كه همان پيراهن زمانى كه آلوده به خون بود ، آغازگر حزن پدر شد . يوسف خواست كه خوشحالى پدر از همان چيزى باشد كه مايه اندوهناكى او شد .\r\n\r\nلذت دنيا\r\nحسن بن سهل گويد : به لذتها نگريستم ديدم همه جز هفت چيز ملال آورند و آنها عبارتند از : نان گندم ، گوشت بره ، آب سرد ، لباس فاخر ، بوى خوش ، بستر خواب ، نگاه به\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nزيباى از هر چيزى . به او گفته شد از گفتگو و مجالست با مردم نگفتى ؟ گفت : آرى آن برتر است .\r\nخسرو\r\n خبرم مپرس از من چو مقابل من آيى * كه چه در رخ تو بينم ز خودم خبر نباشد\r\nمردمان در من و بيهوشى من حيرانند * من در آن كس كه ترا بيند و حيران نشود\r\nساكنان سر كوى تو نباشند به هوش * اين زمينى است كه از وى همه مجنون خيزد\r\nدى كه رسوا شده‌اى ديدى و گفتى اين كيست * دامن آلوده به خون خسرو تو دامن بود\r\nقامتت راست چو تير است و عجائب تيرى * كه زمن دور و مرا در دل و در جان گذرد \r\nوحشى\r\n مريض عشق اگر صد بود علاج يكى است * مرض يكى و طبيعت يكى علاج ( مزاج ) يكى است\r\nتمام طالب وصليم و وصل مىطلبيم * اگر يكيم و اگر صد كه احتياج يكى است\r\nبجز فساد مجو وحشى از طبيعت دهر * كه وضع عنصر و تأليف و امتزاج يكى است \r\nوحشى\r\n شد وقت آن ديگر كه من ترك شكيبايى كنم * ناموس را يك سو نهم بنياد رسوايى كنم\r\nچندان بكوشم در وفا كز من نپوشد راز خود * هم محرم مجلس شوم هم باده پيمايى كنم\r\nتو خفته و من هر شبى در خلوت جان آرمت * دل را نگهبانى دهم خاطر تماشايى كنم \r\n\r\n","description":"","footnote":"","page_name":" 38 ","page_number":38},
  {"content":"\r\n\r\nگويند\r\n يك جو غم ايام نداريم و خوشيم * گه چاشت گهى شام نداريم و خوشيم\r\nچون پخته به ما مىرسد از عالم غيب * از كس طمع خام نداريم و خوشيم \r\nگويند\r\n گر قسمت ما از تو جفا افتاده‌است * آن نيز هم از طالع ما افتاده‌است\r\nدارى لب و دندان و دهان شيرين * تلخى زبانت از كجا افتاده‌است \r\nگويم\r\n از بسكه زدم شيشه‌ى تقوى بر سنگ * وز بسكه به معصيت فرو بردم چنگ\r\nاهل اسلام از مسلمانى من * صد ننگ كشيدند ز كفار فرنگ \r\n\r\nاثر تيغ وقت\r\nشايد از جامى باشد كه مىگويد :\r\n وقت را تيغ گفته‌اند بران * كه بود بىتوقفى گذران\r\nهر كجا تيز بگذرد آن تيغ * وانگردد بواى واى و دريغ\r\nگر چه باشد گذشتنش نفسى * ليك تأثير آن قويست بسى \r\n\r\nمكر زنان\r\nزمخشرى در تفسير  إِنَّ كَيْدَكُنَّ عَظِيمٌ  « 1 » ، مىگويد : خداوند كيد زن را بزرگ شمرده هرچند مكر مردان هم بسيار است چرا كه آنان لطيف‌تر و نازك‌تر كيد خود را اعمال مىكنند ، يعنى در واقع حيله گرى آنان توأم با مداراست . نيز زمخشرى گفته است : زنان كوتاه قد با امثال خودشان آشوبى به پا مىكنند كه با ديگران نكنند .\r\nيكى از دانشمندان گفته است : من از زنان بيشتر از ابليس مىترسم چرا كه خداى متعال كيد ابليس را ضعيف و كيد زن را بزرگ دانسته‌است .\r\n\r\nچند مسأله رياضى\r\nاگر سئوال شود از تركيب حروف معجم به شرط اينكه دو حرف از يك جنس در يك كلمه نيايد ، چند كلمه دو حرفى ايجاد مىشود ؟ در پاسخ وى ، دو عدد زير را تقسيم كنيد .\r\n756 / 27 * 28\r\n\r\n\r\n","description":"","footnote":"\r\n( 1 ) - يوسف ، 28 .\r\n","page_name":" 39 ","page_number":39},
  {"content":"\r\n\r\nاگر بگويند چند كلمه سه حرفى بدست مىآيد ؟ دو عدد زير را تقسيم كنيد .\r\n19656 / 26 * 756\r\nاگر بگويند چند كلمه رباعى بدست مىآيد ؟ دو عدد زير را تقسيم كنيد .\r\n291400 / 25 * 19656\r\nو . . .\r\n\r\nمساحت جسم\r\nراه بدست آوردن مساحت اجسامى مانند فيل و شتر كه يافتن مساحت آنها سخت است اين است كه آنها را داخل حوض مربع آب قرار داده و آب حوض اندازه‌گيرى شود . سپس آنها را از حوض خارج كرده و باز اندازه‌گيرى شود . آنچه كم شده مساحت تقريبى آن اجسام است .\r\n\r\nسيره محمدى صلى الله عليه و آله\r\nيحيى بن معاذ همواره مىگفت : اى دانشمندان كه كاخهايتان قيصرى و خانه‌هايتان كسرايى و مركب‌هايتان قارونى و ظرفهايتان فرعونى و اخلاقتان نمرودى و خوراكهايتان جاهلى و روشتان سلطانى است . چه چيزتان محمدى است .\r\nسنائى\r\n دين فروشى كنى كه تا سازى * باركى نقره خنك و زين زركند\r\nگويى از بهر حرمت علمست * اين همه طمطراق خنك و سمند\r\nعلم از اين ترهات مستغنى است * تو برو بر بروت خويش بخند \r\n\r\nقبه شافعى\r\nقبه شافعى ، ساختمانى بزرگ و وسيع است . امسال كه سال 992 هجرى است به زيارت قبه او رفتم . در بالاى ميل قبه ، زورقى از آهن نصب است . شاعرى در هنگام ديدن قبه و آن ميل و زورق گفته است : قبه آقاى من كه عظيم‌ترين قبه است ، اگر دريايى از زير آن وجود نداشت كشتى بر فراز آن نبود .\r\n قبة مولاى قد علاها * لعظم مقدارها السكينه\r\nلو لم يكن تحتها بحار * ماكان من فوقها سفينة \r\nابوسعيد\r\n دل جز ره عشق تو نپويد هرگز * جز محنت و درد تو نجويد هرگز \r\n\r\n","description":"","footnote":"","page_name":" 40 ","page_number":40},
  {"content":"\r\n\r\n صحراى دلم عشق تو شورستان كرد * تا مهر كسى دگر نرويد هرگز \r\n\r\nدعا در عرفات\r\nنزد امام رضا عليه السلام از عرفه و مشعر صحبت شد . فرمودند : كسى بر اين كوهها نايستد ، مگر اينكه دعايش مستجاب است . آنها كه مؤمن هستند دعاى آخرتشان مستجاب مىشود و آنها كه كافرند دعاى دنيايشان .\r\n\r\nتلاش\r\nبه ابن‌مبارك گفته شد : تا كى مىنويسى ؟ گفت : ممكن است سخنى به حال من سود داشته‌باشد و تاكنون نوشته نباشم .\r\n\r\nطاعون\r\nابن‌جوزى در كتاب صفوة الصفوة در بيان حوادث سال 645 مىنويسد : در اين سال به مدت چهار روز طاعون در بصره شيوع پيدا كرد ؛ در روز اول ، هفتاد هزار و در روز دوم ،\r\nهفتاد و يك هزار و در روز سوم ، هفتاد و سه هزار و در روز چهارم همه از دنيا رفتند و جز يك تن باقى نماند .\r\n\r\nخط آرزو\r\nروزى پيامبر مربعى ترسيم كرد و در وسط آن خطى كشيد كه سر خط بيرون آمده بود ، و چند خط كوچك هم در كنار آن خط ترسيم كرد و سپس به اصحاب فرمود : مىدانيد چيست ؟ راوى مىگويد : گفتند خدا و رسولش داناترند ، فرمود : خط وسط انسان است ، و اين خطوطى كه كنار اوست مرگ است ، و اين خطهاى كوچك ، پيش آمدهايى است كه آدمى را به خود مشغول مىدارد و خط بيرون از مربع ، خط آرزوست كه مربع عمر اجازه رسيدن انسان به آن را نمىدهد . ظاهراً مربع ترسيم شده چنين باشد .\r\n\r\nدانش و سياست\r\nابن‌اثير صاحب كتاب « جامع الاصول والنهاية فى غريب الحديث » است . وى به سلاطين وقت احترام ويژه مىگذاشت و داراى منصبهاى مهمى بود . ابن‌اثير به مرضى گرفتار گرديد و\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nدست و پايش از كار افتاد و منزوى شد ، رؤسا و علماء به خانه او مىآمدند و از او كسب دانش مىكردند . روزى طبيبى به عيادت او رفت و متعهد شد او را معالجه كند ، معالجات مؤثر واقع شد و او مىتوانست اعضاى فلج شده‌اش را به حركت اندازد ، روزى مقدارى دينار به او داد و مرخصش كرد . دوستانش گفتند : چرا نگذاشتى كه مراحل بهبودى كامل شود ؟\r\nگفت : اگر كاملًا خوب مىشدم مىبايست منصبهاى قبلى را مىپذيرفتم ولى تا وقتى به اين حال هستم متوجه نفس خود و مطالعه مىباشم و با صاحبان منصب همكارى نمىكنم كه از همكارى با آنان ، خدا را به غضب آورم و آنان را خشنود سازم و البته مطمئن هستم رزق و روزى من هر كجا مقدر باشد مىرسد .\r\nآرى او به ناراحتى جسمى خود ساخت تا در آن مدت جامع الاصول والنهاية و امثال آن را تحرير كند .\r\n\r\nبندگى خدا\r\nدر تفسير آيه :  وَ سَخَّرَ لَكُمْ ما فِي السَّماواتِ وَ ما فِي الْأَرْضِ جَمِيعاً مِنْهُ إِنَّ فِي ذلِكَ لَآياتٍ لِقَوْمٍ يَتَفَكَّرُونَ .  « 1 »\r\nنيشابورى از ابويعقوب نهر جورى نقل كرده‌است كه خدا عالم را مسخر انسان كرد تا چيزى او را مسخر ننمايد و انسان فقط مسخر خدا باشد . پس اين انسان اگر به زينت دنيا و خوشى آن دلبستگى بيابد ، نعمت خدا را انكار كرده و فضل و نعمتهاى خدا را غافل شده‌است ؛ چرا كه خدا او را آزاد از هر بندگى قرار داده و فقط بنده خود نموده ولى او از اين بندگى بهره‌اى نمىبرد .\r\n\r\nثروت\r\nامام صادق عليه السلام فرموده‌است : فقيرى نزد پيامبر آمد ، ثروتمندى در آنجا بود لباسش را جمع كرد كه با فقير تماس پيدا نكند . رسول خدا فرمود : چه باعث شد چنين كنى ، ترسيدى از فقر او به تو چيزى برسد يا از غناى تو چيزى عايد او شود ؟ غنى گفت : اى رسول خدا حال كه چنين مىفرمايى نصف اموال من براى او باشد ، پيامبر به فقير گفت : از او قبول مىكنى ؟\r\nفقير گفت : نه ، پرسيد چرا ؟ گفت : مىترسم مانند او شوم .\r\n\r\n\r\n","description":"","footnote":"\r\n( 1 ) - هر آنچه در آسمان‌ها و زمين است مسخر شما قرار داديم و در آن نشانه‌هايى است براى مردم روشن فكر . جاثيه ، 13 .\r\n","page_name":" 42 ","page_number":42},
  {"content":"\r\n\r\n\r\nشكر نعمت\r\nگفته شده در كوههاى لبنان زاهدى از مردم جدا شد و در غارى در آن كوه ساكن گشت .\r\nوى هر روز روزه مىگرفت و هر شب قرص نانى براى او مىرسيد و نصفش را افطار و نصف ديگرش را در سحر مىخورد . مدتى چنين بود تا شبى نانش نرسيد . گرسنگى به او فشار آورد به هر حال نمازش را خواند و در انتظار قرص نان ماند تا از گرسنگى نجات يابد ولى فراهم نشد . در دامنه كوه عده‌اى نصارى مىزيستند ، چون صبح شد عابد نزد آنان آمد و از پيرمردى از آنان طعام خواست . وى نيز دو قرص نان جو به او داد . آنها را گرفت و رو به سوى كوه نهاد . سگ نصرانى ، زاهد را تعقيب كرد و پارس كنان دامن او را گرفت ، زاهد نيز يكى از نانها را سوى او انداخت . سگ نان را خورد و دوباره دامن او را گرفت . عابد بناچار گرده‌ى ديگر را به او داد و سگ باز هم نان را خورد و دست بردار نبود و دامن او را پاره كرد . زاهد گفت : از تو بىحياتر نديده‌ام ، صاحب تو بيش از دو قرص به من نداد از من چه مىخواهى ؟ خدا سگ را به زبان آورد و سگ گفت : من كم حيا نيستم ، سالها در خانه اين نصرانى هستم و به نان و استخوانى قانع مىباشم ؛ گاه مرا فراموش مىكند و چند روز گرسنه‌ام ؛ گاهى او خود هم چيزى براى خوردن پيدا نمىكند و هر دو گرسنه‌ايم و با اين حال از وقتى كه خود را شناخته‌ام از او جدا نشده‌ام . عادتم اين است كه اگر چيزى بيابم شكر مىكنم و اگر نيابم صبر مىكنم . ولى تو ، يك شب گرده نان خود را نيافتى صبر نكردى و از درگاه روزى دهنده بندگان ، به در خانه‌ى نصرانى آمدى و . . . اكنون كدام يك كم حيا هستيم . عابد دست بر سرش كوفت و بر زمين بيهوش افتاد .\r\n\r\nپاسخ طعن\r\nالاغ ابوحسين جزار ( اديب ) هلاك شد . كسى براى او نوشت ، الاغ اديب رفت . به اطلاع دوستان رساندم كه آنچه بايد برود رفت . كسىكه با آبرو بميرد راحت مرده و خريكه جانشينى چون اديب داشته‌باشد ، نمرده‌است .\r\n مات حمار الاديب قلت لهم * مضى و قد فات فيه ما فاتا\r\nمن مات فى عزّه استراح و من * خلّف مثل الاديب ما ماتا \r\nجزار پاسخش داد كه : چه بسا نادانانى كه مرا مىبينند كه در پى روزى هستم ، گويند :\r\nپياده‌اى و پياده به مقصود رسد . گويم : اگر الاغم مرده تو زنده‌اى و به جاى آن بار مرا حمل مىكنى .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\n كم من جهول رانى * امشى لاطلب رزقاً\r\nفقال لى صرت تمشى * و كل ماش ملقّى\r\nفقلت مات حمارى * تعيش انت و تبقى \r\n\r\nبناهاى مسلمانان\r\nيكى از مؤلفان در سال 993 به من نوشته كه ساختمان‌هاى قسطنطنيه عبارتند از :\r\nبناهاى مسلمانان بيست و پنج هزار بنا به صورت زير است : مسجد جامع‌ها 400 باب ، مسجدهاى محله‌ها 4494 باب ، مكتب خانه‌ها 1652 باب ، بناهاى عاليه 50 باب ، خانقاه‌ها 150 باب ، زاويه‌هاى مشايخ و منزويان 285 باب ، كاروانسراها 418 باب ، چشمه‌سارها 948 باب ، وضو خانه‌ها 4985 باب ، نانوايىها 395 باب ، آسياها 585 باب ، ميدان‌ها 12 عدد حمام‌ها 874 باب .\r\nبناهاى كفار نيز عبارتند از : خانه‌هاى يهودىنشين 285 باب ، كنيسه‌ها 742 باب ، مناره‌ها 55 باب .\r\n\r\nمرگ شبلى\r\nهنگامى كه شبلى در بستر احتضار بود ، يكى از حاضران به او گفت : اى شيخ بگو لا إله الا اللَّه . شبلى در پاسخ گفت : خانه‌اى كه تو در آن سكونت مىنمايى ، نيازى به چراغ ندارد .\r\n ان بيتا انت ساكنه * غير محتاج الى السراج \r\n\r\nسفر\r\nابن‌دقيق در مسافرت در ضمن نامه به ابن‌نباته نوشت : چه بسيار شبهايى كه بيابانها را پشت سر مىگذارديم و چشمان ما روى هم نمىآمد و استراحت نمىكرد . دوستانمان در شكوه نكردن يا استراحت ، اختلاف كردند . برخى گفتند : بهتر آنست آخر شب را منزل كنيم و بعضى گفتند : بهتر آنست كه به ياد دوست باشيم و همين اظهار مورد پسند واقع شد .\r\n كم ليلة فيك وصلنا السرى * لا نعرف الغمض و لا نستريح\r\nواختلف الاصحاب ماذالذى * يزيل من شكويهم او يريح\r\nفقيل تعريسهم ساعة * و قيل بل ذكراك و هوالصحيح \r\nابن‌نباته در پاسخ نوشت : در پناه خدا مسافرتت را به پايان برسانى و به سلامتى بازگردى . اگر ممكن بود پلكهاى چشم ما عازم سفر شوند پلكهاى مجروح خود را چون شتران راهوار به سفر مىفرستادم ، متأسفانه آنها از دورى تو رنجور گرديده و آرزوى بازگشت تو را دارند .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\n فى ذمة اللَّه و فى حفظه * مسراك والعود بعزم نجيح\r\nلو جاز ان تسلك اجفاننا * اذا فرشنا كل جفن قريح \r\n لكنهابالعبد معتلة * و انت لا تسلك الا الصحيح \r\n\r\nقهوه\r\nشيخ محمد بكرى صديقى دو شعر زير را در باره قهوه سروده‌است . من وقتى در مصر بودم اين دو شعر را از او استنساخ كردم . مىگويد : شرابى از پوست درخت بن آشاميديم كه پارسايان را براى عبادت كمك مىكند . آنگاه كه شراب در دست اهل دل درآيد همانند بوى خوشى است كه از زباد « 1 » ، به مشام مىرسد .\r\n شربنا قهوة من قشر بن * تعين على العبادة للعباد\r\nحكت فى كف اهل اللطف صرفا * زبادا زائباً وسط الزباد \r\nقاسمى\r\n ميان مجلس رندان حديث فردا نيست * بيار باده كه حال زمانه پيدا نيست\r\nدگر ز عقل حكايت به عاشقان منويس * برات عقل به ديوان عشق مجرى نيست\r\nنگاه دار ادب در طريق عشق و مترس * اگر چه دوست غيور است بىمحابا نيست\r\nاسير لذت تن مانده‌يى و گرنه ترا * چه عيشها است كه در ملك جان مهيا نيست\r\nز طعن مردم بيگانه قاسمى چه ضرر * ترا كه از غم جانان ز خويش پروا نيست \r\n\r\nخواندن قرآن\r\nكسى از محمد بن سيرين در باره‌ى مردى پرسيد كه بر فراز ديوارى قرآن مىخواند و فريادى زد و افتاد ؟ ابن‌سيرين گفت : با وى قرار گذارده‌بودم روى ديوار بنشيند و يك ختم قرآن بنمايد . چون در آن حال از روى ديوار به زمين افتاد ، مصداق اين دو شعر است كه : اگر بدانى چه مىگويم مرا معذور مىدارى و اگر بدانم چه مىگويى ترا سرزنش مىكنم . ولى از آنجا كه از گفتار من بىاطلاعى ، مرا شماتت مىكنى و من هم از آنجا كه مىدانم نادانى ، ترا معذور مىدارم .\r\n لو كنت تعلم ما اقول عذرتنى * او كنت اعلم ما تقول عذلتكا \r\n\r\n\r\n","description":"","footnote":"\r\n( 1 ) - زباد ، به فتح زاء ، بوى خوشيست كه از وسخ زير دم حيوانى به نام كاشالوت كه به اندازه‌ى گربه صحرايى است ، گرفته مىشود .\r\n","page_name":" 45 ","page_number":45},
  {"content":"\r\n\r\n لكن جهلت مقالتى فعذلتنى * و علمت انك جاهل فعذرتكا \r\n\r\nزيادى اسم در بسمله\r\nسيوطى در حاشيه تفسير بيضاوى مىنويسد : بسيارى از مفسران ذيل بسم‌اللَّه گفته‌اند لفظ اسم ممكن است زيادى باشد چنان كه لبيد صد و چهل و پنج ساله گفته است : از زندگى و درازى آن به ستوه آمدم ، بويژه از اين مردم كه همواره حالم را مىپرسند .\r\n و لقد سئمت من الحيوة و طولها * و سؤال هذالناس كيف لبيد \r\nلبيد ، در هنگام احتضار خطاب به دخترانش گفت : دو دختر من آرزومند بودند پدرشان زنده بماند . مگر نه اين است كه من از قبيله ربيعه و مضر هستم . از جا برخيزيد و بجان آن كسىكه او را مىشناسيد ، بر من گونه نخراشيد و سر نتراشيد و بگوييد كسى مرده‌است كه دوستش را ضايع نكرده و نسبت به او خيانت و مكر ننموده‌است ، تا به آخر سال درود بر شما باد و يك سال كامل بگريد معذور است .\r\n تمنى ابنتاى ان يعيش ابوهما * و هل انا الا من ربيعة او مضر\r\nفقوما و قولا بالذى تعلمانه * و لا تخمشا و جها و لا تحلقا شعر\r\nو قولا هو المرء الذى لا صديقه * اضاع و لا خان الخليل و لا غدر\r\nالى الحول ثم اسم السلام عليكما * و من يبك حولا كاملا فقد اعتذر \r\nدر شعر لبيد لفظ اسم السلام زائد است . برخى زيادتى اسم را تجويز نكرده‌اند و گفته‌اند :\r\nاگر اسم در بسم اللَّه زائد باشد ، جايز است كه گفته شود : ضربت اسم زيد و اكلت اسم الطعام .\r\nسپس به مناسبت شعر لبيد اظهار داشته‌اند كه سلام نامى از نامهاى خداست و نظر لبيد اين بوده تا دختران خود را به خدا متوجه كند .\r\nو دليل بر اين نظريه آنست كه نام خدا را بطور كنايه پيش از اين متعرض شده‌است .\r\n\r\nجزاى قتل\r\nحيوةالحيوان زير كلمه حجل ( كبك ) مىنويسد ، بزرگى از بزرگان كُرد به خانه سلطانى دعوت شده بود . بر سر سفره چشمش به دو كبك افتاد ، كردى به او نگاه كرد و خنديد . امير علت خنده را جويا شد . كردى گفت : در بچگى راهزن بودم ؛ روزى بر تاجرى دست يافتم ؛ خواستم او را به قتل برسانم تضرع كرد و من توجهى نكردم . وقتى ديد من حتماً او را به قتل مىرسانم نگاهش به دو كبك افتاد و گفت : شهادت دهيد كه اين قاتل من است . اكنون كه چشمم به اين دو كبك افتاد ياد احمقى او افتادم . امير گفت : دو كبك گواهى دادند پس\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nدستور داد تا گردنش را زدند .\r\nوحشى\r\n مىنمايد چند روزى شد كه آزاريت هست * غالباً دل در كف چون خود ستمكاريت هست\r\nدر گلستانى نمىجنبى چو شاخ گل زجاى * مىتوان دانست كاندر پاى دل خاريت هست\r\nچاره‌ىخود كن اگر بيچاره سوزى كار تست * واى بر جانت اگر مانند خود ياريت هست\r\nعشق بازان رازداران همند از من مپوش * همچو من بىعزتى يا قدر و مقداريت هست\r\nچونى از شاخ گلت رنگى و بويى مىرسد * يا به اين خوش مىكنى خاطر كه گلزاريت هست\r\nدر طلسم دوستى كاندر تواش تأثير نيست * نسخها دارم اشارت كن اگر كاريت هست\r\nبار حرمان برنتابد خاطر نازك دلان * عمر من بر جان وحشى نه اگر ياريت هست \r\n\r\nدرخواست صله\r\nابن‌عنين بيمار شد ، به سلطان اين دو بيت را نوشت :\r\nبه چشم آن بزرگى به من بنگر كه از هرگونه نعمت تو را برخوردار ساخته ، و تو را بيش از كسى شادكام مىسازد . من مانند الذى هستم و محتاج به حوائج آن ( صله و عائد ) ، دعا و ستايش مرا بپذير .\r\n انظر الىّ به عين مولىً لم يزل * يوالى النداء و تلاف قبل تلافى\r\nانا كالذى احتاج ماتحتاجه * فاغتنم دعائى والثناء الوافى \r\nسلطان به عيادتش شتافت و به او هزار دينار داد و گفت تو الذى هستى و اين صله است و من نيز عائد مىباشم .\r\nحرف سلطان كه گفت من عائد هستم به سه وجه قابل حمل است . 1 - من عائد موصول هستم . 2 - من عيادت كننده تو هستم . 3 - بار ديگر صله مىفرستم .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\n\r\nدرخواست از كريم\r\nيكى از حكماء گويد : از كريم كم درخواست نكن كه نزد او حقير مىشوى .\r\n\r\nصله رحم\r\nاحياءالعلوم از امام صادق عليه السلام نقل مىكند كه : مودت يك روز صله و يك ماه قرابت و يك سال رحم است . اگر كسى قطع چنين رحمى كند خدا او را از درگاهش مأيوس گرداند .\r\n\r\nدوست\r\nحسن بصرى گويد : چه بسيار برادرى كه مادرت او را نزائيده‌است .\r\n* ديگرى گويد : خويشاوندى نيازمند دوستى است و دوستى نياز به خويشاوندى ندارد .\r\n* از حكيمى پرسيدند : برادرت نزد تو محبوب‌تر است يا دوستت ؟ گفت : برادرم در صورتى كه دوستم باشد .\r\n\r\nگذشت انوشيروان\r\nگويند در مجلس انوشيروان سفره گسترده شد ، كاسه‌هاى غذا چيده مىشد ، يكى از كاسه هااز دست خادم افتاد و بر سفره ريخت . خادم دانست كه انوشيروان او را خواهد كشت .\r\nوهمه‌ى غذاها را روى سفره ريخت و بهم زد . انوشيروان كه غضب كرده‌بود ، گفت : چرا چنين كردى ؟ غلام گفت : مىدانستم كه كشته مىشوم ، گفتم : تو را نكوهش مىكنند كه به‌خاطر ريختن ظرفى كسى را كشته‌اى . بگذار جسارت كنم تا مردم شما را نكوهش نكنند .\r\nانوشيروان به فكر رفت و او را جزء مقربان خود قرار داد .\r\nمولوى\r\n راه فانى گشته راه ديگر است * زانكه هشيارى گناه ديگر است\r\nآتشى در زن بهر دو تا بكى * بر كره باشى از اين هر دو چونى\r\nتا كره بانى بود همراز نيست * همنشين آن لب و آواز نيست\r\nاى خبر هات از خبر ده بى خبر * توبه‌ى تو از گناه تو بتر\r\nجستجويى از وراى جستجو * من نمىدانم تو مىدانى بگو\r\nحال و قالى از وراى حال و قال * غرق گشته در جمال ذوالجلال\r\nغرقه‌يى نه كه خلاصى باشدش * يا بجز دريا كسى بشناسدش \r\n\r\n","description":"","footnote":"","page_name":" 48 ","page_number":48},
  {"content":"\r\n\r\n\r\nقرائات سبعه\r\nابوحيان گويد : تعجب مىكنم از غير عربى كه در نحو ضعيف است و به عربى ايراد گرفته و قرائت متواتر او را كه نظير آن در كلام عرب فراوان است ، مورد ايراد قرار داده‌است ، عجيب‌تر آنكه وى امامان قرائت كه شرق و غرب عالم به قرائتشان اطمينان كرده‌اند مورد طعن قرار داده‌است . تفتازانى مىگويد : جرم بزرگ زمخشرى اين است كه وى اسناد قرائت قراء هفتگانه و روايات آنها را مورد طعن قرار داده و گفته قرآن را هر جور كه دوست داشته‌اند خوانده‌اند . اين طعن نارواست . ابن‌منير مىگويد : به خدا پناه مىبرم و بيزارم از آنچه زمخشرى به قاريان نسبت داده‌است . آرى او كوركورانه رفته است و خيال كرده كه قرائات اجتهادى و اختيارى است ، من مىدانم كه اين قرائتهايى كه پيامبر بر جبريىل خوانده‌است همانطور است كه بر او نازل شده‌است و اين قرائتها به تواتر به ما رسيده‌است ، پس قرائتهاى هفتگانه اجمالًا و تفصيلًا متواتر هستند . و حرف زمخشرى و امثال او قابل اعتناء نيست اگر اين نبود كه زمخشرى عالم به قرائت و ادبيات عرب است مىتوان او را از ربقه اسلام خارج كرد ، به هر حال زمخشرى راهى پر خوف را طى كرده‌است . آنچه او مىگويد كه تفصيل قرائات سبعه متواتر نيستند و بستگى به نظر مسلمانان بوده‌است ، غلط است چه اينكه هيچ يك از مسلمانان چنين حرفى نزده‌اند . در نهايت ابن‌منير ضمن بيان شواهدى بر صحت قرائت ابن‌عامر مىگويد : هدف اين نيست كه قرائت را مطابق ادبيات عرب اصلاح كنيم بلكه بايد ادبيات را بر اساس قرآن اصلاح كرد . « 1 »\r\n\r\nنام على\r\nبرخى در باره‌ى اسم على گفته‌اند : على اسمى كه به سبب آن تبرك مىجويم ، اول آن « چشم » ، ( عين ) است و اگر آخر آن را فراموش كردم ، آخر آن « براى من » ( لى ) است .\r\n اسم الذى تيمّنى اوله ناظرة * ان فاتنى اوله فان لى آخره \r\nديگرى در باره‌ى اسم ابراهيم گفته است : صاحبش او را ابراهيم ناميد . زيبايى چهره‌اش حقيقت نام او را توصيف مىكند . آرى او مانند ابراهيم در دل آتش ساكن مىشود و آتش او\r\n\r\n\r\n","description":"","footnote":"\r\n( 1 ) - بر آن نبودم كه در اين مجموعه به بحث و نقد مطالب بپردازم . به‌ويژه اينكه ميزان اعتبار قرائات هفتگانه و غير آن بحث زيادى مىطلبد ، خوانندگان به مباحث وحى و قرائات در سلسله مباحث علوم قرآنى مراجعه كنند .\r\n","page_name":" 49 ","page_number":49},
  {"content":"\r\n\r\nرا نمىسوزاند .\r\n سماه ابراهيم مالكه * و لحسنه وصف يصدقه\r\nاضحى كابراهيم يسكن فيه * نار القلوب و ليس تحرقه \r\nديگرى گفته است از آتش در شگفتم كه چگونه با علاقه‌اى كه به تو دارد سوزشش باقى است . به آتش گويم سرد و سالم باش كه ابراهيم در آن است .\r\n عجبت لنا قلبى كيف تبقى * حرارتها و حبك يحتويه\r\nفيا نيرانه كونى سلاما * و بردا ان ابراهيم فيه \r\nسعدالدين عربى در باره‌ى ايوب گويد : ملامت كنندگان ، مرا به علاقه او ملامت كنند در حالى كه گوش عاشق سخن آنان را نمىشنود ، محبوبم ايوب ناميده شده و عاشق او گرفتارش گشته‌است .\r\n يلوم على حبه العاذلون * و لا سمع للعذل فيه و لا\r\nيسمى بايوب محبوبنا * و لكن عاشقه المبتلى \r\nديگرى در باره‌ى نام فرح گويد : اى آنكه از معما با خبرى و معما مىگويى و پاسخ مىدهى ، بگو آن چيست كه چون حرف را وارونه سازند نام او بدست آيد .\r\n يا خبيراً بالمعما خبرة تعلو و تطفُو * هات قل لى ايّما اسم عندما يقلب حرفُ \r\nعزالدين موصلى در باره‌ى اسم سعيد آورده‌است : اسم كسىكه در من شقاوت ايجاد كرده‌است و شقاوت من به‌خاطر او افزوده مىشود . هرگاه من و او در جايى جمع شويم ، مخالف ما گويد اين شقى و آن سعيد است .\r\n اسم الذى شاقنى سعيد * و لى شقاء به يزيد\r\nاذا اجتمعا يقول ضدى * هذا شقى و ذا سعيد \r\nاهلى\r\n اگر به‌دست اشارت كنى به‌جانب من * برد به سوى تو روحم چون مرغ دست آموز \r\n\r\nبيضاوى\r\nنام او عبداللَّه و شهرت وى ناصر الدين و كنيه‌اش ابوالخير فرزند عمر بن محمد بن على بيضاوى است . مردى پارسا بود ، وى به تبريز رفت و ناشناس در كلاس درسى در كنار كفشها نشست . استاد اشكال‌هايى بر موضوعى كه مطرح كرده‌بود ، بيان مىكرد . بيضاوى اجازه خواست تا پاسخ گويد . استاد گفت : به شرطى كه درس مرا فهميده باشى . بيضاوى گفت :\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nميخواهى درس شما را با عبارات خودتان بازگو كنم ؟ استاد متعجب شد و پاسخ مثبت داد .\r\nبيضاوى درس استاد را بيان كرد و حتى خطاهاى وى را اصلاح نمود و پاسخ اشكال‌هاى او را مطرح ساخت و اشكالاتى بيان كرد . استاد از پاسخ اشكالات او باز ماند . وزير در مجلس بود ، نام و نشان او را پرسيد و وى را در جاى خود نشانيد و درخواست كرد كه قضاوت شيراز را بپذيرد . بيضاوى قبول كرد و وزير خلعتى به او بخشيد . بيضاوى در سال 685 وفات يافت و در تبريز دفن شد . الغاية در فقه و شرح المصابيح ، المنهاج ، الطالع و المصباح از جمله آثار اوست .\r\n\r\nگواهى موى چشم\r\nنيشابورى در تفسير آيه  الْيَوْمَ نَخْتِمُ عَلى أَفْواهِهِمْ وَ تُكَلِّمُنا أَيْدِيهِمْ . . .  « 1 » ، آورده‌است در اخبار صحيحه‌اى آمده‌است كه اعضا آدمى در قيامت عليه او گواهى مىدهند ، مويى از پلك چشم به حركت مىآيد و اجازه گواهى به نفع صاحب خود مىخواهد . خدا به او اجازه شهادت مىدهد . وى گواهى مىدهد كه صاحبش در خوف خدا گريسته‌است . خدا او را مىبخشد .\r\n\r\nنام مجنون\r\nنام مجنون كه شيداى ليلى بود ، احمد و لقب وى قيس است . مجنون گفته است : مرا آزردى و با حرفى مرا از پا درآوردى دور از من شدى و راه برمن بستى و اندوهى از خود در من بجا گذاشتى .\r\n واذيتنى حتى اذا ما قتلتنى * بقول يحلّ العصم سهل الاباطح\r\nتجافيت عنى حين لالى حيلة * و خلفت ما خلفت بين الجوانح \r\nنيز گفته است : هر شب به ستاره نسر بنگر من هم شب به آنجا نگاه مىكنم ، شايد ديده من به چشم تو افتد و از غصه دل خود به او شكوه بريم و او ياريمان كند .\r\n الى الكواكب النسر انظرى كل ليلة * فانى اليه بالعشية ناظر\r\nعسى يلتقى لحظى و لحظك عنده * و نشكو اليه ما تجنّ الضمائر \r\nيكى از بزرگان مىگويد : « 2 »\r\n دل جز ره عشق تو نپويد هرگز * جز محنت و درد تو نجويد هرگز \r\n\r\n\r\n","description":"","footnote":"\r\n( 1 ) - يس ، 65 .\r\n( 2 ) - قبلا اين شعر از ابوسعيد نقل شده‌بود .\r\n","page_name":" 51 ","page_number":51},
  {"content":"\r\n\r\n صحراى دلم عشق تو شورستان كرد * تا مهر كسى دگر نرويد هرگز \r\nگويند\r\n در عشق هواى وصل جانان نكنم * هرگز گله از محنت هجران نكنم\r\nسوزى خواهم كه سازگارش نبود * دردى خواهم كه ياد درمان نكنم \r\nعطار\r\n گر تو را دانش اگر نادانيست * آخر كار تو سرگردانيست\r\nما پنبه ز روى ريش برداشته‌ايم * وز دل غم نوش و نيش برداشته‌ايم\r\nفرهاد صفت گذشته از هستى خويش * اين كوه بلا ز پيش برداشته‌ايم \r\nمولوى\r\n كشته و مرده به پيشت اى قمر * به كه شاه زندگان جاى دگر \r\n\r\nمناجات\r\nدو بيتى زير در مسير حجاز به‌خاطرم رسيد .\r\n آهنگ حجاز مىنمودم من زار * كامد سحرى به گوش دل اين گفتار\r\nيارب به چه روى جانب كعبه رود * رنديكه كليسا ازو دارد عار \r\n*\r\n اى دل كه ز مدرسه به دير افتادى * واندر صف اهل زهد غير افتادى\r\nالحمد كه كار را رساندى تو بجاى * صد شكر كه عاقبت بخير افتادى \r\n*\r\n تا از ره و رسم عقل بيرون نشوى * يك ذره از آنچه هستى افزون نشوى \r\n*\r\n گفتم كه كنم تحفه‌ات اى لاله عذار * جان را چو شوم ز وصل تو برخوردار\r\nگفتا كه بهايى اين فضولى بگذار * جان خود زمن است غير جان تحفه بيار \r\n*\r\n اى چرخ كه با مردم نادان يارى * هر لحظه بر اهل فضل غم مىبارى\r\nپيوسته ز تو بر دل من بار غمى است * گويا كه ز اهل دانشم پندارى \r\nعطار\r\n كفر كافر و دين ديندار را * ذره‌يى دردت دل عطار را \r\n\r\n","description":"","footnote":"","page_name":" 52 ","page_number":52},
  {"content":"\r\n\r\n ذره‌يى درد خدا در دل ترا * بهتر از هر دو جهان حاصل ترا\r\nهركه را اين درد نبود مرد نيست * نيست درمان گر ترا اين درد نيست\r\nخالقا بيچاره‌ى كوى توام * سرنگون افتاده دل سوى توام\r\nاى جهانى درد همراهم ز تو * درد ديگر وام مىخواهم ز تو\r\nرنج اندر كوى تو رنجى خوش است * درد تو در قعر جان گنجى خوش است\r\nدرد تو بايد دلم را درد تو * ليك نه در خورد من در خورد تو\r\nدرد چندانى كه دارى مىفرست * ليك دل را نيز يارى مىفرست\r\nدل كجا بى ياريت دردى كشد * كاينچنين دردى نه هر مردى كشد \r\n\r\nعذاب بصره\r\nابن‌اثير در كامل ذيل حوادث سال 285 آورده‌است : بادى زرد سپس سبز و سپس سياه در بصره وزيد ، بعد باران شروع به باريدن نمود . بعد تگرگى باريد كه وزن هر دانه آن صد و پنجاه درهم بود .\r\nدر همان سال در كوفه بادى زرد آمد و تا مغرب بود . سپس بادى سياه وزيد و مردم به سوى خدا تضرع كردند ، در پى آن باران بسيارى باريد و در روستايى از اطراف كوفه به نام احمد آباد ، باران سنگ سياه و سفيد باريد كه وسط آنها گل بود ، از آن شنها به بغداد بردند ، موجب شگفت مردم شد .\r\n\r\nگناه و بهشت\r\nعارفى گويد : وقتى پدر ما ، آدم عليه السلام بعد از آنكه خدايش گفت تو و همسرت در بهشت بنشينيد ، و يك گناه از وى سر زد و دستور به اخراجش داد ، چگونه اميدوار شويم كه وارد بهشت شويم با اينكه ما پى در پى ، بر گناه نشسته‌ايم .\r\nمن اين مطلب را در كتاب سفرنامه حجاز به زبان فارسى به شعر در آوردم :\r\n جد تو آدم بهشتش جاى بود * قدسيان كردند بهر او سجود\r\nيك گنه چون كرد گفتندش تمام * مذنبى مذنب برو بيرون خرام\r\nتو طمع دارى كه با چندين گناه * داخل جنت شوى اى رو سياه \r\n\r\nعشق\r\nيكى از مورخان پس از بيان داستان عده‌اى كه از شدت عشق هلاك شده بودند ، مىگويد :\r\nوقتى محبت عاشقان به ليلى و سلمى عقل آنان را از بين برد . چه مىشود اگر آنها عاشق\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nعالم اعلى باشند .\r\n اذا كان حبّ الهائمين من الورى * بليلى و سلمى يسلب اللب والعقلا\r\nفماذا عسى ان يصنع الهائم الذى * سرى قلبه شوقا الى العالم الاعلى \r\n\r\nحسرت\r\nدر تفسير نيشابورى ذيل آيه  أَنْ تَقُولَ نَفْسٌ يا حَسْرَتى عَلى ما فَرَّطْتُ فِي جَنْبِ اللَّهِ . . .  « 1 »  ، \r\nآورده‌است : ابوالفتح در فقه سرآمد بود و نزد مردم محترم و ثروت زيادى داشت ، وى وقتى به بغداد آمد ، در نظاميه بغداد به تدريس مشغول شد ، محل مرگ او همدان است ، چون نزديك مرگش رسيد به دوستانش گفت : بيرون شويد ، وقتى آنان خارج شدند ، پى در پى به صورتش مىزد و مىگفت  يا حَسْرَتى عَلى ما فَرَّطْتُ فِي جَنْبِ اللَّهِ  ، وى گفت : اى ابوالفتح ، عمر خود را در طلب دنيا و پست و اموال ضايع كردى و دائماً با پادشاهان در رفت و آمد بودى ، و دوبيتى ذيل را سرود كه : در تعجبم از دانشمندان كه چگونه عمر را به غفلت مىگذرانند ، و چگونه لباس حرص را در پيشامدها بر زمين مىكشانند ، چنان اطراف خان ستمگران مىچرخند كه گويا اطراف خانه خدا در طوافند .\r\n عجبتُ لاهل العلم كيف تغافلوا * يجرّون ثوب الحرص عند المهالك\r\nيدورون حول الظالمين كانهم * يطوفون حول البيت وقت المناسك \r\nنيشابورى مىگويد : او در همين حال بود تا از دنيا رفت . من پناه مىبرم به خدا از چنين حالى و چنين مرگى و از خدا مىخواهم كه بر من منت نهد كه از اين و بال خلاصى يابم . « 2 »\r\nگويم\r\n كرديم دلى را كه نبد مصاحبش * در خانه‌ى عزلت از پى اصلاحش\r\nو ز فر من الخلق بر آن خانه زديم * قفلى كه نساخت قفل‌گر مفتاحش \r\nگويم\r\n از فتنه اين زمانه شور انگيز * برخيز و بهر جايى كه توانى بگريز \r\n ور پاى گريختن ندارى بارى * دستى زن و در دامن خلوت آويز \r\n\r\n\r\n","description":"","footnote":"\r\n( 1 ) - زمر ، 56 .\r\n( 2 ) - عبارت آخر ، قول شيخ بها بعد از ذكر داستان است . الاحسان ان تعبداللَّه كانك تراه فان لم تكن تراه فانه يراك .\r\n","page_name":" 54 ","page_number":54},
  {"content":"\r\n\r\n\r\nپزشك معشوق\r\nابن جوزى بر سر منبر بود ، يكى از حاضران به‌پا خاست و گفت : چه مىگويى در باره‌ى زنى كه به درد ابنه مبتلا شده‌است ؟ ابن‌جوزى در پاسخ او به زبان شعر گفت : گويند ليلى در عراق بيمار است ، كاش من طبيب او باشم .\r\n يقولون ليلى فى العراق مريضة * فيا ليتنى كنت الطبيب المداويا \r\nگفته‌اند : ابن‌جوزى همسرى به نام نسيم داشت ، كه او را طلاق داد و از كار خود پشيمان گشت . در مجلسى دو زن بين ابن‌جوزى و نسيم نشسته بودند ، وى به آن دو رو كرد و گفت :\r\nاى دو كوه نعمان بگذاريد نسيم صبا بوزد و من آرامش يابم .\r\n ايا جبلى نعمان بالله خليا * نسيم الصبا يخلص الى نسيمها \r\n\r\nحذف و تقدير صوفيان\r\nفاضل صلاح صفدى در شرح لامية العجم مىنويسد : روزى از روزهاى سال 726 هجرى ، در شهر صفد ، ( نزديك حمص از شهرهاى سوريه ) ، وارد بر مجلس على بن صياد فارسى شدم . وى سوره ضحى را تفسير مىكرد و مىگفت : رسول خدا صلى الله عليه و آله مىفرمايد : احسان آن است كه خدا را چنان عبادت كنى كه گويا تو او را مىبينى و اگر تو او را نمىبينى ، او كه تو را مىبيند . « 1 »\r\nسپس گفت : يكى از صوفيان گفته است جمله اگر تو او را نمىبينى ، به اين معناست كه اگر تو از خودت غايب شدى و خود را نديدى ، او از تو غايب نيست و تو را مىبيند .\r\nابن صبا حرف آن صوفى را پسنديد و حاضران نيز او را تحسين كردند . من گفتم : حرف آن صوفى در صورتى درست است كه قانون عرب با آن موافق باشد ، چه اينكه اين شرط و جواب است و هر دو ساكن شده‌اند و معناى صحيح اين است كه اگر تو او را نمىبينى او تو را مىبيند .\r\n\r\nمباشر و سبب\r\nاز شرح لاميه نقل شده‌است كه از ابن‌جوزى پرسيدند : چگونه قتل امام حسين عليه السلام به يزيد نسبت داده مىشود ، در حالى كه او در شام بود ، و مقاتله در عراق رخ داده‌است ؟ وى شعر رضى را سرود كه گفته است : تيرى از جانب تيرانداز سِلمى رها شد و بر عراقى اصابت كرد .\r\n\r\n\r\n","description":"","footnote":"\r\n( 1 ) - الاحسان ان تعبد اللَّه كانك تراه فان لم تكن تراه فانه يراك .\r\n","page_name":" 55 ","page_number":55},
  {"content":"\r\n\r\nگفتم : چقدر دور بود هدف تو .\r\n سهم اصاب و راميه بذى سلم * من بالعراق لقد ابعدت مرماك \r\n\r\nانسان و دانش\r\nزمخشرى سروده‌است : دانش خاص خداست و غير او در جهل فرو مىروند ، چه رسد به‌خاك كه دانش داشته‌باشد ، مىكوشد كه بداند كه نمىداند .\r\n العلم للرحمن جل جلاله * و سواه فى جهلاته يتغمغم\r\nما للتراب و للعلوم و انما * يسعى ليعلم انه لا يعلم \r\n* فخر رازى نيز گويد :\r\nآخرين تلاش عاقلان بسته شده‌است و نهايت سعى عالمان گمراهى است . ما از تلاشمان در تمام عمر خود بهره نبرده‌ايم مگر اينكه چند قيل و قال جمع كرديم . روح ما در جسم ما حبس و نتيجه‌ى زندگى ما بيچارگى شد .\r\n نهاية اقدام العقول عقال * و غاية سعى العالمين ضلال\r\nو لم نستفد من سعينا طول عمرنا * سوى ان جمعنا فيه قيل و قال\r\nو ارواحنا محبوسة فى جسومنا * و حاصل دنيانا اذىً و و بال \r\nوى نيز به فارسى سروده‌است :\r\n هرگز دل من ز علم محروم نشد * كم ماند ز اسرار كه مفهوم نشد\r\nهفتاد و دو سال فكر كردم شب و روز * معلومم شد كه هيچ معلوم نشد \r\nگويند\r\n چه شتابست در كرشمه و ناز * ما گرفتار روزگار دراز \r\nمولوى\r\n اى جفاى تو راحت خوب‌تر * انتقام تو زجان محبوب‌تر\r\nنار تو اينست نورت چون بود * ماتمت اين است سورت چون بود\r\nنالم و ترسم كه او باور كند * وز كرم آن جور را كمتر كند\r\nعاشقم بر لطف و بر قهرش بجد * اين عجب من عاشق و اين هر دو ضد\r\nعشق از اول سركش و خونى بود * تا گريزد هركه بيرونى بود \r\n\r\n","description":"","footnote":"","page_name":" 56 ","page_number":56},
  {"content":"\r\n\r\n\r\nجواب حرف صدارت پناه\r\n تا سرو قبا پوش ترا ديده‌ام امروز * در پيرهن از ذوق نگنجيده‌ام امروز\r\nهشياريم افتاد بفرداى قيامت * زان باده كه از دست تو نوشيده‌ام امروز\r\nصد خنده زند بر حلل قيصر و دارا * اين جنده پر بخيه كه پوشيده‌ام امروز\r\nافسوى كه بر هم زده خواهد شد از آن روى * شيخانه بساطى كه فرو چيده‌ام امروز\r\nبر باد دهد توبه صد همچو بهايى * آن طره طرار كه من ديده‌ام امروز \r\nفغانى\r\n فكر دگر نماند فغانى بيار جان * عاشق بدين خيال و تأمل نديده‌ام \r\n\r\nعشق\r\nچيزى كه در ششم ماه مبارك رمضان در شيروان به‌خاطرم رسيد :\r\n اى آنكه دلم غير جفا از تو نديد * وى از تو حكايت وفا كس نشنيد\r\nقربان سرت شوم بگو از ره لطف * لعلت بدلم چه گفت كز من برميد \r\n\r\nبازار عشق\r\nنيز آنچه در كاشان گفته‌ام :\r\n آنان كه شمع آرزو در بزم عشق افروختند * از تلخى جان كندنم از عاشقى واسوختند\r\nدى مفتيان شهر را تعليم كردم مسئله * و امروز اهل ميكده رندى زمن آموختند\r\nچون رشته‌ىايمان من بگسسته ديدند اهل كفر * يك رشته از زنار خود در خرقه من دوختند\r\nيا رب چه فرخ طالعند آنان كه در بازار عشق * دردى خريدند و غم دنيا و دين بفروختند\r\nدر گوش اهل مدرسه يا رب بهايى شب چه گفت * كامروز آن بيچارگان اوراق خود را سوختند \r\n\r\nنور ستارگان\r\nوقتى اختلاف شد در اينكه نور ستارگان اصلى است يا چون ماه از خورشيد كسب نور مىكنند ؟ علامه پس از بيان اينكه ماه از خورشيد كسب نور مىكند ، مىگويد : در اين باب\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nاختلاف است ولى نتيجه نظر او اين است كه ستارگان از خورشيد كسب نور مىكنند . حال اگر كسى بگويد چرا جمله او را كه مىگويد : الاشبه انها ذاتيه مربوط به برخى كواكب نباشد و استخدام صورت نگرفته‌باشد ؟ گوئيم خيلى از ذوق سليم بعيد است ، چون يا نور كواكب از خود آنهاست و يا خورشيد و راه سومى وجود ندارد .\r\nاگر گفته شود : ممكن است نظر علامه در اختلاف ستارگان مربوط به پنج ستاره مريخ و مشترى و زحل و عطارد و زهره باشد ، و مراد از اينكه كسب نور ستارگان و يا نور دهى آنها ، اختلافى است به معناى اين نيست كه اختلافى در همه‌ى ستارگان نيست تا اينكه كذب گوينده روشن شود زيرا كه خلاف در كل مستلزم خلاف در بعض است .\r\nدر پاسخ گوئيم : وقتى ما راهى براى نورانيت ستارگان نيافتيم ، دليل را به برخى ستارگان اختصاص مىدهيم نه اينكه بخواهيم فقط برخى را بيان كرده‌باشيم و نه نقل خلاف در بعض و اينكه علامه كاذب نباشد . چه اينكه بىدليل است اين حرف كه خلاف در كل مستلزم خلاف در بعض باشد ، و البته اين از انسان صاحب رأى نيست . چرا كه محذور لزوم كذب سخن علامه در اين نقل نيست ، بلكه محذور اين است كلام او بىمعنا خواهد شد .\r\nهمين شكل در نزاع اشاعره و معتزله نيز هست . اين دو اختلاف دارند كه آيا افعال بندگان از خود آنهاست يا كسبى بوده و خدا افعال را صادر مىكند . كسى ممكن است اشكال كند و بگويد : اختلاف در كل افعال است چگونه به برخى افعال اختصاص پيدا كرده‌است . وى مىتواند پاسخ دهد كه اختلاف در كل مستلزم اختلاف در بعض است و اينكه نقل خلاف از بعض كرديم به اين دليل است كه راهى براى صدور كل پيدا نكرديم . البته اين سخن بىارزش است و بدور از سخنى حكيمانه مىباشد .\r\nهمچنين اگر گفته شود كه از نشانه‌هاى مختلفى در كلام علامه اين قول تقويت مىشود كه نظر وى به پنج ستاره بر مىگردد ، اگر گفته شود اين صحيح است در ستارگانى كه زير خورشيد هستند ولى ستارگان روئين . . .\r\nاز جمله اين شواهد عبارتند از :\r\n1 - مراد از روئين ( علويه ) كه واژه‌اى اصطلاحى است ، ستارگان فوق شمس است نه همه‌ى آنها .\r\n2 - قرينه ديگر در كلام علامه اين است كه وى وقتى از خسوف قمر و كسب نور وى از خورشيد سخن مىگويد ، چون قمر سياره است لازم است به احوال او بپردازد نه ستارگان .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n3 - علامه با كمترين فاصله مىگويد : دانشمندان اختلاف كرده‌اند كه آيا كواكب داراى رنگ مخصوص هستند ؟ اكثر علماء مىگويند : رنگ مخصوص دارند مانند رنگ زحل و پرتو مشترى و زهره و قرمزى مريخ و زردى عطارد و در خورشيد اختلاف است و رنگ قمر در خسوف آشكار مىشود .\r\nاز ظاهر بيان علامه بدست مىآيد كه مراد وى اختلاف در رنگ سيارات است و لذا ماقبل آن هم اختلاف انوار آنها بود ، چه اينكه ادامه‌ى كلام قرينه‌ى ابتداى آن است .\r\n4 - نيز علامه مىگويد : اگر گفته شود يكى از ستارگان غير از خورشيد به باقى آنها نور مىدهد . . . از اين عبارت بدست مىآيد كه اگر مراد علامه عموم بود كسى مىتواند چنين اشكال كند كه ستاره‌هاى ثابت نيز اختلافى از نظر وضع به اينكه قريب يا بعيد باشند ندارند لذا دليل تمام نيست .\r\nمىگويم : هيچ‌كدام از اين قرائن دلالت بر بحث ما ندارد چرا كه مراد از علويه ستارگان فوق الشمس نيست و علويه معناى اصطلاحى ندارد و اين ايرادى نيست .\r\nقرينه دوم نيز صحيح نيست چه اينكه اگر يك ستاره استفاده از نور خورشيد كند لازم است ستارگان ديگر نيز مطرح شوند .\r\nقرينه سوم نيز صحيح نيست چرا كه مناسبتى با مطلب ندارد . در اين عبارت آمده‌است كه مشهور اختلاف دارند از اينكه ستارگان غير از قمر نور دارند يا نه و بيان هفت ستاره به عنوان تمثيل است نه شاهد خصوصيت .\r\nقرينه چهارم نيز درست نيست چرا ستارگان نور ده اگر ثابت باشند در هيچ وقت هلال و غير آن نمىشوند و قرب و بعد آنها بىتأثير است و اگر ثابت نباشند گاهى هلالى و گاهى به شكل ديگر هستند .\r\nاز اين اشكلات كه بگذريم ، شواهدى قائم است بر اينكه كلام علامه عام است و شامل همه‌ى ستارگان ثابت و متغير مىشود . از جمله‌ى اين شواهد اين است كه وى در آخر بحث گفته است : ستارگان ثابت در طلب نور قسمت مريى آنها با علويه شريكند . حال اگر ذكر ثوابت با علويه در اين جمله براى استفاده همگى آنها از خورشيد نباشد ، خلاف انتظار است .\r\nحال كه اين را متوجه شدى بدان كه : شعاع از دو راه در جسم نفوذ مىكند 1 - نفوذ عبورى مانند نفوذ چشم كه از برخى چيزها مىگذرد و به ستاره مىرسد . 2 - نفوذ وقوفى كه به ماوراء تجاوز نمىكند مانند درخشندگى آتش در قرمزى ، نفوذ اول محتاج به اين نيست كه جسم\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nبه شكلى در آيد كه پرتو در آن نفوذ كرده‌است و نيز مستلزم انعكاس نمىباشد بخلاف نفوذ دوم كه جسم از آن اثر مىپذيرد و انعكاس ظاهر مىباشد .\r\nحال گوئيم كسانى كه مىگويند ستارگان از شمس نور مىگيرند بايد نفوذ شعاع شمس را وقوفى بدانند كه اعماق آنها از نور خورشيد پر شده‌باشد .\r\nاگر كسى بگويد : اگر خورشيد در عمق ستاره نفوذ كند بايد خفيف باشد و به همان اندازه بايد شعاع چشم هم در آن اثر كند . گوئيم : اگر مراد نفوذ به معناى دوم باشد ، لازم نيست ستارگان خفيف باشند ، نفوذ چشم هم به معناى دوم است و حاجب ماوراء نمىباشد . البته وجود مانع موجب شده‌است كه چشم نتواند مانند خورشيد در جسم نفوذ كند .\r\nنيز گفته شده‌است : اگر نور چشم از خورشيد لطيف‌تر نباشد ، سنگين‌تر از او نيست در حالى كه نفوذ آن مانند نفوذ خورشيد نيست .\r\nدر جواب مىگوئيم : اگر مراد كيفيت نفوذ خورشيد نفوذ نكردن چشم باشد ، معلوم است و اين ضررى به آنچه كه ما گفتيم نمىرساند و اگر مراد او اين باشد كه چرا نور چشم در حال درخشش خورشيد نفوذ نمىكند علت آن شدت نور خورشيد است چنانچه شدت نور خورشيد نمىگذارد نور چشم در برف نفوذ كند ، همين علت است كه نور چشم در سيارات نافذ نيست و صاحب ماوراء است . . .\r\nوحشى\r\n بر درى زامد شد بسيار آزاريم هست * گر خدا صبرى دهد انديشه‌ى كاريم هست\r\nصبر در مىبندد اما نيستم ايمن زخود * خانه‌ى پر رخنه و كوتاه ديواريم هست\r\nگر شود ناچار دندان بر جگر بايد نهاد * چاره‌ى خود كرده‌ام جان جگر خواريم هست\r\nكى گريزم از درت اما زمن غافل مباش * نقش ديوارم و ليكن پاى رفتاريم هست\r\nهر چه گويم در فراقت روز و شب داند دلم * بيش از اينم ناله و صد چند گفتاريم هست \r\n\r\n","description":"","footnote":"","page_name":" 60 ","page_number":60},
  {"content":"\r\n\r\n گرچه نايد بندگى من به كار كس ولى * گر تو هم خواهى كه بفروشى خريداريم هست \r\n\r\nخلوت\r\nنظامى در بيان جدا شدن از مردم گويد :\r\n قدر دل و پايه‌ىجان يافتن * جز برياضت نتوان يافتن\r\nجثه‌ىخود پاكتر از جان كنى * چون كه چهل روز به زندان كنى\r\nمرد به زندان شرف آرد بدست * يوسف از اين روى بزندان نشست\r\nرو به پس پرده و بيدار باش * خلوتى پرده‌ى اسرار باش\r\nهر چه خلاف آمد عادت بود * قافله سالار سعادت بود \r\nخاقانى\r\n همچنين فرد باش خاقانى * كافتاب اينچنين دلفروز است\r\nيار موى سفيد ديد و گريخت * كه به دزدى دلش نوآموز است\r\nآرى از صبح دزد بگريزد * گر پى جان سلامت اندوز است\r\nگرچه مويم سفيد شد بىوقت * سال عمرم هنوز نوروز است\r\nشب كوته كه صبح زود دمد * نه نشان درازى روز است \r\nامير خسرو دهلوى\r\n سخن گرچه هر لحظه دلكش‌تر است * چو بينى خموشى از آن بهتر است\r\nدر فتنه بستن دهان بستن است * كه گيتى به نيك و بد آبستن است\r\nپشيمان زگفتار ديدم بسى * پشيمان نگشت از خموشى كسى\r\nشنيدن زگفتن به اردل نهى * گر اين پر شود مردم از وى تهى\r\nصدف زان سبب گشت گوهر فروش * كه از پاى تا سر همه گشت گوش\r\nهمه تن زبان گشت شمشير تيز * به خون ريختن زان كند رستخيز \r\nخاقانى\r\n نور خدا بر دمد از خوى خوش * موى سفيدى كند از بوى خوش\r\nمكرم اگر چند كشد جور دهر * هم دهد از منفعت خويش بهر\r\nدر كه شكستند نه باطل شود * سرمه‌ى چشم و فرح دل شود\r\nمردمى از مردم بى رو كه ديد * روى در آينه‌ى زانو كه ديد \r\n\r\n","description":"","footnote":"","page_name":" 61 ","page_number":61},
  {"content":"\r\n\r\nخاقانى\r\n خاقانى را مپرس كز غم * ايام چگونه مىگذارد\r\nجو جوستد آنچه دادش ايام * خرمن خرمن همى سپارد \r\nخاقانى\r\n عذر دارى بنال خاقانى * كاهل كم دارى آشنا كمتر\r\nدشمنانت زخاك بيشتراند * دوستانت زكيميا كمتر \r\nگويند\r\n وقت غنيمت شمار * ورنه چو فرصت نماند\r\nناله كرا داشت سود * آه كى آمد به كار \r\nصفدى صلاح صفدى گويد : خطاى دوستت را بپوشان و كار نيك او را آشكار ساز ، در باره دوست چون تاريكى با آتش باش كه دود را مخفى و نور آن را آشكار مىكند .\r\n صديقك مهما جنى غَطِّه * و لا تخف شياً اذا احسنا\r\nو كن كالظلام مع النار اذ * يوارى الدخان و يبدى السنا \r\nسنايى\r\n خدايا زخوانى كه از بهر خاصان * كشيدى نصيب من بينوا كو\r\nاگر مىفروشى بهايش كه داده‌است * و گر بىبها مىدهى سهم ما كو \r\n\r\nگله از دوستان\r\nگفته‌اند : اى كسانى كه رفتيد و حالم را بد كرديد . از دست ستم شما چه كنم ، ببخشيد بيمار خود را كه عمر سپرى شد و حالم دگرگون است .\r\n يا من هجروا و غيّروا احوالى * مالى جلد على جفاكم مالى\r\nجودوا بوصالكم على مدنفكم * فالعمر قد انقضى و حالى حالى \r\n\r\nاسماء انبياء\r\nاسم پيامبران كه در قرآن آمده‌است ، بيست و پنج تا است و عبارتند از : پيامبر اسلام صلى الله عليه و آله آدم ، ادريس ، نوح ، هود ، صالح ، ابراهيم ، لوط ، اسماعيل ، اسحاق ، يعقوب ، يوسف ، ايوب ، شعيب ، موسى ، هارون ، يونس ، داود ، سليمان ، الياس ، اليسع ، زكريا ، يحيى ، عيسى و نيز ذوالكفل نزد بسيارى از مفسران .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\n\r\nعبادت صحيح\r\nفخر رازى در تفسيرش ذيل آيه  ادْعُوا رَبَّكُمْ تَضَرُّعاً وَ خُفْيَةً  « 1 » آورده‌است : متكلمان اتفاق نظر دارند كه كسى خدا را براى ترس از عذاب يا اميد به بهشت عبادت كند ، عبادتش صحيح نبوده‌است و اگر نماز خوان بگويد نماز مىخوانم به قصد هراس از جهنم و اميد به ثواب ، نمازش صحيح نيست . « 2 »\r\n\r\nحجاج\r\nنيشابورى ، ذيل آيه  . . . وَ لا تَلْمِزُوا أَنْفُسَكُمْ وَ لا تَنابَزُوا بِالْأَلْقابِ . . .  « 3 » ، پس از بيان عادات بد حجاج بن يوسف مىگويد : وى صد و بيست هزار مرد را به قتل صبر ( بى گناه ) كشت . در زندان او هشتاد هزار مرد و سى هزار زن ، بود كه سى و سه هزار تن از آنها مستحق هيچ گناهى چون قطع دست و قتل و آويخته شدن به دار نبودند .\r\n\r\nانسان\r\nواژه انسان مشترك بين زن و مرد است و در مذكر و مؤنث استعمال مىشود . گاهى براى زن انسانه به كار مىبرند ، مانند شعر ذيل كه صاحب قاموس مىگويد : لباس از عشق مرد پوشانيد زن جوانى كه ماه شب چهارده از او خجل بود . وقتى چشم من فحشايى كند با اشكش غسل مىكند .\r\n لقد كستنى فى الهواء * ملابس الصب الغزل\r\nانسانة فتانة * بدرالدجى منها خجل\r\nاذا زنت عينى بها * فبالدموع تغتسل \r\n\r\nانسان و جنّ\r\nفيروزآبادى مىگويد : انس يعنى بشر مانند انسان . مفرد آن انسى است . وى در بخش نون كتاب قاموس مىگويد : ناس به انس و جنّ گفته مىشود و جمع آن اناس است ، چنين جمعى كه ال بر آن وارد شود ، نادر است . از اين سخن بدست مىآيد كه اطلاق انس بر جنّ صحيح است ولى اين بعيد به نظر مىرسد .\r\n\r\n\r\n","description":"","footnote":"\r\n( 1 ) - اعراف ، 55 .\r\n( 2 ) - صحيح آنست كه گفته شود عبادت كمال مطلوبيت ندارد ، نه آنكه تكليف صحيح نباشد .\r\n( 3 ) - حجرات ، 11 .\r\n","page_name":" 63 ","page_number":63},
  {"content":"\r\n\r\nمولوى\r\n آفتى نبود بتر از ناشناخت * تو بر يار و نيارى عشق باخت\r\nيار را اغيار پندارى همى * شاديى را نام بنهادى غمى\r\nاينچنين نخلى كه قد يار ماست * چونكه ما درديم نخلش دار ماست\r\nاينچنين مشكين كه زلف مير ماست * چونكه بىعقليم آن زنجير ماست \r\nسنايى\r\n صوفيان در دمى دو عيد كنند * عنكبوتان مگس قديد كنند\r\nآنكه از دست روح قوت خورد * كى نمك سود عنكبوت خورد \r\nسنايى\r\n زالكى كرد سر برون ز نهفت * كشتك خويش خشك ديد چه گفت\r\nاى همه آن تو چه نو چه كهن * رزق بر تو است هر چه خواهى كن \r\nاوحدالدين كرمانى\r\n آن كس كه صناعتش قناعت باشد * كردار وى از جمله‌ى طاعت باشد \r\n زنهار طمع مدار الا زخدا * كين رغبت خلق نيم ساعت باشد \r\nگويم\r\n جور كم به ز لطف كم باشد * كه نمك بر جراحتم پاشد\r\nجور كم بوى لطف آيد از او * لطف كم محض جور زايد ازو\r\nلطف دلدار اينقدر بايد * كه رقيبى ازو برشك آيد \r\nاوحدى كرمانى\r\n در خانه دلم گرفت از تنهايى * رفتم به چمن چو بلبل شيدايى\r\nچون ديد مرا سرو سهى سر جنباند * يعنى به چه دلخوشى به بستان آيى \r\nمجد همگر\r\n مرا ز روى تعجب معاندى پرسيد * پدر ز روى چه معنى نداشت روح اللَّه\r\nجواب دادم و گفتم كه او مبشر بود * با حمد قرشى جمع خلق راز إله\r\nمبشر از پى آن تا كه مژده آرد زود * روا بود كه دو منزل يكى كند در راه \r\nعبدى گنابادى\r\n هركه سخن را به سخن ضم كند * قطره‌اى از خون جگر كم كند \r\n\r\n","description":"","footnote":"","page_name":" 64 ","page_number":64},
  {"content":"\r\n\r\nمولوى\r\n باده نى در هر سرى شر مىكند * آنچنان را آنچنان‌تر مىكند\r\nگر بود عاقل نكوتر مىشود * ور بود ديوانه بدتر مىشود\r\nليك چون اغلب بدند و بد پسند * بر همه مى را محرم كرده‌اند\r\nحكم اغلب راست چون اغلب بدند * تيغ را از دست رهزن استدند \r\nجامى\r\n مجموعه كونين بآيين سبق * كرديم تفحص ورقاً بعد ورق\r\nحقا كه نخوانديم و نديديم در او * جز ذات حق و شئون ذاتيه‌ى حق \r\nخاقانى\r\n خاقانيا به تقويت دوست دل نبند * وز غصه شكايت دشمن جگر مخور\r\nبر هيچ دوست تكيه مزن كو به عاقبت * دشمن نمايد و نبرد دوستى به سر\r\nگر دوست از غرور هنر بيندت نه عيب * دشمن به عيب كردنت افزون كند هنر \r\n ترسى ز طعن دشمن گردى بلند نام * بينى غرور دوست شوى پست و مختصر\r\nپس دوست دشمن است به انصاف باز بين * پس دشمن است دوست به تحقيق درنگر\r\nگر عقلت اين سخن نپذيرد كه گفته‌ام * اين عقل را نتيجه ديوانگى شمر \r\n\r\nابوفراس در زندان\r\nمحقق تفتازانى در شرح كشاف ذيل آيه  وَ إِذا قِيلَ لَهُمْ تَعالَوْا إِلى ما أَنْزَلَ اللَّهُ . . .  « 1 » مىگويد :\r\nبنىحمدان سلاطينى خوش چهره ، خوش سخن و سخاوتمند بودند و ابوفراس در فصاحت و بلاغت و اسب سوارى و دليرى بين آنها يكتا بود ، صاحب بن عباد در باره‌ى امرؤالقيس و نيز ابوفراس گفته بود : سرايندگى به پادشاهى شروع و به پادشاهى پايان يافت .\r\nابوفراس در ادب به كمال رسيد ، در جنگى اسير روميان شد و سروده‌هاى زمان اسارت وى رقت و لطافت ويژه‌اى دارد . . .\r\nامير خسرو دهلوى\r\n گر آسايشى خواهى از روزگار * جمال عزيزان غنيمت شمار\r\nبه جمعيت دوستان روى نه * پراكندگان را به يك سوى نه \r\n\r\n\r\n","description":"","footnote":"\r\n( 1 ) - نساء ، 61 .\r\n","page_name":" 65 ","page_number":65},
  {"content":"\r\n\r\n به دورى مكوش ارچه بدخوست يار * كه دورى خود افتد سرانجام كار\r\nاگر جامه تنگست پاره مكن * كه خود پاره گردد چو گردد كهن\r\nمزن شاخ اگر ميوه تلخست نيز * خود افتد چو پيش آيدش برگ ريز\r\nچو لابد جداييست از بعد زيست * بعمدا جدا زيستن بهر چيست\r\nكجا بودى اى مرغ فرخنده پى * چه دارى خبر از حريفان حى\r\nبشادى كجا مىگذارند گام * سفر تا چه جايست و منزل كدام\r\nفغان زان حريفان پيمان گسل * كه يكره زما برگرفتند دل \r\nگويند\r\n كى بود كه سر زلف ترا چنگ زنم * صد بوسه بر آن لبان گلرنگ زنم\r\nدر شيشه كنم مهر و وفاى همه را * در پيش تو اى نگار بر سنگ زنم \r\nرشيد وطواط\r\n دور از درت اى شكر لب سيمين بر * از رنج تن و درد دل و خون جگر\r\nحاليست كه گر عوض كنم با مرگش * چيز دگرم نهاد بايد بر سر \r\nمولوى\r\n فرخ آن تركى كه استيزه نهد * اسبش اندر خندق آتش جهد\r\nچشم خود از غير و غيرت دوخته * همچو آتش خشك و تر را سوخته\r\nگر پشيمانى بر او عيبى كند * آتش اول در پشيمانى زند \r\n*\r\n هر چه از وى شاد گردى در جهان * از فراق آن بينديش آن زمان\r\nزانچه گشتى شاد بس گر شاد شد * آخر از وى جست و هم چون باد شد\r\nاز تو هم بجهد تو دل بر وى منه * پيش كو بجهد تو پيش از وى بجه \r\nسعدى\r\n تا سگان را وجوه پيدا نيست * مشفق و مهربان يكديگرند\r\nلقمه يى در ميان شان انداز * كه تهيگاه يكدگر بدرند \r\nمولوى\r\n هر بلا كاين قوم را حق داده‌است * زير آن گنج كرم بنهاده‌است\r\nلطف او در حق هركه افزون شود * بى شك آنكس غرقه اندر خون شود \r\n\r\n","description":"","footnote":"","page_name":" 66 ","page_number":66},
  {"content":"\r\n\r\n دوستان را هر نفس جانى دهد * ليك جان سوزد اگر نانى دهد \r\nگويند\r\n فلك دون نواز يك چشم است * آن يكى هم به فرق سر دارد\r\nهر خرى را كه دم گرفت به مشت * مىنداند كه دم خر دارد\r\nمىبرد تا فراز كله خويش * بيندش دم چو دست بردارد\r\nبرزمينش زند كه خورد شود * خر ديگر بجاش بردارد \r\nسنايى\r\n اين جهان بر مثال مرداريست * كركسان گرد او هزار هزار\r\nاين مرآن را همى زند مخلب * آن مراين را همى زند منقار\r\nآخرالامر بگذرند همه * وز همه باز ماند آن مردار \r\nمولوى\r\n هر چه دارى در دل از مكر و رموز * پيش ما پيدا بود مانند روز\r\nكه بپوشيمش ز بنده پرورى * تو چرا رسوايى از حد مىبرى\r\nلطف حق با تو مداراها كند * چونكه از حد بگذرى رسوا كند \r\nعطار\r\n دعوى خدمت كنى با شهريار * خود ز عشق خويش باشى بىقرار \r\n گرچه خود را سخت بخرد مىكنى * درحقيقت خدمت خود مىكنى\r\nچند خواهى بود مرد ناتمام * نه بد و نه نيك نه خاص و نه عام \r\nسيف الدين صوفى\r\n هر چند گهى ز عشق بيگانه شوم * با عافيت آشنا و همخانه شوم\r\nناگاه پرى رخى به من برگذرد * برگردم از اين حديث و بيگانه شوم \r\nاز سيف الدين نقل شده‌است كه وى بر بالين جنازه‌اى حاضر شد . حاضران از وى خواستند تا ميت را تلقين دهد . او با اين رباعى ميت را تلقين داد :\r\n گر من گنه جمله جهان كردستم * لطف تو اميد است كه گيرد دستم\r\nگفتى كه بروز ( بوقت ) عجز دستت گيرم * عاجزتر از اين مخواه كه اكنون هستم \r\nگويند\r\n گر ندارم از شكر جز نام بهر * آن بسى بهتر كه اندر كام زهر \r\n\r\n","description":"","footnote":"","page_name":" 67 ","page_number":67},
  {"content":"\r\n\r\n آسمان نسبت به عرش آمد فرود * ورنه بس عاليست پيش خاك تود \r\n\r\nطلب آمرزش\r\nيكى از بزرگان صوفيه گفته است :\r\n بد كردم و اعتذار بدتر ز گناه * چون هست در اين عذر سه دعوى تباه\r\nدعوى وجود و دعوى قدرت و فعل * لا حول و لا قوّة الا باللَّه \r\nرشكى\r\n از حال خود آگه نيم ليك اينقدر دانم كه تو * هر گاه در دل بگذرى اشكم زدامان بگذرد \r\nعرفى\r\n خوش آنكه از تو جفايى نديده مىگفتم * فرشته خوى من آيا ستمگرى داند \r\n\r\nمعرفت\r\nيكى از حكماء گويد : اگر مىخواهى پروردگارت را بشناسى ، بين خود و معاصى ديوارى از آهن بساز .\r\nخسرو\r\n ما بىخبر از نظاره بوديم * جان رفت و خبر نكرد ما را \r\nضميرى\r\n عشق آمد و صبر از دل ديوانه برون رفت * صد شكر كه بيگانه از اين خانه برون رفت \r\nبابا نصيبى\r\n واى به روزگار من در تو اگر اثر كند * ناله و آه نيمه شب گريه صبحگاهيم \r\n\r\nاحتياط\r\nگوسفندان غارت شده با گوسفندان اهل كوفه مخلوط شدند ، برخى پارسايان از خوردن گوشت پرهيز مىكردند . عابدى پرسيد گوسفند چند سال عمر مىكند ، گفتند هفت سال .\r\nوى هفت سال گوشت گوسفند نخورد .\r\n\r\nطهارت دهان\r\nسليمان عليه السلام به بنىاسرائيل فرمود : در درون خود جز پاكيزه وارد نسازيد و از دهان خود جز پسنديده خارج ننمائيد .\r\n\r\nلقمه حلال\r\nعابدى گويد : اگر قرص نانى حلال بدست آورم ، آن را مىسوزانم و مىكوبم و به صورت\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nدارويى براى معالجه بيماران استفاده مىكنم .\r\n\r\nپيروز\r\nجنيد بغدادى به على بن سهل اصفهانى نوشت : از پير و بزرگ خودت ، ابوعبداللَّه محمد بن يوسف بناء ، پرسش نما كه چه كسى بر كار خود چيره است ؟ وى از پير پرسيد و او گفت بنويس : فرمان خدا غالب است .\r\n\r\nدلبستگى\r\nسمنون محب مىگويد : نخستين وصال بنده به حق از خود گذشتگى است و نخستين دورى بنده از حق به خود دلبستگى است .\r\nنصيبى\r\n دامان خرابات نشينان همه پاك است * تر دامنى ماست كه تا دامن خاكست \r\nنظيرى\r\n گرد سر مىگردم امشب شمع اين كاشانه را * تا بياموزم طريق سوختن پروانه را \r\nنزارى گيلانى\r\n مردم از محرومى و شادم كه نوميد از تو ساخت * تلخى جان كندنم اميدواران شما \r\nصبرى\r\n بگرد خاطرم اى خوشدلى چه مىگذرى * كدام روز مرا با تو آشنايى بود \r\nسنايى\r\n اى اهل شوق وقت گريبان دريدنست * دست مرا بسوى گريبان كه مىبرد \r\nشرف بافقى\r\n قطع اميد من كند دمبدم از وصال خود * تا نكنم دل حزين شاد بانتظار هم \r\nعماد فقيه\r\n بر خاطرم غبارى ننشيند از جفايش * آيينه محبت زنگار برنتابد \r\nگلخنى\r\n اى مردگان ز خاك يكى سر بدر كنيد * بر حال زنده‌ى بتر از خود نظر كنيد \r\nحزنى\r\n\r\n","description":"","footnote":"","page_name":" 69 ","page_number":69},
  {"content":"\r\n\r\n حزنى اين عشق است نه افسانه چندين شكوه چيست * لب بدندان گير و دندان بر جگر نه باك نيست \r\nخان ميرزا\r\n بى درد دل حيات چو ذوقى نمىدهد * آسودگان به عمر خود آيا چه ديده‌اند ؟ \r\nحسن دهلوى\r\n حسن دعاى تو گر مستجاب نيست مرنج * ترا زبان دگر و دل دگر دعا چه كند ؟ \r\nشريف\r\n نصيبم گشته چندان تلخ كامى بعد هر كامى * كه ممنونم ز گردون گر به كام من نمىگردد \r\nبابا نصيبى\r\n شبها تو خفته من به دعا كز تو دور باد * آه كسان كه بهر تو در خون نشسته اند \r\n*\r\n زنده در عشق چسان بود نصيبى مجنون * عشق آن روز مگر اين همه دشوار نبود \r\n*\r\n عالمى كشته شد و چشم تو را ناز همان * صد قيامت شد و حسن تو در آغاز هنوز \r\nشبلى\r\n تلخ باشد زهر مرگ اما به شيرينى هنوز * مىتواند تلخى هجران زكام من برد \r\nگويند\r\n ز شورانگيز خالى گشته حاصل دانه‌ى اشكم * كه مرغ وصل هرگز گرد دام من نمىگردد\r\nچنان زهر فراقى ريختى در ساغر جانم * كه مرگ از تلخى آن گرد جان من نمىگردد \r\n*\r\n غم زمانه خورم يا فراق يار كشم * به طاقتى كه ندارم كدام بار كشم \r\n*\r\n عشق تو انديشه را سوخت كه رسوا شدم * ورنه كس از من نبود عاقبت انديش‌تر \r\n*\r\n بگذشت بهار و وانشد دل * اين غنچه مگر شكفتنى نيست \r\n\r\n","description":"","footnote":"","page_name":" 70 ","page_number":70},
  {"content":"\r\n\r\nسعدى\r\n هزار جهد بكردم كه سر عشق بپوشم * نبود بر سر آتش ميسرم كه نجوشم \r\nگويند\r\n ساكنان سر كوى تو نباشند به هوش * كان زمينست كه از وى همه مجنون خيزد \r\nاهلى\r\n به عاشقان جگر چاك چون رسى اهلى * بيك دو چاك كه در جيب پيرهن كردى \r\n*\r\n بجز هلاك خودش آرزو نباشد هيچ * كسى كه يافت چو پروانه ذوق جانبازى \r\nمجير\r\n به غم شاد شوى مىدانم * غم دل با تو از آن مىگويم \r\nشكيبى\r\n شبهاى هجر را گذرانديم و زنده‌ايم * ما را به سخت جانى خود اين گمان نبود \r\n*\r\n اى غائب از دو ديده چنان در دل منى * كز لب گشودنت به من آواز مىرسد \r\nحسن دهلوى\r\n يكسر مو دلت سفيد نگشت * هيچ مو در تنت سياه نماند\r\nاى حسن توبه آن گهى كردى * كه ترا قوت گناه نماند \r\nصبرى\r\n چون دل به شكوه لب بگشايد بگو كه من * شرمنده از كدام وفاى تو زادمش \r\nيحيى\r\n پاكبازم آرزوى دل نمىدانم چيست * اين كه مردم وصل مىگويند حيرانم كه چيست \r\n\r\nرياست\r\nابوسهل صعلوكى صوفى گويد : هركس پيش از آمادگى رياست ، به رياست تن دهد ، خود را به خوارى انداخته‌است .\r\nوى نيز گويد : هركس آرزوى مقامى كند كه ديگران آن را به زحمت بدست آورده‌اند ، به آنان خيانت كرده‌است .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\n\r\nتصوف\r\nيكى از بزرگان صوفيه گويد : تصوف مانند سرسام است ( مرضى كه موجب هذيان شود ) .\r\nآغازش هذيان و آخرش سكوت است و چون امكان يابد لال شود .\r\n\r\nابن‌سينا\r\nمجدالدين بغدادى ، مىگويد : پيامبر خدا را به خواب ديدم ، به او گفتم : در باره‌ى ابن‌سينا چه مىگوئى ؟ فرمود : مردى بود كه مىخواست بدون واسطه به خدا برسد ، او را با دستم در حجاب قرار دادم و او در آتش افتاد . « 1 »\r\n گر كسب كمال مىكنى مىگذرد * ور فكر محال مىكنى مىگذرد\r\nدنيا همه بر سر خيالست خيال * هر نوع خيال مىكنى مىگذرد \r\nگلخنى\r\n هر چند شب آزرده‌تر از كوى توايم * پيش از همه كس روز دگر سوى توايم \r\nگويم\r\n جان به بوسى مىخرد آن شهريار * مژده اى عشاق آسان گشت كار\r\nابذلوا ارواحكم يا عاشقين * ان تكونوا فى هوانا صادقين\r\nدر جوانى كن نثار دوست جان * رو عوان بين ذالك را بخوان\r\nپير چون گشتى گران جانى مكن * گوسفند پير قربانى مكن\r\nهركه در اول نسازد جان نثار * جان دهد آخر به درد انتظار \r\nسلمان ساوجى\r\n از بسكه شكستم و بستم توبه * فرياد همى كند زدستم توبه\r\nديروز به توبه‌يى شكستم ساغر * امروز به ساغرى شكستم توبه \r\nخواجه نصير طوسى\r\n از هر چه نه از بهر تو كردم توبه * ور بى تو غمى خورم از آن غم توبه\r\nوان نيز كه بعد از اين براى تو كنم * گر بهتر از آن توان از آن هم توبه \r\nحسن دهلوى\r\n دارم دلكى غمين بيامرز و مپرس * صد واقعه در كمين بيامرز و مپرس \r\n\r\n\r\n","description":"","footnote":"\r\n( 1 ) - مانند اين رؤياها نمىتواند دست‌مايه قضاوت در مورد افراد باشد .\r\n","page_name":" 72 ","page_number":72},
  {"content":"\r\n\r\n شرمنده شوم اگر بپرسى عملم * اى اكرم اكرمين بيامرز و مپرس \r\nابوسعيد\r\n در راه يگانگى نه كفر است و نه دين * يك گام زخود برون نه و راه ببين\r\nاى جان جهان تو راه اسلام گزين * با مار سيه نشين و با خود منشين \r\nمولوى\r\n من نگويم زين طريق آمد مراد * مىطپم تا از كجا خواهد گشاد\r\nسر بريده مرغ هر سو مىطپد * تا كدامين سو دهد جان از جسد\r\nمردنت اندر رياضت زندگيست * رنج اين تن روح را پايندگيست\r\nهان رياضت را به جان شو مشترى * چون سپردى تن به خدمت جان برى\r\nهر گرانى را كسل خود از تن است * جان ز خفت دان كه در پريدنست \r\n*\r\n من ز ديگى لقمه‌يى بندوختم * كف سيه كردم دهان را سوختم\r\nيوسفم در حبس تو اى شه نشان * هين تو از دست زمانم وارهان\r\nزارى يوسف شنو اى شهريار * يا بر آن يعقوب بى دل رحم آر\r\nناله از اخوان كنم يا از زبان * دور افتادم چو آدم از جنان\r\nاى عزيز مصر در پيمان درست * يوسف مظلوم در زندان تست\r\nدر خلاص او يكى خوابى ببين * زود فاللَّه يحب المحسنين\r\nجان شود از راه جان جان را شناس * يار بينش شو نه فرزند قياس\r\nمزد مزدوران نمىماند به كار * كان عرض وين جوهر است و پايدار \r\n سر غيب آن را سزد آموختن * كوز گفتن لب تواند دوختن\r\nجوش نطق از دل نشان دوستى است * بستگى نطق از بىالفتى است\r\nدل كه دلبر ديد كى ماند ترش * بلبلى گل ديد كى ماند خمش\r\nلوح محفوظست پيشانى يار * راز كونينت نمايد آشكار\r\nپنج وقت اندر نمازت رهنمون * عاشقون هم فى صلوة دائمون\r\nنه زپنج آرام گيرد آن خمار * كه در آن سرهاست نه با صد هزار\r\nنيست زرغباً ميان عاشقان * سخت مستسقى است جان عاشقان\r\nدر دل عاشق بجز معشوق نيست * در ميانشان فارق و مفروق نيست \r\n\r\n","description":"","footnote":"","page_name":" 73 ","page_number":73},
  {"content":"\r\n\r\nابوسعيد\r\n دل كرد بسى نگاه در دفتر عشق * جز رويت نديد هيچ رو در خور عشق\r\nچندانكه رخت حسن نهد بر سر حسن * شوريده دلم عشق نهد بر سر عشق \r\nاميدى\r\n افتاده حكايتى در افواه * كآيينه سياه گردد از آه\r\nاين طرفه كه آه صبگاهى * زآيينه دل برد سياهى \r\nگويند\r\n اى نفس دمى مطيع فرمان نشدى * وز كرده خويشتن پشيمان نشدى\r\nصوفى و فقيه و زاهد و دانشمند * اين جمله شدى ولى مسلمان نشدى \r\nسعدى\r\n گرش ببينى و دست از ترنج بشناسى * روا بود كه ملامت كنى زليخا را \r\n\r\nقبر ليلى\r\nوقتى ليلى از دنيا رفت ، مجنون به روستاى او رفت و از قبر او پرسيد ، ولى آن را به او نشان ندادند ، وى قبرها را بو مىكرد تا بوى قبر ليلى را استشمام كرد ، در آنجا اين بيت را سرود .\r\nمىخواهند قبرش را بر دوستش مخفى كنند ، در حالى كه بوى خوش قبر دلالت بر قبر مىكند .\r\n ارادوا ليخفوا قبرها على محبّها * و طيب تراب القبر دل على قبر \r\nوى همواره شعر را مىخواند تا از دنيا رفت و كنار او دفن شد .\r\n\r\nدعا براى پدر\r\nزنى باديه نشين ، كنار قبر پدرش ايستاد و گفت : باباجان در فقدان تو به خدا توجه مىكنم و پيامبر كه اسوه حسن است در مصيبت تو ياد مىآورم . سپس گفت : خدايا بنده تو بدون توشه و بدون آنچه در دست بندگان است و محتاج به آنچه تو دارى بر تو وارد شده‌است ، پروردگارا ، تو بهترين كسى هستى كه آرزومندان به سوى او مىآيند و تهيدستان از فضل او غنى مىگردند و گنهكاران در رحمت او غوطه‌ور مىشوند . پروردگارا پس قرار او را نزد خودت ، موجب رحمت گردان و گهواره او را بهشت خودت قرار ده . سپس گريست و بازگشت .\r\nمولوى\r\n اين دغل دوستان كه مىبينى * مگسانند دور شيرينى \r\n\r\n","description":"","footnote":"","page_name":" 74 ","page_number":74},
  {"content":"\r\n\r\n تا طعامى كه هست مىنوشند * همچو زنبور بر تو مىجوشند \r\n تا به روزى كه ده خراب شود * كيسه چون كاسه رباب شود\r\nترك صحبت كنند و دلدارى * دوستى خود نبود پندارى\r\nبار ديگر كه بخت باز آيد * كامرانى ز در فراز آيد\r\nدوغ بايى بپز كه از چپ و راست * در وى افتند چون مگس در ماست\r\nراست گويم سگان بازارند * كاستخوان از تو دوستتر دارند \r\n*\r\n كم گريز از شير و اژدرهاى نر * ز آشنايان اى برادر الحذر\r\nخويش را موزون و پست و سخته كن * زاب ديده نان خود را پخته كن\r\nاى كمان و تيرها بر ساخته * صيد نزديك و تو دور انداخته\r\nآنچه حق است اقرب از حبل الوريد * تو فكنده تير فكرت را بعيد\r\nهركه دور اندازتر او دور تر * وز چنين گنجى بود مهجورتر\r\nفلسفى خود را در انديشه بكشت * گويد و او را سوى گنجست پشت\r\nجاهدوا فينا بگفت آن شهريار * جاهدوا عنا نگفت اى بيقرار\r\nاى بسا علم و ذكاوات و فطن * گشته رهرو را چو غول راهزن\r\nدر گذر از فضل و از جلدى و فن * كار خدمت دارد و خلق حسن\r\nبهر آن آورد خالق ما برون * ما خلقت الانس الا يعبدون \r\nعطار\r\n كاف كفر اى دل به حق المعرفه * خوشترم آيد ز فاى فلسفه\r\nزانكه اين علم لزج چون ره زند * بيشتر بر مردم آگه زند \r\nدر سفر حجاز آورده‌ام :\r\n هركه نبود مبتلاى ماهروى * نام او از لوح انسانى بشوى\r\nدل كه فارغ باشد از مهر بتان * لته‌ى حيضى به خون آغشته دان\r\nسينه‌ى فارغ زمهر گلرخان * كهنه انبانيست پر از استخوان \r\n كل من لم يعشق الوجه الحسن * قرب الجل اليه والرسن\r\nيعنى آنكس را كه نبود عشق يار * بهر او پالان و افسارى بيار \r\n\r\n","description":"","footnote":"","page_name":" 75 ","page_number":75},
  {"content":"\r\n\r\nقاسم بيگ حالتى\r\n پيوسته زمن كشيده دامن دل تست * فارغ ز من سوخته خرمن دل تست\r\nگر عمر وفا كند من از تو دل خويش * فارغ‌تر از آن كنم كه از من دل تست \r\nرشيد وطواط\r\n اى روى تو فردوس برين دل من * روزان و شبان غمت قرين دل من\r\nگفتم مگر از دست غمت بگريزم * عشق تو گرفت آستين دل من \r\nنظامى\r\n دولت اگر دولت جمشيديست * موى سفيد آيت نوميديست\r\nصبح برآمد چو سوى مست خواب * گز سر ديوار گذشت آفتاب\r\nرفت جوانى و تغافل بسر * جاى دريغست دريغى بخور\r\nگم شده‌ى هركه چو يوسف بود * گم شدنش جاى تأسف بود\r\nفارغى از قدر جوانى كه چيست * تا نشوى پير ندانى كه چيست\r\nگرچه جوانى همه چون آتشست * پيرى تلخست و جوانى خوش است\r\nشاهد باغ است درخت جوان * پير شود بركندش باغبان\r\nشاخ‌تر از بهر گل نوبر است * هيزم خشك از پى خاكستر است \r\nميرزا سلمان\r\n بلبل اگر مست گلست اين ترانه چيست * گرنيست عشق زمزمه عاشقانه چيست\r\nساقى اگر نه پرده فتادى ز روى كار * مىگفتمت كه نغمه‌ى چنگ و چغانه چيست\r\nپرواز كرد طائر ادراك سالها * معلوم او نشد كه در اين آشيانه چيست\r\nچون در ازل وجود يكى ثابت است و بس * اين مبحث وجود و عدم در ميانه چيست\r\nايدل اگر زمانه به كامت نشد منال * از بخت خود بنال گناه زمانه چيست \r\n\r\n","description":"","footnote":"","page_name":" 76 ","page_number":76},
  {"content":"\r\n\r\n چون در نخست نيك و بد از هم جدا شدند * واعظ بگوشه‌اى بنشين اين فسانه چيست\r\nآدم ز سرنوشت برون آمد از بهشت * بسم اللَّه اى فقيه بگو عيب دانه چيست\r\nسلمان اگر نه مهر مهى هست در دلت * بر سينه‌ات زداغ محبت نشانه چيست \r\nميرزا مخدوم شريفى\r\n بشتاب چو دارى هوس كشتن اشرف * ترسم كه خبر يابد و از ذوق بميرد \r\n*\r\n كسى را لاف عصمت مىرسد پيش خردمندان * كه وقت دلربايى تو ايمان را نگهدارد \r\nگويم\r\n فرخنده شبى بود كه آن دلبر مست * آمد ز پى غارت دل تيغ بدست\r\nغارت زده‌ام ديد خجل گشت و دمى * با من ز پى رفع خجالت بنشست \r\nاين ابيات را در سحر جمعه روز بيستم ماه صفر سال 992 در محروسه تبريز نگاشتم .\r\nمولوى\r\n دائماً غفلت ز گستاخى بود * كه برو تعظيم از ديده رود\r\nلا تؤاخذنا نسينا شد گواه * كه بود نسيان بوجهى هم گناه\r\nزانكه استكمال تعظيم او نكرد * ورنه نسيان در نياوردى نبرد\r\nاز تهاون كرد در تعظيمها * تا كه نسيان زاد با سهو و خطا\r\nگرچه نسيان لابد و ناچار بود * در سب ورزيدن او مختار بود \r\nعبدى گنابادى\r\n زود چو شمعت فتد از سر كلاه * چند كنى موى سفيدت سياه\r\nموى سياه گر به صد افسون كنى * قد كه دو تا گشت به آن چن كنى\r\nوه كه مرا بر چهل افزود پنج * وز پى آن قافيه گرديد رنج\r\nمن كه دو مويم ز سپهر اثير * پيش حريفان نه جوانم نه پير\r\nنام نكردند جوانان به من * من نكنم نيز به پيران سخن \r\n\r\n","description":"","footnote":"","page_name":" 77 ","page_number":77},
  {"content":"\r\n\r\n آنكه در اين مرتبه داند مرا * هيچ نداند كه چه خواند مرا \r\nدر روز عيدى گفتم :\r\n عيد هركس را زيار خويش چشم عيديست * چشم ما پر اشك حسرت ، دل پر از نوميديست \r\nگويم\r\n تا بود اسباب جوانى به تن * روى چو گل باشد و تن چون سمن\r\nتازه بود مجلس ياران به تو * جلوه كند صف سواران به تو\r\nشيفتگان ديده به رويت نهند * رخت هوس بر سر كويت نهند\r\nناز كنى ناز كشندت به جان * دل‌طلبى نيز دهندت روان\r\nنوبت پيرى چو زند كوس درد * دل شود از خوشدلى و عيش فرد\r\nموى سپيد از اجل آرد پيام * پشت خم از مرگ رساند سلام\r\nخشك شود عمده بازو چو كلك * سست شود مهره گردن چو سلك\r\nكند شود باد هوا را سنان * ميل زمعشوقه بتابد عنان \r\nامام سجاد عليه السلام مىفرمايد : وقتى به بيچارگى افتادى ، چون انسان بخشنده شكيبا باش و به بندگان خدا گلايه نكن زيرا گلايه خدا به كسى كرده‌اى كه به تو رحم نمىنمايد .\r\n و اذا بليت بعسرة فاصبر لها * صبر الكريم فان ذلك احزم\r\nلا تشكون الى الخلايق انما * تشكو الرحيم الى الذى لا يرحم \r\n\r\nنماز شب\r\nجنيد را پس از مرگش در خواب ديدند ، به او گفته شد خدا با تو چه كرد ؟ گفت : اشارات عرفانى پريد ، عبادات هلاك شد ، دانشها غيب گشت ، آداب كهنه گرديد و به من سود نرساند جز چند ركعتى كه در سحر اقامه نموده بودم .\r\n\r\nمحبت\r\nخواص مىگويند : محبت محو ارادت‌ها و سوزانده شدن همه‌ى صفات و حاجات است .\r\n در كون و مكان فاعل مختار يكيست * آرنده و دارنده‌ى اطوار يكيست\r\nاز روزن عقل اگر برون آرى سر * روشن شودت كاين همه انوار يكيست \r\nگويم\r\n تا شمع قلندرى بهايى افروخت * از رشته زنار دو صد خرقه بدوخت \r\n\r\n","description":"","footnote":"","page_name":" 78 ","page_number":78},
  {"content":"\r\n\r\n دى پير مغان گرفت تعليم از او * و امروز دو صد مسئله مفتى آموخت \r\n\r\nعشق\r\nعشق آنست كه دلها مجذوب مغناطيس حس شود ، مقدار اين جذبه به حدى است كه كسى را توان اطلاع از آن نيست هر عبارتى در وصف آن بر خفاء آن مىافزايد ، مانند زيبائى ، امرى است درك شدنى و توصيف ناشدنى و مانند وزن است در شعر . چه نيك گفته است يكى از حكماء كه هركس عشق را توصيف كند آن را شناخته‌است .\r\n\r\nغذاى حلال\r\nسرى سقطى گويد : زمانى كه از « رمله » عازم « بيت‌المقدس » بودم به سرزمينى سبز و خرم رسيدم ، كنار آبى نشستم و از سبزيهاى كنار آب خوردم و مقدارى از آب نوشيدم و با خود گفتم اگر بگويم در عمرم خوراك و آب حلال خورده‌ام همين است كه امروز خوردم و نوشيدم . آوازى به گوشم رسيد كه گفت : اى سرى ! زاد و توشه‌ات كه به اينجا آورده‌اى از كجاست ؟\r\n\r\nبا دنيا\r\nقثم زاهد گويد : در كنار بيت‌المقدس پارسايى را ديدم و از او خواستم مرا اندرزى دهد ، گفت : در كار خود چون كسى باش كه درندگان او را به وحشت انداخته‌اند و او بيمناك است از اينكه اشتباهى كند و دريده شود و يا به كار لغوى دست زند و از پاى در آيد . آن شب براى او شب ترس است در حالى كه مردم به راحتى خفته‌اند ، روز وى نيز روز حزن است در حالى كه اهل باطل خوشحالند . سپس رفت و مرا رها ساخت . گفتم : بيشتر بگو . گفت : انسان تشنه كام به آب كم بسنده كند .\r\n\r\nحجاب ظلمانى\r\nشيخ مقتول ، سهروردى در برخى تأليفاتش مىگويد : رفتار ، گفتار و انديشه‌هاى تو بر تو عرضه مىشود و به مناسبت هر يك از افكار فعلى و قولى و فكرى كه از تو بوجود آمده صورتهاى روحانى براى تو ايجاد مىشود . اگر آن حركت عقلانى باشد ، صورتش زمينه فرشته‌اى شود كه از مجالست با او در دنيا لذت برى و از نور آن در آخرت بهره‌گيرى ؛ ولى اگر حركت شهوى يا غضبى باشد ، آن صورت زمينه شيطان شود كه در تمام زندگانى آزارت دهد و از ملاقات تو با نور پس از مرگت مانع شود .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\n\r\nشناخت خدا\r\nذوالنون بصرى وقتى در حال احتضار بود ، به وى گفته شد : به چه اشتها دارى ؟ گفت :\r\nمىخواهم يك لحظه پيش از مرگ براى لحظه‌اى او را بشناسم . گفته مىشود وى متولد نوبه « 1 » است و سال 245 هجرى از دنيا رفته است .\r\n\r\nدانش خدا\r\nدر حديث آمده‌است :\r\nو ليس عند ربك صباحٌ و مساءٌ .\r\nدانشمندان حديث شناس مىگويند : مراد از اين جمله اين است كه علم او حضور است يعنى معلوم و در پيشگاه عالم حاضر است ، و مانند ما نيست كه علم به گذشته و آينده متصف شود . علم خدا را به ريسمانى تشبيه كرده‌اند كه آن را نزديك چشم موريانه‌اى آورى ، آن مور به‌خاطر كوچك بودن چشمش هر لحظه رنگى را احساس مىكند كه رنگ قبل از آن گذشته و رنگ بعد از آن مىآيد ، ولى انسانى كه ريسمان را در دست دارد ، اين گذشته و حال و آينده را احساس نمىكند و تمام ريسمان را به يكباره مىبيند ؛ علم خدا مانند علم كسى است كه ريسمان در دست دارد و علم ما مانند دانش موريانه‌است . مولوى در مثنوى زيبا آورده‌است .\r\n لا مكانى كه در او نور خداست * ماضى و مستقبل و حالش كجاست\r\nماضى و مستقبلش پيش تواست * هر دو يك چيز است پندارى دو است \r\nابوسعيد\r\n از باد صبا دلم چو بوى تو گرفت * بگذاشت مرا و جستجوى تو گرفت\r\nاكنون ز من خسته نمىآرد ياد * بوى تو گرفته بود و خوى تو گرفت \r\nمولوى\r\n مرحبا اى عشق خوش سوداى ما * اى طبيب جمله علتهاى ما\r\nاى دواى نخوت و ناموس ما * اى تو افلاطون و جالينوس ما \r\n جسم خاك از عشق بر افلاك شد * كوه در رقص آمد و چالاك شد\r\nآتش عشق است كاندر نى فتاد * جوشش عشق است كاندر مى فتاد\r\nعشق و ناموس اى برادر راست نيست * بر در ناموس اى عاشق مايست\r\nهر چه غير شورش و ديوانگى است * اندرين ره دورى و بيگانگيست \r\n\r\n\r\n","description":"","footnote":"\r\n( 1 ) - از شهرهاى جنوب مصر و يا تونس .\r\n","page_name":" 80 ","page_number":80},
  {"content":"\r\n\r\n آتشى از عشق در جان برفروز * سر بسر فكر و عبادت را بسوز\r\nعارفان گر جام حق نوشيده اند * رازها دانسته و پوشيده‌اند \r\n سر غيب آن را سزد آموختن * كو زگفتن لب تواند دوختن \r\nكمال اسماعيل\r\n بر ياد قدت دلم رهى ناله كند * چون مرغ كه بر سرو سهى ناله كند\r\nگويند مكن ناله و اين غم كه مراست * بر دل نه كه بر كوه نهى ناله كند \r\nسنايى\r\n ترا ايزد همى گويد كه در دنيا مخور باده * ترا ترسا همى گويد كه در صفرا مخور حلوا\r\nزبهر دين نبگذارى حرام از گفته ايزد * زبهتر تن بجا مانى حلال از گفته ترسا \r\n\r\nتوبه\r\nشيخ امين الدين ابوعلى طبرى در باره‌ى آيه  إِنَّمَا التَّوْبَةُ عَلَى اللَّهِ لِلَّذِينَ يَعْمَلُونَ السُّوءَ بِجَهالَةٍ  . . . « 1 » مىگويد : در معناى جهالت اختلاف شده و چند وجه مطرح شده‌است ، كه عبارت است از :\r\n1 - از ابن‌عباس ، عطاء مجاهد و قتاده و عبداللَّه است كه مىگويند : هر نوع معصيتى كه انسان جاهلانه انجام دهد هرچند عمومى باشد . چرا كه جهالتش او را به انجام آن گناه واداشته‌است . خداى متعال حرف يوسف عليه السلام به برادرانش را چنين حكايت مىكند كه : آيا دانستيد با يوسف و برادرش چه كرديد ، شما جاهل هستيد . نسبت جهل به‌خاطر اين است كه معصيت خدا به‌خاطر آنها رخنه كرده‌بود .\r\n2 - مراد از جهالت اين است كه آثار گناه را كه همان عذاب است ، نفهمند ؛ اين سخن از فراء است .\r\n3 - مراد از جهالت اين است كه گناه را نمىشناسد در اين صورت يا بايد يعلمون به معناى يخطئون باشد و يا به اين جهت كه گنهكاران در بيان استدلال براى گناهان ، افراط كرده‌اند .\r\nاين وجه از جبايى است و رمانى آن را ضعيف دانسته‌است چرا كه خلاف حرف مفسران است . و چون موجب مىشود كه گناه گنهكارى كه از گناه خود با خبر است پذيرفته نشود چرا كه حصر در « انماالتوبة » دلالت مىكند كه توبه خاص اينان است .\r\n\r\n\r\n","description":"","footnote":"\r\n( 1 ) - نساء ، 17 .\r\n","page_name":" 81 ","page_number":81},
  {"content":"\r\n\r\n\r\nركون به ستمگر\r\nمرحوم كلينى در باب معيشت ذيل باب عمل حاكم از امام صادق عليه السلام نقل مىكند كه :\r\nايشان ذيل آيه 113 هود مىفرمايد : مصداق آيه كسى است كه به حضور سلطان مىرسد و چنان مىماند تا سلطان دست به كيسه‌اش برد و عطايى به او برساند .\r\n\r\nپند\r\nدر مجلس سى و هفت از امالى ابن‌بابويه آمده‌است : هارون الرشيد به امام كاظم عليه السلام نوشت : مرا موعظه‌اى كوتاه كن . امام فرمود : چيزى در عالم نمىبينى كه موعظه نباشد .\r\n\r\nتصوف\r\nاز ابوسعيد در باره تصوف پرسيده شد ، گفت : انسان وقت خود را به چيزى كه شايسته‌تر است به كار برد . همچنين به نظر برخى تصوف عبارت است از : كندن از وابستگىها و منقطع شدن از همه چيز به سوى پروردگار موجودات .\r\n\r\nاسم\r\nدر كافى از محمد بن سنان آورده شده‌است كه : از امام صادق عليه السلام پرسيدم اسم چيست ؟\r\nفرمود : صفت موصوف .\r\n\r\nعشق\r\nمجنون بر در منزل ليلى در نجد آمد ، سنگهاى آن سرزمين را مىبوسيد و آثار آنجا را مىبوئيد . مردم ملامتش كردند . مجنون سوگند ياد كرد كه جز صورت ليلى را نمىبوسد و به غير جمال او نمىنگرد . سپس وى را در مكان ديگرى ديدند كه باز سنگها را لمس و آثار را مىبوسد . ملامتش كردند . گفت : نگو خانه ليلى شرق نجد است بلكه همه جاى نجد خانه ليلى است . منزلگاه او تمام نجد است و به هر سو رو كنى اثرى از ليلى است .\r\n لا تقل دارها بشرقىّ نجد * كل نجد للعامرية دار\r\nفلها منزل على كل ارض * و على كل دمنة آثار \r\nعارف رومى در مثنوى ، به مانند همين داستان ، اشاره مىكند :\r\n من نديدم در ميان كوى او * در در و ديوار الا روى او\r\nبوسه گر بر در دهم ليلى بود * خاك بر سر گر نهم ليلى بود \r\nهمچنين مىگويد :\r\n چون همه ليلى بود در كوى او * كوى ليلى نبودم جز روى او \r\n\r\n","description":"","footnote":"","page_name":" 82 ","page_number":82},
  {"content":"\r\n\r\n هر زمانى صد بصر مىبايدت * هر بصر را صد نظر مىبايدت \r\n تا بدان هر يك نگاهى مىكنى * صد تماشاى الهى مىكنى \r\nميراشكى\r\n شدم به عشق تو مشهور و نيستم خوشحال * كه هركه ديد مرا آورد ترا به خيال \r\nسنايى\r\n طرب اى عاشقان خوشرفتار * طلب اى نيكوان شيرين كار\r\nدر جهان شاهدى و ما فارغ * در قدح باده‌يى و ما هشيار\r\nبر سر دست عشقبازانند * ملك الموت گشته در منقار\r\nاى هواهاى تو خدا انگيز * وى خدايان تو خدا آزار\r\nره رها كرده‌يى از آنى گم * عز ندانسته‌يى از آنى خوار\r\nعلم كز تو ترانه بستاند * جهل از آن علم به بود صد بار\r\nده بود آن نه دل كه اندروى * گاو و خر باشد و ضياع و عقار\r\nكى درآيد فرشته تا نكنى * سگ زدر دور و صورت از ديوار\r\nخود كلاه و سرت حجاب دهند * خود ميفزا بر آن كله دستار\r\nافسرى كان نه دين نهد بر سر * خواهش افسر شمار و خواه افسار\r\nاى سنايى از آن سگان بگريز * گوشه‌يى گير از اين جهان هموار\r\nهان و هان تا تو را چو خود نكنند * مشتى ابليس ديده‌ى طرار\r\nتر مزاجى نگرد در سقلاب * خشك مغزى مپوى در تاتار\r\nگر سنايى زيار ناهمدم * گله‌يى كرد از او شگفت مدار\r\nآب را بين كه چون همى نالد * هر دم از همنشين ناهموار \r\n*\r\n تو به علم ازل مرا ديدى * ديدى آنگه به عيب بخريدى\r\nتو به علم آن و من بعيب همان * رد مكن آنچه خود پسنديدى \r\nحسن دهلوى\r\n ساقيا مىده كه ابرى خاست از خاور سفيد * سرو را سر سبز شد صد برگ را چادر سفيد \r\n ابر چون چشم زليخا بهر يوسف ژاله بار * ژاله‌ها چون ديده‌ىيعقوب پيغمبر سفيد\r\nعنكبوت غار را گفتم كه اين پرده چه بود * گفت مهمان عزيزى بود كردم در سفيد \r\n\r\n","description":"","footnote":"","page_name":" 83 ","page_number":83},
  {"content":"\r\n\r\n محضر آزادگان مىجستم از ابناى دهر * كاغذى در دست من دادند سرتاسر سفيد\r\nاى حسن اغيار را هرگز نباشد طبع راست * راستست اين زاغ را هرگز نباشد پر سفيد \r\n\r\nحكمت‌ها\r\nتوبه پايه گناه را از بين مىبرد . فقر ، زيرك را از استدلال باز مىدارد . انسان كامل متوجه لغزش خود است . بيمارى زندان بدن است . غصه زندان روح است . آنچه انسان را مفرح كند ، همان او رامحزون نمايد . فرار در وقت خود ، پيروزى است . صحيح‌ترين نظر تو آن است كه از هواى نفس دور تر باشد .\r\n\r\nامام\r\nابوحنيفه به مؤمن طاق گفت : امام تو ، جعفر صادق عليه السلام از دنيا رفت ، مؤمن گفت : ولى امام تو تا روز معلوم از دنيا نرفته‌است ، مهدى عباسى كه حضور داشت ، خنديد و ده هزار درهم به مؤمن طاق داد .\r\n\r\nتبرك\r\nشريف مكه ره‌آورد براى صلاح‌الدين ايوبى فرستاد . فرستاده يك يك هدايا را توضيح مىداد ، بادبزنى از برگ درخت خرما را نيز خارج كرد ، و گفت : اى پادشاه اين بادبزن را نه ملك و نه يكى از پدرانش مانند آن را نديده‌اند . ايوبى ناراحت شد و بادبزن را گرفت و مشاهده كرد بر آن دو بيت نوشته شده : من از درخت خرمايى ساخته شده‌ام ، كه سالها در مجاورت قبرى رشد كرده‌ام ، صاحب قبر بر همه سيادت دارد ، نيكبختى آن قبر كار مرا به جايى رساند كه اينك در دست پسر ايوب هستم . صلاح الدين فهميد اين بادبزن از نخلى است كه در مسجد رسول خدا روئيده‌است ، آن را بوسيد و بر سر گذاشت و به فرستاده گفت :\r\nراست گفتى ، راست گفتى .\r\n مىكشد غيرت مرا گر ديگرى آهى كشد * زانكه مىترسم كه از عشق تو باشد آه او\r\nبا رقيبان خاطرت خوبست و با ما خوب نيست * كار ما سهلست اما از تو اينها خوب نيست \r\n\r\nكار عصا\r\nحجاج بن يوسف باديه نشينى را ديد و به او گفت : چه در دست دارى ؟ گفت : عصايى است كه موقع نهار بر زمين مىگذارم و در حال حركت با خود بر مىدارم و چهارپايانم را با آن\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nمىرانم ، در سفر از آن كمك مىگيرم ، در راه رفتن تكيه گاه من است تا قدمهاى بلند بردارم ، با آن از رودخانه مىگذرم ، از افتادن بازم مىدارد ، عبايم بر آن مىافكنم تا از گرماى آفتاب سايبانى و از سرما محافظتم نمايد ، هرچه دور است با كمك آن به خود نزديكش مىسازم ، مركب سفر و وسيله باز كردن در خانه‌ام مىباشد ، سگ را از خود با كمك آن دور مىكنم ، مانند شمشير است در جنگ ، از پدرم به من ارث رسيده و از من به فرزندم ارث مىرسد ، نيز گله‌ام را با آن مىچرانم و كارهاى زيادى با آن دارم ، حجاج مبهوت شد و بازگشت .\r\nامير شاهى\r\n اگر در پايت افكندم سرى عيبم مكن كاندم * چنان بودم كه از مستى ز سر نشناختم پارا \r\n*\r\n حقا كه به افسون دگرش خواب نيايد * آنكس كه شبى بشنود افسانه‌ى ما را \r\n\r\nبايزيد بسطامى\r\nدر تاريخ ابن‌زهره اندلسى آمده‌است : ابويزيد بسطامى سالها خدمت امام صادق عليه السلام بوده‌است . امام او را طيفور سقا ناميده چون سقاى خانه‌ى ايشان بوده‌است ، پس از آنكه امام او را مرخص كرد تا به بسطام باز گردد ، اهل بسطام به خارج شهر آمدند تا از او استقبال به عمل آورند . بايزيد ترسيد كه از استقبال آنها مغرور شود . آن روز مصادف با ماه رمضان بود ، بايزيد از سفره‌اش قرص نانى درآورد و در حالى كه بر الاغش سوار بود مشغول خوردن نان شد . زهاد و عباد از او به‌خاطر افطار در ماه رمضان دورى كردند ، بايزيد با خود گفت : اى نفس اين علاج مرض تو بود .\r\nبايزيد مىگويد : بنده خالقش را عشق نمىورزد تا اينكه خود را به آشكار و خفاء بذل رضاى او نمايد و خدا بداند در قلب او جز خدا نيست .\r\nاز او سئوال شد : علامت عارف چيست ؟ گفت : از ياد خدا غافل نشود ، از اداء حق او خسته نگردد ، به غير خدا مأنوس نشود . نيز گفت : عجيب نيست كه من تو را دوست داشته‌باشم ، چرا كه من بنده فقيرم . عجيب آن است كه تو مرا دوست داشته‌باشى در حالى كه سلطان قادرى هستى . از او سئوال شد : به چه وسيله بنده به درجه عالى مىرسد ؟ گفت : به كر و لال و كور بودن .\r\nاحمد بن خضرويه بلخى بر او وارد شد ، بازيد گفت : اى احمد تا چه زمانى سياحت مىكنى ؟ احمد گفت : آب اگر بايستد مىگندد ، بايزيد گفت : دريا باش تا نگندى .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nنيز مىگفت : تصوف صفت حق است كه بنده مىپوشد . و همچنين مىگفت : هركس خدا را بشناسد ، از خلق لذت نمىبرد ، كسىكه دنيا را بشناسد از همنشينى با آن لذت نمى برد ، كسى كه چشم بصيرتش باز شود مبهوت مىگردد و فرصت گفتگو با مردم را ندارد .\r\nنيز مىگفت : عبد تا نادان است همواره عارف است ، وقتى جهل او از بين رفت ، معرفتش از بين مىرود .\r\nوى گفت : تا زمانى كه انسان گمان برد در دنيا بدتر از او وجود دارد ، متكبر است .\r\nبه او گفته شد : آيا ممكن است بنده در يك ساعت به خدا برسد ، گفت : بلى ولى سود به اندازه سفر است .\r\nكسى به او گفت : با كه بنشينم ؟ گفت : با كسىكه حاجتى نيست آنچه را كه خدا از تو به او تعليم داده‌است ، كتمان كنى .\r\n\r\nحال بايزيد\r\nملاقات بايزيد بسطامى با امام صادق عليه السلام و اينكه سقاء خانه ايشان بوده‌است ، عده‌اى از مورخين و نيز فخر رازى در بسيارى از كتابهاى كلامى و رضى الدين على بن طاووس در طرائف و علامه حلى در شرح تجريد آورده‌است و با گواهى اين عده توجهى به برخى كتابها كه مىگويند بايزيد با امام ملاقات نداشته ، و بايزيد زمان بسيارى از امام موخر بوده و امام را نديده ، نمىشود .\r\nالبته چه بسا تنافى اين دو قول چنين دفع شود كه دو تن اين اسم را داشته‌اند . يكى بايزيد بسطامى كه لقب طيفور سقا بوده‌است و ديگرى بايزيد بسطامى مشهور و امثال اين اشتباه‌ها زياد واقع شده‌است كما اينكه در باره‌ى افلاطون نيز چنين اشتباهى صورت گرفته به طورى كه جمع بسيارى از فيلسوفان اسم آنها افلاطون بوده‌است .\r\n\r\nاسم مخفى\r\nاگر خواستى اسم پنهانى را از كسى بشناسى ، از او بخواه كه حرف اول آن را بيندازد و جمع ابجدى بقيه حروف را نگه دارد ، سپس حرف بعدى را بيندازد و جمع عددى بقيه حروف را نگه دارد و همين طور ، سپس آنچه نگه داشته با هم جمع كند و حاصل جمع را پس از انداختن عدد اول ، بر باقيمانده تقسيم كند و سپس خارج قسمت را از جمع اول كم نمايد ، باقيمانده عدد حرف اول است ، باز هم خارج قسمت را از جمع كسر كند ، باقيمانده عدد\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nحرف دوم است . و همينطور . « 1 »\r\n\r\nماه مخفى\r\nبراى استخراج برج مخفى از سئوال كننده بخواه ، ماه پيش آن را ، هر كدام سه برابر و ماه‌هاى بعد آن را هر ماه دو برابر كند و مجموع شماره‌هاى قبل و بعد را بگويد . حال تو « 2 »\r\n\r\nعدد مخفى\r\nبه گوينده بگو از عدد مورد نظرش 3 عدد ، 3 عدد كم كند و بقيه را بگويد . سپس براى هر يك از آن ، عدد 70 در نظر گرفته و هفت هفت كم كند ، و بقيه را از عدد 15 كم كند و پنج پنج طرح كند ، و بقيه را از 21 كم كند سپس از مجموع حاصل جمعها عدد 105 را كسر كند ، عدد مطلوب بدست مىآيد .\r\nامير شاهى\r\n بشمع نسبت بالاى دلكشت كرده * روا بود كه بسوزى بدين گناه مرا \r\n\r\nخاطر و ناموس\r\nافلاطون مىگويد : خاطر راحت تو ، ناموسى از ناموسهاى تو است ، آن را جز از كسىكه بر او ايمنى آشكار نساز .\r\nنيز گويد : مردم را محرم بشمار تا خدا تو را حفظ كند .\r\n\r\n\r\n","description":"","footnote":"\r\n( 1 ) - مثلًا اسم على را در نظر بگيريد جمع ابجدى ل ، ى ، برابر 40 است ، جمع ابجدى با اسقاط حرف دوم ، ع ، ى ، برابر 80 است و جمع ابجدى با اسقاط حرف سوم ع ، ل ، برابر 100 است . مجموع اين سه 220 مىشود . عدد 220 تقسيم بر تعداد حروف غير از حرف اول ، كه دو است ، 110 خواهد شد كه عدد ابجدى تمام اسم على است . جمع اول ( 40 ) از 110 كسر مىشود ، باقيمانده 70 است كه عدد حرف ع است و جمع دوم ( 80 ) از 110 كسر شود ، باقيمانده 30 است كه عدد حرف ل است و جمع سوم ( 10 ) از 110 كسر شود ، باقيمانده 10 عدد حرف ى است .\r\n( 2 ) - از مجموع عدد 24 كسر نما و بقيه را از عدد 12 كم كن ، و به تعداد باقيمانده از محرم در ماه و از حمل در برج بشمار ، همان ماه مىشود . مثلًا ماه صفر را در نظر گرفته پيش از آن يك ماه است و عدد 3 حاصل مىشود ؛ بعد از آن 10 ماه است و عدد 20 حاصل مىشود ؛ مجموع 23 خواهد شد . حال عدد 24 از آن كسر مىشود ، عدد منفى 1 باقى خواهد ماند ، منفى 1 از عدد 12 كم مىشود عدد 13 مىماند ، حال از محرم مىشماريم تا 13 ماه ، ماه صفر بدست خواهد آمد .\r\n","page_name":" 87 ","page_number":87},
  {"content":"\r\n\r\n\r\nارث\r\nافلاطون مردى را ديد كه آنچه از پدرش به او ارث رسيده بود در مدت كمى تلف كرد .\r\nافلاطون گفت : زمينها مردان را مىبلعد و اين جوان زمينها را .\r\n\r\nعشق\r\nسقراط مىگويد : براى دوست خود يكباره محبت خود را آشكار نساز ، زيرا او اگر تغييرى در تو ببيند با تو دشمنى ورزد .\r\nفيثاغورس گويد : اگر زندگى خوش مىخواهى ، از كسىكه تو را به جاى عاقل ديوانه مىخواهد ، خشنود باش .\r\n\r\nنامه خاندان نبوت\r\n( محمد حنفيه )\r\nپادشاه روم به عبدالملك مروان نامه نوشت و او را تهديد كرده كه صد هزار جنگجو از دريا و صد هزار از خشكى به سوى او گسيل خواهد كرد ، عبدالملك نيز خواست او را پاسخ كافى دهد ، به حجاج نوشت از محمد حنفيه بخواه كه تا پاسخ تهديدآميز به او بنويسد و او را تهديد به مرگ كند .\r\nابن حنفيه در پاسخ نوشت : خدا هر روز 360 بار به بندگان مىنگرد ، و من از او مىخواهم به من نظرى نموده و من را از شر تو در امان بدارد ، حجاج نامه را براى عبدالملك و او براى قيصر فرستاد . قيصر روم گفت : اين نامه از او نيست . كسى از خاندان نبوت اين نامه را نوشته‌است .\r\nسعدى\r\n يكى گفت پروانه را كى حقير * برو دوستى در خور خويش گير\r\nرهى رو كه بينى طريق رجا * تو و مهر شمع از كجا تا كجا\r\nسمندر نئى گرد آتش مگرد * كه مردانگى بايد آنگه نبرد\r\nزخورشيد پنهان شود موش كور * كه جهلست با آهنين پنجه زور\r\nترا كس نگويد نكو مىكنى * كه جان در سر كار او مىكنى\r\nكجا در حساب آورد چون تو دوست * كه روى ملوك و سلاطين در اوست\r\nاگر با همه خلق نرمى كند * تو بيچاره‌يى با تو گرمى كند\r\nنگه كن كه پروانه‌ى سوزناك * چه گفت اى عجب گر بسوزم چه باك\r\nمرا چون خليل آتشى در دلست * كه پندارى آن شعله بر من گلست \r\n\r\n","description":"","footnote":"","page_name":" 88 ","page_number":88},
  {"content":"\r\n\r\n نه دل دامن دلستان مىكشد * كه مهرش گريبان جان مىكشد\r\nنه خود را بر آتش به خود مىزنم * كه زنجير شوق است در گردنم\r\nمرا همچنان دور بودم كه سوخت * نه اين دم كه آتش به من برفروخت\r\nنه آن مىكند يار در شاهدى * كه با او توان گفت از زاهدى\r\nمرا بر تلف حرص دانى چراست * كه او هست اگر من نباشم رواست\r\nمرا چند گويى كه در خورد خويش * حريفى بدست آر همدرد خويش\r\nبرآنم كه يار پسنديده اوست * كه در وى سرايت كند سوز دوست\r\nچو بىشك نوشته‌است بر سر هلاك * بدست دلارام خوشتر هلاك\r\nچو روزى به بيچارگى جان دهى * همان به كه در پاى جانان دهى \r\nسبحة الابرار جامى\r\n پيرى از نور هدى بيگانه * چهره پر دود زآتشخانه\r\nكرد از معبد خود عزم رحيل * ميهمان شد بسر خوان خليل\r\nچون خليل آن خللش در دين ديد * بر سر خوان خودش نپسنديد\r\nگفت با واهب روزى بگرو * يا از اين مائده برخيز و برو\r\nپير برخاست كه‌اى نيك نهاد * دين خود را به شكم نتوان داد\r\nبا لبى خشك و دهان ناخورد * روى از آن مرحله در راه آورد\r\nآمد از عالم بالا به خليل * وحى كاى در همه اخلاق جميل\r\nگرچه اين پير نه بر دين تو بود * منعش از طعمه نه آيين تو بود\r\nعمر او بيشتر از هفتاد است * كه در آن معبد كفر آباد است\r\nروزيش وانگرفتم روزى * كه ندارد دل دين اندوزى\r\nچه شود گر تو هم از سفره‌ى خويش * دهيش يك دو سه لقمه كم و بيش \r\n از عقب داد خليل آوازش * گشت بر خوان كرم دمسازش\r\nپير پرسيد كه‌اى لجه‌ى جود * از پس منع ، عطا بهر چه بود\r\nگفت با پير خطابى كه رسيد * و آن جگر سوز عتابى كه شنيد\r\nپير گفت آنكه كند گاه خطاب * آشنا را پى بيگانه عتاب\r\nراه بيگانگيش چون سپرم * ز آشناييش چرا برنخورم\r\nرو بدان قبله‌ى احسان آورد * دست بگرفتش و ايمان آورد \r\n\r\n","description":"","footnote":"","page_name":" 89 ","page_number":89},
  {"content":"\r\n\r\n چهارده ساله بتى بر لب بام * چون مه چهارده در حسن تمام\r\nبر سر سرو كله گوشه شكست * بر گل از سنبل‌تر سلسله بست\r\nداد هنگامه‌ى معشوقى ساز * شيوه‌ى جلوه گرى كرد آغاز\r\nاو فروزان چو مهى كرده هجوم * بر در و بامش اسيران چو نجوم\r\nناگهان پشت خمى همچو هلال * دامن از خون چو شفق مالامال\r\nكرد در قبله‌ى او روى اميد * ساخت فرش ره او موى سفيد\r\nگوهر اشك به مژگان مىسفت * وز دو ديده گهر افشان مىگفت\r\nكى پرى با همه فرزانگيم * نام رفت از تو به ديوانگيم\r\nلاله سان سوخته‌ى داغ توأم * سبزه وش پى سپر باغ توأم\r\nنظر لطف به حالم بگشاى * زنگ اندوه زجانم بزداى\r\nنوجوان حال كهن پير چو ديد * بوى صدق از نفس او نشنيد\r\nگفت كى پير پراكنده نظر * رو بگردان زقفا باز نگر\r\nكه در آن منظره گلرخ ساريست * كه جهان از رخ او گلزاريست \r\n او چو خورشيد فلك من ماهم * من كمين بنده‌ى او او شاهم\r\nعشق بازان چو جمالش نگرند * من كه باشم كه مرا نام برند\r\nپير بيچاره چو آنسو نگريست * تا ببيند كه در آن منظره كيست\r\nزد جوان دست و فكند از بامش * داد چون سايه به خاك آرامش\r\nكانكه باما ره سودا سپرد * نيست لايق كه دگر جانگرد\r\nهست آيين دو بينى ز هوس * قبله‌ى عشق يكى باشد و بس \r\nابوسعيد\r\n پرسيد يكى ز من كه معشوق تو كيست * گفتم كه فلانكس است مقصود تو چيست\r\nبنشست و به هاىهاى بر من بگريست * كز دست چنين كسى تو چون خواهى زيست \r\nولى دشت بياضى\r\n به قتلم گر بشتابى كرده‌باشى * چه لطف بىحسابى كرده‌باشى\r\nاسيران تو بيرون از حسابند * تو هم با خود حسابى كرده‌باشى\r\nدلا نيكت نكرد آن غمزه بسمل * مبادا اضطرابى كرده‌باشى \r\n\r\n","description":"","footnote":"","page_name":" 90 ","page_number":90},
  {"content":"\r\n\r\n نهى گر بر گلو تيغ هلاكم * به حلق تشنه آبى كرده‌باشى \r\nخواجه افضل تركه\r\n در دوزخ هجران لب كس كى خندد * يا خاطر او بخرمى پيوندد ؟\r\nگر آن دوزخ چو دوزخ هجرانست * حاشا كه خدا به كافرى بپسندد \r\nولى دشت بياضى\r\n آخر ز كفت جام ستم نوشيدم * وز بزم تو دامن طرب درچيدم\r\nروزيكه بكشتنم كمر مىبستى * كاش از تو گناه خويش مىپرسيدم \r\nخواجه ضياءالدين على تركه\r\n بيخوابى شب جان مرا گرچه بكاست * در خواب شدن از ره انصاف خطاست\r\nترسم كه خيال او قدم رنجه كند * عذر قدمش بسالهانتوان خواست \r\nديك الجن\r\nيكى از شاعران نامش عبدالسلام و معروف به ديك‌الجن بود . وى متوفاى سال 235 بوده و بيش از هفتاد سال زيسته‌است . ديك‌الجن ، كنيز و غلامى بسيار زيبا داشت و او آنها را بىنهايت دوست مىداشت . روزى آنان را زير رختخواب ديد ، هر دو را به قتل رساند و جسدشان را سوزاند و خاكستر آنها را جداگانه با خاك مخلوط كرد و از آن دو كوزه شراب ساخت . وى كوزه‌ها را در بزم شراب خود حاضر مىساخت و يكى را در طرف راست و ديگرى را در طرف چپ مىگذاشت . گاهى كوزه‌اى كه از كنيز درست شده بود مىبوسيد و مىگفت :\r\nطلعتى كه كبوتر مرگ بر آن نشست و دست ستم ميوه‌اش را چيد ، از خونش زمين را سيراب كردم ، همواره لبهايم را از لبهاى او سيراب مىكردم .\r\n يا طلعة طلع الحمام عليها * و جنى لها ثمر الردى بيدها\r\nرويت من دمها الثرى و لطالما * روى الهوى شفتى من شفتيها \r\nنيز كوزه‌اى كه از خاكستر غلام ساخته بود مىبوسيد و مىگفت : با اينكه او را دوست داشتم و بند دلم بود ، كشتم . او مرد و خواب راحت دارد و اشك من در اندوه او بر دامنش مىچكد .\r\n و قتلته و به على كرامة * فله الحشى وله الفؤاد باسره\r\nعهدى به ميتا كاحسن نائم * و الحزن يسفح ادمعى فى حجره \r\n\r\n","description":"","footnote":"","page_name":" 91 ","page_number":91},
  {"content":"\r\n\r\n\r\nكلمات قصار امام على عليه السلام\r\nخوشرويى ريسمان دوستى است . وقتى بر دشمن دست يافتى ، عفو را شكر خدا به‌خاطر چيرگى بر دشمن بدان . برترين زهد مخفى كردن زهد است . مستحباتى كه به واجبات ضرر رسانند تقرب ايجاد نمىكنند . ثروت ريشه‌ى شهوتهاست . نَفَس انسان قدمهاى او به سوى مرگ است . ياران فرد متواضع بسيار شوند . هر ظرفى به اندازه‌اش پر مىشود جز ظرفىكه وسيع است . تقواى الهى به هر اندازه و لو اندك پيشه كن . بين خود و خدا پرده‌اى هرچند نازك بيافكن ، اگر توان آدمى كم شود خواسته‌اش نيز كم گردد . برترين اعمال ، عملى است كه نفس تو از آن بيزار است . كافى است كه اجل نگهبان و حافظ باشد . معاشرت كم و دائمى بهتر از زياد و اندوهبار است . وقتى آدمى دوستيش پايدار باشد ، در انتظار دوستان زياد او باشيد . همنشين پادشاه چون شير سوار است ، مردم به حال او غبطه مىخورند ولى او خود مىداند چه جاى خطرناكى است .\r\n\r\nزيارت مدينه\r\nوقتى به زيارت مدينه رفتم گفتم : چشمم به‌خاطر شوق مدينه مىگريد گرچه جاى من فلك الافلاك باشد . كسىكه به سوى روضه او حركت مىكند ، راه رفتن بر بال پرندگان براى او حقير است .\r\n للشوق الى طيبة جفنى باكى * لو ان مقامى فلك الافلاك\r\nيستحق من مشى لدى ( الى ) روضتها * المشى على اجنحة الاملاك \r\n\r\nزيارت حرم\r\nنويسنده اين كتاب گويد : زمانى كه دنبال جايى براى حفظ كفش زائران نجف بودم ، دو بيتى به نظرم رسيد تا بر فراز آن مكان بنويسند .\r\nاين مكان مقدس همان افق مبين است كه براى تو آشكار شده‌است . پس ذليلانه سجده كن و گونه‌ات را خاك مالى نما ، اين طور سينا است ديده‌ات بپوشان . اين حرم عزت است كفش خود را خارج ساز .\r\n هذا الافق المبين قد لاح لديك * فاسجد متذللًا و عفّر خدّيك\r\nذاطور سينين فاغضض الطرف به * هذا حرمُ العزة فاخلع نعليك \r\n\r\nپند\r\nاين پندها را بايد با نور نوشت و بر رخسار حور نگاشت .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nكسى كه عزت خود بخواهد ، درهم و دينار نزد او بىارزش است .\r\nكسى كه بر زمين هموار حركت كند از لغزش در امان است .\r\nكسى كه بنده حق باشد آزاد است .\r\nكسى كه جزيى از عنايتش را بر تو بخشيد ، همه‌ى شكر خود را به او بذل نما .\r\nكسى كه در كار خود دقيق باشد ، به آرزو رسد .\r\nكسى كه حوصله كند به آرزو رسد .\r\nغضب را عذر خواهى مىبندد .\r\nچيزى دانش را چون بذل آن براى اهلش ، حفظ نمىكند .\r\nگاهى عطا ، خطا و عنايت جنايت است .\r\nاگر شمشير نبود ، ستم زياد مىگشت .\r\nاگر راستى را تصويرى بود ، شير بود و اگر دروغگويى مجسم مىشد روباه مىشد .\r\nاگر نادان ساكت شود اختلاث كم گردد .\r\nاگر كارها مقايسه شود ، پوشيده‌ها آشكار گردد .\r\nكسى كه بر شنيدن كلمه‌اى صبر نكند ، بايد كلمات را بشنود .\r\nكسى كه نفس خود را عيبجويى كند ، پاكيزه‌اش گردانيده‌است .\r\nكسى كه مىخواهد به آخرين چيزى كه دوستش دارد برسد ، در انتظار بدترين چيزى كه بدش مىشمارد باشد .\r\nكسى كه در عزت دنيا شريك سلطان گردد ، در ذلت آخرت شريك او شده‌است .\r\nفقر ، زيرك را از استدلال باز مىدارد .\r\nبيمارى ، زندان بدن و غصه ، زندان روح است .\r\nچيزى كه به سبب آن خوشحال هستى بر همان اندوه مىخورى .\r\nآغاز حجامت ، استوار گردانيدن گردن است .\r\nروزگار بهترين ادب كننده‌است .\r\nفتنه‌گرترين ، كم حياترين افراد است .\r\nمرگ به آرزو مىخندد .\r\nهديه بلاء دنيا را مىزدايد .\r\nصدقه بلاى آخرت را مىبرد .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nآزاد وقتى طمع ورزد ، عبد است ، و عبد اگر قناعت پيشه كند آزاد است .\r\nفرصت زود گذرد و دير تحصيل شود .\r\nمردم طعمه‌هاى روزهايند .\r\nزبان كم جِرم و پر جُرم است .\r\nروز اجراى عدل بر ظالم از روزى كه وى به مظلوم ستم مىكرد سخت‌تر است .\r\nهمنشينى با انسان سنگين ، روح را تب دار مىكند .\r\nسگ ولگرد از شير خوابيده بهتر است .\r\nگرفتار ديوانه‌ى كامل شوى بهتر از اين است كه گرفتار انسان ديوانه گردى .\r\nگاهى از اوقات ياقوتهاى گرانبها ، كم ارزش مىشوند .\r\nاز حق پيروى كن و بدعت نگذار .\r\nرعايت كن حال كسىكه بدون حاجت تو را احترام كرده‌است .\r\nاز سم به‌خاطر ترياكى كه نزد توست ، ننوش .\r\nاز كسانى كه به ظاهر ابليس را لعن كنند و مخفيانه با او باشند ، نباش .\r\nبا بردباران ، سفيهانه و با سفيهان ، حليمانه ننشين .\r\nدوست تو كسى است كه به تو راست گويد نه اينكه تو را تصديق كند .\r\nدر كار نيك اسراف روا نيست چنانچه در اسراف خيرى نيست .\r\nابوعلى سينا يا ابوعلى مسكويه\r\n اگر دل از غم دنيا جدا توانى كرد * نشاط و عيش به باغ بقا توانى كرد\r\nو گر به آب رياضت برآورى غسلى * همه كدورت دل را صفا توانى كرد\r\nز منزلات هوس گر برون نهى قدمى * نزول در حرم كبريا توانى كرد\r\nوگر ز هستى خود بگذرى يقين مىدان * كه عرش و فرش و فلك زير پا توانى كرد\r\nو ليكن اين عمل رهروان چالاكست * تو نازنين جهانى كجا توانى كرد\r\nنه دست و پاى امل را فرو توانى بست * نه رنگ و بوى جهان را رها توانى كرد\r\nچو بوعلى ببر از خلق گوشه‌يى بگزين * مگر كه خوى دل از خلق وا توانى كرد \r\nحافظ\r\n به سر جام جم آنگه نظر توانى كرد * كه خاك ميكده كحل بصر توانى كرد\r\nگدايى در ميخانه طرفه اكسيريست * گر اين عمل بكنى خاك زر توانى كرد \r\n\r\n","description":"","footnote":"","page_name":" 94 ","page_number":94},
  {"content":"\r\n\r\n بعزم مرحله عشق پيش نه قدمى * كه سودهاكنى از اين سفر توانى كرد\r\nتو كز سراى طبيعت نميروى بيرون * كجا بكوى طريقت گذر توانى كرد\r\nجمال يار ندارد نقاب و پرده ولى * غبار ره بنشان تا نظر توانى كرد \r\nشاه طاهر\r\n هر آنكس كه بر كام گيتى نهد دل * به نزديك اهل خرد نيست عاقل\r\nچو نقد بقا نيست در جيب هستى * ز دامان او دست اميد بگسل \r\n روان است پيوسته از شهر هستى * به ملك عدم از پى هم قوافل\r\nبه صد آرزو رفت عمر گرامى * نشد آرزوى دل از دهر حاصل\r\nندانم چه مقصود دارى ز دنيا * كه گشتى مقيد به دام شواغل\r\nاگر ميل كسب كمالات و همى * حريم ضمير ترا گشت شاغل\r\nهمان گير كز فيض فضل الهى * شدى بهره‌مند از فنون فضائل\r\nبه اصناف آداب گشتى مؤدب * بدانش مقدم شدى در محافل\r\nبه قانون مشائيان بر مقاصد * اقامت نمودى صنوف دلائل\r\nز فرط توجه بسوى مبادى * چه اشراقيان كشف كردى مسائل\r\nچه حاصل كه از صوب تحقيق دورى * به نزديك دانا به چندين مراحل\r\nندارد خبر فكر كوتاه بينت * ز ماهيت مبتدا در اوائل\r\nضمير تو ظاهر پرست است ورنه * چرا كرد در فعل اضمار فاعل\r\nمعلل باغراض نفسى است فعلت * كه گشتى از آن جوهر فرد غافل\r\nز اقسام اعراض در فن حكمت * جز اعراض نفسانيت نيست حاصل\r\nتأمل در ابطال دور و تسلسل * نهاد است در پاى عقلت سلاسل\r\nاگر قامت همتت را در اين ره * شود خلعت خاص توفيق شامل\r\nنگردد سرا پرده چرخ و انجم * ميان تو و كعبه اصل حائل\r\nنشينى طربناك در بزم وحدت * بشويى غبار غم كثرت از دل\r\nشوى سرخوش از جام توحيد و گويى * تخلصت من سجن تلك اليهاكل\r\nخدايا به آن شمع جمع نبوت * كه روشن به نور ويست اين مسائل\r\nبه شاهى كه او در نماز ايستاده * تصدق نموداست خاتم بسائل \r\n به نور دل پاك زهراى ازهر * كه در عصمت او است آيات نازل \r\n\r\n","description":"","footnote":"","page_name":" 95 ","page_number":95},
  {"content":"\r\n\r\n به روشن دلان سپهر امامت * عليهم من اللَّه رشح الفضائل\r\nبحسن دل افروز خوبان دلكش * به آه جگر سوز عشاق بى دل\r\nكه از لجه‌ى بحر كثرت دلم را * بعون عنايت رسانى بساحل\r\nز سرچشمه‌ى وحدتم تر كنى لب * كه شد بر من از تشنگى كار مشكل \r\n\r\nدين و دنيا\r\nدر كتاب ورام آمده‌است : عيسى عليه السلام به حواريين خود مىفرمود : خشنود باشيد به كمترين دنيا با سلامت دين ؛ چنانچه اهل دنيا به كمترين دين با سلامت دنيايشان خشنود هستند .\r\nمولوى\r\n اى كه جان را بهر تن مىسوختى * سوختى جان را و تن افروختى\r\nاى دريغا اى دريغا ايدريغ * كانچنان ماهى نهان شد زير ميغ\r\nاندكى جنبش بكن همچون جنين * تا به بخشندت دو چشم نوربين\r\nدوست دارد يار اين آشفتگى * كوشش بيهوده به از خفتگى\r\nاندرين ره ميتراش و ميخراش * تا دم آخر دمى غافل مباش \r\n\r\nواژه بس\r\nبرخى ارباب لغت گويند : كلمه بس فارسى است . عوام عرب از اين كلمه استفاده مىكنند و مىگويند : بسك ، بسى . در زبان فارسى واژه‌اى ديگر كه اين معنا را برساند وجود ندارد . ولى در لغت عرب واژهايى چون حسب ، بجل ، قط ، امسك ، اكفف ، ناهيك ، كافيك ، مه ، مهلا ، اقطع و اكتف ، همين معنا را مىرسانند .\r\nفصيحى\r\n راه در دوست آشكارا مسپار * نامحرم پا بود درين ره رفتار\r\nيا پاى چنان نه كه نماند نقشى * يا نقش قدم با قدم خود بردار \r\nشاه طاهر\r\n ما بى تو دمى شاد به عالم نزديم * خورديم بسى خون دل و دم نزديم\r\nبى شعله‌ى آه لب ز هم نگشوديم * بى قطره‌ى اشك چشم بر هم نزديم \r\nعبيد زاكانى\r\n بيش از اين بد عهد و پيمانى مكن * با سبك روحان گران جانى مكن\r\nغمزه را گو خون عشاقان مريز * ملك زان تست ويرانى مكن \r\n\r\n","description":"","footnote":"","page_name":" 96 ","page_number":96},
  {"content":"\r\n\r\n با ضعيفان آنچه در گنجد مگو * با اسيران هر چه بتوانى مكن\r\nبيش از اين جور و جفا و سركشى * حال مسكينان چو مىدانى مكن \r\n ور كنى با ديگران جور و جفا * با عبيداللَّه زاكانى مكن \r\n\r\nعشق\r\nمحقق طوسى مىگويد : قياس شرطى كه منطقىها ادعا كرده‌اند و گفته‌اند الشمس طالعة والنهار موجود ، صحيح نيست . زيرا آنان اگر رخسار و موى محبوب مرا ديده بودند يقين مىكردند الشمس طالعة والليل موجود .\r\n ما للقياس الذى ما زال مشتهرا * للمنطقيين فى الشرطى تسديد\r\nاما رأوا وجه من اهوى و طرته * فالشمس طالعة والليل موجود \r\n* وى همچنين مىگويد : مقدماتى كه رقيب در هنگام ديدار دوست فراهم كرده‌بود ، مقدمات متصله بود كه ما را از خلوت كردن با او بازداشت و حكم قضيه منفصله را داشت .\r\n مقدمات الرقيب كيف غدت * عند لقاءالحبيب متصله\r\nتمنعنا الجمع والخلو معا * و انما ذاك حكم منفصله \r\n\r\nمصعب زبير\r\nمصعب بن زبير نيز گفته است : در كار من دقت كن و در استوارى آن بكوش كه به منزله نابود شده‌است . اگر حاجت مرا به عهده‌ى ديگرى بگذارى ، مانند كودكى است كه از پستان دو زن شير خورده‌باشد و زيان ببيند .\r\n تأن بحاجتى واشدد قواها * فقد صارت بمنزلة الضياع\r\nاذا ارضعتها بلبان اخرى * اضرّ بها مشاركة الرضاع \r\n\r\nمعاشرت\r\nپدرم مىگفت : به هركه به تو نزديك مىشود نزديك و از هركه از تو دور مىشود دور شو .\r\nكسى را مجبور نكن به تو علاقه داشته‌باشد ، زيرا حوا فرزندان زيادى زاييده ، هركدام جفا كرد ديگرى را انتخاب كن .\r\n صل من دنا و تناس من بعدا * لا تكرههن على الهوى احدا\r\nقد اكثرت حوا ما ولدت * فاذا جفا ولد فخذ ولدا \r\n\r\n","description":"","footnote":"","page_name":" 97 ","page_number":97},
  {"content":"\r\n\r\nمولوى\r\n ظاهرت چون گور كافر پر ( بر ) حلل * واندرون قهر خدا عزوجل\r\nاز برون طعنه زنى بر بايزيد * وز درونت ننگ مىدارد يزيد\r\nهر چه دارى در دل از مكر و رموز * پيش ما پيدا بود مانند روز\r\nگرچه پوشيمش ز بنده پرورى * تو چرا رسوايى از حد مىبرى\r\nروز آخر شد سبق فردا بود * روز ما را روزكى گنجا بود\r\nگر بگويم تا قيامت زين كلام * صد قيامت بگذرد وان ناتمام\r\nدر نگنجد عشق در گفت و شنيد * عشق دريايى بود بن ناپديد\r\nگر بود در ماتمى صد نوحه گر * آه صاحب درد را باشد اثر ( كارگر )\r\nبرگ كاهم پيش تو اى تند باد * من ندانم تا كجا خواهم افتاد\r\nناخوش تو خوش بود بر جان من * جان فداى يار دل رنجان من \r\n\r\nعشق\r\nاى كه با ديدگان خود جادو مىكنى و اى ستمگر بىدادگر ؛ عمداً خانه دلم را ويران كردى ، آيا چنين از خانه مسكونى محافظت مىشود ؟\r\n يا ساحراً بطرفه * و ظالماً لا يعدل \r\n اخرجت قلبى عامدا * كذا يراعى المنزل \r\nقاسم انوار\r\n سربلندى بين كه دائم در سرم سوداى اوست * قيمت هركس به قدر همت والاى اوست\r\nلن ترانى مىرسد از طور موسى را خطاب * اين همه فرياد مشتاقان زاستغناى اوست\r\nبنده‌ى آن چشم مخمورم كه از مستى و ناز * در ميان شهر در هر گوشه غوغاى اوست\r\nاى دل اندر راه عشق از خوردن غم غم مخور * مايه‌ى شادى عالم دولت غمهاى اوست\r\nاز تو تنها ماند قاسم كز تو تنها كس مباد * لاجرم غمهاى عالم بر تن تنهاى اوست \r\n\r\n","description":"","footnote":"","page_name":" 98 ","page_number":98},
  {"content":"\r\n\r\n\r\nمرگ\r\nعلامه حلى گفته است : اى كسىكه مىپرسى علت اينكه زندگان به مردگان ملحق مىشوند چيست ؟ گويم مرگ برودت و سكونى است كه از گرمى طبيعت جلوگيرى مىكند و آدمى را پس از آن همه حركات ، آرام مىسازد . ابوعلى سينا از شناخت طب بهره‌اى نبرد و از نيرويى كه بر گرمىها داشت استفاده نكرد نه كتاب شفايش او را از بيمارى مرگ شفا داد و نه كتاب نجاتش او را از چنگال مرگ رهانيد .\r\n ايهاالسائل عن السبب الملحق * اهل الحيوة بالاموات\r\nهو برد يطفى حرارة طبع * و سكون يأتى على الحركات\r\nماافاد الرئيس معرفة الطب * و لا حكمة على النيرات\r\nما شفاه الشفاء من علة الموت * و لم ينجه كتاب النجات \r\n\r\nستايش عسكريين عليهما السلام\r\nوقتى به سر من راى مشرف شدم گفتم : اى ساربان در سير خود سرعت گير كه دل من تشنه حمى است و هرگاه مشهد مقدس امام حسن عسگرى و امام على النقى عليهما السلام را ديدار كردى زمين را با كمال فروتنى ببوس و مطمئن باش كه به خدا سوگند از بهترين نيكبختيها كاملًا برخوردار شده‌يى . هرگاه سعادت حرم آنها را بدست آوردى كه سيراب سازد خدا مجلس نشينان آنها را ، خاشعانه ديده بربند و كفش از پا بيرون آور كه آنجا وادى مقدس طور است .\r\n اسرع السير ايها الحادى * ان قلبى الى الحمى صادى\r\nو اذا ما رأيت من كتب * مشهدالعسكرى والهادى\r\nفالثم الارض خاضعاً فلقد * نلت واللَّه خير اسعاد\r\nو اذا ما حللت ناديهم * يا سقاة الاله من نادى\r\nفاغضض الطرف خاشعاً و لها * واخلع النعل انه الوادى \r\n\r\nزيارت مشهد\r\nآنگاه كه به مشهد مقدس رضوى مشرف شده بودم به عرض رسانيدم : اين بارگاه آقاى منست كه مانند آتشى كه موسى ديد ، از دور جلوه‌گرى مىكند اينك اى دل به وادى مقدس طور رسيده‌يى كفش از پاى درآور .\r\n هذه قبة مولاى بدت كالقبس * فاخلع النعل فقد جزت بوادى القدس \r\n\r\n","description":"","footnote":"","page_name":" 99 ","page_number":99},
  {"content":"\r\n\r\n\r\nخسيس\r\nابوتمام دو شعر ذيل در نكوهش مردم آورده‌است : مردم پستى كه هرگاه سگشان بر اثر آمدن مهمان پارس مىكرد به مادرشان مىگفتند بر روى آتش بول كن تا مبادا آنها به جانب ما بيايند . او هم از آنجا كه بخيل بود فرج خود تنگ مىكرد و به همان اندازه بول مىكرد كه آتش خاموش شود .\r\n قوم اذا استنج الاضياف كلبهم * قالوا لامهم بولى على النار\r\nفضيقت فرجها بخلًا ببولتها * فلا تبول لهم الا به مقدار \r\nسيد محمد جامه باف\r\n مىرفت چو جانم ز تن ( و ) غم فرسود * شد يار خبردار و قدم رنجه نمود\r\nبر آينه‌ى رخش غبارى ديدم * گويا كه هنوزم نفسى باقى بود \r\n*\r\n چون پيك اجل برفتنم داد نويد * جان كرد ز همراهى من قطع اميد\r\nكس بر لب من ز پنبه آبى نچكاند * جز ديده كه گشته بود از گريه سفيد \r\n*\r\n شاطر بچه‌اى كه هوش از جانم برد * دى همره خود به عزم دورانم برد\r\nكشتى ز سواد چشم گريانم ساخت * زنگ از دل چاك چاك نالانم برد \r\nابوعبداللَّه معصومى از برگزيده‌ترين شاگردان شيخ الرييس است . به نقل شهر زورى دو شعر زير از اوست : اشتها و علاقه‌ى من به سخن خردمندان است همانطور كه اشتهاى انسان لب تشنه به آب خوشگوار است . از مجلسى كه با آنان همنشين باشم خرسندم ، چنانچه آدمى كه مسافرش از راه رسيده‌باشد خوش دل مىگردد .\r\n حديث ذوى الالباب اهوى و اشتهى * كما يشتهى الماء المبرد شاربه\r\nو افرح ان القاهم فى نديهم * كما يفرح المرء الذى آب غائبه \r\nامير خسرو\r\n افغان برآيد هر طرف كان مه خرامان در رسد * كه آواز بلبل خوش بود چون گل به بستان در رسد\r\nآمد خيالت نيم شب جان دادم و گشتم خجل * خجلت بود درويش را بيگه چو مهان در رسد \r\n\r\n","description":"","footnote":"","page_name":" 100 ","page_number":100},
  {"content":"\r\n\r\n امروز مىرم پيش تو تا شرمسار من شوى * ورنه چه منت جان من فردا چو فرمان در رسد\r\nمن خود نخواهم برد جان از سختى هجران ولى * اى عمر چندان صبر كن كان سست پيمان در رسد \r\n\r\nمالك پادشاه\r\nبه سقراط گفتند : آيا از پادشاه ( ملك ) مىترسى ؟ گفت : خير ، من شهوت و غضب خويش را كه پادشاه ملك آنهاست ، مالك شده‌ام ، پس پادشاه بنده‌ى بنده‌ى من است .\r\nگويند\r\n دى در حق ما يكى بدى گفت * دل را ز غمش نمىخراشيم\r\nما نيز نكوييش بگوييم * تا هر دو دروغ گفته‌باشيم \r\nيكى از بزرگان\r\n گر كشد خصم به زور از كف من دامن دوست * چه كند با كشش دل كه ميان من و اوست \r\nجامى\r\n گفتم به عزم توبه نهم جام مى زكف * مطرب زد اين ترانه كه مىنوش و لا تخف\r\nآيا بود كه صف نعالى بما رسد * چون بر بساط قرب زنند اهل قرب صف\r\nبشناس قدر خويش كه پاكيزه‌تر ز تو * درى نداد پرورش اين آبگون صدف\r\nعمر تو گنج و هر نفس از وى يكى گهر * گنجى چنين لطيف مكن رايگان تلف \r\n جامى چنين كه مىكشد از دل خدنگ آه * خواهد رسيد عاقبة الامر بر هدف \r\n\r\nموى سفيد\r\nقمين الدوله گويد : وقتى ديدم موى سفيد صورتم را ، فهميدم وقت كوچم نزديك گشته و محزون شدم . بلى مىپندارم اين موى سفيد اولين تارهاى كفن من است .\r\n لما رايت البياض لاح و قد * دنا رحيلى ناديت و احزنى\r\nهذا و حق الاله احسبه * اول خيط سدى من الكفن \r\nبهازهير گويد : دوستى دارم كه از او به خير ياد مىكنم هرچند آدم بدباطنى است و از شنوندگان آرزومند نيستم اين اظهار را مكتوم بدارند .\r\n صديق لى سأذكره بخير * و ان حققت باطنه الخبيثا \r\n\r\n","description":"","footnote":"","page_name":" 101 ","page_number":101},
  {"content":"\r\n\r\n و حاشا السامعين يقال عنه * و بالله اكتموا ذاك الحديثا \r\nصابى\r\n بده ساقيا باده‌ى ارغوانى * فقد هد عطفى غناء الغوانى\r\nجهان شد نو آيين شراب كهن ده * كزو پير يابد نواى جوانى\r\nخذ الكأس واصفح عن الدار صفحاً * فقد صافح الورد للار جوانى\r\nدع الروح تأخذ من الراح حظاً * اذا الريح جائت بروح الجنان\r\nفرو ريخت ابر از هوا درّ بحرى * بر انگيخت باد از زمين درّ كانى\r\nقيامت مگر شد كه كرد آشكارا * زمين گنجهايى كه بودش نهانى\r\nبر افروخت چون رايت فتح خسرو * سحاب از هوا حله‌هاى دخانى\r\nبه آراء مسعود شاه استهلت * سعود بها اشرق المشرقان\r\nو شيد له بالمعالى قصور * بها الفرقدان من الفرق دان\r\nجهان شهريارا جهان مى بنازد * به تو تا تو داراى ملك جهانى\r\nبه رتبت سليمان آصف صفاتى * به شوكت فريدون رستم نشانى\r\nاگر چشم عدل است در وى تو نورى * و گر جسم ملك است در وى تو جانى\r\nبه هندوستان سواد مديحت * چو طوطى است كلكم بشكر فشانى\r\nفنثرى له نثرة الجو تعنو * و شعرى له يسجد الشعريان \r\n مرا تربيت كن كه در وصف ذات * به گردون رسانم بيان معانى\r\nتصانيف سازم به فرخنده نامت * كه ماند همه در جهان جاودانى\r\nالا تا بگريد هوا در بهاران * وز آن گريه خندد گل بوستانى\r\nگل دولتت در بهار سعادت * مصون باد از تند باد خزانى \r\n\r\nدوست\r\nالمعتز باللَّه مىگويد : دوستان اين روزگار را آزمايش كردم و كمتر به آنها علاقه پيدا نمودم زيرا اگر به جستجوى حال آنها بپردازى خواهى فهميد دوست ظاهرند و دشمن باطن .\r\n بلوت اخلاء هذاالزمان * فاقللت بالحجر منهم نصيبى\r\nو كلهم ان تصفحتهم * صديق العيان عدوالمغيب \r\n\r\nعشق\r\nعبدالقادر گيلانى مىگويد : دوست من كه به ديدارم آمده بود و اتفاقاً همان دم خوابيده\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nبودم تا جمال او را در رؤيا مشاهده كنم ، به من گفت : اگر تو شب وصال را بيدار بوده‌يى پس چگونه در شب سرور مىخوابى .\r\n يقول حبيبى و قد زارنى * فبت لطلعته اشهد\r\nاذا كنت تسهر ليل الوصال * فليل السرور متى و ترقد \r\nهمايون\r\n روز وصلست به يك غمزه بكش زار مرا * به شب هجر مكن باز گرفتار مرا \r\n\r\nمعما\r\nموفق الدين على بن جزار در معمايى بنام جوز گويد : چيست آن كه اگر آن را به خوبى بشكنى ، نافع به حال تست ؛ داراى حروف فرد است ؛ هرگاه تغييرى در آن بوجود نياورى ، داراى سه حرف است و فرد است و هرگاه معكوس نمايى زوج خواهد شد .\r\n ما اسم شىء موليك نفعا اذا * انت اوليته فعالًا عسوفا\r\nهو فرد الحروف ان جاء طردا * و هو زوج اذا عكست الحروفا \r\n* وى در باره مصطكى نيز معمايى دارد و مىگويد : لاغر اندامىكه هرگاه ظاهر مىشد اندامش مانند شاخه‌ى درازى بود كه از نيزه‌اى بالاتر مىشد لكن سر نيزه‌اى ندارد . عجب‌تر آنكه هرگاه آن را پيش از موقع افطار ماه رمضان بمكند و آب دهان را فرو ندهند مبطل روزه نمىباشد ، مرادش مصطكى است كه آن را علك رومى مىگويند كه بر اثر حرارت و يا جويدن كش پيدا كرده و دراز مىشود .\r\n و ذى هيف كالغصن قدا اذا بدا * يفوق القنا حسنا به غير سنان\r\nو اعجب ما فيه يرى الناس اكله * مباحاً قبيل العصر فى رمضان \r\n* وى همچنين لغزى در بيان كارد و قيچى دارد و مىگويد : نر و ماده‌اى كه از جنس يكديگر نيسند و در مجاورت هم مىباشند ، انتهاى آنها بسته شده‌است . اين دو آشكار نمىشوند مگر آن هنگام كه بخواهند سر اهل آن منزل را جدا كنند مراد از ذكر چاقو است كه يك دهانه است و مراد از انثى قيچى است كه دو دهانه است .\r\n ذكر و انثى ليس ذا من جنس ذا * متجاوران بقعر حبس مقفل\r\nفتراهما لايبرزان لحاجة * الا لقطع رؤوس اهل المنزل \r\n\r\n","description":"","footnote":"","page_name":" 103 ","page_number":103},
  {"content":"\r\n\r\n* نيز لغزى در باره واژه‌ى « كلب » سگ دارد ، كه عبارت است از : آن موجود كه پست شمرده شده و نيز صفات بزرگواران چون وفا داشته چيست ؟ آن كلمه مجرور مىشود و هر حرف آن بدون ضميمه مجرور مىگردد .\r\n و ما سىء يعد من اللئام * له و صف الاماثل والكرام\r\nو جملته تجر و كل حرف * يجر اذا نظرت بلا ضمام \r\n* لغزى راجع به قلم نيز از اوست . اين معما عبارت است از : چه غلامى است كه در ركوع است و در سجود لاغر اندامست و گريان ؛ همواره در پنج وقت ملازم اوقاتست و معتكف در خدمت نيات .\r\n و ما غلام راكع ساجد * اخو نحول دمعه جارى\r\nملازم الخمس لاوقاتها * معتكف فى خدمة البارى \r\n* همچنين لغزى در باره خلخال دارد . وى مىگويد : چيست مضروب بىگناهى كه قد كشيده‌ى زيبايى دارد . شكل هلالى از خود ظاهر و زيور كشيده‌ى اندام معشوقى داراست .\r\nبيشتر اوقاتى كه هويدا مىگردد بر پاها و در ميان بازارهاست .\r\n و مضروب بلا ذنب * مليح القد ممشوق\r\nحكى شكل الهلال على * رشيق القد معشوق \r\n و اكثر ما يرى ابدا * على الامشاط فى السوق \r\n\r\nانفاق\r\nبزرگى گفته است : خدا بيامرزد آنكس كه كف دستش را بگشايد و ميان دو فكش را ببندد يعنى خدا بيامرزد آنكس كه به بينوايان كمك كند و منت نگذارد .\r\nبستى همين مضمون را به نظم درآورده‌است : سخن بگو و سخن محكم به زبان آور . همانا گفتار تو زنده است و سكوت تو جماديست . اگر نتوانستى سخن محكمى بگويى ساكت باش زيرا سكوت از سخن نابجا وسيله‌ى آسايش قلبى است .\r\n تكلم و سدد ما استطعت و انما * كلامك حى والسكوت جماد\r\nفان لم تجد قولا سديدا تقوله * فصمتك عن غير السديد سداد \r\n\r\n","description":"","footnote":"","page_name":" 104 ","page_number":104},
  {"content":"\r\n\r\n\r\nدنيا\r\nاز اشعار منسوب به امام زين‌العابدين عليه السلام : به دنيا عتاب كرده ، گفتم : تا كى بايد متحمل اندوهناكى شوم و گشايشى براى من نباشد ؟ آيا بر هر بزرگوارى از فرزندان امام على عليه السلام ، معيشت حلال حرام است ؟ دنيا در پاسخ من گفت : اى پسر حسين عليه السلام ، بر اثر دشمنى كه با پدرت على عليه السلام دارم كه مرا طلاق داده شما را هدف تير ستمگرى خود قرار داده‌ام .\r\n عتبت على الدنيا فقلت الى متى * اكابد همّاً بؤسه ليس ينجلى\r\nاكلّ شريف من علىّ تجارة * حرام عليه العيش غير محلل\r\nقالت نعم يابن الحسين رميتكم * بسهمى عنادا منذ طلقنى علىّ \r\n\r\nعشق\r\nديدگان تو حق بزرگى بر من دارند براى اينكه از جادوگرى آنها سحرى فرا گرفتم و زبان رقيب و ملامت گر را سحر كردم .\r\n لعينك فضل جزيل علىّ * و ذاك لانى يا قاتلى\r\nتعلمت من سحرها فعقدت * لسان رقيب مع العاذل \r\nگويم\r\n تا منزل آدمى سراى دنياست * كارش همه جرم و كار حق لطف و عطاست\r\nخوش باش كه آن سرا چنين خواهد بود * سالى كه نكوست از بهارش پيداست \r\nحالتى\r\n حاجى به طواف كعبه اندر تك و پوست * وز سعى و طواف هر چه كرده‌است نكوست\r\nتقصير وى اين است كه آرد دگرى * قربان سازد به جاى خود در ره دوست \r\nابوسعيد\r\n غازى ز پى شهادت اندر تك و پوست * غافل كه شهيد عشق فاضل‌تر از اوست\r\nفرداى قيامت آن به اين كى ماند * كان كشته‌ى دشمن است و اين كشته‌ى دوست \r\nشوقى\r\n شوقى غم شوخ دلستانى دارى * گر پير شدى چه غم جوانى دارى\r\nشمشير كشيده قصد جانها دارد * خود را برسان تو نيز جانى دارى \r\n\r\n","description":"","footnote":"","page_name":" 105 ","page_number":105},
  {"content":"\r\n\r\n\r\nهديه\r\nكسى براى ديگرى هديه‌يى فرستاد و اين دو شعر را ضميمه كرد : اى بزرگى كه بخششهاى تو بىنهايت است اين تعارفى را از شخصى بپذير كه دنيا را در باره‌ى بخشش تو اندك مىداند .\r\n يا ايهاالمولى الذى * عمت اياديه الجليله\r\nاقبل هدية من يرى * فى حقك الدنيا قليله \r\n* شخصى هديه‌اى براى كسى فرستاد و اين اشعار نيز ارسال كرد : تقديمى ناقابلى فرستادم و به يقين مىدانم اين هديه شايسته مقام تو نمىباشد ، اينك آرزومندم با پذيرش عذر من هديه مرا به بزرگى خودت بپذيرى .\r\n ارسلت شيئاً قليلًا * يقل عن قدر مثلك\r\nفابسط يد العذر فيه * واقبله منى بفضلك \r\n\r\nدل توانگر\r\n جز خدا هيچ نيست در دل ما * آفرين بر دل توانگر ما \r\n\r\nعلاقه به ماه\r\nعلاقمند به ماهى هستم كه از روشنى كامل برخوردار است ، هركه به وصل او نرسيده آن را كتمان نموده‌است . هرگاه قصه‌ى خود بگويم ، افسانه‌ى مرا نمىشنود ، آرى مىترسد هرگاه به سخن من گوش دهد رقتى در دل او ايجاد شود .\r\n اهوى قمراً به البها قد جمعا * كم خيب من بوصله قد كتما\r\nلا يسمع قصتى اذا فهت بها * يخشى من ان يرق لى ان سمعا \r\n* به ماهى علاقمندم كه مرا گرفتار خود نموده و دل گرفتارم آسايشى ندارد . چه بسيار نزد او به شكايت رفتم ، به‌خاطر لذت قرب كه بهره‌ى من مىشد ، شكايتم را فراموش كردم .\r\n اهوى قمراً اسلمنى للبلوى * ما عنه لقلبى المعنى سلوى\r\nكم جئت لاشتكى فمذا بصرنى * من لذة قربة نسيت الشكوى \r\n\r\nزيبا\r\nچقدر زيبا است آن زيبايى كه محبوبست و چقدر نادانست آنكس كه دم از ملامتگرى\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nمىزند ، چه بسيار جرعه‌هاى اندوهناكى كه چشيدم و چقدر دل من تحمل جفاكارى نمود .\r\n ما اجمل من احب ما اجمله * ما اجهل من يلوم ما اجهله\r\nكم جرعنى مدامة من غصص * ما احمل ذالفؤاد ما احمله \r\n\r\nهمنشين\r\nاز تنهايى در ميان مردم شكايت نمىكنم ، زيرا روزگار مرا از همنشينانم جدا كرده‌است .\r\nاشتياق به قرب آنها براى هميشه با منست ، من با اندوه علاقه پيدا كرده‌ام و همان همنشين من است .\r\n لم اشك من الوحدة بين الناس * اذ افردنى الزمان من جلاسى\r\nفالشوق لقربهم قرينى ابدا * و الهم جليسى و به استيناسى \r\n\r\nرباعى بىنقطه ، عشق\r\nشگفتا كه مرا از وصال خودتان ممانعت مىكنيد و دل مرا رنجور مىسازيد . اطمينان دارم وعده و ممانعت شما هر دو وسيله‌ى رنجورى است . چه بسيار ممانعتى كه از ناحيه شما بوجود آمد و انتظارش را نداشتم و چه بسيار در انديشه وصال شما بودم و وصالى دست نداد .\r\n واهاً لصد لوصلكم علله * وعدكم و صدكم علله\r\nكم حصل صدكم و ما امله * كم امل وصلكم و ما حصله \r\nاى ماه شب تاريك كه مرا به وصال خود زنده ساختى ، به‌ويژه آنگاه كه بر اثر جلوگيرى در نابودى من پرداختى . اكنون سوگند به خدا هرچه زودتر خون مرا بريز كه تاب شب هجران تو را ندارم .\r\n يا بدر دجى بوصله احيانى * اذ زاروكم بحجره افنانى\r\nباللَّه عليك عجلن سفك دمى * لا طاقة لى بليلةالهجران \r\nمهر و مشترى\r\n ز انشاى طلب در هر دو جانب * عيان گشت اين خبر بر ابن‌حاجب\r\nچو كرد آن فعل را تمييز در حال * بكسر و رفع آن با خويش زد فال\r\nبدل گفتا كه بر من گشت لازم * كه باشم بر تعدى سخت جازم\r\nكنم افعال قلب هر دو اظهار * چنان كايد تعجب زان پديدار \r\n\r\n","description":"","footnote":"","page_name":" 107 ","page_number":107},
  {"content":"\r\n\r\nشاه‌شجاع\r\nشاه‌شجاع در مكه در كنار باب صفا خانقاهى بنيان كرد و دستور داد اين دو شعر را كه ساخته‌ى طبع خود او است بر فراز آن بنويسند : در باب صفا خانه‌ايست كه صفا در آن وارد شده آرى متعلق به افرادى است كه قلبشان از باران زلال عشق ، تر است تعدى و دشمنى در آن وجود ندارد و جاى عذرى نيست و هركه عذر آورد عاشق نمىباشد .\r\n بباب الصفا بيت احل به الصفا * لمن هو اصفى فى الوداد من القطر\r\nتباعده الاعذار بالملك والعدى * و ليس بصب من تمسك بالعذر \r\n\r\nديدار پيش از مرگ\r\nگويند : اگر در پيشواز مرگ با او ديدار كنم ، نفسم را از درد سرزنش التيام مىدهم . اگر دست تقدير مرا به هدفم برساند ، چه بسيار حسرت زير خاك رفته است .\r\n لئن نحن التقينا قبل موت * شفينا النفس من الم العتاب\r\nو ان ظفرت بنا ايدى المنايا * فكم من حسرة تحت التراب \r\nگويند\r\n گر بمانيم زنده بر دوزيم * جامه‌يى كز فراق چاك شده\r\nور نمانيم عذر ما بپذير * اى بسا آرزو كه خاك شده \r\n\r\nخمول\r\nباديه نشينى كنيزى زيبا داشت . وى به ملاقات عبدالملك آمد و عبدالملك به او گفت :\r\nمىخواهى خليفه شوى و كنيز تو از دنيا نرود ؟ باديه نشين گفت : نه ، پرسيد چرا ؟ گفت :\r\nچون كنيز مىميرد و امت ضايع مىشوند . عبدالملك گفت : چه آرزو دارى ؟ پاسخ داد :\r\nسلامتى . گفت : پس از آن ؟ گفت : روزى وسيعى كه منتى در آن نباشد . گفت : پس از آن ؟\r\nپاسخ داد : دورى از خلق چرا كه ثروتمندان و برجستگان از ديگران به هلاكت نزديك ترند .\r\n* جالينوس مىگويد : رؤساى شياطين سه چيزند : همراهى با طبيعت ، وسوسه‌هاى عمومى و امور عادى .\r\n\r\nسكوت\r\nحكيمى گويد : هيبت سكوت را به كلام ارزان نفروش .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\n\r\nعطا بىمنت\r\nخزينه دار امين كسى است كه آنچه به نيازمندان مىدهد با رضايت كامل بوده‌باشد .\r\n\r\nنگاه ناروا\r\nگفته شده چشم تيرى مسموم از تيرهاى ابليس است .\r\nفيضى\r\n ما اگر مكتوب ننويسيم عيب ما مكن * در ميان راز مشتاقان قلم نامحرم است \r\n\r\nسيب\r\nدر كتاب عجائب المخلوقات ، در توصيف از سيب چنين آمده‌است : در ذات سيب حقيقة روح نهفته شده‌است و مردم با اشتياق كامل و با طربناكى از آن استفاده مىكنند سيب داروى قلب است و ضعف قلب را بر طرف مىكند و حزن و اندوه را زائل مىسازد .\r\n هو روح الروح فى جوهرها * و لها شوق اليه و طرب\r\nو دواء القلب يشفى ضعفه * و يجلى الحزن عنه والكرب \r\nگويم\r\n خوش آنكه صداى جام وحدت در داد * خاطر ز رياضى و طبيعى آزاد\r\nبر منطقه‌ى فلك نزد دست خيال * در پاى عناصر سر فكرت ننهاد \r\n*\r\n كارى ز وجود ناقصم نگشايد * گويى كه ثبوتم انتفا مىزايد\r\nشايد ز عدم من به وجودى برسم * ز آن رو كه ز نفى نفى اثبات آيد \r\nيكى از عارفان در تفسير آيه   وَ لَقَدْ نَعْلَمُ أَنَّكَ يَضِيقُ صَدْرُكَ بِما يَقُولُونَ فَسَبِّحْ بِحَمْدِ رَبِّكَ . . .   « 1 » مىگويد : نزديك به اين معنا ، روايتى است كه از پيامبر خدا صلى الله عليه و آله نقل شده‌است . پيامبر منتظر وقت نماز بود و مىفرمود :\r\nارحنا يا بلال\r\nيعنى با اعلام دخول وقت نماز ، ما را آسوده كن اى بلال . آيا نمىبينى فرمايش پيامبر خدا را كه فرمود : نماز نور چشم من است ؟\r\nاز سخنان متناسب ديگر پيامبر اين است كه فرمود :\r\nبلال ابرِد ابرِد\r\nيعنى خاموش كن آتش شوق به نماز را با تعجيل اذان ، يا سرعت گير چون سرعت نامه رسان . اين معنايى است\r\n\r\n\r\n","description":"","footnote":"\r\n( 1 ) - حجر ، 97 و 98 .\r\n","page_name":" 109 ","page_number":109},
  {"content":"\r\n\r\nكه شيخ صدوق براى حديث كرده‌است . معنى ديگرى مشهور است و آن اينكه غرض پيامبر اين بود نماز ظهر تا زمانى كه شدت حرارت فرو نشانده مىشود و هوا سرد مىگردد ، به تأخير افتد .\r\nمولوى\r\n اين جهان همچون درخت است اى گرام * ما بر او چون ميوه‌هاى نيم خام\r\nسخت گيرد ميوه‌ها مر شاخ را * زانكه در خامى نشايد كاخ را\r\nچون رسيد و گشت شيرين لب گزان * سست گيرد شاخ را او بعد از آن\r\nچون از آن اقبال شيرين شد دهان * سرد شد بر آدمى ملك جهان\r\nعاذلا چند اين سرايى ماجرا * پند كم ده بعد از اين ديوانه را\r\nمن نخواهم ديگر اين افسون شنود * آزمودم چند خواهم آزمود\r\nهر چه غير شورش و ديوانگيست * اندرين ره روى در بيگانگيست\r\nهين منه بر پاى من زنجير را * كه دريدم پرده‌ى تدبير را\r\nعشق و ناموس اى برادر راست نيست * بر در ناموس اى عاشق مايست\r\nوقت آن آمد كه من عريان شوم * جسم بگذارم سراسر جان شوم \r\n اى خبر هات از خبر ده بىخبر * توبه‌ى تو از گناه تو بتر\r\nهمچو جان در گريه و در خنده شو * اين بده و ز جان ديگر زنده شو\r\nجستجويى از وراى جستجو * من نمىدانم تو مىدانى بگو\r\nحال و قالى از وراى حال و قال * غرقه گشته در جمال ذوالجلال\r\nغرقه‌يى نى كه خلاصى باشدش * يا بجز دريا كسى بشناسدش \r\n\r\nخمول\r\nابوالحسين نورى از سياحت صحرا بازگشت ، متوجه شد موى صورت و ابروان و پلك او ريخته و حالاتش تغيير يافته‌است . به او گفته شد : آيا با تغيير صفات ، اسرار هم تغيير مىيابد ؟ گفت : اگر اسرار با تغيير صفات ، تغيير يابد ، عالم نابود مىشود . و سپس سرود :\r\nبطورى كه مشاهده مىكنى سفر در بيابان و دامنه‌ى كوهها مرا به اين حال درآورده‌است .\r\nمرا به شرق و غرب عالم كشانيد و از وطن آواره كرد . وقتى غايب مىشدم آشكار مىشد و وقتى آشكار مىشد ، غايب مىگشتم . مىگفت آنچه مىبينى ناديده بگير و تنها من را مشاهده كن . سپس فريادى كشيد و دوباره سر به بيابان گذاشت .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n كماترى صيرنى * قطع القفار الدمن\r\nشرّقنى غرّبنى * ازعجنى عن وطنى\r\nاذا تغيبت بداً * و ان بدا غيبنى\r\nيقول لا تشهد ما * تشهد او تشهدنى \r\n\r\nتصوف\r\nروزى به او گفته شد تصوف چيست ؟ گفت : گرسنگى ، عريانى ، پابرهنگى ، آبرو ريزى و چيزى جز نفس خبر ندارد از آنچه مىگذرد ، من قبلًا به‌خاطر خوشحالى مىگريستم و اكنون به‌خاطر ناراحتى مىگريم .\r\n جوع و عرى و حفا * و ماء وجه قد عفا\r\nو ليس الانفس * تخبر عما قد خفا\r\nقد كنت ابكى طربا * فصرت ابكى اسفاً \r\n\r\nشوق معبود\r\nابراهيم ادهم از جايى مىگذشت ، كسى مىگفت : هر گناهى براى تو بخشوده شده‌است جز اعراض از من . پس بيهوش بر زمين افتاد .\r\n كل ذنب لك مغفو * رٌ سوى الاعراض عنى \r\n* شبلى شنيد كه كسى مىگويد : خالصانه ارادتمند شما بودم و آنگاه كه با ديگران آميختيد شما را راندم و به‌خاطر علاقه به شما ارزشى براى شما در نظر نگرفتم . اين را گفت و بيهوش شد .\r\n اردناكم صرفا فاذا قد مزجتم * فبعداً و سحقاً لانقيم لكم وزناً \r\n* على بن هاشمى ، لنگ و زمين گير بود . روزى در بغداد شنيد كسى مىگويد : اى كه به زبان اظهار شوق مىكنى ، دليل ندارى . اگر شوقت بجا بود ، بايد گاه ديدنت ، مرا به حقارت نمىنگريستى . وى از شنيدن شعر چنان بى خود شد كه چون انسان سالم از جا برخاست و چون نشست ، بازهم زمين گير شد .\r\n يا مظهرالشوق باللسان * ليس لدعواك من بيان\r\nلو كان ما تدعيه حقاً * لم تذق الغمض اذ ترانى \r\n\r\n","description":"","footnote":"","page_name":" 111 ","page_number":111},
  {"content":"\r\n\r\nمولوى\r\n اى فقيه اين دم خمش كن چند چند * پند كم ده زانكه بس سخت است بند\r\nسخت‌تر شد بند من از پند تو * عشق را نشاخت دانشمند تو\r\nآن طرف كه عشق مىافزود درد * بوحنيفه و شافعى درسى نكرد \r\nحالتى\r\n چون از تو ننالد دل غم پرور من * يا بس كند از گريه دو چشم تر من\r\nبا اينهمه لاف و آشنايى شبكى * ناخوانده نيامدى درون از در من \r\nگويم\r\n خو كرد به خلوت دل غم فرسايم * كوتاه شد از صحبت هركس پايم\r\nچون تنهايم هم نفسم ياد كسيست * چون همنفس كسى شوم تنهايم \r\nكاكا قزوينى\r\n بوالهوس را زود از سر وا شود سوداى عشق * تهمت آلودى كه گيرد شحنه زودش سر دهد \r\nگلخنى\r\n گرد خاكستر گلخن نبود بر تن ما * بر تن از سوز درون سوخته پيراهن ما \r\n\r\nخمول\r\nسيد بزرگوار امير قاسم انوار تبريزى دفن شد . وى در آغاز همنشين صدرالدين اردبيلى بود و پس از او با صدر الدين عليا اليمنى مجالست داشت . او را منزلتى بزرگ بود و به سال 737 از دنيا رفت و در ولايت جام در روستايى به نام حزجرد دفن گرديد . وى با مجذوبان نشست و برخاست زياد داشت ، از خودش مىگويد كه : وقتى به بلاد روم رسيدم به من گفته شد : مجذوبى آنجاست . نزد او رفتم ، وقتى او را ديدم شناختم ، چون من در ايام تحصيل در تبريز بودم . گفتم : چگونه جذبه دامن تو را گرفت ، گفت : زمانى كه در تنهايى بسر مىبردم ، هر روز صبح ، شخصى از راست و شخصى از چپ مرا مىگرفت . روزى بيدار شدم و از چيزى بيهوش گشتم و از آنها نجات يافتم . سيد هر وقت اين حكايت را نقل مىكند اشك از چشمانش سرازير مىشود .\r\n\r\nدنيا و آخرت\r\nيكى از بزرگان گويد : واى بر كسىكه آخرتش را به دنيا فاسد مىكند ، سپس از آنچه كه آباد\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nكرده جدا شود و به آن باز نگردد ، و به آنجا كه ويران كرده منتقل شود .\r\n\r\nدوست\r\nاويس قرن ، رضوان خدا بر او باد مىگويد : حكيم‌ترين سخنى كه حكماء گفته‌اند اين است كه : يك وجه بساز كه تو را از ساير وجوه كافى باشد . ( با يكى همراهى كن كه تو را از غير كافى باشد ) .\r\n\r\nدنيا\r\nدر يكى از كتابهاى آسمانى ديدم : هرگاه دانشمندى علاقمند به دنيا شود ، شيرينى مناجات با خودم را از او مىگيرم .\r\nسنايى\r\n اى عشق تو را روح مقدس منزل * سوداى ترا عقل مجرد محمل\r\nسياح جهان معرفت يعنى دل * از دست غمت دست بسر پاى به گل \r\n*\r\n امر ديرا گرفت مردك مست * پاى مزدش دو مرغ داد بدست\r\nچون فشردش به زور كنك درشت * هر دو را مرده ديد اندر مشت\r\nكودك از كار خود جريده بماند * دست خالى و . . . دريده بماند\r\nقصه‌ى طالب متاع غرور * همچنانست اگر نه‌يى كر و كور \r\n\r\nروزها\r\nروزها بر پنج قسم هستند . روز از دست رفته ، روز حاضر ، روز وارد ، روز وعده داده شده و روز دراز . روز از دست رفته ، ديروز تو بود كه با كوتاهىها آن را از دست دادى ، روز حاضر ، امروز توست كه اكنون در اختيار توست و از آن توشه برگير ، روز وارد فرداى توست كه نمىدانى از آن توست يانه ، روز موعود آخرين روز زندگى توست آن را نصب العين خود قرار ده ، روز دراز آخرت است كه پايانى ندارد . پس براى آن نهايت اهميت را روا دار كه يا نعمت دائم است و يا عذاب دائم .\r\n\r\nنماز و نفس\r\nيكى از بزرگان گويد : خدا دو چيز را برقرار كرده‌است : امر كننده و نهى كننده . اولى امر به بدى مىكند و آن نفس است  ( إِنَّ النَّفْسَ لَأَمَّارَةٌ بِالسُّوءِ )  و دومى نهى از بدى مىكند و آن نماز است  ( إِنَّ الصَّلاةَ تَنْهى عَنِ الْفَحْشاءِ وَ الْمُنْكَرِ )  ، وقتى نفس تو را به معصيت فرمان دهد در\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nبرابر او از نماز استعانت جوى .\r\n\r\nراه خدا\r\nروايت شده كه يكى از انبياء خدا را مناجات كرد و گفت : پروردگارم چگونه مىشود بسوى تو آمد ؟ خدا به او وحى رساند كه نفس خود را رها كن و بسوى من بيا .\r\n\r\nضرب المثل\r\nدر ضرب المثل آمده با زن دو سخن بگو ، اگر متوجه نشد چهار بار بگو ، اگر اربع به معناى عدد باشد يعنى چهار بار بگو ، ولى اگر اربع و امر حاضر به معناى اسكت است يعنى ساكن باش و يا به معناى اربع به مربعه ( عصا ) است يعنى با عصا او را بزن\r\nگويم\r\n تو ز ديو نفس اگر جويى امان * رو نهان شو چون پرى از مردمان\r\nگنج خواهى كنج عزلت كن مقام * واستتر واستخف عن كل الانام\r\nچون شب قدر از همه مستور شد * لاجرم از پاى تا سر نور شد\r\nاسم اعظم چون كسى نشناسدش * سرورى بر كل اسماء باشدش\r\nتا تو نيز از خلق پنهانى همى * ليلة القدرى و اسم اعظمى \r\nاين پنج بيت را در ماه ذى قعده سال 1007 هجرى در مشهد مقدس رضوى سرودم .\r\nشب روز بعد از آنكه اشعار را سرودم پدرم « ره » را در خواب ديدم رقعه به من اعطا كرد در آن رقعه اين آيه نوشته بود :\r\n تِلْكَ الدَّارُ الْآخِرَةُ نَجْعَلُها لِلَّذِينَ لا يُرِيدُونَ عُلُوًّا فِي الْأَرْضِ وَ لا فَساداً وَ الْعاقِبَةُ لِلْمُتَّقِينَ .  « 1 »\r\n از فتنه‌ى اين زمانه‌ى شورانگيز * برخيز و بهر جا كه توانى بگريز\r\nور پاى گريختن ندارى بارى * دستى زن و در دامن عزلت آويز \r\nمولوى\r\n از حقايق تا تو حرفى نشنوى * اى پسر حيوان ناطق كى شوى \r\n تا كه گوش طفل از گفتار مام * پر نشد ناطق نشد او در كلام\r\nور نباشد طفل را گوش رشد * گفت مادر نشنود گنگى شود \r\n\r\n\r\n","description":"","footnote":"\r\n( 1 ) - آن خانه آخرت را براى مردمى مقرر مىكنيم كه در روى زمين تصميم تباهى و خودخواهى ندارند و سرانجام با پرهيزگارانست . قصص ، 83 .\r\n","page_name":" 114 ","page_number":114},
  {"content":"\r\n\r\n دائماً هر گنگ اصلى كر ببود * ناطق آنكس شد كه از مادر شنود \r\nعرفى\r\n هر دل كه پريشان شود از ناله‌ى بلبل * در دامنش آويز كه با وى خبرى هست \r\n*\r\n گفتگوييست بنازم ز لب خاموشى * كه اگر لب بگشايم ز سخن باز افتم \r\n*\r\n عرفى سخنت گر چه معما رنگ است * وين زمزمه را به ذوق ياران چنگست\r\nبه خروش كه مرغان چمن مىدانند * كاين نغمه و ناقوس كدام آهنگ است \r\n*\r\n اى دل پس زنجير چو ديوانه نشين * بر دامن درد خويش مردانه نشين\r\nز آمد شد بيگانه تو خود را پى كن * معشوقه چو خانگيست در خانه نشين \r\nگويم\r\n دوش از درم آمد آن مه لاله‌نقاب * سيرش نبديدم و روان شد بشتاب\r\nگفتم گه ديگر كيت بخواهم ديدن * گفتا كه بوقت سحر اما در خواب \r\n\r\nازدواج\r\nبه يكى از صالحان گفتند تا كى زن نمىگيرى ؟ گفت : سختى بى زنى از تلاش در فراهم كردن هزينه زندگى آسان‌تر است .\r\n\r\nسلطنت بىدوام\r\nپادشاهى به وزيرش گفت : پادشاهى چه خوب است اگر هميشگى باشد . وزير گفت : اگر دائمى بود به تو نمىرسيد .\r\n\r\nتوكل به خدا\r\nپادشاهى به دانشمندى كه در بستر مرگ بوده گفت : امور اهل و عيال خود را پس از خود به من واگذار كن . دانشمند گفت : من از خدا حيا مىكنم كه سفارش بندگان خدا را به غير خدا برم .\r\nمولوى\r\n فرخ آن تركى كه استيزه نهد * اسب او از خندق آتش جهد\r\nگرم گرداند فرس را آنچنان * كه كند آهنگ هفتم آسمان \r\n\r\n","description":"","footnote":"","page_name":" 115 ","page_number":115},
  {"content":"\r\n\r\n چشم را از غير و غيرت دوخته * همچو آتش خشك و تر را سوخته\r\nگر پشيمانى برو عيبى كند * اول آتش در پشيمانى زند \r\nگويند\r\n دگر ز عقل حكايت به عاشقان منويس * برات عقل به ديوان عشق مجرى نيست \r\nمولوى\r\n اين ز ابراهيم ادهم آمده‌است * كوز راهى بر لب دريا نشست\r\nدلق خود مىدوخت آن سلطان جان * يك اميرى آمد آنجا ناگهان \r\n آن امير از بندگان شيخ بود * شيخ را بشناخت سجده كرد زود\r\nخيره شد در شيخ و اندر دلق او * كه چسان گشته‌است خُلق و خلق او\r\nترك كرده ملك هفت اقليم را * مىزند بر دلق سوزن چون گدا\r\nشيخ واقف گشت از انديشه‌اش * شيخ چون شير است و دلها بيشه‌اش\r\nدل نگهداريد اى بيحاصلان * در حضور حضرت صاحبدلان\r\nشيخ سوزن زود در دريا فكند * خواست سوزن را بآواز بلند\r\nصد هزاران ماهى اللهئى * سوزن زر در لب هر ماهئى\r\nسر برآوردند از درياى حق * كه بگير اى شيخ سوزنهاى حق\r\nرو به دو كرد و بگفتش اى امير * اين‌چنين به يا چنان ملك حقير\r\nاين نشان ظاهر است اين هيچ نيست * گر به باطن در روى دانى كه چيست\r\nسوى شهر از باغ شاخى آورند * باغ و بستانرا كجا آنجا برند\r\nخاصه باغى كاين فلك يك برگ اوست * آن همه مغز است و دنيا جمله پوست\r\nبر نمىدارى سوى آن باغ گام * بوى آن درياب و كن دفع زكام\r\nتا كه آن بو جاذب جانت شود * تا كه آن بو نور چشمانت شود\r\nپنج حس با يكديگر پيوسته‌اند * رسته اين هر پنج از شاخى بلند\r\nچون يكى حس غير محسوسات ديد * گشت غيبى بر همه حسها پديد\r\nچون ز جو جست از گله يك گوسفند * پس پياپى جمله زان جو برجهند\r\nگوسفندان حواست را بران * در چراى اخرج المرعى چران\r\nتا در آنجا سنبل و ريحان خورند * تا بگلزار حقايق پى برند\r\nاى ز دنيا شسته رو در چيستى * در نزاع و در حسد با كيستى \r\n\r\n","description":"","footnote":"","page_name":" 116 ","page_number":116},
  {"content":"\r\n\r\n كى از آن باغت رسد بويى بدل * تا بكى چون خر بمانى پا به گل\r\nچون خرى در گل فتد از گام تيز * دمبدم جنبد براى عزم خيز\r\nحس تو از حس خر كمتر بداست * كه دل تو زين وحلها برنجست\r\nدر وحل تأويلها درميتنى * چون نمىخواهى كزآن دل بركنى\r\nكاين روا باشد مرا من مضطرم * حق نگيرد عاجزيرا از كرم\r\nاو گرفتار است و چون گفتار كور * اين گرفتن را نبيند از غرور\r\nمىبگويند اينجا گفتار نيست * از برون جوئيد كاندر غار نيست\r\nاين همى گويند و بندش مىنهند * او همى گويد ز من كى آگهند\r\nگر ز من آگاه بودى اين عدو * كى ندا كردى كه اين گفتار ( آن كفتار ) كو \r\n\r\nپند\r\nبه يكى از صوفيان گفته شد : چى شده ، هر وقت حرف مىزنى ، هركس مىشنود مىگريد ولى كسى از سخن واعظ شهر نمىگريد ؟ گفت : گريه زن بچه مرده مانند گريه نوحه گر نمىماند !\r\nمولوى\r\n گر بود در ماتمى صد نوحه گر * آه صاحب درد را باشد اثر \r\nهمايون\r\n ممتاز بود ناله‌ام از ناله‌ى عشق * چون آه مصيبت زده در حلقه ماتم \r\nمولوى\r\n زين جهان تا آن جهان بسيار نيست * در ميانه جز دمى ديوار نيست\r\nهر كبوتر مىپرد از جانبى * ما كبوتر جانب بىجانبى\r\nما نه مرغان هوا نه خانگى * دانه‌ى ما دانه‌ى بىدانگى\r\nزان فراخ آمد چنان روزى ما * كه دريدن شد قبا دوزى ما \r\n*\r\n اذكرونى اگر نفرمودى * زهره‌ى نام او كرا بودى\r\nبقياسات عقل يونانى * نرسد كس به ذوق ايمانى\r\nعقل خود كيست تا به منطق رأى * ره برد با جناب پاك خداى\r\nگر به منطق كسى ولى بودى * شيخ سنت ابوعلى بودى \r\n\r\n","description":"","footnote":"","page_name":" 117 ","page_number":117},
  {"content":"\r\n\r\n چشم عقل از حقايق ايمان * هست چون چشم اكمه از الوان \r\n\r\nكينه‌ورزى\r\nغصه نيمى از پيرى است . دوستى نيمى از خرد است . گفتم : اگر دوستى نيمى از خرد است ، كينه ورزى همه ديوانگى است .\r\n\r\nآب و هيزم\r\nابن رومى مسموم شد و بسيار در پى نوشيدن آب بود و مىسرود : وقتى درونم از شدت حرارت مىسوزد ، آب مىخورم اما ، سردى آب حرارت درونم را زياد مىكند ، مثل اينكه آب هيزمى است براى آتش درون من .\r\n اشرب الماء اذا ماالتهبت * نار احشائى كاحشاء اللهب\r\nفاراه زائداً فى حرقتى * فكانّ الماء للنار حطب \r\nگويند\r\n نيك و بد هر چه كنى بهر تو خوانى سازند * جز تو بر خوان بد و نيك تو مهمانى نيست\r\nگنه از نفس تو مىآيد و شيطان بدنام * جز تو بر نفس بد انديش تو شيطانى نيست \r\n\r\nمرگ در كمين\r\nاز ديوان منسوب به امام على عليه السلام است كه مىفرمايد : آنها كه بنا ساختند ، و در پى مال و فرزند شدند ، باد بر محل زندگى آنها وزيدن گرفت ، گويا در محل قرار بودند .\r\n ان الذين بنوا فطال بنائهم * واستمتعوا بالمال والآولاد\r\nجرت الرياح على محل ديارهم * فكانهم كانوا على ميعاد \r\nگويند\r\n كسى كور است با حق آشنايى * نيايد هرگز از وى خود نمايى\r\nهمه روى تو در خلق است زنهار * مكن خود را بدين علت گرفتار \r\nامير خسرو\r\n اى مير همه شكر فروشان * توبه شكن صلاح پوشان\r\nعشاق ز دست چون تو ساقى * خونابه بجاى باده نوشان\r\nدر ميكده‌ى غمت سفالى * نرخ همه‌ى معرفت فروشان\r\nيك خرقه رخت درست نگذاشت * در صومعه‌ها زخرقه پوشان\r\nخوشوقت تو كاگهى ندارى * از آتش سينهاى جوشان \r\n\r\n","description":"","footnote":"","page_name":" 118 ","page_number":118},
  {"content":"\r\n\r\n از تو سخنى بهر ولايت * خسرو بولايت خموشان \r\n\r\nامانت دارى\r\nتاجرى از بازرگانان نيشابور ، كنيزش را نزد ابوعثمان حميرى گذاشت . وى به او نظرى كرد و عاشق و دلباخته او شد ، مشكل خود را به استادش ابوحفص حداد ( ابوجعفر ) نوشت .\r\nابوحفص پاسخ داد به رى برود و مشكل خود را به شيخ يوسف بگويد . ابوعثمان عازم رى شد و نشان خانه شيخ يوسف گرفت . مردم رى كه لباس پارسايى بر تن او ديدند گفتند بعيد است از مانند تو كه در پى بد كردارى چون يوسف درآئى ! ابوعثمان به نيشابور بازگشت و ماجرا را به ابوحفص باز گفت . ابوحفص دستور خود را تأكيد كرد كه به رى نزد شيخ يوسف برود . ابوعثمان بناچار به رى آمد و بىتوجه به ملامتگران نزد يوسف در كوى خماره ( محل ميگسارى ) رفت . كودكى در كنار شيخ بود و ظرفى گويا پر از شراب . ابوعثمان گفت : اين چه منزلى است كه در محله‌اى بد نام قرار گرفته‌است . شيخ يوسف گفت : ستمكارى خانه همسايگان را خريد و ميخانه قرار داد و چون نيازى به خانه من نديد ، نخريد . اين بچه من است و در اين ظرف جز سركه چيزى نيست . ابوعثمان گفت : پس چرا خود را به تهمت مردم آسوده مىكنى ؟ شيخ يوسف گفت : تا مردم به من معتقد نشوند و اطمينان نكنند و كنيز خود را به امانت نزد من نسپارند تا شيفته كنيز مردم شوم . ابوعثمان به شدت گريه سر داد و فهميد چرا ابوحفص او را به سفر رى دستور داده‌است .\r\nاوحدى\r\n اوحدى شصت سال سختى ديد * تا شبى روى نيكبختى ديد\r\nسالها چون فلك بسر گشتم * تا فلك وار ديده ور گشتم\r\nاز برون در ميان بازارم * وز درون خلوتيست با يارم \r\n كس نداند جمال سلوت من * ره ندارد كسى بخلوت من\r\nسر گفتار ما مجازى نيست * باز كن ديده كاين ببازى نيست \r\nانورى\r\n انورى نام هجو مىنبرد * كز تواش چشم پر عطاست هنوز\r\nاير خر نام مى برد اما * مى نگويد كه در كجاست هنوز \r\nمولوى\r\n اندكى جنبش بكن همچون جنين * تا ببخشندت حواس نور بين \r\n\r\n","description":"","footnote":"","page_name":" 119 ","page_number":119},
  {"content":"\r\n\r\n دوست دارد يار اين آشفتگى * كوشش بيهوده به از خفتگى\r\nاندرين ره ميتراش و ميخراش * تا دم آخر دمى غافل مباش \r\nمجير بيلقانى\r\n سرو امل بباغ عدم تازه گشت هان * پايى برون نه از در دروازه‌ى جهان\r\nعزلت طلب كه از غم اين چار ميخ در * گردون هفت خانه بعزلت دهد امان\r\nافعى دهر اگر بزند بر دلت مترس * كور است زهر و مهره بيك‌جاى در دهان\r\nاز تاب فقرت ار بن ناخن شود كبود * انگشت در مزن بسيه كاسه‌ى جهان\r\nبا تشنگى بساز كه در شط كائنات * با هر دو قطره آب نهنگيست جان ستان\r\nجان ده بهاى يك شبه‌ى وحدت اى حريف * گوگرد سرخ كس نستاند برايگان\r\nراحت طمع مدار كه عقلت بدست نفس * ماهى در آتشست و سمندر در آب دان \r\n\r\nسوگند\r\nامام على عليه السلام شنيد مردى سوگند ياد مىكند و مىگويد : به خدايى كه هفت آسمان او را در حجاب قرار داده چنين و چنان نيست . امام فرمود : واى بر تو چيزى خدا را در حجاب قرار نداده‌است . مرد گفت : بايد كفاره دهم . امام فرمود : نه چون به غير خدا سوگند ياد كردى ، و قسم به غير خدا كفاره ندارد .\r\n\r\nمرد تمام\r\n مرد تمام آنكه نگفت و بكرد * وانكه بگويد بكند نيم مرد\r\nوانكه بگويد نكند زن بود * نيم زنست آنكه نگفت و نكرد \r\nاز اشعار منسوب به امام على عليه السلام است كه مىفرمايد : فرزندم برخى انسانها حيوان در صورت انسان شنوا و بينا هستند ، اين عده در امور دنيوى زيرك و در امور دينى احساسى\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nندارند .\r\n ابنى ان من الرجال بهيمة * فى صورة الرجل السميع المبصر\r\nفطن فى كل رزية فى ماله * و اذا اصيب بدينه لم يشعر \r\n\r\nقبور قم\r\nاز سادات رضوى ، نخستين كسىكه وارد قم شد ابوجعفر محمد بن موسى بن محمد بن على بن موسى الرضا عليه السلام بود . وى در سال 256 از كوفه عازم قم گرديد . خواهرانش پس از او راهى قم شدند زينب و ام‌محمد و ميمونه ، سه دختر موسى بن جعفر عليه السلام بودند . ابوجعفر در سال 296 از دنيا رفت و در قم مدفون شد . پس از وى نيز خواهرش ميمونه و در مقبره بابلان كه متصل به قبه حضرت معصومه عليها السلام است دفن گرديد . ام‌محمد نيز در همان مقبره دفن شد . در آن قبه ام‌اسحق ، كنيز محمد بن موسى نيز مدفون است به‌همين جهت در قبه مقدسه سه قبر وجود دارد . قبر حضرت معصومه عليها السلام ، مرقد ام‌محمد ، مرقد ام اسحق .\r\n\r\nدنيا\r\nاز اشعار منسوب به اميرالمؤمنين عليه السلام عبارت است از : چون دنيا نديدم كه كسان خود را بفريبد و چون مرگ نديدم كه مردم را به وحشت انداخته‌باشد . اگر بر يكى از قبور نزديكانم گذر كنم چنان است كه از بيگانه گذشته‌باشم ، به خدا اگر هر لحظه با كسى ملاقات كنم كه دوستش را از دست داده‌باشد ، باز هم غصه‌ام بر طرف نمىشود .\r\n فلم ار كالدنيا بها اغترّ اهلها * و لا كاليقين استوحش الدهر صاحبه \r\n امرُّ على رأس الديار كانّها * امرُّ على رسم امرىءٍ ما اناسبه\r\nفواللَّه لولا اننى كل ساعة * اذا شئت لاقيت امرا مات صاحبه \r\nجواب لولا حذف شده ، تقدير آن « مما خف حزنى » مىباشد . البته فاضل ميبدى لولا را تخصيصيه دانسته و به اشتباه افتاده‌است .\r\nمولوى\r\n تو چه دانى قدر آب ديده گان * عاشق نانى تو چون ناديده گان\r\nگر تو اين انبان ز نان خالى كنى * پر ز گوهرهاى اجلالى كنى\r\nتا تو تاريك و ملول و تيره‌اى * دان كه با ديو لعين همشيره‌اى\r\nطفل جان از شير شيطان باز كن * بعد از آنش با ملك انباز كن\r\nلقمه‌يى كان نور افزود و كمال * آن بود آورده از كسب حلال \r\n\r\n","description":"","footnote":"","page_name":" 121 ","page_number":121},
  {"content":"\r\n\r\n لقمه تخمست و برش انديشه‌ها * لقمه بحر و گوهرش انديشه‌ها\r\nاين سخن گفتند اهل دل تمام * جهل و غفلت زايد از نان حرام\r\nزايد از نان حلال اندر دهان * ميل خدمت عزم رفتن از جهان \r\nگويم\r\n قد صرفناالعمر فى قيل و قال * يا نديمى قم فقد ضاق الجمال\r\nواسقنى تلك المدام السلسبيل * انهاتهدى الى خير السبيل\r\nواخلع النعلين يا هذاالنديم * انها نار اضاءت للكليم\r\nهاتها صهباء من خمر الجنان * دع كؤوساً واسقنيه بالدنان\r\nضاق وقت العمر عن آلاتها * هاتها من غير عصر هاتها\r\nقم ازل عنى بها رسم الهموم * ان عمرى ضاع فى علم الرسوم\r\nعلم رسمى سر بسر قيل است و قال * نه از آن كيفيتى حاصل نه حال\r\nطبع را افسردگى بخشد مدام * مولوى باور ندارد اين كلام\r\nعلم نبود غير علم عاشقى * مابقى تلبيس ابليس شقى \r\n هر كه نبود مبتلاى ماه روى * اسم او از لوح انسانى بشوى\r\nسينه‌ى خالى ز مهر گلرخان * كهنه انبانى است پر از استخوان\r\nگر دلت خالى بود از عشق يار * سنگ استنجاى شيطانش شمار\r\nوين علوم و وين خيالات و صور * فضله‌ى شيطان بود بر آن حجر\r\nتو به غير علم عشق از دل نهى * سنگ استنجا به شيطان مىدهى\r\nشرم بادت زانكه دارى اى دغل * سنگ استنجاى شيطان در بغل\r\nلوح دل از فضله‌ى شيطان بشوى * اى مدرس درس عشقى هم بگوى\r\nچند چند از حكمت يونانيان * حكمت ايمانيانرا هم بخوان\r\nدل منور كن به انوار جلى * چند باشى كاسه ليس بوعلى\r\nسرور عالم شه دنيا و دين * سؤر مؤمن را شفا گفت اى حزين\r\nسؤر رسطاليس سؤر بوعلى * كى شفا گفتش نبى معتلى\r\nسينه‌ى خود را بر او صد چاك كن * دل از اين آلودگيها پاك كن\r\nبا دف و نى دوش آن مرد عرب * وه چه خوش مىگفت از روى طرب\r\nايها القوم الذى فى المدرسه * كلما حصلتموه وسوسة \r\n\r\n","description":"","footnote":"","page_name":" 122 ","page_number":122},
  {"content":"\r\n\r\n فكركم ان كان فى غير الحبيب * مالكم فى النشأةالاخرى نصيب\r\nفاغسلوا بالراح عن لوح الفؤاد * كل علم ليس ينجى فى المعاد\r\nساقيا يك جرعه از روى كرم * بر بهايى ريز از جام قدم\r\nتا كند شق پرده‌ى پندار را * هم به چشم يار بيند يار را \r\n\r\nعمل\r\nكسى كه عمل گروهى چه خوب يا بد انجام دهد مانند عمل كننده‌است . كسىكه خدا شصت سال به او سن بدهد ، راه پوزش براى او باز گذاشته‌است .\r\n\r\nسوانح\r\nاى مغرور به مقام و سلطنت ، با چشم حقارت به ما منگر .\r\n ايها المغرور بالجاه و الامارة * لا تنظر الينا به عين الحقارة \r\n ما شير شكاران فضاى ملكوتيم * سيمرغ به دهشت نگرد در مگس ما \r\n* دنيا نه ذاتاً ، بلكه به‌خاطر بهره‌برى از لذتهايش مطالبه مىشود . عاقل دنيا را نمىخواهد مگر براى اينكه آن را به نيكوكارى ببخشد كه اميد ياريش مىرود يا بدكارى كه ترس از اهانت او وجود دارد .\r\n دنيا به كسى ده كه بگيرد دستت * يا پيش سگى نه كه نگيرد پايت \r\n* زمان و اهل آن فاسد شده‌اند . كسانى كه دانش اندك و جهل بسيار دارند ، متصدى تدريس شده‌اند . لذا مرتبه دانش و ياران علم پائين آمده و آثار علمى بين طالبان آن كم شده‌است .\r\nگويم\r\n بساط سبزه لگد كوب شد به پاى نشاط * ز بسكه عارف و عامى برقص برجستند \r\n\r\nبخشش يا انتقام\r\nروزى در يكى از مجالس مهم ، سخنى از من به ميان آمد ، شنيدم يكى از حضار مجلس كه به ظاهر اظهار دوستى مىكرد و عادتش نفاق بود ، زبان به غيبت و تهمت من گشود و زشتيهايى به من نسبت داد كه در خود او بود . و سخن خدا را كه فرموده بود :  أَ يُحِبُّ أَحَدُكُمْ أَنْ يَأْكُلَ لَحْمَ أَخِيهِ مَيْتاً  را فراموش نموده بود . وقتى دانست كه من ماجرا را شنيده‌ام و از رفتار او آگاه\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nهستم ، نامه‌اى طولانى به من نوشت كه پر از پشيمانى و ناراحتى بود و از من درخواست رضايت و چشم پوشى مىكرد . من هم در جواب او نوشتم : خدا تو را پاداش دهد از هديه‌هايى كه براى من فرستادى و روز حساب و ميزان ، نامه‌ى حسنات مرا سنگين كردى ، از آقاى انسانها و شفيع محشر روايتى از پيامبر خدا وارد شده‌است كه روز قيامت بنده را مىآورند و حسنات و سيئات او را در دو كفه ترازو گذارند ، چون سيئات او بر حسنات برترى يابد ، پارچه‌اى كوچك آورده و در كفه حسنات مىگذارند ، و كفه حسنات با آن پارچه برترى يابد . عرض مىكند پروردگارا اين پارچه چه بود ؟ خطاب مىرسد سخنانى است كه در باره تو مىگفتند و تو از آن به دور بودى .\r\nمنطوق اين حديث شكر اين نعمت را بر من واجب مىكند . خدا پاداش تو را زياد فرمايد و پاداش جزيل به تو عنايت كند . گذشته از اين هرگاه با من به طور علنى بهتان مىزدى و با وقاحت با من مواجه مىشدى و دشمنى مىكردى و شب و روز به كار زشتت ادامه مىدادى باز هم جز گذشت و اغماض با تو رفتار نمىكردم ، و به غير از صفا و وفا با تو معامله نمىكردم كه اين از برترين عادتها و بهترين سعادتها است .\r\nاين مدت كه از حياتم باقى مانده‌است بهتر است به تدارك گذشته بپردازم و اين عمر كوتاه را به مؤاخذه كوته فكران صرف نكنم .\r\n خاموش دلا ز تيره گويى * ميخور جگرى به تازه رويى\r\nچون گل به رحيل كوس مىزن * بر دست برنده بوس مىزن \r\nچه اينكه اگر عنان انتقام را به مجازات دشمنان و كوتاه فكران به كار برم ، به سادگى انتقام گيرم و به آسانى نابود مىكنم .\r\n عادت ما نيست رنجيدن ز كس * ور بيازارد نگوئيمش بكس\r\nور بر آرد دود از بنياد ما * آه آتش بار نارد ياد ما\r\nورنه ما شوريده‌گان در يك سجود * بيخ ظالم را براندازيم زود\r\nرخصت ار يابد ز ما باد سحر * عالمى در دم كند زير و زبر \r\n\r\nنديم شاه\r\nهمدم سلطان مورد حسادت همه است ولى در حقيقت محروم است و گرفتار غصه مخفيانه‌اى كه كسى از آن مطلع نيست . به‌همين خاطر است كه گفته‌اند : نديم پادشاه مانند شير سوار است . چه اينكه همان لحظه كه سلطان ، اسب اوست ممكن است صيد او شود .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nبنابراين از نديمى سلطان و ظاهر حال او مغرور نباش ، بلكه با چشم باطن به گرفتارى و سرانجام حال او و نتيجه كردارش بنگر .\r\n آن خون گرفته يى كه تو ساقى او شوى * پيدا شراب نوشد و پنهان جگر خورد \r\n\r\nاسرار\r\nاى دانشجوى راغب ، من با تو به اندازه عقل و عرفانت مىگويم ، چرا كه شأن اسرار نهفته بالاتر از مرتبه و شأن تو باشد . پس متوقع شنيدن امر مخفى شراب مهر شده ( رحيق مختوم ) نباش ، چون تو توان نوشيدن آن را ندارى و امثال تو توان راه يا بى اين طريق را ندارند .\r\n جام ياقوت و شراب لعل خاصان را رسد * عام را كهنه سفال و دردئى اندر خور است \r\nپس اگر از مرحله عوام پا فراتر نهادى ، و اهل بصيرت و فهم گشتى ، من به تو از شراب مرحله دوم مىچشانم و از اين عطيه تو را محروم نكنم . پس به شرابى كه در حباب است ، قانع باش و طمع از شراب در جام شراب بردار .\r\nگويم\r\n باده خواهى باش تا از خم برون آرم كه من * آنچه در جام و سبو دارم مهيا آتش است \r\n\r\nنسيم قدسى\r\nگاهى از عالم قدس نسيمى از نسيم انس بر دل ياران دين و پرهيزكار از دنيا مىوزد و به‌همين مشام روح آنها عطرآگين مىشود و روح حقيقت در استخوان پوسيده اشباحشان جريان مىيابد و با همين نسيم زشتى غوطه‌ور شدن در كثافات جسمانى را درك مىكنند و معتقد به پستى گذشته خود در گودالهاى زنجير هيولايى مىشوند و با اين حال به راه رشد متمايل شده و از خواب غفلت در مبدء و معاد متنبه مىگردند . ولى اين تنبيه بسرعت پايان پذيرد و مضمحل گردد كه‌اى كاش تا حصول جذبه خدايى مىماند و پستى عالم را از آنها مىزدود و از پليدى دار فريب تطهير مىنمود . پس از آن زمان و از بين رفتن اين نسيم قدسى و پايان يافتن آن نفس روحانى به حال نخست بر مىگردند و در كثافات فرو مىروند و بر آن حال بلند گذشته تأسف مىخورند و زبان حالشان اگر از اصحاب كمال باشند ، چنين به گفتگو در آيد و تمناى دگر كند .\r\n تيرى زدى و و زخم دل آسوده شد از آن * هان اى طبيب خسته دلان مرهم دگر \r\n\r\n","description":"","footnote":"","page_name":" 125 ","page_number":125},
  {"content":"\r\n\r\n\r\nهمنشينى\r\nاگر پدرم از بلاد عرب به عجم نياورده بود و با سلاطين مجالست نداشتم ، از متقىترين ، عابدترين ، و زاهدترين مردم بودم ، ولى پدرم مرا از آن شهرها خارج و در اين ديار ساكن گردانيد . من هم با مردم دنيا مجالست كردم و اخلاق پست آنها را گرفتم ، و صفات زشتشان را پذيرفتم\r\nحافظ\r\n من ملك بودم و فردوس برين جايم بود * آدم آورد در اين دير خراب آبادم \r\nو از آميزش با مردم جز سر و صدا و نزاع و جدال چيزى نصيبم نشد . سرانجام چنين شد كه هر نادانى با من معارضه كند و هر گمنامى به جسارت نسبت به من پردازد .\r\n من كه ببوى آرزو در چمن هوس شدم * برگ گلى نچيدم و زخمى خار و خس شدم\r\nمرغ بهشت بودم و قهقهه بر فرشته زن * از پس صيد پشه اى همتك سگ مگس شدم \r\n\r\nپند\r\nذرات هستى شب و روز با فصيح‌ترين زبان تو را نصيحت مىكنند و آشكار و نهان با بليغ‌ترين سخن موعظه مىنمايند ولى كند ذهن و ابله آن را نفهمد و موعظه آنها را درك نكند . مگر كسىكه به او گوش داده شود و شاهد راز باشد .  أَلْقَى السَّمْعَ وَ هُوَ شَهِيدٌ . \r\n مگو كه نغمه سرايان عشق خاموشند * كه نغمه نازك و اصحاب پنبه در گوشند \r\n\r\nدنيا و آخرت\r\nتا كى در طلب لذات نابود شدنى هستى و از سعادتهاى باقى آخرت روى گردانى ؟ اگر صاحب عقل و ارباب خرد هستى ، هر روز به دو قرص نان از دنيا اكتفا كن . و هر سال به دو لباس اكتفا نما . تا از جمع خردمندان نيفتى و روز قيامت با ناله دردمندانه نيائى .\r\n هر چيز ز دنيا كه خورى يا پوشى * معذورى اگر در طلب آن كوشى\r\nباقى جهان جوى نيرزد زنهار * تا عمر گرانمايه بدان نفروشى \r\n\r\nخمول\r\nهر گاه لشكرهاى ضعيف بر كشور نيرومندى حمله برند و موجب گوشه‌گيرى از خلق و انزوا شوند ، از خدا توفيق بخواه و از نبود رفيق خوب ناراحت نباش .\r\n مجنون تو با اهل خرد يار نباشد * غارت زده را قافله در كار نباشد \r\n\r\n","description":"","footnote":"","page_name":" 126 ","page_number":126},
  {"content":"\r\n\r\n\r\nدانش عقلى يا نقلى\r\nكسى كه از علوم دينى اعراض كند و وقت خود را صرف فنون فلسفى نمايد زود است كه خورشيد عمرش خاموش شود و زبان حالش گويد .\r\n تمام عمر با اسلام در داد و ستد بودم * كنون مىميرم و از من تب زنار مىماند \r\n\r\nخمول\r\nدورى از مردم راه محكمى است ؛ چه اينكه در حديث آمده‌است فرار از مردم چون فرار تو از شير باشد . پس خوشا به حال كسىكه فضائل و مزاياى او را نشناسند كه او از دردها و اندوها بدور است . پس فرار كن ، فرار ؛ و بشتاب ، بشتاب به سوى رهايى از آنها . نشانه‌ى صحت اين سخن به اين آشكار شود كه مشهور شدن به فضائل از جمله آفات است و آنكه اسمش مخفى است از هراسها در امان است . پس نفس خود را در زاويه عزلت قرار ده كه عزلت آدمى ، عزت اوست .\r\n كرديم دلى را كه نبد مصباحش * در گوشه‌ى عزلت از پى اصلاحش\r\nوز فر من الخلق برآن خانه زديم * قفلى كه نساخت قفلگر مفتاحش \r\n\r\nنگارش كتاب\r\nشيخ ابوالحسن الخرقانى ، كه اسم وى على بن جعفر است از بزرگان صاحبدلان است . وى شب عاشوراى 425 وفات يافت . او در نكوهش دانشمندانى كه وقت خود را در نگارش كتاب مىگذرانند مىگويد : وارث پيامبر كسى است كه در كردار و رفتار از پيامبر پيروى كند . نه آنكه همواره روى ورقها را با قلمها سياه كند . به او گفته شد صدق چيست ؟ گفت : آنچه دل پيش از زبان بگويد .\r\nحسن يزدى\r\n آن روز زدل غم جهان برخيزد * زنگ غم از آيينه‌ى جان برخيزد\r\nكاين تيره غبار آسمان بنشيند * وين توده‌ى خاك از ميان برخيزد \r\nخاقانى\r\n خواهى طيران بطور سينا * نزديك مشو به پور سينا\r\nدل در سخن محمدى بند * اى پور على ز بوعلى چند \r\nگويند\r\n بد بسى كردى نكو پنداشتى * هيچ جاى آشتى نگذاشتى \r\n\r\n","description":"","footnote":"","page_name":" 127 ","page_number":127},
  {"content":"\r\n\r\n\r\nعمر ضايع\r\nاى نديم من ، عمرم تباه شد و پايان يافت . برخيز و جبران گذشته نما ، با جام مى پليديها را بشوى . اى غلام قدح را پر كن و جامى به من ده تا صبحدم بيايد و ثريا برود و خروس صيحه زند . شراب را با آب گوارا مخلوط كن ، و براى عقل من مهريه‌اى حلال معين نما .\r\nدختر انگور را همسر من كن كه استخوان را زندگى دهد و پير را جوان سازد و هركه از آن بنوشد از دو جهان بىخبر گردد . شرابى كه نور آن از آتش موسى درخشيد و قلب من ظرف و سينه‌ام طور اوست . برخيز و سستى نكن كه سستى در عمر روا نيست و سخت از آن نياشام كه كارى آسان است . بگو به شيخى كه دلش از آن متنفر است ، نترس خدا بخشنده‌است .\r\nاى آواز خوان ما را غم گرفته برخيز و نى بنواز ، بنواز كه ظرف شراب آب و باد صبا وزيد و صداى قمرى برخاست و مرا نزد دوست ياد كن كه زندگى بدون او لذيذ نيست . اخبار دورى نگو كه ياد دورى طاقى بر آن نيست . روح مرا با اشعار عربى تازه كن تا خوشحال‌تر شويم . اول نظمى كه در ايام جوانى سروده‌ام بسراى كه در گفته‌ها و شنيده‌ها عمر خود را سپرى كردم .\r\nاى همدم من برخيز كه مجال تنگ است . سپس با اشعار عجم مرا خوشحال نما و اندوه دلم را مرتفع ساز و از بيت مثنوى از حكيم مولوى معنوى ، شروع كن كه مىگويد : بشنو از نى چون حكايت مىكند و ز جدائيها شكايت مىكند . برخيز و مرا با هر زبانى مخاطب ساز تا دلم از غم و غصه تنبيه شود ، كه اين قلب همواره در غفلت است و مشغول گفته‌ها و شنيده‌ها . هر لحظه در زنجيرى گرفتار است و با اين وصف از جهالتش مىگويد آيا باز هم هست ؟ در گمراهى افتاده و از مستى هواى نفس نجات نمىيابد ، عمرى دل من در بتخانه‌اى زانو زده و كافران را از اسلام بيزار كرده ، چقدر صدايش زدم و او بىپاسخ است و نداى دلم ، اى دل من ، اى دل من ، بلند است . اى بهايى قلبى ديگر براى خود انتخاب كن كه اين قلب جز هواى نفس معبودى ندارد .\r\nعطار\r\n در رهى مىرفت شبلى بىقرار * ديد كناسى شده مشغول كار\r\nسوى ديگر چون نظر افكند باز * يك مؤذن ديد در بانگ نماز\r\nگفت نيست اين كار خالى از خلل * هر دو را مىبينم اندر يك عمل\r\nزانكه هست اين بىخبر چون آن دگر * از براى يك دو من نان كارگر\r\nبلكه آن كناس در كار است راست * وين مؤذن غره‌ى روى و ريا است \r\n\r\n","description":"","footnote":"","page_name":" 128 ","page_number":128},
  {"content":"\r\n\r\n پس در اين معنى بلا شك اى عزيز * از مؤذن به بود كناس نيز\r\nتا تو خود با نفس و شيطانى نديم * پيشه خواهى داشت كناسى مقيم\r\nگر درخت ديو از دل بركنى * جان خود زين بند مشكل بركنى\r\nور درخت ديو مىدارى بجاى * با سگ و با ديو باشى همسراى \r\nگويم\r\n از دست غم تو اى بت حور لقا * نه پاى ز سر دانم و نه سر از پا\r\nگفتم دل و دين ببازم از غم برهم * اين هر دو بباختم و غم ماند بجا \r\n*\r\n دل درد و بلاى عشقت افزون خواهد * او ديده‌ى خود هميشه در خون خواهد\r\nوين طرفه كه اين ز آن بحل مىطلبد * و آن در پى آنكه عذر اين چون خواهد \r\n*\r\n دل جور تو اى مهر گسل مىخواهد * خود را به غم تو متصل مىخواهد\r\nمىخواست دلت كه بى دل و دين باشد * بازآ كه چنان شدم كه دل مىخواهد \r\n*\r\n هرگز نرسيده‌ام من سوخته جان ، روزى باميد * وز بخت سيه نديده‌ام هيچ زمان ، يك روز سفيد\r\nقاصد چو نويد وصل با من مىگفت ، آهسته بگفت * در حيرتم از بخت بد خود كه چسان ، اين حرف شنيد \r\n\r\nعابد كوه لبنان\r\n عابدى در كوه لبنان بد مقيم * در بن غارى چو اصحاب رقيم\r\nروى دل از غير حق برتافته * گنج عزت را ز عزلت يافته\r\nروزها مىبود مشغول صيام * يك ته نان مىرسيدش وقت شام\r\nنصف آن شامش بد و نصفى سحور * وز قناعت داشت در دل صد سرور\r\nبر همين منوال حالش مىگذشت * نامدى از كوه هرگز سوى دشت\r\nاز قضا يكشب نيامد آن رغيف * شد ز جوع آن پارسا زار و نحيف\r\nكرد مغرب را ادا و آنگه عشا * دل پر از وسواس و در فكر عشا\r\nبسكه بود از بهر قوتش اضطراب * نه عبادت كرد عابد شب نه خواب \r\n\r\n","description":"","footnote":"","page_name":" 129 ","page_number":129},
  {"content":"\r\n\r\n صبح چون شد زان مقام دلپذير * بهر قوتى آمد آن عابد به زير\r\nبود يك قريه به قرب آن جبل * اهل آن قريه همه گبر و دغل\r\nعابد آمد بر در گبرى ستاد * گبر او را يك دو نان جو بداد\r\nعابد آن نان بستد و شكرش بگفت * وز وصول طعمه‌اش خاطر شكفت\r\nكرد آهنگ مقام خود دلير * تا كند افطار بر خبز شعير \r\n در سراى گبر بد گرگين سگى * مانده از جوع استخوانى و رگى\r\nپيش او گر خط پرگارى كشى * شكل نان بيند بميرد از خوشى\r\nبر زبان گر بگذرد لفظ خبر * خبز پندارد رود هوشش ز سر\r\nكلب در دنبال عابد پو گرفت * از پى او رفت و رخت او گرفت\r\nزان دو نان عابد يكى پيشش فكند * پس روان شد تا نيابد زو گزند\r\nسگ بخورد آن نان و از پى آمدش * تا مگر بار دگر آزاردش\r\nعابد آن نان دگر دادش روان * تا كه باشد از عذابش در امان\r\nكلب آن نان دگر را نيز خورد * پس روان گرديد از دنبال مرد\r\nهمچو سايه از پى او مىدويد * عف و عف مىكرد و رختش مىدريد\r\nگفت عابد ، چون بديد اين ماجرا * من سگى چون تو نديدم بىحيا\r\nصاحبت غير دو نان جو نداد * وان دو را خود بستدى اى كج نهاد\r\nديگرم از پى دويدن بهر چيست * وين همه رختم دريدن بهر چيست\r\nسگ به نطق آمد كه‌اى صاحب كمال * بى حيا من نيستم چشمت بمال\r\nهست از وقتى كه بودم صغير * مسكنم ويرانه‌ىاين گبر پير\r\nگوسفندش را شبانى مىكنم * خانه‌اش را پاسبانى مىكنم\r\nگه به من از لطف نانى مىدهد * گاه مشت استخوانى مىدهد\r\nگاه از يادش رود اطعام من * در مجاعت تلخ گردد كام من\r\nروزگارى بگذرد كاين ناتوان * نه ز نان يابد نشان نه استخوان\r\nگاه هم باشد كه اين گبر كهن * نان نيابد بهر خود نه بهر من\r\nچونكه بر درگاه او پرورده‌ام * رو به درگاه دگر ناورده‌ام \r\n هست كارم بر در اين پير گبر * گاه شكر نعمت او گاه صبر\r\nتو كه نامد يكشبى نانت بدست * در بناى صبر تو آمد شكست \r\n\r\n","description":"","footnote":"","page_name":" 130 ","page_number":130},
  {"content":"\r\n\r\n از در رزاق رو برتافتى * بر در گبرى روان بشتافتى\r\nبهر نانى دوست را بگذاشتى * كرده‌اى با دشمن او آشتى\r\nخود بده انصاف اى مرد گزين * بى حياتر كيست من يا تو ببين ؟\r\nمرد عابد زين سخن مدهوش شد * دست خود بر سر زد و بىهوش شد\r\nاى سگ نفس بهايى ياد گير * اين قناعت از سگ آن گبر پير\r\nبر تو گر از صبر نگشايد درى * از سگ گرگين گبران كمترى \r\nگويم\r\n ترككان چون اسب يغمايى كنند * هر چه بپسندند غارت مىكنند\r\nترك ما برعكس باشد كار او * حيرتى دارم زكار و بار او\r\nكافر است و غارت دين مىكند * من نمىدانم چرا اين مىكند \r\n*\r\n روز از دود دلم تاريك و تار * شب چو روز آمد زآه شعله بار\r\nكارم از هندى و زلفش واژگون * روز من شب شد شبم روز از جنون \r\n\r\nشكر منعم\r\nاز جمله ادله وجوب شكر منعم كه توسط بزرگان شيعه ( قدس اللَّه سرهم و اعلى فى الفردوس قرارهم ) بيان كرده‌اند ، وجوب عقلى است هرچند كه دليل نقلى نباشد . هركس با چشم عقل بنگرد به قوا و حواس باطنى و ظاهرى كه به او هبه شده‌است و با نور فطرت در تركيب بدنش و ظرايف مهم خود تأمل كند ، و بصيرتش را به سوى نعمتهايى كه در آن افتاده و اصناف نعمتهايى كه مقدار ندارد ، و توان محدود شدن آن نيست ، گسيل كند ، بىشك عقل او حكم قاطع مىكند كه هركس اين نعمتها و منتهاى عظيم به وى داده سزاوار شكر است و نبايد كفران شود و قساوت قاطعانه دارد كه هركس از شكر اين الطاف بزرگ دورى گزيند و از حمد و ستايش نعمتهاى پى در پى شبانه روز و مخفى و علنى ، خود را به غفلت زند ، مستوجب نكوهش و عتاب است بلكه مستحق نكوهش و عذاب سخت است .\r\nاشاعره كه دلائل سست بر ابطال حسن و قبح عقلى آورده‌اند و قضاياى بىجان را به جاى برهان قاطع مطرح كرده‌اند ، و حسن و قبح را در حسن و قبح شرعى محصور كرده‌اند ، خواسته‌اند انديشمندان شيعه را به پيروى عقائد خود بخوانند .\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nآنان گفته‌اند : اگر ما تنزل كرده و حسن و قبح عقلى را بپذيريم ، ما و شما در اعتقاد به اين مساوى هستيم ، ما مىتوانيم وجوب عقلى شكر منعم را باطل و سستى اعتقاد شما را واضح كنيم و بگوئيم بدون نقل ، شكر منعم اثبات نمىشود . زيرا دليل شما بر حسن و قبح عقلى ، خوف عقاب است و اين صحيح نيست چرا كه در صورت شكر هم آن خوف وجود دارد زيرا كمترين صاحب عقلى مىگويد : هرگاه حاكمى مطلق كه شرق و غرب عالم از اوست ، وقتى سفره‌اى براى تمام رعايا افكند و آن را پر از نعمت كند ، حال درويشى بر سر سفره حاضر گردد و پادشاه لقمه‌اى از آن سفره به او دهد و از لقمه خود تعريف كند ، تعريف او زشت است . بىشك تمام نعمتهاى خدا به ما همانند آن لقمه پادشاه است به بينوا ، و بلكه از آن هم به مراتب كوچكتر ، بنابراين عقل حكم مىكند كه شكر او نكنيم .\r\nدر پاسخ اين دليل بزرگان ما مىگويند : دليل شما كلامى خيالى و پر عيب بوده كه نه تشنه‌اى را سيراب و نه صلاحيت اصلاح شدن دارد . چه اينكه ستايش از لقمه ناچيز سخريه است ولى مثالى كه ما براى دليل خود مىآوريم چنين است : اگر در گوشه‌اى تنها ، و در دخمه‌اى هولناك ، فقيرى لال و بيچاره ، بىدست و پا و كر و كور كه نه شب و روز را مىشناسد و نه حواس او چيزى درك مىكند و . . . ، اگر پادشاه او را از آن كنج به در آورد ، و به او زبان دهد و اركان جسم او را تقويت كند و چشم و گوش دهد و . . . فقير در مقابل آن ملك اگر شكر نگويد و رفتار او چون حالت قبل او باشد ، قابل نكوهش همه است و مستوجب اهانت و خذلان مىباشد . پس دليل شما لازم است از صفحه كتابتان حذف شود . و مثالتان مىبايست رد گردد و حفظ نشود چه اينكه طبع سالم آنها را نمىپذيرد و ذهن ثابت به آن خشنود نمىشود . سلام بر كسىكه از هدايت پيروى كرد و درود بر سيد ما پيامبر قرآن و ياران طاهرش .\r\n\r\nتزكيه\r\nاوميرس مىگويد : اخلاق بد خود را متهم ساز ، كه اگر اين اخلاق در دنيا به نتيجه رسيد چون هيزم براى آتش و آب براى ماهى است . و چون از خواسته‌اش باز دارى و بين او و بين خواسته‌ها مانع شوى ، چون آتش بىهيزم خاموش شود و چون ماهى بىآب هلاك شود .\r\n\r\nچشم بصيرت\r\nهمچنين مىافزايد : چون مردمك چشم گاه درد و بيمارى از ديدن نور خورشيد محروم است ، نيز چشم بصيرت چون از پيروى خواسته‌ها و آميزش آدميزادگان ناراحت شود ، از\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nادراك انوار قدسى و چشيدن لذات انسانى محروم و محجوب است .\r\n اسير لذت تن مانده‌يى و گرنه ترا * چه عيشهاست كه در ملك جان مهيا نيست \r\nابوسعيد\r\n مردان رهش ميل به هستى نكنند * خودبينى و خويشتن پرستى نكنند\r\nآنجا كه مجردان حق مىنوشند * خمخانه تهى كنند و مستى نكنند \r\nبه ربيع بن خيثم گفتند : چگونه نديده و نشنيده‌ايم كه از كسى غيبت كنى ؟ گفت : از خودم خشنود نيستم چه رسد به نكوهش ديگرى بپردازم .\r\n لنفسى ابكى لست ابكى لغيرها * لنفسى عن نفسى عن الناس شاغل \r\n\r\nنجوا با امام رضا عليه السلام\r\nسروده‌اى در محرم سال 1008 هنگام بازگشت از مشهد مقدس .\r\n نگشود مرا زيارتت كار * دست از دلم اى رفيق بردار\r\nگرد رخ من ز خاك آن كوست * ناشسته مرا به خاك بسپار\r\nرنديست ره سلامت اى دل * من كرده‌ام استخاره صد بار \r\n سجاده‌ى زهد من كه آمد * خالى از عيب و عارى از عار\r\nپودش همگى ز تار چنگست * تارش همگى ز پود زنّار\r\nخالى شده كوى دوست از دوست * از بام و درش چه پرسى اخبار\r\nكز غير صدا جواب نايد * هر چند كنى سؤال تكرار\r\nگر مىگويى كجااست دلدار * آيد ز صدا كجاست دلدار\r\nافسوس كه تقوى بهايى * شد شهره برندى آخر كار \r\n\r\nحاجت از خدا و غير او\r\nابن عباس گويد : نزديك‌ترين حالتى كه انسان به خدا دارد زمانى است كه از او چيزى مىخواهد و دورترين حالتى كه از انسانها دارد زمانى است كه از آنان چيزى مىخواهد .\r\n\r\nپارسايى و دانش\r\nيكى از بزرگان مىگويد : كسىكه علمش افزايش و زهد او افزوده نگردد ، دورى او از خدا اضافه شده‌است .\r\n\r\nنگارش\r\nجنيد گويد : بر يكى از بزرگان سير و سلوك وارد شدم ، ديدم مشغول نوشتن است . گفتم : تا\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nكى نوشتن ، پس عمل كجاست ؟ گفت : اى ابوالقاسم آيا اين عمل نيست ؟ ساكت شدم و ندانستم چه جواب دهم .\r\n\r\nنگارش\r\nبه عبداللَّه مبارك گفته شد : تا كى هر آنچه مىشنوى مىنويسى ؟ پاسخ داد : چه بسا كلمه‌اى كه نفعم رساند ، هنوز ننوشته‌باشم .\r\n\r\nخلوت\r\nهنگام انزوا و مشغول بودن دائمى به حديث نفس در قم و در جوار مرقد مطهر فاطمه معصومه سلام اللَّه عليها .\r\n در خلوت اگر با خودم اندر گفتار * عيبم بجنون مكن كه دارم من زار\r\nصد گونه حكايت طربناك اينجا * با هر ذره ز خاك كوى دلدار \r\n\r\nپارسايى دانشمند\r\nاز سخنان يكى از بزرگان است كه : اگر عالم ، زاهد زمانه‌اش نباشد عفريت اهل زمان خود است .\r\n\r\nمرگ ناگهانى\r\nهمچنين مىگويد : كسىكه آماده مرگ نيست ، مرگ او ناگهانى است هرچند يك سال هم در بستر بيمارى باشد .\r\n\r\nدانشمند با عمل\r\nاز سخنان بزرگان است كه : كسىكه در اين زمانه ، عالم با عمل را بجويد ، بدون عالم خواهد ماند . و كسىكه طعام بدون شبهه بخواهد بدون غذا خواهد ماند ، كسىكه دوست بدون سختى ببيند ، بدون دوست خواهد ماند .\r\n\r\nتحمل انسان\r\nبه مردى حكيم گفته شد : چرا تحمل انسان سنگين و بىروح بر طبيعت انسان سخت‌تر از بار سنگين است ؟ گفته شده چون در برداشتن بار سنگين روح و جسد با هم همكارى كنند ، ولى در حمل انسان سنگين فقط روح آن را تحمل مىكند .\r\n\r\nتأمل در سه آيه\r\nسه آيه‌اى كه همواره پدرم مرا به تأمل و تدبر در مضمون و تفكر در مفهوم آنها مىخواند عبارتند از :\r\n\r\n","description":"","footnote":"","page_name":" 134 ","page_number":134},
  {"content":"\r\n\r\n1 - . . .  إِنَّ أَكْرَمَكُمْ عِنْدَ اللَّهِ أَتْقاكُمْ . . .  « 1 »\r\n2 -  تِلْكَ الدَّارُ الْآخِرَةُ نَجْعَلُها لِلَّذِينَ لا يُرِيدُونَ عُلُوًّا فِي الْأَرْضِ وَ لا فَساداً وَ الْعاقِبَةُ لِلْمُتَّقِينَ .  « 2 »\r\n3 - . . .  أَ وَ لَمْ نُعَمِّرْكُمْ ما يَتَذَكَّرُ فِيهِ مَنْ تَذَكَّرَ وَ جاءَكُمُ النَّذِيرُ . . .  « 3 »\r\n\r\nدانشمند و حاكم\r\nعلماء گذشته گفته‌اند : عالم بد ، كسى است كه ملازم سلطان باشد و سلطان خوب كسى است كه با دانشمندان همنشينى نمايد .\r\nگويم\r\n شراب عشق مىسازد تو را از سر كار آگه * نه تدقيقات مشايى و تحقيقات اشراقى \r\nسعدى\r\n گوش تواند كه همه عمر وى * نشنود آواز دف و چنگ و نى\r\nديده شكيبد ز تماشاى باغ * بى گل و نسرين بسر آرد دماغ\r\nگر نبود بالش آكنده پر * خواب توان كرد حجر زير سر\r\nور نبود دلبر همخوابه پيش * دست توان كرد در آغوش خويش\r\nوين شكم بىهنر پيچ پيچ * صبر ندارد كه بسازد به هيچ \r\nدر جواب سعدى گويم\r\n گر نبود خنگ مطلى لگام * زد بتوان بر قدم خويش گام\r\nور نبود مشربه از زر ناب * با دو كف دست توان خورد آب\r\nور نبود بر سر خوان آن و اين * هم بتوان ساخت به نان جوين\r\nور نبود جامه‌ى اطلس ترا * دلق كهن ساتر تن بس ترا\r\nشانه‌ى عاج ار نبود بهر ريش * شانه توان كرد به انگشت خويش\r\nجمله كه بينى همه دارد عوض * وز عوضش گشته ميسر غرض \r\n آنچه ندارد عوض اى هوشيار * عمر عزيز است غنيمت شمار \r\n\r\n\r\n","description":"","footnote":"\r\n( 1 ) - حجرات ، 13 .\r\n( 2 ) - قصص ، 83 .\r\n( 3 ) - فاطر ، 37 .\r\n","page_name":" 135 ","page_number":135},
  {"content":"\r\n\r\n\r\nملازم پادشاه\r\nوقتى ديدى دانشمندى ملازم سلطان شده بدان كه او دزدست ، به گفتار مكارانه او فريب نخور كه مىخواهد ظلمى بر طرف كند و يا مظلومى را يارى نمايد . اين نيرنگى است از سوى ابليس و آن عالم آن را نردبان دزدى خود قرار داده‌است .\r\n\r\nنور دانش\r\nحكيمى گفته است : وقتى بر علمى دست يافتى ، آن را با گناهان خاموش نكن چرا كه روزى دانشمندان با دانش خود حركت مىكنند و تو در ظلمت خواهى ماند .\r\n\r\nخيانت در دانش\r\nپيامبر خدا صلى الله عليه و آله فرموده‌است : خيانت انسان در دانش از خيانت در مال شديدتر است .\r\n\r\nنگاه به دانشمند\r\nنزد آقاى ما امام صادق عليه السلام فرمايش پيامبر مطرح شد كه نگريستن به صورت دانشمند عبادت است . امام فرمود : مراد عالمى است كه وقتى به او نگاه مىكنى تو را به ياد آخرت اندازد و كسىكه غير اين باشد نگاه به او فتنه است .\r\n\r\nهمنشينى دانشمند با سلطان\r\nپيامبر صلى الله عليه و آله فرموده‌است : دانشمندان امينان پيامبران بر بندگان خدا هستند تا مادامى كه با سلطان آميزش نكنند و چون با آنها شدند و داخل دنيا گشتند به پيامبران خيانت كرده‌اند ، از آنان بر حذر باشيد .\r\n\r\nدانش و ستمگر\r\nنيز به يارانش فرمود : دانش بياموزيد ، و براى دانش آرامش و بردبارى فراگيريد ، و از دانشمندان ستمگر نباشيد كه دانش شما نتواند در برابر جهلتان مقاومت كند .\r\n\r\nمَثل دانشمند بىعمل\r\nعيسى عليه السلام مىگويد : مثل دانشمندان بد ، صخره‌اى است بر دهانه رودخانه ، نه از آب مىنوشد و نه آن را رها مىكند تا آب به زراعت برسد .\r\n\r\nوقت دانش آموزى\r\nاز سخنان رمزى حكماء اين است كه : روزگار بهار خالى از دانشمند نيست ، معناى اين جمله اين است كه بدست آوردن كمال در همه‌ى آن ممكن است . چه در جوانى يا كهولت يا پيرى ، پس بازنشستن از كسب فضيلت در هيچ وقتى روا نيست .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nو چه خوش گفته كه : دل را خوش كن كه بهار رسيده‌است ، رفيق ! دست مرا از جام شراب خالى مگذار كه بلبل مىگويد : عمر گذشت و گذشته باز نيايد .\r\n هذا زمن الربيع عالج كبدى * يا صاح لا تخل من الراح يدى\r\nالبلبل يتلوا و يقول انتبهوا * العمر مضى و ما مضى لم يعد \r\n\r\nآرزو\r\nيكى مىگفت : سخت‌ترين چيزهاآن است كه انسان به آنچه نخواهد برسد ، حكيمى سخن او را شنيد و گفت : سخت‌تر از اين آنست كه آنچه به او نمىرسد را بخواهد .\r\n\r\nدرخواست عاجزانه\r\nصاحب نعمتى كه فقير شده بود به امير نوشت : نامه‌اى است از جوانمردى كه اميدش او را به سوى تو واداشته ، روزگار دست او را بسته و دوستانش او را رها كرده‌اند ، خويشانش او را واگذاشته و قدمش را به سقوط دانسته ، قلم سر او را به تو بازگو كرده كه اگر قلم با خبر از رنج او شود به گريه خواهد افتاد .\r\n هذا كتاب فتىً له هممٌ * القت اليك رجاء هممهُ\r\nقل الزمان يدى عزيمته * وطواه عن اكفائه عدمه\r\nو تواكلته ذووا قرابته * و هوت به من حالق قدمه\r\nافضى اليك بسرّه قلم * لو كان يعقله بكى قلمه \r\n\r\nزن\r\nبه سقراط گفته شد : كدام درنده بهتر است . پاسخ داد : زن .\r\nحكيمى بر در خانه‌اش نوشته بود : شر به خانه‌ام نيايد ، حكيمى ديگر به او گفت : پس از كجا همسرت به خانه‌ات آيد ؟\r\nيكى از حكيمان گفته است : زن همه‌اش شر است و شر او چاره‌اى از آن نيست .\r\nاوحدى\r\n پسرى با پدر بزارى گفت * كه مرا يار شو به همسر و جفت\r\nگفت بابا زنا كن و زن نه * پندگير از خلايق از من نه\r\nدر زنا گر بگيردت عسسى * بهلاكو گرفت چون تو بسى\r\nزن بخواهى ترا رهانكند * ور تو بگذاريش چها نكند\r\nاز من و مادرت نگيرى پند * چند ديدى و چند بينى چند \r\n\r\n","description":"","footnote":"","page_name":" 137 ","page_number":137},
  {"content":"\r\n\r\n آن رها كن كه نان و هيمه نماند * ريش بابا نگر كه نيمه نماند \r\n\r\nزبان و شهوت\r\nارسطو طاليس گويد : اگر مىخواهى بدانى آدمى تا چه ميزان جلو شهوتش مىتواند بگيرد ، ببين تا چه اندازه مىتواند جلو زبانش بگيرد .\r\n\r\nجاى نفس\r\nنيز گفته است : نفس در بدن نيست ، بلكه بدن در نفس است چه اينكه نفس وسيع‌تر از بدن است .\r\nپير مغان\r\n به اسرار حقيقت نيست جز پير مغان دانا * له فضل على اهل النهى فضلًا و عرفانا\r\nزمانى گوش بر گفتار او نه تا يقين دانى * كه جز تلبيس نبود حاصل تدريس مولانا\r\nاگر بودى كمال اندر نويسايى و خوانايى * چرا آن قبله كل نانويسا بود و ناخوانا\r\nبيا اى كرده احياى موات هر دل مرده * چه باشد سايه‌يى بر مردگان اندازى احيانا \r\nنظام الدين\r\nقاضى نظام الدين گفته است : شما روشنايى قلب تيره من هستيد و دل من جاى علاقه به شماست ، تشنه از ياد شما سيراب شود نه به آب . هر وقت خودم را به غير شما درمان كردم ، دردم زيادتر شد .\r\n انتم لظلام قلبى الاضواء * فيكم لفؤادى جُمِّعت اهواء\r\nيروى الظماء ادكاركم لا كلماء * داويت بغيركم فزاد الداء \r\nتو را سفارش كنم به جديت و پرهيز از مسخرگى ، و اينكه مباهات كنى به فضيلت و تقوى ، و نيز به غير از خدا در رفع گرفتارى اميدوار نشوى و غير خدا را نخوانى .\r\n اوصيك بالجد فدع من ساخر * فاخِر بفضيلته التقى من فاخَر\r\nلا ترجُ سوى الرب لكشف البلوى * لا تدع مع اللَّه الهاً آخَر \r\nمرا با حكايت وصل معشوقم چكار ، كافى است براى شفاى درد من كه دلم ياد او كند . هر وقت زمانه را با اندوه فراق او گذراندم ، كافى است كه من باز گردانم آنچه او كُشته است .\r\n مالى و حديث وصل من اهواء * حسبى بشفاء علتى ذكراه\r\nهذا و اذا قضيت نحبى اسفا * يكفى انى اعَدُّ من قتلاه \r\n\r\n","description":"","footnote":"","page_name":" 138 ","page_number":138},
  {"content":"\r\n\r\n\r\nابوذر و عثمان\r\nعثمان كيسه درهمى توسط غلامى سوى ابوذر فرستاد و به او گفت : اگر قبولش كرد تو آزادى . غلام با كيسه سوى ابوذر آمد و اصرار بر قبول كيسه مىكرد ولى او نمىپذيرفت . غلام گفت : بپذير كه پذيرفتن تو ، موجب آزادى من است . ابوذر گفت : آرى ، ولى بردگى من در پذيرش آنست .\r\n\r\nمقامهاى انتباه\r\nنخستين مقام انتباه ، بيدارى از خواب غفلت است . پس از آن نوبت توبه مىرسد كه به معناى بازگشت به خدا پس از فرار است . در پى آن نوبت ورع و تقوى باشد ، البته ورع متدين ، پرهيز از حرامها و ورع پرهيزكار ، دورى از شبهات است . پس از آن نوبت محاسبه مىرسد و آن شمردن هر آن چيزى است كه نسبت به خود و ديگران از انسان صادر شده‌است . سپس اراده است و آن رغبت با زحمت در رسيدن به مقصود است . پس از آن زهد است و آن ترك دنيا و تنفر از غير مولى است . سپس فقر است و آن خالى شدن قلب از آنچه ندارد ، فقير كسى است كه وقتى توان چيزى را ندارد ، آن را درك كند . سپس صدق است و آن يكسانى ظاهر و باطن است . سپس صبر است و آن گلايه نكردن و نابود كردن نفس است . سپس تصبر است و آن وادار كردن نفس برسختى است . سپس رضا است و آن لذت بردن از بلاست . سپس اخلاص است و آن دخالت ندادن مردم از معامله تو با خداست .\r\nسپس توكل است و آن اعتماد است در همه‌ى امور بر خداى منزه و متعال ، و يقين به اينكه خير هر چيزى هم آن است كه خدا براى وى اختيار نمايد .\r\n\r\nعبرت\r\nاز خطبه‌هاى پيامبر صلى الله عليه و آله اين است كه : اى مردم شما جانشينان گذشتگان و بازمانده پيشينيان هستيد . آنان از شما توانشان بيشتر ، و شوكتشان زيادتر بود ، به حدى كه بنيانهاى مهم را برمىانداختند ، ولى خدا بر آنها چيره شد و توان قبيله نتوانست آنان را يارى رساند و فديه‌اى از آنان پذيرفته نشد ، پس شما براى آينده خود توشه برگيريد پيش از آنكه يكباره در چنگال مرگ گرفتار شويد و از توشه غافل شويد چه اينكه قلم تكليف آنچه بايد بنويسد نوشته‌است .\r\n\r\nمحاسبه\r\nاز خطبه‌هاى پيامبر صلى الله عليه و آله است كه : پيش از آنكه محاسبه شويد ، خود را محاسبه كنيد و\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nپيش از آنكه عذاب شويد ؛ براى قيامت آماده گرديد ؛ و پيش از كوچ توشه برچينيد . كه قيامت ايستگاه عدالت و داورى به حق است و آنكه از پيش بيم داده‌است ، راه عذر را باقى نگذاشته‌است .\r\n\r\nدنيا\r\nهمچنين از خطبه‌هاى پيامبر است كه : اى مردم از كسانى نباشيد كه دنياى فانى آنها را فريب داده و آرزوها فريفته و بدعتها را ناچيز شمرده و به خانه‌اى زود گذر دل بسته و بسرعت انتقال مىيابد . نماند از دنياى شما نسبت به آنچه گذشته‌است ، مگر به اندازه زانو زدن شتر و يا دوشيدن شير ، پس بر چه پايه‌اى بالا مىرويد و منتظر چه هستيد ، شما را به خدا مانند آن مىمانيد كه چون صبح كرديد در دنيا نبوده‌ايد و همواره به دنبال رفتن به آخرت بوده‌ايد ، پس براى روز انتقال آماده شويد ؛ و به‌خاطر نزديكى كوچ ، توشه برگيريد و بدانيد كه هركس به آنچه فرستاده مىرسد از هرچه جا گذاشته پشيمان شود .\r\n* از سخنان پيامبر خداست كه : دنيا دار بلا و منزلگاه پر رنج است ، نفسهاى سعادتمندان از آن جدا شده و آنان خود را با زحمت از دست تيره دلان نجات مىدهند . سعادتمندترين انسانها كسى است كه از دنيا بيشتر دورى جسته است و شقىترين كسى است كه بيشتر به آن رغبت نشان دهد .\r\nدنيا كسى را كه ديگران را نصيحت كند ، بيچاره مىكند و آن را كه از او اطاعت كند ، گمراه مىسازد و هركه را در آن سقوط كند ، هلاك مىگرداند و آن‌كه از او دورى نمايد ، رستگار مىكند .\r\n\r\nتقوا\r\nخوشا به حال بنده‌اى كه تقواى خدا پيشه كند ، خودش را نصيحت كند يا توبه‌اش را پيش فرستد و خواسته‌اش را به تأخير اندازد ، پيش از آنكه دنيا او را به آخرت تحويل نمايد ، زمانى كه در دل خاك واقع شد و گرفتار ظلمت قبر گشت و توان افزودن حسنه و يا كم كردن گناهى نيافت . سپس او از قبر سر برآورده و يا بسوى بهشتى با نعمتهاى دائمى و يا به سوى جهنمى بدون رهايى از عذاب آن ، محشور مىشود .\r\n\r\nدنيا\r\nهمچنين از خطبه‌هاى پيامبراست كه فرمود : اى مردم خود را به اطاعت خدا زينت دهيد\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nو لباس قناعت ترس از خدا را بر تن خويش بپوشانيد و آخرت را براى خود قرار دهيد و تلاشتان را براى قرارگاه ابدى اختصاص دهيد . بدانيد به زودى كوچ مىكنيد و بسوى خدا مىرويد و آنجا چيزى جز اعمال صالحى كه پيش فرستاده‌ايد بىنياز نمىكند و گواهى جز آنچه آماده كرده‌ايد به شما نرسد ، شما از كردار پيش فرستاده خود بهره‌مند مىشويد و جزاى شما از آن چيزى است ، كه قبلًا فرستاده‌ايد . پس زينتهاى دنيا شما را فريب ندهد و از درجات بهشتهاى عالى باز ندارد . مثل آن است كه پرده‌ها افتاده و ترديدها زايل شده و هر چيزى به جايگاه خاص خود رسيده و جاى آرامش خود را مىشناسد .\r\n\r\nسرچشمه ثروت\r\nيكى از حكماء گويد : اگر خواستى بدانى كه آدمى از كجا مال بدست آورده‌است ، بنگر كجا خرجش مىكند .\r\n\r\nبخل در دانش\r\nحكيمى از بذل دانش بخل مىورزيد ، به او گفته شد مىميرى و دانش تو با تو داخل قبر شود ، گفت : بخل در دانش بهتر است كه آن را در ظرف آلوده‌اى قرار دهم .\r\n\r\nشريك سلطان\r\nهمچنين گويد : هركه با سلطان در عزّت دنيا مشاركت جويد ، با او در ذلّت آخرت شريك شده‌است .\r\n\r\nفروش بهشت\r\nشيخ على بن سهل صوفى اصفهانى درآمدش را صرف فقراء و صوفيان مىكرد و به آنها احسان مىنمود . روزى گروهى از آنان بر او وارد شدند ولى او چيزى نداشت . نزد يكى از دوستانش رفت و از او چيزى خواست ، وى چند درهمى به شيخ داد و از او به‌خاطر كم بودنش عذر خواست و گفت : مشغول تعمير خانه هستم و مخارجم زياد شده‌است ، مرا ببخشيد . شيخ به او گفت : خرج خانه‌ات چقدر است ؟ پاسخ داد حدود پانصد درهم . شيخ گفت : اين پول را به من بده تا خرج فقرا كنم و من خانه‌اى در بهشت به تو تقديم مىكنم . و هم اكنون خط و عهدنامه‌اش به تو مىدهم . شخص گفت : من از تو خلاف و دروغى نشنيده‌ام ، اگر ضامن مىشوى اين كار را مىكنم . شيخ گفت : ضامن شدم و نوشته‌اى نوشت مبنى بر ضمانت خانه‌اى در بهشت . آن مرد هم پانصد درهم داد و امضا و دستخط شيخ را گرفت و وصيت كرد چون مرد آن را در كفنش قرار دهند .\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nاز قضا همان سال از دنيا رفت و آنچه وصيت كرده‌بود انجام شد . شيخ روزى براى نماز صبح به مسجد آمد همان نامه را در محراب ديد كه با خط سبزى بر پشت آن نوشته شده بود . عهد تو را از ضمانتت برى كرديم و خانه را در بهشت به صاحبش داديم . چندى است آن نامه نزد شيخ است و مريضهايى از اهل اصفهان و غير آن را با آن نامه علاج مىكند . آن نامه بود تا سرقتى كه از خانه شيخ صورت گرفت و آن نامه هم مفقود شد .\r\n\r\nپيروز اصلى\r\nدر برخى كتابهاى تاريخى ديدم كه شيخ على بن سهل ، معاصر جنيد و شاگرد شيخ محمد بن يوسف بنا ، بوده‌است . جنيد به او نوشته كه از استادت بپرس چه كسى در كار خود پيروز است ؟ شيخ پرسيد و پاسخ شنيد كه در جواب نامه بنويس : خدا بر امورش پيروز است .\r\n\r\nعلى بن سهل\r\nنويسنده‌ى اين كتاب بهاءالدين عاملى خدايش او را ببخشد ؛ مىگويد : ايامى كه در اصفهان ساكن بودم ، شبى در خواب ديدم كه امام و آقايم امام رضا عليه السلام را زيارت مىكنم و قبه و ضريح او مانند قبه شيخ على بن سهل و ضريح او بود . چون صبح شد خوابم را فراموش كردم . به ديدار دوستى كه در بقعه شيخ منزل داشت رفتم ، او را ديدم و سپس به زيارت شيخ رفتم . وقتى قبه و ضريح را ديدم ، خوابم به‌خاطرم آمد و اعتقادم به شيخ بيشتر شد .\r\n\r\nعبادت برتر\r\nاز امام على عليه السلام است : برترين عبادت صبر و سكوت و انتظار فرج است .\r\n\r\nصبر\r\nهمچنين فرمود : صبر بر سه وجه است : صبر بر معصيت ، صبر بر طاعت و صبر بر مصيبت .\r\n\r\nكتمان\r\nهمچنين فرمود : سه چيز گنج بهشت است . كتمان صدقه ، كتمان مصيبت و كتمان بيمارى .\r\n\r\nذكر ، فكر ، عبرت\r\nشيخ مفيد در ارشاد از امام على عليه السلام نقل مىكند كه فرمود : هر سخنى ، كه ذكرى در آن نباشد لغو است و هر سكوتى ، فكر در آن نباشد سهو است و هر ديدارى ، عبرت نداشته‌باشد لهو است .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\n\r\nاعتراف\r\nهمچنين فرمود : خندانى كه اعتراف به گناه دارد بهتر است از گريانى كه كوتاهى در حقوق پروردگارش مىكند .\r\n\r\nدنيا و آخرت\r\nهمچنين فرمود : دنيا محل عبور و قيامت سراى باقى است . پس خدا شما را ببخشد ، از محل عبور براى محل بقا توشه برگيريد ؛ و پرده خود را نزد كسىكه اسرار شما نزد او مخفى نيست ، ندريد ؛ و پيش از خروج بدنتان از دنيا ، دلهايتان را از دنيا خارج كنيد ؛ شما براى آخرت خلق شده‌ايد و در دنيا نگه داشته شده‌ايد .\r\nزمانى كه انسان مىميرد ، فرشتگان مىگويند : چه آورده‌اى ؟ انسانها مىگويند چه بگذاشته‌اى ؟ پس شما را به خدا از پدران عبرت گيريد و بفرستيد چيزى كه از آن شما شود و هر چه داريد در دنيا جا نگذاريد ، چرا كه دنيا مانند سم است ، كسىكه آن را نمىشناسد از آن مىخورد .\r\n\r\nسراى نيكو\r\nدعاى حكيمى اين بود : خدايا توبه به سوى خودت و حمد و ثنا و اطمينان به آنچه نزد توست و رسيدن به قرب خودت را به ما عطا كن . خدايا بر ما آسان گردان كوچ كردن از اين دنياى تنگ و فضاى گرفته و مقام پست و عرصه‌ى پر اندوه و ميدان بدور از آسايش و بدور از سود ، به سوى خودت ؛ چه اينكه خود گفته‌اى  فِي مَقْعَدِ صِدْقٍ عِنْدَ مَلِيكٍ مُقْتَدِرٍ  جايگاه سعادتمندان ، درست و نزد خداى متعال هست . و ساكنان آن مكان در آسايش و آرامش زندگى مىكنند و مىگويند : خدايا تو را حمد كه از ما غصه را برداشتى . نيز اى خدا طمع ورزى به آفريدگانت را از ما بگير و از قلب ما ميل به غير خودت را دور كن . و چشم ما را از ديدن زيور دنيا برگردان . به رحمت و فضل خودت اى كريم .\r\n\r\nدنيا و آخرت\r\nعيسى عليه السلام به يارانش مىگفت : اى بندگان خدا ، حقيقت مىگويم : شما از آخرت چيزى درك نمىكنيد مگر به اندازه ترك آنچه كه دوست داريد از دنيا . شما برهنه به دنيا آمديد و برهنه از آن مىرويد ، بين اين دو برهنگى هر كار دوست داريد انجام دهيد .\r\n\r\nثروت و عمل\r\nيكى از وزيران مىگفت : تعجب است از كسىكه بنده‌ها را با اموالش مىخرد و زنده‌ها را با\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nافعالش نمىخرد .\r\n\r\nارزش انسان\r\nكسى كه همتش هر آن چيزى باشد كه داخل شكم كند ، قيمتش هر آن چيزى است كه از او خارج مىشود .\r\n\r\nسخن بىفايده\r\nكرخى مىگويد : سخن آدمى كه او را نفعى نمىرساند خوارى او از ناحيه خدااست .\r\n* يكى از حكيمان به دوستش نوشت ، مردم را با عمل خود موعظه كن نه به زبان ؛ از خدا به اندازه‌اى كه به او نزديكى ، حيا نما ؛ و از خدا به همان اندازه كه بر تو قدرت دارد ، بيمناك باش .\r\nوالسلام .\r\n\r\nگناه بزرگ و كوچك\r\nعيسى عليه السلام مىگويد : گنهكار به گناه كبيره و صغيره يكى است . گفته شد : چگونه ؟ فرمود :\r\nجرأت بر خدا در هر دو يكى است . آنكه ذره مىدزدد ، درّ گرانبها را هم مىدزدد .\r\n و ما عف من الدرة * من يسرق الذرة \r\n\r\nشرور مغلوب\r\nحذيفة بن يمان به كسى گفت : آيا مىخواهيد بر بدى مردم غالب شوى ؟ پاسخ داد : بلى .\r\nگفت : تو بر آن غالب نمىشوى مگر اينكه بدتر از او باشى .\r\n* از فيثاغورس پرسيدند : چه كسى از شر مردم آسوده مىماند ؟ گفت : كسىكه به نيكى و بدى مردم كارى نداشته‌باشد . گفتند چگونه ؟ جواب داد : اگر نيكى كند بدكاران با او دشمن شوند و اگر بدى كند ، نيكوكاران با او دشمن گردند .\r\n\r\nغذاى كم\r\nانوشيروان در حالى كه به خوردن غذا اشتها داشت دست مىكشيد و مىگفت : آنچه را دوست دارم ترك مىكنم تا در چيزى كه براى من بد است واقع نشوم .\r\n\r\nقناعت ، ضرب المثل\r\nاز مثلهاى عربى و حكايات آنها بر زبان حيوانات اين است كه : سگى سگ ديگرى ديد كه بر دهانش گرده نان سوخته‌اى بود ، به وى گفت : بىارزش است نان سوخته‌اى كه قصد آن\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nكرده‌اى . سگ پاسخش داد : بلى از رحمت خدا دور باد اين نان و هركس كه آن را پيش از اينكه نان بهترى بيابد ترك كند .\r\n\r\nاندوه\r\nبه يكى از بزرگان صوفيه گفته شد : چگونه صبح كردى ؟ پاسخ داد صبح كردم در حال تأسف بر ديروز ، اكراه بر امروز و متهم به‌خاطر فردا .\r\n\r\nعبرت\r\nسليمان عليه السلام گنجشكى را ديد كه به گنجشك ديگر مىگويد : چرا خودت را از من منع مىكنى كه من اگر بخواهم قبه سليمان را با منقارم بگيرم و در دريا اندازم ، مىتوانم ؟\r\nسليمان خنديد و آن دو را خواست و گفت : مىتوانى چنين كنى ؟ گنجشك گفت : اى رسول خدا ، مرد خود را زينت مىدهد و خود را نزد همسرش بزرگ مىشمارد و عاشق به آنچه مىگويد ملامت نمىشود . سليمان به ماده گفت : چرا او را مانع مىشوى با اينكه تو را دوست دارد ؟ گنجشك ماده گفت : اى رسول خدا عاشق من نيست ، فقط ادعا مىكند ، چرا كه كس ديگرى را هم دوست دارد . سخن گنجشك در دل سليمان اثر كرد و به سختى گريست و چهل روز از مردم دور شد ، و از خدا مىخواست كه فقط محبت او در دلش باشد و با محبت چيز ديگرى مخلوط نشود .\r\n\r\nپارسايى\r\nدر يكى از سخنرانىهاى پيامبر آمده‌است : اى مردم هميشه مرگ كه نابود كننده لذتها است به ياد آوريد ، چرا كه اگر در وسعت و فراخى يادش كنيد ، بر شما توسعه دهد و اگر در حال ثروتمندى يادش كنيد ، ثروت را دشمن شما مىنمايد . مرگها ريشه آرزوها را خشك مىكنند و شبها اجلها را نزديك مىسازند . انسان بين دو روز است ، روزى كه گذشت و كارش پايان يافت و روزى كه باقى است و چه بسا به آن نرسد .\r\nآدمى هنگام جان دادن و در قبر دفن شدن ، پاداش آنچه فرستاده مىبيند و از آنچه گذاشته بهره‌اى نبرد . اى مردم ثروت در قناعت و رسيدن به مقصود در ميانه روى نهفته شده‌است ، زهد راحت است و هر عملى پاداش دارد و هر آينده‌اى نزديك است .\r\n\r\nاثر گناه\r\nاسرافكارى در بستر احتضار بود و چون به او كلمه توحيد  ( لا إِلهَ إِلَّا اللَّهُ )  را تلقين مىكردند . در پاسخ مىگفت : كجاست آن زن روزى خسته و كوفته گفت : حمام منجاب\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nكجاست ؟\r\n يا رب قائلة يوما و قد تعبت * اين الطريق الى حمام منجاب \r\nسبب اين حرف از او اين بود كه روزى زنى عفيف و زيبا عازم حمامى معروف به حمام منجاب بود . چون محل حمام را نمىدانست در پيدا كردن آن خسته شده بود ، از اين مرد پرسيد حمام منجاب كجاست ؟ او خانه خودش را نشان داد ، وقتى زن داخل خانه شد ، در را بست . وقتى زن حيله او را متوجه شد ، نهايت رغبت و خرسندى خود را نشان داد ، و گفت :\r\nعطرى و غذايى بخر و به سرعت نزد من باز گرد . مرد كه مطمئن به رغبت زن شد براى خريد از منزل خارج شد . زن نيز خود را رها كرد و از دست او خلاص شد . حال ببين اين گناه از سوى مرد ، چگونه او را از اقرار به خدا هنگام مرگ بازداشت ، از او گناهى جز قصد فحشاء صادر نشده بود بدون اينكه كارى انجام داده‌باشد .\r\n\r\nتهمت\r\nحكيمى گويد : كسى را نديدم مگر اينكه گمان بردم از من بهتر است ، چون در باره‌ى خود يقين دارم و در باره‌ى او شك .\r\n\r\nابن‌الوقت\r\nاز شبلى سؤال شد چرا صوفى را ابن‌الوقت مىنامند ؟ پاسخ داد چون بر گذشته تأسف نمىخورد و منتظر آينده نيست .\r\n\r\nتجريد\r\nتجريد ، سرعت بازگشت به وطن اصلى و اتصال به عالم عقلى است ، و اين همان فرمايش حضرت عليه السلام كه :\r\nحب الوطن من الايمان « 1 »\r\nو به‌همين اشاره مىكند خداى متعال كه :  يا أَيَّتُهَا    النَّفْسُ الْمُطْمَئِنَّةُ ارْجِعِي إِلى رَبِّكِ راضِيَةً مَرْضِيَّةً .   « 2 »\r\nالبته مبادا خيال كنى مراد از وطن دمشق و بغداد و امثال اينهاست كه اينها هم دنياست .\r\nسيد كل در كل يعنى پيامبر خدا صلى الله عليه و آله فرموده‌است : عشق به دنيا سرچشمه هر گناهى است .\r\nپس از اين دهى كه ساكنانش ظالم هستند خارج شو ، و قلب تو اين آيه را حس كند كه هركه\r\n\r\n\r\n","description":"","footnote":"\r\n( 1 ) - قائل روايت نه ، در كشكول و نه در كتب روائى چون سفينةالبحار كه گويا مصدر اوليه‌روايت است ، روشن نيست .\r\n( 2 ) - فجر ، 27 و 28 .\r\n","page_name":" 146 ","page_number":146},
  {"content":"\r\n\r\nاز خانه‌اش بسوى خدا و رسول هجرت كند و بميرد ، پاداش او با خداست و خدا غفور رحيم است .\r\n\r\nكورى دل\r\nوقتى ابن‌عباس نابينا شده بود ، معاويه به او گفت : چه شده كه شما بنىهاشم به كورى دچار مىشويد ؟ ابن‌عباس گفت : همانند شما كه چشم دلتان كور شده‌است .\r\n\r\nمفلس\r\nگروهى ، بدهكار خود را نزد والى بردند و ادعا كردند هزار دينار به ما بدهكار است . بدهكار گفت : راست گويند : مهلت خواستم زمين و شتر و گله‌هايم را بفروشم و طلب آنها را بپردازم .\r\nطلبكاران گفتند : دروغ مىگويد ، اين چيزى ندارد . بدهكار گفت : اى قاضى اقرار آنها را به مفلس بودنم شنيديد ، پس از من چه مىخواهند ؟ والى دستور آزادى وى را صادر كرد .\r\n* مردى در بغداد بدهى زيادى داشت و مفلس شده بود . قاضى فرمان داد كه كسى به او قرض ندهد ، و هركه قرض دهد بايد صبر كند و از او مطالبه قرضش نكند و نيز دستور داد بر قاطرى سوارش كنند و او را بين مردم بگردانند تا مردم از معامله با او پرهيز كنند . او را در شهر گرداندند و به در خانه‌اش آوردند . وقتى از قاطر پياده شد ، صاحب قاطر گفت : اجرت قاطرم را بده ، بدهكار گفت : اى احمق ! از صبح تاكنون براى چه مرا در شهر گرداندى ؟ !\r\n\r\nمقدمه\r\nبسم اللَّه الرحمن الرحيم\r\nسپاس خاص خدا بر نعمتهاى بيكرانش و درود بر شريف‌ترين اولياء و رسولانش . و بعد از اين شكسته بسته چند است در بحر جنب كه در ميان عرب مشهور و معروف است و در ما بين شعراء عجم غير مألوف . بخاطر فاتر ، افقر فقراى خدا ، باب اللَّه بهاءالدين محمد عاملى رسيده نسيمى از نفحات جنون بر صفحه‌هاى حقايق مشحون او وزيده . رجاء واثق است كه اهل استعداد ( خدايش آنان را از شر دشمنان نگه دارد ) دامن عفو بر آن پوشند ، و در اصلاح معايب آن بكوشند ( اجر آنان با خدا و قوتى غير خدا نيست ) . « 1 »\r\n اى مركز دائره‌ى امكان * وى زبده‌ى عالم كون و مكان \r\n\r\n\r\n","description":"","footnote":"\r\n( 1 ) - اين پاراگراف در متن كشكول به زبان فارسى نگاشته شده و عيناً منتقل شده‌است .\r\n","page_name":" 147 ","page_number":147},
  {"content":"\r\n\r\n تو شاه جواهر ناسوتى * خورشيد مظاهر لاهوتى\r\nتا كى ز علائق جسمانى * در چاه طبيعت تن مانى\r\nصد مَلِك ز بهر تو چشم به راه * اى يوسف مصر برآ از چاه\r\nتا والى مصر وجود شوى * سلطان سرير شهود شوى\r\nدر روز الست بلى گفتى * و امروز به بستر لا خفتى\r\nز معارف عالم عقلى دور * به زخارف عالم حس مغرور\r\nاز موطن اصلى نيارى ياد * پيوسته به لهو و لعب دلشاد\r\nنه اشك روان نه رخ زردى * اللَّه اللَّه تو چه بىدردى\r\nيكدم به خود آ و ببين چه كسى * به چه بسته دلى به كه همنفسى\r\nزين خواب گران بردار سرى * مىپرس ز عالم دل خبرى\r\nزين رنج عظيم خلاصى جو * دستى به دعا بردار و بگو\r\nيارب يارب به كريمى تو * به صفات كمال رحيمى تو\r\nيارب به نبى و وصى و بتول * يارب يارب به دو سبط رسول \r\n يارب به عبادت زين عباد * به زهادت باقر علم رشاد\r\nيارب يارب به حق صادق * به حق موسى به حق ناطق\r\nيارب يارب به رضا شه دين * آن ثامن ضامن اهل يقين\r\nيارب به تقى و مقاماتش * يارب به نقى و كراماتش\r\nيارب به حسن شه بحر و بر * به هدايت مهدى دين پرور\r\nكاين بنده‌ى مجرم عاصى را * وين غرقه‌ى بحر معاصى را\r\nاز قيد علائق جسمانى * وز بند وساوس شيطانى\r\nلطفى بنما و خلاصش كن * و از اهل كرامت خاصش كن\r\nيارب يارب كه بهايى را * اين بيهده گرد هوايى را\r\nكه به لهو و لعب شده عمرش صرف * ناخوانده ز لوح وفا يك حرف\r\nزين غم برهان كه گرفتار است * در دست هوا و هوس زار است\r\nدر شغل زخارف دنياى دون * مانده به هزار امل مفتون\r\nرحمى بنما به دل زارش * بگشا به كرم گره از كارش\r\nاز پيش مران ز در احسان * به سعادت ساحت قرب رسان \r\n\r\n","description":"","footnote":"","page_name":" 148 ","page_number":148},
  {"content":"\r\n\r\n وارسته ز دنيى دونش كن * سر حلقه اهل جنونش كن \r\n\r\nپند نفس اماره\r\n اى باد صبا به پيام كسى * چو به شهر خطاكاران برسى\r\nبگذر به محله‌ى مهجوران * وز نفس و هوا زخدا دوران\r\nوانگاه بگو به بهايى زار * كى نامه سياه خطا كردار\r\nوى عمر تباه خطا پيشه * تا چند زنى تو به پا تيشه \r\n تا كى باشى بيمار گناه * اى مجرم عاصى نامه سياه\r\nشد عمر تو شصت و همان پستى * وز باده‌ى لهو و لعب مستى\r\nگفتم كه مگر چو بسى برسى * يا بى خود را دانى چه كسى\r\nدرسى درسى ز كلام خدا * رهبر نشدت به طريق هدى\r\nوز سى به چهل چو شدى و اصل * جز جهل ز چهل نشدت حاصل\r\nدر راه خدا قدمى نزدى * بر لوح وفا رقمى نزدى\r\nمستى ز علائق جسمانى * رسوا شده‌اى و نمىدانى\r\nاز اهل غرور ببر پيوند * خود را به شكسته دلان دربند\r\nشيشه چو شكست شود ابتر * جز شيشه‌ى دل كه شود بهتر\r\nاى ساقى باده‌ى روحانى * زارم ز علائق جسمانى\r\nيك لمعه ز عالم نورم بخش * يك جرعه ز جام طهورم بخش\r\nكز سر فكنم به صد آسانى * اين كهنه لحاف هيولانى \r\n\r\nنكوهش دانش دنيايى\r\n اى كرده به علم مجازى خوى * نشنيده ز علم حقيقى بوى\r\nسرگرم به حكمت يونانى * دل سرد ز حكمت ايمانى\r\nدر علم رسوم چو دل بستى * بر اوجت اگر ببرد پستى\r\nيك در نگشود ز مفتاحش * اشكال افزود ز ايضاحش\r\nز مقاصد آن مقصد ناياب * ز مطالع آن طالع در خواب\r\nراهى ننمود اشاراتش * دل شاد نشد ز بشاراتش\r\nمحصول نداد محصل آن * اجمال افزود مفصل آن\r\nتا كى ز شفاش شفا طلبى * وز كاسه زهر دوا طلبى \r\n\r\n","description":"","footnote":"","page_name":" 149 ","page_number":149},
  {"content":"\r\n\r\n تا چند چو نكبتيان مانى * بر سفره چركن يونانى\r\nتا كى به هزار شعف ليسى * ته مانده‌ى كاسه ابليسى\r\nسؤرالمؤمن فرمود نبى * از سؤر ارسطو چه مىطلبى\r\nسؤر آن جوى كه در عرصات * ز شفاعت او يا بى درجات\r\nدر راه طريقت او رو كن * با نان شريعت او خو كن\r\nكان راه در او نه ريب و شكست * نه تلخ و نه شور و نه بىنمك است\r\nتا چند ز فلسفه‌ات لافى * وين يابس و رطب به هم بافى\r\nرسوا كردت ما بين بشر * برهان ثبوت عقل عشر\r\nدر كف ننهاده به جز بادت * برهان تناهى ابعادت\r\nزان فكر كه شد به هيولا صرف * صورت نگرفت از آن يك حرف\r\nتصديق چگونه به اين بتوان * كاندر ظلمت برود الوان\r\nعلمى كه مطالب او اين است * مىدان كه فريب شياطين است\r\nتا چند دو اسبه پيش تازى * تا كى به مطالعه‌اش نازى\r\nاين علم دنى كه ترا جانست * فضلات فضائل يونانست\r\nخود گو تا چند چو خرمگسان * لرزى به سر فضلات كسان\r\nتا چند ز غايت بىدينى * خشت كتبش بر هم چينى\r\nاندر پى آن كتب افتاده * پشتى به كتاب خدا داده\r\nنى رو به شريعت مصطفوى * نه دل به طريقت مرتضوى\r\nنه بهره ز علم فروع و اصول * شرمت بادا زخدا و رسول \r\n ساقى ز كرم دو سه پيمانه * در ده به بهايى ديوانه\r\nزان مى كه كند مس او اكسير * و عليه يسهل كل عسير\r\nزان مى كه اگر ز قضا روزى * يك جرعه از آن شودش روزى\r\nاز صفحه خاك رود اثرش * وز قمه‌ى عرش رسد خبرش \r\n\r\nدانش نافع معاد\r\n اى مانده ز مقصد اصلى دور * آكنده دماغ از باد غرور\r\nدر علم رسوم گرو مانده * نشكسته ز پاى خود اين كنده\r\nتا چند زنى ز رياضى لاف * تا كى افتى به هزار گزاف \r\n\r\n","description":"","footnote":"","page_name":" 150 ","page_number":150},
  {"content":"\r\n\r\n ز دوائر عشر و دقائق وى * هرگز نبرى به حقائق پى\r\nوز جبر و مقابله و خطائين * جبر نقصت نشود فى البين\r\nدر روز پسين كه رسد موعود * نرسد ز عراق و رهاوى سود\r\nزائل نكند ز تو مغبونى * نه شكل عروس و نه مأمونى\r\nدر قبر به وقت سؤال و جواب * نفعى ندهد به تو اسطرلاب\r\nزان ره نبرى بدر مقصود * فلسش قلب است و فرس نابود\r\nاز علم رسوم چه مىجويى * وندر طلبش تا كى پويى\r\nعلمى بطلب كه ترا فانى * سازد ز علائق جسمانى\r\nعلمى بطلب كه به دل نور است * سينه ز تجلى آن طور است\r\nعلمى كه از آن چو شوى محظوظ * گردد دل تو لوح المحفوظ\r\nعلمى بطلب كه كتابى نيست * يعنى ذوقى است و خطابى نيست\r\nعلمى كه نسازدت از دونى * محتاج به آلت قانونى \r\n علمى بطلب كه نمايد راه * وز سر ازل كندت آگاه\r\nعلمى بطلب كه جدالى نيست * حاليست تمام و مقالى نيست\r\nعلمى كه مجادله را سبب است * نورش ز چراغ ابولهب است\r\nعلمى بطلب كه گزافى نيست * اجماعى است و خلافى نيست\r\nعلمى كه دهد به تو جان نو * علم عشق است ز من بشنو\r\nعشق است كليد خزائن جود * سارى در همه ذرات وجود\r\nغافل تو نشسته به محنت و رنج * وندر بغل تو كليد گنج\r\nجز حلقه‌ى عشق مكن در گوش * از عشق بگو در عشق بكوش\r\nعلم رسمى همه خذلان است * در عشق آويز كه علم آنست\r\nآن علم ز تفرقه برهاند * آن علم تو را ز تو بستاند\r\nآن علم ترا ببرد به رهى * كز شرك خفى و جلى برهى\r\nآن علم ز چون و چرا خاليست * سر چشمه‌ى آن على عاليست\r\nساقى قدحى ز شراب الست * كه نه خستش پا نه فشردش دست\r\nدر ده به بهايى دل خسته * آن دل بقيود جهان بسته\r\nتا كنده‌ى حرص ز پا شكند * وين تخته كلاه ز سر فكند \r\n\r\n","description":"","footnote":"","page_name":" 151 ","page_number":151},
  {"content":"\r\n\r\n\r\nهمنشينى اهل حال و كمال\r\n گر پاى نهند بجاى سر * در راه طلب زيشان مگذر\r\nكه نمىدانند ز شوق لقا * پا را از سر سر را از پا\r\nيارب يارب كه بهايى را * آن عمر تباه ريايى را\r\nحظى ز صداقت ايشان ده * توفيق رفاقت ايشان ده \r\n باشد كه شود ز فنا منشان * نه اسم و نه رسم و نه نام و نشان \r\n\r\nتوبه از خطاها\r\n اى داده خلاصه‌ى عمر بباد * وى گشته به لهو و لعب دلشاد\r\nوى مست زجام هوا و هوس * يك ره ز شراب معاصى بس\r\nزين بيش خطيئه پناه مباش * مرغابى بحر گناه مباش\r\nاز توبه بشوى گناه و خطا * وز توبه بجوى نوال و عطا\r\nنوميد مباش ز عفو إله * اى مجرم عاصى نامه سياه\r\nگرچه گنه تو ز عد بيش است * عفو و كرمش از حد بيش است\r\nعفو ازلى كه برون زحد است * خواهان گناه فزون زعد است\r\nليكن چندان در جرم مپيچ * كه مكان صلح نماند هيچ\r\nتا چند كنى اى شيخ كبار * توبه تلقين بهايى زار\r\nگر توبه‌ى روز بشب شكند * وين توبه به روز دگر فكند\r\nعمرش بگذشت بليت و عسى * در توبه‌ى صبح شكست مسا\r\nاى ساقى دلكش فرخ فال * دارم ز حيات هزار ملال\r\nدر ده قدحى ز شراب طهور * بر من بگشا در عيش و سرور\r\nكه گرفتارم به غم جانكاه * زين توبه سست بتر ز گناه\r\nوى ذاكر خاص بلند مقام * آزرده دلم ز غم ايام\r\nزين ذكر جديد فرح افزاى * غمهاى جهان ز دلم بزداى\r\nميگو با ذوق و دل آگاه * اللَّه اللَّه اللَّه اللَّه\r\nكاين ذكر رفيع همايون فر * وين نظم بديع بلند اختر\r\nدر بحر غريب چو جلوه نمود * درهاى فرح بر خلق گشود \r\n آن را بر خوان به نواى حزين * وز قمه‌ى عرش بشنو تحسين \r\n\r\n","description":"","footnote":"","page_name":" 152 ","page_number":152},
  {"content":"\r\n\r\n يارب به كرامت اهل صفا * به هدايت پيش روان وفا\r\nكاين نامه‌ى نامى نيك اثر * كآورده ز عالم قدس خبر\r\nپيوسته خجسته پيامش كن * مقبول خواص و عوامش كن \r\nخاقانى\r\n جدلى فلسفى است خاقانى * تا بفلسى نگيرى احكامش\r\nفلسفه در جدل كند پنهان * وانگهى فقه برنهد نامش\r\nمس بدعت به زر بيالايد * پس فرو شد بمردم خامش\r\nدام دم افكند مشعبدوار * پس بپوشد به خار و خس دامش\r\nعلم دين پيش آورد وانگه * كفر باشد سخن به فرجامش\r\nكار او و تو همچو وقت طهور * كار طفلست و كار حجامش\r\nشكرش در دهان نهد وانگه * ببرد پاره‌يى ز اندامش \r\nپيامى\r\n جمعند ز سفلگان به عالم مشتى * عاقل ننهد به حرفشان انگشتى\r\nخالى شده دير و كعبه از مردم اهل * در آن نه خليلى نه درين زردشتى \r\n\r\nخمول\r\nكسى به عابدى كه از مردم انزوا جسته بود نوشت : خبر يافتم گوشه‌گيرى اختيار كرده‌اى و به عبادت مشغول شده‌اى . پس از كجا خرج زندگى را بدست مىآورى ؟ زاهد نوشت : اى احمق به تو خبر رسيده كه از خلق جدا و بسوى خدا متوجه شده‌ام ، باز از معاش سؤال مىكنى .\r\n\r\nوعده و وعيد\r\nعارفى مىگويد : وعده‌ى پاداش مردم از سوى خدا سزاوارتر به وفا است . و وعيد آتش حق خدا بر مردم است و او سزاوارتر بر عفو و بخشش است . چه اينكه عرب به وفاى عهد و خلف وعيد افتخار مىكرد . به‌همين خاطر است كه شاعر عرب مىگويد : اگر وعيد شر و وعده خيرى بدهم به وعيدم عمل نمىكنم و وعده‌ام را عملى مىسازم .\r\n و انى اذا اوعدته او وعدته * لمخلف ميعادى ( ايعادى ) و منجز موعدى \r\nبابا طاهر\r\n هزارت جان به غارت برده ويشى * هزارانت جگر خون كرده ويشى \r\n\r\n","description":"","footnote":"","page_name":" 153 ","page_number":153},
  {"content":"\r\n\r\n هزاران داغ ويش ارشينم اشمرت * هنو نشمرته از اشمرته ويشى \r\n\r\nدنيا\r\nحكيمى گويد : سه چيز دنيا موجب رغبت مردم به آن شده‌است . عزت ، ثروت و راحتى .\r\nولى اگر كسى پارسايى اختيار كند ، عزيز شود و آنكه قناعت پيشه كند ، غنى گردد و هركه كوشش كند ، راحتى نصيبش شود .\r\n\r\nكبر\r\nيكى از ارباب حقيقت گويد : بايزيد بسطامى عبورش به سگى افتاد كه از باران خيس شده بود ، وى لباسش را دور كرد تا به سگ نخورد ، سگ به زبان آمد و گفت : لباس تو اگر به‌خاطر تماس با من نجس شود ، با آب پاك گردد ، ولى لباس كبرى كه پوشيده‌اى به هركه اصابت كند با هيچ آبى پاك نگردد .\r\nملا مؤمن حسينى\r\n زهد صلحا كه زرق شيداست همه * اسباب فريب عمر و زيد است همه\r\nبيخوابى زاهدان چو خواب صياد * از بهر گرفتارى صيد است همه \r\n\r\nپارسايى\r\nملا مؤمن حسين گويد : كلمات ابجدى به هشت قسم تقسيم مىشوند ، چهار بخش آن چهار حرفى ، و چهار بخش سه حرفى است و هر كلمه‌اى رقمى هندى از يك تا هشت است و هر حرفى از هر كلمه‌اى رمزى سندى است . ( روش اين اسماء و حروف ممكن است به صورت ذيل باشد ) .\r\n. . .\r\nصفر چهار حرفى : ا ( ) ، ب ( ) ، ج ( ) ، د ( ) .\r\nيك سه حرفى : ه ( ) ، و ( ) ، ز ( ) .\r\nدو سه حرفى : ح ( ) ، ط ( ) ، ى ( ) .\r\nسه چهار حرفى : ك ( ) ، ل ( ) ، م ( ) ، ن ( ) .\r\nچهار چهار حرفى : س ( ) ، ع ( ) ، ف ( ) ، ص ( ) .\r\nپنج چهار حرفى : ق ( ) ، ر ( ) ، ش ( ) ، ت ( ) .\r\nشش سه حرفى : ث ( ) ، خ ( ) ، ذ ( ) .\r\nهفت سه حرفى : ض ( ) ، ظ ( ) ، غ ( ) .\r\n\r\n","description":"","footnote":"","page_name":" 154 ","page_number":154},
  {"content":"\r\n\r\n\r\nمعما\r\nنام چه پرنده‌اى است كه بخشى از آن نام شهرى است در شرق و تصحيف آن نام ظرف آبخورى و بقيه آن اگر مقلوب و تصحيف و مضاعف شود نام گروهى غربى باشد .\r\n ما اسم طير شطره بلدة * فى الشرق من تصحيفها مشربى\r\nو ما بقى تصحيف مقلوبه * مضاعفاً قوماً من المغرب \r\nپاسخ قمرى است كه قم نام شهرى است و تصحيف آن ( فم ) نام دهان است و بقيه آن ( رى ) اگر مقلوب ( ير ) و مصحف ( بر ) و مضاعف ( بربر ) نام قومى خواهد بود .\r\nدر شرح اين معما گفته شده‌است : پرنده‌اى است كه بخشى از آن نام شهر قم است و بخش ديگر آن ( رى ) مايه شادابى است ، همه كلمه به جز حرف آخر آن قمر شود كه شب از مشرق به مغرب سير مىكند ، دو حرف وسط آن ( مر ) به معناى ترياك است ، براى كسىكه حيوان سمى او را گزيده آسودگى مىآورد ، حرف اول و آخر آن مقلوب يق و مصحف بق است كه به معناى پشه است كه گاه فيلى را نابود مىكند ، اگر حرف اول آن را برداريد ( مرى ) مىشود كه مسير خوردن و آشاميدن است .\r\nخاقانى\r\n خركى را به عروسى خواندند * خر بخنديد و شد از قهقهه سست\r\nگفت من رقص ندانم بسزا * مطربى نيز ندانم به درست\r\nبهر حمالى خوانند مرا * كآب نيكو كشم و هيزم چست \r\n\r\nبعد از مرگ\r\nعربى بيابانى بر قبر هشام ايستاد ، و در همان حال يكى از خادمان هشام بر قبر مىگريست و مىگفت : مىدانى پس از تو چه به سرم آمد ؟ عربى گفت : اگر او توان داشت بگويد با چه سختيهايى دست و پنجه نرم كرده ، از سختى تو هم خبر مىداد .\r\nعلينقى\r\n بيتاب تنى كه پيچ و تابش پيداست * بى ظرف دلى كه اضطرابش پيداست\r\nراز دل پر عشق نگردد ظاهر * تا نيمه بود شيشه شرابش پيداست \r\n*\r\n حقه پر او از ز يك در بود * گنگ شود چونكه ز در پر بود \r\n\r\n","description":"","footnote":"","page_name":" 155 ","page_number":155},
  {"content":"\r\n\r\nعرفى\r\n خوش آنكه شراب همتم مست كند * آوازه‌ى اميد مرا پست كند\r\nگر دست زنم به كام در دست دگر * شمشير دهم كه قطع آن دست كند \r\n*\r\n مكن در كارها زنهار تأخير * كه در تأخير آفتهاست جانسوز\r\nبه فردا افكنى امروز كارت * ز كنديهاى طبع حيلت آموز\r\nقياس امروز گير از حال فردا * كه هست امروز تو فرداى ديروز \r\n\r\nخمول\r\nيكى از سلاطين بنىاسرائيل خانه‌اى وسيع و مزينى ساخت . سپس پرسيد عيب آن كجاست ؟ كسى عيبى در آن نيافت جز سه نفر ، گفتند : دو عيب دارد ، اول اينكه ويران مىشود . دوم آنكه صاحبش مىميرد . سلطان گفت : خانه‌اى هست كه اين دو عيب در آن نباشد ؟ گفتند : خانه آخرت . سلطان ترك حكومت كرد و مدتى با آنان به عبادت شد و سپس از آنان خداحافظى كرد . عابدان گفتند : از ما بدى ديديد كه ما را ترك مىكنى ؟ سلطان گفت :\r\nنه ، شما مرا مىشناسيد و با آن سابقه مرا احترام مىگذاريد ، سوى كسى روم كه مرا نشناسد .\r\n\r\nهمنشينى با شاهان\r\nاز زاهدى پرسيدند آميزش با پادشاهان و وزيران چگونه است ؟ گفت : كسىكه با آنها آميزش نداشته‌باشد و بر بيش از واجب اضافه نكند ، نزد من از كسىكه شبها قيام و روزها روزه مىگيرد و حج بجا مىآورد و در راه خدا مجاهده مىكند ، برتر است .\r\nگويم\r\n اى خواجه به كوى اهل دل منزل كن * وز پهلوى اهل دل دلى حاصل كن\r\nخواهى بينى جمال معشوق ازل * آيينه تو دلست رو در دل كن \r\n\r\nغفلت\r\nغفلت قلب از خدا از بزرگترين عيبها و گناهان است هرچند اين غفلت در لحظه‌اى اتفاق افتد ، تا آنجا كه صاحبدلان ، غافل را در حال غفلت ، از كفار مىدانند . چنان كه عطار مىگويد .\r\n هر آنكو غافل از حق يك زمان است * در آن دم كافر است اما نهان است\r\nاگر آن غافلى پيوسته بودى * در اسلام بر وى بسته بودى \r\n\r\n","description":"","footnote":"","page_name":" 156 ","page_number":156},
  {"content":"\r\n\r\n\r\nهمنشينى\r\nچنانچه عوام مردم به‌خاطر خطاهايشان عذاب مىشوند ، خواص را به‌خاطر غفلت عذاب مىنمايند . پس اگر مىخواهى از اهل كمال باشى ، از مجالست با غافلان در هر حالى كه هستى بپرهيز .\r\nسعدى\r\n كم نشين با قوم ارزق پيرهن * يا بكش بر خانمان انگشت نيل\r\nيا مكن با پيل بانان دوستى * يا بنا كن خانه‌يى در خورد پيل \r\n\r\nتوجه به خدا\r\nاى فقير ، تصميم تو ضعيف است . نيت تو متزلزل است ، قصد تو آميخته با ريا است . به همين خاطر درى بر تو باز نمىشود و حجابى از تو برداشته نمىشود . و اگر قصد خود را محكم كنى و نيت خود را ثابت نمايى و قصد خود را خالص گردانى ، براى تو در بدون كليد باز مىشود ، چنانچه بر يوسف باز شد . وى آنگاه كه عزمش را محكم و نيتش را خالص گردانيد تا از گناه برهد ، توان فرار از زليخا را يافت .\r\n يوسف وش آنكه زود رود بهر فتح باب * محتاج التفات كليدش نمىكنند \r\n\r\nسكوت\r\nاى بىخبر موى سرت سفيد و نفست تنگ شد و تو همواره در سر و صدا و نزاع و جدال هستى ، پس زبانت را باز دار از حرف زيادى كه تو را در قيامت نفعى نرساند .\r\n شد خزان و بلبل از قول پريشان باز ماند * تو همان مردار مرغ بىمحل گويى هنوز \r\nدر سوانح آورده‌ام :\r\n از كتان و سموم بيزارم * باز ميل قلندرى دارم\r\nتكيه بر خوابگاه نقش بس است * بر تنم نقش بوريا هوس است \r\n دلم از قيل و قال گشته ملول * اى خوشا خرقه و خوشا كشكول\r\nگر نباشد اطاق و فرش حرير * كنج مسجد خوش است و كهنه حصير\r\nور مزعفر مرا رود از ياد * سر نان جوين سلامت باد\r\nلوحش اللَّه ز سينه جوشيها * ياد ايام خرقه پوشيها\r\nكى بود كى كه باز گردم فرد * با دل ريش و سينه‌ى پر درد\r\nدامن افشانده زين سراى مجاز * فارغ از فكرهاى دور و دراز \r\n\r\n","description":"","footnote":"","page_name":" 157 ","page_number":157},
  {"content":"\r\n\r\n نخوت جاه را ز سر فكنم * كنده‌ى حرص را ز پا شكنم\r\nباز گيرم شهنشهش از سر * وز كلاه نمد كنم افسر\r\nشود آن پوست تخته تختم باز * گردد از خواب چشم بختم باز\r\nخاك بر فرق اعتبار كنم * خنده بر وضع روزگار كنم \r\nعرفى\r\n سر انصاف تو گرديم كه با اين همه حسن * از دل ما طمع صبر و سكون داشته‌يى \r\n\r\nتناقض در تفسير\r\nبيضاوى در تفسير آيه  . . . لِيَبْلُوَكُمْ أَيُّكُمْ أَحْسَنُ عَمَلًا  « 1 » مىگويد : فعل  لِيَبْلُوَكُمْ  در سوره هود در چيزى عمل رفع و نصب انجام نمىدهد ، وى در سوره ملك عكس همين حرف را زده‌است . در سوره هود مىگويد : تورات پيش از غرق فرعون نازل شده بود ، در تفسير مؤمنين ضد آن را مىگويد . در سوره مريم ذيل آيه  وَ كانَ رَسُولًا نَبِيًّا  « 2 » مىگويد : لازم نيست رسول صاحب شريعت باشد و در سوره حج ضد آن را مىگويد . در سوره نحل مىگويد سليمان پس از اتمام ساختمان بيت‌المقدس ، سوى حج شد و در سوره سباء ضد آن را مىگويد .\r\n\r\n\r\n","description":"","footnote":"\r\n( 1 ) - هود ، 7 .\r\n( 2 ) - مريم ، 51 .\r\n","page_name":" 158 ","page_number":158},
  {"content":"\r\n\r\n\r\nدفتر دوم\r\n\r\n","description":"","footnote":"","page_name":" 159 ","page_number":159},
  {"content":"\r\n . \r\n","description":"","footnote":"","page_name":" 160 ","page_number":160},
  {"content":"\r\n\r\n\r\nعقل\r\nافلاطون يكتاپرست مىگويد : عقل آدمى كامل نيست مگر خشنود به ديوانگى خود شود .\r\n\r\nنيكى با زمانه\r\n زين سخنهاى چو در شاهوار * اندكى گر گويمت معذور دار\r\nكز درونم صد حريف خوش نفس * دست بر لب مىزند يعنى كه بس\r\nاندك اندك خوى كن با نور روز * ورنه چون خفاش مانى بىفروز \r\nمولوى\r\n در دايره‌ى فلك درست انديشان * ديدند شكسته كاسه‌ى درويشان\r\nيعنى كه نباشد از شكستى خالى * ور خود به فلك رسيده‌باشد ايشان \r\nگويند\r\n ترا اين پند بس در هر دو عالم * كه بر نايد ز جانت بىخدا دم\r\nز حق بايد كه چندان ياد آرى * كه كم گردى گر از يادش گذارى \r\nعطار\r\n گر ترا دانش و گر نادانيست * آخر كار تو سرگردانيست \r\nفشارى\r\n كو جنونى تا ز رسوايى نباشد خجلتم * نقص عشق است اينكه شرم از روى مردم مىكنم \r\n\r\nسوى خدا\r\nدر سوره توبه آمده‌است :\r\n انْفِرُوا خِفافاً وَ ثِقالًا وَ جاهِدُوا بِأَمْوالِكُمْ وَ أَنْفُسِكُمْ . . .  « 1 »\r\nمولوى از همين آيه استفاده كرده و سروده‌است :\r\n خفته شكل و لنگ و لوك و بىادب * سوى او ميغيچ « 2 » و او را مىطلب \r\n\r\nدانش با عمل\r\nامام على عليه السلام مىفرمايد : مردم از يادگيرى علم ، زهد روا مىدارند چرا كه مىبينند آنان كه\r\n\r\n\r\n","description":"","footnote":"\r\n( 1 ) - سبكبار و گرانبار كوچ كنيد و با اموال و جان‌هايتان در راه خدا جهاد كنيد . توبه ، 41 .\r\n( 2 ) - چهار دست و پا خزيدن .\r\n","page_name":" 161 ","page_number":161},
  {"content":"\r\n\r\nدانش دارند از آن بهره كم مىبرند .\r\n\r\nخمول\r\nحكيمى گويد : كسىكه خود را به خلق پوشانده و از خدا در حجاب است ، مانند كسىكه خود رابه خدا پوشانده و از خلق در حجاب است ، نيست .\r\n\r\nپيرى و خضاب\r\nبه حكيمى گفتند : پير شدى و موهايت سفيد شده با اينكه جوان هستى ، چرا خضاب نمىكنى ؟ گفت : زن بچه مرده را نيازى به آرايشگر نيست .\r\n\r\nگناه ، دانش و عمل\r\nنيز گفته شده‌است : آه از ذلت و بيچارگيم اگر مرگم رسد ، اگر امشب سر به بالين مرگ گذارم ، به گناه معترف هستم و ترسان و از آرزوهاى نرسيده ، ترسانم . تنها مىتوانم به خدا توكل كنم نه به دانش و عملم .\r\n آه يا ذلى و يا خجلى * ان يكن منى دنى اجلى\r\nلو بذلت الروح مجتهدا * و نفيت النوم على مقلى\r\nكنت بالتقصير معترفا * خائفا من خيبة الامل\r\nفعلى الرحمن متلكى * لا على علمى و لا عملى \r\n\r\nسلام بر فاسق\r\nيكى از ياران اميرالمؤمنين عليه السلام از وى پرسيدند : آيا بر مسلمان اهل گناه سلام كنم ؟ امام فرمود : خدا او را شايسته اعتقاد به توحيد دانسته ، تو او را شايسته سلام نمىدانى ؟\r\n يراه اللَّه للتوحيد اهلا * و لا تراه اهلا للسلام \r\n\r\nپرده‌پوشى\r\nهمچنين امام فرموده‌اند : وقتى كه خودت مرتكب كارهاى رسوا كننده‌اى مىشوى ، از كسى چيزى آشكار ننما .\r\n\r\nآرزو\r\nهمان علت كه موجب شده عاجز به آرزويش برسد ، همان بين شخص قادر و خواسته‌اش فاصله مىاندازد .\r\n\r\nگناه بزرگ و كوچك\r\nو همچنين فرمود : هرگاه گناهى را بزرگ دانستى ، حق خدا را بزرگ شمرده‌اى ، و چون\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nگناه را كوچك شمردى ، خدا را كوچك دانسته‌اى . و هيچ گناهى نيست كه آن را بزرگ شمارى مگر اينكه نزد خدا كوچك و هيچ گناهى نيست كه آن را كوچك شمارى مگر اينكه نزد خدا بزرگ است .\r\n\r\nپرده‌پوشى\r\nهمچنين فرمود : اگر مؤمنى را در حال فحشا ببينم ، با لباسم آن را چنين و چنان مىپوشانم .\r\n( لو وجدت مؤمناً على فاحشة لسترته بثوبى « بثوبه هكذا » ) .\r\n\r\nخريد غير ضرورى\r\nهمچنين فرمود : هركس آنچه لازم ندارد بخرد ، هر آنچه كه به آن محتاج است ، مىفروشد .\r\n\r\nآفرينش\r\nنيز در تفسير آيه شريفه كه مىفرمايد :  . . . وَ يَخْلُقُ ما لا تَعْلَمُونَ  « 1 » ، امام على عليه السلام فرموده‌اند :\r\nخدا سى و يك قبه را خلق كرده كه شما از آنها بىخبريد .\r\n\r\nمحبت به دنيا\r\nواليس حكيم مىگويد : محبت به دنيا ميخ شرّ است و به كار نمىآيد و محبت به بدى و علاقه به آن ، ميخ عيب‌هاست و زشتىها را به انسان متصل مىكند .\r\n\r\nپند\r\nدر كهنسالى ، از واليس پرسيدند : حالت چطور است ؟ گفت : اندك اندك مىميرم . گفتند سلاطين روم بهترند يا ايران ؟ گفت : هركه سلطان غضب و شهوتش باشد برتر است .\r\n\r\nدنيا و دنباله رو\r\nهمچنين واليس گفته است اگر دنيا به كسىكه از او فرار كرده‌است ، دست يابد او را زخمى مىكند و اگر به طالبش دست يابد او را به قتل مىرساند .\r\n\r\nدشمنى نفس\r\nهمچنين گفته است حق نفست را بپرداز ، چرا كه اگر حق آن را ادا نكنى ، دشمن توست .\r\n\r\nارتباط با خدا\r\nحكيمى گفته است : كسىكه به دربار سلطان راه پيدا مىكند ، اثر آن را در او مىبينى . حال\r\n\r\n\r\n","description":"","footnote":"\r\n( 1 ) - خدا چيزى خلق مىكند كه شما از آن بىخبريد . نحل ، 8 .\r\n","page_name":" 163 ","page_number":163},
  {"content":"\r\n\r\nكسى كه از همه بريده و به سوى خدا روى آورده‌است ، چگونه باشد ؟\r\n\r\nرفتار مردم\r\nهمچنين گفته است من به جديت از اهل زمانه خود مىپرسم و آنها با اكراه پاسخ مىدهند . نه آنان ثوابى مىبرند و نه آن پاسخ به سود ما مىآيد .\r\n\r\nقناعت\r\nسرور دنيا در اين است كه در حد روزى قناعت ورزى و غصه دين اين است كه براى آنچه روزى تو نيست ، غم بخورى .\r\n\r\nبقاء نداشتن دنيا\r\nيكى از حكماء مىگويد : دليل آنكه آنچه در اختيار توست از ديگرى است ، اين است كه آنچه در دست ديگرى است اكنون در دست توست .\r\n\r\nفقر\r\nهمچنين گويد : زندگى فقيرانه توأم با ايمنى بهتر است از زندگى شاهانه توأم با هراس .\r\n\r\nقضاى حاجت\r\nامام كاظم عليه السلام به ابن‌يقطين فرمود : يك چيز را براى من تضمين كن ، من سه چيز را براى تو تضمين مىكنم . تضمين كن كه هركس از دوستان ما را كه راهش به دربار حكومت افتاده‌است ، حاجت او را روا كنى من تضمين مىكنم كه تيزى شمشير به تو نرسد ، هرگز زندانى نشوى ، هرگز فقر به خانه‌ات نيايد .\r\n\r\nعلت مرگ\r\nكسى از حكيمى پرسيد : حال برادرت فلانى چه جور است ؟ گفت : از دنيا رفت . پرسيد چرا ؟ گفت : چون زنده بود .\r\n\r\nخريدار خداست\r\nبايزيد از كسى شنيد كه اين آيه را مىخواند :\r\n إِنَّ اللَّهَ اشْتَرى مِنَ الْمُؤْمِنِينَ أَنْفُسَهُمْ وَ أَمْوالَهُمْ بِأَنَّ لَهُمُ الْجَنَّةَ  « 1 » ، بايزيد با شنيدن اين آيه گريست و گفت : آنكه خودش را بفروشد ، نفسى براى او باقى نمىماند .\r\n\r\n\r\n","description":"","footnote":"\r\n( 1 ) - خدا از مؤمنين جان‌ها و اموال‌شان را خريدارى مىكند و در مقابل به آنان بهشت‌مىدهد . توبه ، 111 .\r\n","page_name":" 164 ","page_number":164},
  {"content":"\r\n\r\n\r\nغضب و آتش\r\nحكيمى گويد : غضب خدا از آتش شديدتر و رضاى او از بهشت بزرگتر است .\r\n\r\nدنيا و من\r\nحكيمى گويد : با دنيا كارى ندارم چرا كه اگر من باقى باشم ، او پايدار نيست و اگر او پايدار باشد ، من پايدار نمىمانم .\r\n\r\nريا و مرگ\r\nبشر حافى گويد : جز انسان رياكار از مردن نمىهراسد و من از مرگ مىترسم .\r\n\r\nگمان به خدا\r\nحضرت مسيح عليه السلام مىگويد : هركس گمان مىكند كه خدا در اعطاء روزى او كوتاهى مىكند ، از غضب خدا بترسد .\r\n\r\nسؤال از خدا و بنده\r\nحكيمى گويد : نزديك‌ترين حالت بنده به خدا زمانى است كه از او بخواهد ، و نزديك‌ترين حالت انسان به بنده آن است كه از او چيزى نخواهد .\r\n\r\nتوجه به خدا\r\nيكى از پارسايان مىگويد : من از خدا حيا مىكنم كه مرا در حالى ببيند كه من از وى روگردان شده و او به من رو آورده‌است .\r\n\r\nرفو زدن\r\n از بس كه رفو زديم و شد چاك * اين سينه همه به دوختن رفت \r\n\r\nگل خودرو\r\n ندانم آن گل خودرو چه رنگ و بو دارد * كه مرغ هر چمنى گفتگوى او دارد \r\nمسيحى\r\n يار به كام ما نشد زين چه گنه رقيب را * نيست نصيب كام دل عاشق بىنصيب را\r\nعمر اگر امان دهد وقت خزان درين چمن * نيم شبى قضا كنم ناله‌ى عندليب را\r\nغمزه‌ى او به هر دلى دردى و دارويى دهد * دست و دلى نمانده در كشور ما طبيب را\r\nوصل تو گر زآسمان نامزد كسى شود * تيزى تيغ غيرتم باز برد نصيب را \r\nحيرتى\r\n به هيچ چيز خدايا مرا مكن قادر * مباد خست پنهان من شود ظاهر \r\n\r\n","description":"","footnote":"","page_name":" 165 ","page_number":165},
  {"content":"\r\n\r\nمولوى\r\n اين طبيبان بدن دانشورند * بر سقام تو ز تو واقف ترند\r\nهم ز نبضت هم ز جسمت هم ز رنگ * صد مرض بينند در تو بيدرنگ\r\nپس طبيبان الهى در جهان * چون ندانند از تو بىگفت زبان\r\nآن طبيبان بدن بيرونى اند * كه بدان اشيا به علت ره برند\r\nوين طبيبان چونكه نامت بشنوند * تا بقعر تاروپودت در روند \r\n*\r\n در وضو هر عضو را وردى جدا * آمده‌است اندر خبر بهر دعا \r\n چونكه استنشاق بينى مىكنى * بوى جنت خواهى از رب غنى\r\nتا تو را آن بو كشد سوى جنان * بوى گل باشد دليل گلستان\r\nچونكه استنجا كنى ورد سخن * اين بود يارب ازينم پاك كن\r\nدست من اينجا رسيد اين را بشست * دستم اندر شستن جانست سست\r\nاز حوادث تو بشو آن مست را * كز حدث من خود بشستم دست را\r\nآن يكى در وقت استنجا بگفت * كه مرا با بوى جنت ساز جفت\r\nگفت شيخى خوب ورد آورده‌يى * ليك سوراخ دعا گم كرده‌اى\r\nورد بينى اين بود اى ذوفنون * ورد بينى را تو آوردى بكون\r\nريح جنت را ز بينى يافت حر * ريح جنت كى درآيد از دبر \r\nگويم\r\n زد به تيرم بعد چندين انتظار * گرچه دير آمد خوش آمد تير يار\r\nشد دلم آسوده چون تيرم زدى * اى سرت گردم چرا ديرم زدى \r\n\r\nعمل به دانش\r\nحكيمى گويد : اگر آنچه را كه فرا گرفته‌اى به كار نگيرى ، بهره‌اى نمىبرى . اگر به دانش خود بيفزايى مانند كسى خواهى شد كه بارى از هيزم را ببندد و بخواهد بر دوش كشد و نتواند ، سپس بر زمين بگذارد و بر آن بار بيفزايد .\r\n\r\nگداى دانش\r\nيكى از مفسران در تفسير آيه  وَ أَمَّا السَّائِلَ فَلا تَنْهَرْ  ، مىگويد : اين سائلى كه نبايد محروم شود ، گداى غذا نيست بلكه گداى دانش است .\r\n\r\n","description":"","footnote":"","page_name":" 166 ","page_number":166},
  {"content":"\r\n\r\n\r\nدعا عليه\r\nيكى از فرمانداران بصره از زاهدى درخواست كرد كه او را دعا كند . عابد گفت : بر درگاه تو كسى است كه بر ضرر تو دعا مىكند .\r\n\r\nمجلس عابد\r\nحكيمى گفته است اگر خواهى اندازه دنيا را ببينى ، بنگر كه دنيا در دست كيست ؟ هم او مىگويد : بر انسان عاقل سزاست كه مجلس او از سه چيز مصون باشد ، شوخى ، ياد كردن از زن ، حرف از غذا .\r\n\r\nخمول\r\nاز ابراهيم ادهم پرسيدند : چرا از همنشينى با مردم دورى مىكنى ؟ گفت : اگر با پست‌تر از خود مجالست كنم ، مرا آزار دهد ؛ و اگر با برتر مجالست كنم ، كبر فروشد ؛ و اگر با همتاى خود مجالست كنم ، بر من حسد ورزد . به‌همين علت ، همنشينى را با كسى انتخاب كرده‌ام كه مجالست با او ملال آور نباشد ، وصالش بريده نشود ، و از انس با او وحشتى ايجاد نشود .\r\n\r\nدعا\r\nاى يكتا ، اى بىهمتا ، اى تنها ، اى بىنياز ، اى كسىكه نمىزايد و زاده نشده‌است ، اى كسىكه همتايى ندارد ، تو را به حق پيامبرت كه پيامبر رحمت است و عترت او ، از تو مىخواهم كه بر او و آنان درود فرستى و از مشكل من به زودى راه حل نجاتى باز كنى كه تو بر هر كارى توانايى .\r\n\r\nنعمت بهشت\r\nدر حديث وارد شده‌است كه در بهشت چيزهايى است كه نه چشمى ديده و نه گوشى شنيده و نه به ذهن بشرى خطور كرده‌است .\r\nگويم\r\n نقص كرمست آنكه قدرش * در حوصله‌ى اميد گنجد \r\nگويند\r\n او را كه دل از عشق مشوش باشد * هر قصه كه گويد همه دلكش باشد\r\nتو قصه‌ى عاشقان همى كم شنوى * بشنو بشنو كه قصه شان خوش باشد \r\n\r\nعيد\r\nآنچه را كه در روز عيدى به مقتضاى حال گفتم :\r\n\r\n","description":"","footnote":"","page_name":" 167 ","page_number":167},
  {"content":"\r\n\r\n عيد و هركس را ز يار خويش چشم عيدى است * چشم ما پر اشك حسرت دل پر از نوميدى است \r\n* يكى از بزرگان گويد : عيد مال كسى نيست كه لباس نو پوشد ، بلكه از آن كسى است كه از عذاب خدا در امان باشد .\r\n* از راهبى پرسيدند عيد شما كى است ؟ گفت : روزى كه عصيان خدا نكنم روز عيد ما است ، چه اينكه عيد از آن كسىكه لباسى گرانبها پوشد نيست ، عيد از كسى است كه از عذاب آخرت ايمنى يابد . عيد از آن كسىكه لباس نازك بپوشد نيست ، عيد از آن كسى است كه راه را بشناسد .\r\nگويند\r\n مبارك باد عيد آن دردمند بيكسى كو را * كه نه كس را مبارك باد گويد نه كسى او را \r\n\r\nعزت نفس\r\nحكيمى گويد : منشين تا تو را بنشانند كه در بهترين مكان بنشانند ، مگو تا از تو بپرسند كه اگر بپرسند به سخن تو گوش دهند .\r\n\r\nطمأنينه در نماز\r\nشيخ طوسى رضى الله عنه در كتاب اخبار به طريق حسن از امام باقر عليه السلام از رسول خدا صلى الله عليه و آله نقل مىكند كه : پيامبر در مسجد نشسته بودند ، مردى داخل شد و نماز خواند و ركوع و سجده‌اش را به درستى تمام نكرد ، پيامبر فرمود : چون كلاغ به زمين نوك مىزند . اگر بميرد و اين نمازش باشد بر دين غير من مرده است .\r\n\r\nفوت وقت\r\nيكى از بزرگان صوفيه مىگويد : فوت وقت نزد ياران حقيقت از فوت روح سخت‌تر است ، چرا كه فوت روح جدا شدن از خلق است و فوت وقت جدا شدن از حق .\r\n\r\nچاپلوسى\r\nاز ابوعلى دقاق در باره‌ى حديث مشهور كه مىگويد هركه براى ثروتمندى تواضع كند ، دو ثلث دين او بر باد رفته است ، پرسيده شد ، ايشان گفتند : انسانيت انسان به قلب و زبان و اعضايش بستگى دارد ، كسىكه براى ثروتمندى با زبان و جوارح تواضع كند ، دو ثلث دينش\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nاز دست رفته است و اگر با قلبش تواضع كند تمام دينش از دست رفته است .\r\n\r\nحب امام على عليه السلام\r\nجاراللَّه زمخشرى مفسر بزرگ اهل سنت مىگويد : شبهه و اختلاف زياد است . به طورى كه هر كسى تصور مىكند در راه درست قرار دارد . من به خداى يكتا چنگ زده و سپس محمد صلى الله عليه و آله و على عليه السلام را دوست دارم . وقتى يك سگ به‌خاطر همراهى با اصحاب كهف نجات يافت چگونه دوست دار خانواده پيامبر بدبخت شود ؟\r\n كثرالشك و الخلاف و كل * يدعى الفوز بالصراط السوى\r\nو اعتصامى بلا إله سواه * ثم حبى لاحمد و على\r\nفاز كلب بحب صاحب كهف * كيف يشقى محب آل النبى \r\n\r\nقبر پيشوايان\r\nجد من از دست خط مرحوم سيد رضى الدين على بن طاوس در كتاب زيارات نوشته مرحوم احمد بن داود قمى ، جزء هشتم يا دوم نقل كرده‌است كه : ابوحمزه به امام صادق عليه السلام گفت : من شيعيان را ديدم كه گِل قبر امام حسين عليه السلام را براى شفاى بيمار مىبرند ، آيا شفايى در اين خاك هست ؟ امام فرمود : از قبر تا چهار ميل دور تر از قبر مىتوان براى شفا بهره برد . همچنين قبر رسول خدا و حسن و على بن حسن و امام باقر ، از آنها بردار كه شفاى هر دردى است و سپر در برابر هر چيز خوفناكى است . سپس حضرت دستور داد كه خاك قبر امام حسين عليه السلام را اكرام كنيد و از آن براى شفاى بيمارى برداريد و در چيزى سر مهر قرار دهيد .\r\n\r\nتربت امام حسين عليه السلام\r\nدر همان كتاب آمده‌است كه امام صادق عليه السلام فرمودند : هركه به هر علتى گرفتار شود و از سلامتى مأيوس شود ، از تربت مرقد امام حسين عليه السلام شفا جويد ، خداوند او را شفا مىدهد مگر اينكه مرگ حتمى او رسيده‌باشد .\r\n\r\nزمين كربلا\r\nدر همان كتاب آمده‌است وقتى امام حسين عليه السلام وارد كربلا شد ، نواحى اطراف كربلا از نينوا و غاضريه را به شصت هزار درهم خريدارى كرد ، و آنها را به همانها صدقه داد مشروط بر اينكه زائران را به قبرش هدايت كنند و تا سه روز از آنان پذيرايى كنند .\r\n*\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nامام صادق عليه السلام مىفرمايد : حرم امام حسين عليه السلام كه او آن را خريدارى كرده چهار ميل در چهار ميل است ، اين مقدار بر فرزندان او و دوستانش حلال و بر مخالفين آنان حرام است .\r\nخدا در آن سرزمين بركت خاصى قرار داده‌است .\r\n* مرحوم سيد رضىالدين بن طاوس آورده‌است كه اين زمين به‌خاطر تصدق حلال شده‌است و حال آنكه آنان به شرط خود وفا نكرده‌اند .\r\nهمچنين از محمد بن داود در ابواب نوادر زيارات ، نيز نقل شده‌است كه آنان به شرط وفا نكرده‌اند .\r\n\r\nمستحبات\r\nاز پيامبر صلى الله عليه و آله نقل شده‌است كه : خدا دوست دارد كه مستحبات نيز انجام گيرد كما اينكه دوست دارد واجبات نيز انجام شود ، پس مستحبات را بپذيريد و البته مانند بنىاسراييل نشويد كه بر خود شدت گرفتند ، خدا نيز بر آنان شدت گرفت .\r\n\r\nكينه\r\nمرحوم جدم از رسول خدا صلى الله عليه و آله نقل كرده‌است كه : روزه سه روز در هر ماه مساوى روزه سال است و موجب رفع كينه‌ى سينه مىگردد .\r\n\r\nاسب برتر\r\nدر حديث آمده‌است بهترين اسبها اسب سياهى است كه دماغ و لب بالاى آن و نيز پيشانى آن و همچنين ساقهاى آن از پايين سفيد باشد ، پس از اسب سياه ، اسب سرخى است كه دم آن سياه باشد ، خاصه اگر ساير اوصاف قبل را داشته‌باشد .\r\n\r\nغفلت\r\nامام على عليه السلام مىفرمايد : از بزرگترين گناهان انسان ، بىخبرى وى از عيبهايش است .\r\n\r\nكيفيت دعا\r\nهمچنين امام به نقل از پيامبر فرمود : بگو خدايا مرا هدايت كن و استوار نما ،\r\nاللهم اهدنى و سددنى ،\r\nوقتى اين دعا را بر زبان جارى ساختى ، مراد تو از هدايت ، هدايت در مسير و منظور تو از سداد ، تيرى باشد كه به هدف اصابت مىكند .\r\nيكى از بزرگان ذيل اين حديث گفته است : آنچه اين حديث به ما مىفهماند اين است كه دعا كننده بايد معانى دعا را به‌خاطر بسپارد و با توجه قصد خود را هرچه هست اعم از لازم و\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nغير لازم به طور كامل بيان كند .\r\n\r\nدعا براى رفع درد\r\nامام صادق عليه السلام دعاى ذيل را براى كارهاى مهم و دردهاى جسمانى بيان نموده‌اند :\r\nاللَّه اللَّه ربى حقّاً لا اشرك به احداً ، اللهم انت لها و لكل عظيمة ، ففرّجها عنى . « 1 »\r\nامام مىفرمايد : اگر اين دعا را براى دردى مىخوانى ، دست بر محل درد بگذار و در آن حال دعا را بخوان .\r\n\r\nتوبه امروز\r\nيكى از بزرگان گذشته مىگويد : توبه امروز ارزان و عطا شده‌است و توبه فردا گران و غير قابل قبول است .\r\n\r\nروزى\r\nاز اشعار امام حسين عليه السلام است كه : بىنياز باش از مخلوق با وجود خالق ، و بىنياز باش از دروغگو با وجود راستگو ، از فضل خداى رحمان روزى بخواه كه رازقى غير خدا وجود ندارد .\r\n اغن عن المخلوق بالخالق * تغن عن الكاذب بالصادق \r\n واسترزق الرحمن من فضله * فليس غير الله من رازق \r\n\r\nبلاغت\r\nبزرگى گفته است : بلاغت اداء كمال معنى به مخاطب در بهترين تصوير لفظى است .\r\n\r\nمحبت قلبى\r\nسخنى عربى كه مانند مَثَل شده‌است اين است : قلب خود را به من بده ، هركجا خواستى مرا بنداز ، با اين مَثَل مىخواهند بگويند : دوستى با محبت خالص محقق مىشود نه با ديدار زياد .\r\n\r\nمكر خدا\r\nكسى از مرحوم ابن‌جنيد پرسيد : چگونه مكر از خدا نيك است و از ديگران قبيح ؟ گفت :\r\nنمىدانم چه مىگويى ولى كسى از طبرانى براى من سروده‌است كه : فداى تو شوم كه در طينت من محبت به خود قرار دادى تا نفس من غير تو را نخواهد . تمام وجود من محبت به\r\n\r\n\r\n","description":"","footnote":"\r\n( 1 ) - يعنى خدا ! خدا ! به حق پروردگار من است و من كسى را براى او شريك نمىگيرم ، خدايا تو حلّال گرفتارىهاى بزرگ هستى ، آنها را بر من بگشا .\r\n","page_name":" 171 ","page_number":171},
  {"content":"\r\n\r\nتوست هرچند عشق به تو حركت را از من بگيرد . كارهاى ديگران نزد من زشت است ولى كارى كه تو مىكنى نزد من نيك است .\r\n فديتك قد جبلت على هواكا * فنفسى لا تطالبنى سواكا\r\nاحبك لا ببعضى بل به كلى * و ان لم يبق حبك لى حراكا\r\nو يقبح من سواك الفعل عندى * و تفعله فيحسن منك ذاكا \r\nآن مرد به ابن‌جنيد گفت : تو را از آيه‌اى در قرآن مىپرسم ، و تو از شعر طبرانى پاسخم مىدهى ؟ ابن‌جنيد گفت : واى بر تو ، تو را پاسخ گفتم اگر دقت كنى .\r\nنظامى\r\n جوانى گفت پيرى را چه تدبير * كه يار از من گريزد چون شوم پير\r\nجوابش داد پير نغز گفتار * كه در پيرى تو هم بگريزى از يار\r\nبر آن سركاسمان سيماب ريزد * چو سيماب از همه شادى گريزد \r\nمولوى\r\n سنگ باشد سخت روى و چشم شوخ * مىنترسد از جهانى پر كلوخ\r\nكاين كلوخ از خشت زن يك لخت شد * سنگ از صنع الهى سخت شد \r\n\r\nخادم خوب\r\nاز صفات نيك خادم اين است كه ، كتمان سر كند ، ضرر نرساند ، كم هزينه باشد ، كم بگويد ، احسان را شكر كند ، شيرين سخن باشد ، با اشاره بفهمد ، عفيف بوده و تن پرور نباشد .\r\n\r\nفضل امام على عليه السلام\r\nضرار بن ضمره مىگويد : پس از كشته شدن على عليه السلام ، بر معاويه داخل شدم . گفت : على را براى من توصيف كن . گفتم : مرا عفو كن ، گفت : بايد او را توصيف كنى . گفتم : حالا كه ناچارم ، مىگويم : به خدا سوگند على مرد دورنگرى بود ، بسيار قوى بود ، سخن او فصل حق و باطل و حكم او عدالت بود ، از تمام اطراف او دانش سرازير و از تمام جوانب او حكمت مىباريد . از دنيا و زيور آن وحشت داشت ، با شب و وحشت آن مأنوس بود ، اشك چشمش بسيار و فكر او زياد بود ، از لباس ، خشن آن را و از غذا ، خشك آن را دوست داشت . بين ما چون يكى از ما بود به پرسش ما جواب مىداد و چون دعوتش مىكرديم مىآمد . به خدا با اينكه ما با او خيلى نزديك بوديم به‌خاطر هيبتش توان سخن گفتن با او را نداشتيم . دينداران را احترام و فقيران را به خود نزديك مىكرد . انسان قوى در باطل خود چشم طمع به او نمىدوخت ، و\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nناتوان از عدالت وى مأيوس نبود .\r\nشبى ظلمانى كه ستاره‌هااز تيرگى به چشم نمىآمد ، محاسن خود را به‌دست گرفته بود و چون مار گزيده به خود مىپيچيد و گريه مىكرد و خطاب به دنيا مىگفت : اى دنيا در پى ديگرى باش و متعرض من نباش . آيا خود را به من عرضه مىكنى و خود را براى من زينت مىدهى ؟\r\nهرگز ، هرگز ! تو را سه طلاقه كرده‌ام كه بازگشتى در آن نيست . عمر تو كوتاه و قدر تو كم ، و زندگى تو ناچيز است .\r\nآه ، آه ، از كمى توشه و طولانى بودن سفر و وحشت راه . معاويه گريست و گفت : خدا اباالحسن را رحمت كند . به خدا چنين بود . سپس رو به من كرد و گفت : نگرانى تو چگونه است اى ضرار ؟ گفتم : مانند نگرانى مادرى كه سر فرزندش را در خانه‌اش بريده‌اند ، اشكش قطع نمىشود و حزن او كاهش نمىيابد .\r\nاين حديث در كتاب كشف‌اليقين در باب فضائل مولاى ما اميرالمؤمنين عليه السلام آمده‌است .\r\n\r\nانگشتر طلا\r\nعبداللَّه عباس گويد : پيامبر انگشترى از طلا در دست مردى ديد ، آن را از انگشتش بيرون آورد . يكى به او گفت : انگشترت را بردار ، و از او بهره ديگرى ببر ، آن شخص پاسخ داد : چيزى كه پيامبر دور ريخت ، برنخواهم داشت .\r\nباجى\r\nباجى شاعرى است از دانشمندان اندلس ( اسپانيا ) كه نام او سليمان است ، باجى يكى از روستاهاى اسپانيا است . ابن‌خلكان در وفيات الاعيان دو بيتى از او نقل كرده‌است ، كه مىگويد : وقتى دانش يقين داشته‌باشم كه تمام زندگى من بيش از يك ساعت نيست ، چرا به آن بخل نورزم و آن را در مسير صلاح و اطاعت قرار ندهم .\r\n اذا كنت اعلم علماً يقيناً * بان جميع حياتى كساعة\r\nفلم لا اكون ضنينا بها * واجعلها فى صلاح و طاعة \r\n\r\nروز خراب\r\nاز سخنان منسوب به على عليه السلام اين است : كسىكه روزش را در غير كار نيكى كه بايد انجام مىداد و غير واجبى كه بايد بجا مىآورد و غير شرافتى كه بايد بنا مىكرد و غير ستايشى كه بايد تحصيل مىكرد و غير خوبى كه بايد ايجاد مىكرد ، سپرى كند ؛ روزش از دست رفته\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nاست .\r\n\r\nحقوق مؤمن\r\nحسن بصرى امام زين‌العابدين را ديد ، امام به او فرمود : اى حسن ! هركس به تو احسان مىكند اطاعت نما ، و اگر اطاعتش نمىكنى دستورش را نافرمانى نكن و اگر دستورش را نافرمانى مىكنى روزى او را نخور ، اگر وى را نافرمانى كردى و روزيش را خوردى و در خانه‌اش نشستى ، جوابى براى او بياب .\r\n\r\nبال مگس\r\nحديث صحيحى است كه مىگويد : وقتى پشه در غذا افتاد ، آن را در غذا غوطه‌ور كن ، كه يكى از بالهاى او زهر و ديگرى شفا است .\r\n\r\nامان از رسوايى\r\nاز پيامبر صلى الله عليه و آله نقل شده‌است كه : هركس دوست دارد خدا كسى را بر اعمال ناشايست او آگاه نكند و نامه او را منتشر نسازد ، پس از هر نماز اين دعا را بخواند .\r\nاللهم ان مغفرتك ارجى من عملى و ان رحمتك اوسع من ذنبى ، اللهم ان لم اكن اهلا ان ابلغ رحمتك فرحمتك اهل ان تبلغنى ، لا نها وسعت كل شىء يا ارحم الرّاحمين . « 1 »\r\nمولوى\r\n صبغةاللَّه چيست خم رنگ هو * پيسها يك رنگ مىگردد در او\r\nچون در آن خم افتد و گوييش قم * گويدت بىشك منم خم لاتلم\r\nاين منم خم خود اناالحق گفتن است * رنگ آتش دارد اما آهن است\r\nچون شود آهن ز آتش سرخ رنگ * پس اناالنار است لافش بىدرنگ\r\nشد ز طبع و رنگ آتش محتشم * گويدت من آتشم من آتشم\r\nآتشم من گر تو را شك است و ظن * آزمون را دست خود بر من بزن\r\nآتشم من بر تو گر شد مشتبه * روى خود يك دم به روى من بنه\r\nآتشى چه آهنى چه لب به بند * ريش تشبيه و مشبه را مخند \r\n\r\n\r\n","description":"","footnote":"\r\n( 1 ) - خدايا بيش از كار خود به مغفرت تو آرزومندم و رحمت تو از گناهم وسيع‌تر است . خدايا اگر من اهل آن نيستم كه مغفرت تو شامل حالم شود ، رحمت تو اهل آنست كه مرا در بر گيرد ، چرا كه آن بر هر چيزى وسعت دارد ، اى بزرگترين بخشندگان .\r\n","page_name":" 174 ","page_number":174},
  {"content":"\r\n\r\n اى برون از وهم و از تخييل من * خاك بر فرق من و تمثيل من \r\nاين اشعار را وقت عجيبى نوشتم ، در آن وقت احساس تقرب به خدا مىنمودم ، اى كاش باقى بماند و دوام بيابد تا قلب را از بيمارى شفا بخشد . « 1 »\r\n\r\nپر خورى ، انفاق ، قناعت ، صبر و توكل در كلام جالينوس\r\nدر جيب جالينوس حكيم كاغذى پيدا شد كه بر آن نوشته بود ، احمق‌ترين انسانها كسى است كه شكم خود را از هرچه بيابد پر كند . هرچه مىخورى براى جسم تو و هرچه صدقه مىدهى براى روح تو ، هرچه بجا مىگذارى از آن غير توست ، احسان كننده زنده است اگر چه بميرد و بدكار مرده است اگر چه بزيد . قناعت فقر را مىپوشاند ، با صبر به مقصود مىرسى و با تدبير ، كم زياد شود ولى از آدميزادگان چيزى نافع‌تر از توكل به خداى متعال نديدم .\r\n\r\nآثار عمل\r\nاز سخنان عيسى عليه السلام است كه به آسمان نمىرود مگر كسىكه از آن فرود آمده‌است .\r\n\r\nسقراط حكيم\r\nسقراط كم غذا بود ، لباس زبر مىپوشيد ، يكى از فيلسوفان زمانش براى وى نوشت : تو كه گمان مىكنى هر صاحب روحى بايد به او ترحم شود چرا به خود ترحم نمىكنى ؟ چرا لباس خشن مىپوشى و غذا كم مىخورى ؟ سقراط در پاسخ نوشت : مرا به لباس زبر ملامت كردى ، انسان چه بسا فريفته زشتى شود و از زيبايى دست بردارد ، نيز به كم خورى ملامت كردى در حالى كه من غذا را براى زندگى مىخواهم و تو زندگى را براى غذا .\r\nفليسوف نوشت : علت كم سخن گفتنت چيست حال كه در غذا خوردن بخل مىورزى چرا در سخن گفتن نيز اين چنينى ؟ سقراط نوشت : برهانى ندارم كه آن را ترك كنم ، بهتر است از آنچه به تو مربوط نيست ، نپرسى ؛ با اين حال خدا دو گوش به تو داده و يك زبان ، تا دو برابر آنچه مىگويى بشنوى و هر آنچه مىشنوى نگويى والسلام .\r\n\r\nعزت نفس\r\nشيخ طوسى در كتاب تهذيب در آغاز كتاب مكاسب به روايت معتبر از حسن بن محبوب\r\n\r\n\r\n","description":"","footnote":"\r\n( 1 ) - اشعار بالا از مثنوى دفتر دوم است ، نه از شيخ بها ؛ شايد افتادگى در متن موجب اين اشكال شده‌باشد .\r\n","page_name":" 175 ","page_number":175},
  {"content":"\r\n\r\nاز امام صادق عليه السلام نقل كرده كه فرمود : از خدا بترسيد و نفس خود را با پرهيزكارى بميرانيد ، و با اطمينان تقويت نماييد و با طلب غنى از خدا ، حاجت به دربار حاكم نبريد .\r\n\r\nچاپلوسى\r\nهركه براى رفيق حاكم يا بىدين فروتنى كند تا از مال او چيزى عايدش شود ، خدا او را در گرداب هلاكت افكند و به خودش مىسپارد . اگر از ناحيه او چيزى به وى دهند بركت را از آن گرفته و اگر وى در راه حج و يا آزاد كردن برده و يا هر كار نيكى آن را خرج نمايد ، بهره‌اى از آن عايد وى نمىشود .\r\nمن مىگويم كلام درستى است . ما و همه‌ى تجربه كنندگان پيش از ما ، به تجربه يافته‌ايم كه اين اموال بركت ندارد و به سرعت نابود مىشود . اين مسئله براى هركس كه چيزى از اين اموال عايد او شده‌است ، آشكار و محسوس است . ما از خدا روزى حلال و پاك و كافى مىخواهيم كه دست ما را از دراز شدن به اينها و امثال اينها باز دارد ، كه خدا شنونده درخواستها است و او به هرچه بخواهد مهربان است .\r\nابوسعيد\r\n تيرى ز كمانخانه‌ى ابروى تو جست * دل پرتو وصل را خيالى بر بست\r\nخوش خوش ز دلم گذشت و مىگفت بناز * ما پهلوى چون تويى نخواهيم نشست \r\n\r\nپند پيامبر به ابوذر\r\nپيامبر به ابوذر سفارش كرد : اى ابوذر ! بر عمر خود نسبت به درهم و دينار خسيس‌تر باش .\r\nاى ابوذر ! آنچه به حال تو نفعى ندارد رهاكن ، و آنچه تو را سودى نمىرساند نگو ، و زبانت را باز دار چنانچه مال خود را حفظ مىكنى .\r\n\r\nحرص و بخل\r\nامام على عليه السلام مىفرمايد : كسىكه حرص دنيا و بخل را با هم جمع كند ، به دو استوانه زشت چنگ زده‌است .\r\n\r\nدانش در نهان و آشكار\r\nهمچنين مىفرمايد : كسىكه در نهان نسبت به دانشش متعهد نباشد ، در آشكارى رسوا مىشود .\r\n\r\nعزت از غير خدا\r\nهمچنين مىفرمايد : كسىكه به غير خدا عزّت جويد ، همان عزّت او را هلاك كند .\r\n\r\n","description":"","footnote":"","page_name":" 176 ","page_number":176},
  {"content":"\r\n\r\n\r\nانفاق\r\nهمچنين مىفرمايد : كسىكه آبرويش را با گدايى از تو حفظ نكند ، تو آبرويت را در محروم نكردن او حفظ كن .\r\n\r\nپند\r\nهمچنين مىفرمايد : اموال خود را در كار غير نيك ضايع مكن و كار نيك خود را نزد غير نيك ضايع ننما ، و چيزى نگو كه پاسخش تو را آزار دهد ، و با لجوج در محافل جدال ننما ، و با دوستت چنان عمل نكن كه بدى او به تو بيش از احسان تو به او باشد .\r\n\r\nشيرينى مناجات\r\nيكى از علماى بنىاسراييل در دعايش مىگفت : پروردگارم چقدر تو را نافرمانى كردم و تو مرا عقاب نكردى ! خدا به پيامبر آن زمان وحى مىرساند كه به بنده‌ام بگو : چقدر عذابت كنم ! تو نمىدانى كه شيرينى مناجات با خودم را از تو گرفتم !\r\n\r\nعقل و عاقل\r\nراغب در محاضرات گويد : حكيمى به شاگردش مىگفت : با عاقلان بنشينيد چه دشمن باشند يا دوست چرا كه عقل ، عقل را يارى مىدهد .\r\n\r\nسه پند\r\nسفيان ثورى بر امام صادق عليه السلام وارد شد و گفت : اى فرزند رسول خدا چيزى كه خدا تو را آموخته به من بياموز . امام فرمود : وقتى گناهان به تو رو آوردند ، بر تو باد استغفار ؛ وقتى نعمتها به تو رو آوردند ، بر تو باد شكر ؛ وقتى غمها بر تو رو آوردند ، بگو :\r\nلا حَوْلَ وَ لا قُوَّةَ الّا بِاللَّه .\r\nسفيان رفت و مىگفت : سه چيز مهم . عجب سه چيزى .\r\n\r\nپرهيز\r\nاز پيامبر نقل شده‌است كه فرمود : در شگفتم از كسىكه از غذا پرهيز مىكند كه بيمار نشود ، چگونه از گناه پرهيز نمىكند كه وارد آتش نشود .\r\n\r\nثروت\r\nاز حكيمى پرسيدند كه بدى معشوق چيست ؟ گفت : ثروت .\r\n\r\nنادان\r\nحكيمى مىگفت : شگفتى نادان از دانا بيش از شگفتى دانا از نادان است .\r\n\r\n","description":"","footnote":"","page_name":" 177 ","page_number":177},
  {"content":"\r\n\r\n\r\nحسرت مرگ\r\nحكيمى گاه مرگ اظهار حسرت مىكرد . به او گفته شد تو را چه شده ؟ گفت : گمان شما در باره‌ى كسىكه سفر طولانى را بدون توشه بايد طى كند و در قبرى وحشتناك بدون مونس اسكان يابد و بر قاضى عادل بدون برهان وارد شود ، چيست ؟\r\nمولوى\r\n هله نوميد نباشى كه ترا يار براند * گرت امروز براند نه كه فردات بخواند\r\nدر اگر بر تو ببندد مرو و صبر كن آنجا * كه پس از صبر ترا او بسر صدر نشاند\r\nوگر او بر تو ببندد همه درها و گذرها * ره پنهان بگشايد كه كس آن راه نداند\r\nنه كه قصاب بخنجر چو سر ميش ببرد * نهلد كشته‌ى خود را كشد آنگاه كشاند\r\nچو دم ميش نماند زدم خود كندش پر * تو ببين كاين دم سبحان بكجاهات رساند\r\nبه مثل گفته‌ام اين را و اگر نه كرم او * نكشد هيچكسى را و زكشتن برهاند\r\nهله خاموش كه شمس الحق تبريز از اين مى * همگان را بچشاند بچشاند بچشاند \r\nسعدى\r\n هر سو دود آن كش ز در خويش براند * وانرا كه بخواند بدر كس ندواند \r\n\r\nروزى\r\nروزيى كه در پى آن هستى همانند سايه‌اى است كه با تو مىرود ، تو اگر بخواهى به آن برسى ، او را درك نمىكنى ولى اگر از او روى برگردانى ، در پى تو خواهد آمد .\r\n مثل الرزق الذى تطلبه * مثل الظل الذى يمشى معك\r\nانت لاتدركه متبعا * و اذا وليت عنه تبعك \r\n\r\n","description":"","footnote":"","page_name":" 178 ","page_number":178},
  {"content":"\r\n\r\n\r\nبين دو گنج\r\nعبداللَّه مبارك بر مردى گذرش افتاد كه بين زباله‌دان و قبرستان نشسته بود . عبداللَّه به او گفت : بين دو گنج از گنجهاى دنيا نشسته‌اى ، گنج اموال و گنج رجال .\r\nناصر خسرو\r\n ناصر خسرو به راهى مىگذشت * مست و لا يعقل نه چون ميخوارگان\r\nديد قبرستان و مبرز رو برو * بانگ بر زد گفت كى نظارگان\r\nنعمت دنيا و نعمت خواره بين * اينش نعمت اينش نعمت خوارگان \r\n\r\nبوى گناه\r\nربيع بن خيثم گويد : اگر بوى گناه به مشام كسى مىرسيد ، هرگز كسى نزد كسى نمىنشست .\r\n\r\nتلاش براى دنيا\r\nابوحازم گويد : در شگفتم از كسىكه براى دنيايى كه هر روز بخشى از آنها از آن كوچ مىكند ، كارى كند و براى آخرتى كه هر روز بخشى از آنها بدانجا مىرود ، عملش را ترك مىكند .\r\nاو مىگفت : اگر از شر آنچه به ما داده شده نجات يابيم ، آنچه كه از ما مىگويند زيانى نمىرساند .\r\n\r\nشكر نعمت\r\nمسيح عليه السلام مى گويد : اگر آدمى به‌خاطرگناهش عذاب نشود ، سزاوار است كه به‌خاطر شكر نعمت ، او را نافرمانى نكنند .\r\n\r\nفراموشى خطاى ديگران\r\nزمانى كه يعقوب به يوسف رسيد ، به او گفت : اخبار حوادث را بازگو . يوسف گفت : پدر جان ، از آنچه برادرانم با من كردند نپرس ، از آنچه خدا با من كرد بپرس .\r\n\r\nپارسايى\r\nهارون به فضيل عياض گفت : چقدر زهد مىورزى ؟ فضيل گفت : تو از من زاهدترى ! چرا كه من در دنياى فانى زهد مىورزم و تو در دنياى باقى كه فنا ندارد زهد ورزيده‌اى .\r\n\r\nدنياى جاودان\r\nحكيمى گويد : چيزى ارزنده‌تر از زندگى نيست و زيانى برتر وجود ندارد كه آن چيز گرانبها\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nرا در غير زندگى جاودانى خرج كنى .\r\n\r\nعمرو بن عبيد و منصور دوانيقى\r\nدر كتاب وفيات الاعيان آمده‌است : عمرو بن عبيد روزى بر منصور وارد شد ، او پيش از خلافت از دوستان وى بود و لذا منصور او را نزد خود نشاند و اكرام كرد و به او گفت : مرا موعظه كن . عمرو مواعظى چند مطرح كرد از جمله : اين خلافت كه اكنون در دست توست ، اگر در دست ديگرى مىماند به تو نمىرسيد ، پس بترس از شبى كه پس از آن شبى نباشد .\r\nوقتى عمرو بن عبيد خواست برخيزد منصور به او گفت : دستور داده‌ام ده هزار درهم به تو بدهند . ابن‌عبيد گفت : نيازى به آن ندارم . منصور گفت : به خدا بايد بگيرى . ابن‌عبيد گفت : به خدا نمىگيرم .\r\nمهدى پسر منصور حاضر بود . گفت : اميرالمؤمنين سوگند ياد مىكند و تو هم سوگند ياد مىكنى ! عمرو به منصور رو كرد و گفت : اين جوان كيست ؟ منصور گفت : مهدى است پسرم كه ولى عهد من است . عمرو گفت : لباس نيكان تن او كرده‌اى و بنامى كه شايسته‌اش نيست ناميده‌اى و كارى به او سپرده‌اى كه بيشترين نفعى كه از آن به او مىرسد اين است به غير آن مشغول باشد . سپس عمرو به مهدى روى كرد و گفت : اى برادر زاده ! اگر عموى تو سوگند پدرت را بشكند ، پدرت براى دادن كفاره از عموى تو قوىتر است . منصور به او گفت : نيازى دارى ؟ گفت : آرى ، دنبال من نفرستى براى اينكه به نزد تو آيم ، تا اگر خواستم خودم بيايم .\r\nمنصور گفت : در اين صورت نمىآيى ، ابن‌عبيد گفت : حاجت من همين بود . او رفت و منصور در حيرت او بود و گفت : همه‌ى شما آهسته مىرويد به دنبال صيد الا عمروبن عبيد .\r\nوى در سال 144 هجرى زمانى كه از مكه باز مىگشت ، در محلى به نام مران ، از دنيا رفت .\r\nمنصور در رثاى او سرود .\r\nدرود بر تو اى قبرى كه در مران قرار گرفته‌اى ، قبرى كه مؤمنى حقيقى را در بر گرفته و يكتايى خدا را تصديق و با قرآن بود . اگر اين زمانه انسان شايسته را باقى مىگذارد ، ابوعثمان عمرو بن عبيد را براى ما مىگذاشت .\r\n صلى اللَّه عليك من متوسد * قبراً مررت به على مران\r\nقبراً تضمن مؤمناً متحققاً * صديق ( صدق ) الاله و دان بالفرقان\r\nلو ان هذا الدهر ابقى صالحاً * ابقى لنا عمرواً اباعثمان \r\nابن خلكان گويد نشنيده‌ام خليفه‌اى جز منصور كه در رثاى كسى شعر بسرايد .\r\n\r\n","description":"","footnote":"","page_name":" 180 ","page_number":180},
  {"content":"\r\n\r\n\r\nابن‌خلكان و ابوحنيفه\r\nابن خلكان در وفيات الاعيان گويد : حماد عجرد انسانى پست فطرت و متهم به كفر بود .\r\nبين او و بين يكى از پيشوايان دين رفاقتى بود ، وقتى رابطه آنان قطع شد ، آن پيشواى دينى از او بدگويى مىكرد . خبر اين بدگوييها كه به گوش حماد رسيد وى نيز براى او نوشت اگر شما مرا بدگويى مىكنيد باكى ندارم چون روزهايى با هم به كارهاى ناپسند و شرب خمر سر مىكرديم و مست و لا يعقل بوديم . ابن‌خلكان گويد آن پيشواى دينى ابوحنيفه بوده‌است .\r\n\r\nمداوا\r\nتاريخ الحكماء مىنويسد : شيخ موفق الدين بغدادى گفت : استادم به بيمارى ذات الجنب مبتلا بود و به همان علت از دنيا رفت . گفتم : چرا خود را مداوا نمىكنى ؟ گفت : كبوترى كه بر درخت آشيانه كرده نمىتوانم از لانه‌اش جدا كنم ، اين تلخى ثمره درختى است كه خود كاشته‌ام .\r\n لا اذود الطير عن شجر * قد بلوت المر من ثمره \r\n\r\nانتظار\r\nپيامبر مىفرمايد : اگر در گرفتارى واقع شوم و اميد نجات داشته‌باشم ، دوست داشتنىتر است از اينكه در راحتى باشم و انتظار گرفتارى ببرم .\r\n\r\nتوبه\r\nهمچنين مىفرمايد : هركس گناهى كند و قلباً از آن ناراحت باشد ، هرچند آمرزش نخواهد خدا آن را از او مىبخشد .\r\n\r\nتغيير قبله\r\nصاحب كتاب الاكسير ، در تفسير آيه :  . . . وَ ما جَعَلْنَا الْقِبْلَةَ الَّتِي كُنْتَ عَلَيْها إِلَّا لِنَعْلَمَ مَنْ يَتَّبِعُ الرَّسُولَ مِمَّنْ يَنْقَلِبُ عَلى عَقِبَيْهِ . . .  « 1 »\r\nمىنويسد : مراد آيه اين است كه ما تو را به آن جهت دو قبله داديم تا بگوييم پيامبرى كه نام او در تورات آمده و به سوى دو قبله نماز مىخواند ، تو هستى ، تا حجيت تو بر يهود اثبات شود تا متوجه شوند كه در زمان ظهور تو چه كسانى از تو پيروى مىكنند .\r\n\r\n\r\n","description":"","footnote":"\r\n( 1 ) - بقره ، 143 .\r\n","page_name":" 181 ","page_number":181},
  {"content":"\r\n\r\nالبته اين تفسير زمانى صحيح است كه آيه را هم با ناسخ ( قبله جديد ) و هم با منسوخ ( قبله قديم ) تطبيق داد .\r\nطبرى در جامع البيان مىگويد : ممكن است مراد از اينكه مىفرمايد : ما تو را بر قبله‌اى كه بودى ، كعبه باشد ، چرا كه خاطر پيامبر متمايل به كعبه بود ، به‌همين دليل صحيح‌تر آن است كه پيش از هجرت ، بيت‌المقدس قبله بوده‌است .\r\nاين نظريه با آنچه كه از طريق روايات ائمه طاهرين عليهم السلام رسيده‌است كه قبله مسلمانان در مكه ، بيت‌المقدس بوده تنافى دارد .\r\nالبته كلام زمخشرى در كشاف مانند دُر نثار شده بر عروس است و كلام غير او چون رازى ، نيشابورى و بيضاوى خالى از نقص نيست . وى در كشاف مىگويد : جمله  الَّتِي كُنْتَ عَلَيْها  صفت قبله نيست ، بلكه مفعول دوم جعل است ، يعنى ما قرار نداديم قبله آنچه تو بر آن هستى . قبله پيامبر در مكه به سوى كعبه بود در مدينه بخاطر جلب محبت يهود به سوى بيت‌المقدس نماز مىخواند ، حال آيه مىفرمايد : نخواستيم قبله تو ، همان قبله‌اى باشد كه در مكه به آن سو بودى ، تا مردم امتحان شوند يعنى قبله همان مكه بوده و هست ، بيت‌المقدس امرى عارضى براى امتحان بوده‌است .\r\nابن عباس مىگويد قبله پيامبر در مكه بيت‌المقدس بوده وى به شكلى قرار مىگرفتند كه هر دو قبله را رعايت كند . ديگر مفسران بر آنند كه پيامبر در مكه تا تغيير قبله بسوى بيت‌المقدس نماز مىخواند .\r\nفخر رازى ، جعل را به معناى شرع و حكم دانسته‌است ، يعنى ما چنان قبله را تشريع نكرديم يا تو را مأمور به آن ننموديم ، مگر براى آزمايش . اين اظهار نظر از وى نشان مىدهد كه  الَّتِي كُنْتَ عَلَيْها ،  صفت قبله نيست بلكه مفعول دوم جعلنا است و اين با قبلى منافات دارد .\r\nروز بهان\r\n اى تو را با هر دلى راز دگر * هر گدا را با درت آزى دگر\r\nصد هزاران پرده دارد عشق دوست * مىكند هر پرده آوازى دگر \r\n*\r\n بيا تا دست از اين عالم بداريم * بيا تا پاى دل از گل برآريم\r\nبيا تا بردبارى پيشه سازيم * بيا تا تخم نيكويى بكاريم \r\n\r\n","description":"","footnote":"","page_name":" 182 ","page_number":182},
  {"content":"\r\n\r\n بيا تا از غم دورى از آن در * چو ابر نو بهاران خون بباريم\r\nبيا تا همچو مردان در ره دوست * سراندازى كنيم و سر نخاريم \r\n\r\nداماد پيامبر\r\nقطب الدين شيرازى گويد : برترين پس از پيامبر كسى است كه دختر پيامبر در خانه اوست . كسى كه در تاريكى شب ، روشنى هدايت در روغن چراغ او مىدرخشيد .\r\n خيرالورى بعد النبى * من بنته فى بيته\r\nمن فى الدجى ليل العمى * ضوء الهدى فى زيته \r\n\r\nتوحيد\r\nمحقق دوانى در بحث توحيد ، در رساله واجب الجديد مىنويسد : بحث توحيد از مباحث دقيق است لازم است جوينده‌ى اين مباحث دقت لازم را داشته‌باشد . من سخن گذشتگان و پس از آنان را در اين باره بىعيب نديدم . پس بد نيست اينكه فصل كاملى تا آنجا كه امكان دارد ، مطرح كنم هرچند يقين دارم هدف ملامت سرزنش كنندگان خواهم شد .\r\nاين مقدمه عبارت است از :\r\nپيش از بحث ، بيان مقدمه‌اى لازم است . حقايق از قبيل اطلاعات عرفيه نيستند . اين حقايق در اصطلاح عرف به معناهايى اطلاق مىشوند كه برهان صحيح با آنها مساعدت نمىنمايد بلكه برهان بر خلاف آن چيزى است كه عرف از آن استفاده مىكند . و نظير آن بسيار است از جمله علم در لغت دانستن و دانش و مرادف آنها از قبيل نسب و اضافات است ؛ با آنكه مقتضى تحقيق اين است كه دانش صورت مجرده و يا جوهر باشد ، مانند علم به جوهر و گاهى قائم به عالم نبوده بلكه قائم به نفس است ، مانند علم به نفس و ساير مجردات و گاهى عين عالم است مانند علم واجب تعالى به ذات خودش .\r\nاز فصول جوهريه به الفاظى تعبير مىشود كه موهم نسب و اضافات عارض به آن جوهرند چنانچه فصل انسان را ناطق و مدرك كليات مىدانند . و فصل حيوان را حساس و متحرك بالاراده مىگويند با آنكه بطور تحقيق فصول جوهريه از قبيل نسب و اضافات نبوده بلكه همان جواهرند زيرا بطورى كه در جاى خود تحقيق شده جزء جوهر است و بس .\r\nدر اينجا طرح مقدمه‌اى ديگر نيز لازم است و آن اينست كه هرگاه مشتق بر چيزى صدق كرد ، مستلزم آن نيست كه مبدأ اشتقاق قائم به آن چيز باشد با آنكه در عرف لغت چنين قيامى متصور است چنانچه لغويها و ادباء مثلًا اسم فاعل را اين چنين معنى مىكنند و\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nمىگويند : كلمه‌اى است كه دلالت مىكند بر امرى كه مشتق منه قائم به آن باشد . اين بيان دور از تحقيق است . شيخ و ديگران به‌همين مناسبت گفته‌اند : مثلًا هرگاه حداد بر زيد اطلاق مىشود به‌خاطر اين است كه حديد موضوع صنعت اوست . اينك پس از بيان اين دو مقدمه ، مىگوييم وجودى كه مبدأ اشتقاق موجود ماست ، ممكن است قائم بذات خود باشد كه واجب الوجود است و وجود ديگران منتسب به او باشد بنابراين موجود اعم از حقيقت وجود و منتسب بوجود است و اين مفهوم عام امر اعتبارى و از معقولات ثانيه و از بديهيات اوليه است .\r\nاگر بگويى چگونه ممكن است حقيقت موجوده كه عين وجود است در خارج وجود داشته‌باشد و چگونه ممكن است موجود اعم از آن حقيقت موجوده و ديگر باشد ؟\r\nمىگوييم معنى موجود كه متبادر به ذهن است و عرف آن را مىفهمد مغاير با وجود نيست بلكه همان وجودى است كه در فارسى از آن تعبير به هست يا كلمات مترادف آن شود . بنابراين هرگاه وجود از ناحيه غير و قائم بذات باشد وجود لنفسه است و موجود بذات خود است چنانچه صورت مجرده هرگاه قائم بذات باشد علم و عالم و معلوم است مانند نفوس و عقول بلكه واجب تعالى چنين است .\r\nتوضيح مطلب : هرگاه فرض شود حرارت از آتش جدا باشد باز هم گرم و گرم كننده‌است زيرا گرم كننده ، موجوديست كه اثر آتش در آن وجود دارد و گرمى هم با فرضى كه جداى از آتش باشد همان آثار را دارد . بهمنيار در كتاب بهجت و سعادت در تأييد فرضيه‌ى مزبور مىگويد : هرگاه صورت محسوسه مجرد از حسن باشد و قائم به خود باشد باز هم حاسه و محسوسه است به‌همين مناسبت گفته‌اند وجود با اين بيانى كه ذكر مىشود زائد بر موجود است مثلًا برخى از اشيا را موجود مىدانيم و حال آنكه عين وجود نيستند و بعضى از اشيا را موجود مىگوييم و حال آنكه عين وجودند كه همان واجب بالذات باشد در نتيجه موجوداتى كه واجب بالذات نيستند وجود آنها زائد بر آنها است .\r\nاگر بگويى چگونه ممكن است اين معنى اعم از وجود قائم بذات و وجود منتسب به انتساب مخصوص باشد و بالاخره منظور از آن همان وجودى باشد كه مبدأ آثار و مظهر احكام است و ممكن است مراد از آن ما قام به الوجود باشد يعنى آن متصورى كه وجود به آن قائم است و اين گونه تصور اعم از اين است وجود قائم به نفس باشد و يا از قبيل قيام امور منتزعه عقليه باشد كه قائم بعروضات خوداند مانند قيام امور اعتباريه از قبيل كليت و\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nجزئيت و امثال اينها . و اين بيان را ايجاب نمىكند تا اطلاق قيام بدان معنى كه بالمجاز است اطلاق موجود هم بر آن بالمجاز باشد .\r\nگذشته از اين بحث فعلى ما در معنى لغوى و اينكه آيا اطلاق موجود بنحو حقيقت است يا مجاز نمىباشد زيرا اين چنين بحثى بيرون از مباحث عقليه است خلاصه كلام آنكه وجودى كه مبدأ اشتقاق موجود است يك امر واحد فى نفسه بيش نيست كه حقيقت خارجيه دارد و موجود اعم از اين وجود قائم بنفس است و وجودى كه انتساب خاصى بدان دارد .\r\nاگر سخن حكميان را به اين حمل كنيم ، مستلزم آن نيست كه بگوييم آنچه از موجود متصور مىشود امر اعتبارى و وصف براى موجودات باشد و همان است كه آن را از بديهيات اوليه دانسته‌ايم . پس اطلاق موجود بر آن حقيقت كه قائم بالذات است به مجاز يا به وضع ديگر است و بالاخره اظهار نظر مذكور ايجاب نمىكند واجب تعالى از عروض وجود براو مستغنى باشد و آن مفهوم امر اعتبارى است كه حقيقت واجب تعالى نمىباشد !\r\n\r\nاندازه دوستى و دشمنى\r\nحكيمى به فرزندش گفته است : با كسى دشمنى نكن هرچند گمان برى كه ضررى براى شما ندارد ، در دوستى زهد نورز هرچند گمان كرديد فايده‌اى براى شما ندارد . شما نمىدانيد چه وقت از دشمنى دشمن مىترسيد و چه وقت از دوستى دوست اميدوار باشيد .\r\n\r\nاحتياط\r\nبه مهلب گفتند : احتياط چيست ؟ گفت : غصه خوردن تا اينكه فرصتى پيش آيد . نيز گفت : گمان و تصور ، مزاحم چيزى پوشيده نشوند ، مگر اينكه آشكارش كنند .\r\n\r\nحلاج\r\nوقتى حلاج را مىخواستند به قتل برسانند دست راستش و سپس دست چپ او را و سپس پاى او را قطع كردند ، وى ترسيد كه از كثرت خونى كه از او رفته رنگش زرد شود ، دست قطع شده‌اش را بر صورتش كشيد تا زردى آن مخفى شود . مىگفت : خود را هدف بيماريها قرار ندادم مگر به اين جهت كه يقين داشتم از اين راه به وصال محبوب مىرسم ، چرا كه عاشق در برابر هر درد شكيبا است و روزى آيد كه بيمار كننده ، بهبوديش دهد . زمانى كه به دار آويخته شد ، گفت : اى خدايى كه بيمارى را بر من مسلط كردى ، كمكم كن .\r\n\r\n","description":"","footnote":"","page_name":" 185 ","page_number":185},
  {"content":"\r\n\r\n لم اسلم النفس للاسقام تبلغها * الا لعلمى بان الوصل يحييها\r\nنفس المحب على آلالام صابرة * لعل مسقمها يوما يداويها \r\n\r\nقيامت\r\nاز عمر بن عبدالعزيز پرسيدند : چرا توبه كردى ؟ پاسخ داد : غلامى داشتم هرگاه قصد تنبيه او را داشتم مىگفت اى عمر از شبى پرهيز كن كه بامداد آن روز قيامت است .\r\n\r\nهارون‌الرشيد\r\nغزالى در مستظهرى ( كتابى كه به المستظهر عباسى اهدا شده‌است ) مىنويسد : عبداللَّه بن ابراهيم خراسانى مىگويد : سال حج هارون الرشيد با پدرم به حج رفتم ، لحظه‌اى هارون را ديدم كه آشفته ، پابرهنه روى سنگها ايستاده‌است و به سوى آسمان مىنگرد و مىلرزد و مىگريد و مىگويد : اى خدا تو تويى و من منم ، من از گناه باز گشته و تو به بخشش من باز گرد . پدرم مىگفت : ببين چگونه متكبر زمين ، بسوى خدا راز و نياز مىكند .\r\n\r\nاخلاص\r\nكسى به ابوذر ناسزا گفت ؛ ابوذر با آرامش گفت : فاصله بين من و بهشت گذرگاهى است . اگر عبور كنم از ناسزاى تو واهمه ندارم و اگر عبور نكنم من به بيشتر از آنچه گفتى شايسته ترم .\r\n\r\nپارسايى على و زهرا عليهما السلام\r\nقرب الاسناد آورده‌است كه : امام صادق عليه السلام مىفرمايد : وقتى حضرت زهرا عليها السلام به خانه على عليه السلام رفت ، فرش منزل او پوست گوسفندى بود كه وقتى مىخواستند بخوابند ، همان را روى خود مىانداختند ، بالش آنها از ليف خرما بود ، مهريه وى نيز يك زره بود .\r\n\r\nمرواريد\r\nدر همان كتاب آمده‌است : امام على عليه السلام در تفسير  يَخْرُجُ مِنْهُمَا اللُّؤْلُؤُ وَ الْمَرْجانُ  « 1 »  ،  مىفرمايد : مرواريد از آب باران و آب دريا بوجود مىآيد . وقتى باران مىبارد ، صدف دهان باز كرده و قطره باران در آن مىچكد . در درون همان صدف گوهر كوچك از قطره ريز باران و گوهر بزرگ از قطره درشت آن ايجاد مىشود .\r\n\r\nنامه يعقوب\r\nوقتى بنيامين ظاهراً به جرم سرقت و در واقع با نقشه يوسف ، در مصر ماندگار شد ،\r\n\r\n\r\n","description":"","footnote":"\r\n( 1 ) - رحمن ، 22 .\r\n","page_name":" 186 ","page_number":186},
  {"content":"\r\n\r\nيعقوب نامه‌اى به عزيز مصر نوشت كه : از يعقوب بنده خدا فرزند اسحاق ، فرزند ابراهيم به عزيز مصر ، ولى بعد ما خانواده‌اى هستيم كه بلاى زيادى بر ما وارد شده‌است ، جدم ابراهيم را دست و پايش بستند و در آتش انداختند تا بسوزد ، خدا آتش را بر او سرد كرد ، پدرم چاقو بر گردنش گذاشتند تا كشته شود ، خدا براى او فدايى فرستاد ، من پسرى داشتم از همه‌ى پسرانم محبوب‌تر بود ، ساير برادران او را به بيابان بردند و با پيراهن آلوده به خون برگشته و گفتند گرگ او را دريده است و اينقدر گريه كردم تا نور از چشم من رفت . پسر ديگرى داشتم كه برادر مادرى او نيز بود ، من خود را به او تسلى مىدادم ، او را بردند ولى وقتى باز گشتند ، گفتند : دزدى كرده‌است و تو او را زندانى كرده‌اى ، ما خانواده‌اى هستيم كه دزدى نمىكنيم و دزد متولد نشده‌ايم ، اگر او را به من بازگردانى فبها و الا نفرينى بر تو كنم كه تا نسل هفتم تو را در بر گيرد ، والسلام . « 1 »\r\nكشاف گويد : وقتى يوسف نامه را خواند ، گريست و در پاسخ نوشت : تو نيز مانند آنان صبر كن ، تو نيز مانند آنان پيروز مىشوى .\r\n\r\nنامه عمل\r\nامام على عليه السلام شنيد كسى ياوه سرايى مىكند . امام فرمود : با اين كارها نامه‌ات را كه دو كاتب مأمور تو مىنويسند ، پر مىكنى و نزد پروردگارت مىفرستى .\r\n\r\nديوانه خوشحال\r\nافلاطون گويد : اگر مىخواهى آسوده‌باشى ، خوشحال باش كه مردم تو را به جاى عاقل ديوانه بخوانند .\r\n\r\nشهرستانى\r\nابوالفتح محمد شهرستانى صاحب كتاب ملل و نحل از اهالى شهرستان است . يافعى در تاريخ خود آورده‌است كه شهرستان نام سه شهر است ، شهرى در خراسان بين نيشابور و خوارزم ، دهى در نيشابور ، شهرى نزديك اصفهان ، شهرستانى از شهر خراسان است . وى در سال 547 هجرى از دنيا رفته است وى پس از ذكر هفت استوانه حكمت كه آخرينشان افلاطون بود ، مىگويد حكيم معاصر آنان ارسطاطاليس بوده‌است .\r\n\r\n\r\n","description":"","footnote":"\r\n( 1 ) - اين نامه از اسراييليات گرفته شده‌است ، هم اصل و هم عبارات آن سند قطعى ندارد . بر اساس مستندات قطعى ، ذبح شده‌ى ابراهيم اسماعيل بوده‌است نه اسحاق .\r\n","page_name":" 187 ","page_number":187},
  {"content":"\r\n\r\n\r\nارسطو\r\nارسطو يا ارسطاطاليس ، پيشواى مشهور و معلم اول است . وى متولد اولين سال شاهنشاهى شهريار است . در هفده سالگى پدرش او را براى كسب دانش به افلاطون سپرد ، ارسطو بيست سال و اندى شاگرد افلاطون بود ، او را به‌خاطر وضع دانش منطق ، معلم اول گويند ، آثار ارسطو در طبيعيات و الهيات و اخلاق هم معروف است . . .\r\nابوعلى سينا تعصب ويژه‌اى نسبت به ارسطو داشت و همواره از او جانبدارى مىكرده‌است .\r\n\r\nادريس و هرمس\r\nقاضى بيضاوى در تفسير و نيز ديگران آورده‌اند كه ادريس پيامبر عليه السلام نخستين كسى است كه در هيئت و نجوم و حساب سخن گفته است . در ملل و نحل آمده‌است كه هرمس ، همان ادريس است و در آغاز حكمت اشراق تصريح شده‌است كه هرمس همان ادريس است و يكى از اساتيد ارسطو بوده‌است .\r\n\r\nظاهر و باطن\r\nحارث همدانى از على عليه السلام نقل مىكند كه فرمود : رسول خدا فرموده‌است : اى على هيچ بنده‌اى نيست مگر اينكه آشكارى و نهانى دارد ، اگر نهان خود را حفظ كند خدا آشكار او را نگه مىدارد و آنكه نهان خود را فاسد كند ، خدا آشكار او را فاسد مىسازد .\r\nهر بنده‌اى آوازه و موقعيتى دارد ، اگر شهرت آسمانى خود را حفظ كند ، خدا شهرت زمينى او را حفظ مىكند و آنكه شهرت آسمانى خود را تباه كند ، شهرت زمينى وى نيز از دست مىرود .\r\n\r\nفاطمه عليها السلام در صحاح\r\nدر صحيح بخارى در باب مناقب حضرت زهرا عليها السلام آمده‌است كه پيامبر فرمود : فاطمه پاره تن من است هركه او را خشمگين كند مرا خشمگين كرده‌است .\r\n\r\nخمس\r\nاز عروة بن زبير نقل شده‌است كه : عايشه به وى گفت : فاطمه دختر رسول خدا پس از رحلت پيامبر از ابوبكر خواست ميراث او را كه از رسول خدا باقى مانده به او تسليم كند .\r\nابوبكر پاسخ داد رسول خدا فرموده : ما ميراثى نداريم . هرچه از او بماند صدقه است . فاطمه از پاسخ او غضبناك شد و از ابوبكر دورى كرد تا شش ماه كه پس از پيامبر زندگى كرد با\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nابوبكر صحبت نكرد .\r\nفاطمه از ابوبكر درخواست كرد تا حقوق وى را از خيبر و فدك و صدقه‌اى كه از رسول خدا در مدينه است در اختيار وى قرار دهد ، وى پاسخ نداد و گفت مىترسم فرمان رسول خدا زير پا افتد ، عمر صدقات مدينه را در اختيار على و عباس گذاشت و خيبر و فدك را كه صدقه رسول خدا مىشمرد ، در اختيار خليفه مىدانست .\r\n\r\nوصيت پيامبر\r\nروز پنجشنبه‌اى بيمارى پيامبر شدت گرفت ، فرمود : كاغذى بياوريد تا چيزى بنويسم كه پس از من گمراه نشويد .\r\nاصحاب به نزاع برخاستند ، رسول خدا فرمود : سزاوار نيست در حضور من نزاع كنيد ، گفتند پيامبر هذيان مىگويد از او بپرسيد مقصود چيست ؟ خواستند از او بپرسند ، فرمود :\r\nواگذاريد مرا .\r\nپيامبر امت را به سه چيز وصيت كرد . اخراج مشركان از جزيرة العرب ، مهمان نوازى از مهمانان ، از وصيت سوم ساكت ماند ، راوى مىگويد آن را به‌خاطر ندارم . . .\r\nابن عباس مىگويد : بدبختى از همين جا آغاز شد .\r\n* روز پنجشنبه‌اى بيمارى پيامبر شدت گرفت ، فرمود : كاغذى بياوريد تا چيزى بنويسم كه پس از من گمراه نشويد .\r\n( هلم اكتب لكم كتابا لا تضلوا بعده ) ،\r\nعمر گفت : تب بر پيامبر غالب شده‌است . قرآن نزد ماست ، كتاب خدا ما را كافى است .\r\nاصحاب به نزاع برخاستند ، يكى مىگفت : كاغذى بياوريد و ديگرى حرف عمر را تكرار مىكرد . مىگفت : وقتى نزاع بالا گرفت ، پيامبر خدا فرمود : برخيزيد .\r\nابن عباس مىگويد : بدبختى از همين جا آغاز شد . « 1 »\r\n\r\nحج تمتع\r\nعمر بن حصين مىگويد : وقتى آيه تمتع نازل شد ، ما همراه رسول خدا عمره تمتع انجام داديم و آيه‌اى بر تحريم آن نرسيد ، و پيامبر تا زنده بود از آن منع نكرد . كسى ديگر از سر\r\n\r\n\r\n","description":"","footnote":"\r\n( 1 ) - اين روايت به سندهاى مختلف در منابع اهل سنت آمده‌است . ر . ك : صحيح بخارى ، ج 1 ، ص 39 و ج 5 ، ص 138 ؛ صحيح مسلم ، ج 5 ، ص 76 ؛ مسند احمد ، ج 1 ، ص 325 .\r\n","page_name":" 189 ","page_number":189},
  {"content":"\r\n\r\nخود آن را تغيير داد . گفته شده عمر بود .\r\n\r\nتجارت بعد از نماز جمعه\r\nدر سبب نزول  وَ إِذا رَأَوْا تِجارَةً أَوْ لَهْواً  « 1 » ، از ابوسفيان و جابربن عبداللَّه نقل شده‌است كه روز جمعه‌اى با پيامبر بوديم ، قافله‌اى داخل مدينه شد ، مردم بسوى آن هجوم آوردند و تنها دوازده تن ماندند ، تا اين آيه نازل شد .\r\n\r\nافشا سرّ\r\nاز ابن‌عباس نقل شده‌است از عمر پرسيدم آن دو زنى كه به حرف پيامبر خدا صلى الله عليه و آله عمل نكردند و راز پيامبر را آشكار كردند ، كه بودند ؟ هنوز سؤالم تمام نكرده‌بودم ، عمر گفت :\r\nحفصه و عايشه بودند .\r\n\r\nوصيت پيامبر\r\nعده‌اى از اصحاب از جمله عمر ، زمان احتضار پيامبر در حضور وى بودند . وى فرمود :\r\nكاغذى بياوريد تا چيزى بنويسم كه پس از من گمراه نشويد ، عمر گفت : تب بر پيامبر غالب شده‌است . قرآن نزد ماست ، كتاب خدا ما را كافى است .\r\nاصحاب به نزاع برخاستند ، يكى مىگفت : كاغذى بياوريد و ديگرى حرف عمر را تكرار مىكرد . مىگفت : وقتى نزاع بالا گرفت ، پيامبر خدا فرمود : برخيزيد .\r\nابن عباس مىگويد : همه‌ى بدبختى از اين جا آغاز شد كه بين پيامبر و نوشتن نامه‌اش جدايى انداختند .\r\n\r\nاصحاب\r\nيحيى بن حماد از ابوعوانه از سليمان از شفيق از عبداللَّه از پيامبر نقل كرده‌است كه فرمود : من پيش از شما بر كوثر وارد مىشوم .\r\nو نيز حديث كرده عمرو بن على از محمد بن جعفر از شعبه از مغيره كه رسول خدا فرمود :\r\nمن پيش از شما بر كوثر وارد مىشوم . آنگاه عده‌اى از مردان شما بر من وارد مىشوند كه مضطربند ، مىگويم ، پروردگارا اينان ياران من هستند . خطاب مىرسد : بلى ولى نمىدانستى پس از تو چه كارهاى ناشايستى مرتكب شدند ، ( آنان سنت تو را تغيير دادند ) ، ( پس از تو مرتد شدند و به جاهليت باز گشتند ) .\r\n\r\n\r\n","description":"","footnote":"\r\n( 1 ) - جمعه ، 11 .\r\n","page_name":" 190 ","page_number":190},
  {"content":"\r\n\r\n* انس هم از پيامبر نقل كرده‌است كه : عده‌اى بر من وارد مىشوند . وقتى آنان را شناختم ، مضطرب مىشوند . مىگويم ، پروردگارا اينان ياران من هستند . خطاب مىرسد : بلى ولى نمىدانستى پس از تو چه كارهاى ناشايستى مرتكب شدند .\r\n* سعيد ابن ابومريم نيز نقل مىكند كه پيامبر فرمود : من بر كوثر وارد مىشوم . هر كس بر من عبور كند از آب آن مىآشامد و هركه از آن آب بياشامد ، تشته نمىشود .\r\nگروهى را مىآورند من آنان و آنان مرا مىشناسند ، سپس بين من و آنها جدايى مىافتد .\r\n* ابوسعيد خدرى نيز گويد : به پيامبر خطاب مىرسد : بلى ، ولى نمىدانستى پس از تو چه كارهاى ناشايستى مرتكب شدند . آنان ( از رحمت خدا دور باشند كه سنت مرا تغيير دادند ) پس از تو مرتد شدند و به جاهليت باز گشتند . « 1 »\r\n\r\nپند\r\nابوحازم به دربار عمربن عبدالعزيز آمد ، عمر گفت : مرا موعظه كن ، ابوحازم گفت : به پهلو بخواب ، و بالش مرگ زير سرت بگذار ، سپس بنگر چه چيزى را دوست دارى كه آن لحظه به نفع تو باشد ، همان لحظه آن را انجام بده ، و هرچه مىدانى تو را ضرر رساند ، همان لحظه رهايش كن ، شايد آن ساعت نزديك باشد .\r\n* صالح بن بصر بر مهدى عباسى وارد شد ، مهدى گفت : مرا موعظه كن . صالح گفت : آيا در همين جا پدر و عمويت مستقر نبودند ؟ گفت : بلى . ابوحازم گفت : آيا آنان كار نيكى داشتند كه آن نيكى ياريشان كند ، گفت : آرى . ابوحازم گفت : ممكن است كار ناپسندى داشته‌باشند كه موجب گرفتارى آنها شده‌باشد ؟ گفت : آرى . ابوحازم گفت : اكنون تو هر آنچه آنان به آن اميد دارند انجام ده و هر كارى كه بر آنها مىترسى ، ترك كن .\r\n\r\nتوبه در عرفه\r\nغزالى در احياءالعلوم ذيل كتاب حج از رسول خدا مىنويسد : هيچ روزى شيطان كوچكتر\r\n\r\n\r\n","description":"","footnote":"\r\n( 1 ) - صحيح بخارى ، ج 7 ، ص 208 .\r\n","page_name":" 191 ","page_number":191},
  {"content":"\r\n\r\nو دور تر و ناچيزتر و خشمگين‌تر از عرفه نيست .\r\nگفته شده برخى گناهان فقط در عرفه قابل آمرزش است . اين روايت را امام صادق عليه السلام از پيامبر نقل كرده‌است . نيز آمده‌است كه بزرگترين گنهكاران كسى است كه در عرفه وقوف كرده‌باشد و گمان كند خدا او را نمىبخشد .\r\n\r\nخواجه نصير\r\nخواجه نصير طوسى پس از فتح بغداد به فرماندار حلب نوشت : سال 655 وارد بغداد شديم ، بامدادش را بامداد بيچارگان كرديم و فرماندارش را به اطاعت خود خوانديم ، چون پيروى نكرد ، دستگير نموديم . اينك تو را به سوى خود مىخوانم ، اگر به اراده آمدى از نعمت برخوردار مىشوى و گرنه نيروى تو گرفته خواهد شد . مانند كسى نباش كه گلويش را با ناخن خود بفشارد و با دست خود دماغ خود ببرد . والسلام .\r\n\r\nدعاى پيامبر\r\nپدرم با خط خودش نوشته‌است : عطا از معناى روايت پيامبر خدا كه فرموده‌است :\r\nخيرالدعاء دعائى و دعاء الانبياء من قبلى ،\r\nپرسش نمود كه مراد كدام دعا است ، پاسخ داد ، اين است\r\nلا إله الا الله وحده وحده وحده لا شريك له ، له الملك ، و له الحمد ، يحيى و يميت و هوحى لا يموت بيده الخير و هو على كل شى ء قدير\r\nو اين دعا نيست بلكه تقديس خداست .\r\n\r\nتوبه حجاج\r\nدر احياءالعلوم آمده‌است : حجاج بن يوسف هنگام مرگ مىگفت : خدايا مرا ببخش ، اينان مىگويند مرا نمىبخشى . عمربن عبدالعزيز از اين جمله در تعجب بود و غبطه مىخورد .\r\nحسن بصرى وقتى شنيد اول پرسيد آيا واقعاً او اين جمله را گفته است . گفتند آرى ، گفت :\r\nاين اميد است . شايد چنين شود .\r\n\r\nطول دنيا\r\nحكيمى گفته است : مرگ چون تيرى است كه به سوى تو آيد ، و عمر تو به اندازه اصابت تير است .\r\n\r\nدانشمندان هند\r\nملل و نحل در بيان دانشمندان هند نوشته‌است آنان روشنفكران هستند و در رشته‌هاى ستاره‌شناسى و احكام آن باخبرند .\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nستاره شناسان هند در احكام نجومى راهى بر خلاف راه منجمان روم و ايران مىپيمايند به اين معنى آنان احكام نجومى را از راه اتصالات ثوابت بدست مىآورند و به سيارات توجهى ندارند و احكام را از خصوصيات كواكب استفاده مىكنند و به طبايع آنها نظرى ندارند . هنديها ستاره‌ى زحل را سعد اكبر مىدانند چون مكانش از ستاره‌هاى ديگر بالاتر و جرمش از ديگران بزرگتر است ولى منجمان در روم و ايران احكام را از طبايع استفاده مىكنند .\r\nهنديها در امور طبى از خواص دواها استفاده مىكنند نه از طبايع آنها . آنان براى فكر ارزش مهمى قائل اند و مىگويند فكر حد وسط معقول و محسوس است كه صور محسوسات و حقايق معقولات به وى عرضه مىشود و همه‌ى معلمان عالم بدان متوجه‌اند .\r\nهنديها با كوشش بسيارى كه در رياضيات متحمل شده‌اند ، از محسوسات بىنياز شده و تجليات ويژه‌اى از عالم براى آنها هويدا گرديده ، تا جايى كه از مغيبات احوال خبر مىدهند و مىتوانند جلو باران را بگيرند و گاهى بر اثر شدت قوه‌ى واهمه مىتوانند انسانى را در حال حاضر از پاى درآورند البته اظهار مزبور مستبعد نيست زيرا قوه‌ى واهمه مىتواند بر اجسام اثر بگذارد و در نفوس تصرف داشته‌باشد چنانچه احتلام و چشم زخم اثر تصرف قوه‌ى واهمه است . افتادن آدمى از روى ديوار مرتفع اثر قوه‌ى واهمه است با آنكه طرز راه رفتن او بر روى ديوار برابر با راه رفتن روى زمين بوده و هرگاه مجرد باشد اعمال عجيبه از وى به ظهور مىرسد و به‌همين مناسبت هنديها چند روز چشمهاى خود را مىبندند تا فكر و وهم سرگرم محسوسات نشود و در صورت تجرد با وهم ديگران مشتركاً به كار مىپردازند ، خصوصاً وقتى مشترك در اتفاق باشند ؛ به‌همين جهت هرگاه پيش آمد مهمى براى آنها اتفاق افتد چهل تن از دوستان مشفق بر يك امر اتفاق مىكنند تا بدين وسيله رفع آن ناراحتى از آنها بشود و گرفتارى شديد از ايشان بر طرف گردد . عده‌يى از آنها لنگر بسته‌اند يعنى آنها كه خود را به آهن مىبندند خوى اين عده از هنديها آنست كه سرها و صورتهاشان را مىتراشند و بدنشان را باستثناى عورتشان برهنه مىكنند و از شكم تا سينه‌شان را به زنجير مىبندند و معتقدند هرگاه چنين نكنند ممكن است شكمهايشان از كثرت دانش و شدت وهم و غلبه‌ىفكر به درد .\r\nوى گفته ممكن است در آهن ارتباط خاصى با اوهام باشد و گرنه آهن چگونه مىتواند از پاره شدن شكم ممانعت كند و يا كثرت دانش چگونه موجبات انشقاق شكم را بوجود\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nمىآورد .\r\n\r\nكشتن حلاج\r\nمنصور به علما مىگفت در قتل من شريك نشويد ، ولى عده‌اى سرمست امضاء نامه قتل او بودند و به حرف وى اعتنا نمىكردند . منصور را به زندان بردند ، و به فرمان مقتدر باللَّه عباسى در اختيار رييس پليس گذاشتند تا هزار ضربه به او زده شود ، و اگر نمرد هزار تازيانه ديگر بزنند و گردنش را نيز بزنند . مقتدر به رييس پليس گفت : اگر نمرد دو دست و پايش را قطع كن ، سرش را جدا نما و بدنش را بسوزان و از حيله او باكى نداشته‌باش . رييس پليس منصور را كشان كشان به محل مخصوص برد ، هزاران تن منتظر مرگ او بودند . هزار تازيانه زدند و او فقط آهى كشيد ، سپس دست و پاى او را بريدند و سرش را جدا كردند و جسدش را سوزاندند و سرش را بر جويى در كنار پل بغداد قرار دادند . وى در سال 309 به قتل رسيد .\r\n\r\nعقل و دين\r\nحكيمى به فرزندش گويد : بايد عقل تو پس از دين تو و سخن تو پس از عمل تو و لباس تو پس از قدرت تو باشد .\r\n\r\nفنون و جنون\r\nمحقق تفتازانى در كتاب مطول ذيل بحث عكس از بديع مىگويد : براى بدست آوردن فنون مختلف ، دامن به كمر و عبا بر شانه انداختم ، حال آنكه جنون همان فنون است وقتى از فنون برخوردار شدم مشخص شد فنون همان جنون است .\r\n طويت لاحراز الفنون و نيلها * رداء شبابى والجنون فنون\r\nفمنذ تعاطيت الفنون و خضتها * تبين لى ان الفنون جنون \r\n\r\nسرّ لغات عربى\r\nدر كتاب سرالعربية در باره‌ى دوزندگى آمده‌است ، خاط براى پيراهن دوزى ، خرز براى چارق دوزى ، خصف براى كفش دوزى ، كتب براى خيك دوزى ، كلب براى پوست دوزى ، سرد براى زره بافى ، خاص براى بادبزن بافى و . . . به كار مىبرند .\r\n\r\nطلسم\r\nفنى است كه چگونگى امتزاج قواى عاليه فعاله با قواى سافله منفعله براى كسب امر غريب را بيان مىكند . گفته شده : طل به معناى اثراست و طلسم يعنى اثر اسم . نيز گفته شده كه طلسم واژه‌اى يونانى است و به معناى گره باز نشدنى است . نيز آمده‌است كه طلسم\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nكنايه از مقلوب آن يعنى مسلط است . يعنى كسىكه بر اين فن مسلط است و بر ديگران مسلط شود .\r\nطلسم از سحر آسان‌تر و به حق نزديك‌تر است . سكاكى كتاب مهمى در فن طلسم نوشته‌است .\r\n\r\nنامه تهديد\r\nدر كتاب خمسين از رجال السالكين نامه زير كه علاءالدين ابن‌كيا حاكم الموت در پاسخ نامه تهديدآميز امير شام نوشته ، آورده‌است .\r\nدر شگفتم از كسىكه كار مهمى انجام داده كه تاكنون نشنيده‌ام و انتظارش نكشيده‌ام .\r\nاى كه مرا به شمشير تهديد كرده‌اى ، پهلوى من نخفته است كه آن را به خاك برسانى . تو چون كبوترى در چنگال باز هستى ، و يا چون كسىكه از كفتار براى دستگيرى شير بيشه بهره برد ، و يا چون كسىكه با انگشت خود جلو دهان افعى را بگيرد ، حال انگشتانش براى او كافى است .\r\nو نيز گفته : از نامه تهديد آميزت به تفصيل و اجمال با خبر شدم ، عجب از مگسى كه بر گوش فيل نشسته ، عجب از پشه كه در شمار تمثال درآيد . پيش از تو برخى همين تهديدهارا داشتند ، ما آنها را از پاى درآورديم . آنان ادعاى باطل كردند و به‌دست حق نابود شدند ، به زودى ظالمان مىفهمند كه پيروزى با كيست . اگر گمان كرده‌اى كه سر از بدنم جدا مىكنى و حلقه‌هاى ما را كه بر فراز كوهها بنا شده نابود كنى ، آرزويى دروغ و خيالى بىاساس در سر پرورانده‌اى ، بعيد است كه جوهر بوسيله عرض نابود شود و جسم بوسيله مرض از پا بيفتد . اگر بخواهيم به ظواهر و منقولات بپردازيم و باطن و معقول را رهاكنيم ، بايد به قدر عقل مردم با آنان سخن گوييم . رسول خدا براى ما الگويى نيكو است كه فرمود :\r\nهيچ پيامبرى به اندازه من آزار نديد ، و تو مىدانى بر سر اهل بيت او و پيروان و ياران و عترت او چه آمد . سپاس خدا را براى همه حال كه ستم ديده‌ايم و ستمگر نبوده‌ايم ، غصب شده‌ايم و غاصب نبوده‌ايم ، شما حال ما را مىدانيد و از آنچه از دست مىدهيد باخبريد و از مرگى كه بدان نزديك مىشويد مطلع هستيد . حال اگر راست مىگوييد در انتظار مرگ بمانيد . البته حال شما نشان مىدهد كه هرگز آرزوى مرگ نخواهيد كرد و خدا از حال ستمگران با خبر است .\r\nپس لباس زلت بپوش و پوستين بلا بر خود بيفكن زيرا كه به زودى از خود تو بر تو چيره\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nخواهم شد و با كمك آنها عظمت تو را مىشكنم و تو چون همان كسى خواهى شد كه گلويش را با ناخن مىفشارد و دماغش را با دست خود مىبرد . چيزى براى آشكار شدن اين حقيقت بر تو نمىگذرد .\r\n\r\nحلاج\r\nگفته شده حلاج صبحدمى در بغداد فرياد مىزد اى مسلمانان مرا از دست خدا در امان بداريد ، مبادا خدا مرا به خود وابگذارد و مأنوس او شوم . و مرا از چنگال نفسم نجات ندهد تا آسوده شوم . در اين كار خدا طاقتى ندارم . گويند اين جمله‌ها يكى از دلائل حكم قتل او بود .\r\nحلاج سروده‌است : در جان من خواسته‌هاى پراكنده‌اى بود از وقتى تو را ديدم همه را جمع كردم ، در معرض حسادت حسودان قرار گرفتم و چون تو مولاى من بودى مولاى همه شدم ، از دنيا و دين مردم جدا گشتم و با تو مشغول شدم اى دين و دنياى من .\r\n كانت لنفسى اهواء مفرقة * فاستجمعت اذ رأتك العين اهوايى\r\nفسار يحسدنى من كنت احسده * وصرت مولى الورى مذ صرت مولايى\r\nتركت للناس دنياهم و دينهم * شغلا بذكرك يا دينى و دنيايى \r\n\r\nمسلمان و دنيا\r\nاز محاسن نقل شده‌است كه در زمان فرماندارى سلمان در مدائن ، آتش سوزى رخ داد ، سلمان شمشير و قرآنش را برداشت و از خانه بيرون رفت و گفت سبك باران چنين نجات مىيابند .\r\nخسرو\r\n بر خاك من رسيد پس از مرگ و هر گياه * كآنرا نه بوى او بود از بيخ بركنيد \r\nگويند\r\n ز وصل شاد نيم و ز جفا ملال ندارم * چنان ربوده‌ى عشقم كه هيچ حال ندارم \r\n\r\nسختى دنيا\r\nابن عباس مىگويد : كسىكه خدا سه روز دنيا را بر او زندان نمايد و او از خدا خشنود باشد ، اهل بهشت است .\r\n\r\nثروت\r\nمال را مال ناميدند چون مردم را از اطاعت خدا متمايل مىكند و مايل مىگرداند .\r\n\r\n","description":"","footnote":"","page_name":" 196 ","page_number":196},
  {"content":"\r\n\r\n\r\nنفس مجرد\r\nمحقق دوانى در شرح هياكل مىگويد : مؤلف بر اين اعتقاد است كه حيوانات داراى نفس مجرده هستند . گذشتگان نيز چنين معتقد بودند و برخى حتى براى حيوانات نفس مجرد قائل بودند .\r\nگويم\r\n گذشت عمر و تو در فكر نحو و صرف و معانى * بهايى از تو بدين نحو صرف عمر بديع است \r\n\r\nقصه مريم عليها السلام\r\nجمال العارفين شيخ عبدالرزاق كاشى ذيل قصه مريم عليه السلام كه خدا فرمود : إنما  فَتَمَثَّلَ لَها بَشَراً  مىنويسد : جبرييل به شكل انسان زيبايى درآمد تا نفس مريم به او تمايل يابد و به مقتضاى طبع بشر به او توجه كند و باعث تحريك شهوتش شود و چون انسان محتلم حالت انزال در او ايجاد شود .\r\nاكنون بايد فهميد چگونه فرزند از يك نطفه بوجود آمده‌است ؟ نطفه مرد چون مايه پنير است و نطفه زن چون شير است يعنى بستن از منى مرد و انعقاد از منى زن چرا كه قوه بستن در منى مرد قوىتر از قوه انعقاد در منى زن است نه اينكه مرد و زن به تنهايى قوه عاقد و منعقد باشند ، چه اگر چنين مىشد اشياء متحد نمىشدند .\r\nحال اگر مزاج زن قوى باشد به صورتى مىشود كه بدون مرد هم فعاليت مىكند . در زنانى شريف كه در كمال قوت هستند مزاج كبدى آنها گرم است ، منى آنها از تخمك راست آنها كه گرمتر است حركت مىكند و تخمك طرف چپ نيز حركت مىكند اين دو نطفه با هم در رحم آماده تركيب شده ، نطفه طرف راست كار نطفه مرد مىكند و موجب عقد مىشود ، و نطفه جانب چپ منعقد مىشود . وقتى مؤيد به روح القدس باشد اثر اين انعقاد در تمام بدن نيز سرايت مىكند .\r\n\r\nهمنشينى با حاكم\r\nمنصور عباسى نامه‌اى به امام صادق عليه السلام نوشت كه چرا مانند ديگران نزد ما نمىآيى ؟\r\nامام نوشت : نه دنيايى دارم كه براى آن از تو بيمناك باشم و نه آخرتى دارى كه به آن اميدوار گردم . نه نعمت ويژه‌اى دارى كه تبريك گويم ، و نه در بلايى هستى تا تسليت گويم . منصور نوشت با ما بنشين تا پندمان دهى .\r\n\r\n","description":"","footnote":"","page_name":" 197 ","page_number":197},
  {"content":"\r\n\r\n\r\nدعا براى گنهكار\r\nابوحازم گويد : در موقف حج در مشعر زنى زيبا را ديدم كه روبند برداشته و مردم را به چهره فريفته . گفتم : اى زن اين مشعرالحرام است ؟ چرا مردم را از عبادت باز داشته و به خود مشغول كرده‌اى ؟ از خدا بترس و چهره بپوشان . گفت : من زنى هستم كه به‌خاطر تقرب به خدا ظلم نمىكنم ، من مىخواهم آنكه گناه ندارد به قتل برسانم ، ابوحازم به يارانش گفت :\r\nدعايش كنيم كه خدا اين صورت زيبا را در آتش نسوزاند . شعبى از اين واقعه با خبر شد ، گفت : شما حجازىها خيلى رقيق القلب هستيد ، اگر عراقى بوديد مىگفتيد خدا تو را لعنت كند .\r\n\r\nمرگ\r\nعبداللَّه بن معتز گفته است : دنيا در وعده تخلف كند و در گرو تلف باشد . خوابيده بسيار است كه در طلب دنيا بود و دنيا او را بيدار كرد . مطمئن به او بسيار است كه دنيا به او خيانت نمود و او را از پاى درآورد و در خاك كرد ، اميدش نااميد نمود و سرانجام امورش را به او نزديك ساخت .\r\nمرگ حياتش را زدود و قدرتش را گرفت ؛ خاك تيره طراوت را از او برداشت و جسمش را پراكنده كرد و چون خطى از خاكستر بعد از آتش شد . دوستانش رفتند و او را در قبر تنها گذاشتند . خانه‌اى كه با كلنگ براى او كندند و با سنگ فرش نمودند . وى همواره پريشان بود تا بدام مرگ افتاد روزگار نيز ياد او را از خاطرها زدود و چشمها به نبودش عادت كردند .\r\n\r\nخمول\r\nگفته‌اند : وقتى عمر خود را در جمع مردم از بين مىبرى ، كى راحت مىشوى تا غذا بخورى .\r\n\r\nيحيى اكتم\r\nدر تاريخ آمده‌است ، صبحدمى در بزم مأمون عباسى ، عبداللَّه بن طاهر و يحيى بن اكتم حاضر بودند ، مأمون به ساقى اشاره پى در پى مىكرد و او قدرى زياد به يحيى شراب داد تا چون مرده‌اى بر زمين افتاد . مأمون دستور داد قبرى براى او ساختند و او را در قبر نهادند و روى آن را پر از گل كردند . مأمون خطاب به او دو بيت به اين مضمون سرود : گفتم : برخيز ، گفت : پايم توان ندارد . گفتم : بگير . گفت : دستم توان ندارد ، سپس دو بيت را به كنيزكى داد تا بالاى سرش بماند و بخواند .\r\n\r\n","description":"","footnote":"","page_name":" 198 ","page_number":198},
  {"content":"\r\n\r\n نديته و هو ميت لا حراك به * مكفن فى ثياب من رياحين \r\n و قلت قم قال رجلى لا تطاوعنى * فقلت خذ قال كفى لا تواثينى \r\nيحيى چون به حال آمد ، پاسخ داد : اى سيد و امير من و مردم ، آنكه مرا شراب داد ستم كرد ، من از ساقى غافل بودم و او عقل و دين مرا گرفت ، آرى نه توان حركت دارم نه پاسخ به صداى منادى . اينك قاضى ديگر انتخاب نما كه من به شراب مردم و به تار زنده شدم .\r\nگويم\r\n روى تو گل تازه و خط سبزه‌ى نوخيز * نشكفته گلى همچو تو در گلشن تبريز\r\nشد هوش دلم غارت آن غمزه خون ريز * اين بود مرا فائده از ديدن تبريز\r\nاى دل تو در اين ورطه مزن لاف صبورى * وى عقل تو هم بر سر اين واقعه بگريز\r\nفرخنده شبى بود كه آن خسرو خوبان * افسوس كنان لب به تبسم شكرآميز\r\nاز راه وفا بر سر بالين من آمد * وز روى كرم گفت كه اى دلشده برخيز\r\nاز ديده‌ى خونبار نثار قدم او * كردم گهر اشك من مفلس بىچيز\r\nچون رفت دل گمشده‌ام گفت بهايى * خوش باش كه من رفتم و جان گفت كه من نيز \r\n*\r\n دگر از درد تنهايى بجانم يار مىبايد * دگر تلخست كامم شربت ديدار مىبايد\r\nز جام عشق او مستم دگر پندم مده ناصح * نصيحت گوش كردن را دل هشيار مىبايد\r\nمرا اميد بهبودى نمانده اى خوش آنروزى * كه مىگفتم علاج اين دل بيمار مىبايد\r\nبهايى بارها ورزيد عشق اما جنونش را * نمىبايست زنجيرى ولى اين بار مىبايد \r\n\r\nهديه ناقابل\r\nاديبى از وزيرى شتر خواست . وزير شترى ضعيف و لاغر به او داد ، اديب كه شتر را ديد به\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nوزير نوشت : شتر عنايتى رسيد ولى خيلى سال بر آن گذشته بود ، گويى ثمره شتران قوم عاد است كه روزگار زمانه او را از بين برده‌است ، يا شايد يكى از دو جفتى باشد كه خدا او را در كشتى نوح عليه السلام قرار داده تا نسل شتران منقرض نشود . شترى است زار و زبون و خشك و لاغر ، عاقل متعجب مىشود از زندگى طولانى او ، استخوانش از ميان پشم و پوست درآمده‌است . اگر به درنده دهند نمىخورد و اگر به گرگ دهند ، حاضر به دريدن آن نيست ، ساليان طولانى است كه علف نمىخورد و از چرا روى برتافته . تنها علف را در خواب و جو را در خيال ديده‌است .\r\nنمىدانم اين حيوان را نگه دارم كه باز هم زحمت دنيا كشد يا نحر كنم كه كمك خرجى باشد . تصميم گرفتم نگه دارم زيرا علاقه به جمع آورى مال و فرزند دارم ، سرگردانى من از اين است كه نه ماده است تا بزايد و نه جوان است تا اميد به فرزندش داشت و نه سالم است كه توان چريدن يابد و نه دست و پاى درستى دارد تا بماند ، ولى منصرف شدم و گفتم آن را بكشم و براى زن و بچه غذايى از آن بسازم . آتشى افروختم و كاردى تيز ، قصابى خواستم تا آن را نحر كند . شتر گفت : از كشتن من نفعى نمىبرى ، زيرا نفسى ضعيف و ديدگانى نابينا دارم ، نه گوشتى شايسته دارم چه اينكه روزگار گوشتم را خورده‌است و نه پوستى براى دباغى كه روزگار پاره‌اش كرده‌است و نه پشمى براى ريسيدن زيرا پشم را كندند . اگر مرا بر آتش بخوانى ، كفى پشكل از من باقى بماند . و آتش به پخته شدن گوشتم وفا نكند .\r\nديدم اين شتر راست مىگويد و در مقام مشاوره ناصحى خيرخواه است ، ولى ندانستم كدام كار او بيشتر مرا شگفت زده كرده‌است ، رفتار روزگار با وى ، صبر او در برابر مشكلات ، توان تو در نگهدارى او ، تحمل تو ، ارزشى كه تو براى دوستت قائل شده‌اى و يا اينكه دوستت ارزشى نداشته كه چنين هديه‌اى داده‌اى ، از كدام تعجب كنم ! در پايان بگويم اين حيوان همان حيوان سر از قبر در آورده و مرده زنده شده در قيامت است والسلام .\r\n\r\nتصنيف\r\nبرخى گفته‌اند ، جمع آورى قرآن تصنيف نيست ، چون مراد از تصنيف ، جمع آورى مطالبى است كه مصنف خود تهيه ديده‌است . با اين توضيح بايد گردآورى حديث را هم تصنيف نگفت در حالى كه استعمال اين واژه در حديث شايع است .\r\n\r\nخطبه غدير\r\nدر خطبه‌ى غدير آمده‌است : امروز ( هجدهم ذى حجه ) روزى محترم است كه خدا آن را\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nبزرگ شمرده و در قرآن از آن نام برده‌است و تكريم كرده و فرموده‌است :  . . . الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي وَ رَضِيتُ لَكُمُ الْإِسْلامَ دِيناً  « 1 »  ،  امروز دين شما كامل كردم و نعمت را به آخر رسانيدم و به اينكه دين شما اسلام باشد راضى شدم .\r\nپس امروز ، روز رسيدن دين به كمال و تكميل نعمتها بر مردم است . حق آشكار و دماغ دشمنان به خاك ماليده شده‌است .\r\nامروز ، روز غدير ، روزى است كه آنچه پيامبر در خاطر داشت ، مطرح نمود و پرده از سخنان خود كنار زد ، و آنچه كه بسيارى از آن بىخبر بودند ، آشكار ساخت ، بندگان به سوى خدا هدايت مىشوند و سياه بختان در حسادت خود فرو مىروند .\r\nامروز ، روز سيد اوصياء پيامبر است . روزى كه فرشتگان به عظمت آن اعتراف مىكنند و خبر بزرگى را نمايان مىسازند ، خبرى كه بيان كننده روشنگرى مردم و هدايت آنان است .\r\nامروز ، پرده از نهانها برداشته شد ، و حقايق به زبان آقاى پيامبران مطرح مىشود . روزى كه دلايل قاطع خداوند آشكار و نص روشن ، محكم مىشود .\r\nامروز ، روزى است كه دشمنان به احسن و آفرين دهان باز مىكنند و با جمله بخ - بخ - به موقعيت خدادادى على تبريك مىگويند و پيامبر مىفرمايد : هركه را من سزاوارتر از خود او هستم على همچنين است .\r\nروزى است كه براى تسلاى خاطر شيعيان مىگويد : خدايا دوست على را دوست و دشمن او را دشمن بدار .\r\nامروز ، روز ظهور حق و رسوايى ياوه گويان و روز عهد ، يقين ، هدايت و وصايت است .\r\nروزى است كه حق گرفته شده و به ولايت على تصريح مىشود . روز برگزيدگى مولى على عليه السلام و اثبات حجت كبرى است .\r\n\r\nشيخ مفيد و سيد مرتضى\r\nسيد مرتضى لاغر اندام بود و در خرد سالى با برادرش سيد رضى به درس ابن‌نباته مىرفت . روزى شيخ مفيد به مجلس درس سيد حضور پيدا كرد . سيد چون مطلع از حضور مفيد شد از جا برخاست و شيخ را جاى خود نشاند و با احترام در برابر او قرار گرفت . شيخ مفيد از سيد خواست درس خود را مطرح كند . سيد اطاعت كرد . شيخ مفيد از ولايتمدارى\r\n\r\n\r\n","description":"","footnote":"\r\n( 1 ) - مائده ، آيه 3 .\r\n","page_name":" 201 ","page_number":201},
  {"content":"\r\n\r\nاو نسبت به اهل بيت متعجب شد .\r\nشيخ مفيد ، حضرت زهرا عليها السلام را در خواب ديده بود كه حسن و حسين عليهما السلام را براى فراگيرى دانش به وى سپرد . صبح همان روز ، فاطمه دختر ناصر ، دو پسرش سيد رضى و مرتضى را نزد شيخ مفيد آورد تا دانش بياموزند .\r\nاز بزرگان\r\n كسى باشد به گيتى مرد اين كار * كه از گيتى همينش كار باشد \r\n*\r\n در هر چه مىكنم نظر از چشم عبرتى * در وى مشرح است ز توحيد صد دليل\r\nبگذر تو از دليل و به مدلول راه بر * او را از او شناس نه از بحث و قال و قيل \r\nمولوى\r\n از پدرآموز اى روشن جبين * ربنا گفت و ظلمنا پيش از اين\r\nنه چو ابليسى كه بحث آغاز كرد * كه بدم من سرخ رو كرديم زرد\r\nرنگ رنگ تست و صباغم تويى * اصل جرم و آفت داغم تويى\r\nهين بخوان رب بما اغويتنى * تا نگردى جبرى و گردم تنى\r\nبر درخت جبر تا كى برجهى * اختيار خويش را يكسو نهى \r\n همچو آن ابليس و ذريات او * با خدا در جنگ و اندر گفتگو\r\nداند او كو نيكبخت و محرم است * زيركى زابليس و عشق از آدم است\r\nزيركى به فروش و حيرانى بخر * زيركى كوريست حيرانى بصر\r\nعقل قربان كن بقول مصطفى * حسبى اللَّه گو كه اللَّه كفى\r\nهمچو كنعان سر ز كشتى وامكش * كه غرورش داد نفس زيركش\r\nكاشكى او آشنا ناموختى * تا طمع در نوح و كشتى دوختى\r\nرستگى زين ابلهى دارى ، هوس * خويش را ابله كن و ميرو به پس\r\nاكثر اهل الجنه البله اى پسر * بهر اين گفتست سلطان البشر\r\nابلهى نه كو به مسخرگى تو دوست * ابلهى كو واله و حيران اوست\r\nابلهانند آن زنان دست بر * از كف ابله وزرخ يوسف به در\r\nعقل را قربان كن اندر راه دوست * عقلها آيد از آن سويى كه اوست\r\nزين سر از حيرت اگر عقلت رود * هر سر مويت سر عقلى شود \r\n\r\n","description":"","footnote":"","page_name":" 202 ","page_number":202},
  {"content":"\r\n\r\n غير اين عقل تو حق را عقلهاست * كه بدان تدبير اسباب شماست\r\nغير از اين معقولها معقولها * يا بى اندر عشق با عز و بها\r\nعشر امثالت دهد تا هفتصد * چون ببازى عقل در عشق صمد \r\n\r\nتفسير آيه تبين\r\nذيل آيه  يا أَيُّهَا الَّذِينَ آمَنُوا إِنْ جاءَكُمْ فاسِقٌ بِنَبَإٍ فَتَبَيَّنُوا  « 1 »  ،  هرگاه فاسقى خبرى براى شما آورد تفحص كنيد تا حقيقت آن براى شما آشكار شود .\r\nبيضاوى تبينوا را به معناى فتعرفوا و تفصحوا معنا كرده‌است . وى نيز افزوده‌است رسول خدا وليد بن عتبه را به عنوان جمع آورى صدقات نزد قبيله بنىمصطلق فرستاد . وليد سابقه عداوت با اين قبيله داشت ، مردم كه خبر آمدن نماينده پيامبر را شنيده بودند به استقبال شتافتند . وليد تصور كرد آنان براى جنگ آمده‌اند . با همين تصور بازگشت و به رسول خدا گفت : قبيله همه مرتد گشته و آماده كارزار شده‌اند . رسول خدا آماده جنگ شد كه آيه مزبور نازل شد و ضمن بيان فسق وليد ، تأنى پيامبر را خواستار شد .\r\nمفهوم آيه پذيرش خبر عادل بدون تفحص است چرا كه وقتى شرطى ذكر شد ، اگر شرط نبود ، مشروط نيز از بين مىرود . حمزه و كسايى فتثبتوا خوانده‌اند ، يعنى وقتى فاسقى خبر آورد ، توقف كنيد تا مسأله براى شما روشن شود . مراد از اسم فاعل ( فاسق ) معناى واحد و وصف عنوانى با هم است ، لذا آنچه كه در پايان آيه آمده‌است ، علت تأنى است . يعنى اگر فاسق واحد آمد ، تبين لازم است نه اينكه تبيّن متعلق به مطلق فسق شود ؛ چرا كه در اين صورت عمل بر طبق شياع باطل مىباشد چرا كه جايى براى تأنى و دقت باقى نمىماند .\r\nعلاوه اينكه لزوم تأنى در آيه مربوط به خبرى است كه منجر به قتل و خونريزى مىشود .\r\nو اگر خبر از اخبارى باشد كه موجب قتل نمىشود ، تبين هم لزومى نخواهد داشت .\r\nپس استدلال به آيه براى حجيت خبر واحد عادل است نه غير آن ، لذا حرف برخى اصوليين قابل دقت است .\r\n\r\nتقدم و تأخر لهو\r\nدر تفسير آيه  وَ إِذا رَأَوْا تِجارَةً أَوْ لَهْواً انْفَضُّوا إِلَيْها وَ تَرَكُوكَ قائِماً قُلْ ما عِنْدَ اللَّهِ خَيْرٌ مِنَ اللَّهْوِ \r\n\r\n\r\n","description":"","footnote":"\r\n( 1 ) - حجرات ، 6 .\r\n","page_name":" 203 ","page_number":203},
  {"content":"\r\n\r\n وَ مِنَ التِّجارَةِ وَ اللَّهُ خَيْرُ الرَّازِقِينَ .  « 1 » اگر بگويند : چرا در ابتداى آيه تجارت بر لهو و در آخر آيه لهو بر تجارت مقدم شده‌است ؟ گوييم چون تجارت مورد توجه است و آنها كه از نماز دست برداشتند ، به تجارت روى آوردند .\r\nحرف آيه اين است كه برخى براى حفظ دين زحمتى نمىكشند و در امورات دينى ثباتى ندارند ، اگر دنيا به آنها روى آورد از عبادت خدا دست بر مىدارند . حتى اگر لهوى پيش آيد كه نفع آن از تجارت كمتر است باز به جانب آن مىروند به‌همين علت تجارت مقدم شده‌است . ولى چرا در آخر آيه لهو مقدم شده‌است ، بايد گفت اقتضاى كلام ترقى از پايين به بالا است ، چرا كه مىخواست بگويد پاداش جزيل خدا برتر از نفع حقير مورد نظر آنان است .\r\n\r\nدنيا و آخرت\r\nحجاج در خطبه خود مىگفت : خدايا ما را به تحصيل آخرت واداشتى و امور دنيا را كفايت كردى ، اى كاش آخرت ما را متكفل مىشدى و ما را به طلب دنيا مأموريت مىدادى .\r\nحسن بصرى اين را شنيد و گفت : اين حكمتى است كه گمشده مؤمن است و از دل منافقى درآمده‌است .\r\n\r\nحفظ آبرو\r\nحكيمى گويد : بهترين كارها ، حفظ آبروى خود با ثروتى است كه در دست دارد .\r\n\r\nهمنشينى\r\nهر گاه با كسىكه پايين‌تر از توست همنشينى كردى ، لازم است بهتر خود را حفظ كنى .\r\n\r\nدوست\r\nاز پند دوست پرهيز نكن و به بد و خوب آن پند توجه ننما .\r\n\r\nمعاشرت\r\nاز معاشرت با افراد نادان بپرهيز ، تا شوكت تو حفظ شود .\r\n\r\nغضب\r\nكسى كه بر چيزى اندك خشم گيرد ، از چيزى كم خشنود مىشود .\r\n\r\nسكوت\r\nسكوت در برابر احمق ، جواب اوست .\r\n\r\n\r\n","description":"","footnote":"\r\n( 1 ) - جمعه ، 11 .\r\n","page_name":" 204 ","page_number":204},
  {"content":"\r\n\r\n\r\nانفاق\r\nدر برابر انسان پست خضوع نكن ، كه او به تو چيزى نمىدهد .\r\n\r\nخمول\r\nسفيان ثورى گويد از امام صادق عليه السلام شنيدم كه مىفرمود : سلامتى آن‌قدر عزيز الوجود است كه خواسته‌اش مخفى شده‌است . هرگاه وجود پيدا كنى ، به گمنامى بپرداز ، اگر نتوانستى در خلوت بسر ببر هرچند خلوت چون گمنامى نيست ، اگر نتوانستى سكوت كن ، هرچند سكوت چون خلوت نيست ، و اگر نتوانستى حرف گذشتگان نيكو را بيان كن ، نيكبخت كسى است كه در خود احساس خلوت كند .\r\n\r\nرضايت خدا\r\nاز رابعه عدويه پرسيدند : كى بنده از خدا خشنود است ؟ گفت : زمانى كه خوشى او در غم چون خوشى او در آسايش باشد .\r\n\r\nشوق به بهشت\r\nاز او ( رابعه عدويه ) پرسيدند : اشتياق تو به بهشت چگونه است ؟ يا چرا با اينكه ادعاى محبت خدا مىكنى به بهشت علاقمندى ؟ در پاسخ گفت : اول همسايه بعد خانه !\r\nرابعه گويد : هر عمل شايسته‌ام را كوچك شمردم .\r\n\r\nزيان دنيا\r\nزاهدى گويد : به دنيا به چشم اهانت بنگر ، چرا كه بهترين چيزهاكه به شما مىدهد ، پرزيانترين آنهاست .\r\n\r\nدنيا\r\nامام شافعى گويد : خدا را بندگان زيركى است كه دنيا را طلاق گفته و از آسيبهاى آن در اضطراب هستند ، به دنيا نگريستند ، و چون فهميدند دنيا محل آسايش زندگان نيست ، آن را چون دريايى تصور كردند كه كار نيك چون كشتيهاى در آن است .\r\n ان اللَّه عباداً فطنا * طلقوا الدنيا و خافوا الفتنا\r\nنظروا فيها فلما علموا * انها ليست لحى وطنا\r\nجهلوها لجة واتخذوا * صالح الاعمال فيها سفنا \r\n\r\n","description":"","footnote":"","page_name":" 205 ","page_number":205},
  {"content":"\r\n\r\n\r\nعمل و قيامت\r\nدر تفسير آيه  وَ يُنَجِّي اللَّهُ الَّذِينَ اتَّقَوْا بِمَفازَتِهِمْ  « 1 »  ،  آمده است : در قيامت عمل شايسته در برابر نيكوكار مجسم مىشود و به آدمى وقتى گرفتاريهاى آخرت را مىبيند ، مىگويد : بر من سوار شو چون در دنيا خيلى بر تو سوار بودم . نيكوكار بر اوسوار مىشود و از گرفتاريها نجات مىيابد .\r\n\r\nكرامت\r\nبزرگى مىگويد : كسى از مقام بزرگوارى برخوردار مىشود كه يكى از دو صفت را دارا باشد ، يا به مردم ننگرد و جز خدا را نبيند و اعتقاد داشته‌باشد كه غير خدا توان رساندن نفع به او ندارند ، يا مردم را از دل بيندازد و از اينكه مردم او را در چه حالى مىبينند ناراحت نشود .\r\n\r\nاخلاص\r\nعارفى گفته است :\r\n ما را خواهى جمله حديث ما كن * خو با ما كن ز ديگران خو واكن \r\n ما زيباييم ياد ما زيبا كن * با ما تو دو دل مباش دل يكتا كن \r\n\r\nسوز دل\r\nيكى از فرزندان پيامبر ، از سوز دل خود مىسرايد و مىگويد : ما بستگان پيامبر محنت كشندگانى هستيم كه از آغاز جام بلا به‌دست گرفته و سركشيده‌ايم ، رنج ما قديمى است و اول و آخر ما محنت كشيده‌است . مردم در جشنها مسرورند و ما در تمام زندگى بيمناك هستيم .\r\n نحن بنوا المصطفى ذوومحن * يجرعها فى الحيوة كاظمنا\r\nقديمة فى الزمان محنتنا * اولنا مبتلى و آخرنا\r\nيفرح هذا الورى بعيدهم * و نحن اعيادنا ماتمنا\r\nالناس فى الامن والسرور ولا * يأمن طول الحياة خائفنا \r\n\r\nشهرت و تواضع\r\nخدا به عزير پيامبر فرموده‌است : اگر نخواهى تو را مشهور كنم ، و سر زبانها بيندازم ، تو را در محضر خود و در رديف متواضعان مىدانم .\r\n\r\n\r\n","description":"","footnote":"\r\n( 1 ) - زمر ، 61 .\r\n","page_name":" 206 ","page_number":206},
  {"content":"\r\n\r\n\r\nعزت نفس\r\nپرستو لانه‌ى خود را از گل و مو مىسازد و از همان مو مىخورد ، و از خوراك آدميان نمىخورد . شاعرى گفته از هرچه در اختيار مردم است دورى كن تا همه تو را دوست داشته‌باشند ، مگر نمىبينى كه پرستو خوراك مردم را بر خود حرام كرده و به‌همين خاطر در خانه‌هايشان چون پيش زاده ( ربيبه ) اقامت دارد .\r\n كن زاهداً فيما خوته يدالورى * تضحى اى كل الانام حبيبا\r\nاو ماترى الخطاف حرم زادهم * فغداً مقيماً فى البيوت ربيباً \r\n\r\nحسن ظن\r\nبزرگى گفته : بايد براى لغزش دوستت ، هفتاد عذر بياورى . هرگاه دلت آسوده نشد به قلب خود بگو چقدر تيره دل هستى ؟ با اينكه برادرت هفتاد عذر آورده ، باز هم عذر او را نمىپذيرى ؟ با اينحال تو خود را مورد سرزنش قرار مىدهى نه او را .\r\nابوسعيد\r\n دل از نظر تو جاودانى گردد * غم با الم تو شادمانى گردد\r\nگر باد بدوزخ برد از كوى تو خاك * آتش همه آب زندگانى گردد \r\n*\r\n اى نه دله ده دله هر ده يله كن * صراف وجود باش و خود را چله كن\r\nيك صبح به اخلاص بيا بر در دوست * گر كام تو برنيارد آنگه گله كن \r\n\r\nمساحت زمين\r\nپدرم به خط خودش نوشته : زمينى است ، درختى بلند قامت دارد كه ارتفاع آن براى ما نامعلوم است گنجشكى در نيمه روز كه خورشيد در اول درجه جدى بوده و در شهريست كه عرض آن بيست و يك درجه است از سر همان درخت به سوى زمين به حركت آمد و در يك نقطه‌اى از سايه‌ى آن درخت به زمين نشست .\r\nصاحب آن زمين از بيخ درخت را تا همان نقطه كه گنجشك نشسته بود به زيد و از همان نقطه تا كنار سايه به عمرو و از كنار سايه تا برابر با سايه ارتفاع درخت را به بكر فروخت و بالاخره نهايت مايملك خود را به عنوان فروش در اختيار نامبردگان گذارد . طولى نكشيد درخت از ريشه كنده شد و مقدار سايه و محلى كه گنجشك روى زمين قرار گرفته بود ، نامعين گشت . اينك لازم است مساحتى را كه نامبرده به خريداران فروخته تسليم آنان\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nنماييم .\r\nمهم آنست كه مىخواهيم طول درخت و سايه و فاصله بيخ درخت را تا نقطه‌اى كه گنجشك در آن نشسته بود تعيين شود تنها رقمى كه از اين رويداد داريم آن است كه گنجشك به اندازه پنج ذراع از سر درخت به زمين پرواز كرده و اينكه عدد ذراعهاى هر يك از مقادير مجهول ، عدد صحيح بوده‌است . گذشته از اين ، نظر ما آنست كه اين مجهولات را بدون كمك گرفتن از قواعد مقرره در حساب از قبيل جبر و مقابله و خطايى و امثال اينها تعيين كنيد اكنون راه حل چيست ؟\r\nتا اين‌جا طرح مسئله به طورى كه از خط پدرم بوده نقل كردم و تصور من اين است پرسش را خود ايشان مطرح كرده‌باشد . اكنون پاسخ آن به طورى كه به ذهن من مىرسد اين است : نظر به اينكه مسافت طيران گنجشك وتر قائمه ايست كه مربع مىشود يكى از آنها 16 و ديگرى 9 و بالاخره يكى از دو ضلع محيط بقاعده چهار و ديگرى سه است و سايه نيز 4 است زيرا ارتفاع خورشيد در آن وقت و در آن عرض 45 بوده و باقى از تمام عرض است كه 69 باشد كه هرگاه 24 از آن كم شود كه ميل كلى است و در محل خود ثابت شده ظل ارتفاع 45 مىباشد و ناچار مساوى با شاخص است از اين تحقيق بدست مىآيد حصه زيد از آن زمين سه ذراع و سهم عمرو يك ذراع و سهميه بكر چهار ذراع است .\r\nالبته در برهانى كه براى مساوات ظل با ارتفاع 45 با شاخص ايراد كرده يك نوع سهل انگارى به كار رفته و ما در بخشى از تحقيقات خود بر رساله اسطرلاب به اين موضوع اشاره كرده‌ايم . در عين حال نظر به اينكه تفاوت ناچيز است اشكالى ندارد و براى پاسخ اين مسأله كافى است .\r\n\r\nعهد خدا\r\nدر كافى با سند حسنه از امام صادق عليه السلام نقل شده‌است : قرآن عهد خدا با خلق است ، بر آدمى لازم است كه به عهد خدا توجه كند و هر روز پنجاه آيه آن را بخواند .\r\n\r\nگنجينه اسرار\r\nامام سجاد عليه السلام مىفرمايد : آيات قرآن خزينه‌هاى خداست لازم است هر گنجينه‌اى باز شود ، در آن دقت شود .\r\n\r\nماه‌هاى رومى\r\nنخستين ماه رومى تشرين اول است كه آغاز سال است و ابتداى آن در اين روزگار اواسط\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nميزان است . كوشيار در زيج موسوم به جامع مىنويسد : نامهاى ماه‌هاى رومى سريانى است نه رومى ، و روميها براى ماه‌هاى خود ، نامهاى ديگرى انتخاب كرده‌اند و اول تشرين اول آغاز سال سريانيها است . آغاز سال رومى ، اول كانون ثانى است كه در اين زمانه ، بيستم درجات جدى است . چنان كه مولانا عبدالعلى در شرح زيج آورده‌است .\r\nكوشيار در زيج جامع نوشته ، شباط كه از ماه‌هاى رومى است ، با شين است ولى جوهرى با سين گفته و محقق بيرجندى گفته شباط معرب سباط است .\r\nحرف محقق بيرجندى بر پايه ساير كلماتى چون كاسان و ابريسم و طست است كه معرب كاشان و ابريشم و طشت هستند . البته در تعريب ، تغيير لازم نيست .\r\n\r\nخمول\r\nخدا به موسى وحى رساند اى موسى لباست كهنه و دل تو تازه باشد . اگر بين مردم ناشناس باشى ، فرشتگان آسمان تو را خواهند شناخت .\r\n\r\nپارسايى ، دورى از حكومت\r\nسلطانى همنشين حكيمى شد كه علف مىخورد و همين غذاى او بود . سلطان گفت : اگر خدمت سلطان كردى به علفخوارى مبتلا نمىشدى . حكيم گفت : اگر تو هم علف مىخوردى به خدمت سلاطين نيازمند نمىشدى .\r\n\r\nخدمت شاه\r\nافلاطون گويد : شاه تو را به خدمت نمىخواند مگر اينكه چيزى افزوده بر خودش در تو مىبيند . او تو را انبرى مىخواهد كه با آن آتش بگيرد ، چون نمىتواند با دست خود آتش را بگيرد . پس بكوش كه به اندازه زيادتى تو بر او ، وظيفه‌ات را انجام دهى .\r\n\r\nستايش بىمورد\r\nهمچنين گويد : كسىكه خوبىهايى را كه در تو نيست ستايش كند و از تو خشنود باشد ؛ هم او گاه خشم از تو نكوهشايى كند كه در تو نباشد .\r\n\r\nشرم از خدا\r\nبطلميوس مىگويد : بر دانشمند لازم است هر وقت فكر نافرمانى خدا در او ايجاد شد ، از پروردگارش شرم كند .\r\n\r\nآسايش و ناراحتى\r\nهمچنين بطلميوس مىگويد : خدا در موقع آسايش ، انسان را از فضيلت بهره‌مند نموده و\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nدر ناراحتى ، از ثواب و پاداش آن متنعم كرده .\r\n\r\nدوام در عمل\r\nكافى روايت حسنه‌اى از امام باقر عليه السلام نقل مىكند كه فرمود : بهترين عمل نزد خدا عمل دائمى است ، هرچند كم باشد .\r\n\r\nآفرينش آسمان و زمين\r\nدر روضه كافى روايت صحيحه‌اى از محمد بن مسلم ، از امام باقر عليه السلام نقل شده كه امام فرمود : نخستين مخلوق آب بود ، كه خدا عرش خود را بر فراز آن قرار داد ، سپس آب به فرمان خدا به شكل آتش درآمد ، پس از آن آتش خاموش شد و از آن دودى در فضا پراكنده شد و خدا آسمانها را از آن دود آفريد و زمين را از خاكستر خلق كرد .\r\n\r\nممنوعيت از تصرف مال\r\nثروتمندى از اهالى بصره به ساختن عمارت پرداخت . در همسايگى وى پيرزالى بود كه خانه‌اش بيست دينار بيشتر ارزش نداشت . ثروتمند براى اينكه ابعاد خانه‌اش مربع باشد حاضر شد آن منزل را از پير به دويست دينار بخرد ولى او نمىپذيرفت . ثروتمند ناراحت شد و گفت : پيداست كه سفيه هستى و لازم است قاضى تو را از دسترسى به اموالت به‌خاطر سفاهت ممنوع نمايد . پيرزال به قاضى گفت : قاضى بايد آنكه خانه بيست دينارى را به دويست دينار مىخرد سفيه بداند و از تصرف در اموال ممنوع نمايد . قاضى و حاضران ساكت ماندند و آن پير تا از دنيا رفت خانه را از دست نداد .\r\n\r\nپارسايى و دنيا\r\nزاهدى بغدادى بنام رويم ، قاضى شهر شد . جنيد مطلع شد و در ملاقات با او گفت : هركه مىخواهد سرّ خود را نزد كسى به امانت گذارد كه افشا نكند ، نزد رويم بگذارد . زيرا او راز خود را كه محبت دنيا بود ، چهل سال پوشيده نگه داشت .\r\n\r\nتلاوت قرآن\r\nحسن بصرى از امام صادق عليه السلام نقل كرده كه : قرآن با حزن نازل شد ، شما نيز با حزن بخوانيد .\r\nهمچنين از امام صادق عليه السلام نقل شده كه پيامبر صلى الله عليه و آله فرمودند : قرآن را با لحن و صداى عربى بخوانيد و از صداى فاسقان بپرهيزيد ، به زودى مردمى مىآيند كه قرآن را با غنا مىخوانند ، صداى قرآن از گودى گلويشان تجاوز نمىكند ، دلهاى آنها و هركه از صداى آنها\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nبه شگفت آيد ، مقلوب است .\r\n\r\nسوره يس\r\nسعيد بن يسار گفته است : به امام صادق عليه السلام گفتم : غلام شما سليم مىگويد : از قرآن جز سوره يس را نمىداند ، همان را بخواند يا بقيه را فراگيرد ، فرمود : همان را بخواند مانعى ندارد .\r\n\r\nايمنى از عذاب قبر\r\nامام صادق عليه السلام فرمودند : خواندن سوره ملك مانع عذاب قبر است و من پس از عشا همانطور كه نشسته‌ام آن را مىخوانم .\r\n\r\nيارى ستمديده\r\nمن لا يحضره الفقيه از امام صادق عليه السلام نقل مىكند كه : در يارى خدا از بنده‌ى مؤمن همين كافى است كه آن مؤمن ببيند دشمنش به گناه مشغول است .\r\n\r\nشِكَر\r\nدر كافى آمده‌است كه امام صادق عليه السلام شِكَر صدقه مىداد ، عرض كردند شِكَر صدقه مىدهى ؟ فرمود : از شيرينيها بهتر از اين را دوست ندارم و مىخواهم بهترينها را صدقه دهم .\r\n\r\nتقوا\r\nمن لا يحضره الفقيه به نقل از امام صادق عليه السلام آورده‌است كه : كسىكه خدا او را از ذلت نافرمانى به عزت فرمانبرى از خدا برساند ، او را بدون ثروت ، توانگر ، و بدون عشيره عزيز ؛ و بدون انيس ، به خود مأنوس كرده‌است . و هركه از خدا بيمناك باشد خدا همه چيز را از او بيمناك خواهد ساخت . و كسىكه از خدا نترسد ، خدا او را از همه چيز مىترساند . و كسىكه به اندك روزى قانع باشد خدا به عمل كم او خشنود است .\r\n\r\nشرم از كاسبى ، تقوا\r\nكسى كه از كسب معيشت شرم نكند ، كسب براى وى آسان باشد و خانواده‌اش بهره‌مند شوند . كسىكه از دنيا دورى كند ، خدا حكمت را بر دل او پايدار كند و زبانش را به كلمات حق گويا گرداند و عيبهاى دنيا را به او مىنماياند و او را با سلامتى به دارالسلام مىبرد .\r\n\r\nتعبير خواب\r\nاز امام صادق عليه السلام در روضه كافى آمده‌است : اگر كسى خوابى بد ديد ، به پهلوى ديگرش\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nبغلتد و بگويد :  إِنَّمَا النَّجْوى مِنَ الشَّيْطانِ لِيَحْزُنَ الَّذِينَ آمَنُوا وَ لَيْسَ بِضارِّهِمْ شَيْئاً إِلَّا بِإِذْنِ اللَّهِ .  « 1 »\r\nهمچنين بگويد :\r\nعذت بما عاذت به الملائكة المقربون و الانبيائه المرسلون و عباده الصالحون من شر ما رأيت و من شر الشيطان الرجيم . « 2 »\r\n\r\nدنيا و آخرت\r\nبزرگى گويد : واى بر كسىكه آخرتش را براى سامان دادن دنيايش ، تباه كند ، چنين كسى از دنيايى كه آبادش كرده دور و به آخرتى كه تباهش نموده نزديك مىگردد .\r\nگويم\r\n صمت عادت كن كه از يك گفتنك * مىشود زنار اين تحت الحنك\r\nگوش بگشا لب فرو بند از مقال * هفته هفته ماه ماه و سال سال\r\nخامشى را آنقدر كن ورد جان * كه فراموشت شود لفظ زبان\r\nرنج راحت دان چو شد مطلب بزرگ * گرد گله توتياى چشم گرگ \r\n\r\nامنيت\r\nبطلميوس مىگويد : ايمنى ، وحشت تنهايى را مىبرد ، چنانچه ترس ، انس با جماعت را مىبرد .\r\n\r\nفخر به لباس\r\nوزير ، ابوالحسن على بن عيسى ، همواره دوست داشت ، اظهار فضل كند . روزى قاضى ابوعمرو كه لباس فاخرى پوشيده بود بر او وارد شد . وزير به او گفت : ابوعمرو لباس پيش شكافته‌ات را چند خريده‌اى ؟ قاضى گفت : به صد دينار . وزير گفت : من جامه‌ام را به بيست دينار خريده‌ام ، قاضى گفت : وزير مىخواهد خود را با مبلغ ناچيزى به لباسهاى خوب بيارايد و ما مىخواهيم با قيمت گران لباس فاخر بپوشيم . علاوه اينكه ما با مردم سروكار داريم ، هر كس مىخواهد شكوهش در دل باشد بايد اين لباس را بپوشد ؛ ولى وزير كه با\r\n\r\n\r\n","description":"","footnote":"\r\n( 1 ) - نجوى عمل شيطانى است تا مؤمنان را غمگين كند ، آنان توان آزار رساندن به كسى بدون اجازه‌ى خدا ندارند . مجادله ، 10 .\r\n( 2 ) - پناه مىبرم به خدايى كه فرشتگان مقرب و پيامبران مرسل و بندگان صالح به وى پناه برند ، از دست هر چه ديدم و از دست شيطان مطرود .\r\n","page_name":" 212 ","page_number":212},
  {"content":"\r\n\r\nخواص رفت و شد دارد ، حاجتى به لباس گران ندارد ، چون آنان مىدانند وزير توانايى تهيه لباس فاخر را دارد .\r\n\r\nستمگر\r\nيكى از خلفاء كسى را ساليان طولانى حبس كرد ، وقت وفاتش نامه‌اى به خليفه نوشت و به زندانبان گفت هر وقت از دنيا رفتم ، نامه را به خليفه برسان . پس از مرگ ، زندانبان نامه را به خليفه داد در آن چنين نوشته بود : اى بىخبر ، دشمن رفت ، مدعى عليه نيز به دنبالش رفت ، منادى جبراييل است و داورى بينه نمىخواهد .\r\nمولوى\r\n اوست ديوانه كه ديوانه نشد * اين عسس را ديد و در خانه نشد\r\nعقل من گنج است و من ويرانه‌ام * گنج اگر ظاهر كنم ديوانه‌ام\r\nكان قند و نيستان شكرم * بر زمين مىرويم و خود مىخورم\r\nعلم گفتارى كه آن بيجان بود * عاشق روى خريداران بود\r\nعلم گفتارى و تقليديست آن * كز براى مشترى دارد فغان \r\n مشترى من خدايست و مرا * مىكشد بالا كه اللَّه اشترا\r\nرو خريداران مفلس را بهل * چه خريدارى كند يك مشت گل\r\nيارب اين بخشش نه حد كار ماست * لطف تو بايد كه گردد كار راست\r\nباز خر مارا از اين نفس پليد * كاردش تا استخوان ما رسيد \r\nحافظ\r\n گفتم از كوى فلك صورت حالى پرسم * گفت آن مىكشم اندر خم چوگان كه مپرس \r\nهلالى\r\n لذت ديوانگى در سنگ طفلان خوردنست * حيف از آن اوقات مجنون را كه در هامون گذشت \r\nرضى الدين على لالا\r\nنام وى رضى الدين على لالا غزنوى است كه در سال 642 از دنيا رفته است .\r\n هم جان به هزار دل گرفتار تو است * هم دل به هزار جان خريدار تو است\r\nاندر طلبت نه خواب يابد نه قرار * هر كس كه در آرزوى ديدار تو است \r\n\r\n","description":"","footnote":"","page_name":" 213 ","page_number":213},
  {"content":"\r\n\r\n\r\nرضى الدين على لالا\r\nجامى در اوائل « ثلث » و آخر « نفحات » مىگويد : رضى الدين به هند رفت و در آنجا با ابورضا ركن همنشين شد ، ابوالرضا شانه‌اى كه مىگفت شانه‌ى رسول خداست به او عطا كرد .\r\nنويسنده نفحات مىگويد : اين شانه بعد از آن نزد علاءالدوله سمنانى بود و ممكن است از رضى الدين به وى رسيده‌باشد . علاءالدوله آن را در پارچه‌اى پيچيد و آن را در ميان ورقى گذاشت و بر آن با خط خود نوشت : اين شانه‌اى است از شانه‌هاى رسول خدا و اين پارچه همان است كه از ابوالرضا ركن به اين ناتوان رسيده‌است . علاءالدوله هم به خط خود نوشته بود : اين شانه امانت بود از رسول خدا كه به‌دست رضى الدين لا لا برسد .\r\nالبته آنچه مؤلف نفحات نوشته خالى از تأمل نيست . . . در قاموس آمده‌است كه ركن از ياران پيامبر نبوده بلكه دروغگويى هندى است كه پس از ششصد سال در هند مدعى شد به همنشينى پيامبر رسيده‌است . . .\r\n\r\nزن با وفا ، هدبه عذرى\r\nوقتى هدبه عذرى ( در برخى نسخه‌ها هديه عذرى آمده‌است ) را براى كشتن مىبردند به زنش گفت : اگر من مردم ، شوهر نكن و دماغ خود را ببر تا كسى فريفته چهره تو نشود . زن فوراً دماغ خود را بريد و گفت : آسوده‌باش ، هدبه گفت : مرگ اكنون بر من گوارا است .\r\n\r\nنذر سلامتى\r\nابن‌دهان به‌خاطر شادى از سلامتى يكى از حكام به او نوشت : مردم براى سلامتى تو نذر كردند كه روزه بگيرند ، و من نذر كردم افطار كنم ، زيرا بهبودى تو عيد است و روزه عيد هرچند نذرى باشد ، باطل است .\r\n نذر الناس يوم برئك صوما * غير انى نذرت وحدى فطرا\r\nعالما ان يوم برئك عيد * لا ارى صومه و ان كان نذرا \r\n\r\nفرياد از ظواهر\r\nخواجه عبداللَّه انصارى گويد : فرياد از معرفت رسمى و حكمت تجربتى و محبت عاريتى و عبادت عادتى .\r\n\r\nزن\r\nزنان ريسمان‌هاى شيطان هستند .\r\n\r\n","description":"","footnote":"","page_name":" 214 ","page_number":214},
  {"content":"\r\n\r\n\r\nنگاه ناروا\r\nنگاه ناروا ، زناى چشم است .\r\n\r\nصدقه و صله\r\nصدقه با خويشان هم صدقه است و هم صله رحم .\r\n\r\nشكر و صبر\r\nايمان بر دو بخش است ، بخشى شكر نعمت است و قسمى صبر .\r\n صدف وار بايد زبان در كشيدن * كه وقتى كه حاجت بود در چكانى \r\nعطار\r\n اصمعى مىرفت در راهى سوار * ديد كناسى شده مشغول كار\r\nنفس را مىگفت اى نفس نفيس * كردمت آزاد از كارى خسيس\r\nهم ترا دائم گرامى داشتم * هم براى نيكنامى داشتم\r\nاصمعى گفتش كه بارى اين مگو * اين سخن با وى تو اى مسكين مگو\r\nچون تو هستى در نجاست كارگر * هين چه باشد در جهان زين خوارتر\r\nگفت آنكو خلق را خدمت كند * كار من صد ره ازو بهتر بود \r\n\r\nهمت شاهانه\r\nشهريارى بر دربارى غضب كرد ، وزير هم فوراً نام او را از ديوان حقوق انداخت . شاه گفت :\r\nنام او را حذف نكن كه خشم من با همت شاهانه‌ام منافات ندارد .\r\n\r\nكفران نعمت\r\nاز شخصى صوفى پرسيدند : چرا خدا خود را خيرالرازقين ناميده‌است ؟ گفت : چون هركه نعمت او را كفران كند ، قطع نمىكند .\r\n\r\nرد درخواست\r\nكسى نامه‌اى به دوستش نوشت و از او تقاضاى چيزى كرد ، رفيقش نوشت : دستم تهى است تا جايى كه يك پيمانه گندم هم ندارم . رفيقش در پشت همان نامه نوشت : اگر راست گفتى خدا تو را تكذيب كند ( يعنى ثروتمند كند ) و اگر دروغ گفتى ، خدا تو را تصديق كند ( يعنى تو را فقير كند ) .\r\nمولوى\r\n گر ترا از غيب چشمى باز شد * با تو ذرات جهان همراز شد \r\n\r\n","description":"","footnote":"","page_name":" 215 ","page_number":215},
  {"content":"\r\n\r\n نطق خاك و نطق آب و نطق گل * هست محسوس هواس اهل دل\r\nهر جمادى با تو مىگويد سخن * كو ترا آن گوش و چشم اى بوالحسن \r\n گر نبودى واقف از حق جان باد * فرق كى كردى ميان قوم عاد\r\nجمله‌ى ذرات در عالم نهان * با تو مىگويند روزان و شبان\r\nما سميعيم و بصير و باهشيم * با شما نامحرمان ما خامشيم\r\nاز جمادى سوى جان جان شويد * غلغل اجزاى عالم بشنويد\r\nفاش تسبيح جمادات آيدت * وسوسه‌ى تأويلها بزدايدت\r\nچون ندارد جان تو قنديلها * بهر بينش كرده‌اى تأويلها \r\nسعدى\r\n برو دامن از گرد عصيان بشوى * كه ناگه ز بالا ببندند جوى\r\nگر آيينه از آه گردد سياه * شود روشن آيينه دل ز آه\r\nهنوز از سر صلح دارى چه بيم * در عذر خواهان نبندد كريم \r\nخسرو\r\n آه كه فرصت همه بر باد رفت * عمر نه بر قاعده داد رفت\r\nباغ جهان بوى وفايى نداشت * سبزه او مهر گياهى نداشت\r\nچرخ ستمگر ز ستم بس نكرد * عمر چنان رفت كه رو پس نكرد \r\nولى دشت بياضى\r\n از يار دلا بسى ستم خواهى ديد * خوارى بسيار و لطف كم خواهى ديد\r\nهر كس كه رخش بديد جز خون نگريست * چشمى دارى ولى تو هم خواهى ديد \r\n\r\nتسبيح موجودات\r\nهمه‌ى اجزاى جهان زنده است و سخن مىگويد و هر چيز خدا را تسبيح مىنمايد ولى شما تسبيح آنها را نمىدانيد . البته نطق برخى قابل فهميدن است مانند دو انسان همزبان و نطق برخى شنيده مىشود ولى قابل فهم نيست مانند نطق دو انسان با دو زبان ، برخى موجودات نيز صدايشان شنيده مىشود ولى قابل فهم نيست ، كسىكه در حجاب است صداهاى تسبيح را نمىشنود و نمىفهمد ، و آنان كه از حجاب بيرون آمده‌اند همه را مىشنوند و مىفهمند .\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nمولوى\r\n چون بت رخ تست بت پرستى بهتر * چون باده ز جام تست مستى بهتر\r\nاز هستى عشق تو چنان نيست شدم * كان نيستى از هزار مستى بهتر \r\n\r\nتناسب درخواست\r\nكسى به ديگرى گفت : براى خواسته‌ى ناچيزى نزد تو آمده‌ام . در پاسخ گفت : براى برآورده شدن آن نزد مردكى برو .\r\nديگرى به كسى گفت : براى خواسته ناچيزى نزد تو آمده‌ام ، در پاسخ وى گفت : بگذار تا بزرگ شود .\r\n\r\nصوفى\r\nاز رويم پرسيدند صوفى كيست ؟ گفت : كسى است كه نه مالك چيزى مىشود و نه خود مالك چيزى است . نيز گفته است : تصوف يعنى برتر ندانستن يكى از دو چيز .\r\n\r\nانقطاع از خلق\r\nسمنون محب مىگويد : نخستين وصال عبد با حق اين است كه از خود بگذرد ، و نخستين دورى عبد با حق اين است كه با خود باشد .\r\n\r\nكمك به ستمگر و ستمديده\r\nدر حديث آمده‌است : برادرت را چه ظالم و چه مظلوم باشد يارى كن ، گفتند : چگونه ظالم را يارى كنيم ؟ فرمود : او را از ظلم باز دار .\r\n\r\nياد مرگ\r\nگفته شده كه بسيار چيزى را ياد كنيد كه لذتها را پايان مىدهد .\r\n\r\nپشتكار\r\nعلت سستى در كار ، نشناختن آن است .\r\n\r\nاستغاثه\r\nروزى ابن‌فارض ، شاعر عرب ، در ساحل دجله بود و در دستش شاخى بود كه به ران خود مىزد ، به طورى كه آن را مجروح كرد ولى نمىدانست . او همينطور بر خود مىزد و در آن حال اين اشعار را سرود ؛ دلى داشتم كه با آن زندگى مىكردم ، در گذر زمان آن را از دست دادم ، خدايا آن را به من باز گردان كه سينه‌ام در بدست آوردن آن تنگ شده‌است ، من تا آخرين رمقم تقاضاى دادرسى دارم ، اى فرياد رس ، به داد من برس .\r\n\r\n","description":"","footnote":"","page_name":" 217 ","page_number":217},
  {"content":"\r\n\r\n كان لى قلب اعيش به * ضاع منى فى تقلبه\r\nربّ فاردده علىّ فقد * ضاق صدرى فى تطلبه\r\nفاغيث مادام بىرمق * يا غياث المستغيث به \r\nروزى نيز گفت : با اينكه از من خبردارى ، باز هم مرا آزمايش كن چون مطمئن هستم كه از غير تو عايدى ندارم پس هر آزمايشى مىخواهى انجام ده .\r\n تريد منى اختبار سرى * و قد علمت المراد منى\r\nو ليس لى فى سواك حظ * فكيف ماشئت فاختبرنى \r\nهمان لحظه ادرار او بند آمد و درد شديدى گرفت ولى او مدتها بر اين درد صبر كرد . شبى يكى از دوستانش او را در خواب ديد كه او از خدا شفاى خود را مىخواهد . وقتى دوستش خواب را براى او تعريف كرد ، ابن‌فارض فهميد كه خدا او را به آداب عبوديت تأديب مىكند و عجز و ناله از او مىخواهد . او از خانه خارج شد و هر وقت به مكتب خانه‌اى مىرسيد به بچه‌ها مىگفت براى عموى دروغگوى خود دعا كنيد .\r\n\r\nكتمان\r\nآمده‌است براى رسيدن به خواسته‌هااز كتمان كردن كمك بگيريد .\r\nسيد محمد جامه باف\r\n شاطر بچه‌اى كه نكته بر باد گرفت * صد ملك دل از حسن خدا داد گرفت\r\nبالا روى از دود دل من آموخت * وز چشم ترم قطره زدن ياد گرفت \r\nدرويش دهكى\r\n مرا چه حد سخن پيش آن جمال و قداست * كه صد هزار صفت گر كنم يكى ز صداست\r\nبد است خوى تو اى جان كه بد همى گويند * رخت كه هست نكو گفت هيچ كس كه بد است \r\n*\r\n گفته‌اى درويش جان ده در طريق عاشقى * كار دشوارى بفرما اين خود آسان من است \r\n*\r\n از غم صورت شيرين به قيامت فرهاد * صد قيامت كند آندم كه رود كوه بباد \r\n*\r\n\r\n","description":"","footnote":"","page_name":" 218 ","page_number":218},
  {"content":"\r\n\r\n مىكند پروانه ترك جان و مىسوزد روان * تا نبيند شمع خود را مجلس آراى كسان \r\n*\r\n اگر زمن طلبى جان چنان بيفشانم * كه آب در دهن حاضران بگردانم \r\n*\r\n مرا ز عشق نه عقل و نه دين و نه دنياست * چه زندگيست كه من دارم اين چه رسوايى است\r\nحديث شوق همين بس كه سوختم بىدوست * سخن يكى است دگرها عبارت آرايى است \r\nحسن دهلوى\r\n در عرصات همچنان روى گشاده اندرآ * تا بدعا بدل شود دعوى دادخواه تو\r\nهر گنهى كه مىكنى عذر كه مىكند طلب * اين همه طاعت حسن گرد سر گناه تو \r\nمهرى\r\n حل هر نكته كه بر پير خرد مشكل بود * آزموديم به يك جرعه‌ى مى حاصل بود\r\nگفتم از مدرسه پرسم سبب حرمت مى * در هركس كه زدم بى خود و لايعقل بود\r\nخواستم سوز دل خويش بگويم با شمع * بود او را به زبان آنچه مرا در دل بود\r\nدولتى بود ز وصل تو شبى مهرى را * حيف و صد حيف كه بس دولت مستعجل بود \r\nابوسعيد\r\n آن يار كه عهد دوستدارى بشكست * مىرفت و منش گرفته دامن در دست\r\nمىگفت دگر باره بخوابم بينى * پنداشت كه بعد از او مرا خوابى هست \r\nخان احمد\r\n از گردش چرخ واژگون مىگريم * وز جور زمانه بين كه چون مىگريم\r\nبا قد خميده چون صراحى شب و روز * در قهقهه‌ام و ليك خون مىگريم \r\n\r\n","description":"","footnote":"","page_name":" 219 ","page_number":219},
  {"content":"\r\n\r\nگويند\r\n آفاق به پاى آه ما فرسنگى است * وز ناله‌ى ما سپهر دود آهنگى است\r\nدر پاى اميد ماست هر جا خارى است * بر شيشه عمر ماست هر جا سنگى است \r\nمعلم ثانى\r\n اسرار وجود خام و ناپخته بماند * و آن گوهر بس شريف ناسفته بماند\r\nهر كس ز سر قياس چيزى گفتند * و آن نكته كه اصل بود ناگفته بماند \r\nجامى\r\n حسن خويش از روى خوبان آشكارا كرده‌اى * پس به چشم عاشقان خود را تماشا كرده‌اى\r\nزاب و گل عكس جمال خويشتن بنموده‌اى * شمع گل رخسار و ماه سر و بالا كرده‌اى\r\nجرعه‌اى از جام عشق خود به خاك افكنده‌اى * ذوفنون عقل را مجنون و شيدا كرده‌اى\r\nگر چه معشوقى لباس عاشقى پوشيده‌اى * آنكه از خود جلوه‌اى بر خود تمنا كرده‌اى\r\nبر رخ از مشك سيه مشكين سلاسل بسته‌اى * عالمى را بسته‌اى زنجير سودا كرده‌اى\r\nموكب حسنت نگنجد در زمين و آسمان * در درون سينه حيرانم كه چون جا كرده‌اى\r\nمىكنى جامى كم اندر عشق اسم و رسم خويش * آفرين بادا بر اين رسمى كه پيدا كرده‌اى \r\nبيكسى\r\n گفت ديروز طبيبى كه تب يار شكست * لله الحمد كه امروز به صحت پيوست \r\nخسرو\r\n لبت به خنده مرا مىكشد چه بدبختم * كه داده خوى اجل بخت من مسيحا را \r\n\r\nعارف و ثروتمند\r\nعارفى به ثروتمندى گفت : طلب دنياى تو چگونه است ، ثروتمند گفت : بسيار . عارف\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nپرسيد به هرچه خواسته‌اى رسيده‌اى ؟ ثروتمند پاسخ داد : خير . عارف پرسيد : عمرى در طلب دنيا بوده‌اى به آن نرسيدى ، حال تو با آنچه كه در طلب آن نبوده‌اى چه خواهد بود ؟\r\nپرسش و پاسخ اين عارف را در ضمن حكايتى در كتاب سوانح حجاز چنين به نظم آورده‌ام :\r\n عارفى از منعمى كرد اين سؤال * كى ترا دل در پى مال و منال\r\nسعى تو از بهر دنياى دنى * تا چه مقدار است اى مرد غنى\r\nگفت افزون است از عد و شمار * كار من آنست در ليل و نهار\r\nعارفش گفت اينكه بهرش در تكى * حاصلت زان چيست ؟ گفتا اندكى\r\nآنچه مقصود است اى روشن ضمير * برنيامد زان مگر عشر عشير\r\nگفت عارف اينكه هستى روز و شب * از پى تحصيل آن در تاب و تب\r\nشغل آن را قبله‌ى خود ساختى * عمر خود را بهر آن درباختى \r\n آنچه زان مىخواستى و اصل نشد * مدعاى تو از آن حاصل نشد\r\nدار عقبا كو ز دنيا برتر است * وز پى آن سعى خواجه كمتر است\r\nچون شود چيزى ترا حاصل از او * خود بگو اى مرد دانا خود بگو \r\nاين اشعار را زمانى سرودم كه در شهر آمد ( بين دجله و فرات ) بودم ، در آنجا خاطرى پريشان ، قلبى نگران و چشمى گريان داشتم ، چرا كه روزگار با من نبود و دوستان را از من جدا كرده‌بود و اقامت كاروان زياد شده بود ، به طورى كه نهايت ناراحتى را فراهم كرده‌بود .\r\nعلت آن بود كه برخى از حاكمان تقاضاى رشوه مىكردند و حركت كاروان را به‌همين علت ممنوع كرده‌بودند . در آن مكان دوازده شبانه روز گرفتار بودم ، نه خوراكى داشتم و نه خوابى ، تا اينكه خدا اسباب حركت ما را فراهم كرد ، زمانى كه نزديك بود روح ما برود .\r\n\r\nپارسايى سلمان\r\nوقتى سلمان فارسى در بستر احتضار بود ، اندوهگين به نظر مىآمد ، علت اندوه او را پرسيدند . گفت : تأسفم از دنيا نيست . ولى رسول خدا از ما تعهد گرفت كه بايد وسايل زندگى شما به اندازه‌اى باشد كه سواره‌اى براى سفر خود تهيه مىكند غصه‌ى من اين است كه با اين همه چيزى كه كنار من است ، بر خلاف تعهد عمل كرده‌باشم . آنچه در خانه سلمان بود شمشير ، پشتى از ليف خرما ، و كاسه‌اى چوبين بود .\r\n\r\n","description":"","footnote":"","page_name":" 221 ","page_number":221},
  {"content":"\r\n\r\n\r\nبلال حبشى\r\nبلال وقتى از حبشه آمد و حضور پيامبر رسيد ، اين شعر را انشاد كرد : در سرزمين ما هر وقت از رفتار نيك مىگفتند ، رفتار تو را مَثَل مىآوردند .\r\n اره بره كنگره * كرى كرى مندره \r\n\r\nتفسير آيه سد جلو و عقب\r\nعارفى ذيل آيه :  وَ جَعَلْنا مِنْ بَيْنِ أَيْدِيهِمْ سَدًّا وَ مِنْ خَلْفِهِمْ سَدًّا . . .  « 1 »  ،  آورده‌است مراد از سد جلوى روى ، آرزوهاى طولانى و طمع در ماندگارى است و مراد از سد پشت سر ، غفلت از گناهان گذشته و ندامت اندك و طلب آمرزش كم از آنهاست .\r\n\r\nطالب دنيا و زاهد آخرت\r\nزاهدى شنيد كه كسى مىگويد : كجايند زاهدان در دنيا و طالبان آخرت ؟ زاهد گفت :\r\nسخن خود را عوض كن و هركه خواهى برگزين .\r\n\r\nعشق به پيامبر\r\nبه بخشش خدا مطمئن هستم هرچند خود گنه بسيار دارم . عشق به پيامبر و خاندان او را خالص كرده‌ام و همين براى نجاتم كافى است .\r\n وثقت بعفو اللَّه عنى فى غد * و ان كنت ادرى اننى المذنب العاصى\r\nو اخلصت حبى فى النبى و آله * كفى فى خلاصى يوم حشرى ، اخلاصى \r\n\r\nيوم تغابن\r\nاز پيامبر خداست كه : در قيامت به اندازه هر روز از روزهاى دنيا و به اندازه ساعات هر روز ، خزينه‌هايى گشوده مىشود ؛ خزينه‌اى پر از نور است كه بنده از مشاهده آن فرحناك مىشود . اگر آن فرح را بر دوزخيان تقسيم كنند از شدت فرح ، عذاب قيامت از يادشان برود ، آن ساعتى است كه خدا را اطاعت كرده‌است . و خزينه‌اى تاريك و بد بو و اندوهناك است كه اگر آن اندوه را بر اهل بهشت تقسيم كنند ، لذت بهشت براى آنها عزا شود ، و آن همان ساعت گناه وى بوده‌است . خزينه‌اى بر او مىگشايند و او آن را خالى مىبيند و آن ساعتى بوده كه خوابيده يا به كار مباح دنيوى مشغول بوده‌است . بنده خدا در آن لحظه ناراحت مىشود كه چرا به عمل شايسته‌اى آن را پر نكرده‌است ، و لذا قيامت را يوم حسرت ( يوم\r\n\r\n\r\n","description":"","footnote":"\r\n( 1 ) - يس ، 9 .\r\n","page_name":" 222 ","page_number":222},
  {"content":"\r\n\r\nتغابن ) ناميده‌اند .\r\n\r\nديدن جن\r\n إِنَّهُ يَراكُمْ هُوَ وَ قَبِيلُهُ ، مِنْ حَيْثُ لا تَرَوْنَهُمْ ،  كشاف در تفسير آيه مىگويد : اين آيه نشان مىدهد كه جن به چشم ديده نمىشود ، و براى انسان آشكار نمىشود وى اختيار ندارد كه خود را ظاهر كند ، و كسىكه ادعاى ديدن آنها كند ، بىاساس است . ولى فخر رازى مىگويد :\r\nآيه هيچ دلالتى بر ديده نشدن جن ندارد ، و حرف زمخشرى بىاساس است چرا كه بسيارى از مردم ، جن را ديده‌اند و رسول خدا و اولياء او با جن ملاقات كرده‌اند . كلام بيضاوى نيز مثل فخر رازى است . او نيز مىگويد جن قابل ديدن است .\r\n\r\nحكمت افلاطون\r\nافلاطون شاگردان خود را به سه دسته تقسيم كرده‌بود . اشراقيها ، رواقيها و مشائيها .\r\nاشراقيها : آن دسته از شاگردان او بودند كه لوح عقل آنها از نقش هستى خالى و پرتوهاى نور حكمت از لوح نفس افلاطون بدون واسطه شدن عبارت ، بر آنها مىدرخشيد و آنان از اشارتهاى استاد بهره‌مند مىشدند .\r\nرواقيها : آن دسته از شاگردان او هستند كه در رواق خانه افلاطون مىنشستند و فنون حكمت را از عبارات و اشارات او مىگرفتند .\r\nمشائيها : آن دسته از شاگردان بودند كه در ركاب او حركت مىكردند و حكمت را در طول راه از او مىگرفتند و ارسطو از اين دسته است . البته برخى گفته‌اند مشائيها كسانى هستند كه در ركاب ارسطو حركت مىكردند .\r\n\r\nقيل و قال\r\nآمده‌است كه پيامبر مردم را از قيل و قال باز مىداشت ، زمخشرى در فائق مىگويد : يعنى رسول خدا مردم را از حرف زياد و ياوه گويى باز مىداشت .\r\nقيل و قال از قيل كذ و قال كذا ، گرفته شده‌است و هر دو فعل هستند كه حكايت از « چنين و چنان » مىكنند و لذا اعراب اسم گرفته‌اند و خالى از ضمير مىباشند . مثلًا گفته شده‌است :\r\nانما الدنيا قيل و قال ؛ و گاهى « ال » معرفه بر آنها وارد مىشود .\r\n\r\nابدال\r\nدر كتاب نهايه از امام على عليه السلام آمده‌است كه فرمودند : ابدال در شام هستند . آنان از اولياء و عابدان مىباشند . آنان را از آن جهت ابدال خوانند كه هر كدام بميرد ديگرى جايگزينش\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nشود .\r\n\r\nتاريخ فتوحات ، بدن\r\nنيشابورى در تفسير آيه  سَنُرِيهِمْ آياتِنا فِي الْآفاقِ وَ فِي أَنْفُسِهِمْ . . .  « 1 »  ،  كه در سوره حم سجده آمده‌است ، برخى از فتوحات اسلامى از زمان معاويه تا آلب الارسلان و خاصه جنگ آلب الارسلان با قيصر روم را بحث كرده‌است و سپس وارد بحث از بدن انسان شده و آن را چون شهر آبادى دانسته كه هر مايحتاجى در آن پيدا شود .\r\n\r\nفقر\r\nهمچنين نيشابورى در ذيل آيه  وَ لَوْ لا أَنْ يَكُونَ النَّاسُ أُمَّةً واحِدَةً . . .  « 2 » ، حكايتهايى از تجملات خلفاى عباسى و نيز زندگى فقيرانه برخى عابدان را مطرح كرده‌است . سپس مىگويد : اين آيه اعتذار خدا نسبت به اولياء خود است . يعنى كه اگر دنيا را به آنان نداده براى بىاعتبارى دنيا بوده‌است ولى نعمتهاى آخرت را كه جاويدان است به آنان عطا كرده‌است .\r\n\r\nحدوث و قدم كلام\r\nعلماء ، در اينكه آيا كلام خدا قديم يا حادث است با قياس شكل اول به دو نتيجه مخالف رسيده‌اند ؛ كلام صفت خداست ، هر صفت خدا قديم است پس كلام هم قديم است . كلام مترتب الاجزاء است . هر مترتب الاجزايى حادث است ، پس كلام حادث است . گروههاى اسلامى هر كدام در اين باره به بحث و بررسى پرداخته‌اند و اما تحقيق مطلب : كلام بر دو معنى است ، كلام نفسى و كلام لسانى . كلام لسانى دو حالت دارد ، تكلم بالفعل و تكلم بالقوه ؛ اين عناوين را با ضد آنها مىشناسيم . مثلًا نسيان ضد كلام نفسى است و سكوت ضد كلام لسانى است و لالى ضد كلام فعلى است .\r\nمعنى نيز دو مفهوم دارد ، مدلول لفظ و چيزى قائم به غير . اينكه اشعرى مىگويد مراد از كلام ، كلام نفسى است ، از اين سخن ، اشعريان اين گونه برداشت كرده‌اند كه مراد مدلول لفظ است . آنان قائل به حدوث الفاظ شده‌اند و البته اين عقيده مستلزم لوازم فاسده‌ى زيادى است از جمله اينكه انكار كلام قرآنى خدا ، كافر نيست با اينكه قرآن ضرورتا كلام خداست .\r\n\r\n\r\n","description":"","footnote":"\r\n( 1 ) - فصلت ، 53 .\r\n( 2 ) - زخرف ، 33 .\r\n","page_name":" 224 ","page_number":224},
  {"content":"\r\n\r\nنيز پذيرش اين سخن موجب مىشود كه قرآن قابل معارضه و تحدى نباشد .\r\nپس بايد گفت مراد كلام نفسى به معناى دوم ( قائم ذات خدا ) است ، و اين همان كلامى است كه در قرآن آمده و خوانده مىشود و در سينه‌ها محفوظ است و اين كلامى غير از قرائت و كتابت حادث شده‌است . چنان كه مشهور مىگويند : قرائت غير از قرائت شده‌است .\r\nاينكه گفته شود كه مرتبة الاجزاء است . درست نيست چرا كه معنا در نفس وجود مىگيرد ، و ترتب و تأخرى به آن راه ندارد ، چنانچه معنى قائم به نفس حافظ است و ترتبى در آن راه ندارد .\r\nالبته ترتب در تلفظ ضرورتاً ايجاد مىشود چون ابزار تلفظ يارى نمىرساند .\r\nدلائلى كه بر حدوث دلالت دارند ، دليل بر حدوث جمعى است ، با اين توضيحات مىتوان وجه حملى براى شيخ اشعرى بيان كرد .\r\n\r\nكنايه\r\nدر شرح ديوان نقل شده‌است كه قاضى عضد گويد : قاضى عبدالجبار كه از معتزله است ، در خانه صاحب بن عباد ، شيخ ابواسحاق اسفراينى را ديد و بر سبيل تعريض گفت : سپاس خداى كه فحشا را برداشته‌است . شيخ فورى گفت : سپاس خدايى كه در حكومتش جز آنچه بخواهد جارى نمىكند . « 1 »\r\n\r\nآرزو\r\nابن معتز گويد : تأسف نخور بر آرزوى حاصل نشده كه آينده چون گذشته باقى نيست .\r\n لا تأسفن من الدنيا على امل * فليس باقية الا مثل ماضية \r\n\r\nخير و شر\r\nاز شرح ديوان حكماء گويند هر چه موجود است خير محض است يا خير او غالب است بر شر او و ترك خير كثير براى شر قليل شر كثير است . گاه باشد كه انگشت مار گزيده بايد بريد تا باقى اعضاء سالم ماند و در اين صورت سلامت مراد است و مرضى و قطع انگشت مراد است و غير مرضى و اگر بگوييم شر قليل براى خير كثير ، خير كثير است هم راست باشد .\r\n در طريقت هر چه پيش سالك آيد خير اوست * بر صراط المستقيم اى دل كسى گمراه نيست \r\n\r\n\r\n","description":"","footnote":"\r\n( 1 ) - اين پاراگراف در متن كشكول به زبان فارسى نگاشته شده و عيناً منتقل شده‌است .\r\n","page_name":" 225 ","page_number":225},
  {"content":"\r\n\r\nو تحقيق مقام آنكه خداى حكيم است پس مىداند كه احسن نظام و اصلح اوضاع در آفريدن عالم چيست و قادر است پس مىتواند كه بر طبق علم خود عالم را خلق كند و فياض مطلق است و هيچ بخل در او نيست پس آنچه داند و تواند بجاى آورد اكنون ميسر نيست كه هر جزء از اجزا عالم در حد ذات خود بر احسن اوضاع باشد و ملاحظه كل انسب است از ملاحظه جزء . بنابر اين كل باحسن اوضاع مخلوق شده و نزد ايشان قضا و عنايت علم حق است باحسن اوضاع كل و اگر چنين نمايد كه وضع جزوى از اجزاء بهتر از آنكه هست مىتواند بود نه محل مناقشه است و خواجه نصيرالدين گويد : « 1 »\r\n بر حق حكمى كه ملك را شايد نيست * حكمى كه ز حكم او فزون آيد نيست\r\nهر چيز كه هست آنچنان مىبايد * آن چيز كه آنچنان نمىبايد نيست \r\n\r\nمعمارى\r\nمعمار كه طرح خانه مىكند شايد كه بعضى اجزاء را بهتر از آنكه هست طرح تواند اما طرح كل مقتضى آن باشد كه جز بر آن طرح واقع نشود كه هست . « 2 »\r\n احمقى ديد كافرى قتال * كرد از خير او ز پير سؤال\r\nگفت هست اندران دو چيز نهان * كه نبى و ولى ندارد آن\r\nقاتلش غازى است در ره دين * باز مقتول او شهيد گزين\r\nنظر پاك اين چنين بيند * نازنين جمله نازنين بيند \r\nفاضلى گفته\r\n از قول حكيمان به جهان در سمر است * نيّر كه بود بطالع اندر ضرر است\r\nاين كار جهان از آن چنين با خطر است * كاندر درج طالع هر روزه خور است \r\nغزالى\r\n اى عين بقا در چه بقايى كه نه‌اى * در جاى نه‌اى كدام جايى كه نه‌اى\r\nاى ذات تو از جا و جهت مستغنى * آخر تو كجايى و كجايى كه نه‌اى \r\n\r\nچشم تيزبين\r\nفخر رازى در آغاز كتاب « سرالمكتوم » گويد : ثابت بن قرة در باب سرمه ( كحل ) مىنويسد\r\n\r\n\r\n","description":"","footnote":"\r\n( 1 ) - اين پاراگراف در متن كشكول به زبان فارسى نگاشته شده و عيناً منتقل شده‌است .\r\n( 2 ) - و نيز اين عبارت در متن به زبان فارسى آمده‌است .\r\n","page_name":" 226 ","page_number":226},
  {"content":"\r\n\r\nحكيمى گفته : سرمه‌اى است كه چنان چشم را تقويت بخشد كه دور را مانند نزديك ببيند چنانچه در برابر اوست .\r\nگفته شده يكى از اهالى بابل همان سرمه را به چشم زد و گفت هم ستارگان ثابت و سيار را در جاى خودشان ديده‌است و وقتى به اجسام حجيم نگاه مىكرد ، پشت آنها را مىديد . وى مىگويد : من و قسطابن لوقا ، اين سرمه را امتحان كرديم و وارد اطاقى شديم ، او كتابى را در دست داشت و براى ما خواند . ما سطر اول تا آخر آن را به خوبى مىديديم چنانچه كتاب در دست ما باشد .\r\nهمچنين كاغذى را دست گرفتم با اينكه بين ما ديوارى فاصله بود هر آنچه او مىنوشت ما مىنوشتيم و هرچه ما مىنوشتيم او مىنوشت چنانچه به نوشته نگاه مىكند .\r\nمىگويند ذرقاء اليمامه ، سواره‌اى را در مسير سه روز مىديد و نوع پرنده را در آسمان دور تشخيص مىداد . گفته‌اند وى تعداد ماهيانى كه در دام صياد بودند شمرد و گفت شصت و شش تا هستند و همان تعداد بود .\r\n\r\nاعتزال فخر\r\nفخرالدين رازى در بعضى اعتقادات خود موافقت معتزله نموده چنان كه در كتاب معالم مىگويد عندى ان الملك افضل من البشر و بر اين مطلب وجهى ذكر مىكند آنكه سماوات نسبت به ملايك چون بدن‌اند و كواكب چون قلب و نسبت بدن به بدن چون نسبت روح بروح است چون اجسام سماوى اشرف‌اند از اجسام عنصرى و ابدان بشرى ؛ ارواح سماوى كه ملايك باشند اشرف است از نفوس انسانى . « 1 »\r\n\r\nنبوت رسول\r\nفخر نيز در اين كتاب اجراى برهانى بر نبوت رسول نزديك به مذاق حكماء فلاسفه نموده‌است با اين عبارت : انسان يا ناقص است كه در پايين‌ترين درجات است يا كامل است ولى قدرت تكميل ديگران را ندارد ، مانند اولياء و يا كامل است و قدرت به كمال رساندن ديگران هم دارد ، مانند انبياء .\r\nكمال و تكميل در قوه نظرى و عمل قابل توجه است ، اساس كمالات قوه نظرى ، شناخت خداست و اساس كمال عملى ، اطاعت اوست . هر انسانى كه درجات كمال او در اين دو حد ،\r\n\r\n\r\n","description":"","footnote":"\r\n( 1 ) - اين پاراگراف در متن كشكول به زبان فارسى نگاشته شده و عيناً منتقل شده‌است .\r\n","page_name":" 227 ","page_number":227},
  {"content":"\r\n\r\nبه آخر رسيده‌باشد ، درجات ولايت او هم كامل‌ترين خواهد بود و آنكه بتواند مردم را به راه نيك اعم از شناخت و عمل بخواند ، درجات نبوتى او كامل‌ترين خواهد شد .\r\nپيامبر خدا زمانى مبعوث شد كه جهان پر از شرك و كفر بود . مثلًا يهود راه باطلى مىرفتند و خدا را مانند خلايق مىدانستند و به پيامبران افتراء مىبستند و تورات را تحريف مىكردند و در همه اين امور به آخر رسيده بودند . مسيحيان نيز در تثليث و تحريف انجيل به آخر رسيده بودند . مجوس هم در دو خدايى بودن اهورا و اهريمن و حليت ازدواج با مادر و دختر به آخر رسيده بودند . عرب نيز در بت پرستى و تعدى به حق ديگران به آخر رسيده بود . در اين موقعيت پيامبر مبعوث شد و با دعوت مردم به شناخت خدا و اطاعت ، انقلابى بزرگ ايجاد كرد ؛ مردم را از باطل دور و به حق رهنمون ساخت . عقل‌هارا منور كرد .\r\nدنيا را از دل مردم خارج ساخت و . . . حال كه غرض از فرستادن انبياء ، تكميل ناقص بود ، تا آنان را در قوه نظرى و عملى به كمال برساند ، با ظهور پيامبر اثر اين دو كامل‌تر شد و بيشتر از ظهور موسى و عيسى بود ، لذا من اطمينان دارم كه پيامبر اسلام ، آقاى پيامبران و الگوى برگزيدگان است . « 1 »\r\n\r\nتوصيه پزشكى\r\nپس از غذا خوردن راه رفتن هرچند يك قدم و پس از حمام خوابيدن هرچند اندكى ، پس از جماع ، ادرار هرچند يك قطره نيك است .\r\n\r\nشكوه از دنيا\r\nدر مطول از حريرى نقل شده‌است كه : پيرزالى از دنيا و خرجى خود چنين گلايه مىكرد :\r\nاز وقتى كه زندگى خوب ، از بين رفت و سفيد و سياه با من ناسازگار شدند و روز سفيدم زرد ، و موى سياهم سفيد شد به حدى كه دشمن چشم آبى به روزگار من گريه‌اش آمد ، گاه آن رسيده آرزوى مرگ سرخ يعنى مخالفت نفس كنم .\r\n\r\nواژه بين\r\nحريرى در درةالغواص گويد : لفظ « بين » منحصر در تثنيه و جمع بوده‌است ، و بر مفرد داخل نمىشود . مثلًا مىگوييم بينهما ، كلام خدا كه  مُذَبْذَبِينَ بَيْنَ ذلِكَ ،  نيز چنين است و مراد از ذلك اشاره به دو چيز است كه لا الى هؤلاء و لا الى هؤلاء مىباشد . و نيز در آيه  لا نُفَرِّقُ \r\n\r\n\r\n","description":"","footnote":"\r\n( 1 ) - اين پاراگراف در متن كشكول به زبان فارسى نگاشته شده و عيناً منتقل شده‌است .\r\n","page_name":" 228 ","page_number":228},
  {"content":"\r\n\r\n بَيْنَ أَحَدٍ مِنْ رُسُلِهِ  « 1 » مراد از « احد » در اين آيه نيز جنس است كه بر مثنى و جمع اطلاق مىگردد .\r\n\r\nبحث لغوى و نحوى\r\nهمچنين مسافرت به معناى دور است . اين واژه از سفت به معناى بوييدن گرفته شده‌است . شايد راهنماى كاروان در مسير ، زمين را مىبوييد تا راه را تشخيص دهد .\r\nخلف نيز اسم مصدر اخلاف است و خلف در آينده به كار مىرود مثل كذب كه در گذشته به كار مىرود .\r\n\r\nاسم معنى\r\nشيخ بدرالدين محمد بن مالك گويد : اسم معنى كه از افعال صادر شده‌است ، مانند :\r\nضرب ، يا قائم بالذات مانند علم ، به مصدر و اسم مصدر تقسيم مىشود .\r\nاگر در ابتداى آن حرف « م » زائده غير باب مفاعله آيد ، مانند : مضرب و محمدة ، يا براى غير ثلاثى به كار برود مانند غسل و وضو ، اسم مصدر است و در غير اين صورت خود مصدر است .\r\nجامى\r\n گل گر چه كشد سرزنش از خار درشت * رو با تو و بر درخت خود دارد پشت\r\nبا قد تو شاخ گل مگر دعوى كرد * كش گل بطپانچه مىزند غنچه بمشت \r\nامير خسرو\r\n بمحشر گر بپرسندت كه خسرو را چرا كشتى * سرت گردم چه خواهى گفت تا من هم همان گويم \r\n\r\nناشكرى\r\nبنده‌اى نزد مالك خود مىزيست . مالك از برگ خرما تغذيه مىكرد و بنده را خوراك پست مىخورانيد ، بنده از خدمت ارباب خود سر باز زد و از او خواست وى را بفروشد . ارباب نيز چنين كرد و او را به كسى فروخت كه خود پست مىخورد و به غلام سبوس مىخورانيد ، غلام باز هم از اطاعت سر باز زد و درخواست كرد كه فروخته شود . ارباب غلام را به كس ديگرى فروخت كه وى نخاله مىخورد و به غلام چيزى نمىداد ، غلام چون گذشته اطاعت نكرد و درخواست كرد كه فروخته شود . اربابش او را به كسى فروخت كه چيزى نمىخورد و\r\n\r\n\r\n","description":"","footnote":"\r\n( 1 ) - بقره ، 285 .\r\n","page_name":" 229 ","page_number":229},
  {"content":"\r\n\r\nسر غلامش را تراشيد و شبها چون مناره بر سر او چراغ مىگذاشت ، غلام نزد او ماند و اطاعتش كرد . نحاس به او گفت : چرا درخواست فروش نمىكنى ، غلام گفت : از آن ترسم كه مرا به كسى بفروشد كه فتيله اين چراغ را در چشمم فرو كند .\r\n\r\nتشبيه\r\nتشبيه به اعتبار مشبه و مشبه‌به ، بر چهار قسم تقسيم مىشود .\r\n1 - ملفوف : تشبيهى است كه پس از آمدن مشبه‌به ، چند مشبه به وسيله عطف بيايد ، مانند سخن امرءالقيس : كان قلوب الطير رطبا و يابسا . . .\r\n2 - مفروق : تشبيهى است كه چند مشبه و مشبه به پى در پى بيايند ، مانند :\r\n النشر مسك والوجوه دنانير * و اطراف الاكف عنم \r\nيعنى بوى دهانش چون مشك ، صورتش چون زر سرخ و دستهايش چون ميوه درخت عنم است .\r\n3 - تسويه : تشبيهى است كه مشبه متعدد و مشبه‌به يكى باشد ، مانند : صدغ الجيب و حالى كلاهما كالليالى .\r\nيعنى اطراف پيشانى درست و حال من چون شبهاى من است . . .\r\n4 - جمع : تشبيهى است كه مشبه به متعدد باشد و مشبه يكى باشد ، مانند : تشبيه دندان معشوق به پنج چيز در شعر حريرى :\r\n يفتر عن لؤلؤ رطب و عن برد * و عن اقاح و عن طلع و عن حبب \r\n\r\nاستعاره\r\nاستعاره بر چند قسم است :\r\n1 - استعاره عناديه : خطيب قزوينى در ايضاح و تفتازانى در مطول مىنويسند : استعاريه عناديه آن است كه اجتماع دوطرفش امكان پذير نباشد ، مانند استعاره معدوم براى موجودى كه از وجودش بىنياز نيستند . حال اگر دو طرف قابليت قوت و ضعف دارند ، استعاره اسم قوى ، براى ضعيف اولى است . نيز آنكه علم كمتر يا ضعف دارد ، بهتر است كه اسم ميت را براى او استعاره آورند ؛ البته علم كمتر بهتر است از قوت كمتر ؛ چرا كه ادراك مقدم بر فعل است ، چرا كه ادراك ويژه حيوان است ؛ چون افعال حيوان به آن اختصاص دارد و حركات ارادى به ادراك بستگى دارد . وقتى ادراك مقدم‌تر و اختصاص آن به حيوان شديدتر باشد ، نقصان نسبت به حيات از او دور تر است . به‌همين جهت آن‌كه علمش بيشتر\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nاست ، زنده ناميدن وى سزاوارتر است .\r\n\r\nعقائد معتزله\r\nاز شرح لامية العجم نقل شده‌است . معتزله بخشى از مسلمانان هستند كه به امورى معتقدند از جمله : امور نيك از خدا و امور بد از انسان است . بر خدا واجب است كه آنچه به صلاح بندگان است ، انجام دهد قرآن مخلوق و بوجود آمده‌است نه اينكه قديم باشد . خدا در قيامت ديده نمىشود . اگر مؤمنى مرتكب گناه كبيره چون فحشا و يا نوشيدن شراب شود ، نه مؤمن است و نه كافر بلكه بين اين دو گروه است . هركس داخل آتش شود ، از آن خارج نمىگردد . ايمان عبارت است از گفتار ، كردار و اعتقاد . اعجاز قرآن در اين است كه خداوند مردم را از آوردن قرآن منصرف كرده‌است نه اينكه قرآن فى حدنفسه معجزه باشد و اينكه معدوم چيزى موجود است . و نيز اينكه خوبى و بدى هر چيزى عقلى است . خدا زنده به ذات خود است نه به حيات و نيز خدا به ذات خود عالم است نه به علم و به ذات خود قادر است نه به قدرت .\r\n\r\nمَثل\r\nتفتازانى مىگويد : چون « مثل » غرابتى دارد آن را براى حال يا صفت يا حكايت عجيبى ، استعاره مىآورند .\r\nخدا مىفرمايد :  مَثَلُهُمْ كَمَثَلِ الَّذِي اسْتَوْقَدَ ناراً . . .  « 1 » مثل در اينجا به معناى حال است . نيز فرموده‌است :  . . . وَ لَهُ الْمَثَلُ الْأَعْلى . . .  « 2 » ، و نيز مانند :  مَثَلُ الْجَنَّةِ الَّتِي وُعِدَ الْمُتَّقُونَ . . .  « 3 » يعنى قصه عجيب بهشت چنين و چنان است .\r\n\r\nبحث ادبى\r\nدر آيه  فِي بُيُوتٍ أَذِنَ اللَّهُ أَنْ تُرْفَعَ  « 4 » ، كسى فى بيوتٍ را به رفع ( فى بيوتٌ ) مىخواند يكى به او معترض شد . در پاسخش گفت : وقتى خدا مىگويد بيتى كه خدا اجازه داده كه رفيع شود ، تو چرا جر مىدهى ؟\r\n\r\n\r\n","description":"","footnote":"\r\n( 1 ) - بقره ، 17 .\r\n( 2 ) - روم ، 27 .\r\n( 3 ) - رعد ، 35 .\r\n( 4 ) - نور ، 36 .\r\n","page_name":" 231 ","page_number":231},
  {"content":"\r\n\r\n\r\nشمشير و زور بازو\r\nصفدى آورده‌است : عمربن خطاب از عمروبن معديكرب خواست شمشيرش كه صمصامه نام داشت براى او بياورند . شمشير حاضر شد و عمر آن را از غلاف كشيد و بر جايى فرود آورد ولى داخل نشد . عمر به عمرو گفت : اين شمشيرى نيست كه لياقت داشته‌باشد از غلاف خارج شود . عمرو گفت : تو شمشير از من خواستى نه بازوى توانا ، عمر تندى كرد و برخى گفته‌اند او را زد .\r\n\r\nشمشير على عليه السلام\r\nصفدى نيز گفته است : مورخان آورده‌اند ، على عليه السلام در روز جنگ با خوارج نهروان ، دو هزار تن را به قتل رسانيد ، او شمشير مىزد و تا نهايت سپاه مىرفت . ( تا شمشيرش خم مىشد ) وى مىگفت : مرا ملامت نكنيد ، بلكه اين شمشير را ملامت كنيد ، سپس او شمشير را راست مىكرد .\r\nاز ضربه‌هاى مشهور على عليه السلام ضربه او به مرحب است . كه با يك ضربت كلاه‌خود او را بر سرش ، دو نيم كرد . عمروبن عبدوود عامرى پس از قطع پايش با شمشير على عليه السلام ، پاى خود را گرفت و به سوى على پرتاب كرد ، على خود را به كنار كشيد ، پاى بريده به دو پاى شترى اصابت كرد و آنها را شكست .\r\n\r\nاقسام لام\r\nصفدى گويد : كتابى از ابوالقاسم جرجانى ديده‌ام كه اقسام لام را در سى و يك قسم تفصيل داده‌است و براى هر قسم شواهدى آورده‌است . باكى نيست كه اقسام بدون ذكر مثال اينجا بيايد : لام تعريف ، ملك ، استحقاق ، كى ، جحود ، ان ، ابتداء ، تعجب ، وارد شده بر مقسم‌به ، جواب قسم ، مستغاث‌به ، مستغاث من اجله ، امر ، مضمر ، داخل شده بر نفى بين مضاف و مضاف اليه ، وارد شده بر فعل مستقيل ، ملازم قسم ، ملازم ان مكسوره وقتى مخفف از مثقله باشد ، عاقبت يا به تعبير كوفيان لام صيرورت ، تبيين ، لولا ، تكسير ، زائده در عندك و مثل آن ، زائده در لعل ، توضيح دهنده مفعول لاجله ، تعقيب كننده حروف ، به معناى الى ، شرط و لامى كه افعال را به دو مفعول وصل مىكند .\r\n\r\nلُغوى\r\nغافلى از فاضلى پرسيد : منسوب به لغت را چه نامند ؟ فاضل گفت : لُغوى . غافل گفت : در ضمه‌ى لام ، خطا رفتى ؛ چه اينكه درست آن است كه قرآن گفته :  إِنَّكَ لَغَوِيٌّ مُبِينٌ ! \r\n\r\n","description":"","footnote":"","page_name":" 232 ","page_number":232},
  {"content":"\r\n\r\n\r\nحيوانات\r\nهر حيوانى كه خون در بدنش جريان دارد ، مىخوابد و بيدار مىشود . هر حيوانى كه مژه دارد ، در خواب مژه‌ها برهم مىگذارد . چهارپايان نيز گاهى محتلم مىشوند و احتلام آنها از حركات و صداهايشان در هنگام خواب آشكار است .\r\n\r\nخصائل بزرگان\r\nبرخى بزرگان ويژگيهايى داشتند كه ديگران به آنجا نمىرسيدند ، از جمله آنها : على بن ابى طالب عليه السلام در قضاوت ، ابوعبيده در امانت دارى ، ابوذر در صراحت گويى ، ابى بن كعب در قرائت قرآن ، زيدبن ثابت در واجبات ، ابن‌عباس در تفسير قرآن ، حسن بصرى در اخلاق ، وهب بن منبه در قصص ، ابن‌سيرين در تعبير خواب ، نافع در قرائت ، ابوحنيفه در فقه قياسى ، ابن‌اسحق در اوصاف جنگجويان ، مقاتل در فن تأويل ، كلبى در حكايتهاى قرآن ، ابن‌كلبى صغير در نسب‌شناسى ، ابوالحسن مداينى در اخبار ، محمد بن جرير طبرى در تاريخ ، خليل در عروض ، فضيل بن عياض در عبادت ، مالك بن انس در علم ، شافعى در فقه حديث ، ابوعبيده در غريب ، على بن مدينى در علل حديث ، يحيى بن معين در رجال ، احمد بن حنبل در سنت ، بخارى در نقد صحيح ، جنيد در تصوف ، محمد بن نصر مروزى در اختلاف ، جبايى در اعتزال ، اشعرى در كلام ، ابوالقاسم طبرانى در عوالى ، عبدالرزاق در كوچ كردن مردم به سوى او ، ابن‌منده در اسفار عديده ، ابوبكر خطيب در زبان آورى ، سيبويه در نحو ، ابوالحسن بكرى در دروغگويى ، اياس قاضى در فراست ، عبدالحميد در كتابت و وفا ، ابومسلم خراسانى در همت و احتياط ، نديم موصلى در خوانندگى ، ابوالفرج اصفهانى در محاضره ، ابومعشر بلخى در نجوم ، رازى در طب ، فضل يحيى در جود ، جعفربن يحيى در توقيع ، ابن‌زيدون در خوش عبارتى ، ابن‌قريه در بلاغت ، جاحظ در ادب و بيان ، حريرى در مقامات بديع ، همدانى در حفظ ، ابونواس در فكاهيات و شوخى ، حجاج در الفاظ سخيف ، متنبى در اندرزهاى شعرى ، زمخشرى در فنون عربيت ، نسفى در جدل ، جرير در نكوهش شعرى ، حماد راويه در اشعار عربى ، معاويه در حلم ، مأمون در علاقمندى به عفو ، عمروعاص در حقه بازى ، وليد در باده گسارى ، ابوموسى در سلامتى باطن ، عطاء سلمى در خوف از خدا ، ابن‌بواب در كتابت ، قاضى فاضل در نامه نگارى ، عمادكاتب در جناس ، ابن‌جوزى در وعظ ، اشعب در طمع ، ابونصر فارابى در نقل كلمات قدما و شناخت و تفسير آنها ، حنين ابن‌اسحق در ترجمه يونانى به عربى ، ثابت بن قره در تهذيب ، ابن‌سينا در فلسفه و علوم\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nاوائل ، فخر رازى در اطلاع از علوم ، سيف آمدى در تحقيق ، خواجه نصير طوسى در مجسطى ، ابن‌هيثم در رياضى ، نجم الدين كاشى ( كاتبى ) در منطق ، ابوعلى معرى در لغت ، ابوالعيناء در پاسخهاى سكوت آور ، مزيد در بخل ، قاضى احمد بن ابى داود در مروت و داورى بجا ، ابن‌معتز در تشبيه ، ابن‌رومى در تطير ، صولى در شطرنج ، ابوحامد غزالى در جمع بين معقول و منقول ، ابوالوليد بن رشيد در تلخيص كتابهاى پيشينيان در فلسفه و طب و محيى الدين در علم تصوف .\r\n\r\nعشق پولى\r\nدر نوادر خيال آمده‌است : مردى به زنى يهوديه نوشت . به خيال خودت فرمان ده تا بر من گذرى نمايد . زن در پاسخ نوشت : دو دينار برايم بفرست تا خود در بيدارى به ديدارت آيم .\r\n\r\nقواى بدن در خواب\r\nدر هنگام خواب علاوه بر قوه مخيله ، قوه مفكره و حافظه و ساير قواى عقليه در فعاليت است ، پس كسىكه در خواب شير زنده‌اى مىبيند كه به سوى او مىآيد تا او را به درد ، قوه مفكره ماهيت درنده ضرر رسان را درك مىكند ؛ قوه ذاكره ، درندگى او را احساس مىكند ، قوه حافظه حركات او را مىفهمد ؛ و قوه مخيله همه‌ى اينها را مىبيند و در خيال خود مىانگارد .\r\n\r\nحجيت امر در خواب\r\nصفدى مىگويد : در باره‌ى كسىكه پيامبر را به خواب ببيند كه او را به چيزى فرمان مىدهد ، آيا عمل بر طبق فرمان او واجب است يا نه ؟ فقهاء مىگويند : اگر آن فرمان موافق فرمان در بيدارى باشد ، دو وجه دارد ، و اگر فرمان او در خواب مخالف فرمان او در بيدارى باشد اگر بگوييم هركه پيامبر را ببيند ، رؤياى حقيقى است ، از باب تعارض ادله به اين دو فرمان توجه مىشود و على القائده ، به قوىترين اين دو عمل مىشود ، و البته امر در بيدارى رجحان دارد ، لذا عمل به چيزى كه مخالف امر در بيدارى مىشود ، صحيح نيست .\r\n\r\nدروغ پذيرفته\r\nگفته شده : روزى اشعب از راهى مىگذشت ، كودكان با وى به بازى پرداختند ، اشعب خواست آنها را از خود دور كند ، لذا به آنها گفت : واى بر شما كه سالم بن عبداللَّه خرماهاى صدقه‌اى عمر را تقسيم مىكند ، بچه‌هابه سوى خانه سالم بن عبداللَّه هجوم آوردند ؛ اشعب نيز با آنها مىرفت و مىگفت : چرا نروم ، شايد واقعاً چنين باشد .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\n\r\nكفتار طماع\r\nكفتارى به كفتار ديگر كه بر الاغى سوار بود گفت : مرا هم سوار كن ، كفتار سواره او را سوار كرد ، چيزى نگذشت به او گفت : الاغ تو زرنگ است . اندكى رفتند و باز گفت : الاغ ما زرنگ است . كفتار سواره گفت : پائين رو پيش از اينكه بگويى الاغ من زرنگ است كه از تو طماع تر نديدم\r\n\r\nخياط و فقير\r\nحكايت شده كه فقيرى نزد خياطى آمد تا پارگى پيراهنش را بدوزد . فقير ايستاده بود تا خياط جامه‌اش را بدوزد . خياط لباس او را زير خود انداخت و به خياطى چيز ديگرى مشغول شد ، شاگردش گفت : چرا لباس فقير كه ايستاده‌است نمىدوزى ؟ خياط گفت : شايد خسته شود و برود .\r\n\r\nاسرار\r\nامام على عليه السلام مىفرمايد : راز تو اسير توست . وقتى به زبانش آوردى تو اسير او خواهى شد .\r\nاو اين پند خود را به نظم آورده‌است .\r\n صن السرّ عن كل مستخبر * و حاذر فماالحزم الاالحذر\r\nاسيرك سرّك ان صنته * و انت اسيرٌ ان ظهر \r\n\r\nستايش رودررو\r\nكسى هشام بن عبدالملك را ستايش كرد . هشام به او گفت : از اينكه انسانى در حضورش ستايش شود نهى شده‌است . ستايش كننده گفت : من تو را ستايش نكردم ، تو را به ياد نعمتهايى انداختم كه خدا به تو داده تا شكر او را بجا آورى . هشام گفت : اين سخن بهتر از مدح بود ، صله‌اش داد و اكرامش كرد .\r\n\r\nمهمان\r\nعجم كه مهمان را مهمان گويند به‌خاطر آن است كه اكرام مهمان هركه باشد واجب است ، « مه » نام بزرگ فارس است ، و « مان » به معناى منزلگاه مىباشد ، پس مهمان تا در خانه آنان است ، آقاى آنهاست .\r\n ما سمّت العجم المهمان مهماناً * الا لاكرام ضيف كان من كانا\r\nفالمه سيدهم والمان منزلهم * والضيف سيدهم مالازم المانا \r\n\r\n","description":"","footnote":"","page_name":" 235 ","page_number":235},
  {"content":"\r\n\r\n\r\nترس از قيامت\r\nمحمد بن سليمان طفاوى مىگويد : پدرم از جدم به من گفت : حسن بصرى را در تشيع جنازه « نوار » زن فرزدق ديدم و فرزدق خود حضور داشت ، حسن به فرزدق گفت : براى اين قبر چه آماده كرده‌اى ! فرزدق گفت : هشتاد سال شهادت لا إله الا الله ، حسن گفت : اين عمود خيمه است ريسمان كجاست ؟ فرزدق اشعارى در هول و اضطراب قيامت سرود .\r\n اخاف وراء القبر ان لم يعافنى * اشد من الموت التهابا واضيقاً\r\nاذا جاء فى يوم القيمة قائد * عنيف و سواق يسوقا الفرزدقا\r\nلقد خاب من اولاد دارم من مشى * الى النار مغلول القلادة ازرقا\r\nيقاد الى نار الجحيم مسربلا * سرابيل قطران لباساً محرقا \r\n\r\nرازدارى\r\nاحنف بن قيس گويد : سينه انسان به‌خاطر راز درونش تنگ شود . هرگاه بخواهد آن را افشا كند مىگويد : در كتمان من بكوش ، و سرود : هرگاه كسى راز خود را نزد كسى فاش كند ، و مورد ملامت واقع شود البته انسان احمقى است . وقتى سينه‌ى كسى از رازش تنگ شود ، سينه ديگرى كه راز در آن واقع شد ، تنگ‌تر خواهد بود .\r\n اذا المرء افشى سرّه عند غيره * ولام عليه غيره فهو احمق\r\nاذا ضاق صدر المرء عن سرّ نفسه * فصدر الذى يستودع السر اضيق \r\n\r\nانواع مجاز\r\nتفتازانى در فصل اول در آخر كتاب بيان آورده‌است : مجاز نزد گذشتگان بر دو قسم است .\r\nمجاز لغوى و مجاز عقلى ، مجاز لغوى بر دو قسم است يا به معناى كلمه بر مىگردد و يا به حكم ، مجازى كه به كلمه عود مىكند بر دو قسم است يا خالى از فائده است و يا فائده دارد .\r\nمجازى كه فائده دارد بر دو قسم است استعاره و غير استعاره .\r\nامير خسرو\r\n سروى چو تو در اوچه و در تتّه نباشد * گل همچو رخ خوب تو البته نباشد\r\nدوزيم ز بهر تو قبا از گل سورى * تا خلعت زيباى تو از لته نباشد \r\n\r\n","description":"","footnote":"","page_name":" 236 ","page_number":236},
  {"content":"\r\n\r\n در جنت فردوس سرى را نگذارند * كز داغ غلامى تواش پته نباشد\r\nاين شكل و شمايل كه تو كافر بچه دارى * در چين و ختا و ختن چته نباشد\r\nچون موى شده‌است از غم تو خسر و مسكين * تا همچو رقيبت خنك و كته نباشد « 1 » \r\n\r\nحكمت‌ها\r\nشرافت با همت عالى محقق مىشود نه با استخوان پوسيده . دروغگو متهم است اگرچه دليلش واضح و لهجه‌اش صادق باشد . لغزش انسان در تزلزل قدم اوست . چه بسا كور به مقصد رسد و بينا خطا كند . با كسى دشمنى نكن زيرا دشمن يا عاقل است و يا جاهل پس از حيله عاقل و جهل جاهل بترس . از نكوهش غائبى كه اگر حاضر باشد در ستايشش مبالغه مىكنى حيا كن . از مدح حاضرى كه اگر غايب باشد مذمتش مىكنى حيا نما .\r\n\r\nمثل‌هاى عرب\r\n- هركه با تو تلاش مىكند با توست ، كسىكه به خود ضرر رساند تا به تو نفع برسد .\r\n- هرگاه با شاخ بازى مىكنى با صاحب شاخ همآورد باش .\r\n- بپرهيز كه زبانت گردنت را بر باد دهد .\r\n- وقتى گفته مىشود وزن كن ، سرش را پايين مىاندازد و غمناك مىشود .\r\n- چه بسا يك لقمه تو را از لقمه‌ها باز دارد .\r\n- چه‌بسا تيرى بدون تيرانداز ، چه‌بسا برادرى كه از مادرت نيست ، چه‌بسا سكوتى كه جواب است ، چه‌بسا ملامت شده‌اى كه بىگناه است ، چه بسا چشمى كه نمام‌تر از زبان است .\r\n- سوار شدن بر شير است نه راه رفتن بر گليم .\r\n- باد تابستان اندك هم باشد ، ابرها را پراكنده مىسازد .\r\n- چشم جوانمرد از زبانش خبر مىدهد .\r\n- صبحدم از قومى كه شبانه حركت كرده‌اند ستايش مىشود .\r\n\r\n\r\n","description":"","footnote":"\r\n( 1 ) - اوچه و تته دو شهر از شهرهاى هند است ، لته به معناى پارچه كهنه و لباس مندرس آمده‌است ، پته به معناى كاغذ و كته به معناى پست و ناهموار است .\r\n","page_name":" 237 ","page_number":237},
  {"content":"\r\n\r\n- چشمى كه بفهمد گريان شود .\r\n- ببند و توكل كن .\r\n- موقع امتحان انسان اكرام يا اهانت شود .\r\n- هر سگى در خانه صاحبش شير است .\r\n- سرزنش زياد ، كينه ايجاد مىكند .\r\n- سخن و سؤال مؤنث و جواب مذكر است .\r\n- هرچه بكارى درو مىكنى .\r\n- سگ دوره گرد از شير خوابيده بهتر است .\r\n- بيچاره است هركه روباه‌ها بر سرش ريزند .\r\n- تيزى هر شمشيرى و بخشش هر جوادى به پايان رسد .\r\n- شايد عذرى دارد كه تو ملامتش مىكنى .\r\n- هر چيزى بيفتد كسى او را مىگيرد .\r\n- زبانى از رطب و دستى از گندم .\r\n- ناله زن بچه مرده مانند نوحه گر نيست .\r\n- چيزى مانند ناخن تو پشت تو را نمىخاراند .\r\n- عتاب دوستان از نبودشان بهتر است .\r\n- به به از رياست هرچند بر سنگى .\r\n- مردم را مىپوشاند خودش برهنه است .\r\n- دست تو از توست هرچند معلول باشد .\r\nسلطان الغ بيك گوركانى\r\n بينى تو بقاء ملك مغير گشته * در وقت غلط زير و زبرتر گشته \r\n در سال غلب ( 1032 ) اگر بمانى بينى * ملك و ملل و مذهب و دين برگشته \r\nمحقق طوسى\r\n در الف و ثلاثين دو قران مىبينم * وز مهدى و دجال نشان مىبينم\r\nيا ملك شود خراب يا گردد دين * سريست نهان و من عيان مىبينم \r\n\r\nمثلهاى عاميانه\r\nمارگير از زهر مار نجات نمىيابد . گوسفند ذبح شده از كندن پوست ناراحت نيست .\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nمار كوتاه در آغل است . اين آينه خاص اين صورت ظريف است . برهان غائب با خود اوست . ازدواج ، عشق را زايل مىكند . نصيحت عمومى موجب تفرقه است . اين عيب هم رو بقيه عيب‌ها . چشم بادامى . آزاد مرد آزاد مرد است هرچند سختى به او رسد . از نوره هم كارى ساخته‌است . مانند برادران معاشرت كنيد و مانند بيگانگان معامله نمائيد . قول و بول او يكى است . ماهى كه روزى ندارد روزهايش را مشمار . طبل زدن زير عبا . لغزش قلب به وسيله كناره‌هاى زبان و رنگ رخ آشكار شود . از مرگ فرار كرد در آن افتاد . زبانش تسبيح و قلبش ذبح مىكند . فلانى چون كعبه است ، زيارت مىشود و به ديدار كسى نمىآيد . فلان زن چون سوزن است مردم را مىپوشاند و خودش عريان است . هر چه پرواز كند بالهايش دور تر شود . هركه به بزرگى پدرانش ببالد عقيم است . از سعادت انسان اين است كه دشمنش عاقل باشد . عجول ، عجول است سلطان هم بشود همين است . آنكه كارى را استحكام بخشد ، به نتيجه رسيده‌است ، هرچند هلاك شود .\r\n\r\nاسم عرب\r\nگفته شده عربى بر گروهى گذشت ، به يكى از آنها گفت : اسم تو چيست ؟ پاسخ داد منيع ، از ديگرى پرسيد ، گفت : وثيق ، از سومى پرسيد ، گفت : شديد ، از چهارمى پرسيد ، گفت :\r\nثابت ، گفت : گمانم كه افعال را از اسماء شما گرفته‌اند .\r\n\r\nعمل حتى\r\nدر عبارت اكلت السمك حتى رأسها ، س در رأسها را به رفع و نصب و جر مىخوانى . رفع بنابر اينكه حتى براى ابتدا است و خبر آن محذوف است ، نصب بنابر اينكه حتى عطف باشد ، جر بنابر اينكه حتى از ادات جر باشد . فراء نيز مىگويد مىميرم و از حتى ناراحتم چرا كه حتى رفع و نصب و جر مىدهد .\r\n\r\nاسم ساعات\r\nعرب دوازده ساعت روز را نامگذارى كرده‌است به دو صورت كه عبارتند از :\r\n1 - ذرور - بزوغ - ضحى - غزاله - هاجره - زوال - دلوك - عصر - اصيل - صبوب - حدور - غروب .\r\n2 - بكور - شروق - اشراق - راد - ضحى - متوع - هاجره - اصيل - عصر - طفل - حدور - غروب .\r\n\r\nغير خدا\r\nلبيد مىگويد : هر چيزى غير خدا باطل و هر نعمتى به ناچار نابود است .\r\n الا كل شى ما خلا اللَّه باطل * و كل نعيم لا محاله زائل \r\n\r\n","description":"","footnote":"","page_name":" 239 ","page_number":239},
  {"content":"\r\n\r\nگويند\r\nبا آمدن موسى و عصاى او سحر و ساحرى باطل مىشود .\r\n اذا جاء موسى و القى العصا * فقد بطل السحر والساحر \r\nآيا هر دوستى چنين غير منصف است و هر زمانى به كرم بخل مىورزد .\r\n اكل خليل هكذا غير منصف * و كل زمان بالكرام بخيل \r\nخوبى هميشه نيست و سيل بدى پيش از باران خوبى سرازير مىشود .\r\n الخير لا يأتيك متصلا * والشر يسبق سيله المطر \r\nجان ما عاريه‌اى است و عاريه به صاحبش بر مىگردد .\r\n انما انفسنا عاريه * والعوارى حكمها ان تسترد \r\nسلطان كه سخى نباشد دولتش به زوال گرفتار شود .\r\n اذا ملك لم يكن ذاهبه * فدعه فدولته ذاهبه \r\nوقتى به آنچه مىبينى خشنود نمىشوى با اين ريسمان خود را خفه كن\r\n ان كنت لا ترضى بما قد ترى * فدونك الحبل به فاختنق \r\nصاحب خانه چون چنگ بنوازد ، اهل خانه همه رقاصند .\r\n اذا كان رب البيت بالدف مولعا * فشيمة اهل البيت كلهم الرقص \r\nوقتى خدا نابودى مورى را بخواهد با بالهايش به آسمان پرواز كند .\r\n اذا ما اراداللَّه اهلاك نملة * سمت بجناحيها الى الجو تصعد \r\nتنگ شد كه اگر تنگ نمىشد آسان نمىگشت ، سختى گشت كليد هر آسانى .\r\n ضاقت و لو لم تصق لما انفرجت * والعسر مفتاح كل ميسور \r\nروزى به خطا بر در خانه عاقل قوم آمد و خوابيد به درگاه خانه احمق .\r\n الرزق يخطى بباب عاقل قوم * ويبيت بوابا بباب الاحمق \r\nوقتى توان كارى ندارى رهايش كن ، و تا وقت توان از آن بگذر .\r\n اذا لم تستطع امراً فدعه * و جاوزه الى ما تستطيع \r\nوقتى نكوهش مرا از ناقص شنيدى ، گواهى به كمال من است .\r\n و اذا اتتك مذمتى من ناقص * فهى الشهاد لى بانى كامل \r\nسلم را عتاب كردم و چون رهايش نمودم به گروهى رسيدم كه بر وى مىگريستند .\r\n عتبت على سلم فلما تركته * و جربت اقواماً بكيت على سلم \r\n\r\n","description":"","footnote":"","page_name":" 240 ","page_number":240},
  {"content":"\r\n\r\nهركه در بيمارى من از من عيادت نكرد ، وقتى از دنيا رفت به تشيع او نرويم .\r\n من لم يعدنا اذا مرضنا * و مات لم نشهد الجنازة \r\nچه بسا از كريم بخل بينى و بخل ندارد و اين طالب سخاوت است كه زياده خواهد .\r\n و لربما بخل الكريم و ما به * بخل و لكن سوء خظ الطالب \r\nروى برگرداندم جز صاحب را نديدم . هر جا نعمت متمايل مىشد به همان سو رو مىكرد .\r\n اقلب طرفى لا ارى غير صاحب * يميل مع النعماء حيث تميل \r\nبه خاطر غصه‌ام از آنان فرار مىكردم ، در حالى كه آنان غصه‌ى من هستند ، پس كجا روم .\r\n كنت من كربتى افزع اليهم * فهم كربتى فاين الفرار \r\n\r\nدين خليفه عباسى\r\nگويند : خليفه عباسى ، طائع باللَّه با ريش خود بازى مىكرد و تا بينى آن را بالا مىبرد ، سيد رضى آنجا بود و گفت : گمان مىكنم بوى خلافت را از آن استشمام مىكنى ؟ طائع گفت : نه بوى نبوت را استشمام مىكنم .\r\n\r\nاسم و مسمى\r\nمردى به حضور عمر بن خطاب رسيد ، خليفه گفت : اسم تو چيست ؟ مرد گفت : شهاب بن حرقة ، عمر پرسيد از كجايى ؟ مرد گفت : از اهل حرة النار ، پرسيد : سكناى تو كجاست ؟ گفت :\r\nبذات لظى ، عمر گفت : قوم خود را درياب كه آتش گرفتند .\r\n\r\nآب\r\nكسى از عربى پرسيد : اسم تو چيست ؟ گفت : بحر ، پرسيد : فرزند چه كسى هستى ؟ گفت :\r\nابن‌فياض ، پرسيد : كنيه‌ات چيست ؟ گفت : ابوالندى ، گفت : كسى توان ديدار تو را ندارد مگر اينكه در قايق بنشيند .\r\n\r\nابوتمام\r\nپدر ابوتمام مسيحى و نام او نندوس العطار از قريه‌اى در حوران شام به نام حاسم ( جاسم ) بود . وى نام پدرش را تغيير داد .\r\n\r\nمفاخره\r\nگفته شده كسى كتابى در برترى گل و نرگس ، نوشته بود كه كدام برتر است . همانطور كه برخى در باب شمشير و قلم ، يا بخل و كرم ، يا مصر و شام ، يا شرق و غرب ، يا عرب و عجم ، يا نثر و نظم ، يا كنيز و غلام نوشته‌اند .\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nهمه‌ى اينها برتريهايى است كه از وجهى خود را نشان مىدهد ، البته مفاخره بين مشك و زباد كه يكى از آهو و ديگرى ماده عطرى از حيوانى به‌همين اسم ( زباد ) است ، عقلى است ، جاخط در اين باره رساله‌اى بديع نگاشته‌است .\r\n\r\nشاعرترين\r\nصاحب اغايى مىگويد : كسى به جرير گفت : شاعرترين مردم كيست ؟ جرير گفت : برخيز تا تو را پاسخ گويم .\r\nجرير دست او را گرفت و نزد پدرش عطيه آورد ، عطيه بزى را بسته بود و از پستانش شير مىنوشيد و با لباسى چركين كه از ريش او شير جارى بود نزد آنها آمد .\r\nجرير گفت : اين پيرمرد را مىبينى ؟ گفت : آرى . پرسيد مىشناسى ؟ گفت : نه . گفت : پدر من است . مىدانى چرا از پستان بز شير مىخورد ؟ گفت : نه . گفت : تا اينكه صداى دوشيدن شير به گوش كسى نرسد و از او شير بخواهد .\r\nسپس گفت : شاعرترين مردم كسى است كه با داشتن چنين پدرى ، بر هشتاد شاعر مباهات مىكند و غلبه مىيابد .\r\n\r\nتفسير آيه نحل\r\nدر تفسير آيه 69 سوره نحل  ( يَخْرُجُ مِنْ بُطُونِها شَرابٌ مُخْتَلِفٌ أَلْوانُهُ فِيهِ شِفاءٌ لِلنَّاسِ )  ، صفدى مىگويد : برخى معتقدند مراد از اين آيه اهل بيت و بنىهاشم هستند ، آنان نحل و قرآن و حكمت ، شراب شفا دهنده‌است .\r\nيكى از معاصران منصور دوانيقى همين تفسير را در حضور وى مطرح كرد . يكى از حاضران گفت : در اين صورت خدا طعام و شراب خليفه را چيزى قرار داده كه از شكم بنىهاشم خارج مىشود ؟ حضار از اين سخن خنديدند .\r\n\r\nتفسير آيه حاش لله\r\nدر تفسير آيه  فَلَمَّا رَأَيْنَهُ أَكْبَرْنَهُ وَ قَطَّعْنَ أَيْدِيَهُنَّ وَ قُلْنَ حاشَ لِلَّهِ  « 1 » ، وهب مىگويد : زنان مصر در همان مجلس فريفته يوسف شدند و گفتند اين بشر نيست . محمد بن على نيز گفته :\r\nمراد زنان مصر اين بود كه يوسف پاك‌تر از آن است كه كسى او را به گناه دعوت كند . وى بشر را به كسر ( شين و با ) قرائت كرده‌است ، ما هذا بِشِر ، و در اين صورت معنا اين مىشود كه اين\r\n\r\n\r\n","description":"","footnote":"\r\n( 1 ) - يوسف ، 31 .\r\n","page_name":" 242 ","page_number":242},
  {"content":"\r\n\r\nجوان مملوك نيست ، زجاج نپذيرفته و گفته اين قرائت خلاف رسم مصحف است كه با الف نوشته شده‌است .\r\n\r\nنكوهش دنيا\r\n اگر صد سال مانى و يك روز * ببايد رفت از اين كاخ دل افروز \r\n\r\nصبر\r\nدر كتاب مزار در باره‌ى صبر آمده‌است : بيهقى از ذوالنون مصرى نقل كرده‌است كه : در حال طواف بودم ، با دو زن مواجه شدم كه يكى به ديگرى مىگفت : صبر كردم بر چيزهايى كه اگر برخى از آنها بر كوه رضوى مىآمد ، از هم مىپاشيد . اشك چشم را نگه داشتم ، سپس به چشمهايم اجازه دادم بگريند ، چشمها در قلب مىگريستند .\r\n صبرت على ما لو تحمل بعضه * جبال برضوى ( حنين ) لم تزل ( اصبحت ) تتصدع\r\nملكت دموع العين ثم رددتها * الى ناظرى فالعين فى القلب تدمع \r\nپرسيدم : از چه اندوهى چنين صبر كردى ، گفت : از اندوهى كه گمان مىكنم كسى بدان دچار نشده‌است . گفتم : بگو : گفت : دو كودكم در برابرم بازى مىكردند ، پدرشان دو گوسفند قربانى كرده‌بود ، يكى از فرزندانم به ديگرى گفت : مىخواهى به تو بگويم پدرم چگونه گوسفند را قربانى مىكند ، سپس برادرش را خوابانيد و سرش را بريد ، و از ترس فرار كرد . پدر در پى او شد وقتى او را ديد درنده‌اى او را دريده بود ، پدر كه در يك آن دو فرزندش قربانى شده بود در راه خانه از دنيا رفت .\r\n\r\nمزه\r\nمزه‌ها نه قسم هستند ، شيرين ، تلخ ، ترش ، ميخوش ، شور ، تيز ، زمخت ، چرب ، تفه ( شيرين و ترش و تلخ ) . چرا كه جسم يا زمخت است يا لطيف است و يا معتدل ، اثر كننده در جسم يا سردى است يا حرارت و يا اعتدال ، حرارت در چيز زمخت تلخى و در چيز لطيف تيزى و در معتدل توليد شورى مىكند . سردى در چيز زمخت توليد زمختى و در لطيف توليد ترشى و در معتدل توليد ميخوش مىكند ، معتدل نيز در چيز زمخت شيرينى و در لطيف چربى و در معتدل تفه ايجاد مىكند . گاهى نيز دو طعم از قبيل تلخى و قبض در خضض ( الحصص ) بوجود مىآيد كه آن را بىمزه گويند و يا تلخى و شورى بوجود مىآيد .\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nبرخى مىگويند اصول مزه‌ها چهار چيز است شيرينى ، تلخى ، ترشى و شورى و بقيه همگى مركب از آنها هستند .\r\n\r\nاعتدال مزاج\r\nفخرالدين رازى گويد : مركب معتدل موجود است ولى آن استمرار و دوام ندارد . سپس مىگويد : مزاج معتدل مزاجى است كه به بهترين احوال از عناصر بوجود آيد ، و چون اعتدال حقيقى وجود ندارد هرچه به آن نزديك‌تر باشد اعتدال ناميده مىشود .\r\nشمس الدين ابوعبداللَّه محمد بن ابراهيم بن ساعد انصارى گويد : علت عدم وجود اعتدال حقيقى آن است كه مكان مناسب با آن وجود ندارد ، چون مكان مركب ، مكانى است كه بسائط بر آن غالب هستند و لذا اينها بسائط معتدله هستند ، پس در واقع مكانى استحقاق او را ندارد پس ممتنع است .\r\nصفدى مىگويد اين دليل خالى از اشكال نيست ، چرا كه مراد از معتدل ، وجود كيفيات مساوى در آن است و وجود كيفيات مستلزم وجود كميات نيست ، چرا كه مثلًا يك جزء آتش در برابر جوهر آب و زمين مقاومت مىكند ، بنابراين چه بسا معتدل كيفى داشته‌باشيم اما معتدل كمى نداشته‌باشيم . و لذا مكان آن معتدل ، مكانى باشد كه شى به‌خاطر كميتش دارد نه به‌خاطر كيفيتش . زيراكه اعتبار در مزاج به كيفيت است و اعتبار در مكان به كم است .\r\n\r\nاحول\r\nصفدى مىگويد : علت اينكه احول يك چيز را دو چيز مىبيند اين است كه اگر پيچشى در اثر سستى عضله در حدقه چشم بوجود آيد ، يا رطوبت جليدى ، جهت خود را تغيير دهد ، همان جهت كه تغيير وضع داده به آن سمت متوجه مىشود . تغيير وضع حدقه نيز موجب انتقال موضع انطباع جليديه است و اين موجب مىشود كه يك تصوير به دو تصوير تبديل شود .\r\nشيخ شمس الدين محمد انصارى كه كتابى در ديدنىها دارد ، مىگويد : اينكه احول يك جسم را دو تا مىبيند هميشگى نيست . بلكه در صورتى است كه احولى او به‌خاطر اختلاف يكى از دو حدقه در ارتفاع و انخفاض باشد ، بنابراين بايستى در مرور زمان چشم او عادت كند و صحيح ببيند .\r\n\r\n","description":"","footnote":"","page_name":" 244 ","page_number":244},
  {"content":"\r\n\r\n\r\nحجاج\r\nروزى حجاج با خدمتكارانش به تفريح رفته بود . در راه بازگشت به پيرمردى از قبيله عجل برخورد نمود . حجاج پرسيد از كدام قبيله‌اى ؟ گفت : از همين ده . پرسيد حكومت با شما چگونه است ؟ گفت : بدترين كارگزاران هستند ، ظلم مىكنند ، اموال مردم را مىبرند و حلال مىشمارند . گفت : در باره‌ى حجاج چه مىگويى ؟ گفت : استاندارى بدتر از او گمارده نشده‌است ، خدا روز وى و كسىكه او را نصب كرده سياه كند . پرسيد مرا مىشناسى ؟ گفت :\r\nنه . گفت : من حجاجم !\r\nآن مرد گفت : آيا مرا مىشناسى ؟ حجاج گفت : نه ، گفت : من ديوانه بنىعجل هستم كه روزى دو بار ديوانه مىشوم . حجاج خنديد و به او صله داد .\r\n\r\nاسم جمع\r\nبدرالدين بن جمال الدين مىگويد : اسمى كه بيش از دو معنى دارد ، يا موضوع براى احاد مجتمعه است كه بر آنها بر اساس تكرار واحد كه يكى يكى بر هم عطف شده‌باشند دلالت مىكند يا موضوع براى مجموعه احاد است و مانند مفرد بر مجموعه اجزاء دلالت مىكند ، يا موضوع براى حقيقت است كه فرد ملاك نيست . اسمى كه موضوع براى احاد مجتمعه است ، چه از لفظ آن مفرد استعمال شود مانند رجال و اسود و يا نشود مانند ابابيل ، و نيز اسمى كه موضوع براى آحاد است ، چه مفردى از لفظ آن باشد مانند ركب و صحب يا نباشد مانند نوم و رهط ، چنين اسمى اسم جمع است . اسمى كه موضوع براى حقيقت باشد و فرديت در آن ملغى شده‌باشد اسم جنس است . غالباً مميز اسم جنس از مفرد آن بوسيله تاء است مانند تمر و تمرة .\r\n\r\nيمنىها\r\nمعاويه به يكى از يمنىها گفت : نادان‌تر از مردم يمن سراغ ندارم . چون زنى بر آنها حاكم است . يمنى گفت : جاهل‌تر از آنها ، كسان تو هستند ، كه به پيامبر گفتند : اگر سخن او حق است بر ما سنگ ببارد و نگفتند اگر سخن پيامبر حق است ما را به حق هدايت نما .\r\n\r\nاعطاء معاويه\r\nروزى معاويه بر منبر گفت : ما به هر كسى در حد مقام و شخصيت او عطا مىكنيم ،  وَ إِنْ \r\n\r\n","description":"","footnote":"","page_name":" 245 ","page_number":245},
  {"content":"\r\n\r\n مِنْ شَيْءٍ إِلَّا عِنْدَنا خَزائِنُهُ وَ ما نُنَزِّلُهُ إِلَّا بِقَدَرٍ مَعْلُومٍ  « 1 » ، لذا مرا بر كارم ملامت نكنيد . احنف برخاست و گفت : ما تو را بر آنچه در خزائن الهى است ملامت نمىكنيم ، بلكه ملامت ما به‌خاطر آن چيزهايى است كه در خزينه خود جمع كرده و از آنها پرداخت نمىكنى .\r\n\r\nمعاويه و شريك\r\nشريك بن اعور كه زشت چهره بود روزى به دربار معاويه رفت ، معاويه گفت : تو زشت صورتى و زيبايى بهتر از زشتى است ؛ تو شريكى و خدا شريك ندارد ؛ پدرت اعور ( كج چشم ) است و درست چشم برتر است ؛ با اين خصال ناپسند چگونه بزرگ قوم خود شدى ؟\r\nشريك گفت : تو معاويه‌اى و معاويه سگ ماده‌اى است كه سگان ديگر را به خود مىخواند ؛ تو پسر صخر هستى و بيابان بهتر از سنگلاخ است ؛ تو زاده حربى و صلح بهتر از جنگ است ؛ تو پسر اميه هستى و اميه تصغير امه يعنى كنيز است و آزاده برتر از كنيز است ؛ حال با اين اوصاف چگونه بر ما امارت مىكنى ؟ سپس از نزد او خارج شد و شعرى در توصيف خود و شمشير و قبيله خويش سرود .\r\n ايشتمنى معاويةبن حرب * و سيفى صارم و معى لسانى\r\nو حولى من بنى عمى ليوث * ضراغمة تهش الى الطعان \r\n\r\nنكوهش\r\nابوتمام گفته است آب ملامت به من مياشام كه من عاشقم و از آب چشم سيراب مىشوم .\r\n لاتسقنى ماء الملام لاننى * صب قد استعذبت ماء بكائى \r\nرندى چون اين سخن از وى شنيد ، كوزه‌اى براى او فرستاد و گفت : قدرى آب ملامت به ما بده ، ابوتمام گفت : در صورتى قطره‌اى از آن به تو دهم كه پرى از بال ذلت براى من بفرستى .\r\n\r\nشعر\r\nخليل گويد : شعراء اميران سخن هستند ، و هر گونه بخواهند در سخن تصرف كنند ، تصرفاتى كه براى غير آنها جايز نيست .\r\nيكى گفته : از خلف الاحمر ، سراينده‌اى قوىتر نديده‌ام ، شعر را بر زبان نامداران گذشته مىسرود ، به طورى كه از اشعار آنان تميز داده نمىشد ، سپس عابد شد و شبانه روز قرآن را\r\n\r\n\r\n","description":"","footnote":"\r\n( 1 ) - حجر ، 21 .\r\n","page_name":" 246 ","page_number":246},
  {"content":"\r\n\r\nختم مىكرد ، يكى از پادشاهان ثروتى هنگفت به وى بذل كرد تا شعرى براى او بسرايد ولى او سر باز زد .\r\n\r\nحفظ آبرو\r\nامام مجتبى عليه السلام به شعرا كمك مىكرد . به وى گفته شد چرا چنين مىكنى ؟ فرمود :\r\nبهترين اموال تو قسمى است كه آبروى تو را نگه دارد .\r\n\r\nشعر\r\nابوزياد مىگويد : در شعر بهتر از عروه نديدم ، وى اشعار زيادى به‌خاطر داشت به او گفتم :\r\nدر شعر بسيار مهارت دارى . گفت : عايشه از من پيش قدم‌تر است ، چون هيچ حادثه‌اى بوقوع نمىپيوست مگر اينكه شعرى مناسب او ايراد مىكرد .\r\n\r\nبهترين پند\r\nپيامبر مىفرمود : بهترين موعظه براى انسان ، دين اسلام و پيرى است .\r\n\r\nاكرام يا اهانت\r\nمتنبى گويد : وقتى كريمى را عطا كنى ، مالكش شده‌اى ، وقتى لئيمى را اكرام كنى ، سرپيچى مىكند ، بخشش به جاى شمشير چنان زيان آور است كه شمشير به جاى عطا به كار رود .\r\n اذا انت اكرمت الكريم ملكته * و ان انت اكرمت اللئيم تمردا\r\nو وضع الندى فى موضع السيف بالعلا * مضر كوضع السيف فى موضع الندى \r\n\r\nروزى از مخلوق\r\nوقتى ابوالعيناء به‌خاطر دير رسيدن مواجب خود به عبيداللَّه بن سليمان شكايت كرد ، عبيداللَّه گفت : مگر تو را به ابن‌مدبر سفارش نكرديم ؟ گفت : آرى ، ولى او مرا به خار تأخير كشيد و از ميوه وعده محروم كرد . عبيداللَّه گفت : تو خود او را اختيار كرده‌اى . ابوالعيناء گفت :\r\nمن كوتاهى نكردم . موسى هفتاد تن از قوم خود برگزيد همه خلاف رفتند و به عذاب مبتلا شدند . پيامبر ابن‌سرح را كاتب خود نمود و وى به مشركان پيوست و مرتد شد . على بن ابى طالب ابوموسى را حكم كرد ، بر عليه وى حكم نمود .\r\n\r\nاعتقاد به على عليه السلام\r\nاسماعيل بن عباد معروف به صاحب بن عباد گويد : اى اباالحسن اگر علاقمندى به تو موجب رفتن من به دوزخ شود ، مطمئن هستم كه رستگارى من به رفتن در دوزخ است .\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nچگونه از آتش بهراسد مؤمن و حال آن‌كه اميرالمؤمنين تقسيم كننده بهشت و جهنم است .\r\n اباالحسن لو كان حبك مدخلى * جحيماً فان الفوز عندى جحيمها\r\nفكيف يخاف النار من هو مؤمن * بان اميرالمؤمنين قسيمها \r\n\r\nبليغ\r\nبليغ كسى است كه كلام را مطابق با خواست قلبى خود به زبان آورد و الفاظ را به اندازه معنا خياطى كند و كلام بليغ كلامى است كه واژه‌اش متين و معنايش تازه باشد .\r\n* به باديه نشينى گفتند : بليغ‌ترين مردم كيست ؟ گفت : آنكه كمترين لفظ و بيش‌ترين بديهه را داشته‌باشد .\r\n* فخر رازى در تعريف بلاغت گويد : آنست كه آدمى با اداء الفاظ به كنه اراده خود برسد ، و از كم گويى خلل آور و طولانى كردن رنج آور پرهيز نمايد .\r\n\r\nحال و قال\r\nفيلسوفى گويد : همانطورى كه ظرفها را با صدايش مىشناسند . احوال درون و برون آدم را از گفتارش مىسنجيد .\r\n\r\nحرف واو\r\nابوبكر بر كسىكه پارچه‌اى در دست داشت ، گذشت و به او گفت : پارچه را مىفروشى ؟\r\nگفت ؛ لا يرحمك اللَّه ( اين جمله با وقف بعد از لا و بدون وقف دو معنا دارد ، خير ، خدا تو را رحم كند ، خدا تو را رحم نكند ) ابوبكر گفت : اگر پايدار شويد زبان شما را راست خواهم كرد چرا نگفتى لا و يرحمك اللَّه ( تا اينكه فقط جمله دعاييه باشد ) .\r\nالبته اعتراض ابوبكر وارد نيست چرا كه چون ممكن است قصد وى از لا يرحمك اللَّه معنايى بوده كه محتاج واو نبوده‌است !\r\n* مأمون از يحيى بن اكتم چيزى پرسيد ، يحيى ضمن پاسخ گفت : لا و ايداللَّه الامير ، مأمون گفت : اين « واو » چقدر ظريف و به موقع قرار گرفته‌است .\r\n*\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nصاحب بن عباد هم گفته است اين « واو » از موهاى به شكل واو در كنار گوش برتر است .\r\n\r\nشكر منعم\r\nشكر منعم واجب نيست ، چرا كه اگر فقيرى بر سر سفره پادشاهى بزرگ كه مالك شرق و غرب است بنشيند و اين فقير او را شكر كند به‌خاطر لقمه‌اى غذا ، تمسخر شمرده مىشود ، در اينجا نيز چنين است بلكه در اينجا خدا با آن پادشاه و بزرگى نعمتهايش با آن نعمتها قابل مقايسه نيست .\r\nمعتزله مثال ديگرى آورده‌اند و مىگويند : وقتى در گوشه‌اى انسانى افتاده كه لال است و دست و پاهايش نيز عليل است گوش و چشم او ناتوان است ، و همه‌ى حواس او از ظاهر و باطن كار نمىكند ، پادشاهى او را از وضعيت خارج كند ، زبانش را باز و ساير حواسش را به او برگرداند ، حال اين انسان پس از ديدن اين همه اكرام ، او را شاكر نباشد و قبل و پس از آن حالت براى او فرق نكند ، بدون شك مذموم و كار او اهانت است .\r\n\r\nكلام دو پهلو\r\nيكى بر دشمن خود از مسيحيان وارد شد و چنين براى او دعا كرد ، خدا تو را بقا دهد و چشم تو را روشن دارد ( اقرّ عينك ) و امروز مرا پيش از روز تو قرار دهد ، به خدا هرچه تو را شاد كند مرا شاد كرده‌است . مسيحى به وى اكرام كرد و دستور داد به او صله دهند ، و البته لحن كلام او را نفهميد . مراد وى از دعايش اين بود كه خدا او را باقى بدارد تا بيشتر جزيه بپردازد ، مراد از اقرّ عينك ، چشم روشنى نيست بلكه مراد او اين بود كه خدا چشم تو را از حركت باز دارد و نابينا كند ، و مراد او از دعاى سوم اين بود ، كه امروز كه من وارد بهشت مىشوم پيش از روز ورود تو به جهنم باشد ، مراد از شادى عافيت و سلامت جسمانى است كه هم مسلمان و هم كافر آن را خواستارند .\r\n\r\nچاره شاعر\r\nشاعرى دشمنى داشت كه همواره از او دورى مىجست ، روزى دشمن خود را كنار خود ديد ، دانست كشته مىشود به وى گفت : مىدانم مرگم نزديك شده و از تو تقاضا دارم بعد از اينكه مرا كشتى به خانه‌ام برو و بگو الا يا ايها البنتان ان اباكما .\r\nشاعر به‌دست دشمنش كشته شد ، و بنا به وصيت مقتول ، به خانه‌اش كه دو دخترش آنجا بودند رفت و آن مصرع را سرود . دختران چون مصرع را شنيدند ، مصرع ديگر را بيان كردند كه قتيلٌ خذا بالثار ممن اتاكما ، يعنى پدرتان كشته شد از كسىكه به سوى شما آمده ، ديه‌اش\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nرا بگيريد . دختران او را گرفتند و نزد حاكم بردند ، قاتل اقرار به قتل كرد و كشته شد .\r\n\r\nجارية بن قدامه\r\nجارية بن قدامه نزد معاويه رفت ، معاويه به وى گفت : اقوام تو به تو اهانت كرده‌اند كه تو را جاريه نام نهاده‌اند . وى نيز به معاويه گفت : چقدر كسان تو به تو اهانت كرده‌اند كه تو را معاويه نام نهاده‌اند چه اينكه معاويه به معناى سگ ماده است . معاويه گفت : ساكت باش بى مادر ! جاريه گفت : مادرى دارم كه مرا زاييده‌است . به خدا قلبهايى كه به تو خشم دارند در درون ماست و شمشيرهايى كه با تو نبرد كنند در دست ماست ، تو به زور بر ما امارت نكردى و به خوارى ما را هلاك ننمودى ، بين ما و شما عهدى است وفا كردى وفا مىكنيم ، شكستى ، با مردان نيرومند به جنگ تو مىآييم . معاويه گفت : خدا مانند تو را بين مردم زياد نكند . جاريه گفت : دعاى نيك كن ، دعاى بد به صاحبش بر مىگردد .\r\n\r\nاجزاى بدن\r\nحكايت شده كه روزى عبدالملك بن مروان نشسته بود ، و عده‌اى از دوستان و نديمانش نشسته بودند ، عبدالملك گفت : كدام يك شما مىتواند اجزاى بدن را طبق حروف الفبا نام برد ؟ سويد بن غفله برخاست و اعلام آمادگى كرد و گفت : انف ( بينى ) ، بطن ، ترقوه ، ثغر ( دندان ) ، جمجمه ، حلق ، خد ( گونه ) ، دماغ ، ذكر ، رقبه ( گردن ) ، زند ( بند دست ) ، ساق ، شفه ( لب ) ، صدر ( سينه ) ، ضلع ( پهلو ) ، طحال ، ظهر ( پشت ) ، عين ، غبغبه ( طوق گلو ) ، فم ( دهان ) ، قفا ( پشت گردن ) ، كف ، لسان ، منخر ( سوراخ بينى ) ، نغنوغ ( دبر ) ، وجه ( صورت ) ، هامه ( پيشانى ) ، يد ( دست ) . يكى از حضار برخاست و گفت : من اجزاى انسان را با دو لفظ ادا مىكنم . سويد گفت : من مىتوانم با سه لفظ ادا كنم . انف ، اسنان ، اذن . . . سپس به پا خاست و در برابر عبدالملك به خاك افتاد و زمين را در برابر او بوسيد . حضار گفتند ما بيش از او اطلاعى نداريم هرچه مىخواهد به او بده . عبدالملك جايزه‌اى ارزشمند به وى داد و او را اكرام كرد .\r\n\r\nصداى سقف\r\nمردى به صاحب‌خانه گفت : چوبهاى سقف خانه‌ات را اصلاح كن صداى شكستگى مىدهد . صاحبخانه گفت : نترس ، چوبها مشغول تسبيح هستند . مهمان گفت : مىترسم رقت قلب در آنها حاصل شود و سجده كنند .\r\n\r\n","description":"","footnote":"","page_name":" 250 ","page_number":250},
  {"content":"\r\n\r\n\r\nحلال و پاكيزه\r\nپيرزنى به همسرش گفت : شرم نمىكنى با داشتن حلال و پاكيزه ، مرتكب فحشاء مىشوى ؟ شوهرش گفت : حلال ، راست گفتى ولى پاكيزه محل تأمل است .\r\n\r\nروزى\r\nپادشاهى به وزيرش گفت : بهترين روزى خدا به بنده‌اش چيست ؟ گفت : عقلى كه با آن زندگى كند ، پرسيد اگر نبود ؟ گفت : مالى كه او را حفظ كند ، پرسيد اگر نبود ؟ گفت : رعد و برقى كه او را بسوزاند و بندگان و شهرهارا از دستش آسوده نمايد .\r\n\r\nوزير خليفه\r\nگويند : هرگاه وزير منصور ، ابوايوب مرزبانى به حضور منصور مىرسيد چهره‌اش زرد مىشد و بر خود مىلرزيد ، و چون از حضورش بيرون مىآمد رنگش باز مىگشت . به او گفته شد تو با اينكه خيلى نزد امير مىروى چنين هستى ؟ گفت : مَثَل من و مثل شما ، مثل باز و خروس است كه روزى باز به خروس گفت : حيوانى بىوفاتر از تو به صاحبش نديده‌ام .\r\nخروس گفت : چگونه بىوفاترم ؟ باز گفت : تو تخم بودى كه به‌دست صاحبت پرورش يافتى ، ولى هر كدام به تو نزديك شوند سروصدا مىكنى و فرار مىنمايى . ولى من با اينكه از كوهها شكار شده‌ام به خوراك كمى قناعت مىكنم و شب به بىخوابى مىگذرانم ، براى صاحبم به شكار مىروم ، خروس گفت : دليل تو ناكافى است ، چرا كه تو هرگز دو باز را در تاوه آتش نديدى ولى من هميشه تاوه‌هاى پر خروس را بر آتش سوزان ديده‌ام .\r\n\r\nمرگ برادر\r\nگويند لقمان از سفر برگشت . در راه غلامش را ديد . پرسيد : پدرم چه شد ؟ گفت : از دنيا رفت ؛ لقمان گفت : صاحب اختيار كار خود شدم . پرسيد : مادرم چه شد ؟ گفت : از دنيا رفت ؛ لقمان گفت : از اندوهم كاسته شد . گفت : همسرم چه شد ؟ گفت : از دنيا رفت ؛ لقمان گفت :\r\nهمسر ديگرى برمى گزينم . پرسيد : برادرم چه شد ؟ گفت : از دنيا رفت ؛ لقمان گفت : كمرم شكست .\r\n\r\nمدت آبستنى\r\nدر مدت حاملگى مريم اختلاف شده‌است ، ابن‌عباس نه ماه چون زنان ديگر ، عطاء و ابوالعاليه و ضحاك هفت ماه ، برخى ديگر هشت ماه و عده‌اى شش ماه و بعضى ديگر سه ساعت ، و در روايتى از ابن‌عباس ، يك ساعت را مطرح كرده‌اند .\r\n\r\n","description":"","footnote":"","page_name":" 251 ","page_number":251},
  {"content":"\r\n\r\n\r\nدوست\r\nسروده شده‌است : ادعاى دوستى در راحتى بسيار است ، دوست‌ها در سختىها شناخته مىشوند .\r\n دعوى الاخاء على الرّخاء كثيرة * بل فى الشدائد تعرف الاخوان \r\n\r\nآتش\r\nآتش در عرب بر چهارده صنف است :\r\n1 - آتش مزدلفه ، آتشى كه در مشعرالحرام روشن مىكردند تا راه عرفه را بشناسند . گفته شده نخستين كسىكه اين آتش را برافروخت « قصى بن كلاب » بود .\r\n2 - آتش استسقاء ، در جاهليت عرب پس از چند سال بىبارانى ، گياهان خشك را بر شاخ گاوها مىگذاشتند و به بيابان ميرفتند و بر كوه صعب العبورى آتش مىافروختند و دعا و تضرع مىكردند .\r\n3 - آتش تحالف ، جاهلان عرب هنگام برقرار عهد ، آتش برمىافروختند و در آن نمك و كبريت مىريختند و مىگفتند اين آتش گواه سوگند ماست .\r\n4 - آتش غدر ، مردى كه همسايه آزارى كرده در موسم حج در منى آتش مىافروخت و مىگفت اين آتش آزارى است كه فلان كس افروخته‌است .\r\n5 - آتش سلامت ، براى مسافرى كه به سلامت از سفر بازگشته مىافروختند .\r\n6 - آتش زائر و مسافر ، اگر نمىخواستند مسافر برگردد آتش مىافروختند و درخواست هلاكت وى مىكردند .\r\n7 - آتش حرب ، آتشى كه كه بر بلنديها مىافروختند تا همه از وقوع جنگ آگاه شوند . آن را ناراللاهية نيز گويند .\r\n8 - آتش شكار ، آتشى كه براى نابينا ساختن صيد و آسانى شكار مىافروختند .\r\n9 - آتش شير ، آتشى كه موقع ترس از حمله شير مىافروختند تا مانع حمله شير شوند .\r\n10 - آتش سليم ، آتشى كه براى مار گزيده و شب بيدارى او مىافروختند .\r\n11 - آتش سگ ، آتشى كه براى اينكه خود بيدار بمانند ، برمى افروختند .\r\n12 - آتش فدا ، قبيله‌اى كه در جنگ شكست مىخورد ، و مردمش اسير مىشدند ، آتش مىافروختند و زنها را شبانه تسليم دشمن مىكردند .\r\n13 - آتش نشانه ، براى داغ كردن شتر و علامت گذارى وى مىافروختند .\r\n\r\n","description":"","footnote":"","page_name":" 252 ","page_number":252},
  {"content":"\r\n\r\n14 - آتش حرتين ، آتشى كه خالد بن سنان عبسى وارد آن شد و خدا آن را خاموش كرد و او به سلامت خارج گرديد .\r\n\r\nبخل و ترس\r\nصفدى گويد : بخل و ترس ، دو صفت مذموم در مردان و دو صفت پسنديده در زنان هستند ، زن نترس از شوهر بىنياز شود ، و گاه كارى كند كه شوهرش هلاك شود ، و يا به كارى دست زند كه نتيجه‌اش هلاكت شوهرش باشد ، زيرا چه بسا قوه عقلانى در آن لحظه به يارى او نيايد تا او را از عاقبت كار زشتش سرزنش كند .\r\n\r\nانتقام\r\nدر كتاب فرج بعد از شدت آمده‌است : شبى غريبى به قبرستان شهر رمله آمد و كسى را ديد كه نبش قبر مىكند ، وى با شمشير دست نباش را بريد و فرار كرد . شب بعد در همانجا مشاهده كرد دست بريده شده دستبند دارد ، چون متوجه شد دست زنى را بريده به دنبال قطرات خون افتاد تا از خانه‌ى قاضى سر در آورد و چون تفحص كرد فهميد دست دختر قاضى را قطع كرده‌است . مدت‌ها با قاضى رفت و آمد كرد تا دختر را به عقد خود درآورد .\r\nشبى دختر به قصد انتقام با كاردى تيز بر سينه شوهر نشست ولى پس از گفتگو شوهرش را سوگند داد كه طلاقش دهد و رمله را ترك كند .\r\n\r\nزن سخاوتمند\r\nاگر زن سخاوتمند باشد هرچه در خانه هست مىبخشد ، و چه بسا بخشش نابجا كند و اموال شوهرش را به تباهى دهد . قرآن هم گفته است اموال خود را دست سفيهان ندهيد ، مراد از سفيهان زنان و كودكانى هستند كه توان تشخيص خوب و بد را ندارند .\r\n\r\nتوقف آخر باب\r\nشيخ عزالدين ، عادتش چنين بود كه هر وقت يكى از شاگردانش بابى از كتاب را تمام مىكرد ، دستور مىداد هرچند يك سطر هم از باب بعدى بخواند ، وى مىگفت نمىخواهم از كسانى باشى كه بر ابواب سفلگان ( در خانه انسانهاى بيهوده ) توقف مىنمايند .\r\n\r\nكودك و دانش\r\nمسعودى در شرح مقامات مىنويسد : وقتى مهدى عباسى وارد بصره شد ، اياس بن معاويه كه كودكى بيش نبود و پشت سر وى چهار صد تن از دانشمندان و اصحاب طيالسه بودند ، را ديد . مهدى به همراهان خود گفت ، شيخى نيست بر آنها مقدم شود تا اين كودك\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nمقدم شود ؟ سپس مهدى به وى رو كرد و گفت : اى جوان چند سال دارى ؟ اياس گفت : خدا عمر امير را طولانى كند ، به اندازه سن اسامةبن زيد است ، زمانى كه رسول خدا او را فرمانده سپاهى كرد كه ابوبكر و عمر در آن سپاه بودند . مهدى گفت : مقدم شو ، آفرين بر تو .\r\n\r\nدانش اياس\r\nاياس نگاهش به سه زن افتاد كه از چيزى ترسيدند و فرياد كشيدند . اياس گفت : اين زن آبستن و ديگرى شيرده و سومى باكره است . علت را سؤال كردند . گفت : اولى موقع فرياد دست بر شكم خود گذاشت ، دومى دست بر سينه‌هايش و سومى دست بر فرجش .\r\n* روزى اياس چشمش به مرد غريبى افتاد . گفت : وى از مردم واسط و معلم كودكان است و غلام سياهى از او فرار كرده‌است . چون پرس و جو كردند فهميدند راست گفته است . از او پرسيدند چگونه متوجه شده‌است ؟ اياس گفت : هنگام راه رفتن به اين سو و آن سو نگاه مىكرد ، فهميدم غريبه است . بر لباسش گرد و خاك سرخ نشسته بود ، فهميدم از واسط است . چون به كودكان مىگذشت ، سلام مىكرد و به بزرگان توجهى نداشت ، فهميدم معلم كودكان است . چون به سياه چهره‌اى مىرسيد در او دقت مىكرد ، فهميدم غلام سياهش گم شده‌است .\r\n\r\nجمله\r\nهشت جمله‌اى كه محل از اعراب دارند عبارتند از :\r\nوصفيه ، مانند : مررت برجل ابوه قائم .\r\nحاليه ، مانند : جاء زيد يضحك .\r\nخبريه ، مانند : زيد ابوه منطلق .\r\nمضاف اليها ، مانند : هذا يوم ينفع الصادقين صدقهم .\r\nمحكيه ، مانند : قلت زيد قائم .\r\nجمله‌اى كه عامل معلق از آن است ، مانند : علمت ما زيد منطلق و علمت لزيد منطلق .\r\nجمله شرط و جزا ، مانند : ان قام زيد قام عمروٌ .\r\nهشت جمله‌اى كه محلى از اعراب ندارند عبارتند از :\r\nجمله صله ، مانند : جاء زيد الذى هو قائم .\r\nمبتدء ، مانند : زيد قائمٌ .\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nشرط و جواب ، مانند : اذا قام زيد قام عمرٌ .\r\nجواب قسم ، مانند : واللَّه ان زيداً قائم .\r\nمفسره ، مانند : زيد ضربته .\r\nحشويه يا معترضه ، مانند : بلغتها كه بين اسم و خبر انّ فاصله شده‌است .\r\nان الثمانين و بلغتها قد احوجت سمعى الى الترجمان .\r\nتحضيض ، مانند : هذا زيد ضربته .\r\n\r\nوقف در آيه و مالى . . .\r\nابوعمر بن علا ، مىگفت وقتى اين آيه را مىخواندم  وَ ما لِيَ لا أَعْبُدُ الَّذِي فَطَرَنِي  « 1 » ، حركت يا در « مالى » را بر سكون آن ترجيح مىدادم ، چرا كه سكون نوعى وقف است . وقتى اين يا را ساكنه بخوانم مثل اين است كه از لا شروع كنم و معنى خراب مىشود ، لذا يا را حركت مىدادم تا از اين وقف فرار كنم . اين جمله از ابن‌عمرو در نهايت دقت و لطافت است .\r\n\r\nشعر حقيقى\r\nدر تذكرة الاولياء جامى آمده‌است : مولانا شيرين محمد مشهور به مغربى مريد شيخ اسماعيل سيسى است كه وى از اصحاب شيخ نورالدين عبدالرحمن اسفراينى است .\r\nمىگويند كه در بعضى از سياحات به ديار مغرب رسيده و آنجا به يكى از مشايخ كه نسبت وى به شيخ بزرگوار شيخ محى الدين بن عربى است ، رسيده‌است و خرقه پوشيده و با شيخ كمال خجندى معاصر بوده و مصاحبت مىداشته . گويند در آن‌وقت كه شيخ اين مطلع گفته بوده‌است :\r\n چشم اگر اينست و ابرو اين و ناز و عشوه اين * الوداع اى زهد و تقوا الفراق اى عقل و دين \r\nچون به مولانا رسيده‌است ، گفته كه شيخ بسيار بزرگ است چرا شعرى بايد گفت كه جز معنى مجازى محملى نداشته‌باشد . شيخ آن را شنيده از وى استدعاى صحبت كرده خود بطبخ قيام نمود و مولانا نيز در آن خدمت موافقت كرده در آن اثناء شيخ آن مطلع را خوانده‌است و فرموده كه چشم عين است پس مىشايد كه بلسان اشارت از عين قديم كه ذاتست به آن تعبير كند و ابرو حاجب است مىتواند بود كه آن را اشارت به صفات كه حاجب\r\n\r\n\r\n","description":"","footnote":"\r\n( 1 ) - يس ، 22 .\r\n","page_name":" 255 ","page_number":255},
  {"content":"\r\n\r\nذاتست داند و خدمت مولانا تواضع نموده‌است و انصاف داده . « 1 »\r\n\r\nترجمه\r\nصلاح صفدى گويد : دو راه براى ترجمه وجود دارد ، يكى راه يوحنابن البطريق ، وناعمة الحمصى و . . . سبك اينان اين است كه اگر كسى بخواهد مثلا متن يونانى را به عربى ترجمه كند ، هر كدام از واژه‌ها را با معانى مختلف آنها مورد دقت قرار داده و برابر همان كلمه مىآورد و به كلمه ديگرى مىپردازد تا جمله را به تمام به زبان مقصد برگرداند .\r\nاين نوع ترجمه را كه تحت اللفظى گويند ، به دو علت قابل پذيرش نيست : اول آنكه معادل همه‌ى كلمات پيدا نمىشود و لذا برخى واژه‌ها به همان صورت كه بوده‌اند باقى مىمانند . دوم آنكه تركيباتى كه در زبان مبدأ مثل شده‌اند و استعمال مجازى واژه‌ها كه زيادند به دقت ترجمه نمىشوند .\r\nطريق دوم سبك حنين بن اسحق و جوهرى و . . . است . سبك اين عده اين است كه جمله مبدأ را در ذهن تصور كرد . و به همان معانى كه از آن فهميده بر مىگرداند . در اين ترجمه ممكن است الفاظ عين عبارت مبدأ باشد يا نه .\r\nاين ترجمه از اولى بهتر است به‌همين خاطر كتابهاى ترجمه شده حنين بن اسحق نياز به تهذيب ندارد ، مگر كتابهاى او در رياضيات كه چون فن او نبوده تهذيب لازم دارد . اما اقليدس و مجسطى و متوسطات را ثابت بن قره تهذيب كرده‌است .\r\n\r\nسن قاضى\r\nخطيب بغدادى در تاريخ مىنويسد : يحيى بن اكتم در بيست سالگى قاضى بصره شد .\r\nمىگفتند سن وى كم است . از او مىپرسيدند ، سن قاضى بايد چقدر باشد ؟ مىگفت : سن من از عتاب بن اسيد كه پيامبر او را روز فتح ، قاضى مكه نمود ، و از معاذ بن جبل كه پيامبر او را قاضى يمن نمود ، و كعب بن سويد كه عمر او را قاضى بصره نمود ، بيشتر است . او با پاسخهايش حجت را بر مخاطبانش تمام مىكرد .\r\n\r\nسن يا كمال\r\nشاعرى گفته است كه عده‌اى گفتند مرا به‌خاطر پيرى مقدم كنند . نفهميدند ، بايد مرا به‌خاطر تقدمم ، تقديم كنند .\r\n\r\n\r\n","description":"","footnote":"\r\n( 1 ) - اين پاراگراف در متن كشكول به زبان فارسى نگاشته شده و عيناً منتقل شده‌است .\r\n","page_name":" 256 ","page_number":256},
  {"content":"\r\n\r\n قد قال قوم اعطه لقديمه * جهلوا و لكن اعطنى لتقدمى \r\n\r\nقياس\r\nابن حزم گويد : حنفيان معتقدند كه مرام ابوحنيفه برترى حديث ضعيف بر رأى و قياس است .\r\nصفدى گفته : اظهار نظر ابوحنيفه چون سخن خليل بن احمد است كه گفته است :\r\nداستان من در دانش نحو مانند كسى است وارد منزلى شده و به معمارى آگاه باشد و از آن ساختمان ايراد كند و يا محسنات آن را بگويد .\r\nشافعى احتياط مىكرده و چنين مىگفته كه اگر اين حديث صحيح باشد ، به آن معتقدم .\r\nصفدى مىگويد : وقتى فقيه از بيان علت حكمى بماند مىگويد ما به آن معتقد هستيم .\r\nمثلًا مالكى سگ را طاهر و شستن هفت باره ظرف آغشته به ولوغ سگ را لازم نمىداند .\r\nحال اگر حديثى بيايد كه ظرف آغشته به ولوغ را بايد هفت بار شست ، ما از طرف خدا به آن متعبد هستيم . نحوى نيز وقتى از تعليل حكمى عاجز شود مىگويد عامل معنوى است ، حكيم وقتى از تعليل حكمى عاجز شود مىگويد خاصيتش اين است . مثلًا اگر از علت جذب آهن ربا بپرسى مىگويد خاصيتش اين است .\r\n\r\nاقسام جر\r\nجر بر سه قسم است . به حرف ، به اضافه و به تبعيت ، اصل در جر حروف سپس اضافه و سپس پيروى است . هر سه در بسمله وجود دارد ، اسم مجرور به حرف جر است . اللَّه مجرور به اضافه است . الرحمن مجرور به تبعيت است .\r\nسنايى\r\n گر امروز آتش شهوت بكشتى بيگمان رستى * و گر نه اين تف آتش ترا هيزم كند فردا\r\nچو علم آموختى از حرص آنگه ترس كاندر شب * چو دزدى با چراغ آيد گزيده‌تر برد كالا\r\nسخن كز روى دين گويى چه عبرانى چه سريانى * مكان كز بهر حق جويى چه جابلقا چه جابلسا\r\nشهادت گفتن آن باشد كه هم ز اول در آشامى * همه درياى هستى را بدان حرف نهنگ آسا \r\n\r\n","description":"","footnote":"","page_name":" 257 ","page_number":257},
  {"content":"\r\n\r\n نبينى خار و خاشاكى در اين ره چون بفراشى * كمر بست و بفرق استاد در حرف شهادت لا\r\nعروس حضرت قرآن نقاب آنگه براندازد * كه دارالملك ايمان را مجرد بينداز غوغا\r\nعجب نبود گر از قرآن نصيبت نيست جز نقشى * كه از خورشيد جز گرمى نيايد چشم نابينا\r\nنبينى طبع را طبعى چو كرد انصاف رخ پنهان * نيابى ديو را ديوى چو كرد اخلاص رو پيدا\r\nچو علمت هست خدمت كن چو دانايان كه زشت آمد * گرفته چينيان احرام و مكى خفته در بطحا \r\n\r\nبحث ادبى\r\nگاهى غير عاقل به صفت عاقل ، متصف مىشود ، و لذا با حروف معرب مىگردد ، مانند  . . . إِنِّي رَأَيْتُ أَحَدَ عَشَرَ كَوْكَباً وَ الشَّمْسَ وَ الْقَمَرَ رَأَيْتُهُمْ لِي ساجِدِينَ  « 1 » ، چرا كه وقتى نورهايى به سجود توصيف شده‌اند ، با توجه به اينكه سجده وصف ذوى العقول است ، اعراب ذوى العقول مىگيرند .\r\n\r\nهرقل و معاويه\r\nهرقل قيصر روم نامه‌اى به معاويه نوشت و سؤالاتى به شرح زير مطرح كرد .\r\nشى چيست ؟ لاشى كدام است ؟ دينى كه خدا غير آن را نمىپذيرد كدام است ؟ كليد نماز چيست ؟ كشته بهشت چيست ؟\r\nنماز هر چيزى چگونه است ؟ چهار موجود روح دار كه در پشت پدران و رحم مادران نبوده‌اند كدامند ؟ مرد بىپدر كيست ؟ مرد بدون خويشاوند چه مرديست ؟ گورى كه صاحبش را همراه خود مىبرد كدامست ، قوس و قزح چيست ؟ كدام زمين يك بار آفتاب به آن تابيد و پيش از آن و پس از آن آفتاب بر آن نتابيده بود ؟ رونده‌اى كه براى يك بار به حركت آمد و پيش از آن و پس از آن حركتى از آن مشاهده نشد ، چيست ؟ كدام درخت بدون آب سبز شد ؟ چيزى كه بدون روح است و نفس مىكشد ، چيست ؟ امروز و ديروز و\r\n\r\n\r\n","description":"","footnote":"\r\n( 1 ) - يوسف ، 4 .\r\n","page_name":" 258 ","page_number":258},
  {"content":"\r\n\r\nفردا و پس فردا كدامست ؟ برق و رعد و صداى آن چيست ؟ محاق ماه چيست ؟\r\nنامه قيصر براى معاويه خوانده شد به او گفتند پاسخ اين پرسشها در خور اطلاع تو نيست ممكن است پاسخ نابجايى بدهى در نتيجه از چشم قيصر بيفتى ، نامه‌اى به‌عباس بنويس و از او تقاضا كن تا پاسخ قيصر را بدهد . معاويه چنين كرد و ابن‌عباس پاسخ سؤالات بدين شرح نگاشت :\r\nشىء همانست كه خدا فرموده  مِنَ الْماءِ كُلَّ شَيْءٍ حَيٍّ .  « 1 » لا شىء دنياست كه آشكار مىگردد و فانى مىشود . دينى كه خدا جز آن را نمىپذيرد لا إله الا اللَّه محمد رسول اللَّه است .\r\nكليد نماز اللَّه اكبر است . كشته بهشت لا حول و لا قوة الا باللَّه العلى العظيم است . نماز هر چيز سبحان الله و بحمده است . چهار موجود روح دار كه در پشت پدران و رحم مادران نبوده‌اند آدم ، حوا ، عصاى موسى ، قوچ فدايى اسماعيل است . مرد بىپدر مسيح است . مرد بىخويشاوند آدم است . قبرى كه با صاحبش حركت كرد ماهى يونس بود . قوس و قزح وسيله‌ى امان خدا از غرق شدن بندگان است ، زمينى كه خورشيد بر آن تابيد ، رود نيل بود كه براى بنىاسرائيل شكافته شد . رونده‌اى كه حركت كرد ، كوه طور سيناست . فاصله اين كوه تا ارض مقدسه چهار شب راه بود . از آن پس كه بنىاسرائيل سر به عصيان برآوردند خداى متعال كوه طور را مانند پرنده‌اى بالاى سر آنها به پرواز درآورد و منادى ندا كرد اگر تورات را پذيرفتيد اين بلا را از شما بر طرف مىسازم و در غير اين صورت بر روى سر شما خواهم انداخت ، يهوديان ترسيدند و تورات را پذيرفتند و خدا كوه را بجاى خود برگردانيد . درختى كه بدون آب روئيد ، درخت كدو بود كه خدا آن را براى يونس خلق نمود . بىروحى كه نفس مىكشد صبح است  وَ الصُّبْحِ إِذا تَنَفَّسَ .  « 2 » امروز عمل است ، ديروز مثل است ، فردا اجل است ، پس فردا آرزو و امل است . برق تازيانه‌هايى است كه فرشتگان در اختيار دارند و به ابرهامى زنند و صداى آن همان زجريست كه در آنها بوجود مىآيد . محاق در ماه را خدا چنين فرموده  وَ جَعَلْنَا اللَّيْلَ وَ النَّهارَ آيَتَيْنِ فَمَحَوْنا آيَةَ اللَّيْلِ وَ جَعَلْنا آيَةَ النَّهارِ مُبْصِرَةً  « 3 » ، و هرگاه محاق وجود نداشت شب از روز و روز از شب امتياز داده نمىشد .\r\n\r\n\r\n","description":"","footnote":"\r\n( 1 ) - انبياء ، 30 .\r\n( 2 ) - تكوير ، 18 .\r\n( 3 ) - اسراء ، 12 .\r\n","page_name":" 259 ","page_number":259},
  {"content":"\r\n\r\n\r\nدانش و معرفت\r\nشريف جرجانى در حاشيه شرح مطالع در باب معناى دانش و معرفت مىنويسد : دو معناى ديگر براى علم و معرفت شده كه در كتاب به آنها اشاره شده‌است . اول آنكه : معرفت بر ادراك پس از جهل گفته مىشود . و دوم آنكه : معرفت بر ادراك آخرين از دو ادراك گفته مىشود كه هر دو از چيزى واحد ادراك شده‌اند و بين آنها غفلتى ايجاد شده و عدم فاصله شده‌است . و البته اين دو قيد در دانش لحاظ نشده‌است به‌همين علت است كه خدا را عالم گويند و عارف نمىگويند .\r\nمحقق دوانى در اين باره گويد : معناى ديگرى كه راغب و ديگران مطرح كرده‌اند آن است كه : معرفت علم به شى از سوى آثار آن است . مانند اينكه از عرف به معناى رائحه و بوى اخذ شده‌باشد مثلًا مىگويد : استشممت بهذاالمعنى .\r\nانورى\r\n هست در ديده من خوبتر از روى سپيد * روى حرفى كه به نوك قلمت گشته سياه\r\nعزم من بنده چنانست كه تا آخر عمر * دارم از بهر شرف خط شريف تو نگاه \r\n\r\nعشق\r\nنويسنده ريحان و ريعان مىنويسد : آغاز عشق ، هوا است ، سپس علاقه ، سپس امتناع سپس وجد ، و پس از آن عشق ، و سپس شغف كه به معناى مالامال شدن قلب از عشق و سوختن قلب از عشق با لذتى حاصل شدنى و نهايت محبت است . برخى عشق را از جمله انواع ماليخوليا دانسته‌اند .\r\n\r\nاشاره\r\nمبرد در حضور عده‌اى غلامش را احضار كرد و به او گفت : برو اگر ديدى چيزى نگو و اگر نديدى به او بگو ، غلام رفت و بازگشت و گفت : او را نديدم او را گفتم پس آمد و نيامد .\r\nحضار از پيام و جواب پرسيدند ، غلام گفت : مبرد از من خواست نزد غلامى بروم اگر مولايش را ديدم حرف نزنم و اگر مولايش را نديدم به او بگويم مبرد تو را مىخواهد . من نزد آن غلام رفتم ، مولايش نبود ، لذا او را خواستم تا نزد مبرد برود ، ولى از قضا مولايش آمد و خودش نيامد .\r\n\r\nشب قدر\r\nابن حزم در ذيل بحث اجماع مىنويسد : دانشمندان در حقانيت شب قدر ترديدى ندارند .\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nو معتقدند شب قدر در سال منحصر در يك شب است . ولى در زمان آن اختلاف كرده‌اند .\r\nبرخى گفته‌اند شبهاى فرد دهه آخر است . ابن‌عباس بيست و هفتم را گفته ، چرا كه ليلة القدر از نه حرف تركيب يافته و سه بار در سوره قدر تكرار شده‌است و حاصل اين دو عدد بيست و هفت مىشود .\r\nابن مسعود مىگويد : شب قدر در تمام سال است و منحصر به ماه رمضان نيست . كسى كه يك سال تمام را به قيام بگذراند ادراك شب قدر نموده‌است .\r\nبرخى گفته‌اند شب قدر به‌خاطر نزول قرآن است و پس از ارتحال پيامبر از ميان رفته است .\r\nكسانى كه معتقدند شب قدر در ماه رمضان است ، در تعيين زمان آن هشت قول دارند .\r\n1 - ابن‌زرين : شب اول ماه\r\n2 - حسن بصرى : هفدهم ماه\r\n3 - انس : نوزدهم ماه\r\n4 - محمد بن اسحق : بيست و يكم ماه\r\n5 - ابن‌عباس : بيست و هفتم ماه\r\n6 - آبى : بيست و سوم\r\n7 - ابن‌مسعود : بيست و چهارم\r\n8 - ابوذر : بيست و پنجم\r\nكسى كه ليلةالقدر را در مجموع سال بداند ، فتواى او موجب مىشود اگر كسى به زنش بگويد : انت طالق ليله القدر در صورتى زنش مطلقه مىشود كه يكسال كامل بگذرد ، چرا كه نكاح امر يقينى است و فقط با يك امر يقينى از بين مىرود ، و اينكه گفته شود ليلةالقدر در ماه رمضان است ، يك امر احتمالى است و نكاحِ يقينى با امر احتمالى نقض نمىشود .\r\nالبته در صحت اين فتوى قدرى تأمل لازم است ؛ چون احاديث صحيحه به خبر واحد موجب عمل مىشود در حالى كه علم‌آور نيست .\r\nدر اينكه چرا شب قدر را قدر ناميده‌اند ؟ وجوهى گفته شده‌است :\r\nعطا و ابن‌عباس گفته‌اند : امور و احكام افراد در آن شب مقدر مىشود ، برخى گفته‌اند : قدر به معناى تنگى است . آن شب را قدر گفته‌اند ، چون زمين براى پذيرايى تنگ مىشود .\r\nبرخى گفته‌اند : قدر به معناى مرتبه است ، آنكه شب قدر را عبادت كند ، مرتبه‌اى ويژه نزد\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nخدا مىيابد .\r\nو البته همه اعتقاد دارند در آن شب كتاب ارزشمندى نازل شده‌است .\r\nصفدى در شرح لاميه المعجم گويد : مقدرات در شب قدر تعيين نمىشود چرا كه مقدرات پيش از آفزينش آسمان و زمين معين شده‌اند . مراد از شب قدر آن است كه مقدرات در آن شب اظهار مىشوند .\r\nانورى\r\n بسا منكر كه آمد تيغ در مشت * مرا زد تيغ و شمع خويش را كشت\r\nبسا دانا كه از من گشت خاموش * درازيش از زبان آمد سوى گوش\r\nمن از دامن چو دريا ريخته در * گريبانم ز سنگ طفلها پر \r\n\r\nابوتراب\r\nمردى سنى مقدارى گندم كهنه براى يك شيعى فرستاد . شيعى گندم را عودت داد و مقدارى گندم تازه مخلوط با خاك براى وى فرستاد ، وى پذيرفت و اين دو شعر را براى او ارسال نمود . به جاى گندم ما ، گندمى براى ما فرستادى ، ما گندم كهنه خود را كنار گذاشتيم و گندم تازه‌تر آلوده به خاك را پذيرفتيم يعنى ابوترابى شديم .\r\n بعثت لنا بذاك البريره * رجاء للجزيل من الثواب\r\nرفضناه عتيقاً وارتضينا * به اذا جاء و هو ابوتراب \r\n\r\nستم\r\nعلى عليه السلام مىفرمايد : روز ستمديده بر ستمگر ، شديدتر است از روز ستمگر بر ستمديده .\r\n* يكى از سلاطين گفته است : من حيا مىكنم از اينكه ستم نمايم به كسىكه دادخواهى جز خدا ندارد .\r\n* يكى از صوفيان بر كسى گذشت كه به فرمان حجاج بر چوبه دار بود ، گفت : خدايا بردبارى تو نسبت به ظالمان پرضررتر است نسبت به بردبارى تو در باره‌ى مظلومان . شب در خواب قيامت را ديد كه خودش در بهشت است و همان به دار آويخته در عالىترين مراتب بهشت جاى گرفته‌است . در همان حال منادى ندا كرد : حلمى كه نسبت به ظالمان دارم ، مظلومان را در درجات برترين بهشت قرار مىدهد .\r\n\r\n","description":"","footnote":"","page_name":" 262 ","page_number":262},
  {"content":"\r\n\r\n\r\nتأثير پند\r\nاحمد بن طولون پيش از عدالت ورزى ، ستمكار بود ، و فرياد مردم از ظلم او بلند بود .\r\nمردم نزد نفيسه آمدند و از احمد گلايه كردند . نفيسه پرسيد : احمد چه زمان بر اسب سوار مىشود ؟ گفتند : فردا . نامه‌اى نوشت و سر راه احمد قرار گرفت و او را صدا زد . احمد او را شناخت و به احترامش ايستاد ، نامه‌اش گرفت و خواند .\r\nوى نوشته بود : مردم را مالك شده و امير كرديد و مسلط شديد و ستم كرديد ، روزى را بر آنها بستيد ، مىدانيد تيرهاى سحرگاههان نافذ است مخصوصاً اگر از درون مردمى برآيد كه شما آن را به درد آورده‌ايد و از تركش بدنهايى كشيده شود كه شما برهنه كرده‌ايد ؛ هر كار خواهيد انجام دهيد ، ما در برابر شما شكيبا هستيم ؛ هرچه خواهيد ستم كنيد ، ما در برابر ستم شما پناه‌گاهى داريم ؛ هرچه خواهيد ظلم كنيد ، ما ظلم پذيريم . احمد از تأثير اين نامه همان لحظه ستم را كنار گذاشت و دادگرى را پيشه ساخت .\r\n\r\nداروى قلب\r\nابراهيم خواص گويد : داروى قلب پنج چيز است . خواندن قرآن با تأمل ، شكم خالى ، شب زنده دارى ، ناله‌ى سحر ، همنشينى با خوبان .\r\n\r\nختم قرآن\r\nشيخ نورى در الاذكار مىنويسد : عادت گذشتگان در ختم قرآن گوناگون بوده‌است ، برخى هر ده شب ، عده‌اى هر سه شب ، گروهى هر شب ، و بعضى در شبانه روز دو ختم و حتى دسته‌اى در شبانه روز هشت بار قرآن را ختم مىكردند ؛ چهار ختم روز و چهارختم شب .\r\n\r\nستم\r\nحكيمى مىگويد : ستم طبيعى است و دو عامل ممكن است مانع آن شود ، نخست دين چون ترس از قيامت و دوم سياست چون ترس از شمشير .\r\n\r\nاحيا كننده دين\r\nطيبى در كتاب مشكواة به واسطه ابوهريره از رسول خدا صلى الله عليه و آله آورده‌است كه : خداوند براى احياء دين در هر صد سال كسى را برمىانگيزد تا امور دينى را سامان بخشد . ابوداود نيز اين حديث را نقل كرده‌است .\r\nمؤلف جامع الاصول گفته است : دانشمندان هر كدام حديث را به شكلى تاويل كرده‌اند .\r\nبهتر آن است كه عنوان كلى حديث لحاظ شود و مصاديق طرح نگردد . چرا كه مردم از وجود\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nفقهاء ، سلاطين ، محدثان ، قاريان ، واعظان و زاهدان بهره مىبرند . شهرياران امور سياسى را قاريان و محدثان علوم مربوط به قرآن و حديث را كه اصول شرع هستند ، واعظان و زاهدان ، پند و اندرز مردم را عهده دارند .\r\nبنابراين ، در سده اول از خلفا عمر ابن‌عبدالعزيز ، از فقهاء محمد بن على باقر عليهما السلام و قاسم ابن‌محمد ابن‌ابىبكر و سالم بن عبداللَّه عمر و حسن بصرى و محمد ابن‌سيرين و ديگران ، از قاريان عبداللَّه ابن‌كثير ، از محدثان شهاب زهرى و ديگران كه از تابعان و تابع تابعان مىباشند .\r\nدر سده دوم از خلفا مأمون ، از فقها شافعى و احمد بن حنبل كه البته در آن زمان هنوز مشهور نشده بود و لؤلؤى از ياران ابوحنيفه و اشهب از ياران مالك و از اماميه على بن موسى الرضا عليه السلام و از قاريان يعقوب حضرمى و از محدثان يحيى بن معاذ و از زاهدان كرخى مىباشند .\r\nدر سده سوم از خلفا المقتدر بالله ، از فقها ابوالعباس بن شريح شافعى و ابوجعفر طحاوى حنفى و ابن‌جلال حنبلى و ابوجعفر رازى امامى ، از متكلمان ابوالحسن اشعرى ، از قاريان احمد بن موسى بن مجاهد ، از محدثان ابوعبد الرحمن نسايى مىباشند .\r\nدر سده چهارم از خلفا القادر بالله ، از فقها ابوحامد اسفراينى شافعى و ابوبكر خوارزمى حنفى و ابومحمد عبد الوهاب مالكى و ابوعبداللَّه حسين حنبلى و مرتضى طرطوسى برادر وضاح شاعر و از متكلمان قاضى ابوبكر باقلانى و ابن‌فوزك و از محدثان حكم بن نسفى و از قاريان ابوالحسن جهامى و از زاهدان ابوبكر دينورى مىباشند .\r\nدر سده پنجم از خلفا المستظهر بالله ، از فقها ابوحامد غزالى شافعى و قاضى محمد بن مروزى حنفى و ابوالحسن راغوى حنبلى ، از محدثان رزين بن عبدرى و از قاريان ابوالفداء قلانسى مىباشند .\r\nاينان افراد سرشناس زمانه بوده‌اند و البته مراد از هر قرن اين است كه قرن گذشته را گذرانده و در آغاز قرن بعد زنده بوده‌باشند . « 1 »\r\n\r\n\r\n","description":"","footnote":"\r\n( 1 ) - مصنف خود دچار همان تأويلات شده كه مىخواست از آن فرار كند . بررسى تحولات تاريخى اينقدر آسان نيست كه بتوان به سادگى مجددين هر قرن را شناسايى كرد . پس ناچارم بگويم ايشان تصورات خود را ترسيم كرده‌است .\r\n","page_name":" 264 ","page_number":264},
  {"content":"\r\n\r\n\r\nمحكمه جنيان\r\nدر رساله‌اى از صفى الدين عبدالرحمن از برهان الدين موصلى كه از دانشمندان است ، نقل شده‌است كه : از مصر عازم مكه شديم . در راه منزل كرديم ، مار عظيمى به قافله حمله كرد . پسر عمويم پيش قدم شد و آن مار را كشت ، پس از كشتن مار ، پسر عمويم دچار موجوداتى شد كه ديده نمىشدند ، كشان كشان وى را بردند و تلاش اهل قافله بىثمر شد .\r\nروز حركت فرا رسيد و همان روز پسر عمويم ظاهر شد و كاروان همه از او استقبال كردند .\r\nگفت : جنيان مرا بردند و از هر سو به من هجوم آوردند ، عده‌اى مىگفتند : پدر ما را كشتى ، برخى مىگفتند پسر عموى ما را كشتى و . . . مردى سر رسيد و گفت : حاكم بين شما و من شرع پيامبر اسلام باشد . محكمه‌اى تشكيل شد ، قاضى محكمه از آنان كه مرا در بند كرده‌بودند دليل خواست . من نيز جريان قافله و حمله مار را گفتم . حاكم گفت : من از پيامبر شنيدم هركس از زى خود خارج و به زى ديگرى درآيد خونش هدر است و ديه ندارد . او را آزاد كنيد و به محل خودش برگردانيد . آنان مرا به اينجا آوردند . اين داستان من بود .\r\n\r\nعشق\r\nشيخ الرييس مىگويد : عشق در همه‌ى موجودات از مجردات ، فلكيات ، عنصريات ، معدنيات و حيوانات وجود دارد . دانشمندان رياضيات نيز اعتقاد دارند كه در اعداد متحابه نوعى عشق وجود دارد ، آنان به اقليدس متعرض شده كه وى به اين عشق پى نبرده‌است .\r\nاعداد متحابه دويست و بيست است كه مجموع عدد اجزاء آن ، بيشتر از خود آنست ، در جمع اعداد آنها ، عدد دويست و هشتاد و چهار بدست مىآيد . مجموع اعداد دويست و هشتاد و چهار از خودش كمتر است . مثلًا اگر نصف و ربع و خمس و عشر و نصف عشر عدد 220 كه حاصل آنها به عدد صحيح ( 110 - 55 - 44 - 22 - 11 ) را با هم جمع كنيم حاصل آنها 242 مىشود كه با جمع مقسوم عليه كه عدد 42 مىباشد ( جمع اعداد 20 - 10 - 5 - 4 - 2 - 1 ) عدد 284 بدست مىآيد پس بين 284 و 220 نوعى از عشق وجود دارد .\r\nمحمود غزنوى\r\n زنخت گر گرفتم اندر دست * خون من ريختى و عذرم هست\r\nزانكه هنگام رگ زدن شرط است * گوى سيمين گرفتن اندر دست \r\n\r\nعشق\r\nجنيد مىگويد : عشق الفتى رحمانى و الهامى شوقانى است كه خدا اين دو حقيقت را\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nبراى هر موجودى كه روح دارد لازم شمرده‌است ، تا لذتى وصف ناپذير كه جز از الفت بدست نيايد ، حاصل شود . اين الفت در نفس آدمى موجود و مراتب آن نزد اربابش محفوظ است .\r\nپس كسى نيست مگر اينكه به قدر طبقه خود در آفرينش عاشق است به‌همين جهت است كه برترين مراتب دنيوى ، مرتبه زاهدان است كه با نگاه به زخارف دنيوى از آن فاصله گرفته‌اند ، و به حكايتى كه از آن جز حرفى نشنيده‌اند ، توجه كامل دارند .\r\n\r\nستايش مؤثر\r\nمسلم بن وليد در ستايش ابن‌مزيد شيبانى گفت : او همواره زره پوشيده و هرگز از بوى خوش برنمى گيرد و سرمه به چشم نمىكشد .\r\n تراه فى الامن فى درع مضاعفه * لا يؤمن الدهران يدع على عجل\r\nلا يعبق الطيب خديه و مفرقة * و لا يمسح عينيه من الكحل \r\nهارون الرشيد اين دو بيت را شنيد ، ابن‌مزيد را به حضور خواست . ابن‌مزيد لباس رنگارنگ به تن داشت . هارون به او گفت : سراينده را تكذيب كردى . ابن‌مزيد جامه را كنار زد و زره را به او نشان داد . هارون پنجاه هزار دينار به ابن‌مزيد و همين مقدار به مسلم عطا كرد .\r\nابن‌مزيد مىگفت : پسر وليد تا آخر عمر عطر را از من دور كرد ، و وى با اينكه عطر و سرمه چشم را دوست مىداشت ، ولى كسى او را با اين زينتها نديد .\r\n\r\nكلمات و حروف قرآن\r\nقرآن كريم حاوى 76440 كلمه و 722332 حرف است . تعداد هر كدام از حروف الفبا در قرآن به قرار زير است :\r\nالف 40792 ، باء 1140 ، تاء 1299 ، ثاء 1291 ، جيم 3293 ، حاء 1179 ، خاء 2419 ، دال 4398 ، ذال 4840 ، راء 10903 ، زاء 9583 ، سين 4591 ، شين 25133 ، صاد 1284 ، ضاد 1200 ، طاء 840 ، ظاء 9320 ، عين 1020 ، غين 7499 ، فاء 2500 ، قاف 5240 ، كاف 22000 ، لام 26591 ، ميم 20560 ، نون 2036 ، واو 13700 ، هاء 700 ، ياء 502 .\r\nاين ارقام مطابق شمارش سلطان قراء بدين قرار است :\r\nحروف قرآن كريم 299512 حرف است . تعداد هر كدام از حروف الفبا در قرآن به قرار زير است :\r\nالف 48892 ، باء 12428 ، تاء 2400 ، ثاء 1454 ، جيم 4041 ، حاء 4130 ، خاء 2505 ، دال 5693 ، ذال 4709 ، راء 2243 ، زاء 3680 ، سين 5700 ، شين 2115 ، صاد 2680 ، ضاد\r\n\r\n","description":"","footnote":"","page_name":" 266 ","page_number":266},
  {"content":"\r\n\r\n2037 ، طاء 2270 ، ظاء 842 ، عين 9417 ، غين 1217 ، فاء 8112 ، قاف 6313 ، كاف 10522 ، لام 33800 ، ميم 26900 ، نون 26055 ، واو 25570 ، هاء 18070 ، ياء 25719 .\r\n\r\nكم لطفى به شعر شاعر\r\nابن اثير در كتاب مثل السائر شعر زير را از ابونواس نقل كرده‌است كه :\r\n اقمنا بها يوما و يوما و ثالثا * و يوما له يوم الترحل خامس \r\nابن اثير خود مىگويد : مراد شاعر اين است كه چهار روز اقامت كرده‌است و اضافه كرده كه ابونواس شعر ضعيفى سروده‌است .\r\nصفدى مىگويد : ابونواس برتر از آن است كه بىخود چيزى بسرايد ، مراد وى اين است كه مدت اقامت هفت روز بوده‌است ، چه اينكه ثالثاً يعنى سومين روز كه به ضميمه دو روز قبل ، پنج روز مىشود ، و روز بعد و روزى كه كوچ كرده جمعاً هفت روز خواهد شد ، اگر ابن‌اثير دقت بيشترى مىكرد ، به اين معنا مىرسيد .\r\n\r\nاسامى ماه‌هاى سال\r\nعرب براى اسامى ماه‌هاى سال اسم‌هاى ديگرى نيز آورده‌است مانند : محرم ( مؤتمر ) ، صفر ( ناجر ) ربيع الاول ( خوان ) ، ربيع الثانى ( وبصان ) ، جمادى الاول ( الحنين ) ، جمادى الآخر ( رنى ) ، رجب ( اصم ) ، شعبان ( عاذل ) ، رمضان ( ناتق ) ، شوال ( وعل ) يا ( اغل ) ، ذى القعده ( هواعا ) يا ( ورنه ) ذى الحجه ( بركا ) .\r\nاسماعيل بن عباد اين نامها را به شعر در آورده‌است\r\n اردت شهور العرب فى جاهلية * فخذها على سرد المحرم تشترك\r\nفمؤتمر ياتى و من بعدها ناجر * و خوان مع وبصان تجمع فى شرك\r\nحنين و رنى والاصم و عاذل * و ناتق مع وعل و هواع و ورنة مع برك \r\n\r\nحجاب شراب\r\nنزد هارون رشيد شعر ابونواس قرائت شد كه مىگويد : مرا به آن شرابى سرگرم نما كه در رحم چادر پيرى به خود پوشانيده‌است .\r\n فاسقنى البكر التى اعتجرت * بخمار الشيب فى الرحم \r\nهارون پرسيد شعر از كيست و لباس پيرى چيست ؟ يكى از حضار مجلس گفت : وقتى شراب در خم ريخته شود ، كف سفيدى روى آن مىگيرد . نظر ابونواس به آن بوده‌است .\r\nاصمعى نيز حضور داشت ، گفت : ابوعلى مقامش برتر از آن است كه شعرى بسرايد و لطافتى\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nدر آن نباشد ، خودش را بحضور بخوان و معناى شعر را از او بپرس . رشيد دستور داد ابونواس را آوردند ، وى گفت : نخستين بار كه خوشه انگور را در خمره مىاندازند ، چيزى شبيه به پنبه اطراف آن را مىگيرد . اصمعى گفت : نگفتم ، نظر ابونواس به چيزى دقيق‌تر از آن است كه گفته شد .\r\n\r\nتفسير آيه مهد\r\nدر تفسير آيه  كَيْفَ نُكَلِّمُ مَنْ كانَ فِي الْمَهْدِ صَبِيًّا  « 1 » ، ابن‌انبازى در اسرار العربية گفته است :\r\nكان تامه است و صبياً حال و منصوب است . اگر كان ناقصه باشد ، مختص به مسيح نمىشود چه اينكه هركه در گهواره باشد كودك است ، علاوه اينكه سخن گفتن كودكى پيش از عيسى هم شگفت آور نيست .\r\nابوالبقاء گفته است كان زائده‌است . يعنى كيف نكلم من هو فى المهد صبيا ، صبيا نيز حال از ضمير جار و مجرور است و ضمير منفصل مقدر ، متصل به كان است .\r\nنيز گفته شده‌است كه ضميرى در آن مستتر نيست و لذا تقدير هم ندارد . « من » ظرف صله است . عده‌اى ديگر گفته‌اند مانند « كان اللَّه غفوراً رحيما » است و زائده نيست . بعضى هم آن را به معناى صار گرفته‌اند .\r\n\r\nفال بد\r\nاز جمله فالهاى بد ، چيزى است كه براى جرير در درگاه عبدالملك پيش آمد .\r\nجرير وقتى در خواندن شعر به اين مصرع رسيد اتصحو ام فؤادك غير صاح ؟ عبدالملك آن را به فال بد گرفت و گفت : اى پسر فاحشه ، دل تو چنين است . نيز وقتى به اين مصرع رسيد كه ( ما بال عينيك منها الماء ينكب ) و در چشم عبدالملك بيمارى بود كه دائماً از آن اشك مىآمد ، پرسيد مراد تو از اين پرسش چيست ؟ و او را اخراج كرد .\r\n\r\nبرمكيان\r\nوقتى جعفر برمكى به كاخ جديد خود وارد شد ، ابونواس قصيده‌اى سرود و در پايان آن گفت : درود بر دنيا آنگاه كه برمكيان را از دست داده‌باشيد .\r\nجعفر اين شعر را به فال بد گرفت و گفت : ما را به مرگ تعزيت گفته است . خيلى نگذشت كه هارون الرشيد ، برمكيان را از بين برد .\r\n\r\n\r\n","description":"","footnote":"\r\n( 1 ) - مريم ، 29 .\r\n","page_name":" 268 ","page_number":268},
  {"content":"\r\n\r\nگويند : ابونواس به‌خاطر ناراحت بودنش از جعفر ، اين شعر را مخصوصاً به عنوان فال بد سرورده‌است .\r\n\r\nبخل\r\nنكوهيده‌ترين شعر عرب ، شعر اخطل است كه گفته است : بعضى وقتى مهمانشان از دور آشكار مىشود و سگ آنها پارس مىكند ، به مادرش مىگويد برو بر آتش ادرار كن ؛ وى به‌خاطر بخل فرجش را تنگ گرفته تا بيش از اندازه‌ى خاموش كردن آتش بول نريزد .\r\n قوم اذا استنج الاضياف كلبهم * قالوا لامهم بولى على النار\r\nفضيقت فرجها بخلا ببولتها * و لم تبل لهم الا به مقدار \r\nصفدى گويد : شعر اخطل چند عيب دارد ، از جمله :\r\n1 - آنان به مهمان چيزى نمىدهند تا اينكه سگ پارس كند و به‌همين پارس اكتفا كنند .\r\n2 - آتش آنها اينقدر كم است كه با اندك ادرار خاموش شود .\r\n3 - خدمتكارى جز مادرشان ندارند .\r\n4 - خودشان توان انجام اين كار را ندارند و به مادرشان مىگويند .\r\n5 - عاق مادرند چون مادر را به خدمت گرفته‌اند .\r\n6 - بىادبند چون به مادرشان چنين دستورى داده‌اند .\r\n7 - دوست دارند مادرشان ، بر آتش فروزان قرار گيرد .\r\n8 - ترسو هستند چون با كمترين صدا بيدارند .\r\n9 - مردمى پست هستند كه از بوى ادرار بر آتش ناراحت نمىشوند .\r\n10 - به مادرشان مىگويند به اندازه خاموش كردن آتش ادرار كن و بقيه را نگه دار ، نمىدانند وى به حبس البول گرفتار مىشود .\r\n11 - بخل آنها به حدى است كه به جاى خاموش كردن آتش با آب ، با ادرار خاموش مىكنند .\r\n12 - با مجوسى دشمنى مىورزند چه اينكه آنان آتش مىپرستند و اين‌ها بول بر آتش مىريزند .\r\n\r\nآيه نفاد\r\nدر باره‌ى آيه  وَ لَوْ أَنَّ ما فِي الْأَرْضِ مِنْ شَجَرَةٍ أَقْلامٌ وَ الْبَحْرُ يَمُدُّهُ مِنْ بَعْدِهِ سَبْعَةُ أَبْحُرٍ ما \r\n\r\n","description":"","footnote":"","page_name":" 269 ","page_number":269},
  {"content":"\r\n\r\n نَفِدَتْ كَلِماتُ اللَّهِ . . .  « 1 » ، شيخ شهاب الدين احمد بن ادريس قرافى مىگويد : لو اگر بر دو چيز اثباتى داخل شود ، هر دو منفى خواهد شد ، و اگر بر دو جمله نفى وارد شود ، هر دو ثبوتى مىگردد . نتيجه اين كلام اين است كه بايد كلمات‌اللَّه پايان پذيرد ، در حالى كه چنين نيست . نظر اين آيه حديث پيامبر است كه فرموده‌است :\r\nنعم العبد صهيب لولم يخف اللَّه لم يعصه .\r\nمطابق آنچه گفته شد معناى حديث اين است كه خوف از خدا موجب عصيان است .\r\nدر حالى كه چنين نيست .\r\nابن عصفور مىگويد : لو در حديث به معناى ال است و براى مطلق شرط آمده‌است ، شمس الدين خسروشاهى نيز گويد : لو در اصل لغت براى ربط است و عرفاً به آنچه گذشت مشهور شده‌است و حديث به معناى لغوى لو بايد حمل شود .\r\nشيخ عزالدين بن عبدالسلام مىگويد : گاهى يك چيز ، دو علت دارد ، و با نبود يكى ، آن چيز معدوم نمىشود . اينجا نيز مردم عصيان نمىكنند چون مىترسند ، وقتى خوف نباشد ، عصيان مىآيد ، و پيامبر فرموده‌است كه دو چيز در صهب جمع شده و مانع معصيت او شده‌است . خوف و اجلال .\r\nبرخى پاسخ داده‌اند كه جواب لو حذف شده‌است ( لم لو يخف اللَّه عصمه اللَّه ) .\r\nآنچه من به آن معتقدم اين است كه لو براى ربط دو چيز مىآيد ، ولى گاهى براى قطع ربط نيز استعمال شده‌است مثلًا مىگويى لو لم يكن زيد عالما لاكرم لشجاعته ، اين كلام جواب پرسش سائل است كه مىپرسد وقتى عالم نيست اكرام نمىشود ؟ شما بين عدم علم و عدم اكرام كه تصور ربط وجود داشته ، قطع كرده‌اى ، نه اينكه بين عدم علم و اكرام ربط ايجاد كنى .\r\nدر اين حديث و آيه نيز مسئله همين است . چون غالباً عدم عصيان با خوف مرتبط است .\r\nپيامبر اين ارتباط را قطع كرده و مىفرمايد اگر نترسد باز هم عصيان نمىكند ، و چون نزد مردم غالباً اگر درختها قطع شوند و درياها مركب گردند و همه چيز نوشته شود اينها تمام مىشوند . خدا اين ارتباط را قطع كرده و مىفرمايد كلمات خدا تمام نمىشود .\r\n\r\nمانع گناه\r\nعلى بن بسام بغدادى مىگويد : دايى من غلام زيبايى داشت ، شبى در منزل دايى\r\n\r\n\r\n","description":"","footnote":"\r\n( 1 ) - لقمان ، 27 .\r\n","page_name":" 270 ","page_number":270},
  {"content":"\r\n\r\nخوابيده بودم ، نيمه شب سراغ غلام رفتم ، عقربى پايم را گزيد . گفتم : آه ، دايى بلند شد ، گفت : چرا به اينجا آمدى ؟ گفتم : خواستم ادرار كنم ، دايى گفت ، آرى مىخواستى در دبر غلام من ادرار كنى !\r\n\r\nدنيا ، جوان و پير\r\nگويند دنيا جوان و پير است ، يعنى دنيا از نظر خودش و از حيث تعلق آن به ديگران جوان و پير است . دنيا از حيث خودش ، تا زمان ابراهيم خليل جوان و تا زمان بعثت پيامبر اسلام ميانسال و پس از آن پير است . و دنيا از حيث تعلقش به چيزهاى ديگر كه البته معناى مجازى است ، نسبت به آغاز هر ملتى جوان و نسبت به پايان آن امت ، پير است . بلكه نسبت به آغاز حيات هر شخص جوان و نسبت به پايان عمر هركس پير است .\r\n\r\nرمضان در واوها\r\nاز مثلهاى عربى اين است كه رمضان در واوها قرار گرفته‌است . مرادشان اين است كه رمضان از بيست روز بيشتر است و عدد آن با واو عطف مىشود احد و عشرون ، يا بيست و يك . . .\r\nنيز مثل ديگر اين است كه وقع الشهر فى الانين ، يعنى ماه در ناله افتاد . مرادشان از روز بيستم به بعد است كه مىگويند احد و عشرين ، ثانى و عشرين ، همين صداى انين شنيده مىشود .\r\n\r\nجمع دست\r\nصفدى گويد : ايدى جمع يد و به معناى نعت است ، برخى از دانشمندان كه از حقيقت وضع لغوى بىخبرند جمع يد را كه به معناى دست است ، ايادى دانسته‌اند . اكثر مردم هم اين جمع غلط را به كار مىبرند و در نامه‌ها مىنويسند مثلًا الملوك يقبل الايادى الكريمه ؛ در حالى كه بايد بنويسند : الملوك يقبل الايدى الكريمه .\r\n\r\nپيرى\r\nاز پيرمردى عرب پرسيدند ، چگونه‌اى و پيرى بر تو چگونه مىگذرد ؟ گفت : خوراك و همخوابى كه دو چيز ارزنده بود از من گرفته شد ، سرفه و ظرطه كه دو چيز ناپسند است برايم باقى مانده‌است .\r\n\r\nواضع شطرنج\r\nغالبا مردم در اينكه چه كسى شطرنج را وضع كرده اشتباه مىكنند و واضع را ابوبكر\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nمحمد بن يحيى بن صول تكين مىدانند در حالى كه صحيح آن است كه واضع شطرنج صصه بن داهر هندى است .\r\nصفدى گويد : اردشير بابكان ، نخستين پادشاه ساسانى نرد را وضع كرد و آن را نردشير گفت ، و آن را مثالى براى دنيا و اهل آن قرار داد . صفحه نرد را دوازده خانه به اندازه ماه‌هاى سال نمود و سى مهره را به اندازه روزهاى هر ماه قرار داد . فصوص را مانند افلاك و انداختن آن را مانند تغيرات و دوران‌ها و نقطه‌هاى آن را به تعداد ستارگان تعيين كرد . هر دو روى آن را هفت معين نمود ، به اين صورت كه شش در برابر يك و پنج در برابر دو و چهار در برابر سه قرار داد . بازى كنندگان را به حكم قضا و قدر غالبا مغلوب و گاهى غالب قرارداد .\r\n\r\nآرزوى عاشق\r\nاز عاشقى پرسيدند آرزوى تو چيست ؟ گفت : چشم رقيبان و زبان بد گويان و جگر حسودان .\r\n\r\nدنياى لذيذ\r\nاز عربى پرسيدند : لذت بخش‌ترين دنيا چيست ؟ گفت : شوخى با محبوب و دورى از رقيب .\r\n\r\nنفس\r\nمحقق گويد : نفس ، جوهرى روحانى است ، جسم و جسمانى نبوده ، نه داخل بدن و نه خارج از آن است . علاقه آن به جسم چون علاقه عاشق به معشوق است . همين نظريه ديدگاه غزالى در برخى كتاب‌هاى اوست .\r\n\r\nروح و جسم\r\nامام اميرالمؤمنين عليه السلام فرموده‌است : روح در جسم چون معنى در لفظ است . صفدى گويد :\r\nمثالى زيباتر از اين نديدم ، از يكى از متكلمين از روح و نفس سؤال شد . گفت : روح باد است و نفس همان نَفَس است . پرسيد : پس انسانى كه نفس مىكشد ، نَفَس وى خارج مىشود ؛ و چون باد معده‌اش خارج شود ، روح او به در آيد ، مجلس به خنده آمد .\r\n\r\nكنيزها\r\nرشيد از جعفر در باره‌ى كنيزانش پرسيد . جعفر گفت : شب پيش دو كنيز كه يكى اهل مكه و ديگرى مدينه بود مرا مىماليدند ، من خودم را به خواب زدم ، كنيز مدتى دست به آلتم برد و آن را راست كرد ، كنيز مكى خود را روى آن انداخت . مدنى گفت : از آن من است .\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nمن از نافع از ابن‌عمر از پيامبر شنيدم كه فرموده‌است : هركس زمينى را زنده كند از آن اوست . مكى گفت : از آن من است من از معمر از عكرمه از پيامبر شنيدم كه فرموده‌است :\r\nشكار از آن كسى است كه آن را بدست آورده‌باشد . رشيد سخت خنديد تا به پشت افتاد .\r\nرشيد پرسيد به كداميك علاقه دارى ؟ جعفر گفت : جعفر و كنيزانش همه تحت فرمان تو هستند . وى هر دو را براى خليفه فرستاد .\r\n\r\nبحث ادبى\r\nاز جاهايى كه حرف جر حذف و اسم بعد از آن منصوب شده‌است عبارت است از واختار موسى قومَه كه مِن قومِهِ بوده‌است ، و نيز  إِلَّا مَنْ سَفِهَ نَفْسَهُ  كه مِنْ نفسِهِ بوده‌است .\r\n\r\nچهارشنبه\r\nابوالفرج در كتاب جليس و انيس مىنويسد : روزى ابواسحق مزيد نشسته بود ، دوستانش آمدند و گفتند : دوست دارى با هم به وادى عقيق و قبا و احد و زيارت شهدا برويم ، امروز روز خوبى است و هوا براى گردش و تفريح آمده‌است .\r\nمزيد گفت : امروز چهارشنبه است و من چهارشنبه از منزل خارج نمىشوم . گفتند روز خوبى است روز تولد يونس بن متى است . گفت : آرى چون چهارشنبه متولد شد ماهى او را بلعيد . گفتند روز فتح رسول خدا در جنگ احزاب بود . گفت : آرى پس از آنكه چشمها از كاسه سر بيرون آمد و دلها به گودى گردن رسيد .\r\n\r\nقرآن مخلوق\r\nصفدى مىگويد : مرام اعتزال روبه رشد بود تا زمان هارون الرشيد و ظهور بشر مريسى و به زندان افتادن شافعى ، در ملاقات بشر و شافعى ، بشر گفت : اى قرشى در باره‌ى قرآن چه مىگويى ؟ شافعى گفت : مخلوق است .\r\nشافعى ترسيد كه پاسخ او موجب فساد شود لذا از بغداد به سوى مصر فرار كرد و در باره مخلوق بودن قرآن سكوت كرد .\r\nمأمون در سالى كه از دنيا رفت ، از مخلوق بودن قرآن حمايت كرد ، و احمد بن حنبل را طلبيد ولى مأمون از دنيا رفت و معتصم به جاى او نشست ، معتصم احمد را به بغداد خواند و مجلس مناظره تشكيل داد و سه روز علماء با او مناظره كردند از مناظره كنندگان ، عبدالرحمن بن اسحاق و قاضى احمد بن ابى داود و . . . بودند .\r\nمناظره سه روز طول كشيد و پس از مناظره احمد بن حنبل را چنان تازيانه زدند كه\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nبيهوش شد وى را به منزل بردند و سپس زندان كردند . بيست و هشت ماه در زندان بود ، پس از آن آزاد شد تا معتصم از دنيا رفت . و واثق به جاى او نشست ، واثق به وى گفت : در شهرى كه زير كنترل من است زندگى نكن ، احمد هم زندگى پنهانى داشت . واثق از دنيا رفت و متوكل به جاى او نشست ، متوكل احمد را خواست و او را اكرام كرد . پولى در اختيار وى گذاشت و او آن را بين ديگران تقسيم كرد ، هر ماه چهار هزار دينار به بستگان او مىدادند تا متوكل مرد .\r\nدر روزگار متوكل ، مرام سنت آشكار شد و ترويج گرديد ، رويكرد اعتزال به خاموشى گراييد و البته هيچ گروهى به اندازه معتزلىها موجب بدعت و فساد نشدند .\r\nسرشناسان معتزله عبارتند از جاخط ، ابوهذيل علاف ، ابراهيم نظام ، و اصل بن عطا ، احمد بن حائظ ( حابط ) ، بشر بن معتمر ، معمر بن عباد سلمى ، ابوموسى عيسى ( مزداد ) كه راهب معتزله ناميده مىشد ، شمامة بن اشرس ، هشام بن عمر فوطى ، ابوالحسن بن ابى عمرو خياط استاد كعبى ، ابوعلى جبايى استاد شيخ ابوالحسن اشعرى و فرزندش ابوهاشم عبدالسلام جبايى .\r\nبيشتر شافعيان ، اشعرى مذهبند ، و اكثر حنفيها معتزلى هستند بيشتر مالكيها قدرى و اكثر حنبليها حشوى هستند . صاحب بن عباد ، زمخشرى و فراء نحوى و سيرافى معتزلى هستند .\r\n\r\nجايزه شعر\r\nمطربى با دوستان خود در حضور اميرى ايرانى آوازخوانى مىكرد . پس از پايان مجلس ، امير دستور داد به مطرب قبايى بدهند . مطرب دستور امير را نفهميد و بيت‌الخلاء رفت ، قبا را آوردند ولى مطرب نبود ، سرو صدايى بلند شد ، امير حضار را مرخص كرد ، در راه به مطرب گفتند ، جايزه‌اى براى تو آوردند و محروم شدى چند روز گذشت ، مطرب در مجلس امير حاضر شد و در ضمن خواندن ترانه ، مىگفت :\r\nاگر خوشبخت بودى ، بول نمىكردى ، حضار ملامت كردند ، و امير دستور داد جايزه را به او باز گردانند .\r\n\r\nلقب\r\nگروهى به القاب ويژه‌اى ملقب شده‌اند مانند :\r\nغسيل الملائكه : حنظلة بن بنىعامر كه در روز احد پس از زفاف عروسى كشته شد .\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nپيامبر فرمود : حنظله را فرشتگان غسل دادند .\r\nقتيل الجن : لقب سعد بن عباده كه وى را كشتند و گفتند جنىها او را كشته‌اند .\r\nذوالشهادتين : لقب خزيمة بن ثابت انصارى كه به نفع پيامبر در مرافعه وى با يهودى شهادت داد .\r\nذوالعينين : لقب قتادة بن نعمان كه در احد هر دو چشمش از دست داد و پيامبر آنها را به او باز گرداند .\r\nذولثديه : بزرگ خوارج كه يكى از دو دستش چون پستانى بود و بر آن موى روييده بود .\r\nذوالثفنات : لقب امام على عليه السلام امام سجاد عليه السلام و على بن عبداللَّه بن عباس ، چون در محل سجده از كثرت سجده چون زانوى شتر ، پينه ايجاد شده بود .\r\nذو السيفين : مراد ابوالهيثم بن تيهان است او در جنگ دو شمشير حمايل مىكرد .\r\nذات النطاقين : لقب اسماء دختر ابوبكر است . وى كمربندش را دو نيم كرد ، و نيمى را به سفره غذاى پدرش بست .\r\nسيف اللَّه : لقب خالد بن وليد .\r\nمصافح الملائكه : لقب عمران بن حصين .\r\nذوالعمامه : لقب ابواحيحة بن عاص بن اميه است ، وقتى او عمامه بر سر مىگذاشت هيچ قرشى عمامه بر سر نمىگذاشت تا او آن را خارج مىكرد .\r\n\r\nشهوت زن\r\nحبى روزى دخترانش را جمع كرد و از دختر بزرگتر پرسيد دوست دارى شوهرت چگونه با تو همبستر شود ؟ دختر گفت : دوست دارم شوهرم از سفر برگردد ، حمام رود ، دوستانش به ديدارش آيند و وقتى آنان رفتند ، نزد من آيد و پرده بياويزد و مراد مرا برآورد .\r\nمادرش گفت : حرف نزن كه كارى نكردى .\r\nاز دختر وسطى پرسيد تو چگونه دوست دارى شوهرت با تو همبستر شود ؟ دختر گفت :\r\nمىخواهم شوهرم از سفر بيايد و لباس سفر از تن درآورد ، همسايگان به ديدارش آيند ، شب هنگام خودم را خوشبو كنم و او دست در گردن من كند و مرا چنين در برگيرد .\r\nمادرش گفت : تو هم كارى نكردى .\r\nسپس از دختر كوچك پرسيد وى گفت : دوست دارم شوهرم از سفر آيد و حمام رود و نوره استعمال كند ، سپس به خانه مراجعت كند و مسواك زند و نزد من آيد و در اتاق را\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nببندد و پرده درآويزد و آلتش را در فرجم فرو برد و زبانش را در دهانم بگذارد و انگشت بر مقعدم نهد و از هر سه موضع مرا به كار گيرد . مادرش گفت : ساكت باش كه مادرت از زيادى شهوت ادرارش سرازير شد .\r\nسنايى\r\n ديد وقتى يكى پراكنده * زنده‌اى زير جامه‌اى ژنده\r\nگفتش اين جامه سخت خلقانست * گفت هست آن من چنين زآنست \r\n هست پاك و هلال و ننگين روى * نه حرام و پليد و رنگين روى\r\nچون نجويم حرام و ندهم دين * جامه لابد نباشدم به از اين \r\n\r\nهمخوابى\r\nحجاج لباس مبدل پوشيده‌بود . زنى او را ديد و گفت : به خدا اين امير است . حجاج گفت :\r\nاز كجا مرا شناختى ؟ زن گفت : از قيافه‌ات . حجاج گفت : غذايى دارى كه پذيرايى كنى . زن گفت : نان فطير و آب . حجاج به خانه‌اش آمد و نان و آب خورد و گفت : مىتوانى بين من و همسرم سازش ايجاد كنى ؟ زن گفت : توان آن دارى كه با او همبستر شوى و بىنيازش كنى ؟ حجاج گفت : آرى . زن گفت : در اين صورت نياز به كسىكه بين شما را اصلاح كند نداريد .\r\n* مردى به شعبى گفت : چه مىگويى در باره‌ى كسىكه چون نزد همسرش مىرود مىگويد :\r\nمرا كشتى ، مرا به درد آوردى . شعبى گفت : او را به قتل برسان ، خونش بر من .\r\n\r\nشب قدر\r\nمرحوم كلينى در حديثى طولانى از امام باقر عليه السلام نقل مىكند كه : سائلى از پيامبر پرسيد :\r\nچگونه مىتوان در هر سال ، شب قدر را شناخت ؟ فرمود : هرگاه ماه رمضان فرا رسد ، هر شب ، صدبار سوره دخان بخوان ، چون شب بيست و سوم رسيد ، اثر شب قدر را احساس مىكنى .\r\n\r\nپاكدامنى\r\nمؤيدالدين طغرايى گويد : چرا در زوراء ساكن شوم با اينكه منزلى ندارم و شتر ماده و بزى از من در آنجا نيست .\r\n فيم الاقامه بالزوراء لاسكنى * بها و لا ناقتى فيها ولا جمل \r\n\r\n","description":"","footnote":"","page_name":" 276 ","page_number":276},
  {"content":"\r\n\r\nمصرع دوم اشاره به ضرب المثلى در عرب است كه مىگويد : لا ناقه لى فى هذا و لا جمل ، اصل اين ضرب المثل اين بوده‌است : صدوق عدويه ، همسر زيد ابن‌اخنس عدوى است ، زيد از زن ديگرش دخترى به نام قارعه داشت ، اين دختر در خيمه ديگرى دور تر از خيمه همسرش صدوق زندگى مىكرد .\r\nزيد مسافرت رفت ، مردى به نام شبيب عدوى به قارعه علاقمند بود ، قارعه هر شب سوار شتر پدرش مىشد و به خانه شبيب مىرفت . زيد از سفر بازگشت ، پيش از رفتن به خانه ، نزد جادوگرى به نام ظريفه رفت . جادوگر او را از اتفاق پيش آمده بر خانواده‌اش باخبر ساخت .\r\nزيد نمىدانست چه كسى خطا كرده و چون به همسرش شك برد با عصبانيت وارد خانه شد .\r\nزنش گفت : عجله نكن و از محل اتفاق جستجو كن چرا كه لا ناقه فى هذا ولا جمل . به همين خاطر براى اثبات پاكدامنى از اين جمله استفاده مىكنند .\r\n\r\nتفسير آيه تحدى\r\nزمخشرى در كشاف ، در تفسير آيه  « وَ إِنْ كُنْتُمْ فِي رَيْبٍ مِمَّا نَزَّلْنا عَلى عَبْدِنا فَأْتُوا بِسُورَةٍ مِنْ مِثْلِهِ . . .  « 1 »  »  ، مىگويد : « من مثله » متعلق به سوره و صفت آن است . اين سوره‌اى كه چنين است . مرجع ضمير « من مثله » يا « مما نزلنا » يا « عبدنا » است .\r\nالبته ممكن است « من مثله » متعلق به « فاتوا » و مرجع ضمير « عبد » باشد . پس جارو مجرور يا متعلق به « فاتوا » است يا صفت براى سوره ، و در هر دو صورت ضمير در « مثله » يا به « مما نزلنا » عود مىكند و يا به « عبدنا » ، لذا چهار صورت پيش مىآيد . البته زمخشرى تعلق به « فاتوا » و عود ضمير به « مما نزلنا » را پذيرفته‌است .\r\nدر تفسير فخر رازى نيز آمده‌است : اگر به عبدنا برگردد معنا چنين است : سخنى را بياوريد كه همانند پيامبر باشد كه كتاب ناخوانده قرآن آورد .\r\nاگر متعلق  مِمَّا نَزَّلْنا  باشد پس سوره‌اى را بياوريد كه در فصاحت مانند آن سوره از قرآن باشد . اكثراً مرجع ضمير را  مِمَّا نَزَّلْنا  دانسته‌اند و وجوهى اين قول را تقويت مىكند .\r\n1 - در اين صورت مطابق ساير آيات تحدى است .\r\n2 - بحث در مُنزَل است پس ضمير هم بايد راجع به آن باشد .\r\n3 - اگر ضمير به قرآن برگردد ، يعنى مردم از آوردن مانند قرآن عاجز هستند و اگر متعلق\r\n\r\n\r\n","description":"","footnote":"\r\n( 1 ) - بقره ، 23 .\r\n","page_name":" 277 ","page_number":277},
  {"content":"\r\n\r\nبه عبد باشد يعنى كس ديگرى مانند پيامبر وجود ندارد .\r\n4 - اگر مرجع ضمير قرآن باشد معجزه بودنش از نظر فصاحت و بلاغت آشكار شود .\r\n5 - اگر مرجع قرآن باشد معلوم مىشود صدور آن از شخصى بىسواد محال است . . .\r\n\r\n","description":"","footnote":"","page_name":" 278 ","page_number":278},
  {"content":"\r\n\r\n\r\nدفتر سوم\r\n\r\n","description":"","footnote":"","page_name":" 279 ","page_number":279},
  {"content":"\r\n . \r\n","description":"","footnote":"","page_name":" 280 ","page_number":280},
  {"content":"\r\n\r\n\r\nدنيا\r\nپيامبر خدا ، آقاى بشر ، و شفيعى كه در محشر شفاعتش پذيرفته‌است ، مىفرمايد : دنيا خانه‌ى گرفتارى و منزلى است كه به قدر قناعت بايد به آن روى آورد . سعادتمندان دل از آن كنده‌اند و خود را از دست شقاوتمندان رهانيده‌اند . هلاك شده كسى است كه در دنيا افتد .\r\nخوشا به‌حال بنده‌اى كه تقواى خدا در باره‌ى دنيا رعايت كند و توبه‌اش را پيش فرستد . و بر خواسته‌اش چيره شود پيش از آنكه دنيا او را به آخرت اندازد . انسان در قبرى تنگ و وحشت زا و تاريك و ظلمانى قرار مىگيرد ، نه توان آن را دارد كه بر حسناتش افزايد و نه از گناهانش بكاهد ، سپس برانگيخته مىشود يا او را به بهشت جاويد فرا خوانند يا به سوى آتشى كه عذابش كاستى ندارد .\r\n\r\nآثار گناه\r\nرسول خدا صلى الله عليه و آله فرموده‌است : خدا مىفرمايد : اگر كسىكه مرا مىشناسد نافرمانيم كند ، كسى بر او مىگمارم كه مرا نمىشناسد .\r\n\r\nحضور قلب ، نافله\r\nابوحمزه مىگويد : امام سجاد عليه السلام مشغول نماز بود . عبا از شانه وى افتاد و او توجه نكرد .\r\nعرض كردم : در نماز عبايتان افتاد ، توجه نكرديد . فرمود : واى بر تو ! مىدانى در حضور چه بزرگى ايستاده بودم . سپس فرمود : در صورتى نماز بنده مقبول است كه توجه كامل به خدا داشته‌باشد . گفتم : فدايت شوم پس ما نابوديم . امام فرمود : خير ، خدا با نوافل نقص نماز را جبران مىكند .\r\n\r\nپند ، عنوان بصرى\r\nعنوان بصرى پيرى نود و چهار ساله بود . وى مىگويد سالهاى طولانى با مالك بن انس رفت و آمد داشته‌است . وقتى امام صادق عليه السلام آمدند به حضور وى رسيدم و دوست داشتم از امام نيز بهره برم . روزى به من فرمود : من تحت نظرم . علاوه اينكه عبادات خاصى دارم كه بايد انجام دهم ، بهتر است چون گذشته از مالك بهره ببرى . عنوان مىگويد : دلم گرفت ، بيرون شدم و با خود گفتم اگر خيرى داشتم امام مرا محروم نمىكرد ، به مسجد پيامبر آمدم و سلام كردم ، روز ديگر به روضه رفتم ، دو ركعت نماز خواندم و گفتم : خدايا از تو مىخواهم قلب جعفربن محمد را به من مهربان كنى ، و اندكى از دانش او را روزى من نمايى تا به صراط مستقيم هدايت يابم . سپس غمگين به خانه‌ام رفتم ، و چون عشق جعفربن محمد مرا\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nگرفته بود ، نزد مالك نرفتم ، و جز براى نماز خارج نمىشدم . تا اينكه سينه‌ام تنگ شد ، نعلين خود را پوشيدم و عبا بر دوش افكندم و پس از نماز عصر بسوى خانه جعفر بن محمد روان شدم . اجازه خواستم ، غلام گفت : چكار دارى ؟ گفتم : السلام على الشريف ، غلام گفت :\r\nدر حال نماز است . همانجا دم در نشستم ، اندكى بيش نگذشت كه خادم خارج شد و گفت بر بركت خدا داخل شو . داخل خانه شدم و بر امام سلام كردم . پاسخم داد و فرمود : بنشين خدا تو را ببخشد . نشستم ، امام سر به زير داشت و پس از مدتى سر برآورد و فرمود : كنيه‌ات چيست ؟ گفتم : ابوعبداللَّه ، فرمود : خدا اين كنيه را براى تو نگهدارد و توفيقت دهد . پرسش تو چيست ؟ عرض كردم از خدا خواستم دل شما را به من مهربان و مرا از دانش شما منتفع گرداند ، مىخواهم خدا دعايم را بپذيرد . امام فرمود : دانش به يادگيرى نيست ، دانش نورى است كه در قلب هر كسى بخواهد قرار مىدهد ، اگر دانش مىخواهى ، حقيقت بندگى را در خود ايجاد كن ، آنچه را فرا گرفته‌اى به كار بند ، و از خدا بخواه تا فهم و راستى در تو قرار دهد .\r\nگفتم : اى شريف ، فرمود : بگو اباعبداللَّه ، عرض كردم : اى اباعبداللَّه حقيقت بندگى چيست ؟ فرمود : سه چيز ، خود را مالك آنچه كه خدا به او داده قرار ندهد ، چون بنده چيزى ندارد ، بلكه همه چيز را از خدا مىداند و در راه او صرف مىكند ، دوم آنكه : بنده از خود براى خود تدبيرى نداشته‌باشد ، سوم : خود را به فرمان‌هاى الهى مشغول سازد و از نواهى او دورى گزيند . هركس خود را مالك نداند ، انفاق براى او آسان شود ، اگر تدبير امورش را به خدا سپارد اندوهها براى او سبك شود ، و هرگاه به فرمان‌هاى الهى مشغول شود به جدال با مردم و فخر رو نمىآورد .\r\nوقتى خدا بنده‌اش را به اين سه صفت پسنديده اكرام كرد ، دنيا در نظر او بىمقدار شود ، ابليس بر او ظفر نيابد و مردم از آزارش در امان مانند ، دنيا را جمع نكند ، فخر نفروشد ، به مقام ظاهرى مردم چشم ندوزد ، روزگارش به بطالت نگذرد ، اين نخستين درجه تقوى است .\r\nخدا مىفرمايد :  تِلْكَ الدَّارُ الْآخِرَةُ نَجْعَلُها لِلَّذِينَ لا يُرِيدُونَ عُلُوًّا فِي الْأَرْضِ وَ لا فَساداً وَ الْعاقِبَةُ لِلْمُتَّقِينَ .  « 1 »\r\nگفتم اى ابا عبداللَّه وصيتى بفرماييد . فرمود : در نگهدارى نه چيز به تو توصيه مىكنم ، و آنها سفارشاتى هستند كه به مريدان خودم در راه خدا مىنمايم و از خدا مىخواهم تو را\r\n\r\n\r\n","description":"","footnote":"\r\n( 1 ) - قصص ، 83 .\r\n","page_name":" 282 ","page_number":282},
  {"content":"\r\n\r\nتوفيق به عمل به آنها دهد . سه مورد آن در رياضت نفس ، سه مورد در حلم و سه مورد در علم است ، آنها را حفظ كن و بر آنها سستى روا ندار .\r\nعنوان گفت : كاملًا آماده شنيدن هستم . امام فرمود : آن سه كه مربوط به رياضت نفس است عبارت است از : اول آنكه از خوردن غذايى كه بدان اشتها ندارى بپرهيز كه موجب حماقت و سفاهت مىشود . دوم آنكه هنگام گرسنگى غذا بخورى . سوم آنكه غذاى حلال بخورى و گاه خوردن نام خدا آورى كه رسول خدا فرمود : انسان ظرفى بدتر از شكم نمىيابد ، وقتى ناچار شود كه بخورد ، ثلث آن را براى غذا ، ثلث آن را براى نوشيدنى و ثلث آن را براى هوا قرار دهد .\r\nاما آن سه كه در باره‌ى بردبارى است : اگر كسى به تو گفت يكى بگويى ده مىگويم ، بگو : ده بگويى ، يكى از من نشنوى . كسىكه تو را دشنام دهد ، بگو اگر در آنچه مىگويى راست گو باشى ، از خدا مىخواهم مرا ببخشد ، و اگر دروغ مىگويى از خدا خواهم تو را ببخشد . تو را به دشنام وعده دهد ، او را به نصيحت و دعا وعده ده .\r\nاما آن سه كه در باره‌ى علم است ، پس هرچه نمىدانى از علماء بپرس ؛ بپرهيز كه به‌خاطر آزمايش آنها بپرسى . با رأى خود كارى مكن و در همه‌ى امور محطاط باش . از فتوا دادن چون فرار از شير بپرهيز ، گردن خود را پل براى عبور مردم قرار نده .\r\nاينك برخيز اى ابوعبداللَّه ، از نصيحت تو خوددارى نكردم ، بگذار به كارم برسم كه مرد بخيل به خود هستم ، سلام بر هر كسى هدايت را بپذيرد .\r\n\r\nستارگان\r\nستاره شناسان روحانى كه برترند از كسانى كه رصد بندى جسمانى مىنمايند . آنچه آن ستاره شناسان از سعد و نحس ستارگان ، صعود و هبوط و احكام ستارگان روحانى بيان مىكنند پيروى كن .\r\n\r\nگشايش\r\nدر حديث آمده‌است چيزى از امور دينى مردم براى اصلاح امور دنياى آنان رها نمىشود مگر اينكه خدا سخت‌تر آن را بر آنان مىگشايد .\r\n\r\nنفْس\r\nكميل مىگويد : از على عليه السلام خواستم نفس را برايم تعريف كند . فرمود : كدام نفس را مىخواهى بشناسى ؟ گفتم : غير از نفس واحده چيزى هست ؟ فرمود : آرى نفس بر چهار\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nگونه است ، ناميه نبانيه ، حسيه حيوانيه ، ناطقه قدسيه ، كليه الهيه ، هر كدام پنج قوه و دو خاصيت دارند .\r\nقواى نفس ناميه نباتيه عبارتند از : ( ماسكه ، جاذبه ، هاضمه ، دافعه ، مربيه ) و دو خاصيت آن زياد و نقصان و مركز آن كبد است .\r\nقواى نفس حسيه حيوانيه عبارتند از : ( گوش ، چشم ، بويايى ، چشايى ، لامسه ) و دو خاصيت آن رضا و غضب و مركز آن قلب است .\r\nقواى نفس ناطقه قدسيه عبارتند از : ( فكر ، ذكر ، علم ، حلم ، بزرگى ) و دو خاصيت آن نزاهت و حكمت و مركز فعاليتى ندارد و شبيه‌ترين به نفوس ملكيه است .\r\nقواى نفس كليه الهيه عبارتند از : ( بقاء در فنا ، نعمت در شقا ، عزت در ذلت ، فقر در غنا ، صبر در بلا ) و دو خاصيت آن رضا و تسليم است ، مبدأ اين قوه خداست  ( وَ نَفَخْتُ فِيهِ مِنْ رُوحِي  « 1 »  )  و  ( يا أَيَّتُهَا النَّفْسُ الْمُطْمَئِنَّةُ   ارْجِعِي إِلى رَبِّكِ راضِيَةً مَرْضِيَّةً  « 2 »  )  . عقل وسط همه‌ى اينها است .\r\n\r\nقدر\r\nاز امام على عليه السلام در باره‌ى قدر سؤال شد فرمود : راه تاريكى است وارد نشو . باز سائلى پرسش را اعاده كرد و امام فرمود : درياى بيكرانى است وارد نشو . باز هم سائل سؤالش را مطرح كرد و امام فرمود : سر خداست كه توان پرده بردارى از آن را نداريد .\r\n\r\nمهمان نوازى\r\n آن اعرابى به شتر قانع و شير * در يكى باديه بد مرحله گير\r\nناگهان جمعى از ارباب قبول * شب در آن مرحله كردند نزول\r\nخواست مردانه به مهمانيشان * شترى برد به قربانيشان\r\nروز ديگر ره پيشينه سپرد * بهر ايشان شتر ديگر برد\r\nعذر گفتند كه باقيست هنوز * چيزى از داده‌ى دوشين امروز\r\nگفت حاشا كه ز پس مانده دوش * ديگ جود آورم امروز به جوش\r\nروز ديگر به كرم دارى پشت * كرد محكم شترى ديگر كشت \r\n\r\n\r\n","description":"","footnote":"\r\n( 1 ) - حجر ، 29 .\r\n( 2 ) - فجر ، 27 و 28 .\r\n","page_name":" 284 ","page_number":284},
  {"content":"\r\n\r\n بعد از آن بر شترى راكب شد * بهر كارى ز ميان غايب شد\r\nقوم چون خوان نوالش خوردند * عزم رحلت ز ديارش كردند\r\nدست احسان و كرم بگشادند * بدره زر به عيالش دادند\r\nدور ناگشته هنوز از ديده * مهمانان كرم ورزيده\r\nآمد آن طرفه عرابى از راه * ديد آن بدره در آن منزلگاه\r\nگفت اين چيست زبان بگشودند * صورت حال بر او بنمودند\r\nخاست نيزه به كف و بدره بدوش * از پى قوم بر آورد خروش\r\nكى سفيهان خطا انديشه * وى لئيمان خساست پيشه \r\n بود مهمانيم از محض كرم * نه چو بيع از پى دينار و درم\r\nداده‌ى خويش ز من بستانيد * پس رواحل بره خود رانيد\r\nورنه تا جان بود اندر تنتان * در تن از نيزه كنم روزنتان\r\nداده خويش گرفتند و گذشت * و آن عرابى ز قفاشان برگشت \r\nمولوى\r\n تو چه دانى قدر آب ديدگان * عاشق نانى تو چون ناديدگان\r\nگر تو اين انبان ز نان خالى كنى * پر ز گوهرهاى اجلالى كنى\r\nطفل جان از شير شيطان باز كن * بعد از آنش با ملك انباز كن\r\nتا تو تاريك و ملول و تيره‌اى * دان كه با ديو لعين همشيره‌اى \r\n\r\nمعماى رياضى\r\nدو دوست از فروشنده‌اى كه در پى فروش متاع خود بود عبور كردند . يكى به ديگرى گفت : اگر ثلث پولت را به من دهى با آنچه دارم مىتوانم متاع را بخرم . او نيز گفت : اگر ربع آنچه دارى به من دهى با آنچه دارم جمع مىكنم و متاع را مىخرم ، چقدر پول دارند و قيمت متاع چيست ؟ مخرج ثلث و ربع ضرب و از آن يك عدد كم كنند قيمت متاع بدست مىآيد 11 / 1 - 12 / 4 * 3 .\r\nاگر ربع را از حاصل ضرب كم كنى ، باقيمانده پول يكى از آن دو است . 8 / 4 - 12 .\r\nو اگر ثلث را از حاصل ضرب كم كنى ، باقيمانده پول ديگرى است . 9 / 3 - 12 .\r\n\r\nپند امام على عليه السلام\r\nاز آنها نباش كه بدون آنكه عملى براى آخرت انجام داده‌باشند در انتظار روز قيامت باشند\r\n\r\n","description":"","footnote":"","page_name":" 285 ","page_number":285},
  {"content":"\r\n\r\nو با آرزوى دراز در صدد توبه برآيند . در دنيا سخن از زاهدان گويند و خود همانند آنها كه دلبستگى به دنيا دارند به كارهاى دنيايى مىپردازند . از دنيا سير نشوند و درى از قناعت بر خود نمىگشايند . مردم را از كار ناپسند باز مىدارند و خود انجام مىدهند و دستوراتى براى ديگران صادر مىكنند كه خود آنها را به كار نمىبرند . نيكوكاران را دوست دارند و خود مانند آنها نيستند . از گناهكاران نفرت دارند و خود از آنهايند . براى گناهان خود از مرگ در هراسند . اگر بيمار شوند از كرده‌هاى ناپسند خود پشيمان مىشوند و چون از سلامتى برخوردار گردند باز به كار ناپسند مىپردازند . در هنگامى كه از عافيت دارند از خودبينى روگردان نمىباشند و آنگاه كه گرفتارى دست به گريبان آنها شود اظهار نااميدى مىكنند .\r\nاگر گرفتار شوند ، همانند بيچارگان دست به دعا برمى دارند و چون احساس آسودگى نمايند از خدا روگردان مىشوند و غرور و غفلت آنها را سرگرم خود مىسازد . به خيالات توجه دارند و از حقايق غافلند . اگر كسى گناهى مرتكب شود بر او هراسان مىشوند و خود را به كارهاى زيادش آرزومند مىبينند . اگر بىنياز شوند نخوت مىفروشند و فتنه انگيزى مىكنند و اگر بينوا گردند نااميد گرديده و سستى در كار مىكنند . در عمل كوتاهى دارند و در پرسش مبالغه مىنمايند در هنگام شهوت از نافرمانى استقبال مىكنند و توبه را به تأخير مىاندازند و اگر اندوهى آنها را فرا رسد ، از آئين حق سرباز مىزنند . امور عبرت‌آميز را براى ديگران توصيف مىكنند و خود چشم عبرت بين ندارند . در اندرز به ديگران مىكوشند و خود اندرز نمىپذيرند . گفتارشان زياد است و كردارشان اندك بدانچه نابود مىشود ، دل مىبندند و در آنچه برقرار است ، سستى از خود نشان مىدهند . غنيمت را غرامت مىدانند و غرامت را غنيمت مىپندارند از مرگ هراسانند و از آنچه از دست داده باكى ندارند . نافرمانى ديگران را بزرگ مىشمارند و كار ناپسند خود را كوچك مىنگرند . فرمانبردارى خود را بزرگ و اطاعت ديگران را حقير مىشمارند . به ديگران طعنه مىزنند و با خود حيله مىكنند .\r\nهمبازى شدن با ثروتمندان را از گفتگو با بينوايان بيشتر دوست دارند . خود را فرماندار ديگران مىدانند و خود زير بار حكم ديگران قرار نمىگيرند . ديگران را ارشاد مىكنند و خود به گمراهى بسر مىبرند . بنابراين او مطاعست و معصيت كار ، از ديگران وفادارى مىخواهند و خود به پيمان خويش وفا نمىكنند . از مردم در كارى كه مربوط به خدا نيست مىهراسند و از خدا در كارى كه مربوط به آنان است ترسى ندارند .\r\n\r\n","description":"","footnote":"","page_name":" 286 ","page_number":286},
  {"content":"\r\n\r\n\r\nنهج‌البلاغه\r\nنهج‌البلاغه موعظه‌اى ارزنده ، حكمتى رسا و روشنايى بيننده و عبرت انديشمند است .\r\n\r\nتعامل با ديگران\r\nپيامبر خدا صلى الله عليه و آله مىفرمايد : با احسان به برادرت به او عتاب نما ، شر او را با نعمت به وى به خودش بازگردان .\r\n\r\nدست‌ها\r\nيونس نحوى مىگويد : دستها بر سه قسم هستند ، دست سفيد ، دست سبز ، دست سياه .\r\nدست سفيد ، دستى است كه به نيكى آغاز مىكند ؛ دست سبز ، دستى است كه جبران كار نيك نمايد ؛ دست سياه ، دستى است كه به‌خاطر نيكى منت نهد .\r\n\r\nهمت و الا\r\nحكيمى گويد : سزاوار است كسىكه از كبر مىگريزد و از عجب دورى مىجويد ، چنان باشد كه در دنيا منزلتش و الا و مقامش بزرگ است ، چرا كه هر چيز زيادى را با همت بزرگش كوچك مىشمارد و هر چيز بزرگى را كوچك مىانگارد .\r\n\r\nتواضع ، شرف\r\nبرخى گفته‌اند : دو اسم متضاد ، معناى واحدى دارند ، تواضع و شرف .\r\n\r\nشيوه تنبيه\r\nبراى مجازات گنه‌كار به نيكوكار پاداش بده .\r\n\r\nخواست قلب\r\nنيز گفته‌اند قلبها خواسته‌ها و اقبال و ادبار دارند ، خواسته‌هايشان را برآوريد و بر دل از طريق خواسته‌اش وارد شويد چه اينكه دل اگر مجبور شود كور مىشود .\r\n\r\nراضى به گناه\r\nو گفته‌اند هركه بر كار زشتى داخل شود ، دو گناه دارد ؛ گناه عمل بدان و گناه رضاى به آن .\r\n\r\nراز دارى\r\nنيز گفته‌اند هركه راز خود را كتمان كند ، خير در اوست .\r\n\r\nپند\r\nو گفته‌اند : آن مقدار از مال كه تو را موعظه كند ، از دست نرفته‌است .\r\n\r\n","description":"","footnote":"","page_name":" 287 ","page_number":287},
  {"content":"\r\n\r\n\r\nمعماى رياضى\r\nهر مجذورى بر حاصل ضرب يك طرف با طرف ديگر ، يكى از عدد اصلى كمتر است . مثلًا جذر شانزده ، چهار است ، يك طرف آن سه و طرف ديگر 5 است ، سه در عدد پنج ضرب شود پانزده مىشود ، كه يكى از عدد اصلى كمتر است . و مثلًا جذر سى و شش ، 6 است ، كه از ضرب پنج با 7 ، عدد 35 بدست مىآيد كه يكى از عدد اصلى كمتر است پس اگر عددى را در خود ضرب كنند ، حاصل آن يكى بيشتر از حاصل ضرب دو عدد اطراف آن است .\r\n\r\nرضايت خدا\r\nامير المؤمنين عليه السلام در نهج‌البلاغه مىفرمايد : عقلش را زنده ساخته ، و شهواتش را ميرانده‌است ، تا آنجا كه جسمش به لاغرى گراييده و خشونت و غفلت اخلاقش به لطافت تبديل شده ، برقى پر نور در وجودش درخشيده و راه هدايت را برايش روشن ساخته ، و در طريق الهى او را به راه انداخته ، همواره در مسير تكامل از بابى به باب ديگر منتقل شده تا به باب سلامت و سراى زندگى جاودانى راه يافته ، و در قرار امن و راحت ، با آرامش و اعتماد قرار گرفته‌است . اينها همه به‌خاطر آن است كه عقل و قلبش را به كار واداشته و پروردگارش را خشنود ساخته‌است .\r\n\r\nاقبال و ادبار قلب\r\nهمچنين مىفرمايد : دلهاى آدميان گاهى پرنشاطند و گاه بىنشاط ، آنگاه كه پر نشاطند آنها را به انجام مستحبات نيز وادار كنيد و آنگاه كه بىنشاطند تنها به انجام فرائض و واجبات قناعت جوييد .\r\n\r\nشكر نعمت\r\nهمچنين مىفرمايد : اگر خدا وعده‌ى عذاب به‌خاطر گناه نمىداد ، سزاوار بود كسى به‌خاطر شكر نعمت مرتكب گناه نشود .\r\n\r\nبرادر دينى\r\nهمچنين در توصيف برادر دينى خود مىفرمايد : در گذشته يك برادر خدايى و دينى داشتم كه توصيفش چنين بود : آنچه او را در نظرم بزرگ جلوه مىداد ؛ كوچكى دنيا در نظر او بود . او از تحت حكومت شكمش خارج شده بود ؛ آنچه نمىيافت اشتهايش نداشت . و از آنچه مىيافت زياد مصرف نمىكرد . اكثر اوقات زندگيش ساكت بود . اگر سخن مىگفت بر گويندگان چيره بود و عطش پرسش كنندگان را فرو مىنشاند . ضعيف و مستضعف بود اگر\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nكارى جدى بميان مىآمد همچون شير بيشه مىخروشيد و مانند مار بيابانى به حركت مىآمد . پيش از حضور در محكمه قضاوت دليل اقامه نمىكرد . هيچ‌كس را نسبت به كارش در آنجا كه امكان داشت عذرى داشته‌باشد ، پيش از استماع عذرش ملامت نمىنمود . از هيچ دردى جز هنگام بهبودى شكايت نمىكرد . سخنى را مىگفت كه خود انجام مىداد و چيزى كه عمل نمىكرد نمىگفت اگر در سخن گفتن مغلوب مىشد در سكوت كسى بر او غلبه نمىيافت . بر شنيدن حريص‌تر بود تا گفتن . هرگاه دو كار برايش پيش مىآمد مىانديشيد كه كدام به هوا و هوس نزديك‌تر است ؛ با آن مخالفت مىورزيد . بر شما باد به داشتن اين اخلاق نيك ؛ از يكديگر در داشتن آنها سبقت گيريد و اگر قدرت انجام همه‌ى آنها را نداريد ، بدانيد انجام كمى از آن بهتر از ترك بسيار است .\r\n\r\nاستعداد موعظه\r\nكميل ابن‌زياد مىگويد : امير مؤمنان على بن ابىطالب عليه السلام دست مرا گرفت و مرا به سوى قبرستان كوفه برد . هنگامى كه به صحرا رسيديم آه پر دردى كشيد و فرمود : اى كميل ابن‌زياد ! اين دلها همانند ظرف‌هااست ، كه بهترين آنها ظرفى است كه حفظ و نگهداريش بيشتر باشد ، بنابراين آنچه را براى تو مىگويم از من حفظ كن .\r\nمردم سه گروهند : اول علماى الهى ، دوم دانش طلبانى كه در راه نجات دنبال تحصيل علمند ، و سوم احمقان بىسروپا كه دنبال هر صدايى مىدوند و با هر بادى حركت مىكنند .\r\nهمانها كه با نور دانش روشن نشده‌اند و به ستون محكمى پناه نبرده‌اند .\r\nاى كميل ! دانش بهتر از مال است . دانش تو را پاسدارى مىكند ولى تو بايد مال را حفظ كنى . مال با انفاق كم مىشود ولى دانش با انفاق افزون مىگردد . پرورش يافتگان مال به مجرد زوال آن از بين مىروند ، ولى شاگردان دانش پايدارند .\r\nاى كميل ابن‌زياد ! شناخت علم آيينى است كه با آن جزا داده مىشود ، به وسيله آن انسان در دوران حيات اطاعت فرمان خدا مىكند . و پس از وفات نام نيك از او مىماند ؛ و علم حاكم است و مال محكوم .\r\nاى كميل ! ثروت اندوزان مرده‌اند . در حالى كه ظاهراً در صف زندگانند ؛ ولى دانشمندان تا دنيا برقرار است زنده‌اند . خود آنها از ميان مردم بيرون رفته‌اند ، ولى چهره آنان در آينه دلها نقش شده‌است .\r\nبدان در اينجا دانش فراوانى است . ( با دستش اشاره به سينه مباركش كرد ) ؛ اگر افراد\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nلايقى مىيافتم به آنها تعليم مىدادم . آرى تنها كسى را مىيابم كه زود درك مىكند ولى از نظر تقوى قابل اطمينان نيست ! ، دين را وسيله دنيا قرار مىدهد و از نعمت خدا بر ضد بندگانش استفاده مىكند و از دلائل الهى بر ضد اولياء حق كمك مىگيرد . يا كسىكه مطيع حاملان حق است ولى بصيرتى ندارد . با نخستين شبهه و ايراد شك در دل او پيدا مىشود ، بدان نه اين به درد مىخورد و نه آن .\r\nيا كسىكه اسير لذت است و در چنگال شهوات گرفتار است . و يا كسىكه حريص به جمع و ذخيره مال است .\r\nاينها از رهبران دين نيستند ، و شبيه‌ترين موجودات به آنها چهارپايان هستند كه براى چرا رها شده‌اند ! آرى اين چنين دانش با مرگ حاملانش مىميرد چون افرادى را كه لايق آن باشند نمىيابند كه به آنان تعليم دهند .\r\nولى آرى ؛ هرگز روى زمين خالى نمىشود . از كسىكه به حجت الهى قيام كند ، خواه ظاهر باشد و آشكار ، و يا ترسان و پنهان ! تا دلائل الهى و نشانه‌هاى روشن او باطل نگردد ، ولى آنها چند نفرند و كجا هستند ؟ به خدا سوگند آنها تعدادشان كم و قدر و مقامشان نزد خدا بسيار است . خداوند به‌واسطه آنها حجت‌ها و دلائلش را حفظ مىكند تا به افرادى كه نظير آنها هستند بسپارند و بذر آن را در قلب افرادى شبيه خود بيفشانند .\r\nعلم و دانش با حقيقت و بصيرت به آنها روى آورده ، و روح يقين را لمس كرده‌اند و آنچه دنيا پرستان هوس باز مشكل مىشمرند بر آنها آسان است .\r\nآنها به آنچه جاهلان از آن وحشت دارند انس گرفته‌اند . در دنيا با بدن‌هايى زندگى مىكنند كه ارواحشان به جهان بالا پيوند دارد . آنها خلفاى الهى در زمينند و دعوت كنندگان به دين خدا .\r\nآه آه چقدر اشتياق ديدار آنها را دارم اى كميل ، همين قدر كافى است هر وقت مىخواهى باز گرد !\r\n\r\nآرزوى مرگ\r\nسليمى مىخواست در آرزويش بميرم ، آسانترين كار نزد من درخواست مرگ است .\r\n تمنت سليمى ان نموت بحبها * و اهون شى عندنا ما تمنت \r\n\r\nپارسايى\r\nيكى از ديگرى شنيد كه مىگويد : كجايند زاهدان در دنيا و راغبان در آخرت ؟ به وى\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nگفت : كلام خود را عكس كن و دست بر هركه مىخواهى بگذار .\r\n\r\nحزم\r\nبه مهلب گفته شد حزم چيست ؟ گفت : فرو بردن غصه‌ها تا وقت مناسب برسد .\r\n\r\nتضرع\r\nابراهيم بن عبداللَّه خراسانى گويد : سال حج هارون الرشيد ، با پدرم به حج رفتم . در عرفه هارون دست بلند كرده و مىلرزيد و مىگريست و مىگفت : پروردگارا تو تويى و من منم ، من به گناه باز مىگردم و تو به مغفرت . . . ، پدرم به من گفت : فرزندم ببين جبار ارض چگونه به جبار آسمان تضرع مىكند .\r\nگويند\r\n بخت آنم كو كه خواب آلوده برخيزى شبى * ناله‌ام بشناسى و گوش بفريادم كنى \r\n\r\nارسطو\r\nصاحب ملل و نحل پس از آنكه ، هفت حكيم كه استوانه‌هاى حكمت هستند برمى شمارد و آخرين آنها را افلاطون قرار داده‌است ، مىگويد : كسانى كه پس از آنها آمده‌اند و نظر آنان با اين حكيمان فرق مىكند ، ارسطاطاليس است كه معلم اول و حكيم مطلق ناميده مىشود . وى اول سال حكومت ملك اردشير به دنيا آمد ، وقتى هفده ساله شد ، پدرش او را به افلاطون سپرد . او نزد افلاطون بيش از بيست سال ماند ، وى را معلم اول ناميدند چرا كه واضع دانش منطق است . كتابهاى او در طبيعيات و الهيات و اخلاق معروف است . شرح‌هاى بسيارى بر آنها نگاشته شده‌است . . .\r\nابوعلى سينا به وى تعصب مىورزد و سير او را دنبال مىكند .\r\n\r\nهرمس\r\nهرمس حكيم ، ايجاد كننده دانش هيئت و نجوم و قوانين محاسبات است . وى همان ادريس پيامبر عليه السلام است . شهرستانى در كتاب ملل و نحل وقتى از صائبه بحث مىكند ، به اين مطلب اشاره كرده‌است . علامه نيز در شرح حكمة اشراق به آن تصريح كرده‌است .\r\nسهروردى در حكمت اشراق مىگويد : هرمس از اساتيد ارسطو است و چون ادريس پيامبر نخستين كسى است كه در هيئت و نجوم و محاسبات سخن گفته است ، اين مىرساند كه وى همان هرمس است .\r\n\r\n","description":"","footnote":"","page_name":" 291 ","page_number":291},
  {"content":"\r\n\r\n\r\nاصلاح باطن\r\nحارث همدانى از على عليه السلام نقل مىكند كه پيامبر خدا صلى الله عليه و آله فرمود : بنده‌اى نيست مگر اينكه باطنى و ظاهرى دارد ، هركس باطن خود را اصلاح كند ، خدا ظاهرش را اصلاح مىكند ، و هركه باطن خود را ويران كند ، خداوند ظاهرش را فاسد مىگرداند .\r\n\r\nحلاج\r\nوقتى حلاج را براى اعدام بردند ، دست راست و سپس چپ و سپس پايش را قطع كردند .\r\nترسيد كه رويش از كم خونى زرد شود ، دست قطع شده‌اش را به صورتش زد تا خون آلود شود و زردى آن ديده نشود .\r\n\r\nخط متقاطع\r\nابن كمونه در شرح تلويحات مىگويد : دو خط غير متناهى كه همديگر را قطع مىكنند و يكى از آنها از مخرج كره خارج شده‌باشد ، اگر كره در حال حركت باشد و قطر كره از مقاطعه به موازات خارج شود ، اين دو خط از هم خلاص شوند و خلاصى در نقطه‌اى از خط با اينكه غير متناهى است به آن منتهى شده ، متصور است .\r\n\r\nتواضع\r\nدر عيون اخبارالرضا عليه السلام آمده‌است كه امام اشعارى براى مأمون فرستاد كه : اگر آنكه گرفتار جهل او شده‌ام از من بدتر باشد ، در برابر جهالت او ، اظهار شخصيت نمىكنم . اگر كسى در خردمندى مانند من باشد ، حلم مىورزم كه بردبارى از من ارزنده‌تر است و اگر در علم و فضيلت از او كمتر باشم ، حق او را رعايت مىكنم .\r\nدر عيون اخبار رضا عليه السلام آمده‌است : از اشعارى كه امام رضا عليه السلام براى مأمون انشاد كرد عبارت است از :\r\n اذا كان دونى من بليت بجهله * ابيت نفسى ان تقابل بالجهل\r\nو ان كان مثلى فى محلى من النهى * اخذت بحلمى كى اجل عن المثل\r\nو ان كنت ادنى منه فى الفضل والحجى * عرفت له حق التقدم والفضل \r\n\r\nطرب\r\nدر كتاب ادب الكتاب آمده‌است : طرب حالتى است كه به‌خاطر شدت سرور و يا نهايت جزع به انسان مىرسد ، و البته به معناى فقط فرح و خوشحالى نيست چنان كه بعضى چنين تصور كرده‌اند .\r\n\r\n","description":"","footnote":"","page_name":" 292 ","page_number":292},
  {"content":"\r\n\r\n\r\nاجتماع زنان\r\nزنهايى كه جمع مىشوند اندوه و ماتم هستند ، چه در كار خيرى جمع شوند يا شر .\r\nمجلس ماتم آنها منحصر در مجالس عزا نيست ، بلكه نفس اجتماع آنها ماتم است .\r\n\r\nمايه ستم\r\nحكيمى گويد : ظلم طبيعت نفس است و دو علت مىتواند مانع آن شود ، علت دينى چون ترس از قيامت و علت سياسى چون ترس از شمشير .\r\n\r\nخرقه صوفى\r\nبه يكى از صوفيان گفتند : اين خرقه را نمىفروشى ؟ در پاسخ گفت : اگر صياد دام خود را بفروشد ، با چه وسيله‌اى صيد كند ؟\r\n\r\nهر و بر\r\nمثل معروفى كه مىگويد فلانى هِر را از بِر تشخيص نمىدهد ، به اين معناست كه نمىداند چه براى او خوب و چه براى او بد است .\r\n\r\nعربده\r\nمثل معروف ديگرى است كه مىگويند : فلانى در مستى عربده مىكشد ، عربده ( معربد ) از عربد مشتق شده كه نام مارى است كه در خود باد بوجود مىآورد و آزارى ندارد .\r\n\r\nفضيل عياض ، پند\r\nغزالى در كتاب مستظهرى مىگويد : شبى هارون الرشيد همراه عباس به ديدار فضيل بن عياض رسيد ، در خانه اين آيه را از او مىشنيد كه  أَمْ حَسِبَ الَّذِينَ اجْتَرَحُوا السَّيِّئاتِ أَنْ نَجْعَلَهُمْ كَالَّذِينَ آمَنُوا وَ عَمِلُوا الصَّالِحاتِ سَواءً مَحْياهُمْ وَ مَماتُهُمْ ساءَ ما يَحْكُمُونَ  « 1 » . هارون گفت : اگر قرار بود از فضيل چيزى عايد ما شود همين آيه كافى بود . عباس صدا بلند كرد و به او فهماند هارون بر در خانه او ايستاده‌است . فضيل پاسخ داد : امير در خانه من چكار مىكند . فضيل در را باز كرد و چراغ را خاموش نمود ، هارون دست به اين سو و آن سو زد تا دستش به فضيل رسيد . فضيل گفت : چه دست نرمى است اگر بتواند در قيامت از عذاب نجات يابد . سپس گفت : اى امير ! خود را براى پاسخ قيامت آماده كن ، زيرا تو با هر زن و مرد مسلمان وارد\r\n\r\n\r\n","description":"","footnote":"\r\n( 1 ) - يعنى آيا كسانى كه مرتكب گناه شده‌اند ، تصور كرده‌اند ، ما آنان را چون مؤمنان در مرگ و زندگى قرار مىدهيم ، خير ، بد داورى مىكنند . جاثيه ، 21 .\r\n","page_name":" 293 ","page_number":293},
  {"content":"\r\n\r\nقيامت مىشوى . هارون به شدت گريه كرد . عباس به فضيل گفت : بس است ، امير را از گريه كشتى . فضيل گفت : اى هامان ! تو و يارانت او را كشته‌ايد . هارون گفت : عباس تو را هامان نناميد مگر اينكه مرا فرعون خواند .\r\nهارون گفت : اين هزار دينار ، مهريه مادر من است از من بپذير . فضيل گفت : نمىپذيرم ، بده به كسىكه از او گرفته‌اى ، رشيد از نزد او برخاست .\r\n\r\nدو حركت جسم واحد\r\nطوسى در شرح اشارات آورده‌است : فخر رازى دو حركت مختلف براى يك جسم در آن واحد را انكار كرده‌است و گفته است انتقال در جهت خاص ، مستلزم حصول آن جهت است ، وقتى دو حركت داشته‌باشد ، بايد دو جهت در آن واحد داشته‌باشد . چه اين حركت ذاتى باشد يا عرضى يا هر دو . سپس مىگويد حركت آسيا و مورچه‌اى كه بر خلاف آن در حركت است با بحث ما يكى نيست چه اينكه چرا مورچه در حال حركت آسيا متوقف نباشد و آسيا در حال حركت مورچه متوقف نباشد ؟ البته اين توقف هرچند بعيد به نظر مىرسد ولى معارض برهان نيست .\r\nجواب آنست كه جسم داراى دو حركت مختلف نيست . جسم حركت واحدى دارد كه از دو حركت تركيب يافته‌است . حركات مركب اگر در جهت واحد باشند ، به‌خاطر برترى بعضى بر بعض ديگر ، حركات مساوى ايجاد مىكنند و اگر برترى نباشد ، موجب سكون خواهد شد .\r\nاگر حركت به جهات مختلف باشد ، حركت مركبى را ايجاد مىكند به جهتى كه حد وسط آن جهات مىباشد . پس جسم واحد بيش از يك حركت به جهت واحد نخواهد داشت . ولى اين حركت واحده همان‌طور كه متشابه است ، گاهى مختلف هم هست ، و همان‌طور كه بسيط است ، مركب نيز هست ، و هر مختلفى مركب ، و هر بسيطى ، متشابه است ، حركات مختلفه نسبت به اولش بالذات و نسبت به غير آن به عرض است . و همه‌ى حركات مختلف نسبت به غير متحرك واحد بالذات نيستند ، بلكه يك حركت ، بالذات است . لذا لازم نمىآيد كه جسم دو حركت داشته‌باشد و در آن واحد متحرك به دو جهت باشد ، و چيز مستبعد و محال لازم نمىآيد .\r\n\r\nپند\r\nامام على عليه السلام مىفرمايد : وقتى شكم از مباح پر شد ، چشم از اصلاح كور مىشود . هرگاه سختىها به تو روى آوردند ، بنشين ، برابرى تو آنها را بيشتر مىكند . وقتى خداى منزه را\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nمشاهده كردى ، كه پى در پى بلا براى تو مىفرستد ، مىخواهد تو را بيدار كند . هرگاه خواستى اطاعت شوى شمشير خود از غلاف بيرون بكش . وقتى نمىتوانى هرچه مىخواهى محقق كنى ، همان را بخواه كه مىشود . وقتى زاهد از مردم فرار كرد در پى او برو .\r\nبه دشمنان خود مشورت بده ، از نظرى كه مىدهند ، ميزان عداوت و هدفشان را مىفهمى .\r\n\r\nاعتقادات جاهلى\r\nپيامبر خدا صلى الله عليه و آله فرمود : عدوى و هامه و طيره و صفره صحيح نيستند ، عدوى عبارت است از تصور خيالى واگير بودن بيمارى . هامه عبارت است از اعتقاد جاهليت به فرياد كردن مرده‌اى كه خونبهايش گرفته نشده در قبر كه مرا سيراب كنيد . طيره همان فال بد است كه از چيزى چون صداى كلاغ و . . . به ذهن خطور مىكند . صفره اعتقاد به وجود مارى در شكم كه گاه گرسنگى به انسان لطمه مىزند و بيمار مىكند .\r\n\r\nثروت و جان\r\nيكى از سلاطين گفته است : هركس ما را دوست داشته‌باشد ثروتش را مىخواهم و آنكه دشمنى كند جانش را مىگيريم .\r\n\r\nشاه\r\nشاهان گروهى هستند كه بجاى سلام بسيار حرف مىزنند . عذاب كم آنها ، گردن زدن است .\r\n\r\nحاكم و رعيت\r\nعارفى گفته : دين و پادشاه و سرباز و رعيت مانند چادر و ستون و طناب و ميخ هستند .\r\n\r\nسخن و عمل\r\nحكيمى به پسرش گفت : فرزندم بگير دانش را كه بر زبان مردم است . آنان بهتر از آنچه مىشنوند مىنويسند و بهتر از آنچه نگه مىدارند مىگويند .\r\n\r\nوقت\r\nابوذر مىگويد : روز تو شتر توست ، وقتى سر به سوى تو دراز كند ، همه‌ى وجودش به اطاعت تو آماده شود ، مىخواهد بگويد : اگر در اول روز كار نيكى انجام دادى تا آخر چنين خواهد شد .\r\n\r\nشعرى در هجو\r\nدوستى دارم با ريش دراز بدون فائده ، ريش او مانند شبهاى زمستان طولانى و ابرى و\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nسرد است .\r\n لنا صديق و له لحية * طويلة ليس لها فائدة\r\nكانها بعض الليالى الشتاء * طويلة مغتمة باردة \r\n\r\nسخن بىفايده\r\nامام على عليه السلام شنيد كسى سخنانى مىگويد كه او را فايده ندهد . فرمود : اى مرد : املا مىكنى بر دو نويسنده‌ى اعمالت نامه‌اى را بسوى پروردگارت .\r\nيا هذا انما نملى على كتابيك كتابا الى ربك .\r\n\r\nديوانه يا عاقل\r\nافلاطون مىگويد : اگر دوست دارى زندگى تو پاكيزه شود ، خشنود باش كه مردم به تو به جاى اينكه بگويند عاقل هستى ، بگويند ديوانه‌اى .\r\n\r\nپند\r\nابوحازم بر عمربن عبدالعزيز داخل شد . عمر به او گفت : مرا موعظه كن . ابوحازم گفت :\r\nبخواب و مرگ را نزد سر خود بگذار ، سپس بنگر كه دوست دارى آن لحظه چه چيزى در تو باشد ، پس اكنون همان گونه باش ، و نيز دقت كن كه آن لحظه دوست دارى چه چيزى در تو نباشد ، پس اكنون از آن فاصله گير ، چرا كه چه بسا قيامت نزديك باشد .\r\nصالح بن بشر زاهد بر مهدى عباسى وارد شد . مهدى به وى گفت : مرا موعظه كن . صالح گفت : آيا پيش از تو در اين مجلس پدرت و عمويت ننشستند ؟ مهدى گفت : آرى . صالح گفت : آيا داشتند اعمالى كه اميد دارى كه به وسيله آنها نجات يابند و اعمالى كه مىترسى به‌خاطر آنها هلاك شوند ؟ مهدى گفت : آرى ، صالح گفت : كارى كه به‌خاطر آن اميد نجات آنها مىرود بياور و آنچه به‌خاطر آن ترس از هلاكتشان دارى ، ترك كن .\r\n\r\nبخشش\r\nعبداللَّه بن مسلم بر هارون الرشيد وارد شد . هارون قصد قتل او كرد . عبداللَّه گفت : تو را به كسى كه تو نزد او ذليل‌تر هستى از من نزد تو ، و كسىكه تواناتر است بر عذاب تو ، بيشتر از توان من ، مرا ببخش . هارون او را بخشيد .\r\nحافظ\r\n همتم بدرقه‌ى راه كن اى طاير قدس * كه دراز است ره مقصد و من نوسفرم \r\n\r\n","description":"","footnote":"","page_name":" 296 ","page_number":296},
  {"content":"\r\n\r\n\r\nتفسير آيه و لقد زينا\r\nدر تفسير آيه شريفه  وَ لَقَدْ زَيَّنَّا السَّماءَ الدُّنْيا بِمَصابِيحَ  « 1 »  ،  بايد گفت : اين آيه دلالت بر اين ندارد كه ستارگان در فلك ماه هستند ، بلكه دلالت آيه بر اين است كه فلك ماه به ستارگان زينت شده‌است . و اين صحيح است چرا كه ستارگان نور دارند .\r\n\r\nتفسير آيه و جعلناها رجوماً\r\nدر تفسير ادامه اين آيه  ( وَ جَعَلْناها رُجُوماً )  ، نيز بايد گفت : از آيه بدست نمىآيد كه ستارگان نيز شهاب هستند ، چون در اين صورت بايد تعداد ستارگان كم شود . آنچه آيه بر آن دلالت دارد اين است كه اجزايى از ستارگان به نام شهاب جدا مىشود مانند جدا شدن شعاع نور .\r\nعلاوه اينكه دليلى وجود ندارد كه ستارگان در فلك هشتم مستقر باشند . و در فلك قمر ، جز قمر چيزى نباشد ، بلكه چه بسا ستارگانى باشند كه هنوز كشف نشده‌اند و شهابها از آن ستارگان جدا شوند .\r\n\r\nتوحيد\r\nابومحمد ، حسن بن ابوالحسن ديلمى در كتاب اعلام الدين از مقداد بن شريح برهانى از پدرش روايت كرده كه : در روز جمل ، عربى برخاست و به اميرالمؤمنين گفت : شما مىگوييد خدا يكى است ؟ اصحاب از پرسش وى بوى اعتراض استشمام كردند و خواستند مانع وى شوند . امام على عليه السلام فرمود : رهايش كنيد ، آنچه او مىخواهد ، ما همان را از مردم انتظار داريم . امام فرمود : اى مرد اينكه گفته شود خدا يكى است چهار قسم است . دو وجه نسبت به خدا صحيح نيست و دو وجه صحيح است . دو وجهى كه شايسته خدا نيست عبارت است از : اگر كسى بگويد خدا يكى است و مراد او يكى در عدد باشد صحيح نيست چون خدا دومى ندارد . قرآن كسى را كه خدا را ثالث ثلاثه گفته كافر دانسته‌است . اگر كسى مرادش از واحد ، نوعى از جنس باشد ، صحيح نيست چه اينكه در اين قول تشبيه نهفته‌است . اما دو وجهى كه صحيح است عبارت است از : اول آنكه : بگويد خدا يكى است يعنى يكتا است و همتا ندارد . و دوم آنكه بگويد : خدا يكى است يعنى خدا در وجود و عقل و وهم مجسم نمىشود .\r\nاين صحيح است .\r\n\r\n\r\n","description":"","footnote":"\r\n( 1 ) - ملك ، 5 .\r\n","page_name":" 297 ","page_number":297},
  {"content":"\r\n\r\n\r\nپند\r\nنوف بكالى مىگويد : شبى على عليه السلام را ديدم از رختخواب برخاست و به ستارگان نگريست و فرمود : نوف خوابى يا بيدارى ؟ گفتم : يا اميرالمؤمنين بيدارم . فرمود : اى نوف خوشا به حال پارسايان كه از دنيا اعراض كرده‌اند و به آخرت روى آورده‌اند . اينان زمين را سفره ، خاك را فرش ، آب را عطر ، قرآن را شعار و دعا را ابزار خويش مىدانند و دنيا را چون مسيح عليه السلام قرض الحسنه داده‌اند .\r\nاى نوف ، داود پيامبر عليه السلام در چنين ساعتى از خواب برمى خاست و مىگفت اين همان ساعتى است كه بنده خدا دست به دعا برنمى دارد مگر اينكه مستجاب شود . مگر اينكه دعا كننده ، خراج گير ، سردار سپاه ، سرباز ، طبل زن ، طنبورنواز باشد .\r\n* در نهج‌البلاغه آمده‌است : به خدا سوگند اگر شب را بر خار سعدان به بيدارى بگذرانم و مرا در زنجير كرده و كشان كشان ببرند بدان علاقمندترم از اينكه خدا و رسولش را در قيامت در حالى ملاقات كنم كه به بنده‌اى ستم كرده يا مالى را غصب كرده‌باشم . چگونه به‌خاطر نفسى بر كسى ستم روا دارم كه به زودى كهنه شود و مدتها در دل خاك پنهان گردد .\r\nبه خدا برادرم عقيل از تنگدستى پريشان شده بود . نزد من آمد و يك من از گندم شما را از من مطالبه كرد . فرزندان او نيز از فقر ، رنگ صورتشان سياه شده بود كه گويا با نيل رنگ شده‌اند . پى در پى برادرم عقيل مىآمد و همان درخواست را بيان مىكرد ، و من هميشه به سخن او گوش مىدادم ، گمان كرد به‌خاطر او دين خودم را مىفروشم . روزى كه همين تقاضا را داشت ، پاره آهنى را گرم كردم و به‌دست او نزديك نمودم ، خواستم عبرتى بگيرد .\r\nعقيل چون انسان دردمند فرياد كشيد ، نزديك بود از گرماى آهن ، بدنش بسوزد ، با خود گفتم اى عقيل زنان بچه مرده به حالت تو بگريند ، از اين آهن كه انسان به‌خاطر بازى داغ كرده مىهراسى و مرا به آتشى مىخوانى كه خداوند به غضب خويش افروخته‌است . آيا شايسته است تو از پاره آهنى به ستوه آيى و من از آتش قيامت فرياد نكنم .\r\nشگفت آورتر از حال برادرم عقيل ، شبى است كه كوبه در به صدا درآمد . كسى به خانه‌ام آمد و هديه‌اى در پارچه‌اى گره زده بود ، حلوايى بود كه همواره از آن بدبين بودم ، كه گويا با آب دهان مار يا استفراغ آن خمير شده بود . از او پرسيدم ، اين هديه است يا زكات يا صدقه ؟\r\nاگر صدقه باشد بر ما حرام است . در پاسخ گفت : نه زكات است ، و نه صدقه ، بلكه هديه است .\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nبه وى گفتم : مادران بچه مرده به حال تو گريه كنند ، آيا از راه دين خدا آمده‌اى مرا فريب دهى ؟ نمىفهمى يا ديوانه‌اى يا هذيان مىگويى ؟ به خدا اگر هفت اقليم و افلاك زير آن را به من دهى تا پوست جوى از دهان مورچه‌اى بيرون آورم ، خدا را نافرمانى نكنم . دنياى شما در نظر من بىارزش‌تر از برگ ملخى است جويده شده ، على را چه به نعمتهاى نابود شونده‌ى دنيا و لذت ناپايدار آن ، پناه به خدا برده‌ام از اعمال ناپسند عقل و لغزشهاى زشت و ناستوده‌ى آن و از هم او كمك مىخواهم .\r\n\r\nطمع\r\nامام امير المؤمنين عليه السلام مىفرمايند : بيشتر خطاهاى عقل در زير برقهاى فروزان طمع است .\r\n\r\nنادان\r\nنيز مىفرمايند : چهار چيز از ويژگيهاى نادانى هستند ، خشم بر كسىكه از او خشنود نيستى ، همنشينى با كسىكه با او كفو نيستى ، اظهار نياز به كسىكه از او كارى برنيايد ، سخن گفتن از چيز بىاساس .\r\n\r\nمعاشرت\r\nحكيمى گويد : عاقل بايد بداند نه در مردم خيرى است و نه گريزى از معاشرت نكردن .\r\n\r\nچشم پوشى\r\nكسى به حكيمى ناسزا گفت . حكيم پاسخش نداد . ناسزاگو گفت : مرادم تو بودى . حكيم گفت : به‌همين علت ناديده گرفتم .\r\n\r\nبحث ادبى\r\nزمخشرى در درةالغواص مىگويد : هاوِن غلط است چون در كلام عرب فاعل كه عين الفعل آن واو باشد استعمال نشده‌است . صحيح آن است كه گفته شود هاوون بر وزن فاعول .\r\n\r\nزبان عاقل\r\nامير المؤمنين عليه السلام مىفرمايد : زبان عاقل در پس قلب او و قلب نادان در پس زبان اوست .\r\n\r\nحلاج\r\nدانشمندان عراق اجماع بر مباح بودن خون حلاج كردند و اتفاق نظر يافتند ، ولى او ريختن خون خود را حرام مىدانست . او را به زندان بردند ، مقتدر باللَّه عباسى دستور داد هزار تازيانه بر او بزنند ، اگر از دنيا نرفت هزار تازيانه ديگر بزنند ، سپس گردنش را بزنند ، وزير\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nاو را به مأمور تسليم كرد و به او گفت : اگر نمرد ، دو دست و دو پايش را قطع كن ، سرش را بردار بياويز و جسدش را بسوزان ، و خدعه‌هايش را نپذير . مأمور او را گرفت و به مكانى آورد كه عده‌ى بسيارى از مردم جمع شده بودند ، هزار تازيانه به او زد و دست و پايش را قطع كرد و سرش را به دار آويخت و جسدش را سوزانيد . سرش را بر پل نصب كردند . اين واقعه مربوط به سال 390 است .\r\n\r\nطلسم\r\nعلم طلسم ، علمى است كه كيفيت امتزاج قواى فعال عالى با قواى منفصل پايين را مىآموزد تا در عالم امرى غريب بيافريند . در معناى واژه‌ى طلسم اختلاف كرده‌اند ، برخى آن را از طل به معناى اثر دانسته‌اند و آن را به معناى اثر اسم گرفته‌اند عده‌اى آن را يونانى و به معناى گره‌اى كه باز نشود مىدانند و دسته‌اى آن را كنايه از مقلوب آن يعنى مسلط مىشمارند .\r\nعلم طلسم از سحر آسان‌تر و راه آن كوتاه‌تر است سكاكى در اين رابطه كتاب مهمى دارد .\r\n\r\nشهرستانى\r\nابوالفتح محمد شهرستانى ، صاحب كتاب ملل و نحل است . وى به شهرستان منسوب است و شهرستان اسم سه شهر مىباشد . اول : شهرى در خراسان بين نيشابور و خوارزم و ابوالفتح به‌همين شهر منسوب است . دوم : روستايى در نواحى نيشابور . سوم : شهرى بين نيشابور و اصفهان به اندازه يك ميل . اين كلام يافعى در تاريخ خود است .\r\n\r\nعرفه\r\nامام صادق عليه السلام از رسول خدا صلى الله عليه و آله نقل كرده‌است كه شيطان در روزى چون عرفه ، دور تر و كوچكتر و ضعيف‌تر و خشمگين‌تر ديده نشده‌است . برخى از گناهان جز وقوف در عرفه آنها را نمىبخشد .\r\n* در حديثى مسند از اهل بيت پيامبر آمده‌است كه : گناه‌كارترين مردم كسى است كه در عرفه وقوف كند و تصور كند خدا او را نمىبخشد .\r\n\r\nدعا\r\nاز عطا در باره‌ى فرمايش پيامبر پرسش شد كه فرمود : برترين دعاها دعاى من و دعاى انبياء پيش از من است ، و آن دعا اين است\r\nلا إله الا اللَّه وحده لا شريك له له الملك و له\r\n\r\n","description":"","footnote":"","page_name":" 300 ","page_number":300},
  {"content":"\r\n\r\nالحمد يحيى و يميت و يميت و يحيى و هوحى لا يموت بيده الخير و هو على كل شى ء قدير .\r\nو اين دعا چيزى جز تمحيد و تقديس خدا نيست . عطا به شعرى از ابن‌جذعان استناد كرد و گفت : آيا ابن‌جذعان مىداند مراد از ثنا چيست و خدا نمىداند ؟\r\n\r\nشرح شعر\r\nسكاكى در باره‌ى بيت شعرى از ابن‌تمام نظر داده و گفته شعر او مستهجن است . اين بيت عبارت است از :\r\n لا تسقنى ماءالملام فاننى * صب قد استعذبت ماء بكايى \r\nاستهجان اين بيت به آن جهت است كه استعاره تخييليه در شعر از استعاره بالكنايه جدا شده‌است ، در حالى كه مؤلف ايضاح اين انفكاك را جايز نشمرده‌است . دليل او اين است كه چه بسا ملام را به ظرف شراب مكروهى تشبيه كرده‌باشد و استعاره بالكنايه مىشود و اضافه شدن ماء به سلام ، استعاره تخييليه است .\r\nفاضل چلبى در حاشيه مطول مىگويد : مناسب با عاشق اين است كه ادعا مىكند حرارت عشق بر اثر ملامت و چيز ديگر تسكين نمىيابد ، لذا نمىتوان آن را وجه شبه قرار داد .\r\nابن اثير در مثل السائر گفته است : وقتى اين شعر مشهور شد ، يكى از دوستان ابوتمام ظرفى براى او فرستاد و به او گفت : مقدارى آب ملامت براى من بفرست تا مقدارى از آب ملامت براى تو بفرستم .\r\nابن اثير مىگويد : نمىتوان پذيرفت كه ابوتمام فرق تشبيه در آيه و شعر را ندانسته‌باشد ، چون قرار دادن بال براى ذلت در آيه ، غير از قرار دادن آب براى ملامت است . زيراكه جناح مناسب با ذلت است و شاهد آن اين است كه پرنده وقتى به جوجه‌هايش مهربان مىشود بالهايش را پايين مىآورد و مىگستراند و بر زمين پهن مىكند . نيز گاه ناراحتى همچنين مىكند . انسان نيز موقع فروتنى سر به زمين مىافكند و دستانش آويزان مىشود ، پس فروتنى به ظاهر استعاره بالكنايه به حالت پرنده‌اى تشبيه كرده‌است و جناح را قرينه آن آورده‌است . جناح با مشبه به متناسب است ولى ماءالملام چنين نيست . من مىگويم اين شعر توجيه ديگرى دارد و گمان مىكنم غير من چنين توجيهى نكرده‌است . البته وقتى من آن را بيان كردم در تبيان هم آن توجيه را يافتم . اين توجيه عبارت است از : ماءالملام از قبيل مشاكله است ، چون در برابر آن ماء البكاء آورده‌است و درست نيست كه بگوييم تأخير ماءالبكاء مانع از مشاكله است . چون اديبان در آيه شريفه  فَمِنْهُمْ مَنْ يَمْشِي عَلى بَطْنِهِ وَ مِنْهُمْ \r\n\r\n","description":"","footnote":"","page_name":" 301 ","page_number":301},
  {"content":"\r\n\r\n مَنْ يَمْشِي عَلى رِجْلَيْنِ  « 1 » به صراحت گفته‌اند كه : از حركت با شكم به مناسبت مابعدش به « مشى » تعبير شده‌است و آن حرف زمانى صحيح است كه اين حكايت صحيح نباشد . اين توجيه كه من بيان كردم از توجيه ايضاح بهتر است چون دو وجه ايشان خيلى از شعر دور است . زيرا از شعر استفاده نمىشود ظرف يا آب مورد كراهت است و تشبيه بدون اين اظهار نظر تمام نيست .\r\nحرف ابن‌اثير هم درست نيست ، ابن‌اثير ملام را وجه شبه قرار داده‌است و اين وجه شبه محتاج به سماع است . زيرا شاعر گفته آب ملام به من نچشان ، حرف ابن‌اثير مستلزم آن است كه سمع مانند حلق ، جرعه ملام را چشيده‌باشد ، و اين در نهايت بعد است . شگفت اينكه ابن‌اثير خيال كرده اين وجه درست است ، با اينكه مناسبتى بين ماء و ملام وجود ندارد .\r\nعده‌اى در پاسخ چلبى گفته‌اند كه تشبيه شاعر در باره‌ى ملام نسبت به آب ، كه آتش عشق را تسكين مىدهد موافق عقيده كسانى است كه مىگويند حرارت عشق بوسيله ملامت تسكين مىيابد نه موافق عقيده‌ى ابوتمام ، عقيده ابوتمام اين است كه آتش عشق بر اثر ملامت شعله ورتر مىشود . كما اينكه همين معنا از شعر ابوشيص نيز قابل استفاده‌است كه مىگويد :\r\n اجد الملامة فى هواك لذيذة * حباً لذكرك فليلمنى اللؤم \r\nو يا اينكه آتش عشق از ملامت اثر نمىپذيرد چنان كه شاعر ديگرى گفته است :\r\n جائوايرمون سلوانى بلؤمهم * عن الحبيب فراحوا مثل ما جائوا \r\nپس حرف چلبى كه مىگويد : شاعر معتقد است كه به نظر عاشق حرارت عشق جز به آب ملامت تسكين مىيابد ، صحيح نيست . به نظر من اينكه صاحب ايضاح كراهت در شراب را مستند قرار داده‌است معلوم مىشود او اين جواب را نمىپذيرد .\r\n\r\nصبر\r\nحكيمى گويد : صبر بر دو قسم است ، صبر بر مكروهات طبيعى و صبر بر محبوبات بديهى .\r\nصبر دوم در نفس تأثير بيشترى دارد .\r\n\r\n\r\n","description":"","footnote":"\r\n( 1 ) - نور ، 45 .\r\n","page_name":" 302 ","page_number":302},
  {"content":"\r\n\r\n\r\nدعاى كافر\r\nقطب الدين در شرح شهاب مىنويسد : گويند دعاى دو دسته مستجاب است ، كافر باشد يا مؤمن . دسته اول ستمديده و بيچاره‌است . چرا كه خدا مىفرمايد :  أَمَّنْ يُجِيبُ الْمُضْطَرَّ إِذا دَعاهُ . . .  « 1 » پيامبر صلى الله عليه و آله نيز مىفرمايد : دعاى ستمديده مستجاب است . اگر سؤال شود چگونه دعاى كافر مظلوم مستجاب است با اينكه خدا مىفرمايد :  وَ ما دُعاءُ الْكافِرِينَ إِلَّا فِي ضَلالٍ  « 2 » گوييم : اين آيه در باره‌ى دعاى كافر در آتش است ، در آنجا نه ترحمى وجود دارد و نه دعايى مستجاب مىشود . اما اين روايت كه نقل كردم در باره‌ى دنيا است .\r\n\r\nتجسم عمل\r\nآنچه انسان مىبيند به علت همراهى آن با عوارض ماديه است كه به لباس جسمانى درآمده‌است و در وضع خاصى از قرب و بعد قرار گرفته‌است و همان چيز در حس مشترك كه هيچ‌كدام از آن عوارض را ندارد بوجود مىآيد . مثلًا صور علمى كه در بيدارى ايجاد مىشود و عقل يا وهم آن را درك مىكند ، در خواب به صورت شير خوراكى ديده مىشود .\r\nظاهراً آنچه در بيدارى و در خواب ديده مىشود يكى است و آن دانش است ولى تجلى آن در هر عالمى به شكلى خاص آن است ، پس ظهورش در هر عالمى مناسب به آن است . از آنچه گفته شد ، سر تجسم اعمال كه در شريعت آمده‌است ، آشكار مىشود . حتى حرف عارفان كه مىگويند : اعمال صالحه به‌صورت حور و قصور و انهار آشكار مىشود و اعمال بد به‌صورت مار و عقرب و آتش آشكار مىگردد ، واضح مىشود . اينكه قرآن مىفرمايد :  وَ إِنَّ جَهَنَّمَ لَمُحِيطَةٌ بِالْكافِرِينَ  « 3 » ، مسأله‌اى حقيقى است نه مجازى . يعنى واقعاً دوزخ محيط بر آنهاست ، يعنى خويهاى زشت آنها در اين عالم ، به صورت جهنم در آن عالم تجلى مىكند .\r\nنيز معناى اين آيه روشن مىشود كه  إِنَّ الَّذِينَ يَأْكُلُونَ أَمْوالَ الْيَتامى ظُلْماً إِنَّما يَأْكُلُونَ فِي بُطُونِهِمْ ناراً  « 4 »\r\nيعنى از بين بردن مال ايتام در دنيا به صورت آتش شكم در قيامت متجلى مىشود . نيز\r\n\r\n\r\n","description":"","footnote":"\r\n( 1 ) - نمل ، 62 .\r\n( 2 ) - رعد ، 14 .\r\n( 3 ) - توبه ، 49 .\r\n( 4 ) - نساء ، 10 .\r\n","page_name":" 303 ","page_number":303},
  {"content":"\r\n\r\nدرستى اين حديث هم آشكار مىشود كه پيامبر خدا صلى الله عليه و آله مىفرمايد : آنها كه از ظرف طلا و نقره استفاده مىكنند در درونشان آتش جهنم شعله‌ور است و نيز فرموده‌است :\r\nالظلمات ظلمات يوم القيامة\r\nيعنى ستمگرى در دنيا ، تيرگى در آخرت است .\r\n\r\nرؤيت\r\nكسانى كه رؤيت را انعكاس شىء در بيننده مىبينند ، انعكاس و انطباع حقيقى را نپذيرفته‌اند . فارابى در رساله جمع بين نظر افلاطون و ارسطو مىگويد : غرض اين دسته از فلاسفه اين است كه بر اين ادراك توجهى نموده و تشبيه كرده‌باشند ، نه اينكه واقعاً خروج شعاع و حقيقت انطباع وجود دارد و تعبير به اين الفاظ به‌خاطر ضعف عبارت بوده‌است .\r\n\r\nبصيرت\r\nيكى از صاحبدلان گفته است مردم مىگويند چشمها را بگشاييد تا آنچه لازم است ببينيد . من مىگويم چشمها را ببنديد تا آنچه شايسته‌است ببينيد .\r\n\r\nمعاد\r\nآنچه مىتوان در باره معاد گفت عبارت است از : 1 - ثبوت معاد جسمانى و اينكه معاد جز براى همين بدن نيست و اين عقيده كسانى است كه نفس ناطقه مجرده را قبول ندارند و اكثر مسلمانان معاد جسمانى را پذيرفته‌اند .\r\n2 - معاد روحانى ، اين عقيده فلاسفه‌اى است كه مىگويند انسان همان نفس ناطقه‌است و بدن آلتى است كه براى استكمال جوهر نفسانى به كار مىرود .\r\n3 - اثبات معاد روحانى و جسمانى با هم ، اين عقيده برخى از مسلمانان مانند غزالى و راغب اصفهانى و بسيارى از صوفيان است ، اينان قائل به وجود نفس ناطقه مجرده هستند .\r\n4 - هيچ‌كدام صحيح نيست ، اين حرف طبيعيون است كه به حرف آنها نه از نظر دين و نه فلسفه توجهى نمىشود .\r\n5 - توقف ، اين حرف جالينوس است وى در حال مرگ مىگفت : نمىدانم آيا نفس همان مزاجى است كه در اثر مرگ از بين مىرود و برنمىگردد و يا جوهر پايداريست كه با فساد بدن ، باقى مىماند و برمىگردد .\r\n\r\nفلسفه\r\nاين واژه يونانى است و معناى آن دوست دارى حكمت است . و فيلسوف از فيلاسوف مشتق است يعنى كسىكه دوست دار حكمت است . فيلا به معناى محب و سوف به معناى\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nحكمت است .\r\n\r\nاحتضار\r\nپيامبر خدا صلى الله عليه و آله به عيادت جوانى رفتند . پرسيد : خود را در چه حالى مىبينى ؟ عرض كرد :\r\nاميدوار به خدا و خائف از اعمال . پيامبر فرمود : در دل بنده در حال احتضار دو چيز نمىگنجد مگر اينكه خدا او را به آرزويش برساند ، و از آنچه خوف دارد ايمنى عطا كند .\r\n\r\nايمان كامل\r\nنيز فرموده‌است : ايمان مؤمن زمانى به نهايت مىرسد كه آنچه را نمىشناخته نسبت به آنچه كه مىشناخته محبوب‌تر باشد .\r\n\r\nپياله و مى\r\nصاحب بن عباد مىگويد :\r\n رق الزجاج و رقت الخمر * و تشاكلا فتشابه الامر \r\n فكانما خمر و لا قدح * و كانما قدح و لا خمر \r\nشيخ عراقى اين دو بيت را چنين ترچمه كرده‌است :\r\n از صفاى مى و لطافت جام * درهم آميخت رنگ جام مدام\r\nهمه جام است و نيست گويى مى * يا مدام اوست نيست گويى جام \r\n\r\nپناه حيوان\r\nفخر رازى مشغول تدريس بود . كبوترى كه از باز فرار كرده‌بود ، خود را به دامن فخر انداخت . ابن‌عنين فوراً اين دو شعر را سرود كه : كبوترى كه آثار مرگ از بالهايش آشكار بود ، نزد سليمان زمان آمد ، چه كسى به ورقا گفته محل شما حرم امن است و تو پناه گاه خائفين هستى .\r\n جائت سليمان الزمان حمامه * والموت يلمع من جناحى خاطف\r\nمن نبأ الورقاء ان محلكم * حرم و انت ملجأ للخائف \r\n\r\nتواضع\r\nطفيلى فرزندش را چنين سفارش كرد ، وقتى در مجلسى تنگ قرار گرفتى به كسىكه كنار تو نشسته بگو ممكن است من جا را بر شما تنگ كرده‌باشم ، وى حركتى مىكند و جا بر تو باز مىشود .\r\n\r\n","description":"","footnote":"","page_name":" 305 ","page_number":305},
  {"content":"\r\n\r\n\r\nضعف جسم\r\n تنم از ضعف چنان شد كه اجل جست و نيافت * ناله هر چند نشان داد كه در پيرهن است \r\n\r\nموسيقى\r\nموسيقى علمى است كه در آن آوازها و شيوه ايجاد آنها و لحنها و تهيه آلات موسيقى ، مطرح مىشود . موضوع اين علم ، صدا است از آن جهت كه در نفس مؤثر باشد .\r\nنغمه صوتى است كه با درنگ الحان چون حروف جارى مىشوند . بسائط نغمه هفده چيز است و اوتار آن چهل و هشت تا است . ايقاع نيز اعتبار زمان صوت است .\r\nشرعاً منعى در تعليم اين دانش نيست بلى شريعت مطهره عمل به اين دانش را ممنوع كرده‌است . كتابهايى كه در اين باره نوشته شده دانش موسيقى را مطرح كرده‌اند .\r\nموسيقيدان علمى ، نغمه‌هارا تصور مىكند از آن جهت كه عموماً مسموع هستند و نظرى به دستگاه ويژه ندارد . و هركس موسيقى عملى مىداند ، به ادوات موسيقى از آن جهت نگاه مىكند كه آوازى خاص از آنها به گوش مىرسد .\r\nعده‌اى بر اين عقيده‌اند كه لحنهاى موسيقى از نسبت اصطكاكات فلكى بوجود مىآيند .\r\nاين حرف اشاره است و رمز ، و گرنه اصطكاك در افلاك وجود ندارد و آنها صدايى ندارند .\r\n\r\nدنيا ، پند\r\nامام على عليه السلام چنين موعظه مىفرمايد : اى بندگان خدا از نافرمانى خدا بپرهيزيد و با اعمال نيك خويش بر مرگتان پيشى گيريد پيش از آنكه مرگ شما فرا رسد . تا مىتوانيد اعمال نيك بجا آوريد و به وسيله چيزى كه از دست شما مىرود آنچه براى شما جاودان مىماند خريدارى كنيد .\r\nخود كوچ كنيد كه به سختى براى كوچ دادنتان كوشش مىشود . مهياى مرگ باشيد كه بر شما سايه افكنده‌است . از كسانى باشيد كه آنها را بانگ زدند و بيدار شدند و دانستند كه دنيا سراى جاودان نيست ؛ پس آن را با سراى آخرت مبادله كردند . خداوند شما را بيهوده نيافريده ، و مهمل رها نكرده‌است . فاصله شما با بهشت يا دوزخ بيش از فرارسيدن مرگ نيست . زندگى محدودى كه گذشتن لحظات ، از آن مىكاهد و مرگ آن را نابود مىسازد حتماً كوتاه خواهد بود .\r\nزندگى ، كه گذشت شب و روز آن را به پيش مىراند به زودى به پايان خواهد رسيد .\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nمسافرى كه تنها خوشبختى و بدبختى همراه دارد بايد بهترين زاد را با خود بردارد . در اين جهان ، از همين جهان براى خود زاد و توشه‌اى گيريد كه فرداى رستاخيز حافظ و نگهدارتان باشد .\r\nبنده بايد از پروردگارش بترسد ، خويشتن را اندرز دهد ، توبه را مقدم دارد ، و بر شهوات خويش پيروز گردد . زيرا مرگش از نظرش پنهان است و آرزويش وى را فريب مىدهد .\r\nشيطان هميشه همراه او است گناه و معصيت را پيش چشمش زينت مىدهد ، وى را در آرزوى توبه نگه مىدارد كه آن را به تأخير اندازد تا زمانى كه مرگ در حال غفلت كامل ، در برابرش آشكار گردد .\r\nاى واى بر غافلى كه عمرش دليلى بر ضد او است ، و روزگارش او را به بدبختى و شقاوت بكشاند .\r\nاز خدا مىخواهيم كه ما و شما را از كسانى قرار دهد كه هيچ نعمتى آنها را مست و مغرور نمىكند و هيچ هدفى او را از اطاعت پروردگار باز نمىدارد و پس از فرا رسيدن مرگ پشيمانى و اندوه در او راه نمىيابد . « 1 »\r\n\r\nتفسير آيه لا خوف عليهم و لا هم يحزنون\r\nگفته شده خوف بر چيزى است كه انتظار آن مىرود و حزن بر چيزى است كه واقع شده‌است و البته اين صحيح نيست چرا كه در آيه  لَيَحْزُنُنِي  « 2 » مراد از يحزننى در اين آيه حزن براى امر قابل انتظار به كار رفته است . يعقوب مىگويد : اگر يوسف را ببريد در انتظار آن دو هستم . نيز ممكن است آيه را چنين معنا كرد . من از قصد تو محزون هستم . در اين صورت اعتراض ابن‌مالك به نحوىها از بين مىرود آنان لام ليحزننى براى ابتداء مىدانند و مضارع را ويژه حال قرار مىدهند و از اشتراك بين حال و استقبال خارج مىكنند .\r\n\r\nگوشه‌گيرى غزالى\r\nوقتى غزالى گوشه‌گيرى آغاز كرد ، و از تدريس در نظاميه بغداد سر باز زد ، نظام الملك بار ديگر تدريس را به او پيشنهاد كرد و وعده داد اگر تدريس را بپذيرد ، مناصب عاليه به او بدهد .\r\n\r\n\r\n","description":"","footnote":"\r\n( 1 ) - نهج‌البلاغه ، خطبه 64 .\r\n( 2 ) - يوسف ، 13 .\r\n","page_name":" 307 ","page_number":307},
  {"content":"\r\n\r\nغزالى در پاسخ نظام الملك نوشت : به نام خداى بخشنده مهربان ،  وَ لِكُلٍّ وِجْهَةٌ هُوَ مُوَلِّيها فَاسْتَبِقُوا الْخَيْراتِ . . .  « 1 » ، بدان كه هركس جهت ويژه‌اى دارد كه بايد بدان توجه كرد و در پى آن نيكىها باشد . مردم در توجه كردن به آنچه به آنان روى مىآورند سه دسته‌اند :\r\nدسته اول : عوام كه توجهشان به دنيا است ، پيامبر اين عده را از اين توجه منع كرده‌است و فرموده : هيچ دو گرگ گرسنه در گله‌ى گوسفند زيانشان بيش از علاقمندى به مال و اسراف در دين مسلمان نيست .\r\nدسته دوم : خواص كه آخرت را بر دنيا ترجيح داده و كارشان نيك است و مطمئن به آخرت پايدارترى هستند .\r\nپيامبر خدا اينان را مقصر دانسته و مىفرمايد : دنيا بر اهل آخرت حرام است و آخرت بر اهل دنيا حرام است و دنيا و آخرت براى اهل خداى متعال حرام است .\r\nدسته سوم : اخص و آنها كسانى هستند كه يقين دارند بالاتر از هر چيزى بالاترى است .\r\nاشياء را آفل مىدانند و علاقه‌اى به آن نشان نمىدهند . آنان مىدانند دنيا و آخرت يكى از آفريده‌هاى خداست ، و مهمترين امور دنيا و آخرت دو چيز ميان تهى است و آن غذا و نكاح است . در برابر اين دو ، همه‌ى جنبندگان يكسان هستند . از اين دو بايد دورى گزيد و حتى بايد از دنيا و آخرت هم دورى گزيد و به خالق آنها روى آورد ، تا حقيقت خدا بهتر براى آنها آشكار شود ، و حقيقت لا إله الا الله براى آنها كشف شود كه هيچ اثر كننده‌اى در هستى غير خدا نيست . و هركه به غير خدا توجه كند ، از شرك خفى خارج نشده‌است . در اين صورت همه‌ى موجودات نزد آنان دو قسم مىشوند ، اللَّه ، غيراللَّه ؛ اين دو را دو كفه ترازو و دل خود را زبانه ترازو بداند ، هر وقت دل آنها بر كفه شريفه شد ، مطمئن به حسنات سنگين خود شوند و هر وقت دلشان متوجه كفه پست گرديد ، مطمئن به سنگينى كفه گناهان شوند .\r\nهمان‌طور كه طبقه اول نسبت به دوم عوام هستند ، دوم نيز نسبت به سوم عوام هستند ، در نتيجه اين سه طبقه به دو طبقه عوام و خواص تقسيم مىشوند .\r\nحال بگويم صدرالوزراء مرا از طبقه عاليه به سافله دعوت كرده‌است و من او را از مرتبه سافله به عاليه مىخوانم كه از هر مرتبه‌اى برتر است .\r\nراه به سوى خدا در بغداد و طوس و هر جاى ديگر يكى است و هيچ‌كدام نزديك‌تراز\r\n\r\n\r\n","description":"","footnote":"\r\n( 1 ) - بقره ، 148 .\r\n","page_name":" 308 ","page_number":308},
  {"content":"\r\n\r\nديگرى نيست . از خدا مىخواهم اورا از خواب غفلت بيدار كند تا به فكر فردايش باشد پيش از آنكه امور از دستش خارج گردد . والسلام .\r\n\r\nسوره فاتحه\r\nزمخشرى در كشاف آورده‌است ، سوره فاتحه را مثانى گويند چون در هر ركعتى دوبار خوانده مىشود . جوهرى در صحاح نيز همين را آورده‌است ، در توجيه اين كلام مىتوان گفت :\r\n1 - مراد از ركعت ، نماز است به‌خاطر نامگذارى كل به اسم جز .\r\n2 - در هر ركعت دو بار خوانده مىشود يكى واجب و ديگرى مستحب .\r\n3 - « فى » به معناى سببيت است ، يعنى به سبب هر ركعت ركعت ، دوبار خوانده مىشود نه به سبب سجود ، مانند : طمأنينه ، و نه به‌خاطر دو ركعت دو ركعت ، چون تشهد در نماز چهار ركعتى و نه به‌خاطر هر نماز نماز ، مانند سلام .\r\nاين وجوه بعيد هستند ، وجه اول چون نماز نافله يك ركعتى هم نزد برخى داريم ، علاوه اينكه نماز ميت ركعت ندارد .\r\nوجوه اخير نيز بعيد مىباشند . ظاهراً وجه اول از همه قوىتر باشد و كشاف در سوره حجر همان را پسنديده و نافله يك ركعتى نزد كشاف صحيح نيست . علاوه اينكه اگر هم جايز باشد نادر است و ضررى به كليت توجيه اول نمىرساند . چه اينكه هيچ عامى نيست كه تخصيص نخورده‌باشد .\r\n\r\nگريه معشوق\r\nصلاح صفدى گويد :\r\n لا تحسبوا ان الحبيب بكا * لى رقة يا بعد ما تحسبون\r\nفما بكى من رقة انما * اراد ان يسقى سيف الجنون \r\nشريف تبريزى همين معنا را چنين بيان كرده است :\r\n نه از رخ است اگر تر ساخت جانان چشم فتان را * براى كشتن من آب داده تيغ مژگان را \r\n\r\nابوسعيد اصفهانى\r\nابوسعيد اصفهانى شاعرى نازك دل است كه گوشش سنگين بود . هركس با او حرف مىزد مىگفت فرياد بكش كه سنگينى كه در گوش من است چون سنگينى دل توست .\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nابوسعيد از سرايندگان دربار صامت بن عباد است ، اين را ثعالبى در يتيمةالدهر آورده‌است . اشعار او در نهايت خوبى است .\r\n\r\nپدر حيله‌گر\r\nاصمعى گويد : از عربى شنيدم كه مىگفت : پروردگارا مادرم را ببخش . گفتم : چرا براى پدرت آمرزش نمىخواهى ؟ گفت : پدرم حيله‌گر است و مىتواند وسيله آمرزش خود را تهيه كند ولى مادرم ناتوان است .\r\n\r\nپارسايى\r\nاز حكيمى پرسيدند : چرا دنيا را ترك كرده‌اى ؟ گفت : صافى آن را از من گرفتند و من به كدر آن بىعلاقه هستم ( راحتى آن از من سلب شده ، به ناراحتى آن خرسند نيستم ) .\r\n\r\nدنياى فانى\r\nبه عارفى گفتند بهره خود را از دنيا بگير كه فانى خواهد شد . گفت : چون فانى شود بر من لازم شد كه بهره‌اى از آن نگيرم .\r\n\r\nحكومت بر دل عاقل\r\nاسكندر گفته است : حكومت عقل بر دل عاقل قوىتر از حكومت شمشير بر ظاهر احمق است .\r\n\r\nتيمارستان\r\nثمامة بن اشرس مىگويد : از سوى هارون الرشيد مأمور شدم به تيمارستان روم و از نزديك به حال ديوانگان رسيدگى كنم . زيبا چهره‌اى ديدم كه از ظاهرش پيدا بود عاقل است با او سخن گفتم . گفت : تو مىگويى بنده از نعمتى كه شكر آن بر وى واجب است و يا بلايى كه صبر بر آن واجب است جدا نمىشود ؟ گفتم : آرى . گفت : اگر مست شدى و خوابيدى و غلام تو با تو وطى كرد ، آيا اين نعمتى است كه بايد شكر كرد يا بلايى است كه بايد صبر كرد .\r\nثمامة مىگويد : من پاسخى نداشتم .\r\nجوان گفت : پرسش ديگر دارم . گفتم : بپرس . گفت : خوابيده از نعمت خواب چه وقت متلذذ مىشود ، اگر بگويى وقتى بيدار شد ، آن وقت ديگر لذت ندارد چون معدوم است .\r\nاگر بگويى پيش از خواب ، آن هم معدوم است و لذت ندارد ، اگر بگويى در حال خواب ، در آن حال كه غافل بوده‌است .\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nثمامة مىگويد : پاسخ اين پرسش را هم نداشتم .\r\nباز گفت پرسش ديگرى دارم . گفتم : بپرس . گفت : آيا هر نوعى از حيوانات پيامبر دارند ؟\r\nپس پيامبر سگان كيست ؟ گفتم : نمىدانم .\r\nجوان گفت : اكنون پاسخ پرسشها را بشنو . در پاسخ پرسش اول بايد مىگفتى : نعمتها بر سه گونه‌اند . نعمتى كه شكر آن واجب است ، بلايى كه صبر بر آن واجب است ، گرفتارى كه بايد از آن دورى كرد تا ننگ آن دامن تو را نگيرد ، و پرسش من از اين قسم بود . ولى پاسخ پرسش دوم : خواب درد است و لذتى ندارد . اما پرسش سوم : سنگى از آستين درآورد و گفت اگر سگى پارس كرد ، ترساننده‌اش اين سنگ است . سپس سنگ را به سوى من انداخت ، سنگ خطا كرد . جوان به من گفت : اى سگ حقير ، نذير تو را از دست داد . فهميدم او نيز چون بقيه ديوانه است ، بيرون شدم و ديگر به تيمارستان نرفتم .\r\n\r\nبهلول\r\nبهلول نشسته بود و كودكان اطراف او گرد آمده بودند و او را اذيت مىكردند . بهلول مكرر مىگفت لا حول و لا قوة الا باللَّه ، وقتى آزار آنها زياد شد ، بهلول با چوبدستى به آنها حمله كرد و گفت به سردار سپاه حمله مىكنم و باكى ندارم كشته شوم يا بمانم . كودكان بر زمين مىافتادند و او مىگفت دشمن شكست خورد و به جنگ پشت كرد . اميرالمؤمنين ما را فرمان داده كه دشمن را تعقيب نكنيم و مجروحان را آزار نرسانيم سپس مىنشست و عصا را رها مىكرد .\r\n\r\nصبر\r\nدر ديوان منصوب به امام على عليه السلام آمده‌است : از روزگار تجربه گرفته‌ام كه صبر عاقبتى نيك دارد ، پس تو بيتاب و درمانده نباش كه پيروزى بين ناتوانى و بيتابى از بين مىرود .\r\n انى رأيت فى الايام تجربة * للصبر عاقبة محمودة الاثر\r\nلا تضجرنّ و لا يدخلك معجزه * فالنجح يهلك بين العجز والضجر \r\nحكيمى گفته است : پيروزى بر دشمن آن است كه او را دشمن نبينى .\r\n\r\nاطمينان ، دنيا ، قضا و قدر\r\nدر بازوبند قابوس وشمگير ، كاغذى بود كه در آن نوشته بود وقتى حيله ، طبيعت آدمى شود ؛ اطمينان به هر كسى ناتوانى است . وقتى مرگ حتمى باشد ، دلبستگى به دنيا احمقى است . وقتى قضا و قدر حق است احتياط بىثمر است .\r\n\r\n","description":"","footnote":"","page_name":" 311 ","page_number":311},
  {"content":"\r\n\r\n\r\nعزت ، ثروت\r\nحكيمى گويد : اگر دنبال عزتى با اطاعت خدا آن را طلب كن ، اگر ثروت مىخواهى با قناعت آن را به چنگ آور ، كه هر كسى اطاعت خدا كند ، خدا او را عزت دهد و يارى كند و هر كس قناعت پيشه كند ، فقرش از بين مىرود .\r\n\r\nبين طلوعين\r\nراوندى در شرح شهاب گويد : در اخبار آمده‌است خواب بين طلوع سپيده تا طلوع خورشيد مكروه است چرا كه وقت قسمت روزى است .\r\n\r\nآرامش\r\nفيلسوفى گفته است : دنيا منزلگاه غم و اندوه است هركه در آن عجله كند ، به خود ستم كرده و آنكه آرام باشد به دوستانش ستم كرده‌است .\r\n\r\nياد دوست\r\nحكيمى گويد : كسىكه تو را به‌خاطر كارى دوست داشته‌باشد ، هنگام رواشدن حاجتش از تو ياد مىكند .\r\n\r\nمجلس انس\r\nنيز گفته است : مجلس انس خصوصى است نه عمومى .\r\n\r\nانصاف\r\nنيز گفته است : از انصاف بدور است كه از دوستان درخواست انصاف كنى .\r\n\r\nدنيا\r\nنيز آمده‌است : اى طالب دنيا كه ظاهر دنيا تو را فريفته است ، اگر درونش را ببينى پشيمان شوى .\r\n يا طالب الدنيا يغرك وجهها * و لتندمنّ اذا رأيت قفاها \r\n\r\nخَلع\r\nدر تلويحات از افلاطون نقل شده‌است : گاه هنگام رياضت زياد از خود جدا مىشدم ، و در موجودات مجرد تأمل مىكردم . بدنم در گوشه‌اى افتاده بود ، چنان بودم كه من هم مجرد هستم و از بدن و لباسهايم جدايم ، و به غير آن مجردات توجه نمىكردم . در همان حال در خود چنان حس و بهاء و نور و محاسن غريب ديدم كه هركس را حيران مىساخت . خود را جزيى از عالم روحانى و داراى زندگى فعال مىديدم ، سپس از آن عالم الهى ترقى كردم و به\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nحضور خدا نائل شدم و بالاى عالم عقل و نور قرار گرفتم . در آنجا چنان روشنايى و نورانيت در خود مىديدم كه توان وصف آن نباشد . چيزى نگذشت كه به عالم فكرت هبوط كردم و متأسف شدم كه از آن عالم به اين عالم افتادم . متعجب شدم كه چگونه سرشار از نور بودم با آنكه نفس من همان هيئت داشت كه در بدنم بود . به ياد گفته مطريوس افتادم كه به ما دستور مىداد همواره در پى بدست آوردن جوهر نفس شريف باشيد و بكوشيد به عالم عقل دست يابيد .\r\n\r\nآيه وضو\r\nدر كشاف ذيل آيه وضو آمده‌است : اگر بگويى آنان كه  أَرْجُلَكُمْ  را به جر قرائت كرده‌اند و در حكم مسح قرار داده‌اند ، با مطالب قبلى سازگار نيست ، مىگويم : در بين اعضاى سه گانه كه شستن آن لازم است ، اگر بر پا آب بريزند در مظنه اسراف مذموم است پس بايد بر چهارمى كه رؤسكم باشد عطف گردد ، و ميانه روى در مصرف آب هم رعايت شود . مؤلف كشف گويد :\r\nاگر مراد خدا مسح پا بود ، بايد مىگفت الى الكعاب ، نه الى الكعبين يا مىگفت الى الكعب ، چون كعب مفصل قدم است و در هر پا بيش از يك كعب نيست . اگر مراد كل واحد بود ، بايد مفرد ( كعب ) مىآمد و در غير اين صورت جمع ( كعاب ) مىآمد .\r\nاگر مراد خدا شستن بود ، مراد از كعبين ، ناشزان است . كه در هر پا دو عدد است . و تثنيه به اعتبار ، هر يكى از دو پا است . حال چون مقابله به اعتبار غايت و صاحب غايت است . اراده قول اول نشده‌است .\r\nفخر رازى نيز مىگويد : جمهور فقهاء معتقدند كه كعبين عبارت است از دو استخوانى كه دو طرف ساق پا است .\r\nاماميه و هركس مسح پا را واجب دانسته مىگويد : كعب دايره مانندى است ، مانند كعب گوسفند و گاو كه در زير استخوان ساق قرار گرفته‌است و مفصل ساق و قدم است . محمد بن حسن شيبانى و اصمعى اين قول را پذيرفته‌اند .\r\nايشان مىافزايد : دليل اماميه اين است كه كعب همان استخوان مخصوصى است كه در انسان و همه‌ى حيوانات وجود دارد ، و مفصل همان كعب است و كعب نيزه نيز به‌خاطر مفصلهايش كعب گويند .\r\n\r\nمعاشرت با مردم\r\nاز جمله سفارشهاى امام على عليه السلام به فرزندانش اين بود كه : فرزندانم ! چنان با مردم\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nمعاشرت كنيد كه اگر از آنها دور شويد ، آرزوى ديدارتان كنند و اگر از دنيا برويد براى شما گريه كنند . فرزندانم ! دلها چون سربازانى هستند كه در پادگان جمع شده‌اند ، آنان در دوستى و دشمنى به هم مىنگرند . هرگاه خواسته‌ى كسى بدون اينكه خيرى براى شما داشته‌باشد اجابت كرديد ، منتظر باشيد اگر بدون جهت به دشمنى او برخاستيد ، بر شما پيشى بگيرد ، پس از او دورى كنيد .\r\n\r\nامتها\r\nشهرستانى در ملل و نحل آورده‌است ، برخى از مردم نه به معقول معتقد هستند و نه محسوس ، آنان سوفسطائيان هستند . برخى محسوس را فقط پذيرفته‌اند و عقيده‌اى به معقول ندارند . آنان طبيعيون هستند . عده‌اى معقول و محسوس را پذيرفته‌اند ولى اعتقاد به حدود و احكام ندارند آنان فيلسوفان طبيعى هستند . گروهى معقول و محسوس و حدود را پذيرفته‌اند ولى پيرو شريعت خاص نيستند ، آنان صابئين هستند . گروهى شريعت را نيز قبول كرده‌اند آنان برخى يهودى و مسيحى و مجوس و عده‌اى مسلمان مىباشند .\r\nدر يكى از كتابهاى مربوط به فلاسفه اشراق آمده‌است عنايت خدا اولًا و بالذات به تدبير كلى تعلق دارد و ثانياً و بالعرض متعلق به تدبير جزيى است . نمىتوان تصور كرد نظام كلى احسن از نظام فعلى برتر باشد . هرچند ما علت آن را نفهميم . مَثَل اين سخن ، مَثَل معمارى است كه وقتى طرح ساختمانى را مىريزد ، نظام كلى عمارت اقتضا مىكند كه بخشى خاص را به پذيرايى اختصاص مىدهد و قسمتى را به . . . ؛ معمار اگر به پذيرايى بيشتر رسيدگى كند هر چند براى پذيرايى بهتر است ولى به كل بنا ضرر رسانده‌است . اين سخن خوبى است در اينجا كه :\r\n هر چيز كه هست آنچنان مىبايد * ابروى تو گر راست بدى كج بدى \r\n\r\nبحث بلاغى\r\nدر كتاب التبيان فى المعانى و البيان ، آمده‌است : يكى از صنايع بديعى كه آن را قول موجب هم مىنامند اين است كه كلامى به مخاطب القا شود كه خلاف انتظار او باشد . مراد وى از اين تلقين اين است كه به مخاطب بفهماند كلام او شايسته‌تر به منظور بوده‌است .\r\n\r\nقول موجب\r\nگويند وقتى حجاج بن يوسف ، قبعثرا را تهديد به قتل كرد و به او گفت : تو را به زنجير آهنين در بند مىكنم ( لا حملنك على الادهم ) ، قبعثرا در پاسخ حجاج گفت : مثل الامير\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nيحمل على الادهم و الاشهب ، يعنى سزاوار است مانند امير ، افراد را بر اسب سياه رنگ و سپيد رنگ سوار كند . حجاج گفت : مرادم از ادهم ، زنجير است نه اسب ، قبعثرا گفت : الحديد خيرٌ من البليد ، يعنى انسان تيز هوش از كند ذهن برتر است .\r\nآيه شريفه  إِنْ تَسْتَغْفِرْ لَهُمْ سَبْعِينَ مَرَّةً فَلَنْ يَغْفِرَ اللَّهُ لَهُمْ  « 1 » نيز از همين صنعت بهره برده‌است چرا كه مراد از عدد مزبور كثرت است . در حديثى رسول خدا صلى الله عليه و آله فرموده‌است ، بيش از هفتاد بار طلب آمرزش مىكنم .\r\n\r\nصالحان\r\nدر كتاب عدةالداعى از امام صادق عليه السلام آمده‌است وى به مفضل بن صالح فرمود : خدا را بندگانى صالح است كه اعمالشان را در خفا انجام دهند و خدا نيز پاداش نيكى در نهان به آنان عطا مىكند . آنان روز قيامت كه به محضر خدا مىرسند ، در نامه اعمالشان كه به آنان داده مىشود ، چيزى نوشته نشده‌است . عرض مىكنند : خدايا چرا ؟ ، خدا مىفرمايد : تا حافظان از عمل آنان مطلع نشوند .\r\n* گمان مىكنم سراينده اين بيت در همين باره ، بابا افغانى باشد .\r\n بيا كه در دل تنگ من از خزينه عشقت * امانتى است كه روح الامين نبوده امينش \r\nگويند\r\n عاصى اندر خواب نام توبه نتواند شنيد * گر بداند عشقبازىهاى عفوش با گناه \r\n\r\nمحاسبه با خدا\r\nبه عربى گفتند خدا روز قيامت به حساب تو رسيدگى مىكند ، گفت : خوشحال شدم خدا تفضل مىكند .\r\n\r\nمحاسبه\r\nگويند عارفى پارچه‌اى با دقت تمام بافت . موقع فروش ، خريدار چند عيب گرفت .\r\nفروشنده گريست ، خريدار چون صحنه را چنين ديد ، گفت : ناراحت نباش ، من پارچه را با اين عيبها قبول دارم . فروشنده گفت : گريه‌ام براى اين نيست كه كالايم را بفروشم ، گريه‌ام براى اين است كه در پارچه‌اى كه اين همه دقت كردم ، اين عيبها وجود دارد ، ناراحتم كه\r\n\r\n\r\n","description":"","footnote":"\r\n( 1 ) - توبه ، 80 .\r\n","page_name":" 315 ","page_number":315},
  {"content":"\r\n\r\nگناه چهل ساله‌ام را خداوند چگونه قضاوت مىكند .\r\n\r\nنگاه به زندگى\r\nاز عارفى پرسيدند : چگونه صبح كردى ؟ گفت : از ديروز خود متأسف هستم و از امروز كراهت دارم و از فردا در رنجم .\r\n\r\nچاپلوسى\r\nاگر چاپلوسى كرديد ، از سرانجام آن بترسيد و صدقه دهيد .\r\n\r\nحسن ظن\r\nهركه به تو خوشبين باشد ، او را تصديق كن .\r\n\r\nمرگ\r\nمرگ بهترين نگهبان است .\r\n\r\nدنياى فانى\r\nبين دو كار كه يكى لذتش برود و زشتيش بماند و ديگرى سختى آن برود و اجرتش بماند ، خيلى فرق است .\r\n\r\nسرور\r\nعلى عليه السلام مىفرمايد : سوگند به كسىكه همه چيز را مىشنود ، هيچ كسى نيست كه ديگرى را خوشحال كند ، مگر اينكه خداوند به همان خوشحالى ، براى وى لطفى خلق كند كه هر وقت حادثه‌اى ناراحت كننده بر او بيايد ، چون جريان سيل از كوه ، آن اتفاق از وى دور شود .\r\n\r\nآزمايش مردم\r\nهركه مىبينى فريب ظاهرش نخور تا او را امتحان كنى ، چون پس از آزمايش ، كينه او را در دل خواهى گرفت و از او دور مىشوى .\r\n* مأمون مىگفت : اگر على عليه السلام اين جمله را نمىگفت ، من مىگفتم ، مردم را دشمن بدار تا آنان را بيازمايى .\r\n\r\nمناجات\r\nيحيى بن معاذ در مناجات با خدا مىگفت : خدايا نزديك است اميد من به تو با وجود گناهانم بر اميد من به اعمالم ، غلبه كند . چرا كه من در اعمالم به اخلاص تكيه مىكنم .\r\nاكنون چگونه نترسم در حالى كه من به آفت مشهورم . در گناهان به عفو تو تكيه كرده‌ام و\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nچگونه تو آنها را عفو نكنى در حالى كه به جود و كرم مشهورى .\r\n\r\nدفع ستم\r\nدرو كن بدى را از سينه ديگران با كندن آن از سينه خودت .\r\n\r\nتلفظ غلط\r\nدر كتاب « ادب الكتاب » آمده‌است : از جمله واژه‌هاى مخففه كه بسيارى آن را با تشديد تلفظ مىكنند ، عبارتند از : رباعيه ، كراهيه ، رفاهيه ، طماعيه ، دخان ، قدوم .\r\nاز واژه‌هايى كه ساكن است و مردم با حركت مىخوانند عبارتند از : حفْر ( فاسد شدن ريشه دندان ) حلْقة ، در عرب فقط حلَقْه الشعر با فتحه خوانده مىشود ، مانند كَفَرَه ، جمع كافر .\r\nاز واژه‌هايى كه مفتوح است و مردم مكسور خوانند ، عبارتند از : كتان ، عقار ، دجاجه ، فص الخاتم ( نگين ) .\r\nاز واژه‌هايى كه مكسور است و مردم فتحه مىدهند ، عبارتند از : دهليز ، انفحه ، ضفدع .\r\nاز جمله واژه‌هايى كه مضموم است و مردم فتحه مىدهند ، عبارتند از : طلاوة ، ثياب ، جُدد ، بيض .\r\nاز جمله واژه‌هايى كه مفتوح است و مردم ضمه مىدهند ، عبارتند از : انمله .\r\nاز جمله واژه‌هايى كه مضموم است و مردم كسره مىدهند عبارت است از : مُصران جمع مصير و جُربان جمع جريب .\r\n\r\nحكمت خدا\r\nاز مجموعه ورام نقل شده‌است كه دو فرشته با هم ملاقات كردند و يكى به ديگرى گفت :\r\nمأمور بودم ماهى كه شخص يهودى آن را دوست داشت به دريايى سوق دهم تا او بتواند صيدش كند . ديگرى نيز گفت : مأمور بودم روغنى كه فلان زاهد آن را دوست مىداشت ، بريزم .\r\n\r\nوفاى انسان\r\nگفته شده : هركه از شما دور شد ، او را از خاطر مىبريد در حالى كه دل او در گرو شماست .\r\nشما در وفا به هم مانند مسافر كشتى هستيد ، با پياده شدن ، كشتى از يادتان مىرود .\r\n من غاب عنكم نسيتموه * و قلبه عندكم رهينه\r\nوجدتكم فى الوفاء ممن * صحبته صحبة السفينة \r\n\r\n","description":"","footnote":"","page_name":" 317 ","page_number":317},
  {"content":"\r\n\r\n\r\nتفسير آيه لايقبل منها عدل\r\nقرآن مىفرمايد :  لا يُقْبَلُ مِنْها عَدْلٌ  « 1 » ، مراد از عدل ، فديه است .\r\n\r\nدوست\r\nدر غررالحكم از امام على عليه السلام نقل شده‌است كه : دوست آدمى خود اوست مگر اينكه غير توست .\r\n\r\nزن\r\nهمچنين مىفرمايد : زن همه‌اش بدى است ولى از او نمىتوان جدا شد ( بايد مدارا كرد و با مدارا زندگى را براى هر دو زيبا ساخت ) .\r\n\r\nشراكت در حكومت\r\nهمچنين مىفرمايد : شراكت در حكومت موجب درماندگى و شراكت در آراء موجب رسيدن به مقصد است . همان علت كه عاجز را به هدف مىرساند ، قادر را از رسيدن به هدف منع مىكند .\r\n\r\nپند\r\nكلفت خود را اگر نافرمانى خدا كند بزن ، و اگر نافرمانى تو كند ببخش . از هر چيزى ، جديد آن را و از دوستان ، قديم آن را اختيار كن . كار نيك را با محافظت از آن زنده كنيد و منت بر كسى نگذاريد كه كار نيك را ضايع مىكند . خالص كردن نيت از گناه از تلاش بسيار برتر است ، وقتى موى سياه تو سفيد شد ، لذائذ تو رفت .\r\n\r\nتفسير آيه و لقد همّ بها\r\nدر عيون اخبار الرضا عليه السلام آمده‌است : هم بها جواب لولا است يعنى  لَوْ لا أَنْ رَأى بُرْهانَ رَبِّهِ  « 2 »  ،  هم بها ، و با چنين فرضى يوسف پيامبر عليه السلام گناهى مرتكب نشده‌است و نقصى در نبوت او ايجاد نگرديده‌است .\r\nبرخى گفته‌اند جواب لولا مقدم نمىشود چرا كه در حكم شرط است و شرط صدارت خواه است و شرط يا جملات مربوط به آن در حكم كلمه واحد مىباشد و چنانچه برخى از اجزاى كلمه بر آن كلمه مقدم نمىشود و اجزاء شرط و هرچه مانند آن است بر خود آن\r\n\r\n\r\n","description":"","footnote":"\r\n( 1 ) - بقره ، 123 . واژه‌هاى آيه و ترجمه آن در متن كشكول اشتباه تايپ شده‌است .\r\n( 2 ) - يوسف ، 24 .\r\n","page_name":" 318 ","page_number":318},
  {"content":"\r\n\r\nمقدم نمىگردد .\r\nاين اشكال وارد نيست و تقدم جواب لولا بر آن مانعى ندارد ، نهايت اين است كه جواب ديگرى براى آن در تقدير گرفته شود و جواب مقدم مفسر جواب مؤخر خواهد بود .\r\nدر كشاف آمده‌است اگر گفته شود : چگونه پيامبر خدا اهتمام به معصيت نموده‌است ؟\r\nگوييم نفس وى متمايل به آميزش با زليخا شد . پيش آمد محيرالعقولى براى او ايجاد شد تا به برهان خدا متوجه شود و از نافرمانى خدا اجتناب ورزد ، و اگر آن همّ براى او پيش نمىآمد ، ارتقاء مقامى اين چنين نمىيافت ، چرا كه در برابر آن همّ صبر كردن ، عظيم‌تر است و ثواب آن بيشتر .\r\nكشاف سپس تفاسير ديگر آيه را نپذيرفته‌است ، مثلًا يكى گفته بند لباسش را باز كرد ، ديگرى گفته صدايى شنيد و او را از گناه باز داشت و يوسف به آن اعتنا نكرد ، دوباره شنيد باز اعتنا نكرد و بار سوم يعقوب مجسم شد در حالى كه انگشت اندوه مىگزيد و با دست به سينه‌اش زد و مايع شهوت از انگشتش ريخت .\r\nيا اينكه يعقوب فرياد زد چون پرنده‌ى پردار نباش كه وقتى گناه كرد پرهايش ريخت . و يا با كف دستى تنها ، بدون بازو و بند دست در ميان يوسف و زليخا حائل شد و بر آن نوشته بود :  إِنَّ عَلَيْكُمْ لَحافِظِينَ  . يوسف اعتنا نكرد باز نوشته بود  وَ لا تَقْرَبُوا الزِّنى إِنَّهُ كانَ فاحِشَةً وَ ساءَ سَبِيلًا  ، باز اعتنا نكرد . سپس نوشته بود  وَ اتَّقُوا يَوْماً تُرْجَعُونَ فِيهِ إِلَى اللَّهِ  ، باز متوجه نشد .\r\nخداوند به جبرائيل فرمود : بنده ما را پيش از اينكه گناهى مرتكب شود ، درياب . جبرائيل نزول كرد و گفت : نام تو در ديوان انبياء است ، كار جاهلان مرتكب مىشوى ؟\r\nيا عزيز مصر براى او مجسم شد و يا زليخا از جا برخاست و صورت بت را پوشاند و گفت از اين بت شرم سارم . آنگاه يوسف گفت : من از خدايى كه مىشنود و مىبيند و از دل بندگان باخبر است ، شرم نكنم ! اين اقوال همه بىپايه هستند .\r\nاينها را حشويه و جبريه ساخته‌اند . كسانى كه دينشان ، خدا و پيامبران و رسولان و مردم موحد را حيران ساخته‌است . حرف اينان قابل توجه نيست ، اگر از يوسف كمترين لغزشى صورت مىگرفت ، خدا از او در قرآن عيبجويى مىكرد ، چنانچه از آدم عيبجويى كرده و از توبه او خبر داده‌است .\r\nتنها آنچه قطعى به نظر مىرسد اين است كه پيش آمدى براى يوسف آمد كه او را متوجه كرد . قرآن كه حجت ساير كتاب‌هاى آسمانى است . حكايت يوسف را كاملًا در سوره‌اى\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nخاص آورده‌است ، تا حكايت او مانند عمل زيباى جدش ابراهيم منتشر شود و مردم از وى پيروى كنند و راه عفت بروند . خداوند رسوا كند كسانى كه احسن القصص را به شكلى تفسير كردند كه پيامبرى را بد نام كنند . . .\r\nالبته شكى در بىگناهى يوسف نيست ، اختلاف در « همّ » است ، آيا او قصد گناه كرد يا نه ؟\r\nبنابراين مذمتى كه از كشاف نقل شد صحيح به نظر نمىرسد . بلى برخى اساساً هم گناه را از وى نفى كرده‌اند و گفته‌اند مرتكب هيچ مقدمه‌اى از گناه هم نشد .\r\nفخر رازى نيز در تفسير آيه نكته‌اى دارد كه خوب است آن را هم اينجا بياوريم . ايشان مىگويد : تمام شاهدان ماجرا ، يوسف ، زليخا ، عزيز مصر ، زنان مصرى ، شاهدان ، پروردگار ، شيطان ، همگى پاكدامنى يوسف را تأييد كرده‌اند بنابراين براى هر مسلمانى ترديدى در اين باره باقى نمىماند .\r\nيوسف گفته است  هِيَ راوَدَتْنِي عَنْ نَفْسِي  « 1 »  ،   رَبِّ السِّجْنُ أَحَبُّ إِلَيَّ مِمَّا يَدْعُونَنِي إِلَيْهِ . . .  « 2 » ، زليخا گفته :  وَ لَقَدْ راوَدْتُهُ عَنْ نَفْسِهِ فَاسْتَعْصَمَ  ،  الْآنَ حَصْحَصَ الْحَقُّ أَنَا راوَدْتُهُ عَنْ نَفْسِهِ  « 3 » ، عزيز مصر گفته :  إِنَّ كَيْدَكُنَّ عَظِيمٌ  « 4 » ، زنان مصر گفته‌اند :  امْرَأَتُ الْعَزِيزِ تُراوِدُ فَتاها عَنْ نَفْسِهِ  « 5 » ،  حاشَ لِلَّهِ ما عَلِمْنا عَلَيْهِ مِنْ سُوءٍ  « 6 » ، شاهدان نيز گفته‌اند :  وَ شَهِدَ شاهِدٌ مِنْ أَهْلِها إِنْ كانَ قَمِيصُهُ قُدَّ . . .  « 7 » خدا نيز گواهى داده‌است :  كَذلِكَ لِنَصْرِفَ عَنْهُ السُّوءَ وَ الْفَحْشاءَ إِنَّهُ مِنْ   عِبادِنَا الْمُخْلَصِينَ  « 8 » ، شيطان هم گفته است :  فَبِعِزَّتِكَ لَأُغْوِيَنَّهُمْ أَجْمَعِينَ   إِلَّا عِبادَكَ مِنْهُمُ الْمُخْلَصِينَ  « 9 » ، با اين اعترافات ، كسانى كه به يوسف افتراء بسته‌اند يا بايد اين اعترافات را بپذيرند و يا از شيطان پيروى كنند و اقرار او را به پاكدامنى ابليس بپذيرند .\r\n\r\n\r\n","description":"","footnote":"\r\n( 1 ) - يوسف ، 26 .\r\n( 2 ) - همان ، 33 .\r\n( 3 ) - همان ، 51 .\r\n( 4 ) - همان ، 28 .\r\n( 5 ) - همان ، 30 .\r\n( 6 ) - همان ، 51 .\r\n( 7 ) - همان ، 26 .\r\n( 8 ) - همان ، 24 .\r\n( 9 ) - ص ، 82 و 83 .\r\n","page_name":" 320 ","page_number":320},
  {"content":"\r\n\r\n\r\nزن\r\nزنى زشت‌رو از كنار ديوجانس گذشت . ديوجانس به او گفت : اى زن ، نظرگاه مردان پس از آزمايش است و آزمايش زنان پس از نظرگاه ، زن خجل گرديد .\r\nزنى را سيل برد . وقتى چشم ديوجانس به او افتاد به يارانش گفت : اين جاى مَثَل معروف است كه مىگويد : شر را رها كن كه شر به آب شر ( سيل ) شسته شود .\r\nزنى آتشى بدست گرفته و با خود مىبرد ، ديو جانس گفت : حامل شرتر از محمول است .\r\nزنى خود را آراسته بود و در روز عيدى بيرون آمد . ديو جانس گفت : آمده‌است تا خود را به ديگران بنماياند نه اينكه چيزى ببيند .\r\nزنى نوشتن مىآموخت ، ديوجانس گفت ، سمى است كه زهر مىآشامد .\r\n\r\nاسكندر\r\nگويند اسكندر شبى دوستانش را خواست كه ستارگان را به آنها بياموزد . مشغول معرفى ستارگان بود كه بر سر راهش در چاهى افتاد ، اسكندر گفت : هركس اظهار دانش در باره بالاتر از خود نمايد ، به جهل ماتحت دچار شود .\r\n\r\nدنيا\r\nاز حسن بصرى پرسيدند دنيا را چگونه مىبينى ؟ گفت : انتظار گرفتاريهايش مرا از سرگرمى به آسايشهايش باز داشته‌است .\r\nحسن بصرى نيز گفته است : اى آدميزاد ، تو گرفتار دنيا هستى ، به خوشيهاى در گذر آن خشنود شده‌اى ، از روزيهاى نابود شده‌اش خوشحال ، از حكومت فانى شده‌اش شادمانى ، دائماً براى خود وزر و و بال حمع مىكنى ، و براى خانواده‌ات ثروت مىاندوزى ، وقتى مردى ، و بال را با خود به قبر مىبرى و اموال را براى آنها باقى مىگذارى .\r\n\r\nوحشت ، انسان\r\nاز دِعبل شاعر پرسيدند وحشت چيست ؟ گفت : چه زيادند مردم ، نه چه كم هستند . خدا مىداند دروغ نگفتم ، چون چشم باز مىكنم و مردم را مىبينم ، يك تن موافق طبع خود نمىبينم .\r\n ما اكثرالناس لا بل ما اقلهم * اللَّه يعلم انى لم اقل فنداً\r\nانى افتتح عينى حين افتحها * على كثير و لكن لا ارى احداً \r\n\r\n","description":"","footnote":"","page_name":" 321 ","page_number":321},
  {"content":"\r\n\r\n\r\nبىنيازى\r\nعمربن عبدالعزيز چنين دعا مىكرد : خدايا مرا با نيازمندى به خودت ، از ديگران بىنياز نما و به استغناى از خودت ، نيازمند كسى نساز .\r\n\r\nتفسير آيه فلا اقسم بالخنس الجوار الكنس\r\nخنس و كنس دو اسمى هستند كه خدا به آنها سوگند ياد كرده‌است ، اين دو اسم همان خمسه متحيرة ( عطارد ، زهره ، مريخ ، مشرى و زحل ) هستند . خُنَّس از خنس مشتق شده و به معناى بازگشت است . كنَّس نيز از كنس الوحش گرفته شده و به معناى حركت حيوان به لانه است . اين ستارگان در زير نور خورشيد ناپديد مىشوند مانند اينكه به لانه خود مىروند و مخفى مىگردند .\r\nبرخى گفته‌اند مراد از كنس كسانى است كه در كنيسه‌ها هستند .\r\nبه هر حال در آيه شريفه ، خنس اشاره به رجوع و كنس ، اشاره به اقامت و جوارى ، اشاره به استقامت آنهاست .\r\n\r\nقضاوت\r\nعمربن عبدالعزيز به عدى بن ارطاة نوشت ، دو قاضى بنام بكربن عبداللَّه و اياس بن معاويه در منطقه تو زندگى مىكنند ، يكى را به داورى بصره انتخاب كن ، عدى نامه خليفه را به هر دو ابلاغ كرد ، هر دو سرباز زدند . عدى هر دو را احضار كرد و اصرار بر پذيرش نظر خليفه نمود .\r\nبكر گفت : به خدا من قضاوت را خوب بلد نيستم و اياس بهتر بلد است . اگر در اين سخن راست گفته‌ام پس چگونه متولى اين امر شوم ، اگر دروغ گفته‌ام چگونه شما دروغگويى را به عنوان قاضى نصب مىكنيد ؟\r\nاياس گفت : شما كسى را بر لب پرتگاه جهنم قرار داده‌ايد و با سوگندى كه مىتوان كفاره‌اش را داد فرار كرديد . عدى به اياس گفت : تو كه قضاوت مىدانى بپذير . و او پذيرفت .\r\n\r\nاياس\r\nاياس در كودكى به شام رفته بود . پيرمردى از او شكايت كرد و نزد قاضى برد . اياس به پيرمرد پرخاش كرد . قاضى گفت : وى پيرمرد است و در محفل قضاوت است بايد او را احترام كنى . اياس گفت : حق از او بزرگتر است . اياس گفت : اگر من ساكت بمانم چه كسى از من دفاع مىكند . قاضى گفت : خيال نمىكنم حق با تو باشد . اياس گفت : لا إله الا اللَّه ، خبر به\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nعبدالملك رسيد . فرمان داد به خواسته اياس رسيدگى شود و از شام اخراج شود تا مبادا آشوب به پا كند .\r\n\r\nغم\r\nخردمندان ، ابزارى براى كاهش اندوه مطرح كرده‌اند كه عبارت است از :\r\n1 - احتياط لازم و عزم راسخ .\r\n2 - يادآورى بىثباتى دنيا و فناى آن .\r\n3 - كاسته شدن عمر در هر روز .\r\nشاعر مىگويد : از پيش آمد روزگار به خود تسليت بده كه موجودى پايدار نمىماند ، و غم تو نيز پايدار نمىماند . شايد پس از اين خدا به تو به رحمت بنگرد .\r\n تسل عن الهموم فليس شى * يقيم فما همومك بالمقيمة\r\nلعل اللَّه ينظر بعد هذا * اليك بنظرة منه رحيمة \r\n4 - از غم وارد شده بر تو ، غمهاى بزرگتر ديگرى هم هست .\r\n5 - حوادث ناگوار انسان نشانه فضيلت اوست .\r\nچنان كه شاعر مىگويد : محنتهاى آدم از فضل وى خبر دهد همان‌طور كه آتش سر عنبر ، اهميت او را به اطلاع مىرساند .\r\nامام على عليه السلام مىفرمايد : مهارت انسان از روزى او محسوب مىشود .\r\n محن الفتى يخبرن عن فضل الفتى * كالنار مخبرة بفضل العنبر \r\nچون كم اتفاق مىافتد كه زحمت فاضلان از غير جاهلان نصيب آنها شده‌باشد .\r\n6 - يقين داشته‌باشد آدمى بر اثر محنتهاى پىدرپى استخوان بندى باطنى خود را تقويت مىكند و تجارب جديد بدست مىآورد و ثباتى كه تزلزلى به آن راه ندارد براى وى حاصل مىشود . چنان كه شاعر گويد :\r\n ترا تا هست ناهمواره‌اى در خود غنيمت دان * درشتيهاى دور چرخ را كان هست سوهانش \r\n7 - اقتداء به انبياء و اولياء گذشته و صالحان كه هيچ‌كدام آنها از حوادث سخت در امان نبودند .\r\nآدمى بايد با خود چنان رفتار كند كه اين اندوهها و غمها وى را در سلك اولياء خدا قرار مىدهد .\r\n\r\n","description":"","footnote":"","page_name":" 323 ","page_number":323},
  {"content":"\r\n\r\n\r\nانسان كامل ، مرگ\r\nاز امام مجتبى عليه السلام پرسيدند : چه كسى جايگاه او بالاتر است ؟ فرمود : كسىكه اعتنا نمىكند به اينكه دنيا در دست كيست . برخى گفته‌اند : مرگ ، خوشيها را بر مردم حرام مىكند . پس در پى نعمتى برو كه مرگى پس از آن نباشد .\r\nامام مجتبى مىفرمايد : مرگ دنيا را چنان رسوا كرد كه هيچ خردمندى به شادى در دنيا نپردازد .\r\n\r\nتوجه به خدا\r\nگفته شده وقتى ابراهيم را در منجنيق گذاشتند تا در آتش اندازند ، جبرئيل فرود آمد و گفت : نيازى دارى ؟ ابراهيم پاسخ داد آرى ولى به تو نه .\r\n\r\nهواى نفس ، شهوت\r\nبرخى گفته‌اند : هوى و شهوت با اينكه در علت و معلول و اتفاق در دلالت ، با يكديگر شريك هستند ولى با هم فرقهايى دارند . هوا ويژه اعتقادات است و شهوت در باره‌ى لذتها است ، پس شهوت در واقع نتيجه هوا و اخص از آن است . و هوا گمراه كننده‌تر و عمومى است .\r\n\r\nابن‌دمينه\r\nنام ابن‌دمينه ، عبداللَّه است و از خاندان اصيل عرب و از قبيله بنىعامر است . اشعار وى لطيف و دقيق و مايه تعجب روزگار خود بود . عباس بن احنف كه خود از سرايندگان نامى است . از اشعار ابن‌دمينه به وجد مىآمده‌است .\r\n\r\nدانش\r\nاز بعضى نقل شده‌است كه اين ( علم ) براى كسى حاصل نمىشود مگر اينكه دكانش را ويران كند ، از دوستانش دورى گزيند ، از شهر خود دور شود و هرچه را بدست مىآورد هرچند اندك غنيمت شمارد .\r\n\r\nجادو ، سيميا\r\nسيميا يكى از فنون غير حقيقى سحر است ، و آن عبارت است از ايجاد شعاعهاى خيالى در ذهن كه وجود خارجى ندارد . به بيان ديگر ، اعمالى كه تجسمات خيالى را در حس ايجاد مىكنند و صورتهايى را در جوهر هوا ايجاد مىنمايند ، و چون جوهر هوا تغيير مىكند آن\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nصورت‌ها هم دگرگون مىشود .\r\n\r\nجنين\r\nپزشكان مجرب گويند : براى تكون جنين در رحم زمانى خاص معين شده‌است وقتى آن زمان برسد ، جنين تغيير مىكند و هر وقت جنين كامل شود از رحم جدا مىگردد .\r\n* شيخ در كتاب حيوان آورده‌است : زنى چهار سال آبستن بود ، و پس از آن بچه‌اى زاييد كه دندان داشت و باقى ماند .\r\n* ارسطو مىگويد : مدت حمل همه‌ى موجودات معلوم است جز انسان . پس از كوشش چند ساله كه زمان حمل انسان را بدست آوردم ، به زنى برخورد كردم كه پس از 184 شب زائيد .\r\n\r\nغم\r\nدر ديوان امام على عليه السلام آمده‌است : سختى و آسانى دو حال گوناگون هستند و نعمت و گرفتارى همواره بر هم مباهات مىكنند ، جوانمرد آگاه ، اگر از زمانه خيانتى ببيند ، دست به خيانت آلوده نمىكند . به من اگر ناراحتى برسد چون سنگ استقامت مىورزم . در گرفتارى شكيبا هستم و اطمينان دارم كه نه نعمت باقى مىماند و نه گرفتارى .\r\n هى حالان شدة و رخاء * و سجالان نعمة و بلاء\r\nوالفتى الحاذق الا ريب اذاما * خانه الدهر لم يخنه العزاء\r\nان المت ملمة بى فانّى * فى الملمات صخرة صمّاء\r\nصابر فى البلاء علما بانّ * ليس يدوم النعيم و البلاء \r\n\r\nافراط در محبت\r\nسمنون محب گويد : در همسايگى ما ، مردى زندگى مىكرد و كنيزى زيباروى داشت . و او بىنهايت وى را دوست مىداشت . روزى كنيز بيمار شد ، وى براى او آشى تهيه كرد و كنار قابلمه نشست و آش را به هم زد . كنيز آه دردناكى كشيد و ملاقه از دست همسايه ما در قابلمه افتاد و آتش سوزان بر دستش ريخت و گوشت انگشتانش فرو ريخت و آن مرد با آن حال ، احساس ناراحتى نكرد .\r\nاين داستان حكايت از افراط در محبت به مخلوق مىكند ، اين محبت سزاوار خالق است\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nنه مخلوق . چرا كه بصيرت باطنى از بينايى ظاهرى صادق‌تر است و البته جمال خدا به مراتب از جمال ظاهرى برتر . و هر جمال ديگر نسبت به جمال او ناقص است . عارف رومى گفته است :\r\n هر كسى پيش كلوخى سينه چاك * كاين كلوخ از حسن گشته جرعه ناك\r\nباده درد آلوده‌تان مجنون كند * صاف اگر باشد ندانم چون كند \r\n\r\nبنىتميم\r\nشاعرى نزد ابودلف آمد ، پرسيد از كجايى ! شاعر گفت : از بنىتميمم ، ابودلف اين شعر را خواند : بنىتميم ملامت را از مرغ قطا بهتر مىدانند ، آنان اگر راه خوب بروند گمراه شده‌اند .\r\n تميم بطرق اللؤم اهدى من القطا * و لو سلكت سبل المكارم ضلت \r\n\r\nاسطرلاب\r\nاسطرلاب ابزارى است از چند وسيله متحرك و براى تشخيص اوضاع فلكى به كار مىرود .\r\nاز اين ابزار براى بررسى احوال آسمان و تأثير آن بر زمين استفاده مىشود .\r\n\r\nذخيره\r\nارسطو گويد : ذخيره كردن ، چشمه‌هاى غم است ، بستى آن را به نظم آورده‌است و مىگويد : به من گويند چرا ثروتى اندوخته نمىكنى ، با اينكه اندوختن مال براى انسان لازم است . پاسخ سختى دادم و گفتم : از سرانجام آن مىهراسم تا از دزديده شدن آن محزون نشوم .\r\n يقولون مالك لا تقتنى * من المال ذخراً يفيد الفتى\r\nفقلت فافحمتهم فى الجواب * لئلا اخاف و لا احزنا \r\n\r\nعباس بن احنف\r\nصولى از كسى نقل مىكند كه وى گفته است : سالى كه عازم حج بوديم ، در راه از جاده فاصله گرفتيم تا نماز بخوانيم . غلامى آمد و گفت : در بين شما كسى اهل بصره وجود دارد ؟\r\nگفتيم همه از بصره هستيم . گفت : مولاى من اهل بصره است و اكنون بيمار است و كنار چشمه‌اى منزل كرده‌ايم . به عيادتش رفتيم به سختى سرى تكان داد و گفت : اى دور افتاده از وطن كه با تنهايى از غم خود گريه مىكنيد ، هرچه سفر را ادامه دهيد بيمارى بيشتر شود ، سپس بيهوش شد .\r\n يا بعيد الدار عن وطنه * مفرداً يبكى على شجنه \r\n\r\n","description":"","footnote":"","page_name":" 326 ","page_number":326},
  {"content":"\r\n\r\n كلما جد الرحيل به * زادت الاسقام فى بدنه \r\nپرنده‌اى روى درختى كه وى زير سايه او بود نشست و آواز مىخواند ، بيمار به هوش آمد و گفت : پرنده‌اى آواز مىكرد و مىگريست ، بر غم من افزود ، همه ما را هر جا بوديم به گريه آورد .\r\n و لقد زاد الفؤاد شجى * طائر يبكى على فننه\r\nشفه ما شفنى فبكى * كلنا يبكى على سكنه \r\nسپس آه سردى كشيد و از دنيا رفت ، او را غسل داديم و كفن كرديم و نماز خوانديم و به خاك سپرديم . به غلام گفتم : كه بود ؟ گفت : عباس بن احنف بود .\r\nوى در سال 193 هجرى از دنيا رفت . ابن‌احنف ، طبعى لطيف داشت . سبك روح و نازك خيال و زيبا روى و شيرين زبان بود .\r\n\r\nقضاى حاجت\r\nحكيمان گفته‌اند : كسىكه به تو توجه كند ، كمك كردنش بر تو لازم است .\r\n\r\nاستفاده از ثروت\r\nهمچنين گفته‌اند : كسىكه خود از ثروتش بهره نبرد ، دامادش بهره برد ، بخشش دشمنان را دوست كند و بخل فرزندان را دشمن سازد .\r\n\r\nفقهاء\r\nغزالى در احياء العلوم در قسمت مهلكات غرور مىگويد : ديگر از مغروران فقهاء هستند .\r\nگمان برند حكم خدا ، حكم آنان است ، به‌همين خاطر حيله‌هايى به كار برند . همه‌ى فقهاء جز عده‌اى از زيركان آنها كه تن به حيله نداده‌اند و حق كسى را پايمال نمىكنند ، چنين هستند . مثلًا مىگويند : زنى كه همسرش را از پرداخت مهريه عفو كند ، شوهرش از حقوق زنش آسوده خاطر مىباشد . و اين صحيح نيست چرا كه ممكن است شوهر زنش را زده‌باشد تا او مهريه را عفو كند . اين عفو از روى علاقه نيست ، بلكه از راه ناچاريست ، خدا مىفرمايد :  . . . فَإِنْ طِبْنَ لَكُمْ عَنْ شَيْءٍ مِنْهُ نَفْساً . . .  « 1 » ، در اينجا طيب خاطرى نيست ، اين برائت ذمه بين دو ضرر است ، يكى ادامه زندگى سخت و دومى برائت از مال . زن از اين دو ضرر ساده‌ترين آنها را به اجبار انتخاب كرده‌است . هرچند قاضى دنيا از واقعيات امور و آنچه\r\n\r\n\r\n","description":"","footnote":"\r\n( 1 ) - نساء ، 4 .\r\n","page_name":" 327 ","page_number":327},
  {"content":"\r\n\r\nدر دل مىگذرد ، خبر ندارد ، اما قاضى باطنى در روز قيامت ، چنين فتوايى را نمىپذيرد و در تحصيل برائت ذمه مقيد نمىداند ، چون حلال بودن مال ديگران بستگى به رضايت واقعى دارد .\r\nمثال ديگر : كسىكه در حضور مردم پولى را از كسى بخواهد و او از جمع شرم كند و پول را به او بدهد ، اين پول از طيب خاطر نيست . اگر در حضور مردم نبود ، ممكن بود پول را به وى ندهد . ولى از دو مسئله ، پرداخت پول و نكوهش مردم ، اولى را به حكم اجبار برگزيده‌است ، اين همان مصادره است ، مصادره آن است با آزار جسمانى و غير آن دل كسى را بدست آورند تا كارى انجام دهد .\r\nوقتى انسان بين حيا و شرمندگى قرار گيرد ، مثل همان است كه با ضربات تازيانه به پرداخت پولى با رضايت وادار كنند . پس بين ضرب ظاهرى و باطنى در پيشگاه خدا فرقى نيست چرا كه باطن نزد خدا آشكار است . همين پولى كه به كسى مىدهند تا از شر او در امان باشند از همين باب حرام است .\r\nمثال ديگر ، زكات است كه گاهى مثلًا شوهر آخر سال و پيش از وجوب زكات ، اموالش را به همسرش مىدهد تا از پرداخت زكات در امان بماند ، فقيه نيز حرف او را تصديق مىكند .\r\nحال اگر فقيه مىخواهد بگويد سلطان و حاكم حق گرفتن زكات را از او ندارد درست است .\r\nاما اگر مراد او اين است كه در قيامت هم گرفتارى ندارد ، و او مانند كسى است كه اصلًا زكاتى بر گردنش نبوده يا مانند كسى است كه اموال خودش كه متعلق زكات بوده‌است فروخته‌است ، فقيه مزبور از دين بىخبر است . زيرا فلسفه پرداخت زكات اين است كه زكات دهنده دل خود را از بخل پاك كند . رسول خدا صلى الله عليه و آله فرموده‌است : سه چيز موجب هلاكت است : بخل اطاعت شده ، خواسته پيروى شده و عجب .\r\nبخل اطاعت شده به‌خاطر عملى است كه انجام داده و پيش از آن بخل مطاع نبوده پس علت هلاكت بخلى است كه بخيل تصور كرده آن بخل نيك است . « 1 »\r\n\r\n\r\n","description":"","footnote":"\r\n( 1 ) - هرچند شيخ به اجتهاد برخى فقهاء در مسائل شرعى ايراد گرفته‌است ، اما توجه به اين نكته لازم به نظر مىرسد .\r\nفقهاء شيعه در بيان فتاواى شرعى بر ادله شرعيه از جمله قرآن كريم و سنت معصومين عليهم السلام استناد مىجويند . طبعاً ، استحسان و قياس و مثل اينها در بيان فتوا دخيل نيست ، اينكه شيخ مىگويد : اگر مالى را به رضايت پرداخت كرد چون ممكن است در واقع ناراضى باشد ، پس حرام است بيش از استحسان چيز ديگرى نيست ، بلى اگر آثار نارضايتى ظاهر شود ، آن مال بر گيرنده حلال نيست .\r\nعلاوه اينكه فقيه حكم دنيا را مطرح مىكند ، فتواى او براى انسان دنيوى است اينكه اين انسان به چه قصدى عمل را انجام داده‌است ، آن نزد خداوند قابل محاسبه است و اگر كسى خود را فريب دهد و به ظاهر عملى را انجام دهد كه بدان اعتقاد ندارد ، قطعاً بهره‌اى نمىبرد .\r\nمثلًا ( حجة الاسلام ) يك بار بر هر مستطيع واجب است ، حال اگر كسى در رفتن حج ريا كند ، به خود او و خدايش مربوط است . فقيه تنها مىگويد شرط حج اخلاص است ، حج رياكار قبول نيست .\r\nگذشته از همه اينها گاهى شارع براى سهولت بر مردم خود راه‌هايى براى فرار از واجبات قرار داده‌است . بيان اين راهها براى اصلاح امور مردم و از زبان شارع است ، نه كسى مىتواند بر اين راه‌ها بيفزايد و نه كاسه داغ‌تر از آش شود و مردم را از آن مسيرها منع كند چه اينكه همان‌طور كه حلال كردن حرام خدا ممنوع است ، حرام كردن حلال او نيز قبح شرعى و البته عقلى دارد . فتأمل .\r\n","page_name":" 328 ","page_number":328},
  {"content":"\r\n\r\n\r\nفرو بردن خشم\r\nبزرگى گويد : هركه بر تو پرخاش كند ، تو بر او پرخاش منما .\r\n\r\nهمنشينى با ستمگران\r\nبا ستمگران ننشين هرچند تو را احترام كنند .\r\n\r\nاكرام دوست\r\nاز جمله نيكىهاى تو با دوستت اين است كه او را در مجالس احترام كنى .\r\n\r\nتجارت\r\nدر تجارت آسانترين چيز خريد و سخت‌ترين آن فروش است .\r\n\r\nپارسايى\r\nقرب الاسناد از امام صادق عليه السلام روايتى نقل مىكند كه : وقتى زهرا عليها السلام وارد خانه امام على عليه السلام شدند ، فرش امام پوست گوسفندى بود كه هنگام خواب بر خود مىكشيدند ، متكاى ايشان پوستى پر از ليف خرما و مهريه حضرت زرهى آهنين بود .\r\n\r\nتفسير آيه يخرج منهما اللؤلؤ و المرجان\r\nاز امام على عليه السلام نقل شده‌است كه : منظور خروج از آب آسمان و آب دريا است . وقتى باران\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nببارد ، صدفها دهان باز مىكنند و از آب باران قطره‌اى در صدف مىافتد ، و لولؤء كوچك از قطره كوچك و لولؤء بزرگ از قطره بزرگ باران ايجاد مىشود .\r\n\r\nنادانى\r\nهر دردى درمانى دارد مگر نادانى\r\n لكل داء دواءٌ يستطيب به * الا الحماقة اعيت من يداويها \r\n\r\nپند\r\nگفته‌اند : نيازمند ، نادان است چون مىپندارد حاجتش روا نشود و غمگين مىگردد .\r\n\r\nدفع شر\r\nچاره همسايه بد و دوست بد اين است كه به اولادشان احترام كنى و به اين وسيله شر پدرانشان را دفع كنى .\r\n\r\nرفع نياز ديگران ، نااميدى\r\nهر كس به تو اميد داشت نااميدش نكن ، همان‌طور كه خودت دوست ندارى اميدت را قطع كنند .\r\n\r\nكمك از ستمگر\r\nهر كس از ظالمى كمك جويد ، خدا رسوايش كند .\r\n\r\nيار سلطان\r\nحكيمى گفته است : دوستان حاكم مانند گروهى است كه از كوهى بالا روند و از آنجا به زير افتند . هرچه بالاتر روند به هلاكت نزديك‌تر مىشوند .\r\n\r\nپارسايى\r\nبه حكيمى گفتند : چگونه صبح كردى ؟ گفت : صبح كردم در حالى كه دنيا غم و آخرت غصه من بود .\r\n\r\nصوفى و مردم\r\nبه يكى از صوفيان گفتند : چه مىكنيد ؟ گفت : به خدا حسن ظن داريم و به مردم بدگمانيم .\r\n\r\nمشورت\r\nحكيمى گفته است : علت توجه دادن مردم به مشاوره اين است كه فكر مشاوره دهنده خالى از هواى نفس است ولى فكر مشورت گيرنده پر از خواسته‌هاى نفس است .\r\n\r\n","description":"","footnote":"","page_name":" 330 ","page_number":330},
  {"content":"\r\n\r\n\r\nطمع شكار دشمن\r\nنيز گفته‌اند : وقتى از دست شير نجات يافتى طمع در شكار آن نكن .\r\n\r\nمعامله با دشمن\r\nنيز گفته‌اند : از دشمن خود نگذر و اگر گذشتى بر او سلام كن .\r\n\r\nتفسير آيه ان السمع والبصر\r\nكشاف در تفسير آيه  إِنَّ السَّمْعَ وَ الْبَصَرَ وَ الْفُؤادَ كُلُّ أُولئِكَ كانَ عَنْهُ مَسْؤُلًا  « 1 » آورده‌است :\r\nعنه در محل رفع است براى مسئول ، مانند غيرالمغضوب عليهم كه عليهم در محل رفع است . بسيارى از مفسران به او اعتراض كرده‌اند و گفته‌اند : فاعل و هرچه جاى آن بنشيند ، بر فعل مقدم نمىشود چگونه در اينجا بر مسئول مقدم شده‌است .\r\n\r\nپند\r\nابن عباس مىگويد : پس از ارتحال پيامبر ، هيچ موعظه‌اى در من مؤثرتر از نامه امام على عليه السلام نبود .\r\nامام نوشته بودند : اما بعد ، انسان از بدست آوردن آنچه از دست داده خشنود مىشود و از دست دادن آنچه بدست مىآورد ناراحت . تو به آنچه از دنيا در اختيار توست خرسند نباش و از آنچه از كف مىنهى ناراحت نشو . از آنان نباش كه بىعمل به آخرت چشم دوخته‌اند و با آرزوى دراز توبه را به عقب مىاندازند والسلام .\r\nاى بندگان خدا ، آگاه باشيد ، آگاه باشيد ، به خدا آنقدر عيب پوشانده كه گويا از عيب همه چشم پوشيده و آنقدر مهلت داده كه گويا همه را به خود واگذاشته‌است . عده‌اى از خدا يارى مىطلبند كه به زبان خدا را ستايش مىكنند و به دل هم با او آشنايند ، اما با عملشان مخالفت مىورزد .\r\n\r\nوفا\r\nحكيمى گفته است : اگر مىخواهى وفاء آدمى را بسنجى ، ببين چقدر براى دوستان جدا شده‌اش ناراحت است و چه ميزان به وصلت آنان مشتاق و چقدر بر گذشتگان گريه مىكند .\r\n\r\nعيبجويى\r\nهمچنين گفته است : همانطور كه مگس بر جراحت مىنشيند و آن را مىمكد و از قسمت\r\n\r\n\r\n","description":"","footnote":"\r\n( 1 ) - اسراء ، 36 .\r\n","page_name":" 331 ","page_number":331},
  {"content":"\r\n\r\nسالم بدن دورى مىگزيند ، بدكردار نيز در پى معايب مردم است و خوبيها را نمىبيند .\r\n\r\nشيوه حكومت\r\nارسطاطاليس به اسكندر نوشت : هر وقت رعيت به تو بگويد ، تو مىتوانى هرچه بخواهى انجام دهى . بكوش تا نگويى شرط سلامت انجام فلان كار است . مبادا از قدرتت به ضرر آنان استفاده كنى .\r\n\r\nاحسان\r\nاز اسكندر پرسيدند چه چيزى باعث شد تو به حكومت برسى و خوشحال شوى ، پاسخ داد : توان من بر اينكه هركس به من احسان كرد ، به زيادتر از آن جبران كردم .\r\n\r\nسخن بىفايده\r\nاز سولون پرسيدند : چه چيزى براى انسان سخت‌تر است ؟ گفت : سخن نگفتن از چيزى كه به حال او فايده‌اى ندارد .\r\n\r\nبردبارى\r\nمردى ، اسخنيس حكيم را ناسزا داد اما او پاسخ نداد . گفتند : چرا پاسخ ندادى ؟ گفت : در جنگى داخل نمىشوم كه غالب آن بدتر از مغلوب است .\r\n\r\nشكر نعمت\r\nامام على عليه السلام مىفرمايد : به هركس نعمتى دهى ، امير بر او هستى .\r\n\r\nتفسبر آيه سيئه\r\nمشهور اين است كه آيه  وَ جَزاءُ سَيِّئَةٍ سَيِّئَةٌ مِثْلُها  « 1 » ، از باب مشاكله است ، اما يكى از عرفا آن را از باب مشاكله نمىداند و مىگويد خدا مىخواهد گناه را با عفو و بخشش جبران كند ، اگر براى عفو موقعيتى پيش نيامد ، و نياز به پاداش پيدا شد ، آن جزا نيز سيئه‌اى مانند همان سيئه است . اين بيانى روحانى است .\r\nو شاعر همين مضمون را آورده‌است كه :\r\n بدى را بدى سهل باشد جزا * اگر مردى احسن الى من اساء \r\n\r\nپارسايى\r\nبه ديوجانس گفتند چرا براى استراحت خود خانه نمىسازى ؟ گفت : كسى در پى خانه\r\n\r\n\r\n","description":"","footnote":"\r\n( 1 ) - شورى ، 40 .\r\n","page_name":" 332 ","page_number":332},
  {"content":"\r\n\r\nاست كه مىخواهد استراحت كند ، هر جا من استراحت كنم همانجا خانه من است .\r\n\r\nنقاشى يا پزشكى\r\nزمان ديوجانس ، نقاشى بود كه رشته طبابت را برگزيده بود . ديوجانس به او گفت : آفرين بر تو ، چون ديدى كه خطاء نقاشى آشكار است و خطاء پزشكى در چاه دفن مىشود ، نقاشى را ترك و طبابت را اختيار كردى .\r\n\r\nپرخورى\r\nديوجانس انسان پرخور و چاقى را ديد ، به او گفت : بر اندام تو پارچه‌اى از دندانهايت بافته‌اند .\r\n\r\nتمسخر\r\nبشار شاعر به حضور مهدى خليفه عباسى رفت . يزيد بن منصور حميرى ، دايى مهدى نيز آنجا بود . بشار قصيده‌اى در وصف مهدى سرود . يزيد گفت : كار تو چيست اى شيخ ؟ بشار گفت : مرواريد سوراخ مىكنم . مهدى گفت : دايى مرا مسخره مىكنى ؟ بشار گفت : امير مىداند پاسخ داييش همان بود كه گفتم ، چون با اينكه مىبيند پيرمردى كور هستم ، باز چنين پرسشى مىنمايد . مهدى خنديد و جايزه‌اش داد .\r\n\r\nصورت خط\r\nصورت خط ، در چشم ظاهر سياه است و در چشم باطن سفيد .\r\n\r\nزبان\r\nخدا رحمت كند كسىكه بين دو فك خود را كنترل كند و بين دو دستش را رهاكند ( سخاوت داشته‌باشد ) .\r\n\r\nسخن يا گوينده\r\nبه گوينده ننگريد ، به گفته‌اش بنگريد .\r\n\r\nزبان\r\nزبان بنىآدم هر صبح بر جميع اعضايش مشرِف مىشود و مىگويد : چگونه صبح كرديد ؟\r\nهمه گويند خوب اگر رهايمان كنيد . و مىگويند ، خدا را ! خدا را ! اعضا همه زبان را سوگند مىدهند و مىگويند ما به وسيله تو ثواب مىبينيم و عذاب مىشويم .\r\n\r\nكثير عزه\r\nدر برخى كتاب‌هاى تاريخى ديدم ، كثير عزه رافضى بود و خلفاء بنىاميه اين را\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nمىدانستند ، و چون علاقمند به همنشينى وى بودند ، رافضى بودنش را ناديده مىگرفتند .\r\nكثير روزى بر عبدالملك مروان وارد شد . عبدالملك به او گفت : تو را به جان على بن ابى طالب سوگندت مىدهم ، آيا كسى عاشق‌تر از خود ديده‌اى ؟ كثير گفت : اگر مرا به حق خودت هم سوگند مىدادى پاسخ مىدادم . بلى وقتى بيابانگرد بودم ، مردى را ديدم كه دام گسترده‌است . گفتم : چه باعث شده اينجا بنشينى ؟ گفت : گرسنگى ، من و خانواده‌ام را هلاك كرده‌است . دامها گستردم تا شايد به اندازه امروز چيزى براى خانواده و خودم بدست آورم .\r\nگفتم : اجازه مىدهى من هم همراه تو شوم و اگر صيدى بدست آورديم ، سهم مرا هم بدهى ؟\r\nگفت : آرى ، آهويى به دام افتاد ، هر دو در پى آهو شديم ولى وى به سرعت سوى آهو رفت و او را رهاكرد . گفتم : چرا چنين كردى ؟ گفت : وقتى او را نگريستم رقتى در دلم ايجاد شد ، چرا كه بسيار به ليلى من شبيه بود و شعرى در مدح ليلى خود سرود .\r\n\r\nزبان\r\nمردى حضور رسول خدا صلى الله عليه و آله آمد و عرضه داشت مرا موعظه كن . پيامبر فرمود : زبانت را نگه دار . باز گفت : مرا موعظه كن . فرمود : زبانت را نگه دار . باز تكرار كرد و پيامبر فرمود : زبانت را نگه دار . واى بر تو مگر چيزى موجب افتادن مردم در آتش مىشود جز زبانشان .\r\n\r\nدنيا و آخرت\r\nدر حديث آمده‌است : خدا دنيا را در برابر عمل اخروى به آدمى مىدهد و آخرت را در برابر عمل دنيوى به آدمى نمىدهد .\r\n\r\nدنيا\r\nخليل بن احمد مىگويد : دنيا اجزاى پراكنده‌اى است كه الفت گرفته و اجزاى جمع شده‌اى است كه پراكنده شده‌است .\r\nعارفى مىگويد : به خدا تعريف خليل جامع افراد و مانع اغيار است .\r\n\r\nضرر اندك\r\nبقراط مىگويد : ضرر كم از سود بسيار بهتر است .\r\n\r\nسرمايه همراه\r\nدر تاريخ الحكماء شهرزورى آمده‌است : كشتى مردى شكست و او در جزيره‌اى افتاد و از معلومات خود شكلى هندسى در زمين طرح كرد .\r\nبرخى از اهالى جزيره او را ديدند و او را نزد پادشاه بردند و حال او را تعريف كردند . شاه\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nجايگاهى نيك براى او در نظر گرفت و به او جايزه داد و به ساير ممالك نوشت : اى مردم ! چيزى داشته باشيد كه اگر كشتى شما در دريا شكست ، همراه شما باشد .\r\n\r\nفقر\r\nكسى با ابراهيم ادهم ملاقات كرد و ده هزار درهم به او داد و درخواست كرد آن را بپذيرد .\r\nابراهيم نپذيرفت وى اصرار كرد ، ابراهيم گفت : مىخواهى با ده هزار درهم نام مرا از فقرا پاك كنى ، به خدا نمىپذيرم .\r\n\r\nعمر خيام\r\nعمر خيام با آنكه در حكمت مهارت زياد داشت ولى بداخلاق بود و از آموزش دانش به ديگران بخل مىورزيد . گاهى پاسخ پرسشى را چنان طولانى مىكرد و مقدمات بعيده مىگفت و حاضر نمىشد پاسخ را به سرعت بگويد .\r\nروزى غزالى بر او وارد شد ، و گفت : با اينكه فلك متشابه الاجزا است ، چرا برخى از اجزا آن براى قطبيت معين شده‌است ، مرجح اين انتخاب چيست ؟ عمر طبق معمول سخن دراز كرد تا صداى مؤذن بلند شد . غزالى گفت :  جاءَ الْحَقُّ وَ زَهَقَ الْباطِلُ  و از خانه‌اش بيرون رفت .\r\n\r\nخانه‌دارى\r\nامام على عليه السلام خود به منزل هيزم و آب مىآورد و خانه را جارو مىزد ، و زهرا عليها السلام گندم دستاس مىكرد و خمير مىنمود و نان مىپخت .\r\n\r\nريا\r\nپيامبر در بين سفارشهاى خود به ابوذر ، به وى فرمود : اى اباذر نماز در مسجد من برابر هزار ركعت نماز در مساجد ديگر است و نماز در مسجدالحرام برابر صد هزار ركعت نماز است و برتر از اين نمازها نمازى است كه آدمى در خانه خود بخواند به طورى كه غير خدا او را نبيند و از اين راه ، فقط به خدا توجه كند .\r\n\r\nترس از خدا\r\nحكيمى مىگويد : اگر آدميزاده چنانچه از فقر مىترسد از دوزخ هم مىترسيد ، از هر دو در امان بود و چنانچه راغب دنياست راغب آخرت بود ، به هر دو مىرسيد و چنانچه از بندگان خدا مىترسيد از خدا مىترسيد ، سعادت دنيا و آخرت را بدست آورده بود .\r\n\r\nشب زنده‌دارى\r\nوقتى مادر ربيع بن خيثم ، ديد فرزندش همواره مىگريد و شب زنده دارى مىكند به او\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nگفت : فرزندم چه شده تو را ، كسى را كشته‌اى ؟ ربيع گفت : آرى . مادرش گفت : چه كسى است تا از صاحبانش بخواهم تو را ببخشند ، به خدا اگر بدانند تو در چه حال هستى تو را مىبخشند ، ربيع گفت : مادرم ، خودم را كشته‌ام .\r\n\r\nاخلاص\r\nسهل گويد : اخلاص آن است كه حركت و سكون بنده براى خدا باشد . نيز گفته است :\r\nاخلاص سخت‌ترين چيزى است بر نفس ، چرا كه نفس بهره‌اى از آن ندارد .\r\n* ديگرى گفته : اخلاص در عمل آن است كه صاحبش در دنيا و آخرت عوض آن را نخواهد .\r\n* محاسبى گفته است : اخلاص آن است كه بنده در معامله‌اش با خدا ، كسى را دخيل ننمايد .\r\n* ديگرى گفته است : اخلاص دوام مراقبت و فراموش كردن همه‌ى بهره‌هاست .\r\n* ابن جنيد نيز گفته است : اخلاص تصفيه عمل از كدورتهااست .\r\n\r\nدعا ، لقمه حلال\r\nيحيى بن معاذ گفته است : اطاعت خدا ، گنجينه‌اى از گنجهاى خداست ، كليد آن دعا و دندانه‌هايش لقمه حلال است .\r\n\r\nشكر\r\nاز بشر حافى پرسيدند : از كجا مىخورى ؟ گفت : از همانجا كه شما مىخوريد . البته آنكه مىخورد و مىگريد مانند كسى نيست كه مىخورد و مىخندد .\r\n\r\nمحبت\r\nيكى از عارفان گفته است : اگر محبت به آخر برسد و كامل شود از محب و محبت اثرى نمىماند .\r\n\r\nپارسايى\r\nكسى به عارفى گذشت كه سبزى و نمك مىخورد . گفت : آيا از دنيا به‌همين خشنود هستى ؟ عارف گفت : مىخواهى تو را راهنمايى كنم به كسىكه به كمتر از اين خشنود است ؟\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nگفت : آرى . عارف گفت : هركه دنيا را به جاى آخرت گرفته‌است !\r\n\r\nدزد آشكار\r\nديوجانس به مأمورى رسيد كه دزدى را مىزد ، گفت : نگاه كنيد دزد روز ، دزد شب را مىزند . ( دزد آشكار ، دزد نهان را مىزند ) .\r\n\r\nعاشق\r\nذوالنون مصرى مىگويد : روزى از وادى كنعان گذشتم . وقتى بالاى وادى رسيدم ، سياهى به سوى من مىآمد و مىگفت :  وَ بَدا لَهُمْ مِنَ اللَّهِ ما لَمْ يَكُونُوا يَحْتَسِبُونَ  « 1 » و گريه مىكرد . وقتى نزديك‌تر شد ، ديدم زنى است كه جبه‌اى بر تن انداخته و كوزه آبى بدست دارد . آن زن به من گفت : تو كيستى كه از من نترسيدى ؟ گفتم : مرد غريبى هستم . زن گفت :\r\nممكن است با خدا كسى غريب باشد ؟ از سخنش گريستم . زن گفت : چه تو را گرياند ؟ گفتم :\r\nنمك بر زخم من ريختى ، معالجه‌اش كن . زن گفت : اگر راست مىگويى چرا گريه مىكنى ؟\r\nگفتم : راستگو گريه نمىكند ؟ زن گفت : نه . گفتم : چرا ؟ زن گفت : گريه موجب آسايش دل است و عاشق آسايش ندارد . به خدا سوگند من از سخن او متحير شدم .\r\n\r\nخير انسان\r\nانوشيروان به بوزر جمهر گفت : چه چيزى خير آدمى است ؟ گفت : عقلى كه با آن زندگى كند . گفت : اگر نباشد ؟ گفت : برادرانى كه او را مشاوره دهند . گفت : اگر نبود ؟ گفت : ثروتى كه به وسيله آن محبت مردم را به خود جلب كند . گفت : اگر نبود ؟ گفت : زبان لال . گفت : اگر نبود ؟ گفت : مرگى كه بر زندگى او پايان دهد .\r\n\r\nانسان كامل\r\nحكيمى به فرزندش گفت : بايستى عقل تو همراه دين و سخن تو همراه عمل و لباس تو به اندازه قدر تو باشد .\r\n\r\nجلد نامه‌ى عمل\r\nنيز گفته است پرونده اعمال خود را به بهترين كارها جلد نما .\r\n\r\nفرصت زود گذر\r\nديگرى هم گفته است : براى آخرتتان تلاش كنيد در روزهايى كه به سرعت مىرود ، كانّه\r\n\r\n\r\n","description":"","footnote":"\r\n( 1 ) - آنچه را تصور نمىكردند براى آنان از سوى خدا آشكار شد . زمر ، 47 .\r\n","page_name":" 337 ","page_number":337},
  {"content":"\r\n\r\nپرواز مىكند .\r\n\r\nتواضع\r\nحكيمى به وزيرى گفت : فروتنى تو در شرافت تو ، برتر است از شرافت تو .\r\n\r\nقناعت\r\nنيز حكيمى گفته است : قانع ، غنى است هرچند فقير باشد . كسىكه قناعت نورزد فقير است هرچند غنى باشد .\r\n* ديگرى نيز گفته است : اگر طالب عزت هستى ، در اطاعت خدا آن را بجوى و اگر طالب ثروتى ، در قناعت آن را بجوى .\r\n* جزار اديب گويد : قناعت ، عزت فقير و صدقه نگهدارنده انسان است .\r\n\r\nرضى\r\nرضى از شرح كافيه در سال 684 آسوده شد .\r\n\r\nوفات برخى بزرگان\r\nجوهرى ( 392 ) ، ابونصر فارابى ( 339 ) ، وزير ابن‌عميد ( 366 ) ، صاحب ابن‌عباد ( 385 ) ، ابن‌سينا ( 428 ) ، سيد مرتضى ( 436 ) ، سيد رضى ( 406 ) ، ابوالعلاء معرى ( 449 ) ، امام الحرمين ( 477 ) ، ابوحامد غزالى ( 505 ) ، ابوالفتوح احمد غزالى ( 520 ) ، جاراللَّه زمخشرى ( 538 ) ، محمد شهرستانى ( 548 ) ، سهروردى مقتول ( 587 ) ، فخر رازى ( 606 ) ، ابن‌فارض ( 632 ) ، محى الدين عربى ( 638 ) ، ابن‌حاجب ( 646 ) ، ابن‌بيطار ( 646 ) ، قاضى بيضاوى ( 685 ) ، محقق طوسى ( 672 ) ، علامه شيرازى ( 710 ) ، عبدالرزاق كاشى ( 735 ) ، جار بردى ( 646 ) ، محقق تفتازانى ( 792 ) ، علامه حلى ( 726 ) ، ابن‌ميثم بحرانى ( 679 ) ، شاطبى ( 590 ) ، ابن‌جوزى ( 597 ) ، ابوالبقاء ( 616 ) ، جلال الدين قزوينى ( 739 ) ، نواوى ( 676 ) ، بديع همدانى ( 398 ) ، آمدى ( 631 ) ، جعدى ( 687 ) .\r\nگويند\r\n روانست پيوسته از شهر هستى * بملك عدم از پى هم قوافل \r\nسنايى\r\n زودبخش سبك ستان فلك است * پير با طبع كودكان فلك است \r\n\r\n","description":"","footnote":"","page_name":" 338 ","page_number":338},
  {"content":"\r\n\r\n در سخاوت به كودكان ماند * بدهد زود و زود بستاند \r\n\r\nبحث ادبى\r\nانّ با دو معمولش ( اسم و خبر ) اگر بجاى مصدر به كار رود ، همزه آن مفتوح مىشود و در غير اين صورت مكسور است . هر جا هر دو وجه جايز باشد ، هر دو جايز است . در آغاز صله ، كسر انَّ لازم است . البته دغدغه‌اى براى من پيش آمده‌است چون آنجا هم مىشود مصدر به جاى آن قرار گيرد . مثلًا وقتى مىگويى جاء الذى انه قائم مىگويى جاء الذى قيامه ثابت ، از سوى ديگر برخى نحويين هر دو وجه را تجويز كرده‌اند .\r\n\r\nثناى بى جا\r\nدر برخى كتابهاى آسمانى آمده‌است كه : در شگفتم از كسىكه چون ثنايش كنند به چيزى كه در وى نيست ، خوشحال مىشود . و چون بدى او گويند به چيزى كه در او هست ، ناراحت مىشود .\r\n\r\nفرزدق\r\nگويند : فرزدق به زياد بن عجم كه مشغول سرودن شعر بود ، گذشت و گفت : اى ختنه ناكرده ، باز سخن آرايى كنى ؟ زياد گفت : عجله كردى در بيان خبرى كه مادرت به تو داده‌است . فرزدق گفت : پاسخى بىجواب است .\r\n\r\nگزش\r\nدر كتاب درةالغواص نقل شده كه حيوان اگر از دم نيش بزند ، مانند زنبور و عقرب گزيدن آن را لسع گويند و اگر از دندان بگزد ، مانند سگ و ديگر درندگان ، گزيدن آن را نهس گويند و اگر با دهان بگزد ، مانند مار ، گزش آن را لدغ گويند .\r\n\r\nمعلول\r\nقاضى يحيى بن اكتم گويد : به عليل ، معلول گويند و اين اشتباه است ، چرا كه معلول كسى است كه علل را بياشامد و آن شراب دوم است ، پس بايستى مفعول از علت را معل گويند .\r\n\r\nتأثير كودكى\r\nحكيمى گويد : آنكه در كودكى هر جا دوست دارد مىنشيند ، در بزرگى هر جا دوست ندارد خواهد نشست .\r\n\r\nسخن راست\r\nحكيمى گويد : سخن درست جواب ندارد .\r\n\r\n","description":"","footnote":"","page_name":" 339 ","page_number":339},
  {"content":"\r\n\r\n\r\nياد قيامت\r\nبه عمر بن عبدالعزيز گفتند ، آغاز توبه‌ى تو كى بود ؟ گفت : خواستم غلامم را بزنم ، گفت :\r\nاى عمر شبى را بيادآور كه صبحدم آن قيامت باشد .\r\n\r\nفراموشى\r\nبه اشعث طماع گفتند : به اين سن رسيده‌اى و پير شده‌اى ولى حديثى به ياد ندارى .\r\nگفت : چرا دارم ، به خدا از عكرمه چيزى شنيده‌ام كه كسى نشنيده‌است . گفتند بگو . اشعث گفت : از عكرمه شنيدم و او از ابن‌عباس و او از رسول خدا صلى الله عليه و آله شنيده بود كه فرمود : دو عادت پسنديده‌است كه در كسى جز مؤمن وجود ندارد . عكرمه يكى از آن دو را فراموش كرده‌بود و من ديگرى را .\r\n\r\nاقبال و ادبار\r\nدر حديث آمده‌است : وقتى دنيا به كسى روى آورد ، خوبىهاى غير را به او مىدهد و چون پشت كند ، خوبيهاى خودش را مىگيرد .\r\n\r\nقعود و جلوس\r\nقعود و جلوس با اينكه هر دو به معناى نشستن هستند ولى در فرق آن دو گفته‌اند : قعود يعنى انتقال از بالا به پايين ، لذا به زمين‌گير گويند مقعد . ولى جلوس انتقال از پايين به بالاست در نتيجه عرب به كسىكه ايستاده‌است مىگويد اقعد ، يعنى از ايستادن به نشستن منتقل شو و به انسان خوابيده مىگويد اجلس يعنى از دراز كشيدن يا در حال سجده بودن ، بنشين .\r\n\r\nبحث ادبى\r\nگاهى تميز رفع ابهام نمىكند ، مثلًا تميزى كه تأكيد كننده چيزى است مانند  إِنَّ عِدَّةَ الشُّهُورِ عِنْدَ اللَّهِ اثْنا عَشَرَ شَهْراً  « 1 » ، البته اگر در تعريف تميز بگوييم : لفظى است كه شايستگى رفع ابهام دارد ، همان‌طور كه در تعريف دليل گفته‌اند كه بايد از علم به آن ، علم به چيز ديگرى حاصل شود .\r\n\r\nنصب مفعول\r\nاز شرايطى كه موجب مىشود مفعول ، نصب دهد اين است كه با عامل خود در وجود\r\n\r\n\r\n","description":"","footnote":"\r\n( 1 ) - توبه ، 36 .\r\n","page_name":" 340 ","page_number":340},
  {"content":"\r\n\r\nمقارن باشد . كاتب اين كلمات مىگويد : ظاهر سخن نحويان اين است كه نصب مفعول در صورتى صحيح است كه قصد مقارنت مفعول با عامل در خارج وجود داشته‌باشد . مثلًا در مثال ضربته تأديباً درست نيست چون ضرب و تأديب در يك حال محقق نمىشود .\r\n\r\nاميد رابعه\r\nبه رابعه گفتند : چرا اينقدر زياد اميدوارى ؟ پاسخ داد : به‌خاطر مأيوس بودن از همه‌ى اعمالم .\r\n\r\nنعم و بئس\r\nبرخى تصور كرده‌اند كه نعم و بئس براى ميانه‌روى در مدح و ذم مىآيند ، ولى چنين نيست ، اين دو واژه براى مبالغه در مدح و ذم است ؛ چنان كه خداوند در تمجيد ذات و صفات خود مىفرمايد :  وَ اعْتَصِمُوا بِاللَّهِ هُوَ مَوْلاكُمْ فَنِعْمَ الْمَوْلى وَ نِعْمَ النَّصِيرُ  « 1 » يا در نكوهش آتش مىفرمايد :  مَأْواهُمْ جَهَنَّمُ وَ بِئْسَ الْمَصِيرُ  « 2 »\r\n\r\nتفسير آيه بقرات سمان و عجاف\r\nدر تفسير آيه  إِنِّي أَرى سَبْعَ بَقَراتٍ سِمانٍ يَأْكُلُهُنَّ سَبْعٌ عِجافٌ وَ سَبْعَ سُنْبُلاتٍ خُضْرٍ وَ أُخَرَ يابِساتٍ  « 3 » ، زمخشرى مىگويد : آيا فرق است در اينكه سمان صفت بقرات باشد نه براى سبع ، يا فرقى نيست ؟ گوييم اگر سمان صفت بقرات باشد سبع را به نوع بقر سمان تميز داده‌اى ، نه به جنس بقر سمان و اگر سمان صفت سبع باشد ، سبع به جنس بقر تميز داده شد ، نه به نوع آن .\r\nنيز ايشان مىگويد : اخر يابسات ، عطف بر سنبلات خضر است كه محلًا مجرور است يا نه ؟\r\nگوييم : اين موجب تواضع مىشود چرا كه در اين صورت بايد در حكم آخر يابسات قرار گيرد و هر دو بايد مميز سبع باشند . در حالى كه لفظ اخر ، اين معنا را مىرساند كه غير از سبع باشد . مثلًا اگر بگويى نزد او هفت نفر ايستاده و نشسته هستند ، يعنى برخى ايستاده و عده‌اى نشسته هستند ، صحيح است ولى اگر بگويى نزد او هفت نفر ايستاده هستند و بقيه نشسته‌اند اين تدافع را ايجاد مىكند . چون آخرين غير آن ايستاده‌ها مىباشند .\r\n\r\n\r\n","description":"","footnote":"\r\n( 1 ) - حج ، 78 .\r\n( 2 ) - توبه ، 73 .\r\n( 3 ) - يوسف ، 43 .\r\n","page_name":" 341 ","page_number":341},
  {"content":"\r\n\r\n\r\nمسؤليت\r\nكسى كه گردن زير افسار آورد ، پايش مىلغزد .\r\n\r\nانتهاى حكومت\r\nوقتى عبدالملك در حال احتضار بود ، از پنجره قصر به لباس شويى نگريست كه لباس مىشست . عبدالملك گفت : اى كاش لباس شويى بودم و جز دسترنج هر روز خود را نمىخوردم و چيزى از امور مسلمانان را عهده دار نبودم . اين سخن به گوش ابوحازم رسيد ، وى گفت : خداى را سپاس كه سلاطين را جورى قرار داد كه وقت مرگشان دوست دارند مانند ما باشند و ما وقت مرگمان دوست نداريم مانند آنان باشيم .\r\n\r\nتفسير آيه واتبع الذين ظلموا مااترفوا فيه\r\nزمخشرى مىگويد ما مصدريه است يعنى  وَ اتَّبَعَ الَّذِينَ ظَلَمُوا ما أُتْرِفُوا فِيهِ  « 1 » ، ابن‌هشام مىگويد ماء مصدريه حرف است . در حالى ما در اينجا اسم است و مرجع ضمير شده‌است .\r\nبرخى به دفاع از زمخشرى گفته‌اند كه ضمير در فيه به ظلم برمى گردد كه از ظلموا استفاده مىشود . اين پاسخ زحمت‌زا است .\r\n\r\nضرر دنيا و دين\r\nيكى از بزرگان گفته است : از علامتهاى روى گرداندن خدا از بنده اين است كه او را مشغول كارى كند كه به نفع دنيا و دين او نيست .\r\n\r\nكجايى ؟\r\nديگرى گفته است اگر مىخواهى جايگاه خود را بشناسى كه در كجا هستى ؟ بنگر ببين بر چه پايدار هستى . پدرم به من گفت : وقتى اين سخن را از برخى شنيده‌بود ، چنان تأثيرى در وى ايجاد كرده‌بود كه از هر كارى كه او را يارى نمىكرد ، دست برداشت .\r\n\r\nتفسير آيه تحبون اللَّه ، تصوف\r\nزمخشرى به شدت با صوفيان مخالف بود و در كشاف چندين بار آنان را نكوهش كرده‌است ، از جمله ذيل تفسير اين آيه شريفه :  إِنْ كُنْتُمْ تُحِبُّونَ اللَّهَ  « 2 » ، مىگويد : اگر ببينى كسى دم از محبت خدا مىزند و با ياد خدا دست مىزند و پا مىكوبد و طرب و نعره دارد ،\r\n\r\n\r\n","description":"","footnote":"\r\n( 1 ) - هود ، 116 .\r\n( 2 ) - آل عمران ، 31 .\r\n","page_name":" 342 ","page_number":342},
  {"content":"\r\n\r\nمطمئن باش وى خدا را نمىشناسد . و از حقيقت محبت بىخبر است ، او نزد خود صورت جوانى را مىبيند كه او را خدا خوانده‌است ، و چون فريفته رخسار او شده‌است كف مىزند و . . . چنان كه گاهى لباس او پر از منى مىشود و عده‌اى احمق نيز اطراف او هستند و آنان به‌خاطر رقت قلبشان اشك از چشمشان جارى مىشود .\r\nصاحب كشاف در اينجا به بررسى محبت پرداخته و مىگويد : محبت ادراك كمال است چون تنها مؤثر در هستى است . و البته هر مقدار ادراك تمام‌تر و كامل‌تر باشد ، و ادراك كننده بيشترين اثر را از كمال بپذيرد ، محبت تمام‌تر مىشود . سپس مىگويد : اگر با دقت تأمل كنى ، محبت را در تمام موجودات جارى مىبينى و آغاز و پايان همه را بر مدار محبت مىبينى . بحث ما در باره‌ى محبت نبود و اين قسمت استطراداً بيان شد كه اگر بحثى در باره‌ى محبت داشتيم ، با اينكه در اين باره ضعيف هستم چيزهايى گفتم كه دلها را متحير مىساخت و پوست را از مغز جدا مىكرد . از سوى ديگر بيان اين سخنان در ضمن تفسير قرآن جهالت و بىادبى است آن هم از كسىكه در كنار خانه خداست .\r\nفخر رازى و عده‌اى ديگر نيز ذيل همين آيه ، به نكوهش صوفيان پرداخته‌اند .\r\n\r\nتواضع\r\nمردى ، ابوذر را دشنام داد . اباذر گفت : اى مرد بين من و بهشت گردنه‌اى است ، اگر بگذشتم از سخن تو باكى ندارم ولى اگر نگذشتم به بيشتر از آنچه گفتى سزاوارم .\r\n\r\nدوستى و دشمنى\r\nحكيمى به فرزندانش گفته است : فرزندانم با كسى عداوت نكنيد ، هرچند بدانيد ضررى از وى به شما نمىرسد . از دوستى با كسى پرهيز نكنيد هرچند بدانيد سودى از او عايد شما نمىشود . زيرا نمىدانيد چه وقت از دشمنى دشمن بايد ترسيد و چه وقت اميد به دوستى دوست داشت .\r\n\r\nدعا براى گنهكار\r\nابوحازم صوفى در ايام حج در يكى از روزهايى كه وقوف در منى واجب است ، چشمانش به زنى زيبا روى افتاد كه صورتش را عريان كرده‌بود و زيباييش مردم را به فتنه انداخته بود .\r\nابوحازم گفت : اى زن در مشعرالحرام هستى و مردم را از عبادتشان باز مىدارى ؟ صورتت را بپوشان . زن گفت : اى ابوحازم ، من از كسانى هستم كه شاعر در باره‌ى آنها گفته است :\r\n اماطت كسا الخز عن حر وجهها * وارخت على المتنين بردا مهلهلا \r\n\r\n","description":"","footnote":"","page_name":" 343 ","page_number":343},
  {"content":"\r\n\r\n من اللاء يحججن يبغين حسبه * و لكن ليقتلن البرىء مغفلا \r\nابوحازم به يارانش گفت : دعايش كنيم كه خدا اين صورت زيبا را در آتش نسوزاند . او دعا كرد و يارانش آمين گفتند . شعبى از اين واقعه با خبر شد ، گفت : شما حجازىها خيلى رقيق القلب هستيد اگر عراقى بوديد مىگفتيد خدا تو را لعنت كند .\r\n\r\nمستى شعر\r\nعباس بن احنف ، هرگاه شعر خوبى مىسرود ، مست و طربناك مىشد .\r\nاسحاق بن ابراهيم موصلى مىگويد : روزى عباس بن احنف نزد من آمد و من براىدمينه شعر ( الا يا صبا النجد متى هجت من نجد ) مىخواندم ، چنان به وجد آمد و طربناك شد كه به سوى چوبى رفت و گفت : از زيبايى اين شعر ، مىخواهم اين چوب را بر سرم بزنم ، به او گفتم : به خود رحم نمىكنى .\r\nشاعرى از عجم\r\n شده از برگ و شكوفه بخلاف معهود * نوجوانى درخت آخر و پيرى اول \r\n\r\nثروت حرام\r\nيكى از عارفان گويد : كسىكه حرام يا شبهه خورده‌است ، بىشك از دربار حق محروم است . نمىبينى كه جنب حق ورود به خانه خدا را ندارد و بىوضو حق دست زدن به كتاب الهى را ندارد ؛ بااينكه جنابت و حدث ، دو چيز مباح هستند ؛ چه رسد به كسىكه دست به پليدى حرام و خباثت شبهات برده‌است . او نيز مطرود از رحمت خداست و اجازه ورود حرم را ندارد .\r\n\r\nتبريك و تعزيت\r\nوقتى هارون رشيد از دنيا رفت ، شعرا بر امين وارد شدند تا او را براى خلافت تهنيت گويند و نيز از مرگ پدر تسليت دهند . نخستين كسىكه زبان به تعزيت و تبريك باز كرد ، ابونواس بود . گفت : سعد و نحس با هم همراه شد و مردم در وحشت و خوشحالى هستند .\r\nچشم مىگريد و دندان مىخندد ، ما هم عزاداريم و هم شادمان ، امين براى رسيدنش به خلافت ما را مىخنداند و براى مرگ پدرش مىگرياند .\r\n جرت الجوار بالسعد و النحس * فالناس فى وحشته و فى انس\r\nوالعين تبكى والسن ضاحكه * فنحن فى ماتم و فى عرس\r\nيضحكهاالقائم الامين و يبكيها * وفاة الرشيد بالامس \r\n\r\n","description":"","footnote":"","page_name":" 344 ","page_number":344},
  {"content":"\r\n\r\n\r\nآرزو\r\nغزالى مىگويد : فرق بين اميدوارى ( رجاء ) و آرزو ( تمنى ) اين است كه اميد بر خلاف آرزو ، بر اصلى استوار است . مثلًا : برزگرى تخم كاشته و زحمت آبيارى را تحمل كرده و حاصل را خرمن كرده مىگويد : اميدوارم فلان مقدار گندم بدست آورم . اين اميد است . كس ديگرى تخمى نكاشته ، زراعتى بدست نياورده و زحمت هم نكشيده در خواب و خيال خود فرو رفته و گاه خرمن كوبى مىگويد آرزو دارم فلان مقدار گندم بدست آورم ، اين آرزوى بىريشه است و دست نيافتنى است .\r\nبنده نيز وقتى در عبادت زحمت به خود داده و از گناه چشم پوشيده ، آنگاه بگويد اميدوارم كه خداوند اين اندك را از من بپذيرد و اين عمل كوتاه را تمام و ثواب كامل عطا كند ، اين اميد است . ولى اگر غافل مانده و وظايفش را ترك گفته و معصيت كرده و از خشم و رضاى خدا و بهشت و جهنم او باكى نداشته و بگويد : اميدوار به بهشت و نجات از جهنم هستم ، اين اميد او آرزويى است دست نيافتنى و او خود آن را اميد ناميده‌است . اين جهل و خطا از اوست .\r\n* يكى از عارفان گفته است كه ابومسيره عابد را ديدم دنده‌هايش از شدت زحمت پيدا بود .\r\nبه او گفتم : خدا تو را ببخشد ، رحمت خدا وسيع است . خشم گرفت و گفت : اثر نااميدى در من ديدى ؟ رحمت خدا به محسنان نزديك است . به خدا سخن او ما را به گريه واداشت .\r\nبايد انسان عاقل ، حال پيامبران و بزرگان و اولياء را بنگرد كه چگونه در اطاعت خدا تلاش مىكردند و عمرشان به عبادت مىگذراندند . و شب و روز در همان حال بودند ، آيا آنان حسن الظن به خدا نداشتند ؟ به خدا آنان آگاه‌ترين به وسعت رحمت خدا بودند و بيشترين حسن ظن به كرم خدا داشتند ولى مىدانستند اين رحمت بدون تلاش و كوشش بدست نيايد و غير آن آرزويى دست نيافتنى و غرور محض است . پس شما خودتان را در عبادت و طاعت به زحمت اندازيد تا اميدى كه بهترين توشه است فراهم كنيد .\r\n\r\nسرگرم مولا\r\nعارفى سروده‌است ، عده‌اى مشغول دنيا شدند و گروهى سرگرم مولا گشتند ، ملازمان درگاه مولا ، از ديگران بىنياز شدند .\r\n تشاغل قوم بدنياهم * و قوم تخلوا بمولاهم \r\n\r\n","description":"","footnote":"","page_name":" 345 ","page_number":345},
  {"content":"\r\n\r\n و الزمهم باب رضوانه * و عن سائرالخلق اغناهم \r\n\r\nمقدمات عمل\r\nعارفى گفته است : يقين دارم اعمالى كه انجام نمىدهم مورد قبول خدا نيست . گفتند از كجا معلوم است ؟ گفت : چون توان انجام مقدمات لازم را ندارم ، لذا مطمئن هستم كه اعمالم قبول نيست .\r\n\r\nدنيا ، مرگ\r\nعبداللَّه بن معتز مىگويد : دنيا به وعده‌اش وفا نمىكند و دوام ندارد ، چه بسيار خوابيده در سايه‌اش كه او را بيدار كرده و چه بسيار مطمئنى كه به او خيانت ورزيده‌است ، تا اينكه علم او قطع و بر كار او چيره شده‌است .\r\nمرگ حياتش را در هم كوفت و قواى حركتى او را نابود كرد و بلا ، زيبايى در او را خاموش نمود و نظم صورتش را از بين برد و چون خطى از خاكستر در زير خاكها و سنگها گرديد .\r\nدوستانش او را تحويل قبر دادند و خاك را فرش او قرار دادند ، در خانه‌اى كه با بيل و كلنگ تهيه شد و با سنگ فرش گرديد ، او دائماً به‌خاطر آرزويش مضطرب بود تا اينكه در كام مرگ افتاد و روزگار اسم او را محو و حافظان ياد او را فراموش كردند .\r\n\r\nاجزاء نبوت ، مدارا ، ميانه روى ، سكوت\r\nدر كتاب الشهاب ، از پيامبرخدا صلى الله عليه و آله نقل شده‌است كه : مدارا ، ميانه روى و سكوت جزيى از بيست و شش جزء نبوت است .\r\n* قطب راوندى در شرح شهاب گويد : اگر سؤال شود چرا اجزاء نبوت 26 جزء در نظر گرفته شده‌است ؟ گوييم ابن‌بابويه در كتاب نبوت آورده‌است : وقتى جبريل به حضور پيامبر رسيد و پيامبرى او را اطلاع داد پيامبر چهل ساله بود . از آن پس بيست و سه سال زندگى كرد و سه سال پيش از بعثت ، وحى به او رسيد اما خاص خود او بود . پيامبر در آن سه سال احكام شرعيه را مىشنيد لذا نبوت ظاهرى و باطنى پيامبر بيست و شش سال طول كشيد .\r\nنيز گويند رسول خدا فرموده‌است : پيامبر در يك سال ، غرض اصلى و فلسفه اين سه خصلت را بيان كرده‌است و در اين مدت جزء به اين سه سفارش نمىكرد ، پس در واقع اينها جزيى از اجزاء نبوت من بودند .\r\n\r\n","description":"","footnote":"","page_name":" 346 ","page_number":346},
  {"content":"\r\n\r\n\r\nزمستان\r\nدر حديثى آمده‌است : زمستان بهار مؤمنان است ، شبهايش طولانى است پس آدمى مىتواند برخيزد و روزهايش كوتاه است و او مىتواند روزه بگيرد .\r\n\r\nشقاوت مادرى\r\nيكى از محدثان در تفسير حديث\r\nاشقى شقى فى بطن امه\r\n، مىگويد : شقاوت عظيم در آتش است ، و بقيه شقاوتها به نسبت به آن شقاوت بزرگ ، شقاوت نمىباشند ، پس مراد از شكم مادر جهنم است چرا كه خدا مىفرمايد :  فَأُمُّهُ هاوِيَةٌ  .\r\n\r\nنفس مجرد\r\nمحققى ديگر گويد : اين توجيه خيلى بعيد است ، محقق دوانى در شرح هياكل گويد :\r\nحيوانات داراى نفوس مجرد هستند ، اين اعتقاد من به پيروى از حكماى پيشين است .\r\nبرخى حتى براى نباتات هم نفوس مجرده در نظر گرفته‌اند . همين مطلب از برخى اشارات محقق دوانى قابل استفاده است و عده‌اى براى جمادات نيز قائل به نفوس مجرده هستند .\r\n\r\nدنيا زندان مؤمن\r\nامام حسن مجتبى عليه السلام لباسى زيبا پوشيده بود . شخصى يهودى كه لباس پستى پوشيده بود او را ديد و گفت : مگر رسول شما نگفته است كه دنيا زندان مؤمن و بهشت كافر است .\r\nامام فرمود : آرى . يهودى گفت : اين حال من و اين حال شماست . امام فرمود : برادر يهودى اشتباه كردى اگر از آن همه ثوابى كه خدا به من داده مطلع شوى و عذابى كه به تو داده مطلع شوى ، خواهى دانست كه تو در بهشت و من در جهنم هستم .\r\n\r\nهجرت\r\nقطب راوندى در شرح شهاب در باره‌ى\r\nانما الاعمال بالنيات\r\nمىگويد : وقتى پيامبر از مكه به مدينه هجرت كرد ، عده‌اى از مسلمانان براى خدا هجرت كردند ، عده‌اى به قصد تجارت و ازدواج هجرت كردند ، خدا نيت مردم را به پيامبر اطلاع داد و فرمود : هر عملى به نيت آن بستگى دارد و هر كسى در گرو نيت خود است . هركه هجرتش به سوى خدا و رسولش باشد هجرت وى به سوى خدا و رسول است ، اما آنكه هجرتش براى دنيا يا ازدواج يا زنى باشد هجرت او براى آن كس است كه به‌خاطر آن هجرت كرده‌است .\r\n\r\n","description":"","footnote":"","page_name":" 347 ","page_number":347},
  {"content":"\r\n\r\n\r\nنور\r\nدر كتاب فتوحات مكى در باب شصت و نه كه مخصوص بيان اسرار نماز است ، آمده‌است :\r\nنور جميع ستارگان از خورشيد است و در كتاب هياكل سهروردى ، همين مطلب آمده‌است و گفته شده‌است خورشيد جرمى است كه به همه اجرام نور مىدهد و از آنها نور نمىگيرد .\r\nمحقق دوانى در شرح اين سخن گويد : اين دلالت مىكند كه نور جميع ستارگان از خورشيد است . اين نظريه ديدگاه برخى از برجستگان فلسفه است .\r\nكاتب اين حروف گويد : اين سخن درست است ، من مىگويم اين سخن درستى است ولى من با مخالفانش حرفهايى دارم كه مىتوانيد آن را از لابلاى كشكول ببينيد . مثنوى در مسأله‌اى حرف گذشته را تأييد مىكند و ما آن را در جلد دوم كشكول آورده‌ايم .\r\n نور مىگرداند اين استارها * جمله از خورشيد و اين ديوارها \r\n\r\nچاپلوسى\r\nدر نهج‌البلاغه آمده‌است : در راه عبور امام اميرالمؤمنين عليه السلام تا صفين ، دهقان‌هاى منطقه « انبار » پيشاپيش امام مىدويدند و او را همراهى مىكردند . امام فرمود : چه كارى است مىكنيد ؟ گفتند : از آداب ماست كه اميران خود را چنين تعظيم مىكنيم . امام فرمود : به خدا اين كار شما نفعى به حال اميران شما ندارد ، شما هم در دنيا و هم در آخرت خود را به زحمت مىاندازيد . چه مشقتهايى است كه در پى آنها عذاب و عقاب باشد و چه سودمند است آسايشى كه در پى آن ايمنى از آتش باشد .\r\n\r\nچگونگى بيان صلوات\r\nقطب راوندى در شرح شهاب مىنويسد : بهتر اين است كه در صلوات ( صلى الله عليه و آله ) بگوييم ( صلى اللَّه عليه و على آله ) ، چرا كه عطف بر ضمير مجرور بدون تكرار حرف جر ضعيف است ، ولى اگر بگويند صلى اللَّه على محمد ، بهتر است بگويند صلى على محمد و آل محمد و حرف جر تكرار نشود ، چرا كه كلام يك جمله است .\r\nمن مىگويم كلام در صورت اول هم يك جمله است ، زيراكه « وآله » در موضع نصب است و « و » به معناى مع مىباشد . اين مطلب را كفعمى در حاشيه مصباح آورده‌است .\r\n\r\nدو ركعت نماز\r\nاز اشعار منسوب به امام على عليه السلام است كه : دو ركعت نماز به‌خاطر تقرب خدا به جا آور . هر وقت آسوده بودى ، اگر خواستى بيهوده بگويى به جاى آن خدا را تسبيح كن .\r\n\r\n","description":"","footnote":"","page_name":" 348 ","page_number":348},
  {"content":"\r\n\r\n اغتنم ركعتين زلفى الى اللَّه * اذا كنت فارغاً مستريحاً\r\nو اذا ما همت بالقول بالباطل * فاجعل مكانه تسبيحاً \r\n\r\nعزت نفس\r\nگويند هركه خود را عزيز شمارد ، دنيا در ديدگان او خوار است .\r\n\r\nانتصاب\r\nارسطو به اسكندر كه كودكى بيش نبود گفت : وقتى سلطان شدى ، چه مقامى به من مىدهى ؟ اسكندر گفت : مقام تو را ، اطاعت تو معين مىكند .\r\n\r\nدوستى\r\nآفرين بر كسىكه گفت : از دوست صفا را بگير و كدورتها را رهاكن ، كه عمر اندك است از كدورت دل از دوست .\r\n خذ من صديقك ما صفا * ودع الذى فيه الكدر\r\nفالعمر اقصر من معا * تبة الصديق على الغير \r\n\r\nبهترين شهر\r\nامام على عليه السلام مىفرمايد : شهرى برتر از شهرى نيست ، هر شهرى تو را پذيرفت برتر است .\r\n\r\nضمير نكره\r\nفخر رازى در كتاب اربعين مىگويد : اختلاف شده كه آيا ضمير نكره ، مانند جائنى رجل و ضربته نكره است يا معرفه . برخى گفته‌اند : نكره است چون مدلول آن چيزى است كه به آن برمى گردد و چون آن نكره است اين هم نكره است و اين بدان جهت است كه مراد از معرفه و نكره ، رعايت معناى آنهاست و وقتى مدلول مرجوع اليه نكره بود راجع هم نكره است .\r\nبرخى نيز گفته‌اند معرفه است و همين پذيرفتنى است چون هاء در ضربته ، مانند رجل دلالت بر عموميت نمىكند و به همان مرد آمده باز مىگردد . شاهد بر اين مطلب اين است كه اگر بگويى جائنى رجل و سپس بگويى اكرمنى الرجل ، مراد از الرجل همان رجل است و چون الرجل معرفه است ، ضمير عود كننده به آن هم بايد معرفه باشد . از آنچه گفته شد ، صحيح نبودن حرف كسىكه گفته بود مدلول ضمير مدلول مرجع است ، واضح گشت .\r\n\r\nمصاديق صدقه\r\nگفته شده : سخن نيك صدقه است . و نيز گفته‌اند صدقه بر خويشان صدقه و صله رحم است .\r\n\r\n","description":"","footnote":"","page_name":" 349 ","page_number":349},
  {"content":"\r\n\r\n\r\nرشوه\r\nهر گاه هديه ( رشوه ) كه از در وارد شود ، امانت دارى از روزنه خارج گردد .\r\n\r\nآينده‌نگرى\r\nخردمند كسى است كه پيش از اينكه اختيار از كف بنهد ، از امروز براى فردا كارى نيك كند .\r\n\r\nكلاغ و كبوتر\r\nمالك بن دينار ، كلاغى را ديد كه با كبوتر پرواز مىكند . در عجب شده و گفت : با هم جمع شده‌اند و به يك شكل نيستند چون هر دو به زمين آمدند ديدند هر دو لنگ هستند . مالك گفت از لنگى يكى شدند .\r\n\r\nنشانه عصمت\r\nعذر خواهى نشانه عصمت است . ( هم اثر منفى گناه گذشته را از بين مىبرد و هم آدمى وادار مىشود كه بعداً كارى كه مستوجب عذرخواهى شود انجام ندهد ) .\r\n\r\nغزالى\r\nغزالى ، شاگرد امام الحرمين است ، كه سالها در نيشابور از او بهره برد . وى پس از مرگ استاد از نيشابور خارج شد و به بغداد آمد . او استاد فرزانه‌اى بود و تدريس در نظاميه بغداد را عهده دار بود . در كلاس درس او سيصد تن از مدرسان و نيز بيش از يكصد تن از اميرزادگان حضور مىيافتند . پس از چندى مدرسه را رهاكرد و زهد پيشه نمود و عزت اختيار كرد . و به عبادت پرداخت ، غزالى سالها در دمشق ساكن گرديد و سپس به قدس و مصر و اسكندريه رفت و باز به وطن اصلى خود يعنى طوس آمد . وى كتابهاى بسيارى نوشته‌است . غزالى منسوب به غزاله است كه قريه‌اى در طوس مىباشد .\r\nيكى از صالحان مىگويد : غزالى را در بيابان ديدم كه خرقه‌اى پوشيده و در دستش كوزه و عصايى دارد . گفتم : تدريس علم در بغداد بهتر از اين نبود ؟ به من نگاهى خيره كننده انداخت و گفت : وقتى ماه سعادت از فلك اراده و خورشيد اصول از مغرب وصول بال زد ، همان وقت عشق ليلى و سلمى را از سر خود بيرون كردم و به منزل اول خود برگشتم . آنجا منادى ندا داد كه آرام پايين بيا كه اينجا منزلگاه محبوب است .\r\n تركت هوى ليلى و سعدى بمعزل * وعدت الى مصحوب اول منزل\r\nو نادت به الاشواق مهلًا فهذه * منازل من تهوى رويدك فانزل \r\n\r\n","description":"","footnote":"","page_name":" 350 ","page_number":350},
  {"content":"\r\n\r\nپس از گوشه‌گيرى طولانى ، خواجه نظام الملك نامه‌اى به وى نوشت و او را به تدريس دوباره در نظاميه دعوت كرد ، شرح اين نامه قبلًا گذشت .\r\n\r\nبزرگمهر\r\nكسرى بر بزرگمهر خشم گرفت و او را در اتاقى تاريك زندانى كرد و فرمان داد او را غل و زنجير كنند . پس از چندى كسى را فرستاد كه از حال او جويا شود ، ديد آرام و مطمئن است .\r\nبه او گفتند : تو با اين وضعيت ، آسوده‌اى ؟ گفت : شش چيز در هم آميخته و معجونى ساخته‌ام و از آن بهره گرفته‌ام اين معجون مرا به اين حال نگه داشته‌است . گفتند چه معجونى است شايد در بلاها از آن بهره بريم ؟ بوزرجمهر گفت : بلى ، بخش اول اطمينان به خداست ، بخش دوم اين است كه هرچه مقدر شده مىشود ، سوم صبر است كه بهترين مايه گرفتار است ، چهارم اگر صبر نكنم چه كنم ، پنجم ممكن است از اين بدتر هم باشد و ششم از اين لحظه تا آن لحظه امكان گشايش هست . وقتى كسرى آن را شنيد ، رهايش كرد و تكريمش نمود .\r\n\r\nفخر فروشى\r\nكسى سقراط را مورد ملامت قرار داد كه نسب درستى ندارد و خودش نسب و رياست برترى دارد . سقراط گفت : شرافت مردم تو به تو منتهى مىشود و شرافت خاندان من از من آغاز مىشود ، من فخر خاندانم هستم و تو ننگ بستگانت .\r\n\r\nاصلاح نفس\r\nفضيل بن عياض مىگويد : مىدانيد چگونه خداوند دنيا را از محبوبان خود دور مىكند و گاهى گرسنگى و گاهى برهنگى و گاهى نيازهاى دنيوى بر آنها هموار مىكند ؟ خدا چنين مىكند تا باطن آنها را اصلاح كند . همانند مادرى كه در نوشيدنى طفل خود گاهى عصاره درخت تلخ و گاهى حضض مكه ( پودر گياه ديگر ) مىريزد ، او قصد اصلاح كار فرزند دارد .\r\n\r\nارتباط با حاكم\r\nمنصور عباسى به سفيان ثورى گفت : چرا به ملاقات ما نمىآيى ؟ سفيان گفت : خدا ما را منع كرده و فرموده : در برابر ظالم ركون نكنيد .  وَ لا تَرْكَنُوا إِلَى الَّذِينَ ظَلَمُوا . . .  « 1 »\r\nروزى منصور ، سفيان را خواست و به او گفت : هرچه خواهى بخواه . سفيان گفت : مرا\r\n\r\n\r\n","description":"","footnote":"\r\n( 1 ) - هود ، 113 .\r\n","page_name":" 351 ","page_number":351},
  {"content":"\r\n\r\nنخواهى تا خود به ديدار تو آيم . چيزى به من ندهى مگر اينكه خود بخواهم . منصور گفت : ما محبت خود را در دل علماء انداختيم پذيرفتند جز سفيان كه محبت ما را نمىپذيرد .\r\n\r\nوطن\r\nارسطو گويد : ثروت در غربت وطن ، و فقر در وطن ، غريبى است . شاعر اين عبارت را به شعر درآورده‌است .\r\n الفقر فى اوطانه غربة * والمال فى الغربة اوطان \r\n\r\nفقر\r\nابوشمقمق ( برخى او را الرقعمق گويند ) ، سراينده‌ى ظريفى است . وى به‌خاطر فقر مالى كمتر از خانه خارج مىشد . يكى از دوستانش كه وقتى حال او را ديد به او گفت : آسوده باش هركه در دنيا عريان و فقير است در قيامت بهترين لباسها به تن دارد . ابوشمقمق گفت : اگر اين درست باشد من روز قيامت بزاز هستم .\r\n\r\nانفاق ، دوست\r\nحكيمى گويد : مال را پس از مرگ به دشمنان بسپارم نيك‌تر مىدانم از اينكه در زمان حياتم به دوستان دست دراز كنم .\r\n* نيز گويد : دشمنى كه چون تو را مىبيند از تو چيز مىخواهد ، از دوستى كه چون فقير شدى از او چيزى طلب كنى ، بهتر است\r\n* هر وقت دشمن به تو نيازمند شود ، بقاء تو را مىخواهد ولى چون دوست از تو غنى شود ديدار با تو براى وى سخت شود .\r\n\r\nهمه‌ى دنيا\r\nهمه‌ى دنيا پنج چيز است ، نانى كه با آن سير شوى ، آبى كه با آن سيراب گردى ، لباسى كه با آن خود را بپوشانى ، خانه‌اى كه آرامش يا بى و علمى كه آن را به كار بندى .\r\n\r\nراز خلقت\r\nچه بسيار توانمندى كه به روزى نرسد ، و چه بسيار ناتوانى كه گويا از خليج دريا بهره‌مند است .\r\nاين دليل است بر اينكه خدا در خلق خود ، رازى مخفى و غير قابل كشف دارد .\r\n\r\n","description":"","footnote":"","page_name":" 352 ","page_number":352},
  {"content":"\r\n\r\n كم من قوى قوى فى تقلبه * مهذب الراى عند الرزق منحرف\r\nو كم ضعيف ضعيف فى تقلبه * كانه من خليج البحر يغترف\r\nهذا دليل على ان الاله له * فى الخلق سر خفى ليس ينكشف \r\n\r\nتفسير افمن شرح صدره للاسلام\r\nنخستين چيزى كه بنده را از غفلت بيدار مىكند و او را از سعادتمندان قرار مىدهد ، اين است كه خود را در محضر مقام كبريايى خدا و توفيق سبحانى ببينند و اين معناى آيه شريفه است كه مىفرمايد :  أَ فَمَنْ شَرَحَ اللَّهُ صَدْرَهُ لِلْإِسْلامِ فَهُوَ عَلى نُورٍ مِنْ رَبِّهِ .  « 1 »\r\nاين همان فرمايش پيامبر صلى الله عليه و آله است كه مىفرمايد : نور الهى وارد قلبى شود ، شرح صدر در آن ايجاد مىكند . سؤال شد يا رسول اللَّه آيا آن حالت نشانه‌اى دارد ؟ فرمود : بلى ، دور ماندن از خانه غرور « دنيا » و نزديك شدن به خانه جاويدان و آمادگى براى مرگ پيش از مرگ .\r\n\r\nروز ستمگر\r\nروزى كه به عدالت با ظالم برخورد شود ، از روزى كه وى به مظلوم ستم كرده سخت‌تر است .\r\n\r\nپارسايى\r\nاز حكيمى پرسيدند زهد چيست ؟ گفت : با وجود موجود دنبال مفقود نگردى .\r\n\r\nضجر دانشمند\r\nدر كتاب انيس العقلاء آمده‌است از عادات پادشاهان فارسى اين بود كه وقتى يكى از آنها از دانشمندى خشمگين مىشد ، او را با نادانى حبس مىكرد .\r\n\r\nنادانى و عقل\r\nحكيمى گويد : دولت جاهل مايه عبرت عاقل است .\r\n\r\nعقل\r\nعطا از جابر روايت مىكند كه : مردى از بنىاسرائيل الاغى داشت ، روزى گفت : خدايا اگر الاغى داشتى آن را با الاغ خودم علوفه مىدادم . يكى از پيامبران آن عهد سخنش را شنيد و قصد او كرد ، به وى خطاب شد هر كسى به قدر عقلش مؤاخذه شود .\r\n\r\n\r\n","description":"","footnote":"\r\n( 1 ) - زمر ، 22 .\r\n","page_name":" 353 ","page_number":353},
  {"content":"\r\n\r\n\r\nخويشى و دوستى\r\nفرموده‌اند : خويشى به دوستى محتاج‌تر است از دوستى به خويشى .\r\n\r\nحوادث زمان\r\nنيز فرموده‌اند : در پيش آمدها ، حقيقت انسانها شناخته مىشود .\r\n\r\nدو امان زمين\r\nامام باقر عليه السلام از پدر از پدرانش از اميرالمؤمنين عليه السلام نقل مىكند كه : بر زمين دو امان خداست از آمدن عذاب الهى ، يكى از اين دو امان رفته است و دومى نزد شماست آن را نگهداريد . امانى كه رفته پيامبر خداست و امان دوم طلب آمرزش است . خدا فرموده‌است تا تو و تا استغفار در بين امت هست عذاب نمىشوند .  وَ ما كانَ اللَّهُ لِيُعَذِّبَهُمْ وَ أَنْتَ فِيهِمْ وَ ما كانَ اللَّهُ مُعَذِّبَهُمْ وَ هُمْ يَسْتَغْفِرُونَ  « 1 »\r\nمؤلف نهج‌البلاغه مىگويد : اين آيه از استخراج‌هاى زيبا و استنباطهاى لطيف است .\r\n\r\nرنج ايوب\r\nوقتى حال ايوب سخت شده بود ، زنش گفت : چرا بهبودى خود را از خدا نمىخواهى ، بيمارى تو طولانى شده‌است . ايوب گفت : واى بر تو ! ما هفتاد سال روزىهاى خوب خورده‌ايم ، بگذار همان مقدار سختى ببينيم ، پس از اين چيزى نگذشت كه شفا يافت .\r\n\r\nاصرار در دعا\r\nدر تورات آمده‌است : اى موسى هركه مرا دوست داشته‌باشد ، مرا فراموش نمىكند ، هركه آرزومند كرم من باشد ، اصرار بر خواسته‌اش مىورزد .\r\n\r\nعذاب آخرت\r\nعارفى گويد : دست تو كه عزيزترين عضو توست براى سرقت ربع دينار بريده مىشود ، پس ايمن نباش كه عقاب در آخرت همين شدت را داشته‌باشد .\r\n\r\nدنيا و آخرت\r\nدر نهج‌البلاغه آمده‌است : دنيا خانه عبور و آخرت سراى جاويدان است . از محل عبور براى قرار گاه خود توشه برگيريد . و حرمت خود را نزد كسىكه از اسرار شما آگاه است نشكنيد . از دنيا قلبهايتان را خارج كنيد پيش از اينكه بدنهايتان خارج شوند ، شما در اين\r\n\r\n\r\n","description":"","footnote":"\r\n( 1 ) - انفال ، 33 .\r\n","page_name":" 354 ","page_number":354},
  {"content":"\r\n\r\nدنيا براى آزمايش خلق شده‌ايد و در آن سرا براى آسايش .\r\n\r\nادب نفس\r\nحكيمى در باره‌ى ادب نفس گويد : نفس به بديها متوجه است و غالباً با آنهاست و لذا از تأديب بىنياز نيست ، البته تأديب منحصر در اخلاق ناپسند نيست ، بلكه اخلاق حميده نيز محتاج به تأديب هستند چون اينها اضدادى از آداب ناپسند دارند ، چه بسا هواى نفس اطاعت شده و غرور شهوت غالب شده او را از پا درآورد .\r\nاگر از تأديب غفلت شود و به عقل و توكل اميد ببندد ، اين رويكرد او را از تلاش براى تأديب باز مىدارد . در هر دو صورت پشيمان مىگردد ، و از ادب تهى شده و از ديواره‌هاى جهل داخل گشته‌است .\r\n\r\nادب\r\nحكيمى گويد : ادب يكى از دو منصب است . نيز گفته است : برترى به عقل و ادب است نه به ريشه و نسب چرا كه هركس بىادب باشد ، نسبش را ضايع مىكند و آنكه عقل نداشته‌باشد ، اصلش را تباه مىسازد .\r\nادب زشتى نسب را مىپوشاند . ادب وسيله هر برترى و راهى براى هر آبشخور است . باديه نشينى به فرزندش گفت : فرزندم ! ادب پشتوانه‌اى است كه خداوند آن را مايه استوارى عقل قرار داده‌است ، و زيورى است كه نسبهاى بد را آرايش مىكند ، هيچ عاقلى هرچند طبيعت درست داشته‌باشد ، از ادبى كه ثمره‌اش آشكار شود بىنياز نيست . چنانچه هيچ زمينى هرچند خاك آن حاصلخيز نباشد ، از آبى كه ميوه‌اش را آشكار كند ، بى نياز نيست .\r\n\r\nشرايط دوستى\r\nدر حديث آمده‌است : اگر با كسى دوست شدى ، از اسم و اسم پدر و قبيله و منزل او جويا شو . اين حق واجب دوست بر دوست است ، و موجب صفاى برادرى مىشود ، غير اين ، دوستى احمقان است .\r\n\r\nمقايسه تولد و مرگ\r\nاى آدميزاد تو به دنيا آمدى و گريه كردى و جمعى كنار تو خندان بودند . چنان زندگى كن و تلاش نما كه وقتى روز مرگ تو همه گريستند تو خندان و شاداب باشى .\r\n ولدتك امك يا ابن آدم باكيا * والناس حولك يضحكون سروراً\r\nفاجهد لنفسك ان تكون اذا بكوا * فى يوم موتك ضاحكاً مسروراً \r\n\r\n","description":"","footnote":"","page_name":" 355 ","page_number":355},
  {"content":"\r\n\r\n\r\nاسراف\r\nدر فقه چنين آمده‌است كه هرچه به انسان بهره رساند اسراف نيست . اسراف در تلف مال و ضرر به بدن است .\r\n\r\nتفسير آيه نامه عمل\r\nدر تفسير آيه شريفه  . . . وَ يَقُولُونَ يا وَيْلَتَنا ما لِهذَا الْكِتابِ لا يُغادِرُ صَغِيرَةً وَ لا كَبِيرَةً إِلَّا أَحْصاها  « 1 » ، تفسير كشاف از ابن‌عباس نقل كرده‌است كه : صغيرة تبسم و كبيرة قهقهه است .\r\nفضيل وقتى اين آيه را تلاوت مىكرد مىگفت : گنهكاران پيش از كبائر از گناهان كوچك ناله مىزنند .\r\n\r\nاسراف در خير\r\nحكيمى گويد : اسراف در خير نيست كما اينكه خيرى در اسراف نيست .\r\n\r\nنفس\r\nقيس بن حازم گويد : مردى نزد پيامبر خدا آمد و چون حالت رعشه‌اى پيدا كرد ، نتوانست خواسته‌اش را بگويد . پيامبر فرمود : آرام باش ، من پسر زنى هستم كه گوشت خشك شده مىخورد . ايشان اين را گفت تا خودخواهى را از خود بخشكاند و ريشه‌هاى عجب را قطع كند و نفس را در هم شكند و برترى جويى نفس را خوار نمايد .\r\n\r\nنبوت نه سلطنت\r\nروزى عمر بر پيامبر وارد شد . پيام‌آور خدا بر حصيرى آرام گرفته بود و اثر حصير بر بدنش نمايان بود . عمر در اين باره با او سخن گفت . پيامبر فرمود : ساكت اى عمر ، گمان كردى مقام من مقام كسرىهاست . مىخواست بگويد اين نبوت است نه سلطنت .\r\n\r\nچهل سالگى\r\nدر حديث آمده‌است انسان كه به چهل سالگى رسيد و توبه نكرد ، ابليس صورتش را مسح مىكند و مىگويد : پدرم فداى كسى باد كه رستگار نشود .\r\n\r\nتفسير آيه بدالهم من اللَّه\r\nدر تفسير آيه  وَ بَدا لَهُمْ مِنَ اللَّهِ ما لَمْ يَكُونُوا يَحْتَسِبُونَ  « 2 » آمده‌است : آنها اعمالى هستند كه\r\n\r\n\r\n","description":"","footnote":"\r\n( 1 ) - كهف ، 49 .\r\n( 2 ) - زمر ، 47 .\r\n","page_name":" 356 ","page_number":356},
  {"content":"\r\n\r\nگمان مىكردند نيك باشند ، روز قيامت معلوم مىشود گناه بوده‌اند .\r\n\r\nتفسير آيه لاتقتلوااولادكم\r\nدر تفسير تبيان در مقايسه آيه  وَ لا تَقْتُلُوا أَوْلادَكُمْ مِنْ إِمْلاقٍ نَحْنُ نَرْزُقُكُمْ وَ إِيَّاهُمْ  « 1 » و آيه  وَ لا تَقْتُلُوا أَوْلادَكُمْ خَشْيَةَ إِمْلاقٍ نَحْنُ نَرْزُقُهُمْ وَ إِيَّاكُمْ  « 2 » آورده‌است كه : در آيه اول روزى به پدران مقدم شده‌است چرا كه خطاب آيه به فقراء است ؛ چون فرموده ( من املاق ) . ولى در آيه دوم روزى به فرزندان مقدم شده‌است چون خطاب آيه به اغنياء است و اين از ( خشية املاق ) بدست مىآيد . به بيان ديگر در آيه اول دستور به نكشتن فرزندان به‌خاطر تهيدستى بود كه اين صفت فقراء است ولى در آيه دوم اين دستور به‌خاطر ترس از تهيدستى است كه اين ويژگى اغنيا مىباشد .\r\n\r\nپارسايى پيامبر\r\nكسى براى پيامبر هديه‌اى آورد و در خانه‌ى وى مىگشت تا ظرفى بيابد و آنچه آورده در ظرف بريزد ، ولى چيزى نيافت . پيامبر فرمود : بر زمين بريز . سپس خودش از آن ميل كرد .\r\nآن مرد به دوستانش گفت : پيامبر ، چون غلامان مىخورد و مانند آنان مىنوشد .\r\n\r\nارزش دنيا\r\nاگر دنيا به اندازه بال مگسى ارزش داشت ، هيچ كافرى ، شربتى از آب آن نمىآشاميد .\r\n\r\nقيامت\r\nغزالى در احياءالعلوم مىگويد : قيامت بر دو قسم است . كبرى و صغرى . مراد از قيامت كبرى روز حشر و جزا است .\r\nقيامت صغرى نيز حالت مرگ است . چنان كه پيامبر خدا صلى الله عليه و آله فرموده‌است كسىكه بميرد قيامت او آشكار مىشود . در اين قيامت آدمى تنها است ، لذا خدا مىفرمايد :  وَ لَقَدْ جِئْتُمُونا فُرادى كَما خَلَقْناكُمْ أَوَّلَ مَرَّةٍ  . ولى در قيامت كبرى كه دستجات مردم گرد مىآيند آدمى تنها نيست . ترس و وحشت قيامت صغرى حكايت از قيامت كبرى مىنمايد با اين اختلاف كه ترس در قيامت صغرى ويژه هر فرد است و ترس در قيامت كبرى عمومى است .\r\nتو مىدانى كه از زمين خلق شده‌اى و بهره تو از خاك ، همان بدن توست نه چيز ديگر ،\r\n\r\n\r\n","description":"","footnote":"\r\n( 1 ) - انعام ، 151 .\r\n( 2 ) - اسراء ، 31 .\r\n","page_name":" 357 ","page_number":357},
  {"content":"\r\n\r\nپس بدن ، زمين اختصاصى توست و آنچه از زلزله زمين مربوط به تو است ، همان زلزله در بدن توست .\r\nاستخوانهاى بدن تو ، كوههاى زمين و سر تو ، آسمان زمين و دل تو ، خورشيد زمين و گوش و چشم و ساير اجزاء تو ستارگان آسمان تو هستند . خونى كه در رگهاى تو جارى است ، درياهاى جارى سرزمين تو هستند . اگر كوههاى وجود تو از هم بپاشد ، كوههاى زمين از هم مىپاشد ، و اگر دل تو خاموش شود ، خورشيد تاريك شود و همين‌طور ساير اجزاء .\r\nالبته‌اضطراب و وحشت در قيامت كبرى بسيار بيشتر از قيامت صغرى مىباشد و اين مثالها نمونه آن ترسها بود . وقتى اين اضطراب با مرگ تو حاصل شود ، هرچه بر تو وارد شده بر ساير خلايق هم وارد مىشود و نمونه‌اى از قيامت كبرى خواهد بود . وقتى حواس تو از كار افتد مانند اين است كه ستارگان پراكنده شوند . چرا كه روز و شب براى شخص كور ، يكسان است . و وقتى كسى سر از دست دهد ، مانند اين است كه آسمان انشقاق يافته‌باشد . چون آنكه سر ندارد ، آسمان ندارد .\r\nنسبت قيامت صغرى به كبرى ، نسبت ولادت صغرى يعنى خروج از پشت پدر به رحم مادر ، به ولادت كبرى ، يعنى متولد شدن است و نسبت وسعت عالمى كه آدمى با مرگ به سوى آن مىرود به دنيا ، مثل نسبت دنيا به رحم بلكه وسيع‌تر و غير قابل شمارش‌تر است .\r\n\r\nريا\r\nدو صاحبدل در حال گفتگو با هم بودند . مىگفتند و مىشنيدند و مىگريستند چون گاه ملاقات به پايان رسيد ، يكى به ديگرى گفت : گمان مىكنم بهتر از اين مجلس نداشته‌ايم .\r\nديگرى گفت : مىترسم بدتر از اين مجلس نداشته‌باشيم . گفت : چرا ؟ پاسخ داد : تو سعى مىكردى كه بهترين سخنان را بيان كنى و مرا تحت تأثير قرار دهى و من نيز تلاش مىكردم بهترين چيزهارا بيان كنم . بنابراين ما هر دو خود را براى يكديگر مىآراستيم .\r\n\r\nفراموشى نيكى\r\nلقمان به فرزندش گفت : فرزندم ، تا از دنيا مىروى خطاهايت را در جلو چشمانت مجسم كن ، ولى نيكىها را فراموش نما چرا كه كسىكه فراموشش نمىكند ، آنها را مىشمارد .\r\n\r\nكهانت\r\nچه بسا كسىكه ماليخوليا و سوداء و ديوانگى بر او چيره شده‌است ، بر علوم غيب چيره\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nمىشود و خبرهاى واقعى از آينده مىدهد . علت آن اين است كه وقتى سوداء بر مغز كسى چيره شود ، خيالات پيش از جنون از كار افتاده و قسمت مربوط به خيال در مغز اندك اندك تحليل مىيابد و نفس از وجود آن خاطر جمع مىشود . تا پيش از اين نفس از خيال كمك مىگرفت و ساير حواس را به كار مىگرفت ، در اين حالت نفس مىتواند با آسانى بيشترى با عوالم قدسى مرتبط شود و چون حجابى ندارد ، از حالات خود و خانواده و . . . ، صورتهايى بر نفس او نقش بندد .\r\n\r\nانطباع و انعكاس آينه\r\nآيا نگاهى كه در آينه صيقلى به چشم مىآيد بر اثر انطباع است يا انعكاس . برخى قائل به انطباع و جمعى قائل به انعكاس هستند . هر كدام دلائلى دارند كه بىايراد نيست .\r\nدليل ما بر انطباع اين است كه : هر چيز مستوى در آينه معكوس و هر چيز معكوس مستوى به نظر مىرسد . مثلًا نوشته در آينه معكوس به نظر مىرسد و نقش انگشتر مستوى . چنين تجربه‌اى حكايت از انطباع مىكند كه اگر بر اثر انعكاس بود ، بايستى فرقى نمىكرد چه اينكه بنابر انعكاس ، هر چيز مريى همان شىء معين است . و تنها بيننده هنگام ديدن به معكوس بودن آن توجه ندارد .\r\n\r\nاميد حجاج\r\nحجاج لحظات آخر حياتش مىگفت : خدايا مردم مىگويند تو مرا نمىبخشى ، تو مرا ببخش . عمربن عبدالعزيز از اين كلمه او متعجب بود و بر حال او غبطه مىخورد ، وقتى اين مطلب براى حسن بصرى حكايت شد ، وى گفت : آيا براستى اين حرف را زد ؟ گفتند : آرى .\r\nگفت : اميد مىرود نجات يابد .\r\n\r\nدست بالاتر از دست\r\nشبلى به يكى از صوفيان رسيد كه سر مىتراشيد . شبلى گفت : به‌خاطر خدا سر مرا بتراش ، سرتراش پذيرفت ، شبلى براى تقدير از كار وى چهل دينار به او داد . سرتراش نپذيرفت و گفت من براى خدا چنين كرده‌ام و اجرت نمىخواهم . شبلى دست بر سر كوفت و به خود گفت : همه‌ى مردم ، حتى سرتراش از تو بهتر است .\r\n\r\nدهان و بينى\r\nهمه‌ى حيوانات كه نفس مىكشند ، از بينى نفس مىكشند . مگر آدمى كه هم از بينى و هم از دهان نفس مىكشد . علت آن اين است كه آدمى در حال گفتگو الزاماً حروف را از\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nمخرج قطع مىكند و برخى از اين حروف از بينى تلفظ مىشوند و لذا به ناچار بايد هوا در بينى جريان داشته‌باشد .\r\nدامپزشكى كه مىخواست دهان اسبى باز كند وسيله كارش در دماغ اسب فرو رفت و در جا او را كشت .\r\n\r\nبويايى\r\nبويايى انسان از ساير حيوانات ضعيف‌تر است . به‌همين خاطر براى اينكه بويى را استشمام كند بايد اشياء را بجوشاند يا بمالد يا لوله‌هاى بينى را كوچك كند .\r\nدر بالاى بينى دو سوراخ بسيار نازك است كه در برابر دو مجراى اشك قرار گرفته‌اند . از آن دو بوهاى تند وارد چشم مىشود به‌همين جهت چشم از بوى عرق زير بدن ناراحت مىگردد ، و يا از بوى پياز اشك آن سرازير مىشود . از همين دو منفذ ، فضولات غليظه درون چشم به بيرون مىريزد . اگر اين دو منفذ بسته شود چشم به‌خاطر جمع شدن فضولات بيمار مىشود .\r\n\r\nدرخواست مرگ\r\nمهبلى وزير بود . وقتى اقبالش افول كرد شعرى سرود و گفت : مرگ مرا مىفروشند تا بخرم ، من اين زندگى را نخواهم ، خدا به كسى جزا دهد كه براى مرگ دوستش صدقه مىدهد ، هر وقت نگاهم به قبرى مىافتد مىگويم كاش من در آن بودم .\r\n الا موت يباع فاشتريه * فهذاالعيش ما لا اشتهيه\r\nجزى اللَّه المهيمن نفس حر * تصدق بالوفاة على الاخيه\r\nاذا ابصرت قبراً قلت شوقاً * الا يا ليتنى امسيت فيه \r\n\r\nاقبال و ادبار دنيا\r\nگفته شده : روزگار به يك حال نيست هرگاه به تو پشت كرد ، صبر كن كه او صبر ندارد .\r\n الدهر لا يبقى على حاله * لكنه يقبل او يدبر\r\nفان تلقاك بمكروهه * فاصبر فان الدهر لا يصبر \r\n\r\nآغاز آرامش\r\nگويم : هركه بر زمين راه مىرود از مرگ اكراه دارد ، با اينكه اگر به چشم عقل به مرگ مىنگريست ، مىدانست كه مرگ بزرگترين آسايش است .\r\n ان هذا الموت يكرهه * كل من مشى ( يمشى ) على الغبراء \r\n\r\n","description":"","footnote":"","page_name":" 360 ","page_number":360},
  {"content":"\r\n\r\n و به عين العقل لو نظروا * لرءاه راحة الكبرى \r\n\r\nبيمارى و زندان ، پيرى\r\nبطلميوس گويد : بيمارى زندان بدن و پيرى زندان روح است .\r\n\r\nپزشك قانع\r\nابن ابى صادق پزشكى با اخلاق و حكيم و قانع بود ، پادشاه دورانش او را به خدمت خواند ، وى نپذيرفت و گفت : شايسته خدمت شاه نيست ، شاه مىخواهد كسى را به خدمت بگيرد كه نفع زيادى ندارد .\r\n\r\nمناجات\r\nطاوس يمانى گويد : شبى در حجر اسماعيل بودم . امام سجاد عليه السلام وارد شد . با خود گفتم مردى از تبار پيامبر است ، چه خوب كه دعايش را بشنوم . وى در بين دعايش مىگفت :\r\nبنده‌ى خارت در درگاه توست ، گداى تو در درگاه توست ، مسكين تو در درگاه توست !\r\nعبيدك بفنائك ، سائلك بفنائك ، مسكينك بفنائك .\r\nطاوس گويد : هرگز خدا را به اين نخواندم مگر اينكه خداوند مشكلم را حل مىكرد .\r\n\r\nمقايسه مرگ و زندگى\r\nيكى از گذشتگان مىگويد : از چيزهايى كه موجب برترى مرگ بر زندگى است اين است كه : مؤمنى نيست كه مرگ براى او بهتر از زندگى نباشد چرا كه اگر محسن باشد خدا مىفرمايد : آنچه نزد خدا است برتر است  وَ ما عِنْدَ اللَّهِ خَيْرٌ وَ أَبْقى لِلَّذِينَ آمَنُوا  « 1 » و اگر گنهكار باشد خدا مىفرمايد : گمان نكن كفار را كه مهلت مىدهيم بر اى آنها نيك است . مهلت‌شان مىدهيم تا گناهشان بيشتر شود  وَ لا يَحْسَبَنَّ الَّذِينَ كَفَرُوا أَنَّما نُمْلِي لَهُمْ خَيْرٌ لِأَنْفُسِهِمْ ، إِنَّما نُمْلِي لَهُمْ لِيَزْدادُوا إِثْماً . . .  « 2 »\r\n\r\nمرگ ، كمال\r\nيكى از فيلسوفان مىگويد : انسان جز به سبب مرگ ، به كمال انسانى نمىرسد .\r\n\r\nپاداش مرگ\r\nشاعرى گفته است : خداوند مرگ را پاداش نيك عطا كند ، چه اينكه مرگ از هر مهربانى به\r\n\r\n\r\n","description":"","footnote":"\r\n( 1 ) - شورى ، 36 .\r\n( 2 ) - آل عمران ، 178 .\r\n","page_name":" 361 ","page_number":361},
  {"content":"\r\n\r\nما مهربان‌تر است .\r\nانسان را از آزارها راحت مىسازد و به خانه شريفتر نزديك‌تر مىنمايد .\r\n جزى اللَّه عنا الموت خير جزائه * ابرّبنا من كل برٍّ وأرأف\r\nيجعل التخليص النفوس من الاذى * و يدنى من الدار التى هى اشرف \r\n\r\nخطر رياست\r\nعلامه حلى در كتاب خلاصة الرجال ذيل نام صفوان بن يحيى از امام كاظم عليه السلام روايت كرده‌است كه : دو گرگ گرسنه بر گله بىچوپان زيانشان كمتر از رياست بر دين مؤمن است .\r\n\r\nعلت عناد ابليس\r\nشيطان تلاش عابدان را زشت و صفاى حالشان را بهم مىزند ، چرا كه آنان را در حالى و در لباسى مىبيند كه خودش قبلًا همان را به تن داشته‌است . و آنان به چيزى فخر مىورزند كه وى قبلًا به همان افتخار مىكرده‌است . معلوم است هركه از موقعيت قبلى خود بيفتد و عزل گردد ، با هركه آن را تصاحب كند ، دشمنى مىورزد ، چرا كه وى نسبت به آن ولايت ، غيرت دارد .\r\n\r\nاجابت دعا\r\nيكى از عارفان گويد : تأخير اجابت دعا با اصرار دعا موجب ناميدى تو نشود . خداوند همان چيزى كه واقعاً به صلاح تو باشد به اجابت مىرساند نه آنچه كه تو خود صلاح خويش مىدانى ، نيز خدا هر وقت كه صلاح تو باشد حاجت تو را روا مىدارد نه آن گاه كه تو مىخواهى .\r\n\r\nكريم\r\nهمت خود را به سوى غير روان مكن كه كريم مطلق ، آرزوى تو را از خاطر نمىبرد .\r\n\r\nتواضع حقيقى\r\nهر كس اظهار فروتنى كند ، متكبر است ، چون تواضع جز از رفعت نيست . پس وقتى كه خود را متواضع دانستى ، تو از متكبران هستى . متواضع آن نيست كه كار خود را در مقام فروتنى يا بالاتر از حد خودش ببيند ، فروتن كسى است كه وقتى فروتنى كند ، بداند كه كار او پايين‌تر از حد خود است .\r\n\r\nفيض خدا\r\nاگر مىخواهى بخششها بر تو ببارد ، پس نيازمندى به سوى خدا را بپسند چرا كه خدا\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nمىفرمايد :  إِنَّمَا الصَّدَقاتُ لِلْفُقَراءِ  « 1 »\r\n\r\nتفسير آيه اولم نعمر لكم\r\nاز امام صادق عليه السلام تفسير آيه  أَ وَ لَمْ نُعَمِّرْكُمْ ما يَتَذَكَّرُ فِيهِ مَنْ تَذَكَّرَ . . .  « 2 » ، فرمود : اين آيه توبيخ جوانان هجده ساله است .\r\n\r\nفقر ، حال عبادت\r\nاز اسرارى كه خدا به موسى عليه السلام داد ، اين بود : اى موسى ، وقتى ديدى فقر مىآيد به او خوش آمد گو كه شعار صالحان است ، و چون ديدى ثروت مىآيد ، بگو : گناهى كرده‌ام كه خدا عقوبتش را به تعجيل انداخته‌است .\r\nدر هنگام عبادت خود ، به بىنيازى خدا از آن عبادت ننگر ، چرا كه اگر خدا به بىنيازى خويش مىنگريست ، عبادتى از تو نمىخواست . بلكه به عبادت از آن نظر كه خود به آن نيازمندى و در پى تحصيل كمال هستى بنگر . بنگر به چيزى كه خدا براى تو خواسته ، و در اصلاح آن كوشا باش . كه او نيازى به تو ندارد . اگر اين حقيقت را رعايت نكنى ، مقام عبادت و نظام آن را ضايع ساخته‌اى .\r\n\r\nوجود و عدم\r\nعارفى گويد : نگاه كننده به عقل خود در مىيابد كه وجود بر عدم سبقت جسته است ؛ چون همه‌ى موجودات به اين گواهى مىدهند . چه اينكه اگر عدم بر وجود سابق مىشد ، وجود موجود محال مىشد و خداست كه آغاز و پايان و آشكار و نهان است و هر چيزى نشانه وحدانيت اوست .\r\n و فى كل شىء له آيه * تدل على انه واحد \r\n\r\nلذت عقلى\r\nلذت عقلى تمام‌تر و بسيار و بدون حصر و بزرگتر از لذت حسى است . تكامل به سوى خداوند سبحان با اعمال و اخلاق شايسته و لذت مناجات با او از برترين كمالات و بزرگترين لذتهاست .\r\nاينك تعجب اينجاست كه خداوند چگونه در برابر طاعات و عبادات ما ، پاداش معين\r\n\r\n\r\n","description":"","footnote":"\r\n( 1 ) - توبه ، 60 .\r\n( 2 ) - فاطر ، 37 .\r\n","page_name":" 363 ","page_number":363},
  {"content":"\r\n\r\nمىكند ! چه اينكه هدايت كننده توفيق دهنده ، يارى رساننده سزاوارتر به پاداش است ولى وسعت وجودى خدا و گستره رحمت او ، موجب هر دو امر با هم است . خدا مىفرمايد : آيا جزاى خوبى جز خوبى است  هَلْ جَزاءُ الْإِحْسانِ إِلَّا الْإِحْسانُ  « 1 » ، بنگر چگونه خدا جزايى كه اعطا مىكند ، احسان ناميده‌است ، پس حق تعجب در اين امور دقيق را ادا نما و از كسىكه در اين راه قدم گذاشته ، تشكر كن .\r\n\r\nپارسايى\r\nزهد بر دو قسم است ، زهد عامه و زهد خاصه . زهد عامه همان زهد ظاهرى در دنياست ولى زهد خاصه يعنى انسان دنيا را اساساً چيزى نداند تا از آن كناره جويد . براى او بايد فقر و غنا يكى باشد . و دو لباس كهنه و نو يا دو خوراك پايين و بالا فرق نداشته‌باشد .\r\n* امام على عليه السلام مىفرمايد : ايمان در صورتى به كمال مىرسد كه از پوشيدن هيچ لباسى ننگ نداشته‌باشى ، و از هيچ غذايى نفرت نداشته‌باشى ، قرآن به‌همين مطلب اشاره كرده‌است :  لِكَيْلا تَأْسَوْا عَلى ما فاتَكُمْ وَ لا تَفْرَحُوا بِما آتاكُمْ  « 2 »  . \r\n\r\nجاى بخشش\r\nامام على عليه السلام مىفرمايد : كسى را عفو كنيد كه بر آن اصرار مىورزد نه كسىكه اقرار به گناه مىكند .\r\n\r\nدوست\r\nنيز مىفرمايد : جدا شدن از نادان برابر دوستى با دانا است .\r\n\r\nتنفر دل\r\nنيز مىفرمايد : از كسى بترسيد كه دلهايتان از او متنفر است .\r\n\r\nغيبت ، تهمت\r\nيكى از صالحان گويد : اگر از گناه اكراه نمىداشتم ، دوست داشتم تمام مردم شهر عليه من قيام كنند و مرا غيبت نمايند .\r\nچه چيز گواراتر است از پنج چيز كه آدمى آن را در قيامت در نامه‌اش مىبيند كه آنها را\r\n\r\n\r\n","description":"","footnote":"\r\n( 1 ) - رحمن ، 60 .\r\n( 2 ) - مأيوس بر فوت شده‌ها نشوى و به آنچه بدست مىآورى شادمان نگردى . حديد ، 23 .\r\n","page_name":" 364 ","page_number":364},
  {"content":"\r\n\r\nمرتكب نشده و از آنها آگاهى ندارد .\r\n\r\nتسليم و رضا\r\nمصيبت‌هاى زياد و گرفتارىهاى پىدرپى براى مؤمن سنگين نيست تا او تسليم و رضا در برابر خدا را نپذيرد ، وى چون كبوترى است كه جوجه‌اش را از لانه‌اش مىگيرند و باز به آنجا باز مىگردد .\r\n\r\nدانشمند و نادان\r\nدانشمند ، نادان را مىشناسد چون قبلًا خود چنين بوده‌است ولى جاهل ، دانشمند را نمىشناسد چون عالم نبوده‌است .\r\n\r\nكينه\r\nدنيا كوتاهتر از آن است كه انسان كينه‌هارا دنبال كند .\r\n\r\nانس با خدا\r\nهركه با خدا مأنوس است ، از مردم وحشت دارد .\r\n\r\nعرض بهشت\r\nهارون الرشيد به ابن‌سماك گفت : مرا موعظه كن ، ابن‌سماك گفت : بپرهيز كه بر بهشتى عرضه شوى كه عرض آن آسمانها و زمين است و براى تو جاى پايى نباشد .\r\n\r\nگريه بر گذشته\r\nابوسليمان دارانى گويد : اگر عاقل باقى عمر خود را بر گناهان گذشته‌اش بگريد ، سزاوار است تا زمان مرگ لحظه‌اى بىغصه نباشد . اينك چگونه است حال كسىكه جاهلانه آينده‌ى عمرش را چون گذشته تباه مىكند .\r\n\r\nنفس\r\nعارفى گفته است : اين نفس در نهايت خست و پستى و جهالت و سفاهت است . شاهد اين مطلب اين است كه وقتى قصد گناه كرد و شهوتش برانگيخته شد ، اگر خدا و سپس رسول و جمع انبياء او و سپس تمام كتاب‌هاى آسمانى و صالحان و عابدان گذشته را واسطه كنند و نيز مرگ و قبر و قيامت و بهشت و و آتش را به او ياد آورى كنند ، از گناه دست برنمىدارد . در حالى كه اگر پس از ارضاء شهوتش او را از لقمه‌اى نان محروم كنند ، زبون مىشود . زيبا گفته است كه :\r\n بنان سازند مردم رام هر سگ را و ليكن تو * اگر خواهى كه گردد رام نفس سگ ، مده نانش \r\n\r\n","description":"","footnote":"","page_name":" 365 ","page_number":365},
  {"content":"\r\n\r\n\r\nغيبت\r\nغيبت صاعقه‌اى مهلك است . هركه مردم را غيبت مىكند ، مانند كسى است كه منجنيقى ساخته و اعمال نيك خود را به شرق و غرب پرتاب مىكند .\r\nبه حسن بصرى گفتند : اى ابوسعيد ! فلانى تو را غيبت مىكند . حسن طبقى از رطب براى او فرستاد و گفت : شنيده‌ام حسنات خود را براى من فرستاده‌اى ، خواستم با اين طبق جبران كنم .\r\nنزد عبداللَّه مبارك حرف از غيبت شد ، ابن‌مبارك گفت : اگر غيبت كنم ، از مادرم غيبت مىكنم چون او به حسنات من سزاوارتر است .\r\n\r\nتلاش ، گناه\r\nپيامبر خدا صلى الله عليه و آله فرموده‌است : در كار خود تلاش كنيد ، و چون از كارى ناتوان شديد ، به گناه نپردازيد .\r\n\r\nعبادت\r\nمرحوم كلينى از امام صادق عليه السلام روايت كرده‌است كه برترين مردم كسى است كه به عبادت عشق ورزد و با آن معانقه كند و قلباً آن را دوست داشته‌باشد و يا بدنش مباشر آن شود و به درگاه خدا ضجه زند و نگران سخت و آسان دنيا نباشد .\r\n\r\nدوستى\r\nعارفى گويد : برادرت آن كسى است كه ديدنش پيش از شنيدن سخنانش تو را به ياد خدا اندازد .\r\n از بخت بد است بىسرانجامى من * و از سستى طالع است ناكامى من \r\n هر چند به حال خويشتن مىنگرم * جمع آمده اسباب پريشانى من \r\nديگرى گفته\r\n فصاد به قصد آنكه بردارد خون * شد تيز كه نيشتر زند بر مجنون\r\nمجنون بگريست گفت از آن مىترسم * كايد بدل خون غم ليلى بيرون \r\n\r\nحال عارف\r\nبه عارفى گفتند : حال تو چگونه است ؟ گفت : آنچه نمىخواهم مىيابم و آنچه مىخواهم نمىيابم .\r\n\r\n","description":"","footnote":"","page_name":" 366 ","page_number":366},
  {"content":"\r\n\r\n\r\nمردار شب\r\nابن مسعود مىگويد : مردار شب و قطرب روز ( حيوانى كه هر روز در راه است ) نباشيد .\r\n\r\nتقوا\r\nعارفى به استادش گفت : سفارش كاملى به من بفرما . گفت : تو را سفارش مىكنم به سفارش پروردگار اول و آخر جهانيان كه فرمود :  . . . وَ لَقَدْ وَصَّيْنَا الَّذِينَ أُوتُوا الْكِتابَ مِنْ قَبْلِكُمْ وَ إِيَّاكُمْ أَنِ اتَّقُوا اللَّهَ . . .  « 1 » و شكى نيست كه خداى متعال به صلاح بندگان از همه آگاه‌تر است و رحمت و رأفت خدا از هركس برتر است .\r\nاگر در دنيا خصوصيتى براى بنده سزاوارتر و پر خيرتر و با ارزش‌تر و عبوديت آفرين‌تر از اين خصلت يعنى تقوا وجود مىداشت ، خدا آن را بيان مىكرد ، و بندگانش را به آن سفارش مىكرد . وقتى فقط تقوا آورده‌است ، دانسته مىشود كه تقوا جامع هر نصيحت و ارشاد و بيدارباش و خير و صلاح است .\r\n\r\nشكر بى جا\r\nحكيمى گويد : هرگاه كسى بدون اينكه از تو خيرى ببيند تشكر كرد ، بدان اگر كمكى كردى و به آخر نرساندى كفران مىكند .\r\n\r\nنوشتن\r\nنيز گويد : اگر سخنى از كسى شنيدى بنويس و نوشته‌ات را معيار تميز سخن او قرار ده .\r\n\r\nتقوا\r\nعارفى گويد : خير دنيا و آخرت در يك كلمه جمع شده‌است و آن تقواست . خدا در قرآن آن را بسيار ياد كرده‌است و خير و ثواب و سعادت دنيوى و كرامت اخروى را به آن وابسته نموده‌است . در اينجا دوازده خصلت آن مطرح مىشود .\r\n1 - مدح و ثنا ، مانند :  . . . وَ إِنْ تَصْبِرُوا وَ تَتَّقُوا فَإِنَّ ذلِكَ مِنْ عَزْمِ الْأُمُورِ  « 2 »\r\n2 - حفظ ، مانند :  . . . وَ إِنْ تَصْبِرُوا وَ تَتَّقُوا لا يَضُرُّكُمْ كَيْدُهُمْ شَيْئاً . . .  « 3 »\r\n\r\n\r\n","description":"","footnote":"\r\n( 1 ) - نساء ، 131 .\r\n( 2 ) - آل عمران ، 116 و 186 .\r\n( 3 ) - همان ، 120 .\r\n","page_name":" 367 ","page_number":367},
  {"content":"\r\n\r\n3 - يارى ، مانند :  إِنَّ اللَّهَ مَعَ الَّذِينَ اتَّقَوْا . . .  « 1 »\r\n4 - رهايى از سختى و روزى حلال ، مانند :   وَ مَنْ يَتَّقِ اللَّهَ يَجْعَلْ لَهُ مَخْرَجاً وَ يَرْزُقْهُ مِنْ حَيْثُ لا يَحْتَسِبُ   « 2 »\r\n5 - كار نيك ، مانند :   يا أَيُّهَا الَّذِينَ آمَنُوا اتَّقُوا اللَّهَ وَ قُولُوا قَوْلًا سَدِيداً يُصْلِحْ لَكُمْ أَعْمالَكُمْ . . .   « 3 »\r\n6 - گذشت گناهان ، مانند :  يُصْلِحْ لَكُمْ أَعْمالَكُمْ وَ يَغْفِرْ لَكُمْ ذُنُوبَكُمْ . . .  « 4 »\r\n7 - محبت خدا ، مانند :  فَإِنَّ اللَّهَ يُحِبُّ الْمُتَّقِينَ .  « 5 »\r\n8 - پذيرش اعمال ، مانند :  . . . إِنَّما يَتَقَبَّلُ اللَّهُ مِنَ الْمُتَّقِينَ .  « 6 »\r\n9 - اكرام و احترام ، مانند :  . . . إِنَّ أَكْرَمَكُمْ عِنْدَ اللَّهِ أَتْقاكُمْ  « 7 »\r\n10 - بشارت هنگام مرگ ، مانند :   الَّذِينَ آمَنُوا وَ كانُوا يَتَّقُونَ لَهُمُ الْبُشْرى فِي الْحَياةِ الدُّنْيا وَ فِي الْآخِرَةِ . . .   « 8 »\r\n11 - نجات از آتش ، مانند :  ثُمَّ نُنَجِّي الَّذِينَ اتَّقَوْا . . .  « 9 »\r\n12 - جاودانى در بهشت ، مانند :  . . . أُعِدَّتْ لِلْمُتَّقِينَ  « 10 »\r\nاين ويژگيهايى است كه سعادت دو جهان را به دنبال دارد ، و همه ذيل تقواست ، پس تقوا گنجى نهان و غنيمتى سنگين و خيرى بسيار و رستگارى بزرگى است .\r\n\r\nدنيا\r\nشعبى گويد : مثالى براى دنيا زيباتر از سخن كثير نمىبينم كه مىگويد : به ما بدى يا نيكى كنى ، دنيا قابل سرزنش نيست ، و ضررى هم بيشتر از آن نيست .\r\n\r\n\r\n","description":"","footnote":"\r\n( 1 ) - نحل ، 128 .\r\n( 2 ) - طلاق ، 2 و 3 .\r\n( 3 ) - احزاب ، 70 و 71 .\r\n( 4 ) - همان ، 71 .\r\n( 5 ) - آل عمران ، 76 .\r\n( 6 ) - مائده ، 27 .\r\n( 7 ) - حجرات ، 13 .\r\n( 8 ) - يونس ، 63 و 64 .\r\n( 9 ) - مريم ، 72 .\r\n( 10 ) - آل عمران ، 133 .\r\n","page_name":" 368 ","page_number":368},
  {"content":"\r\n\r\n اسيىء بنا او احسنى لا ملومة * لدنيا و لا مقلوة ان تقلت \r\n* مأمون عباسى گويد : اگر دنيا خودش را توصيف كند ، به شكلى كه ابونواس توصيف كرده ، وصف نمىكند ، ابونواس گويد : وقتى دنيا آزمايش شود و در خانه‌اى وارد گردد ، در لباس دوستى ، دشمنى مىكند .\r\n اذا امتحن الدنيا لبيت تكشفت * له عن عدو فى ثياب صديق \r\n\r\nنعمت دنيا\r\nعارفى گويد : دنيا براى سه چيز طلب شود ، ثروت ، عزت ، راحتى . هركه در دنيا زهد ورزد ، عزت يابد و آنكه قناعت پيشه كند ، ثروتمند شود و آنكه كمتر زحمت كشد ، راحتى يابد .\r\n\r\nيارى از دشمن\r\nحكيمى گويد : دشمن دوتاست ؛ دشمنى كه تو به وى ستم كرده‌اى ، ظلم تو موجب دشمنى وى با تو مىشود . ديگرى دشمنى است كه وى به تو ستم كرده و عداوت تو را برانگيخته‌است . اكنون اگر مشكلى براى تو پيش آمد ، و مضطر به طلب يارى از يكى از آنها شدى ، از دومى كمك بگير و به كمك او اطمينان بيشترى داشته‌باش .\r\n\r\nبردبارى\r\nبردبارى تو در برابر زيردستان ، پوشاننده عيب تو است در برابر بالاتر از تو .\r\n\r\nياد مرده\r\nحكيمى در حال احتضار بود ، برادرش به شدت مىگريست ، محتضر گفت : آرام بگير ، به زودى در مجلسى كه نام من به ميان آيد ، مىخنديد .\r\n\r\nارزش غذا\r\nجالينوس گويد : هدف من از خوردن غذا اين است كه بخورم تا زنده بمانم ولى غرض ديگران اين است كه زنده بمانند تا بخورند .\r\n\r\nدست و صورت\r\nحكيمى ديد كسى دست خود مىشست ، گفت : خوب بشوى كه آن ريحان صورت توست .\r\n\r\nكبر\r\nحكيمى گويد : اگر انسان سه مشكل نمىداشت در برابر هيچ كس و هيچ چيز تواضع نمىكرد ، فقر ، مرض ، مرگ . ولى او با وجود اين سه باز هم گاهى از كبر دست برنمىدارد .\r\n\r\n","description":"","footnote":"","page_name":" 369 ","page_number":369},
  {"content":"\r\n\r\n\r\nدوست\r\nاز حكيمى پرسيدند : سفر چه كسى طولانىتر است ؟ پاسخ داد سفر مسافرى كه در پى دوست شايسته است .\r\n\r\nوصف خدا\r\nاوصاف ششگانه‌ى خدا ، به ميزان عقل قاصر و خيال محدود و عادت ما بر توصيف هر چيز ديگر است . ما آنها را كمال مىدانيم و از دو طرف نقيض ، شريف‌ترين و كامل‌ترين آنها را برمىگزينيم .\r\nبه همين مسئله امام باقر عليه السلام اشاره كرده‌است . ما خدا را از آن جهت كه به علماء علم و به قادرين قدرت داد ، عالم و قادر نمىدانيم ، در اين صورت حتى اگر خدا را از ديگران امتياز دهيم باز هم مخلوق و مصنوع مىشود . چه بسا مورچه كوچك هم مىپندارد خدا مانند او دو شاخك دارد ، چون تصور مىكند هركه دو شاخك را نداشته‌باشد ناقص است . مطابق همين مطلب ، سخنى از پيامبر خدا صلى الله عليه و آله رسيده‌است كه مشام صاحبان خرد را معطر مىكند .\r\nيكى از اهل كمال در اين باره مىگويد :\r\n آنچه پيش تو غير از آن ره نيست * غايت فهم تست ، اللَّه نيست \r\nنيز مىگويد : سپاس از خداست كه به قدر خودش نه به اندازه بنده ، سپاس از براى خداست كه منكر او منكر تصور خود است .\r\n الحمد لله به قدر اللَّه * لا قدر وسع العبد ذى التناهى\r\nالحمد لله الذى من انكره * فانما انكر ما تصوره \r\nافضل الدين كاشى\r\n گفتم همه ملك حسن سرمايه تست * خورشيد فلك چو ذره در سايه‌ى تست\r\nگفتا غلطى ز ما نشان نتوان يافت * از ما ، تو هر آنچه ديده‌اى پايه تست \r\nخلاصه اينكه همه‌ى ستايش‌هاى بشر از اوست ، وقتى با دقت بنگرد مىبيند همه‌ى ستايش‌هاى او هم مانند ستايش آن شبان است كه موسى سخن او را شنيد ، يا آب گنديده‌اى است كه اعرابى به عنوان سوغات براى خليفه برد .\r\nاز خدا خواهانيم كه بضاعت محدود ما را به كرم و جود و احسان و عفو خويش بپذيرد كه او جواد و كريم و رؤف و رحيم است .\r\n\r\n","description":"","footnote":"","page_name":" 370 ","page_number":370},
  {"content":"\r\n\r\n\r\nكلام نيك ، لفظ و معنى\r\nاز بليغى پرسيدند : چه كلامى نيك‌تر است ؟ گفت : كلامى كه لفظ آن به گوش تو نزديك‌تر از معناى آن به قلب تو است .\r\n\r\nجان بدر بردن\r\nدر ديوان منسوب به امام على عليه السلام آمده‌است : هركه گوهر پاكيزه ندارد ، گفتار پاكيزه از او بيرون نيايد . عمل هر كسى شبيه به عمل كننده‌است و از كوزه جز آنچه در آن است ، بيرون نيايد .\r\n من لم يكن عنصره طيباً * لم يخرج الطيب من فيه\r\nكل امر يشبهه فعله * و ينضح الكوز بما فيه \r\nگويند\r\n اى عاشق و زاهد از تو در ناله و آه * نزديك تو و دور ترا حال تباه\r\nكس نيست كه از تو جان تواند بردن * آن را بتغافل كشى اين را به نگاه \r\n\r\nمعيار دوستى\r\nوقتى هم رأى و هم عقيده بودن از قواعد برادرى و سبب دوستى است ، عقل و فضيلت بسيار موجب مىشود كه آدمى در پى دوستانى چون خود برود و چون تعداد اين دسته اندك است ، دوستان اين عده هم كم مىباشد ؛ چرا كه اكثر مردم نادان و كم عقل هستند . با اين وصف نه عاقل متمايل به دوستى با جاهل است و نه جاهل با عاقل . ولى چون افراد نادان بسيارند ، دوستانشان هم بسيار مىباشند .\r\n\r\nپند\r\nامام على عليه السلام در نهج‌البلاغه مىفرمايد : خدا بيامرزد كسىكه حكمتى را بشنود و به كار بندد ، و چون به راه رشد خوانده شود ، بپذيرد ، و دست به دامن هدايتگرى شود و نجات يابد ، مراقب پروردگارش بوده ، از گناهش بيمناك باشد ، گامى با خلوص بردارد و عمل صالحى انجام دهد و ذخيره‌اى كسب كند و از محذورى دورى گزيند .\r\nخدا رحمت كند كسى كه همواره غرض‌هاى دنيوى را از خود دور كند ، و عوض آخرت بدست آورد . با خواسته نفس مبارزه كند و آرزوهاى ساختگى را دور كند . صبر را مركب نجات خود و تقوا را آذوقه‌ى مرگ خويش قرار دهد ، در راه روشن قدم بردارد ، و ملازم مسير هدايت باشد ، دنيا را غنيمت شمارد ، قبل از مرگ خود را آماده سازد و از كارهايش توشه\r\n\r\n","description":"","footnote":"","page_name":" 371 ","page_number":371},
  {"content":"\r\n\r\nبرچيند . خدايش رحمت كند آنكس كه گفته است :\r\n پيش‌تر از مرتبه عاقلى * غافلى بود خوش آن غافلى \r\nگويم\r\n اى برده بچين زلف تاب دل من * وى كشته بسحر غمزه خواب دل من\r\nدر خواب مده وهم بخاطر كه مباد * بيدار شوى زاضطراب دل من \r\n\r\nدعاى افلاطون\r\nافلاطون چنين دعا مىكرد : اى علت همه‌ى علتها ؛ اى قديمى كه همواره بوده‌اى ؛ اى ايجاد كننده مبدأ حركات اوليه ؛ اى كسىكه هرگاه بخواهد ، انجام دهد ؛ تا در عالم طبيعت هستم ، سلامتى نفس مرا حفظ بفرما .\r\n\r\nدعاى فيثاغورس\r\nفيثاغورس مىگفت : اى بخشنده حيات ، من را از پستى طبيعت به همسايگى خودت بر يك خط راست ببر ، چه اينكه خط شكسته نهايتى ندارد .\r\n\r\nخودستائى\r\nاز برترين آفتها ، عجب است . عجب چنانچه در حديث آمده هلاك كننده‌است . پيامبر خدا مىفرمايد : سه چيز هلاك كننده‌اند : بخل پيروى شده ، هواى نفس دنبال شده و عجب انسان به خودش ، ابن‌مسعود هم گفته است : هلاكت در دو چيز است ، نااميدى و عجب .\r\nعارفى گويد : ابن‌مسعود كه نااميدى و عجب را با هم جمع كرده‌است به اين علت است كه سعادت جز با كوشش بدست نمىآيد . و نااميد تلاش نمىكند چون مأيوس است . و مغرور تلاش نمىكند چون تكبرش او را وامىدارد به هرچه دارد اكتفا كند .\r\nبشربن منصور از جمله عابدان بود ، روزى نمازش طولانى شد ، پس از نماز متوجه شد كسى به او نگاه مىكند و به حال او غبطه مىخورد . به او گفت : آنچه تو از من مىبينى ، تو را به تعجب وادار نكند ، چه اينكه ابليس با فرشتگان ساليان طولانى زندگى كرد ولى پس از آن شد كه شد .\r\nاز برخى پرسيدند : چه وقت مؤمن گنهكار مىشود ؟ پاسخ داد وقتى گمان كرد انسان خوبى است .\r\n\r\nمخرج كسر\r\nشارح نهايه مىگويد : از امام على عليه السلام در باره‌ى مخرج كسرهاى نه گانه پرسيده شد . امام\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nفرمود : ايام هفته را در ايام سال ضرب كن ، حاصل آن 2520 خواهد شد كه نصف آن 1260 ، ثلث 840 ، ربع 630 ، خمس 504 ، سبع 360 ، ثمن 315 ، و تسع 280 ، و عشر 252 مىباشد .\r\n\r\nذكر\r\n اى دل طلب علوم در مدرسه چند * تحصيل اصول و حكمت و هندسه چند\r\nهر فكر بجز ذكر خدا وسوسه است * شرمى ز خدا بدار اين وسوسه چند \r\n\r\nديوانه‌ها\r\nبهلول و عليان مجنون با هم به دربار هارون رفتند ، هارون حرف مىزد و اينان به اشتباه پاسخ مىدادند . هارون دستور داد شمشير و نطع كه زير پاى مقتول مىاندازند آماده كنند ، عليان گفت : ما تا به حال دو ديوانه بوديم كه سومى رسيد .\r\n\r\nتصغير عبد\r\nفخر رازى در اربعين مىنويسد ، تصغير عبد ، عبيد است ، نه عويد ، چون جمع مكسر عيد ، اعياد است نه اعواد ، بايد تصغير آن هم عبيد باشد ، چرا كه تصغير و تكبير از يك بابند . برخى گفته‌اند اگر چنين باشد بايستى بين عود لهو و عود چوب در تصغير فرق وجود داشته‌باشد ، ولى تصغير اين دو فرقى ندارند .\r\nاين ملازمت صحيح نيست چون عود و عيد در تصغير و تكبير اختلاف دارند ، عود لهو و عود خشب هم كه در تكبير يكسانند ، در تصغير مختلف مىباشند .\r\n\r\nنامه ارسطو به اسكندر ، سياست ، پند\r\nدر سياست خود نه شتاب كن كه از حد بگذرد نه كندى كه موجب غفلت شود ، مناسبت را رعايت كن . دو تن كه هم سنخ هستند به كارى وادار كن تا قدرت افزوده شود . هركه سنخيتى ندارد بر كنار نما ، تا حقيقت بر تو آشكار شود . خلف وعده نكن ، تا آبروى تو بماند .\r\nپيوسته چشم پوشى كن تا مهرت در دل مردم بيايد . بنده حق باش تا آزاد باشى . با اقوام خود باش كه تو از آنهايى و با يارانت باش چون موقعيت تو به‌خاطر آنهاست و با رعيت باش زيرا براى آنها هستى .\r\n\r\nسلطان عقل\r\nاسكندر گويد : حكم سلطان عقل بر باطن عاقل ، از حكم سلطان شمشير بر ظاهر احمق شديدتر است .\r\n\r\n","description":"","footnote":"","page_name":" 373 ","page_number":373},
  {"content":"\r\n\r\n\r\nديوجانس\r\nديوجانس كلبى از استوانه‌هاى حكيمان يونان بود . وى زاهدانه مىزيست و لباس ژنده مىپوشيد ، و چيزى ذخيره نمىكرد ، و منزل نداشت . روزى اسكندر او را به دربار خود دعوت كرد ، به فرستاده اسكندر گفت : همان چيزى كه تو را منع كرد از اينكه به اينجا بيايى ، مرا منع كرد كه آنجا بيايم . بىنيازى تو به‌خاطر سلطنتت تو را منع كرد و بىنيازى من به‌خاطر قناعتم مرا منع نمود .\r\n\r\nقلم و نى\r\nاديبى گويد : اگر خردمندان انصاف روا دارند ، اطمينان مىكنند كه قلم ناى معانى است چنانچه برادر نسبى آن يعنى نى آلت ترانه خوانى معانى است . قلم حكمتهاى تازه را به مردم مىرساند ، و نى آواز ارزنده را به گوش آنها ، پس هر دو در شادمانى مردم شريك هستند ، يكى گوشها را خوشحال مىكند و ديگرى عقلها را .\r\nبه خدا من تاكنون لطيفه‌ى ادبى نشنيده‌ام ، مگر اينكه عقلم را جلب خود ساخته و تمام قلبم را در بر گرفته‌است .\r\n\r\nروزى\r\nعروة بن ادية در باره‌ى رزق و روزى خود مىگويد : دانستم بهترِ علم ، سودمندترِ آن است ، كه روزى من هرچند در پى آن نباشم خواهد آمد . دانستم روزى من خودش مىآيد و روزى ده من به زودى آن را مىفرستد . هر وقت در طلب روزى بودم ، گرفتن آن سخت بود و چون نشستم بدون زحمت آمد .\r\n لقد علمت و خير العلم انفعه * بان رزقى و ان لم آت يأتينى\r\nلقد علمت و ما الاصراف من خلفى * ان الذى هو رزقى سوف يأتينى \r\n اسعى اليه فيعيينى تطلبه * و لو قعدت اتانى لا يعنينى \r\nعروه با عده‌اى از بزرگان مدينه به نزد عبدالملك رفت . عبدالملك گفت : تو آن نيستى كه گفتى « اسعى اليه » من اكنون مىبينم دنبال روزى آمده‌اى ! عروه به سرعت از نزد عبدالملك خارج و راهى مدينه شد . خليفه هزار دينار براى او به مدينه فرستاد ، عروه به فرستاده خليفه گفت : آرى هر وقت در پى روزى بودم به رنج افتادم ولى چون در خانه نشستم روزى آمد .\r\n\r\nشعر\r\nبه ابن‌سيرين گفتند : عده‌اى مىگويند سرودن شعر ، وضو را باطل مىكند . ابن‌سيرين يك\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nبيت شعر را خواند كه ترجمه‌اش چنين است : به خواستگارى پيرزالى رفتم ، كه چرپى پاشنه‌ى پاى او مانند ماه رمضان دراز بود .\r\n ابيت ان عجوزاً اجئت اخطبها * عرقو بها مثل شهر الصوم فى الطول \r\nو سپس به نماز ايستاد .\r\n\r\nابراهيم خواص\r\nابراهيم خواص در هيچ شهرى بيش از چهل شبانه روز نمىزيست .\r\n\r\nسرى سقطى\r\nسرى سقطى به صوفيه مىگفت : وقتى زمستان دل برود ، بهار باطن او سر رسد ، درخت روح او برگ آورد و بوى گل همه جا را عطرآگين كند .\r\n\r\nنماز شبلى\r\nشبلى در ماه رمضان پشت سر امام جماعت نماز مىخواند . امام جماعت به اين آيه رسيد كه : اگر بخواهيم آنچه را كه به تو وحى كرده‌ايم باز پس مىگيريم  وَ لَئِنْ شِئْنا لَنَذْهَبَنَّ بِالَّذِي أَوْحَيْنا إِلَيْكَ  « 1 » ، شبلى فرياد كشيد و بر زمين افتاد ، خيال كردند مرده است ، لرزيد و مرتب مىگفت : آيا چنين دوستان را مورد خطاب قرار مىدهند .\r\n\r\nتواضع\r\nغزالى در كتاب عزلة در احياءالعلوم مىگويد : پيامبر خود آنچه را مىخريد به خانه مىبرد ، يكى از اصحابش خواست هرچه را پيامبر خريدارى كرده به خانه‌اش برساند ، پيامبر فرمود : خريدار سزاوار است كه ما يحتاج خانواده‌اش به منزل ببرد .\r\nامام على عليه السلام نيز خرما و نمك در لباسش مىريخت و مىگفت : كامل از كمالش نقصان نمىيابد و مىگفت : خدا متكبران را دوست ندارد .\r\nامام حسن عليه السلام نيز در كوچه خود به عده‌اى از فقيران رسيد . در برابر آنها قطعه نانى بود ، آنان به امام تعارف كردند و گفتند : بشتاب به غذا اى پسر رسول خدا . امام در كنار آنها نشست و با آنان غذا خورد و سپس سوار اسبش شد و گفت : خدا متكبران را دوست ندارد .\r\n\r\nتنهايى\r\nكسى منزل عابدى رفت ، گفت : از تنهايى به تنگ نمىآيى ؟ عابد گفت : از وقتى تو آمدى تنها شدم .\r\n\r\n\r\n","description":"","footnote":"\r\n( 1 ) - اسراء ، 86 .\r\n","page_name":" 375 ","page_number":375},
  {"content":"\r\n\r\n\r\nقناعت\r\nبه حكيمى گفتند : آيا چيزى بهتر از طلا هست ؟ گفت : قناعت .\r\n\r\nپارسايى\r\nحكيمى ديگر گفته است : غنى شدنت از چيزى بهتر از غنى شدنت به آن چيز است .\r\nگويم\r\n اى چرخ كه با مردم نادان يارى * پيوسته بر اهل فضل غم مىبارى\r\nهر لحظه زتو بر دل من بار غمست * گويا زاهل دانشم پندارى \r\n\r\nعرفان\r\nيكى از صوفيان از قارى قرآن شنيد كه مىخواند ،   يا أَيَّتُهَا النَّفْسُ الْمُطْمَئِنَّةُ ارْجِعِي . . .   ، صوفى تقاضا كرد دوباره بخواند ، سپس صيحه‌اى كشيد و گفت : چقدر به خود خطاب كردم بازگرد ، باز نمىگردد ، سپس حالت جذبه به او دست داد فريادى زد و از دنيا رفت .\r\n\r\nزيتون اكبر ، دنيا\r\nدر كتاب ملل و نحل ذيل واژه زيتون اكبر آمده‌است : به زيتون اكبر از حكماى يونان كه پير شده‌بود ، گفتند : حال تو چگونه است ؟ گفت : اندك اندك و با مهلت مىميرم . گفتند : چه كسى تو را دفن كند ؟ گفت : هركس مردار من آزارش دهد .\r\nوى گفته است : عشق به مال ، ميخ شرارت است و نيز گفته است : دنيا اگر به كسىكه از وى فرار كند دست يابد ، او را مجروح مىكند ، و چون به طالب خود برسد او را به قتل مىرساند .\r\n\r\nفرق انسان و حيوان\r\nاز زيتون پرسيدند : در اين زمان به سبب چه چيزى انسان با حيوان فرق دارد ؟ گفت : به خاطر شرارت . اگر شرارت نكنند انسان هستند .\r\n\r\nحكومت\r\nدر نهج‌البلاغه آمده‌است : حكم‌رانىها ميدان مسابقه مردان است .\r\n\r\nنقض تصميم\r\nنيز فرموده‌است : چه تصميم‌هايى كه در روز گرفته شده و خواب آنها را بر هم مىزند .\r\n\r\nفقر\r\nحكيمى گفته : فقرى كه مانع ستم تو شود ، از ثروتى كه تو را به گناه بكشاند ، برتر است .\r\n\r\n","description":"","footnote":"","page_name":" 376 ","page_number":376},
  {"content":"\r\n\r\n\r\nيافعى ، مدينه\r\nيافعى در تاريخ خود مىگويد : سال 554 آتش در بيرون شهر مدينه شعله گرفت . آتشى كه از نشانه‌هاى خداى متعال بود . آتشى پر شعله و نور كه مىتوانست گردن شترهاى بصره را ببيند . اين آتش تصديق معجزه پيامبر خدا بود . زنان مدينه از روشنايى آن بهره مىگرفتند و ريسندگى مىكردند ، چند روز آتش باقى بود . برخى خيال كردند قيامت شده‌است و ضجه و ناله بسوى خدا داشتند . ظهور آن در جمادى الاخر بود . اين آتش سنگ و كوه را مىخورد ولى درخت را نمىخورد ، و حرارت نداشت ، غلامى تيرى بدست گرفته و نزد آتش رفت و تير را در آتش انداخت ، آتش پره‌هاى تير كه از آهن بود سوزانيد ولى چوب آن نسوخت ، مىگويند چوب آن از درختى بود كه اصل آن در مسجد پيامبر بود .\r\nيافعى خودش اين سخن را نمىپذيرد و مىگويد از درخت مسجد ، تير درست نمىشود ، پس از درخت ديگرى بوده . شايد سرّ نسوختن آن اين بوده‌است كه چون آتش از معجزات و نشانه عظمت خدا بوده‌است بر خلاف ساير آتش‌ها چوب را نمىسوزاند . اين آتش سنگهاى ذوب شده را به صورت سد در آورده بود و قابل عبور نبود به طورى كه دره‌اى كه پشت آن قرار داشت ، با اين سد بزرگ كه از سنگ ذوب شده‌بود ، پر كرد .\r\n\r\nرازدارى\r\nپيامبر خدا صلى الله عليه و آله مىفرمايد : كسى راز كسى را نگه نداشت مگر اينكه خداوند همان ستر را بر او پوشانيد ، اگر راز ، راز نيكى بود لباس نيك و اگر بد ، لباس بد .\r\n\r\nمال اللَّه\r\nحجاج بن يوسف كسى را مأمور ولايت شهرى نمود ، وى ماليات آنجا را مىگرفت و خود مىبرد . حجاج او را عزل كرد و وى به حضور حجاج رسيد . حجاج به او گفت : اى دشمن خدا ، مال خدا را مىخورى ؟ والى گفت : اگر مال خدا را نخورم ، پس مال چه كسى را بخورم ؟ من بارها از ابليس خواستم يك فلس به من بدهد ، توجهى نكرد ، حجاج خنديد و از او گذشت .\r\n\r\nبعد از مرگ\r\nعربى باديه نشين گفت : بميرم كجا مىروم ؟ گفتند : به سوى خداى متعال . عربى گفت :\r\nاكراه ندارم ، مرا به سوى كسى مىبرند كه جز خوبى از او نديده‌ام .\r\n\r\nطعن بى پاسخ\r\nباديه نشينى با زنى خلوت كرد ولى آلت او برنخاست . زن گفت : نااميد برخيز . مرد گفت :\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nناكام كسى است كه عيبش آشكار شود ولى چون تكه‌اى گِل به هم بچسبد .\r\n\r\nشوخى معاويه\r\nحريم الناعم بر معاويه وارد شد . معاويه نگاهى به ساق پاى او كرد و گفت : چه ساقى ! اگر از كنيزكى بود ! حريم گفت : مانند كپل مادرت . معاويه گفت : يكى در برابر يكى و شروع كننده ظالم‌تر است .\r\n\r\nضرب المثل\r\nغريب كسى است كه دوستى ندارد . با نزول مقدرات چشم نابينا شود . انسان به دل و زبان انسان است . آزاد ، آزاد است هرچند زيان بيند ، بنده بنده است ، هرچند دنيا به او كمك كند .\r\nاعتراف بازدارنده از خطاست . برخى سخنان از شمشير برنده‌ترند . شكم زيركى را از بين مىبرد . زن ريحان است نه قهرمان . وقتى پاى دوستى به ميان آمد ، چاپلوسى زشت است .\r\nهر افتاده‌اى برمى خيزد .\r\n\r\nمرگ اسكندر\r\nوقتى اسكندر از دنيا رفت ، جسد او را در تابوتى از طلا گذاشتند و بسوى اسكندريه بردند ، برخى از حكماء چنين سوگوارى كردند .\r\nبطلميوس گفت : امروز بايد موجب عبرت باشد . به آخرت روى آورده كسىكه مردم از شر او در امان هستند و رفته است كسىكه ديگر هيچ‌كس از او خيرى نمىبيند .\r\nميلاطوس گفت : نادان بوديم و به جهان آمديم ، بىخبر بوديم و زندگى كرديم ، رفتيم ، از آن دل نكنده بوديم كه رفتيم .\r\nافلاطون دوم گفت : اى تلاشگر با غيرت ، هرچه مايه‌ى خوارى تو بود ، جمع كردى و آنچه ديگران عهده دار آن هستند ، عهده دار شدى بر توست وزر و و بال آنها و براى ديگران است ميوه و نتيجه‌اش .\r\nمسطور گفت : ديروز مىشنيديم و حرف نمىزديم ، امروز حرف مىزنيم ، ولى آيا توان شنيدن داريم ؟\r\nثاون گفت : بنگريد به خواب خوابيده ، چگونه پايان مىپذيرد ، و بنگريد به سايه ابر چگونه روشن مىشود .\r\nديگرى گفت : اسكندر جز اين سفر ، به سفرى بدون لشكر و تجهيزات نرفته بود .\r\nو ديگرى گفت : ديروز نگاه به جمال او مايه‌ى حيات ما بود و امروز مايه بيمارى .\r\n\r\n","description":"","footnote":"","page_name":" 378 ","page_number":378},
  {"content":"\r\n\r\n\r\nبدل غلط\r\nبدل غلط در كلام فصيح نمىآيد . اين مطلب كامل نيست چرا كه نبودن بدل غلط در قرآن به‌خاطر محال بودن غلط بر خداى متعال است نه به‌خاطر آنچه كه اين گوينده مىگويد .\r\n\r\nطالبان حكمت\r\nيكى از فيلسوفان اشراق گويد : به خدا ما دوست نداريم اين علوم به‌دست مردم افتد ، چون كسانى كه توان درك حكمت را دارند ، كم هستند و كسانى كه توان به پايان رساندن آن را دارند بسيار كمترند . و كسانى كه صبر پيشه كنند بر سختيهاى اين راه خيلى خيلى كمتر .\r\n\r\nسين و صاد\r\nنصر بيمار شد ، ابوصالح به عيادت او رفت و گفت : مسح اللَّه ما بك ، يعنى خدا آنچه كه دارى مس نمايد . نصر گفت : بگو : مصح به صاد ، ابوصالح گفت : سين تبديل به صاد مىشود ، مانند صراط و صقر . نصر گفت : اگر چنين است تو هم ابوسالح هستى ، نصر از سخنش شرمسار شد . سالح به معناى سرگين است .\r\n\r\nقرائت صحيح\r\nاصمعى مىگويد : اين آيه را مىخواندم  وَ السَّارِقُ وَ السَّارِقَةُ فَاقْطَعُوا أَيْدِيَهُما جَزاءً بِما كَسَبا نَكالًا مِنَ اللَّهِ وَ اللَّهُ  ( غفور رحيم ) « 1 » . عربى كنار من بود ، پرسيد : كلام كيست ؟ گفتم : كلام خدا ، گفت : دوباره بخوان . خواندم و متوجه شدم و بجاى غفور رحيم ،  عَزِيزٌ حَكِيمٌ  خواندم . گفت :\r\nحالا درست شد . گفتم : از كجا متوجه\r\nشدى ؟ گفت : خداى عزيز حكم به قطع دست مىكند نه خداى رحيم .\r\n\r\nثروت ، گناه\r\nحكيمى گويد : از شرافت فقر همين بس كه شما كسى را نمىبينى كه عصيان كند به‌خاطر فقرش ، ولى بسيار مىبينى كه عصيان مىكنند به‌خاطر ثروتشان .\r\n\r\nزبان دراز\r\nحكيمى گويد : آنكه قلبش تنگ است ، زبانش دراز است .\r\n\r\n\r\n","description":"","footnote":"\r\n( 1 ) - مائده ، 38 .\r\n","page_name":" 379 ","page_number":379},
  {"content":"\r\n\r\n\r\nمشورت\r\nحكيمان گويند : سزاوار است كه عاقل ، عقلش را با عقلاء جمع كند و نظرش را با نظر حكماء جمع نمايد . چرا كه چه بسا نظر مستبد در رأى بلغزد و چه بسا تنها ، گمراه شود .\r\n\r\nآخرت بىطلب\r\nحسن بصرى گويد : اى كسىكه آنچه سزايش نيست از دنيا مىخواهد ، آيا اميد دارى كه آنچه از آخرت طلب نكرده‌اى به تو دهند ؟\r\n\r\nنيم نماز\r\nعربى با پيامبر به جهاد رفت . چون باز گشت به وى گفتند : از اين جنگ چه بدست آوردى ؟ گفت : نصف نماز از ما برداشته شد ، اميدوارم در جنگ ديگر آن نصف ديگر هم برداشته شود .\r\n\r\nاصلاح نفس\r\nابوالفتح بستى گويد : هركه خود را اصلاح كند ، دماغ حسود خودش را به خاك ماليده‌است .\r\n\r\nعادت بزرگان\r\nنيز گويد : عادت بزرگان ، بزرگ عادتهاست .\r\n\r\nپا از گليم\r\nنيز گويد : از سعادتهاى تو آن است كه در حد خود بايستى و از حد خود تجاوز نكنى .\r\n\r\nرشوه\r\nنيز گويد : رشوه ، ريسمان نيازمندىهاست .\r\n\r\nاصلاح نفس\r\nنيز گويد : از لذتها بپرهيز و بناى ذات خود را بساز . ( ذات خود را اصلاح كن ) .\r\n\r\nپندهاى تورات\r\nدر تورات آمده‌است : هركه خشنود به قضاى من نيست ، بر بلايم صابر نيست ، نعمتم را شكر نمىگذارد ، خدايى غير از من را بپويد .\r\n* هر كس برخيزد و بر دنيا اندوهناك باشد ، همانند اين است كه صبح كرده و بر من غضبناك است .\r\n\r\n","description":"","footnote":"","page_name":" 380 ","page_number":380},
  {"content":"\r\n\r\n* هر كس براى ثروتمند به‌خاطر ثروتش تواضع كند ، دوسوم دينش تباه شده‌است .\r\n* اى آدميزاده ! هيچ روز جديدى نيست مگر از ناحيه من روزى جديد براى تو آيد .\r\n* هيچ شبى فرا نمىرسد مگر اينكه فرشتگان عمل قبيح تو را نزد من آورند .\r\n* خير من به سوى تو فرستاده مىشود و شرّ تو بسوى من مىآيد .\r\n* اى بنىآدم ! مرا به اندازه نيازتان اطاعت كنيد و به اندازه صبرتان بر آتش نافرمانى كنيد و براى دنيا به اندازه بقايتان در آن تلاش كنيد ، و براى آخرت به قدر بقايتان در آن توشه برداريد .\r\n* اى بنىآدم ! براى من زراعت كنيد و براى من كار كنيد و براى من به جاى بگذاريد ، تا به آنچه كه هيچ چشمى نديده ، و هيچ گوشى نشنيده و به فكر هيچكس خطور نكرده ، سودتان دهم .\r\n* اى بنىآدم ! محبت دنيا را از قلب خود برهان ، چرا كه محبت من و دنيا در يك قلب جمع نمىشود .\r\n* اى بنىآدم ! به آنچه تو را دستور داده‌ام عمل كن ، و آنچه تو را نهى كرده‌ام بپرهيز ، من تو را زنده‌اى كه مرگ ندارد ، قرار مىدهم .\r\n* اى بنىآدم هرگاه در دل خود سنگينى و در جسم خود بيمارى و در اموال خود كمبود و در رزق خود ممنوعيتى ديدى ، بدان كه تو آنچه را به سود تو نيست گفته‌اى .\r\n* اى بنىآدم ! بر توشه‌ات بيفزا كه راه دور است و گناه خود را سبك كن كه راه باريك است و\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nخالصانه عمل انجام ده كه بيننده ، بيناست .\r\nخواب خود را تا قبر ، فخر فروشى را تا پاى ميزان و لذت خود را تا بهشت ، تأخير انداز ، تو براى من باش تا من براى تو باشم .\r\n* با ناچيز شمردن دنيا به من نزديك شو ، تا از عذاب جهنم دور شوى .\r\n* اى بنىآدم ! مصيبت آنكه كشتىاش شكسته و بر چوبى در وسط دريا مانده ، از مصيبت تو بيشتر نيست . چه اينكه تو يقين به گناه خوددارى و به‌خاطر عمل خود در پرتگاهى .\r\n\r\nاستعاره\r\nطيبى در تبيان كه در فن معانى بيان است مىگويد : در آيه  أُولئِكَ الَّذِينَ اشْتَرَوُا الضَّلالَةَ بِالْهُدى فَما رَبِحَتْ تِجارَتُهُمْ وَ ما كانُوا مُهْتَدِينَ  « 1 » ، « اشتروا » استعاره تبعيه است ، .  « فَما رَبِحَتْ تِجارَتُهُمْ »  ترشيح است  « وَ ما كانُوا مُهْتَدِينَ »  تجريد مىباشد .\r\nدر فن بديع همين كتاب آمده‌است كه : و ما كانوا مهتدين ، ايغال است ، چون تجار در باره‌ى مال التجاره ، مىخواهند سرمايه و سودشان لطمه نبيند و گاهى هر دو از بين مىرود و بهره تجارت فقط پيدا كردن مهارت بيشتر بوده‌است . و لذا از آن به بعد در امر تجارت دست به حيله مىزنند ، اينها هستند كه سرمايه و سود را از دست داده‌اند و راه تجارت را گم كرده‌اند . همين نكات در كشاف هم آمده‌است .\r\nمن مىگويم تعريف طيبى براى استعاره و آنچه ذيل ايغال گفته‌اند مناسبت باهم ندارند .\r\nلذا بايد  وَ ما كانُوا مُهْتَدِينَ  استعاره ترشيحيه باشد نه تجريد ، زيرا طراوتى كه در صورت ترشيح از آيه بدست مىآيد در صورت تجريد حاصل نمىگردد . نيز شاهد ايغال هم درست نيست چون ايغال يعنى آوردن نكته زائدى كه كلام بدون آن تمام باشد ، چه اينكه ايغال از اصناف اطناب است و در قرآن اين تصور صحيح نيست .\r\nالبته در آيه  اتَّبِعُوا مَنْ لا يَسْئَلُكُمْ أَجْراً وَ هُمْ مُهْتَدُونَ  « 2 » ، گفته‌اند : رسول خودش مهتد است لذا آيه مثال براى ايغال است . زيادتى آيه اين است كه خدا مردم را به پيروى از رسول\r\n\r\n\r\n","description":"","footnote":"\r\n( 1 ) - بقره ، 16 .\r\n( 2 ) - يس ، 21 .\r\n","page_name":" 382 ","page_number":382},
  {"content":"\r\n\r\nتشويق مىكند در حالى كه  ما كانُوا مُهْتَدِينَ  ، چنين نيست و ترشيح است .\r\n\r\nسياست و خدا\r\nاحنف بن قيس گويد : سحرى از خواب برخاستم و در فكر بيان سخنى بودم كه به وسيله آن رضايت سلطان را برآورده سازم ، و از خشم خدا جلوگيرى كنم ، به فكرم نرسيد .\r\n\r\nدنيا و آخرت\r\nحكيمى گويد : خدا دنيا و آخرت را در يك جا جمع نكرد ، بلكه روى زمين پخش نمود .\r\n كسى كه منزل او كوى يار خواهد بود * بجز سفر به جهانش چه كار خواهد بود \r\n\r\nفقر ، سفر\r\nپدرم به من نوشت : بينوايى را سبك ساز و در پى ثروت شو ، چرا كه بسيارى از كمرها از فقر شكسته شد ، در هر زمين لختى شترت را بخوابان ، اگر بر وفق مراد تو نبود ، به جاى دگر سفر كن چون زمين منحصر به هرات و روزى تو متوقف به آنجا نيست .\r\n خف الفقر ملتمساً للغنى * فبالفقر كم من فقار كسر\r\nو فى كل ارض انخ برهة * فان وافقتك و الا فسر\r\nفما الارض محصورة فى الهراة * و لا الرزق فى وقفها منحصر \r\n\r\nعدد\r\nدانشمندان حساب در تعريف عدد گويند : عدد نيمى از مجموع دو عدد دو طرف خود است . با اين تعريف ، عدد يك خارج از تعريف است ، چون عدد كاملى زير آن نيست .\r\nاين تعريف بىايراد نيست ، چون عدد فوقانى هر عددى به همان اندازه كه عدد زير ، كمبود دارد ، زيادى دارد . بنابراين مجموع عدد تحتانى و فوقانى دو برابر آن عدد است .\r\nاز سوى ديگر گفته‌اند : عدد يا صحيح است يا مكسور ، بنابراين گوييم عدد تحتانى يك ، نيم است ، و فوقانى يك و نيم است . و اين تعريف با اين وصف بر يك هم صادق مىشود . نيز عدد سه مشمول تعريف است زيرا نصف مجموع دو طرف خود است . عدد تحتانى سدس و عد فوقانى ثلث و سدس ( نصف ) است و سه ، نصف مجموع نصف و سدس است .\r\n\r\nهديه شاهانه\r\nابواسحاق صابى ، اسطرلابى كوچك از يك ارم ساخته بود ، و در جشن مهرگان به عندالدوله ديلمى با اشعار زير تقديم كرد .\r\nثروتمندان در جشن مهرگان ، زمينها هديه مىدهند ولى بنده‌ات ابراهيم كه از مقام عالى\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nتو با خبر بود ، به تقديم زمين خرسند نشد بلكه فلك با آنچه در آن است تقديم كرد .\r\n اهدى اليك بنو الاملاك واجتهدوا * فى مهرجان جديد انت تبليه\r\nلكن عبدك ابراهيم حين رأى * سمو قدرك عن شى يساميه\r\nلم يرضى بالارض يهديها اليك فقد * اهدى لك الفلك الا على بما فيه \r\n\r\nسكوت\r\nبطلميوس گويد : از اينكه سخن اشتباهى نگفته‌اى راضىتر باش ، تا اينكه سخن ناصوابى بگويى .\r\n\r\nخوشحالى\r\nافلاطون گويد : خوشحالى تو يكى از عورتهاى تو است ، پس جز از كسىكه اطمينان دارى آشكارش نكن .\r\n\r\nعفت\r\nنيز مىگويد : ناموس خود را حفظ كن تا آبروى تو را حفظ كند .\r\n\r\nسكوت\r\nارسطوطاليس گويد : طى كردن معنا در كلام اندك است .\r\n* از ارسطو پرسيدند بهترين بارى كه آدمى بر دوش مىگيرد ، چيست ؟ گفت : سكوت .\r\n\r\nبىنيازى\r\nنيز گويد : بىنيازى تو از چيزى ، بهتر از نياز تو به آن است .\r\n\r\nروح بخشنده\r\nنيز گويد : از پست فطرتها جسم آنها و از مردم بخشنده ، روحشان برتر است .\r\n\r\nنمىدانم\r\nسقراط گويد : اگر اين نبود كه « نمىدانم » خبر از دانايى بود ، همواره مىگفتم نمىدانم .\r\n\r\nافراط در محبت\r\nنيز گفته است : محبت را يك باره براى دوست آشكار نكن ، چون وقتى از تو تغيير بيند ، دشمن تو شود .\r\n\r\nخطابه\r\nدر « مثل السائر » آمده‌است : ابن‌خشاب در بسيارى از علوم ، مخصوصاً در علوم عربى امام\r\n\r\n","description":"","footnote":"","page_name":" 384 ","page_number":384},
  {"content":"\r\n\r\nبود . وى در جلسه افسانه سرايان و شعبده بازان شركت مىكرد ، وقتى دانش پژوهان او را در مجلس درس نمىديدند ، مىدانستند در آن مجالس است . به او گفتند : تو امام در دانش هستى چرا در چنين مجالسى شركت مىكنى ؟ در پاسخ گفت : اگر مىدانستيد من در اين مجالس چه بهره‌هايى مىبرم ، مرا ملامت نمىكرديد . من همواره از محاورات اين عده و خطابات آنها كه بين هذيانهاى آنها صادر مىشود بهره مىبرم .\r\nاگر من خود بخواهم مانند آنها بگويم ، توان آن را ندارم ، من حاضر مىشوم تا آن حرفها را بشنوم .\r\n\r\nنور زمين\r\nجِرم ماه ، نور خورشيد را به‌خاطر سنگينى مىپذيرد و به‌خاطر صيقلى بودنش منعكس مىكند ، زمين نيز مانند ماه است . حال اگر كسى بر كره ماه باشد ، كره زمين همان نمايش ماه را دارد ، و ماه كه اطراف زمين مىچرخد ، چنان خيال مىشود كه زمين به دور ماه مىگردد ، و حالات بدرى و هلالى را در مدت يك ماه مىبيند . البته بدر بودن زمين براى ماه ، محاق ماه براى زمين است . و خسوف آن ، كسوف ماه‌است . چون اشعه چشم او داخل مخروط ظل الارض قرار مىگيرد و خورشيد مانع آن است حالت نورانى آن را ببيند و خسوف آن هم در اثر نفوذ سايه ماه مانع مىشود . البته خسوف آن طولانى نيست ولى كسوف طولانى است . چون بخشى از زمين خشك است و نور آن منعكس نمىشود ، چنانچه همين عدم انعكاس در ماه نيز ديده مىشود .\r\n\r\nفرشتگان ، قيامت ، پند\r\nامام على عليه السلام در خطبه‌اى از نهج‌البلاغه فرشتگان را توصيف مىكند و خطاب به خداوند مىفرمايد : گروهى از فرشتگانى كه آنها را در آسمانهاى خود سكونت بخشيده‌اى ، و از زمينت بالا برده‌اى ، آنها از همه‌ى مخلوقاتت نسبت به تو آگاهترند ، و بيشتر از تو مىترسند ، و به تو نزديكترند ، آنها در صلب پدران قرار نگرفته‌اند و رحم مادران آنها را در خود جاى نداده و از آبى پست خلق نشده‌اند ، ناراحتيها و مشكلات زندگى آنان را متفرق نساخته ، با اين مقام و قربى كه با تو دارند ، و منزلتى كه نزد تو يافته‌اند ، و تمايلاتى كه در تو خلاصه كرده‌اند ، و طاعتهاى فراوانى كه براى تو انجام مىدهند ، و با اينكه از فرمان تو كمتر غفلت ميورزند ، اگر كنه آنچه از تو بر آنها پوشيده‌است مشاهده مىكردند اعمال خويش را حقير مىشمردند و بر خويشتن عيب مىگرفتند ، و خوب مىفهميدند كه حق عبادت تو را انجام\r\n\r\n","description":"","footnote":"","page_name":" 385 ","page_number":385},
  {"content":"\r\n\r\nنداده‌اند ، و آنطور كه سزاوار مقام تو است اطاعت ننموده‌اند .\r\nتو منزهى كه هم آفريدگار و هم معبودى . از نعمت‌هاى نيكى كه به آفريدگان عطا كرده‌اى اين است كه سرايى آفريدى ( سراى آخرت ) و در آن سفره‌اى گستردى كه همه چيز در آن يافت مىشود . آشاميدنى و خوردنى ، همسران و خدمت گزاران ، كاخ‌ها و نهرها ، و كشتزارهاو ميوه‌هادر آن قرار دادى . سپس كسى را فرستادى تا مردم را به سوى آن دعوت كند ، نه دعوت كننده را اجابت كردند ، و نه در آنچه ترغيب كرده‌اى رغبت ورزيدند ، و نه به آنچه تشويق نمودى مشتاق شدند ، به مرادى روى آوردند كه با خوردن آن رسوا گشتند و در دوستى آن توافق كردند .\r\nهر كس به چيزى ديوانه وار عشق ورزد نابينايش مىكند ، و قلبش را بيمار مىسازد ، با چشمى معيوب مىنگرد ، و با گوشى غير شنوا مىشنود . خواسته‌هاى دل ، عقلش را نابود ساخته و دنيا قلبش را مىميراند و شيفته آن مىكند . او بنده‌ى دنيا است و بنده‌ى كسىكه چيزى از دنيا در دست دارد . دنيا به هر سوى بلغزد ، او هم مىلغزد ، و به هر جانب رو كند به همان سو رو مىنمايد . هرچه بيمش دهند از خدا نمىترسد و از هيچ واعظى پند نمىپذيرد ، در حالى كه مىبيند عده‌اى ناگهان گرفتار شدند و مرگ آنها را از پاى در آورد در حالى كه نه فسخ پيمان ممكن است و نه راه بازگشتى دارد . چگونه بلاهايى كه نمىدانستند و انتظار آن را هم نداشتند بر سر آنها فرود آمد و دنيايى را كه جاودانى مىپنداشتند به زودى از آن جدا شدند . و به آنچه در آخرت به آنها وعده داده بودند رسيدند .\r\nبلاهايى كه بر آنها فرود آمده قابل توصيف نيست . سكرات مرگ ، و حسرت از دست دادن آنچه داشتند بر آنها هجوم آورد . سكرات مرگ اعضاء بدنشان سست كرد ، و در برابر آن رنگ خود را باختند ، سپس كم كم مرگ در آنها نفوذ كرد و بين آنها و بين زبانشان جدايى افكند .\r\nاو همچنان در ميان خانواده خود با چشم نگاه مىكند ، و با گوشش مىشنود ، در حالى كه عقلش سالم است ، فكرش باقى است ، مىانديشد كه عمرش را در چه راه فانى كرده ، و روزگارش را در چه راهى سپرى نموده‌است ، به ياد ثروتهايى كه جمع كرده مىافتد ، همان ثروتى كه در جمع آورى آن چشمها را بهم گذارده و از حلال و حرام و مشكوك ، گرفته ، و گناه جمع آورى آنها همراه او است . اينك هنگام جدايى از آنها رسيده ، براى وارث به جاى مىماند ، آنان از آن متنعم مىشوند ، و از آن بهره مىگيرند ، راحتى آن براى ديگرى و سنگينى گناهش بر دوش او است ، و او در گرو اين اموال است . پس او دست خود را از\r\n\r\n","description":"","footnote":"","page_name":" 386 ","page_number":386},
  {"content":"\r\n\r\nپشيمانى مىگزد و اين به‌خاطر چيزهايى است كه به هنگام مرگ برايش روشن مىگردد ، او در اين حال نسبت به آنچه در زندگى به آن علاقه داشت بىاعتنا است . آرزو مىكند كه : اى كاش آن كس كه در گذشته بر ثروت او غبطه مىخورد و بر آن حسد مىورزيد ، او اين اموال را جمع كرده‌بود . مرگ همچنان بر اعضاء بدنش چيره مىشود تا آنجا كه گوشش همچون زبانش از كار مىافتد ؛ به‌طورىكه در ميان خانواده‌اش نمىتواند با زبانش سخن گويد ، و با گوشش بشنود ، پيوسته به صورت آنان مىنگرد ، و حركات زبانشان را مىبيند اما صداى كلام آنان را نمىشنود . سپس چنگال مرگ تمام وجودش را فرا مىگيرد ، چشم او نيز همچون گوشش از كار خواهد افتاد و روح از بدنش خارج مىشود ؛ و همچون مردارى بين خانواده‌اش مىافتد ، آنچنانكه از نشستن نزدش وحشت مىكنند و از او دور مىشوند ، نه سوگواران را يارى مىكند و نه به آن كس كه او را صدا مىزند پاسخ مىگويد . سپس او را به سوى منزلگاهش در درون زمين حمل مىكنند ، و به‌دست عملش مىسپارند ، و از ديدارش براى هميشه چشم مىپوشند .\r\nو اين وضع همچنان ادامه مىيابد تا عمر جهان پايان گيرد و مقدرات به پايان برسد ، و آخرين مخلوق به نخستين ملحق گردد ( همه بميرند ) و فرمان خدا در باره تجديد آفرينش صادر گردد .\r\nدر اين هنگام آسمان را به حركت آورد و از هم بشكافد و زمين را بلرزش آورد و به سختى تكان دهد ، كوهها از جا كنده از هيبت جلال و سطوتش به يكديگر كوبيده و متلاشى شوند ، و با خاك يكسان گردند .\r\nهر كس را كه در زمين به خاك رفته است بيرون آورد و پس از فرسودگى نوسازى كند و پس از پراكندگى ، آن را جمع نمايد ، سپس آنها را براى پرسش‌هايى كه از اعمال مخفى و كارهاى پنهانيشان مىخواهد بكند ، از هم جدا ساخته و دو دسته مىكند سرانجام به عده‌اى نعمت مىبخشد ، و از ديگرى انتقام مىگيرد اما فرمانبرداران را در جوار رحمت خويش قرار مىدهد ، و در سراى جاودانيش آنان را مخلد مىسازد : سرايى كه اقامت كنندگانش هرگز كوچ نمىكنند ، و احوالشان تغيير نمىپذيرد ، خوف و ترس به آنان روى نياورد ، بيمارىها در وجود آنان رخنه نكند ، خطرات به آنان عارض نشود ، و سفرى در پيش ندارند تا از منزلى به منزل ديگر به اجبار كوچ كنند .\r\nو اما گناه كاران را در بدترين منزلگاه جاى دهد ، و دست آنها را با غل و زنجير به گردنشان\r\n\r\n","description":"","footnote":"","page_name":" 387 ","page_number":387},
  {"content":"\r\n\r\nمىبندد ، آن چنان كه سرشان را با پاها به هم نزديك كنند ، جامه‌هايى از موادى كه زود آتش مىگيرد و لباسهايى از قطعه‌هاى آتش بر آنها بپوشانند . در عذابى كه حرارت آن بسيار شديد است و درش به روى آنها بسته است . در آتشى كه بخروشد و زبانه كشد شعله‌اش ساطع است و صدايش هراس‌انگيز . آنها كه در آنند از آن خارج نگردند ، و براى آزادى اسيرانش غرامت پذيرفته نمىشود ، و زنجيرهايشان گسسته نمىگردد ، مدتى براى اين خانه تعيين نشده تا پايان پذيرد ، و نه سرآمدى تا تمام گردد !\r\n\r\nدوست\r\nبه حكيمى گفتند : كدام يك را بيشتر دوست دارى ، برادر يا دوستت ؟ گفت : برادرم اگر دوستم باشد .\r\n\r\nابليس\r\nعارفى گويد : شيطان نزد پدر و مادرت سوگند ياد كرد كه از خيرخواهان آنها است ، حال ببين با آنها چه كرد ، ولى نسبت به تو سوگند به فريب تو ياد كرده و گفته :  فَبِعِزَّتِكَ لَأُغْوِيَنَّهُمْ أَجْمَعِينَ  ، با اين وصف با تو چه مىكند . دامن همت به كمر زن و از دست او خود را نجات بده .\r\n\r\nدوست\r\nعارف ديگرى گويد : پدر مربى ، برادر دام ، عمو غم ، دايى و بال ، فرزند بار ، خويشان ( اقارب ) عقرب هستند ، و انسان با دوست خود است .\r\n\r\nخربزه رى\r\nدر تاريخى قابل اعتماد ديدم ، عبداللَّه بن ظاهر از مرو خربزه براى واثق بالله به بغداد مىبرد . در رى خربزه‌هاى خراب شده را جدا مىكرد ، مردم رى دانه‌هاى آن را مىكاشتند ، خربزه‌هاى شيرين رى از دانه‌ى همان خربزه‌هاست . عبداللَّه هر سال پانصد هزار درهم صرف خربزه مىكرد .\r\n\r\nبخشش يا انتقام\r\nمنتصر گفته است : شيرينى عفو از انتقام برتر است . چون لذت عفو همراه با عاقبت نيكو است و لذت انتقام همراه با نكوهش پشيمانى است .\r\n\r\nطلب آمرزش\r\nعربى در حال مناسك حج بود و در استغفار با مردم همراهى نمىكرد . گفتند : چرا از خدا مغفرت نمىخواهى ؟ گفت : همان‌طور كه ترك استغفار با ملاحظه آمرزش خدا نشانه ضعف\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nمن است ، ذكر استغفار با علم به اعمال خودم نشانه شرمسارى من است .\r\n\r\nتواضع\r\nعارفى در عرفات بود ، صداى ضجه و ناله مردم و نيز راز و نياز آنها زياد بود . گفت : قصد كردم سوگند ياد كنم كه خدا از گناه همه گذشته‌است ، متوجه شدم خودم بين آنها هستم ، و لذا دست نگه داشتم .\r\n\r\nنصارى\r\nمسيحيان معتقدند كه خداوند ذاتاً يكى است ، مراد آنها از اقانيم ( اب ، ابن ، روح القدس ) ، صفات همراه ذات است . مراد از اب ، ذات با وجود ، مراد از ابن ، ذات با علم ، و مراد از روح القدس ، ذات با حيات است .\r\n* نيز مسيحيان ، مسيح را فرزند مريم مىدانند كه به دار آويخته شد . نيز معتقدند انجيل عبارت از زندگى و روش حضرت مسيح است كه چهار تن از ياران وى به نامهاى متى ، لوقا ، ماريوس و يوحنا جمع آورى كرده‌اند . واژه انجيل به معناى بشارت است . مسيحيان غير از انجيل ، كتابهاى ديگرى دارند ، مانند كتاب قوانين كه در باره‌ى احكام عبادات و معاملات است ، آنان نمازشان را با صداى ناقوس مىخوانند .\r\nنصارى بر سه دسته كلى هستند :\r\n1 - ملكانيه : گويند بخشى از لاهوت در ناسوت حلول كرده‌است و با جسم مسيح يكى شده‌است ، مسيحيان اعتقاد دارند پس از آنكه اين حلول صورت گرفته‌است ، مسيح راگفته‌اند . قرآن نيز اين اعتقاد كه همان تثليث است مورد نكوهش قرار داده‌است و مىفرمايد :  لَقَدْ كَفَرَ الَّذِينَ قالُوا إِنَّ اللَّهَ ثالِثُ ثَلاثَةٍ  « 1 » . اين عده از مسيحيان اعتقاد دارند كه ناسوت عيسى به دار آويخته شد و اين دار در لاهوت او اثرى نگذاشت .\r\n2 - يعقوبيه : معتقدند كلمه گوشت و خون شد و لذا مسيح ، خدا شد . خداوند اين اعتقاد باطل آنان را چنين بيان كرده‌است .  لَقَدْ كَفَرَ الَّذِينَ قالُوا إِنَّ اللَّهَ هُوَ الْمَسِيحُ ابْنُ مَرْيَمَ  « 2 »  . \r\n3 - نسطوريه : معتقدند لاهوت بر ناسوت اشراف دارد ، مانند اشراف خورشيد بر بلور ، و قتل\r\n\r\n\r\n","description":"","footnote":"\r\n( 1 ) - كافر شدند كسانى كه خدا را سومى آن سه ناميدند . مائده ، 73 .\r\n( 2 ) - كافر شدند كسانى كه گفتند خدا همان عيسى پسر مريم است . مائده ، 17 و 72 .\r\n","page_name":" 389 ","page_number":389},
  {"content":"\r\n\r\nو نيز صليب ، بر ناسوت مسيح وارد شد نه بر لاهوت او ، مراد از ناسوت جسم و مراد از لاهوت روح است .\r\n\r\nقناعت\r\nبايزيد بسطامى گويد : تمامى اسباب دنيا را جمع كردم و با طناب قناعت بستم و آن را در منجنيق صدق قرار دادم و به درياى يأس انداختم و مشغول استراحت شدم .\r\n* گفته شده : آبرومند كسى است كه قناعت پيشه كند ، و در برابر مردم آبروى خود نبرد . من دست طمع و حرص خود را كوتاه كردم و به بيچارگى گفتم : چشم .\r\n عزيز النفس من لزم القناعة * و لم يكشف لمخلوق قناعه\r\nنقضت يدى من طمعى و حرصى * و قلت لفاقتى سمعا و طاعة \r\n\r\nتفسير آيه و لقد زينا\r\nدر تفسير آيه  وَ لَقَدْ زَيَّنَّا السَّماءَ الدُّنْيا بِمَصابِيحَ وَ جَعَلْناها رُجُوماً لِلشَّياطِينِ  « 1 » ، بايد گفت :\r\nمراد از شياطين ستاره شناسان هستند كه كلام آنها تيرانداختن در تاريكى است .\r\n\r\nشير\r\nنام شير وقتى از پستان دوشيده مىشود ، « صريف » است ، وقتى چربى آن گرفته شد ، « صريح » گويند ، اگر آبى با آن مخلوط نشده‌باشد « مخيض » و هرگاه گرم باشد « قارص » و چون غليظ باشد « رائب » و اگر خيلى ترش باشد « حاذر » گويند .\r\n\r\nفقر\r\nقيراطى گويد : چه بسيار اديب با هوش و خردمند كه فقير است و چه بسيار نادان كه ثروتمند است ؟ هر دو به تقدير خداى عليم است .\r\n كم من اديب فطن عالم * مستكمل العقل مقل عديم\r\nو كم جهول مكثر ماله * ذلك تقدير العزيز العليم \r\n\r\nتغيير اخلاق\r\nگاهى اخلاق انسان بر اثر حوادث روزگار تغيير مىكند . انسان كريم ، بد زبان و خوشرو و عبوس مىشود .\r\n\r\n\r\n","description":"","footnote":"\r\n( 1 ) - ملك ، 5 .\r\n","page_name":" 390 ","page_number":390},
  {"content":"\r\n\r\nاسباب بد خلقى هفت چيز است :\r\n1 - رياست ، رياست خلق انسان را دگرگون مىكند و با دوستان بد اخلاق مىشود ، اين رويه معلول دو عامل پست فطرتى و يا تنگ چشمى است .\r\n2 - انزوا ، هركه از ديگران به طور كلى جدا شده‌است ، خلقش تغيير مىكند و اخلاق جديد مىيابد .\r\n3 - ثروت ، ثروتمند به‌خاطر پستى نفسانى تغيير جهت مىدهد و به‌واسطه محبت به ثروت ، انفاق را از دست مىدهد .\r\n4 - فقر ، تهيدستى موجب تغيير اخلاق است ، تهيدست خود را خوار مىشمارد ، و از غناى ديگران اندوهناك مىشود ، به‌همين خاطر پيامبر خدا فقر و كفر را با هم آورده‌است و مىفرمايد : نزديك است فقر كفر شود .\r\nكاد ان يكون الفقر كفرا .\r\n5 - غصه ، غم‌هايى كه بر عقل چيره شده و قلب را مشغول نمايد ، موجب مىشود توان صبر انسان از بين رود ، برخى اديبان گويند غصه داروى ذخيره شده در قلب انسان محزون است .\r\n6 - بيمارى ، بيمارى همان‌طوركه موجب تغييرات جسمى مىشود ، باطن را نيز تغيير مىدهد و با اين وصف اعتدال اخلاقى انسان را زدوده و توان بيمار را مىگيرد .\r\n7 - پيرى ، كهنسال شدن ، موجب كاهش تحمل روان پير چون بدن او مىشود .\r\n\r\nسلامتى ، جوانى\r\nابوطيب گويد : ابزار عيش ، سلامتى و جوانى است ، وقتى بروند ، عيش رفته است .\r\n آلة العيش صحة و شباب * فاذا وليا عن المرء ولى \r\n\r\nفقر\r\nبليغى نامه‌اى براى منصور نوشت و از بدحالى ، فرزندان زياد ، تنگدستى بسيار گلايه نمود .\r\nمنصور در پاسخ نوشت : بلاغت و ثروت اگر در كسى جمع شوند ، موجب نافرمانى مىشود ، چون اميرمؤمنان بر تو از سركشى مىترسد ، همان به كه به فقر اكتفا كنى .\r\n\r\nدو راه ثروتمندى\r\nاز زمانه كه با نادانى و تمسخر و نقص همراه است ، پرسيدم : راهى براى ثروت هست ؟\r\nگفت : دو راه وجود دارد بيشرمى و پستى .\r\n سألت زمانى و هو بالجهل مولع * و بالسخف مستهزء و بالنقص مختص\r\nفقلت له هل لى طريق الى الغنى * فقال الطريقان الوقاحة و النقص \r\n\r\n","description":"","footnote":"","page_name":" 391 ","page_number":391},
  {"content":"\r\n\r\n\r\nياد خدا\r\nشخصى صالح گويد : وقتى كه در كوههاى بيت‌المقدس گشت و گذار داشتم ، وارد دره‌اى بزرگ شدم و فرياد بلندى شنيدم كه در كوههاى اطراف طنين انداخته بود . در پى صدا شدم به جنگلى پر از درختان متراكم رسيدم و مردى در آنجا ديدم كه پىدرپى اين آيه را مىخواند :  يَوْمَ تَجِدُ كُلُّ نَفْسٍ ما عَمِلَتْ مِنْ خَيْرٍ مُحْضَراً وَ ما عَمِلَتْ مِنْ سُوءٍ تَوَدُّ لَوْ أَنَّ بَيْنَها وَ بَيْنَهُ أَمَداً بَعِيداً وَ يُحَذِّرُكُمُ اللَّهُ نَفْسَهُ . . .  « 1 »\r\nمن پشت سر او ايستادم و او همواره اين آيه را مىخواند ، سپس صيحه‌اى زد و بيهوش شد . پس از لحظه‌اى به هوش آمد و مىگفت : خدايا پناه مىبرم به تو از كار باطلان ، پناه مىبرم به تو از روى گردانى غافلان ، قلبهاى خائفان براى تو خشوع يافته و آرزوى مقصران به تو متوجه است و دلهاى عارفان ، بيچاره‌ى درگاه توست .\r\nسپس دست به‌دست كوفت و گفت : مرا با دنيا چكار و دنيا را با من چكار ! كجا هستند قرنهاى گذشته و اهل آنها ؟ آنان كه در خاك پوسيده شده و از خاطره‌ها رفته‌اند .\r\nبه او گفتم : از اول صبح پشت سر تو بودم و آرزوى آرامش تو مىكردم . در پاسخ من گفت :\r\nچگونه آسوده باشد كسىكه وقت را دنبال مىكند و وقت در پى اوست . چگونه آسوده باشد كسى كه روزگارش گذشته و گناهانش مانده‌است . سپس گفت : تو براى آن دنيا هستى و هر لختى را اميد دارى كه برگردد .\r\nسپس روى از من برگرداند و اين آيه را تلاوت كرد .  وَ بَدا لَهُمْ مِنَ اللَّهِ ما لَمْ يَكُونُوا يَحْتَسِبُونَ .  « 2 »\r\nسپس فريادى بلندتر از فرياد قبل كشيد و بر زمين افتاد . خيال كردم مرده است ؛ نزديك شدم ، ديدم مضطرب است . وقتى بهبودى يافت ، مىگفت : من چه كسى هستم و چه موقعيتى دارم ، به فضل خود از لغزشهايم بگذر ، به ستر خودت ، مرا عزيز دار و به كرم خودت مرا كه اينك در برابر توأم ببخش .\r\n\r\n\r\n","description":"","footnote":"\r\n( 1 ) - روزى را مىيابى كه هركس هر عمل نيك و بد مرتكب شده‌ى خود را حاضر مىبيند و دوست دارد كه فاصله‌ى زياد با آنها داشته‌باشد ، خداوند همواره مردم را از عذاب بيم مىدهد . آل عمران ، 30 .\r\n( 2 ) - آشكار شد براى آنها از سوى خدا آنچه را تصور نمىكردند . زمر ، 47 .\r\n","page_name":" 392 ","page_number":392},
  {"content":"\r\n\r\nبه او گفتم : اى آقاى من ! تو را به خدايى كه به او اميدوارى با من حرف بزن . گفت : با كسى حرف بزن كه گفتار او به حال تو نافع باشد و از گفتگو با كسىكه از گناهانش بيمناك است بگذر ، من چنين هستم ، من همواره با شيطان درجنگم ، تاكنون نتوانسته مرا از حال خودم غافل كند ، جز تو كه زبان مرا از ياد خدا باز داشتى ، و اندكى توجه قلب مرا جلب كردى ، من از شر تو به خدا پناه مىبرم كه مرا از تو نجات دهد . با خود گفتم ، مردى از اولياء خداست ، مىترسم سخن گفتن با او ، وى را از ياد خدا باز دارد ، او را به حال خود گذاشتم و بازگشتم .\r\n\r\nايران ، اسكندر ، وپژگىهاى حاكم\r\nوقتى اسكندر ، ممالك فارس را اشغال كرد ، نامه‌اى به ارسطو نوشت و گفت : خاور و باختر را تصرف كردم ، اكنون مىترسم ملوك زادگان پس از من ، مردم را آزار دهند ، به‌همين جهت تصميم گرفته‌ام آنان را به قتل برسانم و به پدرانشان ملحق كنم . ارسطو در پاسخ نوشت : اگر شاهزادگان را به قتل رسانى سلطنت در اختيار مردم پست و فرومايه قرار خواهد گرفت .\r\nبىترديد آنان طغيان مىكنند و ستم روا مىدارند ، بيم از آنها از شاهزادگان بيشتر است .\r\nبهتر اين است كه هر گوشه از سرزمين ايران را در اختيار شاهزاده‌اى قرار دهى ، تا به نگهدارى متصرفات خود سرگرم شوند و به قيام عليه تو برنخيزند ، اسكندر نظر ارسطو را پسنديد و حكومت ملوك الطوايفى را در ايران ايجاد كرد .\r\n\r\nهم رنگ جماعت\r\nگفته شده ، زيرك‌ترين زيركان باش هرگاه بين آنانى و احمق‌ترين احمقان باش هرگاه با آنها هستى .\r\n كن اكيس الكيسين اذا كنت فيهم * و ان كنت فيالحمقى فكن احمق الحمقى \r\n\r\nكشتن منصور حلاج\r\nچون هر عضوى از اعضاى منصور را از بدنش جدا مىكردند ، آه نمىگفت و تنها در برابر هر عضو جدا شده مىگفت : به حرمت دوستى كه زمانه توان تباهى آن ندارد ، سوگند كه هيچ عضوى از من جدا نشد مگر اينكه ياد شما در آن بود .\r\n و حرمة الود الذى لم يكن * يطمع فى افساده الدهر\r\nماقد لى عضو و لا مفصل * الا و فيه لكم الذكر \r\n\r\nهدايت\r\nتفتازانى و جرجانى در حاشيه كشاف آورده‌اند ، اگر هدايت متعدى به خودش باشد به\r\n\r\n","description":"","footnote":"","page_name":" 393 ","page_number":393},
  {"content":"\r\n\r\nمعناى ايصال الى المطلوب بوده ، مستند به خدا است و متعدى به مفعول دوم مىباشد ، مانند  . . . لَنَهْدِيَنَّهُمْ سُبُلَنا . . .  « 1 » و اگر متعدى به حرف جر شد ، به معناى ارائه طريق بوده و مستند به پيامبر است ، مانند  إِنَّكَ لَتَهْدِي إِلى صِراطٍ مُسْتَقِيمٍ  « 2 » ، اين مطلب از اين دو محقق ، به اين دو آيه نقض مىشود كه خداوند در باره‌ى ابراهيم عليه السلام مىفرمايد :  فَاتَّبِعْنِي أَهْدِكَ صِراطاً سَوِيًّا  « 3 » ، و نيز در باره‌ى مؤمن آل فرعون فرمود :  أَهْدِيكُمْ إِلَّا سَبِيلَ الرَّشادِ  « 4 »\r\nدر آيه اول ، هدايت متعدى به نفس است و به معناى ارائه طريق است و در دومى نيز متعدى به نفس و مستند به غير خداست .\r\n\r\nتفسير آيه ناشئة\r\nفخر رازى از امام سجاد عليه السلام روايت كرده‌است كه مراد از  ناشِئَةَ اللَّيْلِ  در آيه  إِنَّ ناشِئَةَ اللَّيْلِ هِيَ أَشَدُّ وَطْئاً وَ أَقْوَمُ قِيلًا  « 5 » ، ساعت بين مغرب و عشا است .\r\nكسى نزد شريح قاضى آمد و گفت : در باره‌ى كسىكه مرده و پدر و برادرش از وى باقى مانده چه مىگويى ؟ ( وى اين پرسش را چنين مطرح كرد رجل مات و خلف ابوه و اخوه ؟\r\nشريح گفت : ابوه و اخوه در اينجا منصوب هستند و بايد بگويى اباه و اخاه ، سائل گفت : سهم پدر و برادر چه ميزان است و باز اين پرسش را چنين گفت : كم لاباه و لاخاه ) ؟\r\nشريح گفت ، اينجا بايد اباه و اخاه را مجرور كنى چون پس از لام جاره آمده‌است و بگويى كم لابيه و اخيه ، سائل گفت : درست حرف زدن را به من ياد دادى ، گويند اين واقعه هم در ايجاد دانش نحو اثر داشته‌است .\r\n هاى و هويى كن درين بستان كه بر خواهد پريد * مرغ روح از شاخسار عمر تاهى مىكنى \r\nنظامى\r\n خراميدن لا جوردى سپهر * همى گرد برگشتن ماه و مهر \r\n\r\n\r\n","description":"","footnote":"\r\n( 1 ) - عنكبوت ، 69 .\r\n( 2 ) - شورى ، 52 .\r\n( 3 ) - مريم ، 43 .\r\n( 4 ) - مؤمن ، 29 .\r\n( 5 ) - مزمل ، 6 .\r\n","page_name":" 394 ","page_number":394},
  {"content":"\r\n\r\n مپندار كز بهر بازى گريست * سراپرده‌اى اينچنين سرسريست\r\nدر اين پرده يك رشته بيكار نيست * سر رشته بر ما پديدار نيست\r\nنه زين رشته سر مىتوان تافتن * نه سر رشته را مىتوان بافتن \r\n\r\nسخن حاكم\r\nحكيمى گويد : هرگاه حاكم به زيردستانش بگويد بياوريد ، يعنى بگيريد .\r\n\r\nايمان قلبى\r\nباديه نشينى پرده خانه كعبه را گرفته و مىگفت : خدايا ! برخى به زبان به تو ايمان آوردند تا خون خود حفظ كنند و به آنچه مىخواستند ، رسيدند ، ما قلباً به تو ايمان آورده‌ايم تا از عذابت نجاتمان دهى . ما را به آرزويمان برسان .\r\n\r\nتلاش بىخدا\r\nمتنبى گفته است : هركه در پناه خدا باشد ، مقصودش از همه چيز بدست آمده و اگر كسى از خدا يارى به او نرسد ، نخستين چيزى كه او را نابود مىكند ، تلاش اوست .\r\n اذا كان عون اللَّه للمرء شاملا * تهيأ له من كل شى مراده\r\nو ان لم يكن عون من اللَّه للفتى * فاول ما يجنى عليه اجتهاده \r\n\r\nبندگى\r\nزاهدى گويد : اگر در قيامت مرا مخير كنند بين بهشت و آتش ، آتش را انتخاب مىكنم .\r\nچرا كه از رفتن به بهشت حيا مىكنم . اين سخن به جنيد رسيد و او گفت : بنده را اختيار نيست .\r\n\r\nنام مال\r\nحكيمى گفته است : مال را از آن جهت مال ناميدند كه انسان را از اطاعت خدا متمايل مىسازد .\r\n\r\nسه روز صبر\r\nابن عباس مىگويد : هركه سه روز دنيا او را حبس كند و او از خدا در آن سه روز خشنود باشد ، اهل بهشت است .\r\n\r\nخودستايى\r\nمعاويه از كسى پرسيد بزرگ قوم تو كيست ؟ گفت : خودم . معاويه گفت : اگر چنين بود نمىگفتى .\r\n\r\n","description":"","footnote":"","page_name":" 395 ","page_number":395},
  {"content":"\r\n\r\n\r\nبيعت با يزيد\r\nدر مجلسى كه معاويه از مردم براى فرزندش يزيد بيعت مىگرفت ، احنف ساكت بود .\r\nمعاويه گفت : تو چرا حرف نمىزنى اى ابابحر ؟ احنف گفت : راست بگويم از تو مىترسم ، دروغ بگويم از خدا در هراسم .\r\n\r\nپند ، ارزش دنيا\r\nواعظى به حاكمى گفت : اگر سخت تشنه باشى ، جرعه‌اى از آب را به چه مبلغ مىخرى ؟\r\nحاكم گفت : به نيمى از خلافتم ، پرسيد اگر ادرار تو بند آمد ، براى خلاصى از آن چه مبلغى مىدهى ؟ حاكم گفت : به نيم ديگر آن . واعظ گفت : خلافتى كه ارزش آن جرعه‌اى آب و قطره‌اى ادرار باشد تو را مغرور نكند .\r\n\r\nدنيا\r\nواعظى گويد : دنيا ، خود را به تو نمىبخشد تا تو را خوشحال سازد ، بلكه مىخواهد تو را مغرور سازد .\r\n\r\nشراب\r\nيحيى بن معاذ گويد : دنيا شراب شيطان‌هاست ، هركه از آن بنوشد ، چنان مست شود كه هرگز به هوش نيايد ، مگر وقتى در كنار مردگان خود را گنهكار يابد .\r\n\r\nپند بهلول به هارون\r\nوقتى هارون عازم حج بود ، اهل كوفه براى تماشاى جلال او ازدحام كرده‌بودند . بهلول فرياد زد : اى هارون ، هارون با ناراحتى گفت : اين بىادب به ما كيست ؟ گفتند : يا اميرامؤمنين بهلول است . بهلول پرده‌ى هودج را بالا زد و گفت : اى امير از قدامة بن عبداللَّه عامرى روايت شده كه رسول خدا را در حال رمى جمره عقبه ديدم نه سر و صدائى داشت و نه كسى كنار او بود . اينك تواضع تو در اين سفر بهتر از تكبر توست . گويند : هارون اينقدر گريست كه اشك چشمش بر زمين جارى شد ، و گفت : آفرين اى بهلول ، بيفزا .\r\nبهلول گفت : هركس خدا به او مال و زيبايى و سلطنت دهد و او مالش را انفاق كند و به جهت زيبايى خود عفت ورزد و در سلطنت عدالت پيشه كند ، در ديوان الهى ، نيكوكار نوشته مىشود . هارون او را تحسين كرد و دستور جايزه داد .\r\nبهلول گفت : نيازى ندارم به هركسى كه آن را گرفته‌اى برگردان . هارون گفت : دستور مىدهم تا مخارج هر روز تو را بدهند . بهلول به آسمان نگريست و گفت : من و تو نان خور\r\n\r\n","description":"","footnote":"","page_name":" 396 ","page_number":396},
  {"content":"\r\n\r\nخداييم ، محال است تو را به ياد داشته‌باشد و مرا فراموش كند .\r\n\r\nآمرزش يا رضا\r\nباديه نشينى حلقه در خانه كعبه را به‌دست گرفته بود و مىگفت : بنده‌ى تو در خانه توست . روزگارش گذشت و گناهانش باقى مانده‌است . شهوت‌هايش پايان يافته و آثار آنها بجا مانده‌است ، از او خشنود باش . اگر از او خشنود نيستى او را عفو كن . چه بسيار كه مولى بنده‌اش را عفو مىكند ولى از او خشنود نيست .\r\n\r\nمرگ\r\nدر نهج‌البلاغه آمده‌است : وقتى به پشت افتاده‌اى و مرگ در برابر توست ، چه زودست ملاقات .\r\n* نيز امام على عليه السلام مىفرمايد : همه‌ى امور در گرو تقدير خود هستند تا اينكه مرگ بر همه چيره شود .\r\n\r\nجادو\r\nدر ارشادالمقاصد آمده‌است : در حرام بودن جادوگرى اختلاف نيست . ولى آيا تعليم آن هم حرام است ؟ ظاهر اين است فراگيرى سحر جايز باشد ، برخى نيز حتى آن را واجب كفايى دانسته‌اند . زيراكه چه بسا جادوگرى ادعاى نبوت كند ، لذا بايد كسى باشد كه سحر او را باطل كند . نيز گاهى جادوگرى موجب مرگ كسى مىشود و لازم است كسى باشد كه او را قصاص كند .\r\nالبته برخى جادوها حقيقى است و برخى از آنها واقعيتى ندارد . قسمت غير حقيقى را اصطلاحاً چشم بندى گويند . جادوگران فرعون هر دو بخش را به كار بردند . اول جادوگرى غير حقيقى را انجام دادند و خدا به‌همين قسم از جادوى آنان چنين اشاره مىكند .  سَحَرُوا أَعْيُنَ النَّاسِ  « 1 » ، سپس جادوى حقيقى كردند كه خداوند كار آنها را چنين مطرح مىكند .\r\n وَ اسْتَرْهَبُوهُمْ وَ جاؤُ بِسِحْرٍ عَظِيمٍ  « 2 » . البته چون مردم از اسباب جادو با خبر نيستند و هر كسى چيزى در اين باره مىگويد ، سحر شيوه‌هاى مختلفى پيدا كرده‌است .\r\n\r\n\r\n","description":"","footnote":"\r\n( 1 ) - چشم بندى كردند . اعراف ، 116 .\r\n( 2 ) - هراسى ايجاد كردند و سحرى بزرگ آوردند . اعراف ، 116 .\r\n","page_name":" 397 ","page_number":397},
  {"content":"\r\n\r\nدر اينجا به حسب لزوم چند شيوه مطرح مىشود .\r\n1 - طريقه هندى ، هندىها معتقدند بايد نفس را از مشغله‌هاى دنيوى باز داشت . آنان مىگويند جادو از نفس بشرى است و تا مجرد نشود ، اين امر محقق نمىشود . فلاسفه متأخر اين رأى را پسنديده‌اند و عده‌اى از تركان نيز در مسير هندوها در راه مجرد كردن نفس كوشيده‌اند .\r\n2 - طريقه نبط ، نبطيها براى جادو ، دست به اعمالى مناسب با مطلوب مىزنند ، افسون مىخوانند ، وقت خاصى را براى كار خود اختصاص مىدهند . كار آنها همراه بخورهايى است كه سوزانيده مىشود . آنان گاهى از مثالها استفاده مىكنند و گاهى نخهايى را به هم گره مىزنند و بر آنها مىدمند . گاهى كاغذهايى را مىنويسند و دفن مىكنند ، يا به آب مىدهند ، يا به جايى مىبرند كه باد حركتش دهد يا با آتش مىسوزانند . اين افسون همان تضرعى است كه در برابر ستارگان مأمور عمل مورد نظر صورت مىگيرد . آنان معتقدند آن آثار از ستارگان نشأت مىگيرند .\r\n3 - طريق يونان ، يونانيها براى اعمال جادو ، روح افلاك و ستارگان را تسخير مىكنند و قواى آنها را با ايستادن در كنار آنها و تضرع براى آنها نازل مىنمايند . آنان معتقدند آثار ستارگان ، مربوط به روح آنهاست نه جرم آنها ، فرق آنان با صائبيها در همين است كه صائبىها آثار را به خود ستاره مىدهند . طريق فيلسوفان قديم ، نيز همين بود .\r\n4 - طريق عبرانيه و قبط و عرب ، آنان براى اعمال جادو از اسمها و قسمهاى ويژه استفاده مىكردند . آنان معتقدند كه اين آثار از جن‌ها حاصل مىشود و قسمها موجب تسخير ملائكه‌اى مىشود كه جنها را به تسخير در مىآورند .\r\nدر آن كتاب آمده‌است كه نيرنجات ، اظهار خاصيت امتزاج است و نيرنگ در فارسى ، همان نورنگ به معناى رنگ جديد مىباشد . البته عده‌اى نيرنجات را از سحر شمرده‌اند و اعمال مربوط به تردستى را به آن استناد كرده‌اند . در صورتى كه نيرنجات دانش نيست بلكه همان شعبده بازى است . لذا سزاوار نيست از جمله علوم دانسته شود . البته عده‌اى آن را به سحر ملحق دانسته‌اند . عده‌اى اسباب غريب و اعمالى كه براى امتناع ظلم وضع شده به سحر ملحق كرده‌اند و البته گفته‌اند از شاخصه‌هاى هندى است .\r\n\r\nآغاز دانش نحو\r\nابن اثير در مثل السائر گفته است : روزى دختر ابوالاسود دئلى به پدرش گفت : باباجان\r\n\r\n","description":"","footnote":"","page_name":" 398 ","page_number":398},
  {"content":"\r\n\r\nگرما زياد است . ( يا ابت ، اشدُ الحرِ ) . وى حرف « دال » در واژه « اشد » به ضمه و « ر » در واژه « حر » را به كسره خواند . ابوالاسود گمان برد كه دخترش از گرم‌ترين ماهها سؤال مىكند و لذا پاسخ داد برج آب گرمترين ماه‌هاى سال است . دختر گفت : پدر جان سؤال نمىكنم ، خبر مىدهم . ابوالاسود از اشتباه اعراب كلمه‌ها متعجب شد و نزد امام على عليه السلام آمد و گفت : لغت عرب از دست رفته است . امام فرمود : كاغذ بياور و علوم نحو را به او آموخت .\r\n\r\nنقطه ، هندسه\r\nگويند : اقليدس در هندسه ثابت كرد كه نقطه قابل قسمت نيست ، بر خلاف نظر او ، دوستى دارم كه دهان او چون نقطه موهومى است كه گاه خنده از هم جدا مىشود .\r\n برهن اقليدس فى فنه * و قال النقطة لا تنقسم\r\nو لى حبيب فمه نقطة * موهومة تقسم اذا يبتسم \r\n\r\nنام‌ها و كنيه‌ها\r\nاديبى از قاضى ابن‌قريعه پرسيد : چه مىگويى در باره‌ى كسىكه نام پسرش را مدام و كنيه‌اش ابوالندام ، نام دخترش راح و كنيه وى ام‌الافراح و نام غلامش شراب و كنيه‌اش ابوالاطراب و نام كنيزش قهوه و كنيه‌اش ام‌النشوة گذاشته‌است ؟ آيا بايد او را از كارش بازداشت يا نه ؟\r\nابن قريعه گفت : اگر از ابوحنيفه مىپرسيدى ، خليفه او را به جنگى مىخواند و براى او پرچمى مهيا مىكرد ، و با كسانى كه با نظر او مخالف هستند مىجنگيد . ولى اگر ما به جاى او بوديم ، مىگفتيم : اگر اين اسامى واقعيت هستند ، پى مىبرديم كه آن شخص دولت عشق را زنده و پرچم دختر زرجون را برافراشته‌است لذا با او بيعت مىكرديم . و اگر اين اسامى واقعيت نباشند ، اطاعت از او را نمىپذيرفتيم و متفرق مىشديم ، چون ما پيشواى فعال مىخواهيم نه پيشوايى كه فقط حرف بزند .\r\n\r\nسفر\r\nحضرت موسى عليه السلام مىفرمايد : از سفر نكوهش نكنيد ، چون من از سفر ، چيزهايى بدست آورده‌ام كه هيچ كس بدست نياورده‌است . مراد او برانگيخته شدن وى به رسالت و مشرف شدن به مقام سخن گفتن با خدا است .\r\n\r\nارزش انسان\r\nدر حديث آمده‌است : هركه قدر خود داند ، هلاك نشده‌است .\r\n\r\n","description":"","footnote":"","page_name":" 399 ","page_number":399},
  {"content":"\r\n\r\n\r\nعيبجويى\r\nحكيمى گويد : هركه عيب پنهانى ديگران را پىگيرى كند ، دوستى قلبى آنها را از دست داده‌است .\r\n\r\nدنيا\r\nنيز گويد : در زشتى دنيا همين بس كه به حال خود باقى نمىماند و دائماً تغيير مىكند ، جايى را با ويران كردن جاى ديگر درست مىكند ، كسى را با ناراحت كردن ديگرى شاد مىسازد .\r\n\r\nسخن بى جا\r\nبپرهيز از سخن اضافى كه عيوب باطنى تو را آشكار مىسازد و دشمن ساكت تو را به حركت وامىدارد .\r\n\r\nسخن بى جا ، تحقير\r\nهركه زياد بگويد ، مىلغزد ، هركه به حقارت بنگرد خوار مىشود .\r\n\r\nسكوت ، بردبارى\r\nكم سخن گفتن انسان دليل عقل آدمى است و حلم او نشانه فضل وى .\r\n خود را بر آتش گر زند * بهر تو كس پروا مكن\r\nقربان تمكينت شوم * مىبين و سر بالا مكن \r\nجامى\r\n والى مصر ولايت ذوالنون * آن به اسرار حقيقت مشحون\r\nگفت در مكه مجاور بودم * در حرم حاضر و ناظر بودم\r\nناگه آشفته جوانى ديدم * چه جوان سوخته جانى ديدم\r\nلاغر و زرد شده همچو هلال * كردم از وى ز سر مهر سؤال\r\nكه مگر عاشقى اى شيفته مرد * كه بدينگونه شدى لاغر و زرد\r\nگفت آرى بسرم شور كسى است * كش چو من عاشق و رنجور بسى است\r\nگفتمش يار به تو نزديك است * يا چو شب روزت از او تاريكست\r\nگفت در خانه‌ى اويم همه عمر * خاك كاشانه‌ى اويم همه عمر \r\n گفتمش يكدل و يكروست به تو * يا ستمكار و جفا جوست به تو\r\nگفت هستيم بهر شام و سحر * بهم آميخته چون شير و شكر \r\n\r\n","description":"","footnote":"","page_name":" 400 ","page_number":400},
  {"content":"\r\n\r\n گفتمش يار تو اى فرزانه * با تو همواره بود همخانه\r\nسازگار تو بود در همه كار * بر مراد تو بود كار گذار\r\nلاغر و زرد شده بهر چه‌اى * تن همه درد شده بهر چه‌اى\r\nگفت رو ، زو كه عجب بىخبرى * به كه زينگونه سخن درگذرى\r\nمحنت قرب ز بعد افزونست * جگر از محنت قربم خونست\r\nهست در قرب همه بيم زوال * نيست در بعد جز اميد وصال\r\nآتش قرب دل و جان سوزد * شمع اميد روان افروزد \r\n\r\nاعدام جعفر برمكى\r\nوقتى هارون ، جعفر برمكى را اعدام كرد ، دستور داد مدتى بر چوبه دار باشد و مأمورانى گماشت كه جسد را نگهبانى دهند . چيزى نگذشت كه نظرش عوض شد و دستور داد او را به زير آورند ، علت اين تغيير رأى اين بود كه كسى به جنازه چنين گفت : اين جعفر است بر چوبه‌ى دار كه صورتش غبار گرفته‌است ، اگر از نمامان و جاسوسان خليفه بيمناك نبودم ، گرد جنازه‌اش طواف مىكردم و جسد او را چون حاجيان كه حجرالاسود را لمس مىنمايند ، مس مىنمودم .\r\n و هذا جعفر فى الجذع يمحو * محاسن وجهه ريح القتام\r\nاما واللَّه لولا خوف واش * و عين فى الخليفة لاتنام\r\nلطفنا حول جذعك واستلمنا * كما للناس بالحجر استلام \r\n\r\nبرزخ\r\nدر شرح حكمت اشراق آمده‌است : صورتهاى خيالى در ذهن وجود ندارد ، چون كبير در صغير انطباع پيدا نمىكند ، نيز صورتهاى خيالى در خارج هم وجود ندارند ، چون بايد قابل رؤيت باشند . همچنين صورتهاى خيالى عدم محض هم نمىباشند زيرا تصوير دارند نسبت به هم امتياز دارند و احكام گوناگون مىپذيرند . چون موجودند ، نه در اذهان و نه در اعيان و نه در عام عقل ( چون صور جسميه هستند نه عقليه ) پس بايد در عالمى كه از آن تعبير به عالم مثال مىشود وجود داشته‌باشند . عالمى كه حد وسط عالم حس و عقل است . عالمى كه مجرد شدنش از حس بيشتر و از عقل كمتر باشد .\r\nعالم مثال در همين عالم است و در آن جميع اشكالات ، صور ، مقادير ، اجسام و متعلقات آنها چون حركات ، سكنات ، اوضاع و هيئت‌ها وجود دارد .\r\n\r\n","description":"","footnote":"","page_name":" 401 ","page_number":401},
  {"content":"\r\n\r\nاينها همه قائم به ذات خودند و متعلق به مكان و زمان نيستند ، واقعيت در صورتهاى خيالى اين است كه در آينه و خيال منطبع نمىباشند ، ابدانى بدون تعلق به مكان بوده كه گاه ممكن است مظاهرى داشته‌باشند . پس صورت آينه مظهر آن است و معلق به محل و مكان نيست و مظهر صورت خيالى ، خيال است كه آن هم متعلق به مكان نيست .\r\n\r\nپارسايى\r\nكلينى از امام صادق عليه السلام آورده‌است : بر قلب شما حرام است كه شيرينى ايمان را بچشد مگر اينكه در دنيا زهد ورزد . نيز از پيامبر صلى الله عليه و آله آورده‌است : انسان شيرينى ايمان را نمىچشد ، مگر اينكه به خوراكى دنيا بىاعتنا باشد .\r\n\r\nايمان\r\nدر همان كتاب از پيامبر صلى الله عليه و آله نقل شده‌است كه : كسى شيرينى ايمان را در قلب خود احساس نمىكند ، مگر اينكه نسبت به خوردن دنيا بىاعتنا باشد .\r\n پيش عفوش قلت تقصير ما تقصير ماست * عفو بىاندازه مىخواهد گناه بىحساب \r\n\r\nتفسير آيه ماغرك\r\nدر تفسير نيشابورى ذيل آيه  يا أَيُّهَا الْإِنْسانُ ما غَرَّكَ بِرَبِّكَ الْكَرِيمِ  « 1 » ، آمده‌است : در آغاز جوانى خواب ديدم كه قيامت به پا شده‌است ، به نظرم گذشت اگر خداوند به من بگويد : اى انسان چه چيز تو را نسبت به پروردگارت فريفت ؟ چه بگويم : به من الهام شد كه بگويم : اى پروردگارم ! كرم تو موجب فريفته شدن من شد . سپس همين معنا را در يكى از تفاسير مشاهده نمودم .\r\nشيخ طبرسى در تفسير مجمع البيان مىنويسد : ابوبكر وراق گفته است اگر به من بگوييد چه چيز تو را نسبت به پروردگارت فريفت ؟ مىگويم : كرم تو چنين كرد .\r\nممكن است ، نظام الدين نيشابورى كه گفته بود رؤياى خودم را در يكى از تفاسير ديدم ، همان تفسير مجمع البيان باشد چون طبرسى پيش از او مىزيسته‌است و نيشابورى از تفسير مجمع البيان خيلى بهره برده‌است .\r\n\r\nآخرالزمان\r\nدر كتاب التحصين و صفات العارفين آمده‌است : ابن‌مسعود گفته است : رسول خدا صلى الله عليه و آله\r\n\r\n\r\n","description":"","footnote":"\r\n( 1 ) - انفطار ، 6 .\r\n","page_name":" 402 ","page_number":402},
  {"content":"\r\n\r\nفرمود : زمانى بر مردم خواهد آمد كه دين كسى محفوظ نمىماند مگر اينكه چون روباه ، از گله‌اى به گله ديگر و از سوراخى به سوراخ ديگر فرار كند .\r\nپرسيدند : آن روز كى فرا خواهد رسيد ؟ فرمود : آنگاه كه معيشت تنها از راه معصيت خدا بدست آيد ، در چنين زمانى همسر اختيار نكردن جايز است . اصحاب عرض كردند : شما ما را به ازدواج فرا مىخوانيد ؟ پيامبر فرمود : بلى ولى در آن زمان ، انسان به وسيله پدر و مادرش نابود مىشود ، و اگر آنان نباشند ، به‌دست همسر و فرزندان و اگر آنان نباشند ، به‌دست خويشان و همسايگان نابود شود .\r\nاصحاب گفتند : چگونه چنين چيزى صورت مىگيرد ؟ پيامبر فرمود : او را به تهيدستى سرزنش مىكنند ، او را به آنچه طاقت ندارد وادار مىسازند تا در پرتگاه هلاكت افتد .\r\nسحابى\r\n منماى به اين خلق مجازى خود را * مشهور مكن به نكته سازى خود را\r\nخود مىدانى كه اهل مجلس كورند * اى شمع چه هرزه مىگذارى ( مىگدازى ) خود را \r\n*\r\n با مردم چشم خود خطابت بايد * با كس نه سؤال و نه جوابت بايد\r\nچشمى دارى و عالمى در نظر است * ديگر چه معلم چه كتابت بايد \r\n\r\nعلم به خود\r\nحكيمى گويد : وقتى به تو گفتند : تو بهترينى ، و تو از اين تمجيد ناراحت باشى و دوست داشته‌باشى بگويند تو بدترينى ، بدان تو بدترينى .\r\n\r\nدنيا و آخرت\r\nلقمان به فرزندش سفارش مىكرد كه : تو از روزى كه به دنيا آمده‌اى ، دنيا را پشت سر گذاشتى و به آخرت نزديك شدى ، اكنون به آخرت نزديك‌تر از دنيا هستى .\r\n\r\nدنيا\r\nابونواس مىگويد : دنيا عبارت است از غذا و نوشيدنى و غلام ، هرگاه اين سه نباشد ، بايد با دنيا وداع كرد .\r\n انما الدنيا طعام و غلام و مدام * فاذا فاتك هذا فعلى الدنيا السلام \r\n\r\n","description":"","footnote":"","page_name":" 403 ","page_number":403},
  {"content":"\r\n\r\n\r\nوصف امام على عليه السلام\r\nدر عدة الداعى آمده‌است : ضراربن ضمره ليثى بر معاويه وارد شد . معاويه به او گفت : على را توصيف كن ، ضرار گفت : مرا از اين فرمان عفو كن . معاويه گفت : تو را عفو نمىكنم . ضرار گفت : مردى دورانديش بود ، خير مىگفت و به عدل حكم مىكرد ، دانش از سراسر وجودش مىجوشيد . و حكمت از تمام آثارش نمايان بود ، از دنيا و زيورش در هراس بود و با شب و وحشت آن مونس .\r\nبه خدا ، على ، بسيار مىگريست و بسيار فكر مىكرد ، دستانش بسوى خدا بود ، با خود مىگفت و با پروردگارش نجوا مىكرد . از لباس ، خشن آن و از خوراك ، زبر آن ، او را به وجد مىآورد .\r\nدر بين ما ، مانند يكى از ما بود ، وقتى نزد او مىرفتيم ، به ما نزديك مىشد . ولى چون به او نزديك مىشديم ، به‌خاطر هيبتش توان سخن گفتن با او را نداشتيم و چشم به‌خاطر عظمتش باز نمىكرديم .\r\nوقتى مىخنديد ، چنان مرواريد درخشان بود ، به دانشمندان اكرام مىكرد ، تهيدستان را دوست مىداشت ، قوى در رأى باطل خود به او طمع نمىورزيد ، و ضعيف به‌خاطر عدل او مأيوس نمىگشت .\r\nخدا را گواه مىگيرم كه در شبى ظلمانى كه ستارگان از درخشش افتاده بودند ، وى را ديدم كه در محراب عبادتش ايستاده و محاسنش را با دست گرفته و چون مار گزيده به خود مىپيچيد ، و چون محزون مىگريست ، مانند اين است كه هم اينك صداى او را مىشنوم كه مىگفت : اى دنيا ، اى دنيا آيا بر سر راه من سبز مىشوى ، و به من چشم دوخته‌اى ، دور باد ، دور باد ، وقت تو نيست ، من به تو نيازى ندارم ، تو را سه بار طلاق بائن دادم كه رجعتى پس از آن نباشد ، عمر تو اندك ، بزرگى تو پوچ ، آرزويت كوچك است ، آه آه از كمى توشه و طولانى بودن سفر ، و اضطراب راه و بزرگى جايگاه . معاويه كه اشك چشمانش ، محاسنش را خيس كرده‌بود ، آن را با آستين خود پاك كرد و بغض حاضران تركيد و گريه سر دادند . سپس معاويه گفت : به خدا ابوالحسن چنين بود ، اكنون بگو اى ضرار ، عشق تو به على چگونه است ؟ ضرار گفت : چون عشق مادر موسى به فرزندش و از خدا به‌خاطر كاهلى خود پوزش خواست . معاويه گفت : صبر تو در مصيبت او چگونه است ؟ ضرار گفت : چون صبر كسىكه فرزندش را روى سينه‌اش به قتل برسانند ، چنين كسى نه توان گريستن دارد و نه حرارت آه\r\n\r\n","description":"","footnote":"","page_name":" 404 ","page_number":404},
  {"content":"\r\n\r\nاو سرد مىشود .\r\nضرار با ديده اشكبار بيرون رفت . معاويه به ياران خود گفت : اگر من نباشم ، كسى از شما چنين مرا ستايش نمىكند . يكى از حاضران گفت : دوست به اندازه جايگاه دوست او را ستايش مىكند .\r\n\r\nفال بد\r\nدر كتاب انيس العقل آمده‌است : چيزى مضرتر براى اجتهاد و تدبير ، از اعتقاد به فال بد نيست ، هركه معتقد باشد كه صداى گاو و كلاغ ، قضا و قدر را تغيير مىدهند ، نادان است .\r\nبدان كه كمتر كسى از فال بد حفظ مىشود ، مخصوصاً آن كس كه قضا و قدر مانع رسيدن وى به اراده‌اش شده‌است ، مأيوس‌تر و نااميدتر است . چنين كسى چون درها را بر خود بسته مىبيند فال بد را ابزار رهايى خود از لغزشها قرار مىدهد و به خدا و قضا و قدر اعتنا مىشود .\r\nولى چون فال بد پيش آمد ، ديگر كارى انجام نمىدهد و همواره از پيروزى نااميد مىگردد ، او در اين صورت دائماً مىلغزد و به مقصود نمىرسد .\r\nاز سوى ديگر ، هركس قضا و قدر با اراده‌اش همراه باشد ، وى كمتر به فال بد توجه مىكند چرا كه اقدام خود و رأى خود را مايه پيروزى خويش مىداند و ترسى به او راه پيدا نمىكند ، او همواره خود را پيروز مىبيند ، وى غنيمت را معلول كار و بيچارگى را اثر نااميدى مىداند .\r\nبا اين وصف ، فال بد عامل عقب ماندگى و توجه نكردن به آن مايه پيروزى است .\r\nسزاوار است كسىكه گرفتار توجه به فال بد شده ، خيالات را از سر خود بيرون كند و راه شكست را بر خود ببندد ، او نبايد شيطان را بر خود چنان مسلط سازد تا با اراده‌اش درافتد و او را به جدال با خدا سوق دهد ، بايد بداند قضاء الهى غالب است ، رزق بنده هم سببى لازم دارد كه همان حركت اوست .\r\nپس با اطمينان به خدا تصميم خود را عملى سازد ، و عطاء و منع خدا را بپذيرد و چون چيزى مانند فال بد و خيال باطل او را در بر گرفت ، فرمايش رسول خدا را بگويد ، كه :\r\nپروردگارا خوبيها را كسى جز تو نفرستد و بديها را كسى جز تو دور نسازد و قوت و قدرتى جز به تو نيست .\r\nاللهم لا يأتى بالخيرات الا انت و لا يدفع السيئات الا انت و لا حول و لا قوة الا باللَّه .\r\n\r\nقضا و قدر\r\nاز رسول خدا صلى الله عليه و آله روايت است كه : روزى نيست ، خورشيد طلوع كند مگر اينكه هنگام\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nطلوع دو فرشته به مردم با صداى بلند كه جن و انس مىشنوند ، مىگويند : اى مردم به سوى پروردگارتان بشتابيد ، بدانيد آنچه اندك و كافى به حال شما باشد بهتر است از زياد كه موجب سرگردانى شما شود .\r\n\r\nتوكل به خدا\r\nعارفى گويد : خداوند گنجينه‌هاى نعمت خود را براى آرزومندانش عرضه نمود و كليد آنها را نيت صادق آنان قرار داد .\r\nابن دريد در دفترش به خط خود نوشته‌است : كافى است مرا كسىكه گنجينه‌هاى نعمتش را براى خواستاران آنها گشوده‌است . كافى است مرا كسىكه كليد آن گنجينه‌ها را طمع صحيح در آنها قرار داده‌است .\r\nنيز نوشته‌است : هرچه موجب تنگدلى من شود . مىسپارم به كسىكه چيزى بر او چيره نمىشود .\r\n افوض ما تضيق به الصدور * الى من لا تغالبه الامور \r\n\r\nچند پند\r\nحكيمى گويد : خشنود به چيز بىارزش كسى است كه از دنيا راضى شده‌است . هركه از دشمنى پرهيز كند ، از كار خود پشيمان نشود . به همنشينى طولانى چشم ندوز ، در هر حال دوستى را تازه نما كه طولانى شدن همنشينى اگر تكرار نشود ، نابود كننده‌ى دوستى است .\r\nانسان عاقل به عجب كننده توجهى نمىكند ، عزت در مجلس به كم سخن گفتن و زود برخاستن است . آبرو ، ارزش معين ندارد .\r\n\r\nنيت\r\nصاحبدلان مردم را به اخلاص و نيت صحيح مىخوانند و مىگويند : عمل بدون نيت درست ، ارزشى ندارد ؛ چنان كه پيامبر خدا صلى الله عليه و آله فرموده‌است : عمل در گرو نيت است و نيت مؤمن از عمل وى برتر است . حال اين بينوا مىپندارد كه همين كه موقع عبادت يا نشرگفت « قربة الى اللَّه » كافى است ، حال اينكه اين الفاظ از حركت زبان و حديث نفس و انديشه و انتقال خاطرى به‌خاطر ديگر ناشى مىشود و نيت به اينها مرتبط نيست .\r\nپس نيت در واقع همان برانگيخته شدن نفس و ميل آن به كارى است كه غرض وى انجام آن كار است ؛ چه سريعاً و چه در آينده انجام گيرد . اين ميل باطنى اگر ايجاد نشود به مجرد اراده خيال ايجاد نمىگردد ، چرا كه نيت بىتوجه چون انسان گرسنه‌اى است كه ميل\r\n\r\n","description":"","footnote":"","page_name":" 406 ","page_number":406},
  {"content":"\r\n\r\nبه غذا دارد و بدون اينكه غذايى تهيه ديده‌باشد ، اميدوار است با نيت غذا ، سير شود ، و يا مانند كسى است كه از حقيقت عشق بىخبر است و خود را قلباً عاشق كسى معرفى مىكند و كارى براى رسيدن به او انجام نمىدهد . پس نيت قلبى زمانى محقق مىشود كه اسباب دسترسى فراهم شود ، مثلًا كسىكه تصميم بقاء نسل خود دارد ، با نيت قربت در ازدواج كارى درست نمىشود ، بلكه بايد ازدواج كند .\r\nبا توجه به اين امور معناى فرمايش پيامبر كه فرمود نيت مؤمن برتر از عمل اوست ، فهميده مىشود . چرا كه نيت صحيح ، نيتى است كه همراه با عمل باشد . عاقل كافى است كه به او اشاره‌اى شود .\r\n\r\nعداوت ، صلح\r\nحكيمى گويد : ساده‌ترين چيز ، داخل شدن در دشمنى است و مشكل‌ترين چيز بر طرف كردن دشمنى است .\r\n\r\nغيبت ، تمسخر\r\nنيز گويد : وقتى كسى نزد تو كسى را مورد سرزنش قرار داد ، بدان تو هم دومين تن هستى كه مورد ملامت قرار مىگيرى .\r\n\r\nچاپلوسى\r\nكسى كه بيش از خودت تو را بالا ببرد ، از او بترس .\r\n\r\nحاكم ستمگر ، سليطه\r\nحاكم ظالم و زن بد زبان ، همواره بر همه‌ى مردم پيروزند .\r\n\r\nتهمت به وكيل\r\nوقتى وكيل خود را متهم دانستى ، زبانت را كنترل كن و به آنچه دارد ، مطمئن باش .\r\nبرترين نشست و برخاستها ، با كسى است كه با اينكه موقعيت رياست دارد ، ادعاى رياست نكند .\r\n\r\nهمنشينى\r\nمحمد بن مكى گويد : بدترين نشست و برخاستها با كسى است كه بدون موقعيت ، مدعى رياست است .\r\n\r\nمدارا\r\nترك كردن مدارا ، بخشى از ديوانگى است .\r\n\r\n","description":"","footnote":"","page_name":" 407 ","page_number":407},
  {"content":"\r\n\r\n\r\nنكوهش ، تحقير\r\nهركه پيش از اينكه تو را بشناسد ، در حق تو كوتاهى كرد ، نبايد او را سرزنش كنى .\r\n\r\nسوگند\r\nكسى كه سخن او پذيرفته نمىشود ، سوگند او نيز نبايد پذيرفته شود .\r\n* هركه بسيار سوگند ياد كند هرچند در صحت سوگند دقت كند ، سوگند او را نپذير .\r\n\r\nستم به خويش\r\nستم به خويشاوند ، دردناكتر است از زدن بيگانه .\r\n\r\nرشوه\r\nلطف ، رشوه كسى است كه رشوه ندارد .\r\n\r\nسخاوت\r\nسخت‌ترين حال سخاوتمندى كه دست وى تهى شده ، سرزنش كسى است كه او را قبلا مدح مىكرد و ستم كسى است كه وى به او نيكى مىكرد .\r\n\r\nذلت\r\nذلت ، چشم داشت به مال ديگران است در حالى كه از رسيدن به آن بازماند .\r\n\r\nمدارا\r\nكسى كه با دشمن مدارا كند ، دوستش او را احترام كند .\r\n\r\nسخن چين\r\nهركه بين دو تن را خراب كند ، آن دو زمانى كه صلح كردند ، وى را هلاك كنند .\r\n\r\nغم ، نياز\r\nدو چيز است كه پايان ندارند ، غم و نياز .\r\n\r\nسخن چين\r\nسخن چين ، سخن را به وسيله آتش گيره از زبان تو خارج مىسازد .\r\n\r\nرشوه\r\nرشوه پنهانى ، نوعى از سحر است .\r\n\r\nعداوت\r\nهركه با پايين دست دشمنى كند ، شخصيتش نابود شده و هركه با بالاتر درافتد شكست\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nمىخورد ، و هركه با چون خود دشمنى ورزد ، پشيمان مىشود .\r\n\r\nاسم خدا\r\nكسى مأمون را صدا زد و گفت : اى عبداللَّه ، اى عبداللَّه . مأمون عصبانى شد و گفت : مرا به اسم مىخوانى ؟ ! پاسخ داد : ما خدا را با اسم مىخوانيم . مأمون آرام شد و او را بخشيد و انعام داد .\r\n\r\nرحمت خدا\r\nمحمد بن عبدالرحيم بن نباته مىگويد : وقتى ابوالقاسم مغربى از دنيا رفت ، مردم معصيتهاى او را يادآورى مىكردند . شب او را در خواب ديدم و به او گفتم : مردم خيلى حرفها در باره‌ى تو مىزنند ، دست‌هايم را گرفت و اين دو بيت را سرود : در گذشته يك ايمنى داشتى و اكنون دو تا ، عفو نيكوكار ، نيكو نيست ، عفو جنايت كار پسنديده‌است .\r\n قد كان امن لك فيما مضى * واليوم اضحى لك امنان\r\nوالعفو لا يحس عن محسن * و انما يحسن عن جانى \r\n\r\nجفر و جامعه\r\nمحقق سيد شريف در بحث علم در شرح مواقف مىنويسد : جفر و جامعه نام دو كتاب از امام على عليه السلام است . در اين دو كتاب ، حوادثى كه تا انقراض عالم رخ خواهد داد ، آمده‌است .\r\nفرزندان آن حضرت ، به آن دو كتاب آگاه بوده‌اند و طبق آنها نظر مىدادند . در نامه‌اى كه امام رضا عليه السلام هنگام پذيرفتن ولايت عهدى به مأمون نوشت نيز آمده‌است كه : تو حقوق ما را مىدانى ، چيزهايى كه پدران تو نمىدانستند ، من ولايت عهدى تو را پذيرفتم لكن جفر و جامعه دليل برآنند كه به سرانجام نمىرسد .\r\nمشايخ مغرب زمين نيز از علوم حروف اطلاعاتى داشتند كه آنها را منتسب به اهل بيت پيامبر مىكردند . من در شام شعرى را يافتم كه با رمز به پادشاهان مصرى اشاره كرده‌بود و شنيدم كه اين رموز از آن دو كتاب استخراج شده‌است .\r\n\r\nزيرو رو شدن دنيا\r\nحكيمى از كسى شنيد كه : خدا دنيا را زيرو رو كرده‌است . حكيم گفت : آندم نيز يكسان خواهد بود .\r\n\r\nديوانگى\r\nحكيمى گويد : ديوانگى كامل بهتر از ناقص است .\r\n\r\n","description":"","footnote":"","page_name":" 409 ","page_number":409},
  {"content":"\r\n\r\n\r\nعداوت عاقل\r\nنيز گويد : دشمنى عاقل كم ضررتر است از دوستى احمق .\r\n\r\nبدترين حال\r\nبه حكيمى گفتند : بدحال‌ترين مردم كيست ؟ گفت : آنكه همتش بلند و آرزويش زياد است ولى به مقصود كمتر رسد .\r\nابوطيب متنبى اين حكمت را به شعر درآورده‌است : بدحال‌ترين مردم كسى است كه با همت بلندش ، از تحصيل خواسته‌هاى نفس خود بماند .\r\n واتعب خلق اللَّه من زاد همه * و قصّر عما تشتهى النفس وجده \r\n\r\nمرگ و توبه\r\nابوحازم گويد : ما مرگ نمىخواهيم تا توبه كنيم و توبه نمىكنيم تا وقتى كه مىميريم .\r\n\r\nپارسايى و حاجت\r\nاز زاهدى نقل شده‌است كه به مردى نگريست كه بر درگاه سلطان ايستاده و اثر سجده‌ى بزرگى بر پيشانى اوست . به وى گفت : مانند اين سكه ( درهم ) بين دو چشم تو است و با اين حال اينجا ايستاده‌اى ؟ زاهدى ديگر گفت : او بر غير سكه ضرب زده‌است . ( آنچه بر پيشانى اوست مانند سكه‌اى است كه او را ضرب زده‌باشند ) .\r\n\r\nتورات\r\nتورات مشتمل بر پنج سِفر است . در سفر اول از آغاز آفرينش تا وقايع حضرت آدم عليه السلام و نيز تا حضرت يوسف عليه السلام را بيان مىكند . در سفر دوم از استخدام مصرىها براى اسرائيلىها و ظهور حضرت موسى عليه السلام و هلاكت فرعون و پيشوايى هارون و نزول ده فرمان و شنيدن كلام خدا توسط مردم سخن مىگويد . در سفر سوم از تعليم قرابين به اجمال سخن به ميان آمده‌است ، در سفر چهارم از شماره بنىاسرائيل و تقسيم زمين براى آنها و گزارش پيامبرانى كه از سوى موسى مأمور شام بوده‌اند و از منّ و سلوى و ابرهاى متراكم حرف زده‌است . در سفر پنجم از احكام الهى و مرگ هارون و جانشينى يوشع ، سخن به ميان آمده‌است .\r\nربانيون و قرائون از ساير يهوديان جدا بودند . آنان علاوه بر موسى و هارون و يوشع ، پيامبران ديگر را قبول داشتند . نوزده كتاب از آنها مانده‌است كه آنها را به اسفار پنجگانه ضميمه كرده‌اند و مجموع كتابهاى آنها مشتمل بر چهار مرتبه است .\r\n\r\n","description":"","footnote":"","page_name":" 410 ","page_number":410},
  {"content":"\r\n\r\nمرتبه اول : تورات است كه بحث شد .\r\nمرتبه دوم : چهار سفر است ، سفر اول در باره‌ى يوشع است در اين سفر از بالا رفتن منّ و جنگ يوشع و فتح شهرها و تقسيم بندى آنها به‌وسيله قرعه سخن مىگويد . سفر دوم ، سفر قاضيان است و در آن به گزارش قاضيان بنىاسرائيل مىپردازد . سفر سوم ، مربوط به سموئيل است كه در باره‌ى نبوت وى و پادشاهى طالوت و قتل جالوت به وسيله داود ، سخن به ميان آمده‌است . سفر چهارم ، سفر ملوك است و در آن خبر از مرگ داوود و سليمان و غير آن دو و نيز از ساير اتفاقها چون بخت‌نصر و ويران شدن بيت‌المقدس بحث شده‌است .\r\nمرتبه سوم ، چهار سفر است ، سفر اول به نام شعيا است و در آن توبيخ بنىاسرائيل و بيم از آنچه حادث مىشود و بشارت صابران آمده‌است . در سفر دوم كه از آن ارميا است ؛ ويران شدن بيت‌المقدس و هبوط در مصر مطرح شده‌است . سفر سوم در باره‌ى حزقيل است . در اين سفر ، حكمت طبيعت و افلاك و خبر يأجوج و مأجوج آمده‌است . سفر چهارم از دوازده سفر تشكيل شده‌است و در آن مردم از زلزله ، ملخ و . . . ترسانيده شده‌اند . نيز اشاره به قيامت و نبوت يونس و نبوت زكريا و مژده آمدن خضر آمده‌است .\r\nمرتبه چهارم ، مشتمل بر يازده سفر است . سفر اول در تاريخ نسب اسباط بنىاسرائيل است . سفر دوم مزامير داود كه يكصد و پنجاه مزمار است . سفر سوم ، قصه ايوب كه در مباحث كلامى وارد شده‌است . سفر چهارم ، سخنان سليمان آمده‌است . سفر پنجم ، احكام احبار بنىاسرائيل آمده‌است . سفر ششم ، سروده‌هاى عبرى سليمان در خطاب نفس و عقل آمده‌است . سفرهفتم ، جامع حكمتهاى سليمان مىباشد كه تشويق به طلب لذات عقلى بادوام و تحقير لذات جسمى فانى شده‌است . در اين سفر عظمت خدا و ترس از عظمت او آمده‌است . سفر هشتم ، نوحه‌هاى ارميا عليه السلام است . در اين سفر پنج مقاله به ترتيب حروف الفبا آمده‌است . سفر نهم ، در باره‌ى ملك اردشير است . سفر دهم ، در باره‌ى دانيال است كه تعبير خواب و حالت زنده شدن و نشر انسانها در قيامت را مطرح كرده‌است . سفر يازدهم ، در باره‌ى عزير بوده و در آن بازگشت گروهى از بابليان به سوى بيت‌المقدس و نيز ساختمان آن بحث مىكند .\r\nجامى\r\n خسروى عاقبت انديشى كرد * روى در قبله‌ى درويشى كرد\r\nبا بزرگى كه در آن كشور بود * بر سر اهل صفا سرور بود \r\n\r\n","description":"","footnote":"","page_name":" 411 ","page_number":411},
  {"content":"\r\n\r\n نوبتى چند بهم بنشستند * عقد پيرى و مريدى بستند\r\nبرد صد تحفه‌ى خدمت بر پير * هيچ از او ، پير نشد تحفه پذير\r\nروزى از بالش زين مسند ساخت * قاصد صيد سوى صحرا ساخت\r\nباز را ديده‌ى بينا بگشاد * كله از سر گره از پا بگشاد\r\nكرد آن باز رها كرده ز قيد * متعاقب دو سه مرغابى صيد\r\nصيد را از خم فتراك آويخت * جانب پير جنيبت انگيخت\r\nبندگى كرد كه ايخاص خداى * پاك لقمه است بر اين روزه گشاى\r\nهست ازين طعمه بر اين منزلگاه * پنجه كسب خلايق كوتاه\r\nپير خنديد كه اى پاك نهاد * نامت از لوح بقا پاك مباد\r\nجره بازت كه شكارى فكنست * جره از جوجه‌ى هر پير زنست\r\nرخشت اين ره كه به پايان بردست * جوز توزيع گدايان خوردست\r\nنيروى بازوى صيد اندازت * باشد از دست ستم پردازت\r\nچشمه كز سنگ تراود پاك است * تيره از رهگذر گلناكست \r\n هركه آلوده به گل رهگذرش * كى ز گل پاك بود آبخورش \r\n*\r\n چارده ساله بتى بر لب بام * چون مه چارده در حسن تمام\r\nبر سر سرو كله گوشه شكست * بر گل از سنبل تر سلسله بست\r\nداد هنگامه‌ى معشوقى ساز * شيوه جلوه‌گرى كرد آغاز\r\nآن فروزان چو مه در بر و بوم * بر در و بامش اسيران چو نجوم\r\nناگهان پشت خمى همچو هلال * دامن از خون چو شفق مالامال\r\nكرد در قبله‌ى او روى اميد * ساخت فرش ره او موى سفيد\r\nگوهر اشك بمژگان مىسفت * وز دو ديده گهر افشان مىگفت\r\nكى پرى با همه فرزانگيم * نام رفت از تو بديوانگيم\r\nلاله سان سوخته‌ىداغ توأم * سبزه وش پى سپر باغ توأم\r\nنظر لطف بحالم بگشاى * زنگ اندوه ز جانم بزداى\r\nنوجوان حال كهن پير چو ديد * بوى صدق از نفس او نشنيد\r\nگفت كاى پير پراكنده نظر * روبگردان به قفا باز نگر \r\n\r\n","description":"","footnote":"","page_name":" 412 ","page_number":412},
  {"content":"\r\n\r\n كه در آن منظره گل رخساريست * كه جهان از رخ او گلزاريست\r\nاو چو خورشيد فلك من ماهم * من كمين بنده‌ى او او شاهم\r\nعشق بازان چو جمالش نگرند * من كه باشم كه مرا نام برند\r\nپير بيچاره چو آن سو نگريست * تا ببيند كه در آن منظره كيست\r\nزد جوان دست و فكند از بامش * داد چون سايه به خاك آرامش\r\nكانكه با ما ره سودا سپرد * نيست لايق كه دگر جا نگرد \r\n هست آيين دو بينى ز هوس * قبله‌ى عشق يكى باشد و بس \r\n\r\nشوق ، انس ، ترس\r\nانس و ترس و شوق از آثار محبت هستند ، ولى اين آثار براى شخص عاشق و محب فرق مىكنند ، وقتى عاشق از پس پرده‌هاى غيب به محبوب خود توجه مىكند و ناتوانى خود را از رسيدن به كنه جمال او مىيابد ، در قلب او تمايل و هيجانى به سوى معشوق ايجاد مىشود كه اين حالت را شوق گويند . اگر به‌خاطر قرب به معشوق و مشاهده حضور حاصل شده از كشف ، فرحناك گشت و نگاه او منحصر در مطالعه جمال حاضر مكشوف شد ، اين حالت را انس گويند .\r\nاگر نگاه عاشق منحصر در صفات عزت و استغناى محبوب باشد و عاشق در دل خود احساس زوال و دورى نكند و او با اين شعور دردمند شود ، اين درد از او را خوف نامند . پس اين افعال تابع اين ملاحظات مىباشند .\r\n\r\nتوبه\r\nدر نهج‌البلاغه آمده‌است : مردى در حضور امام على عليه السلام استغفار نمود . امام فرمود : مادر بچه مرده به عزايت بنشيند ، مىدانى استغفار چيست ؟ استغفار درجه عليين است و آن اسمى است كه از شش چيز درست شده‌است . اول پشيمانى بر گذشته . دوم : عزم بر ترك عمل در آينده . سوم : اداء حق به مخلوقان تا وقت ملاقات با خدا گرفتارى در پى نداشته‌باشد . چهارم : هر واجبى را كه تباه كرده قضا كند . پنجم : گوشتى كه از گناه بر او روييده‌است با حزن و اندوه آب كند تا پوست بر استخوانش بچسبد و گوشت جديد برويد .\r\nششم : به جسم خود سختى عبادت را بچشاند همانطوركه شيرينى گناه را چشانده بود .\r\nوقتى چنين كردى ، آنگاه بگو استغفراللَّه .\r\n\r\n","description":"","footnote":"","page_name":" 413 ","page_number":413},
  {"content":"\r\n\r\n\r\nعيد\r\nعبداللَّه مبارك مىگويد : به راهبى گفتم : عيد شما كى است ؟ گفت : روزى كه نافرمانى خدا نكنيم .\r\n* زاهدى با لباس چركين در روز عيد از خانه خارج شد ، به او گفته شد : در چنان روزى با اين هيبت خارج مىشوى در حالى كه مردم زينت كرده‌اند ؟ گفت : به چيزى مانند اطاعت براى خدا زينت نتوان كرد .\r\n\r\nسجده\r\n شب دراز و دل جمع و پاسبان در خواب * چه سجده‌ها كه بر آن خاك در توان كردن \r\n\r\nجزاى شوخى\r\nمردى ، زنى را ديد كه كفش پاره‌اى به پا داشت . به وى گفت : اى زن كفش تو مىخندد . زن گفت : كفش من بىادب است و چون ديوثى را ببيند ، نمىتواند خودش را نگه دارد و مىخندد . آن مرد گفت : آرى اين پاداش كسى است كه شوخى مىكند .\r\n\r\nدوستى\r\nعبداللَّه معتز گفته است : كسانىكه براى يافتن دوست مطابق طبع خود از جايى به جايى كوچ كنند ، وقتى به فرد مورد نظر رسيدند ، عصاى سفر را مىاندازند و به خانه مىنشينند .\r\nآن وقت است كه لشكر نصايح به آنان هجوم مىآورد ، رازهاى دل آرامش مىيابند ، گره محافظت باز شده و لباس زينت كنده مىشود .\r\n* عبداللَّه معتز گويد : از گناه كسىكه جز اقرار به گناه راهى ندارد بگذر ، تا از آرزويش به عفو تو ، دوست جديدى بيابد .\r\nگويند\r\n زاهد نكند گنه كه قهارى تو * ما غرق گناهيم كه غفارى تو\r\nاو قهارت خواند و ما غفارت * آيا به كدام نام خوشدارى تو \r\nگويم\r\n رندان گاهى ملك جهان مىبازند * گاهى به‌نگاهى دل و جان مىبازند\r\nاين طور قمار را نه چند است و نه چون * هرطور بر آيد آنچنان مىبازند \r\n\r\n","description":"","footnote":"","page_name":" 414 ","page_number":414},
  {"content":"\r\n\r\n\r\nكافى و مجزى\r\nبرخى گويند بين دو عبادت كافى و مقبول عموم و خصوص مطلق برقرار است . به اين شرح كه هر عبادت مقبولى مجزى هست ولى هر عبادت مجزى مقبول نمىباشد . حاصل اين مطلب اين است كه تلازمى بين قبول و كفايت نيست . مجزى عملى است كه مكلف را از كلفت بوجود آمده خلاص مىكند و مقبول آن است كه خداوند به آن عمل بهره‌اى هم عطا مىكند . اين عده براى كلام خود دلائلى ذكر كرده‌اند از جمله :\r\n1 - ابراهيم و اسماعيل با اينكه كار صحيحى انجام دادند باز هم درخواست قبول كردند .\r\n2 - در اين آيه شريفه  . . . فَتُقُبِّلَ مِنْ أَحَدِهِما وَ لَمْ يُتَقَبَّلْ مِنَ الْآخَرِ . . .  « 1 » ، خداوند عمل يكى از دو پسر آدم را پذيرفت .\r\n3 - حديثى وارد شده كه از هر نماز بيش از ثلث يا ربع يا نصف آن پذيرفته نمىشود .\r\n4 - در حديثى آمده‌است كه مردم براى قبول اعمال خود دعا كنند .\r\n5 - آيه شريفه  إِنَّما يَتَقَبَّلُ اللَّهُ مِنَ الْمُتَّقِينَ  « 2 » ، دلالت بر قبول برخى اعمال دارد .\r\nعلاوه اينكه عبادت فاسق كافى است ولى مقبول نيست .\r\nالبته برخى اين دلائل را پاسخ گفته‌اند ولى پاسخ آنها بىاشكال نيست .\r\n\r\nنور در حال كسوف و خسوف\r\nدر نهايه آمده‌است : اگر قسمتى از خورشيد منكسف شود ، و نور هلال باقيمانده آن در سوراخ تنگ عبور كرده و به سطح موازى برابر آن برسد ، آن نور هلال است . ولى اگر ماه چنين شود ، نور آن بر سطح پشت سوراخ ، هلالى نيست و مطابق با شكل سوراخ است . علت اين مسئله در همان كتاب آمده‌است .\r\n\r\nپيش از منطق\r\nعلامه قطب شيرازى در شرح حكمت اشراق مىنويسد : مرتبه يادگيرى دانش منطق اين است كه پس از تهذيب اخلاق و تقويت فكر ، برخى علوم چون رياضيات ، اعم از هندسه و حساب آموخته شود .\r\nاما اينكه بايد تهذيب اخلاق پيش از منطق ياد گرفته شود به اين جهت است كه بقراط در\r\n\r\n\r\n","description":"","footnote":"\r\n( 1 ) - مائده ، 27 .\r\n( 2 ) - همان ، 27 .\r\n","page_name":" 415 ","page_number":415},
  {"content":"\r\n\r\nكتاب فصول مىگويد : بدن ناسالم هرچه بدست آورد ويران مىكند ، نمىبينى كسىكه از نظر اخلاقى مهذب نشده‌است ، وقتى به منطق وارد مىشود ، راه انحراف و گمراهى را مىپيمايد و در مسير نادانى قرار مىگيرد و از جماعت اعراض كرده و زحمت اطاعت خدا را به خود راه نمىدهد و به سخن شرايع الهى وقعى نمىنهند . حقيقت را زير پا له كرده و حجت را از ميان مىبرد و بهشت را بر خود ممنوع مىسازد . در حالى كه حكمت آن است كه آدمى از ظواهر دست بردارد ، و بداند كه صورت اشياء حاكى از حقايق باطنى آنهاست و حقيقت ترك ملاحظات عمل است نه خود عمل ؛ ولى نااهلان ، ترك عمل را وسيله بدست آوردن حقايق دانسته‌اند . اينان از حكماء فاصله گرفته‌اند و خداوند هم در قيامت از آنان انتقام مىگيرد .\r\nاما اينكه پيش از منطق ، رياضيات لازم است ؛ به آن جهت است كه خوانندگان منطق ، با برهان ، انس مىيابند .\r\n\r\nآرزو\r\nآرزو ، رفيق و مونس انسان است . انسان اگر اين دوست را نيابد ، نابود مىشود .\r\n\r\nاحسان خدا\r\nدر يكى از كتابهاى آسمانى آمده‌است : اى پسر آدم ! اگر همه‌ى دنيا از آن تو باشد ، از آن جز غذاى تو براى تو نخواهد بود . وقتى من قوت تو را به تو دادم و محاسبه‌اش بر غير تو گذاردم ، آيا من به تو احسان كرده‌ام يا نه .\r\n\r\nگريه فضيل\r\nعارفى گويد : فضيل عياض را در عرفه هنگام تضرع مردم ديدم كه مانند بچه مرده مىگريست و مىسوخت . نزديك غروب خورشيد دست به محاسن گرفت و سر به آسمان كرد و به خود گفت : واى بر تو هرچند هم آمرزيده شوى ، سپس با مردم از عرفات بيرون رفت .\r\n\r\nپذيرش مسؤليت\r\nاحياءالعلوم آورده‌است : وقتى عثمان ، ابن‌عباس را والى نمود ؛ ياران پيامبر به او تبريك گفتند . ابوذر با اينكه سابقه‌ى دوستى با ابن‌عباس داشت نزد او نرفت . ابن‌عباس ناراحت شد و او را مورد سرزنش قرار داد . ابوذر گفت : از رسول خدا صلى الله عليه و آله شنيدم وقتى انسان ولايتى را بپذيرد ، از ولايت خدا دور مىگردد\r\nان الرجل اذا ولى ولاية تباعداللَّه عنه .\r\n\r\n","description":"","footnote":"","page_name":" 416 ","page_number":416},
  {"content":"\r\n\r\n\r\nتفسير آيه انه كان للاوابين غفوراً\r\nدر تفسير واژه « اواب » آمده‌است : اواب كسى است كه گناه مىكند و سپس توبه مىنمايد ، بار ديگر گناه مىكند و باز توبه مىكند .\r\n\r\nدرِ توبه\r\nابن مسعود مىگويد : بهشت را هشت در هست كه هر كدام باز و بسته مىشوند ، مگر در توبه كه فرشته‌اى مأمور آن است تا بسته نشود .\r\n\r\nحاكم\r\nاحياء العلوم آورده‌است : هشام بن عبدالملك در دوران خلافت خود ، عازم مكه شد ، در مكه دستور داد يكى از ياران رسول خدا را حاضر كنند . گفتند همگى از دنيا رفته‌اند . گفت :\r\nيكى از تاليان را حاضر كنند ، طاووس يمانى را حاضر كردند . طاووس در حاشيه فرش كفش از پاى درآورد و به رسم سلام به خليفه به عنوان اميرالمؤمنين ، بر او سلام نكرد و با كنيه نام او را نياورد و در برابرش نشست و گفت : حالت چطور است اى هشام ؟\r\nهشام به سختى در غضب شد ، و گفت : اى طاووس چه شد كه چنين كردى ؟ و بر غضب خود افزود و گفت : در حاشيه فرشم كفش درآوردى ، و سلام به عنوان امارت بر مؤمنين نكردى ، و كنيه‌ام را نياوردى و در برابرم نشستى ، و گفتى : چطورى اى هشام !\r\nطاووس گفت : اما اينكه كفش درآوردم ، روزانه پنج بار در برابر خدا كفش مىكنم و او برمن خشم نگرفته‌است . اما اينكه تو را اميرالمؤمنين نناميدم ، همه به امارت تو بر مؤمنين خشنود نيستند دوست نداشتم دروغ بگويم . اما اينكه تو را با اسم خواندم ، خدا پيامبرانش را به اسم مىخواند و مىفرمايد : يا داوود ، يا يحيى ، يا عيسى و دشمنانش را با كنيه مىخواند و مىفرمايد :   تَبَّتْ يَدا أَبِي لَهَبٍ .   « 1 » اما اينكه در برابر تو نشستم ، از اميرمؤمنين على عليه السلام شنيدم كه فرمود : هرگاه خواستى به كسى بنگرى كه اهل آتش است ، بنگر به كسىكه نشسته و اطراف او عده‌اى ايستاده‌اند .\r\nاذا اردت ان تنظر الى رجل من اهل النار فانظر الى رجل جالس و حوله قوم قيام .\r\nهشام گفت : مرا موعظه كن . طاووس گفت : از اميرالمؤمنين على بن ابى طالب عليه السلام شنيدم كه مىفرمود : در جهنم مارهايى هستند به اندازه‌ى تلها و عقربهايى هستند به اندازه‌ى استرها ، اميرانى را مىگزند كه در باره‌ى رعيت خود به عدالت\r\n\r\n\r\n","description":"","footnote":"\r\n( 1 ) - مسد ، 1 .\r\n","page_name":" 417 ","page_number":417},
  {"content":"\r\n\r\nرفتار نكنند . طاووس سپس از جا برخاست و فرار كرد .\r\n\r\nخمول\r\nبه زاهدى گفتند : علت انزواى تو چيست ؟ گفت : خواستم با خدا انس گيرم .\r\n* سفيان بن عيينه گويد : در يكى از كوههاى شام ابراهيم ادهم را ديدم و پرسيدم : چرا حكومت خراسان را ترك كردى ؟ گفت : چون زندگى گوارا نداشتم جز در اينجا كه از قله‌اى به قله‌ى ديگر براى حفظ دين فرار مىكنم .\r\n* از غروان رقاشى ( قرواشى ) پرسيدند : چرا با دوستانت نشست و برخاست ندارى ؟ گفت :\r\nمن راحتى خود را در مجالست با كسى مىبينم كه حاجتم را روا سازد .\r\n* چون شب مىشد ، فضيل خوشحال بود و مىگفت : با پروردگارم خلوت مىكنم ، و چون صبح مىشد مىگفت :  إِنَّا لِلَّهِ وَ إِنَّا إِلَيْهِ راجِعُونَ  ( استرجاعى كه هنگام ديدن مصيبت گفته مىشود ) ، چرا كه از ملاقات با مردم اكراه داشت .\r\n\r\nخمول ، همنشين بد\r\nمردى نزديك مالك ابن‌دينار رفت . ديد مالك نشسته و سگى سرش را روى زانوى او گذارده‌است . ناراحت شد و خواست حيوان را دور كند . مالك گفت : رهايش كن ، ضررى به حال تو ندارد ، مرا هم اذيت نمىكند ، از همنشين بد هم بهتر است .\r\n\r\nخمول ، دوست\r\nبه كسى گفتند : چرا از مردم كناره گرفته‌اى ؟ گفت : ترسيدم دينم را بدزدند . يعنى طبيعت آدمى دزد است و مىتواند آداب بد را از همنشين بد كسب كند .\r\n\r\nطلب قرض ، نفرين و دعا\r\nشخصى فاضل به دوستش نامه‌اى نوشت و از وى قرض خواست . دوستش در پاسخ نوشت : من دست تنگ ، بد حال و به شدت گرفتارم . وى جواب داد كه : اگر راست مىگويى ، خدا تو را تكذيب كند ( مشكل تو را بر طرف سازد ) ، و اگر دروغ مىگويى ، خدا تو را تصديق نمايد ( مشكلاتى كه بر شمردى ، بر تو نازل كند ) .\r\n\r\n","description":"","footnote":"","page_name":" 418 ","page_number":418},
  {"content":"\r\n\r\nجامى\r\n مطلوب جامى از طلبم گفته‌اى كه چيست * مطلوب او همين كه دهد جان در اين طلب \r\n\r\nمناجات افلاطون\r\nدر كتابى قابل اعتماد نوشته شده‌است كه افلاطون در نماز با اين عبارت با خدا راز و نياز كرده‌است . اى روحانيت متصل به روح اعلاى من ، زارى من به درگاه كسى است كه تو معلول او هستى ، تا تو نيز بدرگاه عقل فعال تضرع كنى تا صحت نفس مرا تا در عالم تركيب و دار تكليف هستم ، حفظ نمايى .\r\n\r\nمحمد حنفيه و امام حسن عليه السلام\r\nبين محمد حنفيه با برادرش امام حسن مجتبى عليه السلام مشكلى ايجاد شد . عده‌اى بين آن دو ميانجيگرى مىكردند . محمد به امام نوشت : پدر من و تو على بن ابى طالب عليه السلام است و در اين جهت بر هم برترى نداريم . اما مادر من زنى از حنفيه است و مادر تو زهرا دختر رسول خداست ، كه اگر زمين پر از مادر من شود ، باز مادر تو از آنها برتر است ، به‌همين جهت به محض رسيدن نامه‌ام به تو ، به خانه‌ام بيا تا مرا خشنود كنى ، چون تو از جهت فضل برتر از من هستى . والسلام .\r\n\r\nسكوت\r\nاسطرخس حكيم كه همواره در سكوت بود ، از علت سكوتش سؤال شد ؟ گفت : چون از سكوت پشيمان نشده‌ام و بسيار از سخن گفتن پشيمانم .\r\nگويند\r\n ماييم و پير ميكده و ذكر خير او * اميد ما به اوست كه ناريم غير او \r\n\r\nحسود\r\nحكيمى گفته : نديدم ستمگرى شبيه به ستم شده چون حسود .\r\n\r\nانفاق ، توكل\r\nحارث بن عبداللَّه ، انسانى سخاوتمند بود . به او گفتند : چيزى براى فرزندت بگذار . گفت :\r\nشرم مىكنم از خدا كه آنها را به توكل غير خدا ترك گويم .\r\n\r\nاستحقاق\r\nبزرگمهر گويد : از بزرگترين عيب‌هاى دنيا اين است كه هركس هرچه استحقاق دارد به او نمىدهد ، بلكه يا كمتر و يا بيشتر مىدهد ، نزديك اين حرف را خاقانى به شعر درآورده‌است :\r\n\r\n","description":"","footnote":"","page_name":" 419 ","page_number":419},
  {"content":"\r\n\r\n هر مائده‌اى كه دست ساز فلك است * يا بىنمك است يا سراسر نمك است \r\n\r\nرحمت خدا\r\nدر حديث آمده‌است : اگر مردم گناه نمىكردند ، خداوند ملتى را مىآفريد تا گناه كنند ، تا آنان را ببخشد ، زيرا او غفور و رحيم است .\r\n\r\nخودستائى\r\nدر حديث آمده‌است : اگر گناه نكنيد ، گناهى بدتر از همه‌ى گناهان براى شما آسان مىشود . پرسيدند چه گناهى است . فرمود : عجب .\r\n\r\nدوستى\r\nامام على عليه السلام مىفرمايد : عاجزترين مردم كسى است كه از بدست آوردن دوست عاجز ماند و عاجزتر از او كسى است كه دوستانش را از دست دهد .\r\n\r\nرحمت خدا\r\nدر كتاب رجاء احياءالعلوم آمده‌است : ابراهيم ادهم گفت : در شبى بسيار تاريك ، در برابر ملتزم ( قسمتى از خانه كعبه ) ، ايستاده بودم و مىگفتم : پروردگارا مرا حفظ كن تا هرگز گناه نكنم . صدايىاز خانه‌ى خدا به گوش من رسيد كه : تو عصمت را از ما مىطلبى و همه‌ى بندگانم نيز همان را مىخواهند ، اگر همه را عصمت دهم پس بر چه كسى تفضل جويم و چه كسى را ببخشم .\r\nخيام همين را به شعر درآورده‌است :\r\n آبادى ميخانه ( آباد خرابات ) ز مىخوردن ماست * خون دو هزار توبه در گردن ماست\r\nگر من نكنم گناه ، رحمت كه كند * آرايش رحمت از گنه كردن ماست \r\nگويم\r\n تو مگو ما را بدان شه بار نيست * با كريمان كارها دشوار نيست \r\n\r\nاختلاف مقام\r\nگاهى خدا از بنده‌اى خشنود است به چيزى كه به‌خاطر همان چيز از بنده ديگر ناخشنود است چرا كه مقام آن دو اختلاف دارد . در قرآن اشاره‌اى به اين مطلب شده‌است .\r\nمىبينى كه ابليس و آدم در نوع معصيت شريك هستند ، ولى ابليس از رحمت خدا\r\n\r\n","description":"","footnote":"","page_name":" 420 ","page_number":420},
  {"content":"\r\n\r\nمأيوس شد و دور گشت ولى خدا از آدم گذشت و او را نزديك خود ساخت .\r\n\r\nمعرفت سكوت\r\nاز سولون حكيم پرسيده شد كه : چه چيزى بر انسان سخت‌تر است ؟ پاسخ داد : شناخت عيب خودش و پرهيز از سخنى كه به او كمكى نمىكند .\r\n\r\nطعن\r\nكسى به ديوجانس طعن زد و از حسَبش گفت . ديو جانس گفت : حسب من عيب من است نزد تو و تو خودت عيبى هستى بر حسب خودت نزد من .\r\n\r\nدب اصغر\r\nفاضل عبدالرحمن صوفى صاحب صورالكواكب مىنويسد : نزديك‌ترين ستاره به ستاره‌ى قطب شمالى ، دب اصغر است و آن عبارت از هفت ستاره است كه به شكل خرس كوچكى است . سه ستاره بر دم آن قرار گرفته‌اند و يكى از آنها پر نور است ، و چهار ستاره ديگر به شكل مستطيل ديده مىشود بر بدن آن قرار دارند . ده ستاره پر نور و دو ستاره كم نور .\r\nعرب هر هفت ستاره را بنات العيش صغرى مىنامد و دو ستاره نورانىتر را فرقدين گويد و ستاره نورانى طرف دم را جدى گويد كه همان ستاره قبله نما است و . . .\r\n\r\nپند امام على عليه السلام\r\nامام على عليه السلام به حارث همدانى جد نويسنده ، مىنويسد : به ريسمان قرآن چنگ زن و آن را مايه‌ى پند خود قرار ده . حلالش را حلال و حرامش را حرام بدان . حقائق گذشته را تصديق نما و گذشته‌ى دنيا را با آينده آن مقايسه كن كه برخى چون بعض ديگر است و پايان آن چون اول آنست .\r\nنام خدا را بزرگ شمار از اينكه جز براى آشكار شدن حقيقتى آن را بر زبان نياورى . بسيار ياد مرگ و پس از مرگ كن و تنها زمانى كه دستاويز استوارى دارى تمناى مرگ نما . از هر كارى كه صاحبش آن را براى خود مىخواهد ، و براى ديگران ناپسند مىشمارد ، پرهيز كن .\r\nاز كارى كه اگر از انجام دهنده‌اش بپرسند انكار مىكند ، و عذر مىطلبد دورى نما . آبروى خود را در معرض هتك قرار نده . هرچه مىشنوى نگو كه همين كفايت مىكند براى دروغگو بودن . هرچه به تو مىگويند آن را تكذيب ننما كه همين كفايت مىكند براى نادان بودن . خشم خود را فرو بر و گاه قدرت ، بردبارى پيشه كن . بااينكه خشمگين شده‌اى ، عفو كن و بااينكه قدرت يافته‌اى بگذر ، كه اين موجب سرانجام نيك تو خواهد شد . از نعمتهاى\r\n\r\n","description":"","footnote":"","page_name":" 421 ","page_number":421},
  {"content":"\r\n\r\nخدا خوب بهره ببر و نعمتى كه خدا به تو داده ضايع نكن و لازم است اثر آن نعمت بر تو ظاهر باشد .\r\nبدان كه برترين مؤمنان ، كسى است كه ديگران را بر جان و مال و زن و فرزندش مقدم كند . هر چه بفرستى ، براى تو ذخيره است و آنچه عقب اندازى بركتش از آن غير تو است .\r\nبپرهيز از همنشينى با كسىكه انديشه‌ى صحيحى ندارد و يا عمل او زشت است ، چون احترام دوست به دوست او بستگى دارد . در شهرهاى بزرگ زندگى كن كه جمع كننده مسلمانان است . از منزل‌هاى غفلت و ستم و كمبود ياران بر اطاعت خدا احراز كن . از كار بيهوده بگذر . از نشستن در بازار كه محل نشستن شياطين و ظهور فتنه‌هاست ، پرهيز كن .\r\nبه كسانى كه تو بر آنان برترى يافته‌اى بيشتر بنگر كه از ابواب شكر است . روز جمعه پيش از نماز جمعه به سفر نرو مگر اينكه نماز را بجا آورده‌باشى و يا براى كارى براى خدا قصد سفر داشته‌باشى و يا به امرى ضرورى اقدام كنى . در هر كار از خدا پيروى كن كه پيروى از او بر هر چيزى مقدم است . در عبادت نفس خود را فريب ده و با آن مدارا كن و آن را بيچاره‌ى خود نكن . طالب نشاط او باش و به حوائج او بپرداز ، البته واجبات نبايد فداى خواسته‌ى نفس شوند . به شكلى زندگى كن كه اگر مرگ سراغ تو آمد ، فرار كننده از پروردگار و در پى دنيا نباشى . دوستان را دوست داشته‌باش و از خشم بپرهيز كه خشم سپاه بزرگى از سپاهيان ابليس است . والسلام .\r\n\r\nدروغ ، ياد مرگ\r\nاز عربى پرسيدند : چگونه بر مردم پيروز شدى ؟ گفت : دروغ نگفتم و شاهد مردگان بودم .\r\n\r\nنامه محيى الدين\r\nمحيى الدين عربى نامه‌اى به فخر رازى نوشته‌است كه عبارت است از :\r\nبنام خداى بخشنده و بخشايشگر ، سپاس از آن خداست ، سلام بر بندگان برگزيده‌اش و بر دوست خدايى من فخرالدين محمد كه خدا همت او را بالا برد و بركات و رحمتش را به سوى او ارسال نمايد .\r\nو بعد ، خدا مىفرمايد :  وَ تَواصَوْا بِالْحَقِّ  « 1 » ، برخى نوشته‌هاى تو را ديدم نوشته‌هايى كه خدا قوت تخيل و افكار جديد تو را تأييد كند . وقتى نفس از كسب بازوى خود سير شود ،\r\n\r\n\r\n","description":"","footnote":"\r\n( 1 ) - عصر ، 3 .\r\n","page_name":" 422 ","page_number":422},
  {"content":"\r\n\r\nشيرينى جود و بخشش را نچشيده‌است ، او چون كسى است كه از زير خود مىخورد ، در حالى كه انسان كسى است كه از بالا دست خود بخورد ، چنان كه خدا مىفرمايد :  وَ لَوْ أَنَّهُمْ أَقامُوا التَّوْراةَ وَ الْإِنْجِيلَ وَ ما أُنْزِلَ إِلَيْهِمْ مِنْ رَبِّهِمْ لَأَكَلُوا مِنْ فَوْقِهِمْ وَ مِنْ تَحْتِ أَرْجُلِهِمْ . . .  « 1 »  . \r\nاى دوست من كه خدا تو را موفق بدارد ، بدان كه وراثت كامل ، وراثتى است كه از جميع وجوه بدست آيد نه بعض وجوه . عالمان ورثه‌ى انبياء هستند ، پس سزاوار است كه عاقلِ عالم كوشش كند تا وارث از جميع جهات شود نه موجودى كه همتش ناقص است . دوستم كه خدا او را موفق بدارد مىداند كه نيكى طبيعت انسانى به اين است كه معارف الهى داشته‌باشد و زشتى طبيعت انسانى به اين است كه از اين معارف بدور باشد .\r\nپس بلند همت بايد عمر خود را صرف امور زود گذر ننمايد ، و به اين وسيله بهره خدايى خود را نابود نسازد . سزاوار است وى سينه‌اى گشاده را از سلطان فكر بخواهد كه تفكر جاى شرح صدر را مىداند . حقيقتى كه نيكان در پى آن هستند غير حقيقت عامى است و دانش به خدا غير از علم به وجود اوست . سزاوار است كه عاقل قلبش را از فكر تهى كند ، و سزاوار است كه بلند همت بداند وصول به اين مقام با خيال ممكن نيست . كه خيال نورهاى مجسم شده‌است كه دلالت بر معانى در وراء خود مىنمايند . خيال ، معانى عقلى را در قالب حسى تنزيل مىدهد و علم را شير و قرآن را ريسمان و دين را قبه و بارگاه معرفى مىكند .\r\nسزاوار است معلم شخص بلند همت ، زن نباشد همانطور كه شايسته نيست چيزى را از فقير اخذ كند ، و هركه كمال او به غير است ، فقير مىباشد و اين حال همه‌ى موجودات غير خداست ؛ پس نبايد علم را جز از خدا به نحو كشف و يقين بگيرد .\r\nبدان متفكران جهان وقتى به نهايت علم و دانش برسند ، فكر آنان ، آنان را به سوى مقلد كوردل مىرساند ، چون وصول به حق برتر است از اينكه فكر در آن راه يابد ، پس تا وقتى فكر وجود دارد ، محال است كه عقل اطمينان و آرامش بيابد . عقل‌ها حدى دارند در توان تصرف فكر كه خدا به آنها هبه كرده‌است . پس عاقل بايد خود را براى جود آماده كند و محدود به آنچه مىداند نشود و از شبهه‌اى كه در فهم او ايجاد شده ، دست بردارد .\r\nاطلاع يافتم يكى از دوستانت كه علاقمند به تو بود ، روزى تو را گريان ديد و از تو در باره‌ى\r\n\r\n\r\n","description":"","footnote":"\r\n( 1 ) - اگر آنان تورات و انجيل و دستورات رسيده از جانب خدا را به پا دارند ، از بالاى سر و از زير پاى خود كامياب شوند . مائده ، 66 .\r\n","page_name":" 423 ","page_number":423},
  {"content":"\r\n\r\nگريه‌ات پرسيد . و تو گفتى كه مدت سى سال است به چيزى معتقد بودم و اينك فهميدم اشتباه بوده‌است ؛ گريه كردم و گفتم : شايد آنچه اكنون براى من كشف شده‌است ، چون اولى باز هم خلاف واقع باشد .\r\nبايد بگويم از محالات است كه كسى به مرتبه‌ى عقل و فكر و قوت برسد و آرامش داشته‌باشد . خاصه در معرفت خدا ، اكنون چرا در اين ورطه‌ى حيرت ميمانى و چرا وارد راه رياضت و مكاشفه و مجاهده و خلوت كه رسول خدا آن را مشروع شمرده‌است ، نشوى . خدا در باره‌ى آنان كه اين مسير را پيموده‌اند مىفرمايد :  فَوَجَدا عَبْداً مِنْ عِبادِنا آتَيْناهُ رَحْمَةً مِنْ عِنْدِنا وَ عَلَّمْناهُ مِنْ لَدُنَّا عِلْماً  « 1 » ، مانند تو بايد اين قله عظيم را برخوردار باشد .\r\nدوست من ، بدان هر موجودى كه از سببى ناشى شده‌است با دو نظر مىنگرد ، از جهتى به سبب خود مىنگرد و از نظرى به ايجاد كننده خود كه خداست توجه دارد . مردم به اسباب مىنگرند . حكماء و فيلسوفان نيز چنين هستند . ولى محققان از اهل خدا چون انبياء و اولياء و ملائكه درود خدا بر آنان باد ، بااينكه به سبب آشنايى دارند ، به موجد اشياء مىنگرند . برخى به خدا مىنگرند چون سبب است نه چون خداست ، و مىگويند قلبم از خدايم مىگويد : برخ ديگر كه كامل هستند مىگويند خدايم به من گفت . هركس كمال خود را از غير خدا بدست آورد ، ارزشى ندارد و براى عارف جز خدا كسى نيست .\r\nبدان كه وجه خدا ، خداست و آن اسم همه اشياء است ، همانند رب و قدير و شكور ، كه همه‌ى اسامى خدا به منزله ذاتى است جامع همه‌ى صفات الهى . پس اسم خدا در برگيرنده‌ى همه‌ى اسماء است كه بايد هنگام مشاهده اسم اللَّه ، همه را در نظر داشته‌باشى .\r\nتو كه او را مشاهده نمىكنى و او كه با تو مناجات مىكند ، بدان با چه با او مناجات مىكنى . و آن مناجات در چه مقامى است و مقتضيات آن چيست ؟ بايد دقت كنى كه او تو را با كدام اسم مىخواند و با چه اسمى او را ديده‌اى ، اين موضوع را تحول در صورت گويند . همانند غريق وقتى مىگويد يا اللَّه ، معناى آن يا غياث ، يا منجى يا نجات دهنده از غرق است .\r\nدردمند نيز وقتى مىگويد يا اللَّه ، معناى آن يا شافى يا معافى و مانند آن است .\r\nحرف من كه گفتم تحول در صورت ، روايتى از صحيح مسلم است كه خداى متعال آشكار مىشود و آدمى او را انكار مىكند و از او به خدا پناه مىبرد و چون به شكلى كه او مىدانست\r\n\r\n\r\n","description":"","footnote":"\r\n( 1 ) - كهف ، 65 .\r\n","page_name":" 424 ","page_number":424},
  {"content":"\r\n\r\nآشكار شود او را مىشناسد . اين معناى مشاهده و مناجات و مخاطبات ربانى در اينجا است .\r\nعاقل لازم است علمى را فرا گيرد كه به آن كمال يابد و با آن دانش از اين عالم به عالم ديگر منتقل شود . اين علم هم فقط علم خداست ، چون دانش طب براى امراض است و در عالمى كه بيمارى نيست كار ساز نيست . دانش هندسه براى بيان مساحت است و در آن عالم حاجت به اين علم هم نيست و نيز علوم ديگر .\r\nپس عاقل از هر علمى به اندازه رفع ضرورت بهره مىبرد و در كنار همه‌ى آنها مىكوشد علمى را بدست آورد تا در زندگى آينده‌اش به كار آيد . چنين علمى دو گونه است .\r\nيكى علم به خدا و ديگرى علم به آخرت و منازل آن . تا وقتى وارد آن عالَم شد ، شبهه و هراسى نداشته‌باشد و چنانچه در منزل خود راه مىرود آنجا نيز آرامش داشته‌باشد .\r\nپس هرگز چيزى را انكار نكن و از كسانى نباش كه وقتى خدايش تجلى يافت ، بگويد به خدا از تو پناه مىبرم ، تو پروردگار ما نيستى ، ما منتظريم تا پروردگارمان بيايد . و چون در صورتى ظاهر شود كه او را مىشناخته به آن اقرار يابد . چه حسرت بزرگى ! عاقل بايد اين دو علم را از راه رياضت و مجاهده و خلوت به شيوه‌ى درست ، بيايد .\r\nمىخواستم راه خلوت و شروط آن را بگويم ، اما وقت مانع من شد ، و مراد از وقت ، دانشمندانى بد هستند كه ناداشته‌ها را انكار مىكنند و تعصب و عشق به عيان شدن و رياست ، آنها را در زنجير كرده‌است كه به حق اعتقاد يابند . خدا همگان را كافى است .\r\n\r\nمحاسبه\r\nتوبة بن صمة ، بيشتر وقت را به محاسبه خويش سپرى مىكرد . روزى حساب كرد شصت سال از عمرش گذشته‌است . روزهاى آن را حساب كرد ، 21500 روز شد ، با خود گفت : واى بر تو ، با مالك خود در قيامت با اين بيست و يك هزار گناه چه مىكنى ؟ فريادى كشيد و از دنيا رفت .\r\n\r\nدوست\r\nبزرگمهر مىگويد : هركه دوستى ندارد تا در امورش به او رجوع كند و جان و مال خود را در گرفتارى او بذل كند ، نشايد كه در رديف مردمان باشد .\r\n\r\nدوست\r\nحكيمى گويد : تحمل نمىشود تلخى دنيا مگر به شيرينى دوستان قابل اعتماد .\r\n\r\n","description":"","footnote":"","page_name":" 425 ","page_number":425},
  {"content":"\r\n\r\n\r\nاسرار\r\nنيز حكيمى گويد : كسىكه با دوستى برخورد كند و اسرار خود را به او بگويد ، تمام شادى را در برگرفته و از غم و غصه يك عمر خلاص شده‌است .\r\n\r\nدوست\r\nديگرى نيز مىگويد : ديدار دوست ، غم را مىزدايد و جدايى ، دل‌ها را جريحه دار مىكند .\r\n\r\nفرق ظل و فىء\r\nدر ادب الكاتب آمده‌است : برخى اديبان گويند ظل و فىء يك معنا دارند ولى چنين نيست ، چون ظل از اول روز تا آخر روز هست و معناى پوشش است ولى فىء پس از زوال ظهر تا غروب است .\r\nفىء را فىء گويند ، چون‌سايه از جانبى به جانب ديگر متمايل مىشود . پس فىء سايه ايست كه از مغرب به مشرق متمايل گردد ، فىء به معناى رجوع مىباشد ، خدا كه مىفرمايد :  حَتَّى تَفِيءَ إِلى أَمْرِ اللَّهِ ،  يعنى تا وقتى به فرمان خدا باز گردى .\r\n\r\nگناه ، طلب آمرزش ، پاره دوزى\r\nاز عربى پرسيدند : حال تو چگونه است ؟ گفت : خوب ، دينم را با گناه پاره مىكنم و با طلب آمرزش وصله مىزنم .\r\nشاعرى همين كلام را به شعر آورده‌است كه : دنيا را با پاره كردن دين خود مىدوزيم . پس نه دينى باقى مىماند و نه دوخته‌اى . خوشا به حال بنده‌اى خدا را بر همه چيز برتر بداند ، و دنيا را فداى آنچه انتظارش مىرود قرار دهد .\r\n نرقع دنيانا بتمزيق ديننا * فلا ديننا يبقى و لا ما نرقع\r\nفطوبى لعبد اثراللَّه ربّه * و جاد بدنياه لما يتوقع \r\n\r\nمعناى حقيقى كلمات\r\nبرخى گفته‌اند : عشيره‌ى تو معاشران تو هستند . عموى تو كسى است كه خير او عموميت يابد ، قريب تو كسى است كه نفع او به تو قريب باشد .\r\n\r\nشرف و كرامت\r\nابن سكين مىگويد : شرافت و نجد به پدران بستگى دارد . وقتى مىگويند رجل شريف ، يعنى پدرانى شريف دارد ، ولى حب و كرامت از خود شخص است هرچند پدران شريف نداشته‌باشد .\r\n\r\n","description":"","footnote":"","page_name":" 426 ","page_number":426},
  {"content":"\r\n\r\n\r\nلذت دنيا\r\nاز عربى پرسيدند : لذت دنيا در چيست ؟ گفت : شوخى با معشوقه ، سخن با دوست ، آرزوهايى كه روزهايت را سپرى كند .\r\n\r\nحرص\r\nخليفه‌اى به فقيهى فرمان داد كيسه‌ى درهم را بردارد . فقيه گفت : بند آن را هم بردارم ؟\r\nخليفه گفت : كيسه را جاى خود بگذار .\r\n\r\nخودستائى\r\nعارفى گويد : كارى ناپسند كه تو را ناخشنود نمايد بهتر است از كارى پسنديده كه موجب عجب تو شود .\r\n\r\nغيبت ، تزكيه\r\nنيز گويد : هركه خود را غبيت كند ، آن را تزكيه كرده‌است .\r\n\r\nشيوه دعا\r\nاز جمله وحى خدا به يكى از پيامبرانش اين بود كه : خشوع قلبت و خضوع نفست و اشك چشمت را به من ببخش و از من بخواه كه من نزديك هستم و اجابت مىكنم .\r\n\r\nخمول\r\nدر دنيا تنها زندگى كن و غمگين باش ، چون پرنده‌اى كه در بيابان كه از آب چشمه نوشد و از برگ درخت مىخورد ، و چون شب آيد ، به درختى پناه مىآورد در حالى كه از پرندگان وحشت دارد و به خدا انس گرفته‌است .\r\n\r\nعزت طاعت\r\nاز سخنان امام على عليه السلام : هركه ثروت بدون مال و زيادى بدون عشيره مىخواهد ، از ذلت عصيان به عزت طاعت خدا برگردد .\r\n\r\nتقوا\r\nهركه بين خود و خدا را اصلاح كند ، خدا بين او و بندگانش را اصلاح مىنمايد .\r\n\r\nزمانه\r\nفرزندانتان را بر عادات خود اجبار نكنيد كه آنان براى زمان ديگر آفريده شده‌اند .\r\n\r\nابواسحاق صابى\r\nابواسحاق صابى ، همان ابراهيم بن هلال است كه در بلاغت و كتابت يكتاى زمان خود و\r\n\r\n","description":"","footnote":"","page_name":" 427 ","page_number":427},
  {"content":"\r\n\r\nتنهاى دوران بود . وى نود سال در خدمت خلفاء بود و كارهاى مهمى را بر عهده داشت و ديوان دار نامه‌هابود . او شربت تلخ و شيرين دنيا را چشيده و خير و شر آن را پوشيده بود .\r\nشاعران عراق او را مدح كرده‌اند و شهرتش همه جا را فرا گرفته بود .\r\nخلفاء ، با حيله‌هاى مختلف سعى كردند تا مسلمان شود ، ولى مسلمان نشد . حتى سلطان عزالدوله بختيار ، وزارت را مشروط به اسلام به وى عرضه كرد .\r\nصابى با مسلمانان نيك رفتار بود ، در ماه رمضان در روزه آنان را يارى مىكرد و افطار مىنمود . قرآن را حفظ كرده‌بود و به آسانى از حفظ مىخواند . وى در زمان جوانى آنچه به كار پيرى مىآمد تهيه كرده‌بود . ابواسحاق به‌همين مطلب در قصيده‌اى كه براى صاحب بن عباد سروده بود تصريح مىكند و او را با عنوان كافى مخاطب مىسازد و از ابر وجود او ، باران بخشش مىخواهد .\r\nوى در پايان عمر از منصب معزول شد و به زندان افتاد . صاحب بن عباد او را خيلى دوست مىداشت و خود را متعهد مىديد كه براى آزادى او تلاش كند ، صابى نيز صاحب را ستايش مىكرد .\r\n\r\nجن\r\nدر حكمة الاشراق آمده‌است : گروهى از مردم در بند از شهرهاى شيروان و عده‌اى از مردم آذربايجان ، صورت جنها و شياطين را ديده‌اند . آنان در جايى ، جمع زيادى از آنها را مشاهده كرده‌بودند كه توان دفع آنها را نداشتند . اين حادثه ، يك بار و دو بار اتفاق نيفتاده‌است ، بلكه هر لحظه ظاهر مىشدند و دست مردم هم به آنها نمىرسيد .\r\n\r\nعَرض شهر\r\nراه شناخت عرض شهر ، اين است كه نهايت ارتفاع خورشيد در نظر گرفته شود و از ميل خورشيد اگر شمالى است كاسته شود و اگر جنوبى است به آن افزوده شود . حاصل تمام عرض است سپس نود درجه نصف النهار از آن كم شود ، عرض شهر بدست مىآيد .\r\nراه ديگر : نهايت انحطاط ستاره‌اى كه هميشه ظاهر است از غايت ارتفاع آن كاسته شود و باقيمانده به غايت انحطاط اضافه و از غايت انحطاط كم شود ، باقيمانده عرض شهر است .\r\nراه ساده‌تر : غايت انحطاط و ارتفاع را جمع كن ، نيمى از آن عرض شهر است .\r\nابوسعيد\r\n ما با مى و مستى سر تقوا داريم * دنيا طلبيم و ميل عقبى داريم \r\n\r\n","description":"","footnote":"","page_name":" 428 ","page_number":428},
  {"content":"\r\n\r\n كى دنيا و دين هر دو بهم جمع شوند * اينست كه ما نه دين نه دنيا داريم \r\n\r\nتجنيس تام\r\nبرخى اديبان آيه  وَ يَوْمَ تَقُومُ السَّاعَةُ يُقْسِمُ الْمُجْرِمُونَ ما لَبِثُوا غَيْرَ ساعَةٍ  « 1 » ، را مثال براى تجنيس تام آورده‌اند . ابن‌ابىالحديد در كتاب الفلك الدائر مىگويد : مراد از هر دو ساعت يكى است و در تجنيس تام بايد دو كلمه داراى دو معنا باشد ، چون روز قيامت هرچند طولانى است ولى نزد خدا به اندازه ساعت ( يك لحظه ) است . پس اطلاق ساعت بر روز قيامت مجازى است مانند : رأيت اسداً و زيدٌ اسدٌ كه مراد از اولى حيوان و مراد از دومى مرد شجاع است .\r\n\r\nجذر اصم\r\nبراى اينكه جذر اصم بدست آيد از اين قاعده استفاده مىشود . نزديك‌ترين اعداد به مجذور را از آن كم مىكنيم و حاصل را نگه مىداريم ، سپس جذر همان عدد نزديك را گرفته و دو برابر كرده و همان باقيمانده را به آن مىافزاييم ، باقيمانده را به همان حاصل نسبت مىدهند و به جذر عدد قريب مىافزايند ، جذر اصم بدست آيد . مثلًا براى پيدا كردن جذر 10 ، نزديك‌ترين عدد كه 9 است از آن كم مىكنيم و حاصل ( 1 ) نگه مىداريم . سپس جذر 9 را گرفته ( و آن را دو برابر كرده و با يك اضافه مىكنيم و به همان حاصل نسبت مىدهيم و به جذر عدد نزديك اضافه مىنماييم جذر اصم عدد ده ، تقريباً 317 خواهد شد .\r\n\r\nسقراط\r\nدر ملل و نحل آمده‌است : سقراط شاگرد فيثاغورس بود ، وى به رياضت نفس و تهذيب اخلاق مىپرداخت ، از مردم كناره مىگرفت و به كوه مىرفت و در غار سكنى مىگزيد .\r\nسقراط ، حاكمان زمان خود را از شرك و بت پرستى نهى مىكرد . مردم جاهل بر او شوريدند و حاكم را بر قتل او برانگيختند . حاكم او را حبس كرد و سم خورانيد .\r\nسقراط گويد : خاص‌ترين صفت خدا ، صفت حى و قيوم است ، چون علم و قدرت و جود و حكمت ، ذيل صفت حى قرار دارند ، و حيات جامع آنهاست و نيز بقاء و سرمد و دوام ، ذيل صفت قيوم هستند و قيموميت جامع آنهاست .\r\nسقراط اعتقاد دارد كه نفس انسانى پيش از بدن خلق شده‌است و با پيدايش بدن براى\r\n\r\n\r\n","description":"","footnote":"\r\n( 1 ) - روم ، 55 .\r\n","page_name":" 429 ","page_number":429},
  {"content":"\r\n\r\nتكميل آنها به بدن پيوسته‌اند و وقتى بدن از كار افتد ، نفس به وضع خود باز مىگردد .\r\nبه حاكم وقتى قصد قتل او را داشت گفتند : سقراط در خم است . حاكم جز با شكستن خم به او دست نمىيابد . وقتى خمره شكسته شود آب به دريا باز مىگردد ، اين جمله حكايت حرف اوست كه با رفتن بدن ، نفس به جاى خود باز مىگردد از جمله حكمتهاى سقراط عبارت است از : پشت در خانه دشمن چرت نزن ، ترنج را با انار ضرب كن ، عقرب را با روزه بكش ، اگر مىخواهى شاهى كنى گوره‌خر باش ، با سياه به كار و با سپيد درو كن ، اگر زنده را بميرانى با مرگ او زنده شوى .\r\n\r\nپارسايى ، بيت المال\r\nعلىبن ابى رافع گويد : امور مالى امام على عليه السلام در دست من بود و من كارهاى ديوانى را انجام مىدادم . از بصره گردنبندى به خزانه‌ى مسلمانان آورده بودند . دختر على به من پيغام فرستاد دوست دارم آن را به من عاريه دهى تا در روز عيد قربان از آن استفاده كنم . من گردنبند را براى سه روز به عنوان عاريه مضمونه براى او فرستادم . اميرالمؤمنين گردنبند را در گردن فرزندش ديده بود و پرسيده بود چگونه بدست وى رسيده‌است ؟ وى گفته بود كه از على بن رافع عاريه مضمونه گرفته‌ام .\r\nامام پى من فرستاد و گفت : اى پسر ابىرافع به بيت‌المال مسلمانان خيانت مىكنى ؟ پناه بر خدا اگر چنين كرده‌باشم . فرمود : چگونه گردنبند خزانه‌ى مسلمانان را بدون اجازه من عاريه داده‌اى ؟ آن را به محل خود باز گردان و بار ديگر چنين عملى انجام نده . سپس در باره‌ى فرزندش فرمود : اگر بدون عاريه مضمونه گرفته بودى نخستين زن هاشمى بودى كه دستش را به‌خاطر دزدى قطع مىكردم . وقتى اين سخن به گوش فرزندش رسيد ، دخترش گفت : چه كسى سزاوارتر از من است كه از آن گردنبند بهره برد ؟ امام فرمود : اى دختر پسر ابوطالب ، نفس تو را از حقيقت دور نكند ، آيا همه‌ى زنان مهاجر و انصار خود را در روز عيد به مانند اين گردنبند مىآرايند ؟ ابن‌ابى رافع گويد : گردنبند را از او گرفتم و به خزانه‌ى مسلمانان بازگرداندم .\r\n\r\nدنيا\r\nپيامبر خدا صلى الله عليه و آله مىفرمايد : اى مردم ، اين خانه ( دنيا ) خانه هلاكت است . منزلگاه استوارى نيست . خانه غم است نه عيش ، كسىكه به حقيقت آن پى برده‌باشد از آسودگى آن شاد نمىباشد و از گرفتارى آن اندوهگين نمىشود . آگاه كه خدا دنيا را دار امتحان و آخرت\r\n\r\n","description":"","footnote":"","page_name":" 430 ","page_number":430},
  {"content":"\r\n\r\nرا دار آسايش قرار داد . و بلاى دنيا را سبب ثواب آخرت مقرر كرد و ثواب آخرت را به جاى بلاى دنيا قرار داد . او دنيا را مىگيرد تا عوض آن را بپردازد و بلا مىدهد تا پاداش دهد . همانا دنيا به سرعت مىرود ، به زودى دگرگون مىشود ، از شيرينى زمان شيردهى به‌خاطر تلخى زمان از شيرگيرى بر حذر باشيد و از لذت آنى آن براى رنج پايان آن دورى كنيد . پس در آبادانى خانه‌اى كه خدا قصد ويران كردن آن دارد نكوشيد ، و با خانه‌اى وصلت نكنيد كه خدا از شما پرهيز از آن را خواسته‌است . تا مشمول خشم خدا و مستحق عقوبت او نشويد .\r\n\r\nدنيا\r\nابن عباس مىگويد : از پيامبر خدا شنيدم كه فرمود : گسترش آرزو مقدم بر آمدن مرگ است و معاد ميدان اعمال است ، اكنون كسانىكه به خاطر اعمال خود ، ديگران بر آنها غبطه خورند پيروز هستند . كسانىكه به‌خاطر آنچه از دست داده‌اند مأيوسند ، پشيمانند .\r\nاى مردم طمع ، فقراست . يأس از آنچه در دست مردم است ثروت است . قناعت راحتى است . گوشه‌گيرى عبادت است . عمل گنج است . دنيا معدن است و هرچه از آن باقى ماند شبيه‌تر است به آب نسبت به آب . همه چيز به سرعت نابود مىشود . شما در زمان مهلت بسر مىبريد و تا پيش از اينكه به خشم گرفتار شويد و پشيمانى فايده‌اى نبخشد با اخلاص بسيار بكوشيد .\r\n\r\nغم و خشم\r\nعلت ايجاد غم ، هجوم مكروهاتى است كه از بالا بر انسان وارد مىشود ، علت خشم نيز هجوم چيزهايى است كه از پايين بر نفس وارد مىگردد . پس غضب حركت نيروى بيرونى و اندوه حركت نيروى درونى است . به‌همين جهت است كه بر اثر غضب ، نيروى انتقام در انسان ايجاد مىشود . ولى از اندوه ناراحتى روانى حاصل مىشود . و به‌همين جهت است كه اندوه مايه مرگ است ولى غضب چنين نيست .\r\n\r\nتفسير آيه ان اللَّه يأمركم ان تذبحوا\r\nبيضاوى در تفسير آيه  يَأْمُرُكُمْ أَنْ تَذْبَحُوا بَقَرَةً  « 1 » ، مىگويد : هركه مىخواهد بداند دشمن‌ترين كيست و قصد دارد آن را بكشد ، راه آن كشتن گاو نفس است . او بايد نيروى شهوت را كه از خوى كودكى خارج و به ناتوانى پيرى نرسيده بكشد ، بايد زمانى دست به\r\n\r\n\r\n","description":"","footnote":"\r\n( 1 ) - بقره ، 63 .\r\n","page_name":" 431 ","page_number":431},
  {"content":"\r\n\r\nچاقو برد كه نيروى جوانى دارد و ذليل دنيا نشده و آلوده دنيا نگشته‌باشد . . .\r\n\r\nتفسير آيه و لقد فضلنا بعض النبيين\r\nزمخشرى در تفسير آيه . . .  وَ لَقَدْ فَضَّلْنا بَعْضَ النَّبِيِّينَ عَلى بَعْضٍ وَ آتَيْنا داوُدَ زَبُوراً  « 1 » ، مىگويد : جمله  وَ آتَيْنا داوُدَ زَبُوراً  دليل بر فضل پيامبر اسلام و خاتميت او و خير بودن امت وى است چرا كه در زبور آمده‌است  وَ لَقَدْ كَتَبْنا فِي الزَّبُورِ مِنْ بَعْدِ الذِّكْرِ أَنَّ الْأَرْضَ يَرِثُها عِبادِيَ الصَّالِحُونَ .  « 2 » با اين وصف عطف كردن « وآتينا » بر « و لقد فضلنا » تضعيف مىشود چون مراد از بعض تفضيل داده شدن پيامبر اسلام است .\r\nمولوى\r\n اى عزيز مصر در پيمان درست * يوسف مظلوم در زندان تست\r\nدر خلاص او يكى خوابى ببين * زود فالله يحب المحسنين \r\n*\r\n جبريست كه اختيار مىزايد ازو * ور عكس كنى قضيه مىشايد ازو\r\nچه جبر و چه اختيار مختار يكى است * ليكن هر دو اختيار مىآيد ازو \r\n\r\nتأويل آيه واضرب لهم مثلًا\r\nعبدالرزاق كاشى در تأويل آيه  وَ اضْرِبْ لَهُمْ مَثَلًا أَصْحابَ الْقَرْيَةِ إِذْ جاءَهَا الْمُرْسَلُونَ  « 3 » مىنويسد : اصحاب قريه ، مردم شهر دل و رسولان سه گانه ، روح و قلب و عقل است . كه در آغاز دو تن سوى مردم فرستاده شدند و چون تناسبى با مردم شهر نداشتند و فاصله نور و ظلمت داشتند ، مورد تكذيب قرار گرفتند . ما آنها را به وسيله عقل يارى كرديم ، عقل مردم شهر را به همان دعوت كرد كه قلب و روح دعوت كرده‌بود . چون آنان مردم را به رياضت مىخواندند و با خوشىهاى آنها مخالفت مىكردند ، مردم آنان را شوم دانستند و با دواعى طبيعى و خواسته‌هاى جسمانى سنگسار كردند و بر آنها چيره شدند . مردى كه از آخرين نقطه شهر آمد ، عشق بود . وى به راهنمايى شمعون عقل از برترين موضع با سرعت حركت كرد و همه را به قهر به يكتاپرستى و كمك رسولان فرا خواند . و گفت : چرا خدايى كه من را\r\n\r\n\r\n","description":"","footnote":"\r\n( 1 ) - اسراء ، 55 .\r\n( 2 ) - انبياء ، 105 .\r\n( 3 ) - يس ، 13 .\r\n","page_name":" 432 ","page_number":432},
  {"content":"\r\n\r\nبوجود آورده ستايش نكنم و چرا شما به سوى او باز نمىگرديد .\r\nنام آن مرد حبيب نجار بود كه در شهر بت‌سازى مىكرد . و مظاهر صفات را چون از جمال ذات در حجاب بودند ، مىساخت . او مأمور بود كه در بهشت ذات بيايد و بگويد : اى كاش مردم من كه از مقام من و حال من در حجاب هستند بدانند چگونه خدا مرا از عبادت بتها و ساختن مظهرها رهايى بخشيد و مرا از مكرمين در نهايت تقرب به خداى يكتا قرار داد .\r\n\r\nتفسير آيه ولااليل سابق النهار\r\nدر « ايجاز بيان فى تفسير القرآن » نوشته ابوالقاسم محمود نيشابورى در تفسير آيه  وَ لَا اللَّيْلُ سابِقُ النَّهارِ  « 1 » ، آمده‌است : از امام رضا عليه السلام در حضور مأمون از شب و روز سؤال شد كه كدام بر ديگرى سبقت يافته‌است ؟ امام عليه السلام فرمود : روز مقدم بر شب است . چون قرآن مىفرمايد :  وَ لَا اللَّيْلُ سابِقُ النَّهارِ  ، و به حساب نجومى نيز روز مقدم است چون آفرينش زمانى صورت گرفته كه برج سرطان طلوع كرده و با طلوع اين برج ، ستارگان در شرف خود بوده و خورشيد نيز در دهمين درجه طلوع در وسط آسمان بوده‌است پس روز مقدم است .\r\n\r\nشيوه وضو\r\nمحى الدين عربى در جزء سوم فتوحات مكى گويد : فقهاء اتفاق نظر دارند كه دو پا از اعضاى وضو هستند . اختلاف در اين است بايد آن را شست يا مسح كرد و يا مخير بين آن دو هستيم . ما تخيير را انتخاب كرده‌ايم ، و نزد جمعى مسح و شستن اولى است . چون بنابر هر دو قول ، مسح عمل به ظاهر قرآن و شستن پيروى از سنت است . سپس به موضوعاتى ادبى اشاره كرده‌است . مذهب ما اين است كه حتى اگر  أَرْجُلَكُمْ  بخوانيم ، از حكم مسح بيرون نمىرود ، چون واو به معناى معيت و منصوب مىباشد ، و لذا مسح از شستن اقوى است .\r\n\r\nستم ستيزى\r\nامام على عليه السلام مىفرمايد : به خدا اگر شب هنگام در غل و زنجير بر خارهاى سعدان مرا بكشند ؛ براى من بهتر است از اينكه خدا و رسول خدا را در قيامت ديدار كنم ، در حالى كه به بنده‌اى ستم روا داشته‌باشم و يا پاره هيزمى را غصب كرده‌باشم . چگونه به كسى ستم كنم در حالى كه نفس به سرعت رو به نيستى مىرود و در دلِ خاك جاى مىگيرد . به خدا سوگند اگر هفت اقليم عالم را با آنچه زير آن است به من دهند تا خدا را در باره‌ى مورچه‌اى به\r\n\r\n\r\n","description":"","footnote":"\r\n( 1 ) - يس ، 40 .\r\n","page_name":" 433 ","page_number":433},
  {"content":"\r\n\r\nگرفتن پوست جوى از دهان او ستم كنم ، هرگز اين عمل را انجام ندهم . دنياى شما بسيار سست‌تر است نزد من از برگ درختى جويده شده در دهان ملخى ، على را با دنياى فانى و لذت بىدوام چكار ؟ پناه مىبرم به خدا از بديهاى اعمال و زشتى لغزشها .\r\n\r\nغم ، ارزش دنيا\r\nزيتون كليم ، مردى را در ساحل دريا ديد كه به‌خاطر دنيا محزون و غمگين بود ، به وى گفت : اى جوانمرد ، چرا غمگينى ؟ اگر ثروت زيادى داشتى و بر كشتى نشسته بودى و كشتى تو شكسته مىشد و تو مشرف بر قتل مىشدى ، آيا نهايت آرزوى تو ، نجات خودت هرچند به از دست دادن اموالت نبود ؟ گفت : آرى ، زيتون گفت : اگر پادشاه عالم بودى و كسىكه قصد قتل تو را داشت بر تو چيره مىشد ، آيا آرزوى تو نجات از وى هرچند به رفتن حكومتت نبود ؟ گفت : آرى ، زيتون گفت : تو همان ثروتمند و همان پادشاه هستى . آن مرد با اين سخن آرامش يافت .\r\n\r\nدنيا\r\nحكيمى گويد : مرگ ، تيرِ در كمان و عمر تو ، فاصله‌ى تير تا هدف است .\r\n* بليغى گويد : دنيا چون به آدمى روى آورد ، كهنه مىشود ، و چون پشت كند ، اظهار تنفر نمايد ، اگر زياد شود ، از بن فرو مىافتد ، و اگر بر مراد سوار شود به‌رو در افتد و اگر خشنود كند ، مضطرب گرداند و اگر حاجت روا كند ، هلاك كند و اگر بنوشاند ، خفه كند و اگر اكرام كند ملامت نمايد و اگر كمك كند ، سست شود و اگر حيله كند ، مخفى شود و اگر مسامحه كند غضب نمايد و اگر سازش كند ضربه زند و اگر وصال يابد ، بنشيند و اگر مبالغه كند ، بيهوده گويد و اگر بيفزايد ، فرار كند و اگر متصل كند ، سود نرساند و اگر بالا برد ، به زمين زند و اگر حيران شود ، محزون كند و اگر بگستراند ، به جان ميزبان افتد .\r\n\r\nدنيا و آخرت\r\nيكى از واعظان گويد : فعاليت كنيد براى آخرت خود در اين روزهايى كه چون پرنده در پرواز است . همانا شب و روز در كار تواند تو در آنها كار كن .\r\n\r\nسر شيطان\r\nجالينوس گويد : سران شياطين سه چيزند ، ترديد طبيعى ، وسوسه‌هاى عمومى ، ناموس عادى .\r\n\r\n","description":"","footnote":"","page_name":" 434 ","page_number":434},
  {"content":"\r\n\r\n\r\nرطوبت دست راست\r\nنفيسى در شرح موجز مىگويد : دست راست بدن مرطوب‌تر از دست چپ است . وى به سه دليل استناد كرده‌است :\r\n1 - طرف راست از رطوبت خون بوجود آمده .\r\n2 - هوا بر آن غالب است .\r\n3 - نرمى جوهر در اثر مجاورت با رطوبت زياد است كه از گوشت اطراف بدست آمده‌است .\r\nدليل سوم قابل تأمل است چرا كه استفاده كيفيت توسط قوى از ضعيف معقول نيست ، اين حرف مانند اين است كه گفته شود آب در كنار خربزه رطوبت كسب مىكند .\r\n\r\nتفسير آيه و هوالذى يقبل التوبة\r\nنيشابورى در تفسير آيه  وَ هُوَ الَّذِي يَقْبَلُ التَّوْبَةَ عَنْ عِبادِهِ . . .  « 1 » ، مىگويد : نشانه پذيرش توبه اين است كه از دوست نامناسب ، همنشين بد و زمينى كه در آن گناه صورت گرفته دور شود ، و به جاى آن ، دوست مناسب و نيكوكار انتخاب كند ، با صالحان هم نشينى داشته‌باشد ، مكان خوبى براى زندگى برگزيند سپس بسيار پشيمان باشد و اشك بريزد و بر كارهاى گذشته تأسف خورد و از حسرت و تأسف بر آنچه از دست داده‌است جدا نشود و خود را مستحق هر گونه عذاب و خشم خدا ببيند .\r\n\r\nدرد سر\r\nنفيسى در بحث صداع گويد : درد سر بر اثر ميكربى است كه در ابتداى دماغ ايجاد مىشود ، و بر اثر حركت آن ميكرب ، سر ، درد مىكند . علاوه اينكه بوى گندى از بينى به مشام مىرسد .\r\nميكرب مزبور از حرارت سر ايجاد شده و پيش از آن از بخار گنديده جدا شده‌است .\r\nالبته بايد گفت : بخارها پيش از آنكه به صورت ميكرب درآيند هم از همه‌ى آن رطوبت جدا مىشود و هم از بعض آن .\r\n\r\nجامعيت قرآن\r\nراغب گويد : قرآن از همه‌ى حكمتهاى علمى و عملى برخوردار است خدا مىفرمايد :  وَ كُلَّ \r\n\r\n\r\n","description":"","footnote":"\r\n( 1 ) - شورى ، 25 .\r\n","page_name":" 435 ","page_number":435},
  {"content":"\r\n\r\n شَيْءٍ أَحْصَيْناهُ فِي إِمامٍ مُبِينٍ  « 1 » ، البته بايد پذيرفت اين جز براى راسخان در علم آشكار نمىشود . و ما دليلى در معلومات عقلى و سخنى جز كلام خدا نداريم كه خدا كلام خود را بر طبق عادت عرب آورده‌است . نه دقائقى كه مورد نظر حكماء و متكلمان است به دو جهت :\r\nاول آنكه خدا مىفرمايد : ما هيچ رسولى نفرستاديم مگر به زبان قومش  وَ ما أَرْسَلْنا مِنْ رَسُولٍ إِلَّا بِلِسانِ قَوْمِهِ . . .  « 2 » ، دوم آنكه : هركه مىخواهد حجت خود را با وجه دقيقى بيان كند ناتوان است . چون كسىكه مطلب واضحى را به كسىكه همان مطلب را مىفهمد ، بفهماند از بيان مطالب دقيق‌تر باز مىماند . با اينكه خدا همين معناى دقيق در لابلاى كلام خود بيان كرده‌است تا عموم را قانع سازد و خواص به آن دقايق پى برند . به‌همين جهت است كه هر كسى مرتبه‌ى علمى افزون‌ترى داشته‌باشد ، از حقايق بيشترى بهره‌مند مىگردد . علاوه اينكه عادت قرآن اين است كه دلائل خود را به صاحبان علم ، صاحبان عقل ، متفكرين ، متذكرين نسبت مىدهد .\r\nخلاصه اينكه قرآن مشتمل بر اصول اولين و آخرين است و خدا در اين كتاب براى بندگانش تجلى يافته‌است ، قرآن ريسمان مستحكم خدا و ذكر حكيم و صراط مستقيم است ، كتابى است كه شبهات و اوهام را از دانشمندان زدوده‌است البته جز آنان كه دلشان بينا است ، كسى به آن آگاه نيست و جز دستان پاك كسى توان چيدن ميوه‌ى آن را ندارد ، و جز نفسهاى پاكيزه كسى از منافع شفاى آن برخوردار نمىشود ، كه قرآن كتابى كريم است و جز طاهران به آن نرسند  إِنَّهُ لَقُرْآنٌ كَرِيمٌ   لا يَمَسُّهُ إِلَّا الْمُطَهَّرُونَ  « 3 »\r\n\r\n\r\n","description":"","footnote":"\r\n( 1 ) - يس ، 12 .\r\n( 2 ) - ابراهيم ، 4 .\r\n( 3 ) - واقعه ، 77 و 79 .\r\n","page_name":" 436 ","page_number":436},
  {"content":"\r\n\r\n\r\nدفتر چهارم\r\n\r\n","description":"","footnote":"","page_name":" 437 ","page_number":437},
  {"content":"\r\n . \r\n","description":"","footnote":"","page_name":" 438 ","page_number":438},
  {"content":"\r\n\r\n\r\nپند\r\nروزى پيامبر بر شتر عضباى خود خطابه‌اى ايراد كرد و فرمود : اى مردم مثل اين است كه مرگ بر غير ما نوشته شده‌است و فرمان حق از آن غير ماست . مثل اين است كه مردگانى كه تشيع مىكنيم به سفرى رفته‌اند كه به زودى به سوى ما باز مىگردند ، ارثيه آنها را مىخوريم گويى كه ما پس از آنها جاودان هستيم ، هر موعظه‌اى را فراموش كرده‌ايم و از هر بلايى خود را ايمن مىانگاريم !\r\nخوشا به حال كسىكه آنچه بدست مىآورد در غير معصيت مصرف كند ، با فقيهان و حكيمان نشست و برخاست داشته‌باشد ، و از انسانهاى پست و شرور بدور باشد .\r\nخوشا به حال كسىكه نفس خود را خوار ، خلق خويش را نيك و باطن خود را اصلاح كند و شر خويش را از مردم باز دارد .\r\nخوشا به حال كسىكه اضافى اموال خود را انفاق نمايد و از اضافى سخن امساك ورزد ، سنت او را برقرار و بدعت او را فريب ندهد .\r\n\r\nحرف زدن با خدا\r\nطولانى كردن سخن با دوستان و شنيدن كلام آنان ستوده شده‌است ، علاوه اينكه نزديكى به دوست ، زبان را باز و نشاط دل ايجاد مىكند . بر همين اساس است كه موسى عليه السلام در پاسخ پرسش خدا كه فرمود : چيست در دست تو ؟ گفت : اين عصا است ، بر آن تكيه كنم ، گوسفندان به چرا برم و . . .\r\nبرخى مىپرسند ساده‌است سخن گفتن بنده با خدا در هر حالى ، چنان كه در دعا آمده و خدا از رگ گردن به ما نزديك‌تر است . اما عكس آن ، يعنى سخن گفتن خدا با بنده ويژگى خاص است كه جز اوصياء برجسته به آن راه نيابند ، با اين توضيح سزاوار بود كه موسى كمتر مىگفت و اختصار را رعايت مىكرد و ساكت مىماند تا فيض شنيدن را بار ديگر مىيافت ، كه آن بزرگترين دو لذت است .\r\nدر پاسخ اين پرسش بايد گفت : سخن حضرت موسى عليه السلام در آن وقت ، پاسخى هميشگى نيست ، وى پاسخ پرسش خداى متعال داده‌است ، گفتگوى او با خدا مانند گفتگوى نديم با سلطان است و با سخن گفتن كسىكه بيرون از بساط پادشاه است ، فرق مىكند اين براى هر كسى ممكن است . علاوه اينكه موسى يقين نداشت اگر به اختصار مىگذراند ، بار ديگر توفيق تكلم با خدا مىيافت به‌همين خاطر بود كه در نهايت گفت كارهاى ديگرى با اين\r\n\r\n","description":"","footnote":"","page_name":" 439 ","page_number":439},
  {"content":"\r\n\r\nعصا دارم . او اميدوار بود كه از آن كارها بپرسد .\r\nمضافاً بر آنچه گفته شد ممكن است گفته شود كه موسى مىدانست كه خدا براى رفع وحشت او با وى سخن مىگويد و لذا خود را در موقعيتى قرار داد كه بگويد اضطراب وى از بين رفته است . نيز ممكن است علت پرسش اين باشد كه موسى بفهمد آنچه در دست دارد عصا است مانند كيمياگرى كه مس را تبديل به طلا مىكند . به او مىگويند اين چيست ، مىگويد مس است تا اهميت طلا شدنش را بفهماند ، موسى نيز خواص عصا را برشمرد تا تأكيد بر عصا بودنش كند لذا بسط كلام موسى تنها براى لذت بردن از سخن گفتن با خدا نيست .\r\n\r\nبخشش خليفه\r\nعربى بيابانى از خالد بن وليد كمك خواست و اصرار نمود ، خالد گفت : كيسه‌اى زر به او دهيد تا در فلان مادرش بگذارد اعرابى گفت : بدره‌اى ديگر بدهيد تا در مقعد او بگذارم تا بيكار نماند . خالد خنديد و بدره‌اى ديگر به او داد .\r\n\r\nتفسير به رأى\r\nدر شرح نهج‌البلاغه ، كمال الدين ابن‌ميثم آمده‌است : اگر بگويى : چگونه انسان از حد خود تجاوز مىكند و به تفسير قرآن اقدام مىنمايد در حالى كه پيامبر فرموده‌است : هركه به رأى خودش قرآن را تفسير كند جايگاهش آتش است و البته نهى زيادى از اين عمل وارد شده‌است . در جواب گويم : اول اينكه : اين حديث ، معارض احاديث ديگر پيامبر است كه مىفرمايد : قرآن ظاهر و باطن و نيز حد و مطلع دارد ، امير مؤمنان على عليه السلام نيز مىفرمايد : . . .\r\nمگر بنده‌اى كه از حقايق قرآن چيزى به او داده شده‌باشد . اگر مراد امام چيزى جز ترجمه لفظ به لفظ نباشد فائده اين مهم كجا آشكار مىشود .\r\nثانياً : اگر مراد از تفسير ، ترجمه تحت‌لفظى باشد ، مىبايد منقول از رسول خدا باشد و اين در همه‌ى قرآن امكان‌پذير نيست و بنابراين آراء ابن‌عباس و ابن‌مسعود و غير اينها تفسير به رأى شمرده مىشوند و نبايد مورد توجه قرار گيرند .\r\nثالثاً : صحابه و مفسران در تفسير برخى آيات قرآن اختلاف دارند و گاهى اقوال مختلف در يك مورد قابل جمع نيستند . قطعاً اين نظريات متضاد همه از رسول خدا شنيده نشده‌اند .\r\nرابعاً : پيامبر خدا ابن‌عباس را چنين دعا كرد : خدايا فهم دين و علم تأويل به او عطا كن .\r\n\r\n","description":"","footnote":"","page_name":" 440 ","page_number":440},
  {"content":"\r\n\r\nاگر تأويل مثل تنزيل نقلى مىبود ، دعا براى ابن‌عباس چه مفهومى داشت ؟\r\nپنجم : در آيه شريفه  لَعَلِمَهُ الَّذِينَ يَسْتَنْبِطُونَهُ مِنْهُمْ  « 1 » ، استنباط دانشمندان به غير از منقولات ، معتبر شمرده شده‌است . با اين توضيحات بايد نهى از تفسير به رأى به دو وجه ذيل حمل شود .\r\n1 - آدمى نظريه‌اى دارد و طبعاً به سوى همان نظريه متمايل است . حال او قرآن را مطابق نظر خود تفسير كند به طورى كه اگر آن ميل باطنى نبود اين تفسير هم شكل نمىگرفت ، چه از آن رأى قصد صحيحى داشته‌باشد و به نتيجه‌اى درست ختم شود يا نه . مثلًا كسىكه در پى اصلاح دلهاى تيره است مىگويد : مراد از فرعون در آيه  اذْهَبْ إِلى فِرْعَوْنَ إِنَّهُ طَغى  « 2 » ، قلب قساوت پيشه است . كارى كه برخى واعظان براى ترغيب مستمعين انجام مىدهند و كارى ممنوع است .\r\n2 - به ظاهر الفاظ عربى قرآن اكتفا كند و به روايات و دقت در الفاظ غريب و نيز اختصار و حذف و اضمار و تقديم و تأخير قرآن دقت ننمايد . كسىكه به صرف دانستن عربى به برداشت از قرآن بپردازد ، اشتباهاتش بسيار شود ، و داخل كسانى خواهد شد كه قرآن را تفسير به رأى مىكنند . مثلًا در آيه  . . . وَ آتَيْنا ثَمُودَ النَّاقَةَ مُبْصِرَةً فَظَلَمُوا بِها . . .  « 3 »  ،  كسى كه فقط به عربى آشنا است در مىيابد كه شتر بينا بوده‌است نه كور . در حالى كه مراد نشانه بينا كننده براى قوم ثمود بوده‌است ، كه مانع ستمگرى آنان مىشده‌است .\r\n\r\nاثر اكرام\r\nيكى از خلفا گويد : من از فلانى با اينكه خطايى نكرده متنفر هستم . يكى از حاضران گفت :\r\nبه او اكرام كن تا او را دوست داشته‌باشى . خليفه پسنديد و به او اكرام كرد ، چيزى نگذشته بود كه از جمله خواص خليفه گشت .\r\n\r\nنَسَب عرْضى\r\nكسى از جنيد نسبش پرسيد ، گفت : من خواهر زاده‌ى فلانى هستم ، عربى شنيد و گفت :\r\nهمه از نسب طولى مىگويند و اين از نسب عرضى .\r\n\r\n\r\n","description":"","footnote":"\r\n( 1 ) - نساء ، 83 .\r\n( 2 ) - طه ، 24 .\r\n( 3 ) - اسراء ، 59 .\r\n","page_name":" 441 ","page_number":441},
  {"content":"\r\n\r\n\r\nراست و دروغ\r\nواثق به احمد بن ابى داود گفت : فلانى در باره‌ى تو چنين و چنان گفت : احمد گفت : خدا را سپاس كه او را به دروغ گفتن در باره من نيازمند كرد و من را از راست گفتن در باره‌ى وى پرهيز داد .\r\n\r\nستايش پارسا\r\nكسى زاهدى را ستايش كرد . زاهد گفت : اى مرد ! اگر آنچه را من از خود مىدانم ، مىدانستى ، مرا دشمن مىداشتى .\r\n* شاعرى گفته : وقتى پروردگارم از باطن من آگاه است ، نزد من مردم از او بزرگتر و آگاه‌تر نيستند .\r\n اذا كان ربّى عالما بسريرتى * فما الناس فى عينى باعظم من ربّى \r\n\r\nانوشيروان ، سخن‌گفتن با سلطان\r\nحاجب بن زراره نزد انوشيروان آمد و اجازه ورود خواست ، انوشيروان به مباشر خود گفت از او بپرس كيستى ، حاجب گفت : مردى از عرب هستم . وقتى به حضور انوشيروان رسيد از او پرسيد كيستى ؟ حاجب گفت : بزرگ عرب هستم . انوشيروان گفت : مگر نگفتى مردى از عربم ؟ حاجب گفت : قبلًا بودم ولى اكنون كه پادشاه با سخن گفتن به من اكرام كرده بزرگ عرب هستم . انوشيروان به او جايزه داد .\r\n\r\nخودستائى\r\nمعاويه خطبه‌اى مهم ايراد كرد و گفت : اى مردم آيا در اين خطبه نقصى ديديد ؟ كسى برخاست و گفت : آرى ، پر از نقص چون نخاله‌هاى الك بود ، معاويه گفت : چه بود ؟ پاسخ داد عجب و غرور تو و ستايش خطبه .\r\n\r\nجايگاه\r\nدر امثال العرب آمده‌است : بزغاله‌اى بر بلندى به گرگى كه در حال گذر بود دشنام داد .\r\nگرگ گفت : تو به من دشنام نمىگويى ، مكان بلندى كه در آن قرار گرفته‌اى به من دشنام مىدهد .\r\n\r\nعيب‌جويى\r\nحكيمى گويد : از آنان نباش كه خار در چشم برادرش مىبيند و شاخه درخت در حلق\r\n\r\n","description":"","footnote":"","page_name":" 442 ","page_number":442},
  {"content":"\r\n\r\nخودش را نمىنگرد .\r\n\r\nغيبت\r\nنيز گويد : وقتى كسى را ديدى كه مردم را غيبت مىكند ، بكوش كه تو را نشناسد ، چون بدبخت‌ترين مردم كسى است كه خودش را به او بشناساند .\r\n\r\nدنيا\r\nحكيمى گويد : دنيا گِرد است و بر سه محور مىگردد ، درهم و دينار و قرص نان .\r\n\r\nدعا\r\nفردى به مردى كه به او اكرام كرده‌بود گفت : خدا تمام دشمنانت جز خودت را ذليل كند ، و نعمتش را به تو بدهد نه اينكه عاريه نزد تو بگذارد ، و تو را از طغيان ثروت و ذلت فقر نجات دهد ، تو را براى آنچه كه تو را براى آن خلق كرده‌است آسوده بگذارد ، و تو را به آنچه بر عهده گرفته‌است مشغول نسازد .\r\n\r\nبىمبالاتى\r\nمسلمانى در ماه رمضان كباب مىخورد . يهودى سر رسيد و با او شروع به خوردن كرد .\r\nمسلمان گفت : ذبيحه من بر يهودى حرام است . يهودى گفت : من در يهود مانند تو در اسلام هستم .\r\n\r\nدست‌بوسى\r\nسالم بن قتيبه اجازه خواست دست مهدى عباسى را ببوسد . مهدى گفت : من دستم را از ديگران نگه مىدارم و تو را از دستم نگه مىدارم .\r\n\r\nوعده راست\r\nمردى كسى را به منزل دعوت كرد و گفت : نان و نمكى با هم مىخوريم . مهمان گمان كرد تعارف است و كنايه از طعامى لذيذ مىباشد . وقتى وارد منزل شد و سفره پهن شد جز نان و نمك نديد ، وقتى هر دو مشغول طعام بودند ، فقيرى سر رسيد ، صاحب منزل هرچه خواست دورش كند نرفت در نهايت گفت : برو و الا تو را مىزنم و سرت را مىشكنم . مهمان به فقير گفت : اى مرد برو اگر مىدانستى صداقت وعده عذابش ، چنانچه من صداقت وعده خيرش را ديدم ، مزاحم او نمىشدى .\r\n\r\nاقرار شاعر\r\nفرزدق در حضور سليمان بن عبدالملك شعرى سرود و در ضمن آن گفت : زنان كنار من\r\n\r\n","description":"","footnote":"","page_name":" 443 ","page_number":443},
  {"content":"\r\n\r\nمىخوابيدند و من بند از مهر برمىداشتم .\r\nسليمان گفت : در حضور من اقرار به زنا كردى بايد حد بر تو جارى شود ، فرزدق گفت :\r\nقرآن حد را از من برداشته‌است . سليمان پرسيد كجا ؟ فرزدق اين آيه را خواند كه شاعران مىگويند آنچه انجام نمىدهند .  وَ أَنَّهُمْ يَقُولُونَ ما لا يَفْعَلُونَ .  « 1 »\r\nصفى نيز از همين قصه استفاده كرده و مىگويد : ما شاعران كسانى هستيم كه قرآن به عفت نفس ما و فسق زبانمان خبر داده‌است .\r\n نحن الذين اتى الكتاب مخبراً * بعفاف انفسنا و فسق الالسن \r\n\r\nپاسخ عملى\r\nپادشاه هند به هارون الرشيد نامه‌اى تهديدآميز نوشت . هارون پاسخ داد : پاسخ تو آن است كه مىبينى نه آنچه كه مىخوانى .\r\nگويند\r\n سر برآور كه وقت بيگه شد * تو بخوابى و كاروان بگذشت \r\nقاسم بيك حالتى\r\n دلدار اگر بدام خويشم فكند * وز نو نمكى بر دل ريشم فكند\r\nترسم بغلطد ربوده‌باشد دل را * بيند كه همان دلست پيشم فكند\r\nبر روى دلم نواخت يك زمزمه عشق * زان زمزمه‌ام ز پاى تا سر همه عشق\r\nحقا كه بعدها نيايم بيرون * از عهده حق گذارى يكدمه عشق\r\nاى تازه گل به ناز پرورده‌ى من * وى آفت جان بر لب آورده‌ى من\r\nخواهم كه تو را خداى رحمى بدهد * تا بگذرى از گناه ناكرده‌ى من \r\n*\r\n زاهد بودم ترانه گويم كردى * سرگشته‌ى بزم و باده جويم كردى\r\nسجاده نشين با وقارى بودم * بازيچه‌ى كودكان كويم كردى \r\n*\r\n در كوى خودت مسكن و مأوى دادى * در بزم وصال خود مرا جا دادى\r\nالقصه به صد كرشمه و ناز مرا * عاشق كردى و سر بصحرا دادى \r\n\r\n\r\n","description":"","footnote":"\r\n( 1 ) - شعراء ، 226 .\r\n","page_name":" 444 ","page_number":444},
  {"content":"\r\n\r\nسعدى\r\n حديث عقل در ايام پادشاهى عشق * چنان شده‌است كه فرمان حاكم معزول \r\n\r\nصله بزرگان\r\nحكيمى گويد : بخشش پادشاهان از براى شرف است نه علف .\r\n\r\nغم\r\nنيز گويد : به سردى زير سايه رفتن با وجود گرمى اندوه و غصه توجه نكن .\r\n\r\nپند\r\nهشام به يكى از عابدان شام گفت : مرا موعظه كن ، عابد گفت : واى بر كم فروشان ، اين براى كسى است كه از وزنه بدزدد ، گمان تو در باره‌ى كسىكه تمام وزن و كيل را در اختيار گيرد چگونه است ، هشام گريست .\r\n\r\nحاضرجوابى\r\nشعبى بر عبدالملك وارد شد و نزد او ليلى اخيليه بود ، عبدالملك گفت : اين زنى است كه كسى در حاضرجوابى بر او چيره نشده‌است . شعبى گفت : چون مردم او انسانها را به نام خوانند نه كنيه . ليلى گفت : چرا تو مرا به كنيه نمىخوانى ؟ شعبى گفت : اگر چنين كنم بر من غسل واجب شود ، ليلى خجل شد ( مراد شعبى از كنيه مقاربت بود ) .\r\n\r\nمعتزله و اشاعره\r\nثمامه به دارالاماره‌ى مأمون رفت و روح بن عباده آنجا بود . روح گفت : معتزله احمق هستند ، چون گمان مىكنند توبه به‌دست آنهاست و آنان هر وقت بخواهند مىتوانند توبه كنند ، با اين وصف دعا مىكنند و از خدا مىخواهند آنها را ببخشد ، با اينكه توبه دست خودشان است ، خواستن چه معنا دارد ، اين احمقى است .\r\nثمامه گفت : آيا غير اين است كه تو توبه را از خدا مىدانى و با اين وصف چگونه خدا از مردم مىخواهد توبه كنند چگونه خدا از بندگان چيزى مىخواهد كه در دست آنها نيست و راهى براى رسيدن به آن ندارند . اين پرسش را پاسخ ده تا پرسش تو را پاسخ دهم .\r\n\r\nبخشش\r\nمحمد بن شبيب غلام نظام مىگويد : الاغم را رهاكردم و وارد دارالاماره‌ى بصره شدم .\r\nبچه‌اى آمد و با آن بازى مىكرد . گفتم : رهايش كن . گفت : آن را براى تو نگه مىدارم . دوست ندارم نگهداريش كنى . گفت : گم مىشود . گفتم : اشكال ندارد گم شود ، گفت : اگر اشكال\r\n\r\n","description":"","footnote":"","page_name":" 445 ","page_number":445},
  {"content":"\r\n\r\nندارد ، آن را به من ببخش ، پاسخى نداشتم .\r\n\r\nكريم و بخيل\r\nحكيمى گويد : انسان كريم ، دلى قوى دارد ( شجاع القلب است ) و انسان بخيل ، چهره‌اى پررو دارد ( شجاع الوجه است ) .\r\n* نيز گويد : گم شده را جستجو نكن تا آنچه هست گم نشود .\r\n\r\nطعن\r\nكسى به فرزدق گفت : از كى سابقه زنا دارى ، پاسخ داد از زمانى كه مادرت تمايل داشت .\r\n\r\nعشق\r\nبه عاشقى گفتند : اگر دعايى از تو اجابت مىشد چه مىخواستى ؟ مىخواهم بين من و محبوب عشقى ايجاد شود كه قلب ما را در نهان و آشكار در برگيرد .\r\n\r\nغرور\r\nسلطان در پى اقليدس حكيم فرستاد . اقليدس نرفت و گفت : همان چيزى كه تو را مانع شده نزد من‌آيى مرا مانع شده نزد تو آيم .\r\n\r\nعشق\r\nكسى به يوسف گفت : تو را دوست دارم . يوسف گفت : آيا من از غير محبت بلا ديده‌ام ؟\r\nپدرم مرا دوست داشت در چاه افتادم و برده گشتم ، زن عزيز مرا دوست داشت و سالها مرا به زندان انداخت .\r\n\r\nتحقير\r\nحكيمى گويد : سه چيز را كم نشمار ، پادشاه ، عالم ، دوست . هركه سلطان را كوچك شمارد دنيايش برود ، و هركه عالم را كوچك شمارد ، دينش برود ، هركه دوستش را كوچك شمارد ، جوانمرديش برود .\r\nگويم\r\n در بزم تو اى شمع منم زار و اسير * در كشتن من هيچ ندارى تقصير\r\nبا غير سخن كنى كه از رشك بسوز * سويم نكنى نگه كه از غصه بمير\r\nرويت كه زباده لاله مىرويد ازو * وز تاب شراب ژاله مىرويد ازو \r\n دستى كه پياله‌اى ز دست تو گرفت * گر خاك شود پياله مىرويد ازو \r\n\r\n","description":"","footnote":"","page_name":" 446 ","page_number":446},
  {"content":"\r\n\r\n جانى دگر نماند كه سوزم زديدنت * رخساره در نقاب ز بهر چه مىكنى\r\nبى حجابانه درآ از در كاشانه ما * كه كسى نيست بجز درد تو در خانه ما \r\n\r\nوقايع سال 241 و 242\r\nدر كتاب مدهش در حوادث سال 241 آمده‌است : در اين سال در شرق و غرب عالم همانند ملخ ستاره باران شد . در سال 242 در سويدا از نواحى مصر ، سنگباران شد . وزن يكى از سنگها ده رطل بود ، در همان سال رى ، گرگان ، طبرستان ، نيشابور ، اصفهان ، قم ، كاشان و دامغان در آن واحد زلزله آمد در دامغان بيست و پنج هزار تن كشته شدند . كوهها متلاشى و برخى به هم نزديك شدند ، كوهى در يمن در كنار مزارع گروهى از مردم نزديك مزارع گروه ديگر رفت . در اين سال مرغ سفيدى در حلب روزى چهل بار صيحه زد كه‌اى مردم از خدا بترسيد سپس پرواز كرد و روز بعد آمد و باز چنين كرد و پس از آن ديده نشد .\r\nدر آن سال مردى در اطراف اهواز از دنيا رفت ، پرنده‌اى بر جنازه‌اش افتاد و به فارسى صدا مىزد : خدا اين ميت و هركه در تشيع او حاضر شده بخشيد .\r\n\r\nناسزا\r\nپسر احنف به كنيز پدرش گفت : اى بدكاره ! كنيز گفت : اگر بدكاره نبودم چون تو نمىزائيدم .\r\n\r\nپند جالينوس\r\nوقتى جالينوس از دنيا رفت ، كاغذى در جيب او يافتند كه در آن نوشته شده بود ، هرچه خوردى از آن جسم تو و هرچه صدقه دادى از آن روح تو و هرچه بجا گذاشتى از آن ديگران است .\r\nنيكوكار زنده است هرچند بميرد ، بدكار مرده است ، هرچند در دنيا زنده بماند ، قناعت ابزار آسايش و مديريت موجب افزايش اندك است ، چيزى براى فرزند آدم سودمندتر از توكل به خداى سبحان نيست .\r\n\r\nصبر\r\nحكيمى گويد : صبر بر دو قسم است ، صبر بر آنچه كه ناپسند شمرده مىشود و صبر بر آنچه كه دوست دارى ، و صبر دوم بر نفس سخت‌تر است .\r\n\r\nعشق\r\nدر يك كتاب خطى قديمى ديدم كه محبت سرّ روحانى است و از عالم غيب بر عالم قلب\r\n\r\n","description":"","footnote":"","page_name":" 447 ","page_number":447},
  {"content":"\r\n\r\nسقوط مىكند و به‌همين خاطر هوى ( سقوط ) ناميده شده‌است . حب را حب گفته‌اند چون به حبةالقلب كه منبع زندگى است مىرسد . وقتى محبت به حبةالقلب برسد در تمام اجزاء بدن نفوذ مىكند و در اجزاء محبوب نمايان مىشود چنانچه از حلاج حكايت شده كه هيچ عضو و مفصلى از من جدا نشد مگر اينكه در آن يادى از شما بود .\r\nجامى\r\n شنيدستم كه روزى كرد ليلى * به قصد فصد سوى نيش ميلى\r\nچو زد ليلى بحى نيش از پى خون * بهامون رفت خون از دست مجنون \r\n\r\nعشق زليخا\r\nگفته شده روزى زليخا رگ خود زد ، خونش بر زمين ريخت و نقش يوسف ، يوسف شد .\r\n\r\nتعجب\r\nزمخشرى مىگويد : از چيزى تعجب نكن كه عجايب درياى محبت بسيار است .\r\n\r\nاذان\r\nمؤذن اذان مىگفت . شبلى گفت : غفلت بسيار و دعوت مكرر است .\r\n\r\nجدائى از معشوق\r\nمردى شيفته‌ى دختركى شده بود و از دنيا و دين به‌خاطر او گذشته بود ، حكيمى به وى گفت : آيا شك دارى كه روزى از او جدا مىشوى ؟ عاشق گفت : خير . حكيم گفت : تلخى جدايى آن روز را امروز بچش و بهره ببر بين اين دو روز را ، خوف منتظر و سختى معالجه آن پس از استحكام و شدت الفت .\r\n\r\nذكر\r\nابن جنيد بر مردى رسيد كه لبانش حركت مىكرد . گفت : به چه مشغول هستى اى مرد ؟\r\nگفت به ياد خدا ، ابن‌جنيد گفت : تو از خدا به ذكر او مشغول شده‌اى .\r\n\r\nانس با خدا\r\nدختركى باديه نشين در عرفات دعا مىكرد كه : چقدر راه تنگ است بر كسىكه تو راهنماى او نباشى و وحشتناك است بر كسىكه تو مونس او نباشى .\r\n\r\nدنيا\r\nاردشير ساختمانى بىسابقه را بنا كرد . به حكيمى گفت : آيا عيبى در آن مىبينى ؟ حكيم گفت : مانند آن نديده‌ام ولى يك عيب در آن هست . پرسيد چيست ؟ حكيم گفت : بناچار\r\n\r\n","description":"","footnote":"","page_name":" 448 ","page_number":448},
  {"content":"\r\n\r\nبايد از آن به روى و به آن باز نگردى اردشير گريست .\r\n\r\nكتمان عشق\r\nدر كتاب رياض النعيم از ابراهيم بن نفطويه نحوى آمده‌است : بر محمد بن داود اصفهانى در بيمارى كه به همان علت از دنيا رفت ، وارد شدم . گفتم : خود را چگونه مىيابى ؟ گفت :\r\nعلاقه به كسىكه مىدانم آن كس مرا به اين روز انداخته‌است . گفتم : با آنكه مىتوانى به او برسى چه مانع تو شد ؟ گفت : لذت بر دو گونه است ، نگاه جايز و حرام ، نگاه جايز مرا به اين روز انداخته ، ولى نگاه حرام مرا از آن منع كرده آنچه از ابن‌عباس از پيامبر خدا نقل شده‌است كه فرمود : هركه عاشق شود و كتمان كند و عفت به خرج دهد ، خدا او را ببخشد و داخل بهشتش كند .\r\nسپس اشعارى خواند وقتى به اين رسيد كه اگر عيب رخسار او از گونه من است ، عيب چشمها از سوى پلك‌هااست .\r\n ان يكن عيب خده من عذارى * فعيوب العيون شعرالجفون \r\nبه او گفتم : شما در فقه قياس را نفى مىكنى در شعر به آن مىپردازى ؟\r\nگفت : غلبه‌ى خواسته و مالكيت نفس مرا به آن سو برده‌است . وى در همان شب از دنيا رفت .\r\n\r\nبخشش جعفر برمكى\r\nوقتى جعفر برمكى كشته شد ، ابونواس گفت : به خدا كرم ، جود ، فضل و ادب از دنيا رفت .\r\nبه او گفته شد : تو نبودى كه در زمان حياتش او را به شعر هجو مىكردى ؟ گفت : آن به‌خاطر شقاوت و هواى نفسم بود . چگونه در دنيا مانند او در جود و ادب باشد ؟ وقتى شعرى در هجو و نكوهش او سروده بودم ، بيست هزار درهم برايم فرستاد و گفت : لباست را با آن بشوى .\r\n\r\nخشونت\r\nمردى به احمدبن خالد وزير گفت : خدا به تو صفتى داده كه به پيامبرش نداده‌است ! گفت :\r\nاى احمق اين مگر مىشود ؟ گفت : خدا به پيامبرش مىفرمايد : اگر خشن و تند بودى كسى در اطراف تو نبود ، و تو با اينكه خشن و تند هستى ولى ما از اطراف تو پراكنده نشده‌ايم .\r\n\r\nمعاد جسمانى\r\nشيخ در شفا گويد : بخشى از معاد ، معاد جسمانى است كه راهى براى اثبات آن در فلسفه نيست و بايد به شريعت رجوع كرد . بطورى شريعت حقه سيد و مولاى ما محمد صلى الله عليه و آله در باره\r\n\r\n","description":"","footnote":"","page_name":" 449 ","page_number":449},
  {"content":"\r\n\r\nآن بحث كرده و شقاوت و سعادت بر بدن را در قيامت بيان كرده‌است . رغبت حكماء الهى به سعادت ابدى است و از اين سعادت بدنى اعراض جسته‌اند .\r\n\r\nلذت دنيا\r\nيكى از فضلا مىگويد : همه‌ى لذّات دنيا رفتند ، و چيزى جز خارش جرب و سقوط در چاه نمانده‌است .\r\n\r\nاسب تركى\r\nبه ظريفى گفتند : چقدر اسب تركى تو شوخ است ؟ گفت : چون دست او در دست ماست .\r\n\r\nروز و شب\r\nسنگى به مردى يك چشم زدند ، از قضا به چشم سالم او خورد و آن را معيوب كرد ، اعور هر دودست بر چشم گذاشت و گفت : خدا را شكر كه روز ما تبديل به شب شد .\r\n\r\nپوزش\r\nابوالعيناء به ملاقات امير رفت . امير او را نپذيرفت و به او نوشت : از ديدار تو ممنوع بودم و با اين نامه پوزش مىخواهم .\r\nجامى\r\n كرد پيرى ، عمر او هشتاد سال * از حكيمى حال ضعف خود سؤال\r\nگفت دندانم ز خوردن گشته سست * نايد از وى شغل خاييدن درست\r\nمنتى باشد ز تو بر جان من * گر برى اين سستى از دندان من\r\nگفت با او پير دانشور حكيم * كاى دلت از محنت پيرى دو نيم\r\nچاره ضعف از پس هشتاد سال * جز جوانى نيست وين باشد محال\r\nرشته دندان تو گردد قوى * گر از اين هشتاد ، چل واپس شوى\r\nليك چون واپس شدن مقدور نيست * گر به اين سستى بسازى دور نيست\r\nچون اجل از تن جدايى بخشدت * از همه سستى رهايى بخشدت \r\n\r\nخمول\r\nاز ديوان منسوب به امام على عليه السلام است كه نمىدانى روزگار جز شب و روزى نيست كه از شنبه‌ى جديد به شنبه‌ى آينده مبدل مىشود ؟ پس از لباس نو كه كهنه شود كم كن و از جمعى كه متفرق شوند دور شو .\r\n الم‌تر ان الدهر يوم و ليله * يكران من سبت جديد الى سبت \r\n\r\n","description":"","footnote":"","page_name":" 450 ","page_number":450},
  {"content":"\r\n\r\n فقل الجديد الثوب لابد من بلى * و قل لاجتماع الشمل لابد من شبث \r\n بود كه بيند و رحمى نمايد اى همدم * ز گريه پاك مكن چشم خونفشان مرا \r\nجامى\r\n اى به پهلوى تو دل در پرده‌اى * سر از اين پرده برون ناورده‌اى \r\n يكدم از پرده‌ى غفلت بدر آى * باشد اين راز شود پرده گشاى\r\nنيست اين پيكر مخروطى دل * بلكه هست اين قفس طوطى دل\r\nگر تو طوطى ز قفس نشناسى * به خدا ناس نئى نسناسى\r\nدل شه خرگهيست اين خرگاه * نام خرگه ننهد كس بر شاه\r\nشه دگر باشد و خرگاه دگر * ترك خرگه كن و بر شاه نگر\r\nغنچه دل چو شكفتن گيرد * در وى آفاق نهفتن گيرد\r\nعالم و عالميان در وى گم * همچو يك قطره ايم در قلزم\r\nتن بجان زنده و جان زنده بدل * نيست هر جانور او زنده بدل\r\nزنده بودن بدل از محرميست * اين هنر خاصيت آدمى است\r\nاينكه در پهلوى چپ مىبينى * به اگر پهلو از او در چينى\r\nراستى جوى كه در پهلويش * دل و جان زنده شود از بويش\r\nدل شود زنده ز بى خويشتنى * نه ز پر مكرى و بسيار فنى\r\nبه اگر حاصل خود را سوزى * كه به‌تحصيل چراغ افروزى\r\nبه‌چراغى چو شوى روى به راه * كه كند دود ويت خانه سياه \r\n\r\nحاضرجوابى\r\nابوالعيناء گويد : روزى به ديدار عبدالرحمن بن خاقان رفتم . چشمم به كودكى افتاد ، چقدر دوست داشتم فرزندى مانند اين داشته‌باشم . كودك گفت : اين به‌دست خود توست .\r\nگفتم : چگونه ؟ گفت : پدرم را نزد همسرت بفرست تا چون من براى تو به دنيا آورد .\r\n\r\nوحى شياطين\r\nكسى به ابن‌عمر گفت : مختار گمان مىكرد به او وحى مىرسد ، ابن‌عمر گفت : راست گفته ، خدا فرموده‌است : شياطين به اولياء خود وحى مىفرستند .\r\n\r\nبخشش\r\nدر يكى از كتابهاى قابل اعتماد يافتم كه معن بن زائده در حال شكار بود . تشنه شد و از\r\n\r\n","description":"","footnote":"","page_name":" 451 ","page_number":451},
  {"content":"\r\n\r\nقضا با غلامانش آب نبود ، در اين حال دو دختر از قبايل اطراف كه بر گردن هر كدام مشك آبى بود در حال عبور بودند . معن از آنها آب گرفت و به غلامانش گفت : پولى همراه داريد به اين دو دختر دهيم . گفتند : نه . معن به هر كدام ده تير پيكان كه سر آنها از طلا بود داد . دو دختر با هم گفتند : از وضع او پيداست كه معن بن زائده‌است ، بهتر است هر كدام در باره او شعرى بسراييم .\r\nيكى گفت : اين تيرهاكه پيكانشان طلا است و از جود و كرم انداخته مىشود دواى بيمار و كفن دشمن است .\r\n يركب فى السهام نصال تبر * و يرميها العدى كرما و جوداً\r\nفللمرضى علاج من جراح * واكفان لمن سكن اللحودا \r\nديگرى گفت : اين جنگجو كه از زيادى بخشش جهان را به خود متوجه كرده ، پيكان تير خود را طلا قرار داده تا از بخشش به دشمن هم خوددارى نكرده‌باشد .\r\n و محارب من فرط جود بنانه * عمت مكارمه الاقارب والعدا\r\nصيغت نصال مهامه عن عسجد * كيلا يعوّقه القتال عن الندى \r\n\r\nپدر نود و پنج ساله\r\nاز حكيم بن ظريف پرسيدند ممكن است انسان نود و پنج ساله صاحب فرزند شود ، گفت بلى اگر در بين همسايگانش بيست و پنج ساله باشد .\r\n\r\nپارسايى امام على عليه السلام\r\nدر كشف الغمه از امام على عليه السلام آمده‌است كه : روزى در مدينه گرسنه بودم . در پى كارى به منطقه عوالى رفتم زنى را ديدم كه كلوخها را جمع كرده و مىخواهد گل كند . تصور كردم به آب نياز دارد ، پيش رفتم و با او قرار گذاشتم كه هر دلو آبى كه مىآورم يك دانه خرما به من بدهد ، شانزده دلو آب آوردم دستانم تاول زد . كلوخها گل شد و من نزد زن رفتم او شانزده خرما در دست من گذاشت ، خرماها را آوردم به حضور پيامبر ، و با هم آنها را خورديم .\r\n\r\nسرّ حقيقت\r\nگفته شده كه راز حقيقت قابل بازگويى نيست به دو توجيه ، اول اينكه : مخالف نظر علماء اسلام است و نمىتوان آن را بيان كرد . امام زين‌العابدين در همين باره مىفرمايد : گوهر دانش در من وجود دارد كه اگر آن را آشكار سازم بت پرست معرفى مىشوم و برخى خون مرا حلال مىدانند و عمل زشت خود را نيك مىشمارند .\r\n\r\n","description":"","footnote":"","page_name":" 452 ","page_number":452},
  {"content":"\r\n\r\nتوجيه دوم اينكه : عبارت از اداى حقيقت نارسا است و توان بيان حقيقت را ندارد . هر عبارتى كه از جهتى حقيقت را به ذهن نزديك سازد ، از جهاتى آن را دور مىنمايد .\r\nاز همين جا آشكار مىشود كه حرف برخى كه گفته‌اند : افشاء سر ربوبى كفر است . نيز دو توجيه دارد ، توجيه اول اين است كه مراد از كفر ، مخالفت با اسلام است . و مطابق توجيه دوم ، برابر كفر ، اظهار است . چون كفر در لغت به معناى پوشاندن است . لذا معناى جمله اين است كه هرچه در كشف حقيقت گفته شود ، موجب اختفاء بيشتر آن مىگردد .\r\nنظامى\r\n كسى كو آدمى را كرد بنياد * كجا گنجد به وهم آدميزاد\r\nنه دانا زان خبر دارد نه اوباش * كه فكر هر دو كون آمد چو خفاش \r\n تو شوخى بين كه ادراك اندرين راه * نظر مىافكند با چشم كوتاه \r\nجامى\r\n حرف الهى چو برآرد علم * زهره قلم را كه نگردد قلم\r\nمعرفت ار جويد ازين پرده يار * شحنه غيرت كندش سنگسار\r\nور كند انديشه برين دو ستيز * دست سياست زندش تيغ تيز\r\nحرف كمالش ز خط كبريا * مهر زده بر دهن انبياء\r\nبا صفتش پرده نشيننده‌تر * كورتر آن چشم كه بيننده‌تر \r\nمولوى\r\n گفت ليلا را خليفه ، كان تويى * كز تو مجنون شد پريشان و غوى\r\nاز دگر خوبان تو افزون نيستى * گفت خامش ، چون تو مجنون نيستى \r\nامير حسين دهلوى\r\n مرد نه‌اى گر همه دلخون نه‌اى * لاف محبت چه زنى چون نه‌اى\r\nبا تو چه ضايع كنم افسون عشق * مرده دلى قابل افسون نه‌اى\r\nبوالهوسى گفت به ليلى بطنز * رو كه چنين قابل و موزون نه‌اى\r\nليلى از اين حال بخنديد و گفت * با تو چه گويم كه تو مجنون نه‌اى\r\nاى حسن احوال تو ديگر شده‌است * آنچه تو اول بدى اكنون نه‌اى \r\nشاعر عجم\r\n آنها كه ربوده‌ى الستند * از عهد الست باز مستند \r\n\r\n","description":"","footnote":"","page_name":" 453 ","page_number":453},
  {"content":"\r\n\r\n تا شربت بيخودى چشيدند * از بيم و اميد باز رستند\r\nچالاك شدند پس بيك گام * از جوى حدوث باز جستند\r\nاندر طلب مقام اصلى * دل در ازل و ابد نبستند\r\nفانى ز خود و بدوست باقى * اين طرفه كه نيستند و هستند\r\nاين طايفه‌اند اهل توحيد * باقى همه خويشتن پرستند \r\n\r\nروزگار بىوفا\r\nصاحب بن عباد گفته است : در روزگار تو كسىكه اميد دوستى او را داشته‌باشى نيست تا اگر زمانه ستم كرد به تو وفا كند ، پس تنها بزى و به سوى كسى نرو . اين اندرز من است و كافى است .\r\n ما فى زمانك من ترجو مودته * و لا صديق اذا جارالزمان وفى\r\nفعش وحيداً و لا تركن الى احد * ها قد نصحتك فيما قلته و كفى \r\nنظامى\r\n اگر بودى فلك را اختيارى * گرفتى يك زمان يك جا قرارى\r\nزما صد بار سرگردان‌تر است او * زما در كار خود حيران تراست او \r\nابن سينا\r\n يك يك هنرم بين و گنه ده ده بخش * جرم من خسته حسبة للة بخش\r\nاز باد فنا آتش كين بر مفروز * ما را بسر خاك رسول اللَّه بخش \r\n\r\nبردالعجوز\r\nعلت اينكه روزهاى آخر زمستان را بردالعجوز گويند اين است كه : عجوزى آينده‌نگر در عرب از آمدن سرما خبر مىداد . مردم حرف او را نمىپذيرفتند . سرما سر رسيد و زراعت آنها نابود شد . به‌همين خاطر آن سرما را بردالعجوز و آن روزها را ايام العجوز ناميدند . زمخشرى در ربيع الابرار مىنويسد : آن روزها روزهاى آخر سرما است . و عجز يعنى دنباله ، گفته شده‌است عجوزى از فرزندانش خواست او را شوهر دهند . فرزندان گفتند اگر شوهر مىخواهى بايد هفت شب در زير سرما برهنه به سر برى ، او پذيرفت و پس از تحمل هفت شب سرما از دنيا رفت .\r\n\r\nتصرف در هستى\r\nكسانى كه صاحب نفس و باطن هستند مىتوانند در اجرام زمينى و آسمانى تصرف كنند\r\n\r\n","description":"","footnote":"","page_name":" 454 ","page_number":454},
  {"content":"\r\n\r\nو در آنها تغييرات كلى ايجاد كنند ، چنانچه حضرت ابراهيم عليه السلام در آتش نمرود تصرف كرد ،  يا نارُ كُونِي بَرْداً وَ سَلاماً عَلى إِبْراهِيمَ  « 1 » و موسى عليه السلام در آب و زمين تصرف كرد و اوحينا الى موسى إذ استسقاه قومه ان اضرب بعصاك الحجر فانبجست ،  ( فَقُلْنَا اضْرِبْ بِعَصاكَ الْحَجَرَ فَانْفَجَرَتْ ) مِنْهُ اثْنَتا عَشْرَةَ عَيْناً  « 2 » و سليمان در هوا تصرف كرد  وَ لِسُلَيْمانَ الرِّيحَ غُدُوُّها شَهْرٌ وَ   رَواحُها شَهْرٌ  « 3 » و داود عليه السلام در معدن تصرف كرد  . . . وَ أَلَنَّا لَهُ الْحَدِيدَ  « 4 » و مريم در گياه تصرف كرد  وَ هُزِّي إِلَيْكِ بِجِذْعِ النَّخْلَةِ . . .  « 5 » و عيسى عليه السلام در حيوان تصرف كرد  كُونُوا قِرَدَةً خاسِئِينَ  « 6 » و پيامبر اسلام در آنچه در آسمان است ، تصرف كرد   اقْتَرَبَتِ السَّاعَةُ وَ انْشَقَّ الْقَمَرُ   « 7 »\r\n\r\nقحطى\r\nاز امام صادق عليه السلام پرسيده شد كه چرا مردم در ايام قحطى چون حيوانات وحشى به هم حمله مىكنند ؟ فرمود : چون آنان زمين را آباد كردند . وقتى در زمين قحطى شود آنها نيز قحطى زده مىشوند و چون زمين آباد مىشود ، آنان نيز آباد مىشوند .\r\n\r\nمعرفى خلفاء عباسى\r\nدر ربيع الابرار ضمن بيان عجائب بغداد آمده‌است : با اينكه بغداد محل حكومت خلفاء عباسى بود ولى هيچ‌كدام از آنها در بغداد از دنيا نرفتند .\r\nدر اين كتاب آمده‌است مردى به خانه كسى رفت . تمام روز در خانه او بود ، و صاحب خانه را به تنگ آورد . شب شد و صاحب خانه چراغى نياورد . مهمان گفت : چراغ كجاست تا روشن كنيم ؟ صاحب خانه گفت : خدا مىفرمايد : وقتى تاريك مىشود مىروند  . . . وَ إِذا أَظْلَمَ عَلَيْهِمْ قامُوا . . .  « 8 » آن مرد برخاست و رفت .\r\n\r\n\r\n","description":"","footnote":"\r\n( 1 ) - انبياء ، 69 .\r\n( 2 ) - اعراف ، 160 .\r\n( 3 ) - سبا ، 12 .\r\n( 4 ) - همان ، 10 .\r\n( 5 ) - مريم ، 25 .\r\n( 6 ) - بقره ، 65 ؛ اعراف ، 166 .\r\n( 7 ) - قمر ، 1 .\r\n( 8 ) - بقره ، 20 .\r\n","page_name":" 455 ","page_number":455},
  {"content":"\r\n\r\n\r\nنور خدا\r\nدر كتاب هياكل آمده‌است : وقتى آهن گداخته شده كه به‌خاطر مجاورت با آتش چون آتش شود مىبينيم ، تعجبى نيست كه نفس روشن شده به نور الهى چنان شود كه عوالم حيات از او پيروى كنند .\r\n\r\nرواح انبياء\r\nقيصرى در شرح فصوص الحكم مىنويسد : برخى ارواح كلى و برخى جزيى هستند ، ارواح انبياء كلى هستند و هر كدام شامل ارواح تمام كسانى مىشوند كه از آنان پيروى مىكنند . و جزء امت وى محسوب مىشوند . چنانچه اسماء جزيى در اسماء كلى داخل مىشوند .\r\nخداوند در اين آيه به‌همين مطلب اشاره مىكند  إِنَّ إِبْراهِيمَ كانَ أُمَّةً قانِتاًلِلَّهِ  « 1 »\r\n\r\nانفاق\r\nيكى از زنان پيامبر مىگويد : گوسفندى را ذبح كرديم و همه را جز كتف آن صدقه داديم به پيامبر عرض كرديم جز كتف باقى نمانده‌است . پيامبر فرمود : همه باقى مانده‌است جز كتف .\r\n\r\nمرگ\r\nحسن بصرى گويد : يقين بىشك شبيه‌تر به شك به يقين نديدم چون مرگ . ( مردم به مرگ با اينكه يقين دارند ، به مثابه شك رفتار مىكنند ) .\r\n* شاعر گويد : اگر مرگ يقينى بود ، هركه به ياد آن مىافتاد ، زندگى دنيا براى او تلخ مىشد .\r\n الموت لو صح اليقين به * لم ينتفع بالعيش ذاكره \r\n* عتبى وارد قبرستان شد و گفت : سيراب و شاداب باشند برادران ما كه به‌خاطر حوادث زمانه از دنيا رفتند . ما باقى مانده‌ها را به سوى آنها مىفرستيم و هيچ‌كدام آنها به سوى ما باز نمىگردند .\r\n سقيا و رعيا لاخوان لنا سلفوا * افناهم حدثان الدهر والابد\r\nنمدهم كل يوم من بقيتنا * و لا يؤوب الينا منهم احد \r\n*\r\n\r\n\r\n","description":"","footnote":"\r\n( 1 ) - نحل ، 120 .\r\n","page_name":" 456 ","page_number":456},
  {"content":"\r\n\r\nكسى از ابودرداء پرسيد چرا از مرگ خوشمان نمىآيد ، گفت : چون شما آخرتتان را ويران و دنياى خود را آباد كرده‌ايد و انتقال از آبادى بر خرابى براى شما سخت است .\r\n* حسن بصرى به كسىكه در تشيع جنازه شركت كرده‌بود گفت : آيا چنين تصور مىكنيد اگر به دنيا برگردد كار نيك كند ؟ گفت : آرى ، حسن گفت : اگر او باز نمىگردد ، تو خود را به جاى او فرض كن .\r\n\r\nخليفه خدا\r\nشيخ الرييس در آخر شفا آورده‌است : سرّ همه‌ى فضائل ، عفت و حكمت و شجاعت است .\r\nهركه با اينها حكمت نظرى را هم داشته‌باشد ، سعادتمند است و هركه با اينها از ويژگيهاى نبوى هم برخوردار باشد خدايى است كه به صورت انسان تجلى يافته‌است . چه نزديك است پرستش او چون پرستش خدا ، او حاكم و عالم فاضل بر زمين و خليفه خدا بر آن است .\r\n\r\nمسيلمه كذاب\r\nمسيلمه كذاب نامه‌اى چنين به پيامبر نوشت : از مسيلمه رسول خدا به محمد رسول خدا ، اما بعد : نصف زمين از آن من باشد و نصف ديگر آن از آن قريش باشد ولى قريش قومى طغيان گر هستند . وى با اين نامه دو تن را فرستاد .\r\nپيامبر به آنها فرمود : گواهى مىدهيد من رسول خدا هستم . گفتند : آرى . فرمود : گواهى مىدهيد مسيلمه دروغ مىگويد . گفتند : آرى ولى او در نبوت شريك توست . پيامبر فرمود :\r\nاگر اين نبود كه پيام آور را به قتل نمىرسانند ، گردن شما را مىزدم . سپس پيامبر به او نوشت : من محمد رسول الله الى مسليمة كذاب ، اما بعد ، فان  الْأَرْضَ لِلَّهِ يُورِثُها مَنْ يَشاءُ مِنْ عِبادِهِ وَ الْعاقِبَةُ لِلْمُتَّقِينَ . \r\nدر زمان مسيلمه ، سجاح بن حارث نيز ادعاى نبوت كرد و به جنگ مسيلمه رفت .\r\nمسيلمه هديه‌اى گرانبها براى او فرستاد و از او امان خواست . سجاح به او امان داد . مسيلمه نزد او رفت و او را به قبيله خود دعوت كرد . سجاح پذيرفت . مسيلمه جشن با شكوهى ترتيب داد و خيمه‌اى بياراست . سجاح گفت : قصد تو چيست ؟ مسيلمه گفت : اندكى در اين خيمه با هم باشيم . سجاح در خيمه از مسيلمه پرسيد آنچه جبرئيل بر تو نازل كرده‌است بخوان . مسيلمه گفت : اين آيه را بشنو كه : شما اى جمع زنان ، گروهى خلق شده‌ايد و براى شما شوهرانى قرار داده شده‌است ، آنان در شما وارد مىشوند و از شما خارج مىگردند .\r\n\r\n","description":"","footnote":"","page_name":" 457 ","page_number":457},
  {"content":"\r\n\r\nسجاح تصديق كرد و گفت : براستى تو نبى مرسل هستى . مسيلمه گفت : اينك مىخواهى با تو ازدواج كنم ، تا گفته شود پيامبرى با پيامبرى ازدواج كرده‌است ؟ سجاح گفت : هر كارى مىخواهى بكن . سجاح سه روز با مسيلمه بود و به سوى قوم خود بازگشت . مردم به او گفتند : مسيلمه را چگونه ديدى ؟ سجاح گفت : از او سؤالاتى كردم و او را پيامبر مرسل ديدم و من با او ازدواج كرده‌ام . مردم گفتند : آيا مانند تو بدون مهريه ازدواج مىكند ؟ مسيلمه گفت : مهريه او برداشتن نماز صبح و عشاء از امت است .\r\nگفته‌اند سجاح مدتى در قبيله بنىتغلب ماند . سپس به نيكى اسلام آورد .\r\nاز جمله چيزهايى كه مسيلمه نازل شده مىپنداشت اين بود : والزارعات زرعا ، فالحاصدات حصدا ، فالذاريات ذروا ، فالطاحنات طحنا ، فالعاجنات عجنا ، فالآكلات اكلا .\r\nيكى از ظرفاء عرب گفته است : فالخاريات خريا ، خاريات به معناى خارش است .\r\n\r\nعالم مثال\r\nمحى الدين عربى در باب هشتم فتوحات مىنويسد : از جمله‌ى عوالم ، عالمى است كه به صورت عالم دنيا آفريده شده و هرگاه عارف به آن چشم بدوزد ، خودش را در آن مىبيند . به اين مطلب عبداللَّه بن عباس در حديث كعبه كه از او نقل شده‌است ، اشاره نموده‌است .\r\nكعبه خانه‌اى از چهارده خانه است . در هر زمينى از زمين‌هاى هفتگانه ، خلايقى مانند ما زندگى مىكنند ، حتى بين آنها ابن‌عباسى مانند من وجود دارد . اين روايت نزد اهل مكاشفه صحيح است . هر كسى در آن عوالم زندگى مىكند زنده و پايدار است . عارفان با ارواح خود به آن عالم وارد شوند و جسم خويش را در اين عالم باقى مىگذارند . در آن عالم شهرهاى بسيارى است . برخى از شهرها ، شهرهاى نور ناميده مىشود و از عارفان جز برگزيدگان آنها وارد آن شهرها نشوند . هرچه خير است و با قواعد عقلى سازگار نيست و ظاهر آن در اين عالم وجود دارد ، در آن عالم وجود دارد ، آخر كلام عربى .\r\nاين عالم نزد حكماء اشراق ، اقليم ثامن از عالم مثال و عالم اشباح ناميده شده‌است .\r\n\r\nمعاد جسمانى\r\nتفتازانى در شرح مقاصد گويد : مسئله معاد جسمانى بر همين امر بنا نهاده شده‌است ، چون بدن مثالى كه نفس در آن تصرف مىكند مانند بدن جسمانى است در اينكه همه‌ى حواس ظاهرى و باطنى در آن وجود دارد ، لذا متلذذ و متألم به دردهايى مىگردد كه جسمانى هستند .\r\n\r\n","description":"","footnote":"","page_name":" 458 ","page_number":458},
  {"content":"\r\n\r\n\r\nبرزخ\r\nشيخ ابوجعفر طوسى قدس سره در تهذيب الاحكام در اواخر جلد اول از امام صادق عليه السلام نقل مىكند كه امام عليه السلام از يونس ظبيان پرسيد : عقيده ديگران در باره ارواح مؤمنان چيست ؟ گفت : آنان مىگويند : ارواح مؤمنان در چينه‌دانهاى پرندگان سبز رنگى در قنديل‌هايى زير عرش قرار دارند .\r\nامام فرمود : شگفتا ، مؤمن نزد خدا گرامىتر است از اينكه روح او را در چينه‌دان پرنده سبز قرار دهد .\r\nاى يونس ، وقتى مؤمن به وسيله خدا قبض روح شد . روح او را در قالبى چون قالب دنيا قرار مىدهد ، آنان مىخورند و مىآشامند ، و چون تازه واردى نزد آنان مىرود ، او را به صورتى مىبينند كه در دنيا مىديدند و مىشناختند .\r\nتهذيب سپس حديثى از ابوبصير نقل كرده‌است كه : از امام صادق عليه السلام از ارواح مؤمنان پرسيدم ، فرمود : آنان در بهشت بر صورت دنيايى خود هستند به طورى كه اگر او را ببينى مىگويى اين فلانى است .\r\n\r\nشركت در عبادت\r\nراغب در محاضرات گويد : امام رضا عليه السلام نزد مأمون بود . وقتى وقت نماز رسيد ، خدمتكاران آب و طشت آوردند تا خليفه وضو بگيرد . امام فرمود : خود خليفه وضو بگيرد شايسته‌تر است ، چرا كه خدا مىفرمايد : كسىكه ديدار پروردگارش را طالب باشد ، عمل نيك انجام مىدهد و در عبادت پروردگارش كسى را شريك قرار نمىدهد .  . . . فَمَنْ كانَ يَرْجُوا لِقاءَ رَبِّهِ فَلْيَعْمَلْ عَمَلًا صالِحاً وَ لا يُشْرِكْ بِعِبادَةِ رَبِّهِ أَحَداً .  « 1 »\r\n\r\nابن‌جنيد در برزخ\r\nجعفر خالدى مىگويد : ابن‌جنيد را در خواب ديدم ، به او گفتم : خدا با تو چه كرد ؟ گفت :\r\nاين دانش‌ها از بين رفت و اين رسمها مندرس گرديد و چيزى جز دو ركعت در سحر ما را نفع نبخشيد .\r\n\r\nشاكر و صابر\r\nدر محاضرات آمده‌است : زنى اهل باديه كه زيبا روى بود ، شوهرى بدچهره داشت . به آينه\r\n\r\n\r\n","description":"","footnote":"\r\n( 1 ) - كهف آخرين آيه .\r\n","page_name":" 459 ","page_number":459},
  {"content":"\r\n\r\nنگريست ، آينه به‌دست به شوهرش گفت : دوست دارم من و تو با هم وارد بهشت شويم ، شوهرش گفت : چرا ؟ گفت : من چون به تو دچار شدم صبر كردم ، تو نيز چون خدا بر تو منت گذاشت و مرا به تو داد و شكر كردى ؛ و شاكر و صابر در بهشت هستند .\r\n\r\nاشك شوق\r\nباديه نشينى گويد : آتش شوق ، اشك چشم را جارى مىكند . شنيده‌اى آب از آتش جارى مىشود .\r\n ماء المدامع نار الشوق تحدرها * فهل سمعتم بماء فاض من نار \r\nجامى\r\nجامى در باره‌ى يوسف و زليخا به‌همين مطلب اشاره كرده‌است .\r\n چو از مژگان فشانى قطره‌اى آب * چو آتش افكند در جان من تاب\r\nز معجزهاى حسن تست دانم * كه از آب افكنى آتش بجانم \r\n\r\nطاير فرخنده\r\n فرياد كه هر طاير فرخنده كه ديدم * صياد ز مرغان دگر بسته ترش داشت \r\n\r\nحد زنا\r\nعباس بن معلى كاتب به قاضى ابن‌قريعه نوشت : در باره‌ى مردى يهودى كه با زنى نصرانى زنا كرده و از آنها فرزندى بوجود آمده كه سر و صورتش چون گاو و بدنش چون آدميان است ، چه مىگويى .\r\nقاضى نوشت : اين فرزند گواهى درست بر لعن يهود است . آنان مردمى هستند كه محبت گوساله پرستى سراپايشان فرا گرفته‌است . اينك همان علاقه به صورت منى از آنان خارج شده‌است . حال سر گاوى را به گردن يهودى بيندازيد ، و پاى زن را به پاى او ببنديد و بر زمين كشان كشان ببريد و فرياد زنيد :  ظُلُماتٌ بَعْضُها فَوْقَ بَعْضٍ .  « 1 »\r\n\r\nزفاف و . . .\r\nمهلب بن ابى صفره با بديعه ترانه خوان ازدواج كرد ، وقتى خواست به بستر او برود حيض شد ، بديعه اين آيه را خواند  وَ فارَ التَّنُّورُ  ( تنور فوران كرد ) مهلب خواند  سَآوِي إِلى جَبَلٍ \r\n\r\n\r\n","description":"","footnote":"\r\n( 1 ) - نور ، 40 .\r\n","page_name":" 460 ","page_number":460},
  {"content":"\r\n\r\n يَعْصِمُنِي مِنَ الْماءِ . . .  « 1 » بسوى كوه پناه مىبرم كه از آب نجات يابم . بديعه خواند  لا عاصِمَ الْيَوْمَ مِنْ أَمْرِ اللَّهِ إِلَّا مَنْ رَحِمَ . . .  « 2 » امروز پناهى از حكم خدا نيست مگر خدا رحم كند .\r\nمحتشم\r\n دارد ز خدا خواهش جنات نعيم * زاهد به ثواب و من به اميد عظيم\r\nمن دست تهى مىروم او تحفه بدست * تا زيندو كدام خوش كند طبع سليم \r\n\r\nپيش بينى\r\nدر يكى از كتابهاى تاريخى ديدم وقتى فضل بن سهل در حمامى در سرخس كشته شد ، مأمون نزد مادرش فرستاد كه از آنچه سهل بجا گذاشته ، از گوهرهاى گرانبها و اموال نفيس نزد خليفه بفرستد . مادر فضل ، سبد قفل شده‌اى به مهر فضل براى او فرستاد ، مأمون سبد را باز كرد ، در آن نامه‌اى ديد به خط فضل كه نوشته بود : بسم اللَّه الرحمن الرحيم ، اين حكم فضل بن سهل است برخودش ، چهل و هشت سال عمر كند و سپس بين آب و آتش بميرد .\r\n\r\nمرگ فضل\r\nدر عيون اخبارالرضا آمده‌است : صبحدمى كه فضل كشته شد ، به حمام رفت و دستور داد او را حجامت كنند ، پس بدن خود را به خون خود آلوده كرد تا اين تعبير حرف منجمان در باره‌ى وى باشد كه خونش بين آب و آتش مىريزد . سپس نزد مأمون و امام رضا عليه السلام فرستاد كه آنها نيز حمام نمايند . امام رضا نرفت و مأمون را از رفتن منع كرد . ولى قضاى الهى اين بود كه خون فضل در حمام بر زمين ريزد .\r\n\r\nفضل بن منصور\r\nابوالرضا فضل بن منصور از شعراى ظريف و خوش شعر عرب بود ، ديوان خوبى دارد وى در سال 435 از دنيا رفته است .\r\n\r\nشكر العلوى\r\nشكر العلوى امير مكه بود و زيبا شعر مىسروده‌است ، وى در سال 453 از دنيا رفته است .\r\n\r\nتكرار تاريخ\r\nوقتى ابراهيم بن مهدى ادعاى خلافت كرد ، معتصم عباسى دست فرزندش واثق را گرفت\r\n\r\n\r\n","description":"","footnote":"\r\n( 1 ) - هود ، 43 .\r\n( 2 ) - همان .\r\n","page_name":" 461 ","page_number":461},
  {"content":"\r\n\r\nو نزد او برد و گفت : اين غلام تو هارون است . وقتى معتصم به خلافت رسيد ، ابراهيم دست فرزندش را گرفت و نزد او برد و گفت : اين غلام تو هبةاللَّه است . مورخان گفتند هر دو اتفاق در يك خانه اتفاق افتاده‌است .\r\n\r\nنظام الملك\r\nكامل التواريخ آورده‌است : وقتى نظام الملك طوسى كشته شد ، سرايندگان در باره‌ى وى شعر سرودند . شبل الدوله مقاتل بن عطيه گفت : نظام الملك گوهر گرانبهايى بود ، خدا او را از نطفه‌اى پاك ريخت ، آمد و زمانه ارج او را ندانست و لذا او را به صدف خود برگرداند .\r\n كان الوزير نظام الملك جوهرة * مكنونة صاغها البارى من النطف\r\nجائت فلم تعرف الايام قيمتها * فردها غيره منه الى الصدف \r\n\r\nقحطى در مصر\r\nدر همين كتاب آمده‌است : قيمتها در سال 465 در مصر بالا رفت ، مرگ زياد شد ، گرانى به حدى رسيد كه يك قرص نان براى يكى از زنان مصر به هزار دينار قيمت شد .\r\nآن زن اسبى داشت ، آن را كه هزار دينار ارزش داشت به سيصد دينار فروخت و با آن بيست رطل گندم تهيه كرد ، وقتى جوالهاى گندم را به خانه مىبرد ، گرسنگان حمله بردند و آنها را غارت كردند ، صاحبش نيز به اندازه يك قرص نان از گندمها برداشت . براى او اين قرص نان به قيمت هزار دينار تمام شد .\r\n\r\nعبدالباقى بغدادى\r\nكامل التواريخ در وقايع سال 485 آورده‌است : در اين سال عبدالباقى محمدبن حسين شاعر بغدادى از دنيا رفت ، وى به نكوهش از شرايع متهم بود ، وقتى مرد دستش بسته بود ، غسال توانست پس از زحمت بسيار مچ او را باز كند . در آن نوشته‌اى ديد كه : به پناهگاهى آمدم كه مهمانش را نااميد نمىكند ، آرزو دارم از عذاب دوزخ نجات يابم با اينكه از خدا هراسانم ، اطمينان به نعمتهاى خدا دارم كه برترين نعمت دهندگان است .\r\n نزلت بجار لا يخيب ضيفه * ارجى نجاتى من عذاب جهنم\r\nو انى على خوف من اللَّه واثق * بانعامه واللَّه اكرم منعم \r\n\r\nبچه قاتل\r\nدر كامل التواريخ در حوادث سال 603 آمده‌است : پسرى ده ساله ، هم سن خود را به قتل رساند . قاتل به مقتول گفت : مىخواهم سرت را با كارد ببرم و بلافاصله دويد و سرش را بريد\r\n\r\n","description":"","footnote":"","page_name":" 462 ","page_number":462},
  {"content":"\r\n\r\nو به دامنش انداخت و فرار كرد . وى را گرفتند و فرمان قتلش صادر شد ، چون خواستند او را بكشند ، قلم و كاغذ خواست و اين دو بيت را نوشت : بدون هيچ خوبى و يا دلى پاك بر كريم وارد مىشوم ، گمان بدى است اگر كسى توشه‌اش را بزرگ بيند وقتى بر كريم وارد مىشود .\r\n وفدت على الكريم به غير زاد * من الحسنات والقلب السليم \r\n و سوءالظن ان يعتد زاد * اذا كان القدوم على كريم \r\n\r\nروح و جسم\r\nبه انوشيروان گفته شد : چرا آدمى بار سنگين بر دوش مىكشد و مجلس سنگين را تحمل نمىكند . انوشيروان گفت : بار بر دوش همه‌ى اعضا است و مجالست بر دوش روح .\r\nابوعلى سينا در فصل مبدأ و معاد در الهيات شفا مىنويسد : اگر انسان بتواند از پيشامدهاى آسمان و زمين و طبيعت آنها مطلع شود مىتواند از حوادث آينده خبر دهد .\r\n\r\nتأثير نجوم در طبيعت\r\nستاره شناس براى حركات ستاره‌ها احكامى قائل است هرچند ممكن است برهانى نبوده و مستند به تجربه باشد و يا آن را به وحى منتسب نمايد و يا از قياس شعر و خطابه بهره برد . ولى او به دلائل يك جنس از اسباب كائنات متوجه است ، يعنى همان چيزى كه در آسمان وجود دارد . او تضمين نمىدهد كه از همه‌ى علوم آسمان باخبر است ، اگر هم تضمين بدهد توان آن را ندارد ما و خودش را با خبر سازد ، چون اگر ما بدانيم آتش سوزاننده است كافى نيست ، بلكه بايد بدانيم چگونه بوجود آمده‌است . پس حساب نجوم توان آنكه ما را از همه‌ى حوادث باخبر سازد ندارد ، اگر هم اتفاقاً باخبر كند ، توان آن را ندارد كه از غيب به ما خبر دهد . چه اينكه امور غيبى كه در راههاى حدوث قرار گرفته‌اند ، زمانى تمام هستند كه از اختلاط بين امور آسمانى و امور زمينى مقدم يا لاحق آنها و از فاعل و منفعل امور طبيعى و ارادى آنها مطلع باشد ، اين امر زمانى محقق مىشود كه كاملًا از امور آسمان و زمين باخبر بوده و اسباب آنها را بداند ، مخصوصاً آنچه كه مربوط به مغيبات است ، وقتى چنين انتقالى براى او ممكن نيست ، اعتماد به رأى آنها هم صحيح به نظر نمىرسد .\r\nهر چند تبرعاً تمام آنچه از مقدمات حكميه‌ى آنها را بپذيريم ، باز هم نمىتوان به نتايجى كه مىگيرند ، اعتماد كرد .\r\n\r\nپله‌هاى ايمان\r\nمحمد بن عبدالعزيز گويد : امام صادق عليه السلام به من فرمود : اى محمد بن عبدالعزيز ، ايمان\r\n\r\n","description":"","footnote":"","page_name":" 463 ","page_number":463},
  {"content":"\r\n\r\nده درجه است . مانند نوردبانى كه پله پله بايد از آن بالا رفت . مؤمنى كه در پايه اول است نبايد مؤمنى كه در پايه دوم است ناچيز شمارد ، و همينطور تا پايه دهم . نبايد آنچه پايين‌تر است مورد تحقير قرار دهى كه مورد تحقير بالا قرار مىگيرى . اگر كسى را يافتى كه پله‌اى از تو پايين‌تر است ، او را به خود نزديك نما و بيش از توان او بر دوشش نگذار كه موجب سقوط او مىشود . چرا كه هركس مؤمنى را بشكند ، بايد آن را جبران كند ، مقداد در پله هشتم و ابوذر در پله نهم و سلمان در پله دهم بود .\r\n\r\nبرادر خوب\r\nعارفى گويد : برادر نيك از نفس تو براى تو بهتر است ، چون نفس به بدى فرمان مىدهد و برادر شايسته جز به خير تو را نمىخواند .\r\n\r\nقاطر در جنگ\r\nبه امام على عليه السلام كه در كارزارى بر استر سوار بود گفته شد : اگر سوار اسب بودى بهتر مىبود . امام فرمود : من از كسىكه حمله كند فرار نمىكنم و به كسىكه فرار كرده حمله نمىبرم لذا استر مرا كافى است .\r\n\r\nدوستى و دشمنى\r\nحكيمى هندى گويد : وقتى دشمن نيازمند به تو باشد ، دوست دار بقاء توست و چون دوست بىنياز از تو باشد ، مرگ تو بر وى آسان است .\r\n\r\nمحبت\r\nنيز گويد : هر محبتى كه با طمع گره بسته ، با نااميدى باز مىشود .\r\n\r\nشطرنج\r\nدر كتابى ديدم : دانشمندان شطرنج را براى حاكمان ايران و روم ساختند ، چرا كه آنان دانش نداشتند و به‌خاطر جهالتشان با دانشمندان نشست و برخاست نمىكردند . و چون با مانند خود مىنشستند ، چون گاو به هم مىنگريستند . دانشمندان شطرنج را ساختند تا آنان به آن مشغول شوند . ولى پادشاهان يونان و حاكمان قديم ايران و روم هر كدام صاحب درجه‌اى و الا در علم و دانش بودند و وقت فراغتى براى كارهاى سست نداشتند .\r\n\r\nپيرى\r\nحجاج به پيرمردى عرب گفت : حال تو در خوردن چگونه است ؟ پير گفت : اگر بخورم سنگين مىشوم و اگر نخورم ضعيف . حجاج پرسيد حال تو با زنان چگونه است ؟ پير گفت :\r\n\r\n","description":"","footnote":"","page_name":" 464 ","page_number":464},
  {"content":"\r\n\r\nاگر زنان به من روى آورند از آنان عاجز مىشوم و چون مانع من شوند به آنان شهوت دارم .\r\nحجاج گفت : خواب تو چگونه است ؟ پير گفت : در جمع خوابم مىبرد و چون به بستر مىروم خواب از سرم مىپرد . حجاج گفت : نشست و برخاست تو چگونه است ؟ پير گفت : وقتى مىنشينم زمين از من مىگريزد و چون به پا مىخيزم به من مىچسبد . حجاج گفت : راه رفتن تو چگونه است ؟ پير گفت : چون راه مىروم ، رعشه امانم مىبرد و مدفوعم مرا مىلغزاند .\r\n\r\nنگاه زن به مرد\r\nام معبد ، پيامبر را توصيف كرد و بسيار گفت . به او گفتند : تو پيامبر را بسيار بيشتر از ما مردان توصيف مىكنى ؟ گفت : نمىدانيد زن چون به مرد مىنگرد به نگاهى شفابخش مىنگرد ، بخلاف نگاه مرد به مرد .\r\n\r\nپيرى\r\nبه ابوالعيناء گفتند : در چه حالى ؟ گفت : مبتلا به دردى هستم كه همه آرزومند آنند و آن پيرى است .\r\nگويم\r\n صراحى شد به‌چشم مست و هشيار * چو طوطى سبز رنگ و سرخ منقار \r\n\r\nرحمت خدا\r\nيكى از وزراء وصيت كرد كه بر كفنش بنويسند خدايا گمان من را به خودت محقق ساز .\r\n\r\nاعتبار قياس\r\nيحيى بن اكتم در باره‌ى قياس با يكى از علماء مباحثه مىكرد . گويا يحيى قياس را درست و او نادرست مىدانست . در بين بحث به يحيى گفت : يا ابا زكريا ! يحيى گفت : من ابا زكريا نيستم ، گفت : كنيه‌ى حضرت يحيى ابوزكريا بود . يحيى گفت : بحث ما تا به حال در باره چه بود ؟ ( يعنى تو كه قياس را نمىپسندى چگونه اكنون مرا به يحيى پيامبر قياس كردى ) .\r\n\r\nصداى كوبه\r\nمردى ، كوبه‌ى در خانه جاحظ را به صدا درآورد ، جاحظ گفت : كيست ؟ آن مرد گفت : منم .\r\nجاحظ گفت : تو و صداى كوبه يكى هستيد . ( يعنى وقتى من تو را نمىشناسم چه فرقى است بين آنچه كه گفتى و بين صداى كوبه ) .\r\n\r\n","description":"","footnote":"","page_name":" 465 ","page_number":465},
  {"content":"\r\n\r\nعرفى\r\n جام ياقوت و شراب لعل خاصان را رسد * بينوايان را نظر بر رحمت عامست و بس \r\nلسانى\r\n منزل مقصود دور است اى رفيق راه وصل * باش تا مسكين لسانى خارى از پا بر كشد \r\n\r\nهستى\r\nسيد شريف ، در حاشيه شرح تجريد گويد : اگر بگويى : وجود با اينكه عين واجب است و قابل تجزى و قسمت نيست ، بر هيكل‌هاى موجودات انبساط يافته و در همه‌ى آنها ظهور پيدا كرده‌است به طورى كه هيچ ماهيتى بدون وجود نيست بلكه حقيقت و عين آنها ، همان وجود است و امتياز ماهيت‌ها از هم به اعتبار تقيدات و تعينات و تشخصات اعتبارى است ، همانند دريا و ظهور آن در امواج متكثره ، با اينكه چيزى جز حقيقت دريا وجود ندارد .\r\nاينك در باره كسىكه چنين اعتقادى يافته چه مىگويى ؟ گويم : اين طورى است برتر از طور عقل كه به آن با مناظرات عقلى نتوان رسيد و تنها با مجاهدات كشفى قابل تحصيل است و هر كسى را توانى است در حد خود .\r\n\r\nپير جوان‌نما\r\nگفته شده : تو در چهل سالگى مانند بيست سالگى هستى . با اين وصف رستگارى تو كى خواهد بود .\r\n انت فى الاربعين مثلك فى * العشرين قل لى متى يكون الفلاح \r\nگويند\r\n ساقى بيا كه عشق ندا مىكند بلند * كانكس كه گفت قصه‌ىما هم زما شنيد \r\nجامى\r\n دست او طوف گردن جانت * سر برآورده از گريبانت\r\nبه تو نزديك‌تر ز حبل وريد * تو در افتاده در ضلال بعيد\r\nچند گردى بگرد هر سر كوى * درد خود را دوا هم از خود جوى\r\nلانه‌ى كيست كاينات آشام * عرش تا فرش دركشيده به‌كام\r\nهر كجا كرده آن نهنگ آهنگ * از من و ما نه بوى ماند و نه رنگ\r\nنقطه‌اى زين دواير پرگار * نيست بيرون ز دور اين پرگار\r\nچه مركب در اين فضا چه بسيط * هست حكم فنا بجمله محيط \r\n\r\n","description":"","footnote":"","page_name":" 466 ","page_number":466},
  {"content":"\r\n\r\n بلكه مقراض قهرمان حقست * قاطع وصل كلما خلق است\r\nهند وى نفس راست غل دو شاخ * تنگ كرده بر او جهان فراخ \r\nنظامى\r\n تو پندارى كه عالم جز همين نيست * زمين و آسمانى غير از اين نيست\r\nچو آن كرمى كه در گندم نهانست * زمين و آسمان او همسان است \r\nجامى\r\n مىبرد تا به خدمت ذوالمن * كشكشانش دو شاخه در گردن\r\nدو نهالست رسته از يك بيخ * ميوه‌شان نفس و طبع را توبيخ \r\n كرسى لا مثلثى است صغير * اندرو مضمحل جهان كبير\r\nهركه رو از وجود محدث تافت * ره بكنجى از آن مثلث يافت\r\nعقل داند ز تنگى هر كنج * كه در او نيست ما و من را گنج\r\nبوحنيفه چو دُر معنى سفت * نوعى از باده را مثلث گفت\r\nهست بر رأى او بشرع هدى * آن مثلث مباح و پاك ولى\r\nاين مثلث بكيش اهل فلاح * واجب و مفترض بود نه مباح\r\nزان مثلث هر آنكه زد جامى * شد ز مستى زبون هر خامى\r\nزين مثلث هر آنكه يك جرعه * خورد بختش بنام زد قرعه\r\nجرعه‌ى راحتش بجام افتاد * قرعه‌ى دولتش بنام افتاد\r\nدارد از لا فروغ نور قدم * گرچه لا داشت تيرگى عدم\r\nچون كند لا بساط كثرت طى * دهد الا زجام وحدت مى \r\n\r\nحيوانات و عقل\r\nحكيمان گذشته گفته‌اند : حيوانات ، نفس ناطقه مجرده دارند . شيخ مقتول سهروردى همين عقيده را داشت . بوعلى هم در پاسخ سؤالات بهمنيار تصريح كرده‌است كه فرق بين انسان و حيوان در اين حكم مشكل است .\r\n* قيصرى در شرح فصوص الحكم مىگويد : آنچه علماء جديد گويند كه مراد از نطق ، ادراك كليات است نه سخن گفتن ، چون سخن گفتن مخالف وضع لغوى هست و علاوه اينكه ربطى به بحث حكماء ندارد . چون متوقف بر اين است كه نفس ناطقه مجرده خاص انسان\r\n\r\n","description":"","footnote":"","page_name":" 467 ","page_number":467},
  {"content":"\r\n\r\nباشد و دليلى بر اين وجود ندارد . و اطلاعى هم نيست كه حيوانات توان ادراك كليات ندارند و جهل به چيزى منافى وجود آن نيست . دقت نظر در باره كارهاى عجيب حيوانات ما را به اين مىرساند كه آنان نيز ادراكات كليه دارند . پايان كلام قيصرى .\r\nمعلوم است كه مراد قيصرى اين است كه منظور حكيمان گذشته از نطق ، معناى لغوى آن يعنى سخن گفتن است و به‌همين مطلب شيخ الرييس در آغاز كتابش به نام دانش نامه علايى تصريح كرده‌است .\r\n\r\nمعدوم نشدن ذات\r\nفاضل ميبدى در شرح ديوان مىنويسد : ذات معدوم از صحراى عدم محض و نفى صرف ، قدم به منزل شهود و موطن وجود نمىنهند ، و چنانچه معدوم محض رنگ وجود نمىيابد ، آينه‌ى موجود حقيقى هم رنگ عدم نمىگيرد ، و ذات هيچ چيز را معدوم نمىتوان ساخت ، مثلًا چوب را اگر بر آتش بسوزى ، ذات او معدوم نشود ، بلكه صورت مبدل گردد و به هيئت خاكستر ظهور كند .\r\n\r\nجهان ديگر\r\nارسطو در كتاب آئولوجيا گويد : بالاتر از اين عالم ، آسمان و زمين و دريا و حيوانات و انسان آسمانى هستند ، در آن عالم اثرى از زمين نيست ، روحانيون در آن عالم با انسانهاى آنجا مناسبت دارند ، مردم آن جهان از هم دورى نمىگزينند و هركس ديگرى را نفى نمىكند و ضرر نمىرساند بلكه با هم راحت هستند .\r\n\r\nانسان و معدن\r\nحكيمى گويد : فلزات انواع مختلفى دارند و هر نوع مندرج در جنس خاص است . و هيچ نوعى به نوع ديگر تبديل نمىشود . كيمياگران و برخى حكيمان معتقدند اجساد مذكور ، اصنافى هستند در زير نوع معين . طلا مانند انسان صحيح است ، بقيه جسدها مردمى بيمار هستند كه داروى آنها داروى اكسير است .\r\n\r\nتغيير انواع\r\nبرخى محققين برآنند كه به فرض اينكه تسليم شويم كه اجساد نوع معين باشند ، لازمه آن محال بودن انقلاب انواع نيست . چرا كه بسيار مىبينيم كه هسته عقرب مىشود . شيخ الرييس پس از اينكه كيميا را در كتاب شفا باطل دانست . رساله‌اى به نام حقايق الاشهاد در اثبات كيميا نوشت .\r\n\r\n","description":"","footnote":"","page_name":" 468 ","page_number":468},
  {"content":"\r\n\r\n\r\nپارسايى\r\nنزد فضيل بن عياض از زهد سخن به ميان آمد ، گفت : زهد از دو حرف در قرآن تشكيل شده‌است ، مأيوس نشدن بر گذشته و خوشحال نشدن بر آينده .\r\n\r\nرد حاجت\r\nبزرگى گويد : هرگز حاجتمندى را رد نكردم مگر اينكه عزت براى او پس از نااميدى وى و ذلت براى خودم آشكار شد .\r\n\r\nحسب و نسب گدا\r\nباديه نشينى بر گروهى وارد شد و از آنها گدايى كرد . گفتند : كيستى ؟ گفت : پيشه بد من مانع معرفى است .\r\n\r\nقول و عمل\r\nبرخى گويند : مردم انجام مىدادند و نمىگفتند ، سپس گفتند و انجام نمىدادند ، و امروز نه مىگويند و نه انجام مىدهند .\r\n\r\nرد گدا\r\nحكيمى گويد : كسىكه از ذلت گدايى وحشت نكند ، از ملامت مأيوس شدن ناراحت نمىشود .\r\n\r\nعشق\r\nجامى ، داستان عشق غلام خليفه به كنيزش را كه هر دو خود را به دجله انداختند و در آنجا دست در گردن هم كردند ، و در درياى رحمت حق غوطه‌ور شدند ، به شعر درآورده‌است .\r\nجامى\r\n نوبهاران خليفه در بغداد * بزم عشرت به طرف دجله نهاد\r\nداشت در پرده شاهدى نو خيز * در ترنم ز پسته شكر ريز\r\nچون گرفتى چو زهره در بر چنگ * چنگ زهره فتادى از آهنگ\r\nبا غلام خليفه كز خوبى * بود مهر سپهر محبوبى\r\nداشت چندان تعلق خاطر * كه نبودى به حال خود ناظر\r\nهر دو مفتون يكدگر بودند * بلكه مجنون يكدگر بودند\r\nبودشان صد نگهبان بر سر * مانع وصلشان ز يكديگر \r\n\r\n","description":"","footnote":"","page_name":" 469 ","page_number":469},
  {"content":"\r\n\r\n طاقت ماه پردگى شد طاق * ز آتش اشتياق و داغ فراق \r\n از پس پرده خوش نوايى ساخت * چنگ را بر همان نوا بنواخت\r\nكردى قولى به عشق بازى ساز * پس بر آن قول بركشيد آواز\r\nكآخر اى چرخ بيوفايى چند * روح كاهى و عمر سايى چند\r\nهرگز از مهر تو نگشتم گرم * شرم مىآيدم زكار تو شرم\r\nبه كه يكدم به خويش پردازم * چاره كار خويشتن سازم\r\nبود در پرده دختر ديگر * همچو او پرده ساز و رامش گر\r\nگفت هر سو كسان بغمازى * چاره‌ى خود چگونه مىسازى\r\nپرده از پيش چاك زد كه چنين * شد چو ماهى و ماه دجله نشين\r\nهمچو مه خويشتن را در آب انداخت * همچو ماهى بغوطه خوارى ساخت\r\nبوده استاده آن غلام آنجا * جانى از هجر تلخكام آنجا\r\nخويشتن را چو وى در آب افكند * كرد ساعد بگردنش پيوند\r\nدست در گردن هم آورده * رخ نهفتند در پس پرده\r\nهر دو رستند از منى و تويى * دست شستند از غبار دويى\r\nجامى آيين عاشقى اينست * مهر اينست و مابقى كين است\r\nگر به درياى عشق آرى روى * همچو اينان زخويش دست بشوى \r\n\r\nشكوه از درد\r\nمردى از بيمارى خود گلايه كرد . عارفى به او گفت : از كسىكه به تو رحم دارد به كسىكه رحم ندارد گلايه مىكنى .\r\n\r\nشكر بلا\r\nامام مجتبى عليه السلام به عيادت بيمارى رفت و فرمود : خدا به تو نعمتى داده شكر او را بجاى آور ؛ و تو را از ياد نبرده و تو نيز او را به ياد آر .\r\n\r\nدعاى بيمار\r\nامام صادق عليه السلام بيمار شد . عرضه داشت : خدايا اين بيمارى را مايه تأديب من قرار ده نه غضب .\r\n\r\nبيمارى و عافيت\r\nگفته شده : بيمارى بسيار و عافيت اندك است .\r\n\r\n","description":"","footnote":"","page_name":" 470 ","page_number":470},
  {"content":"\r\n\r\n\r\nاعتدال در عبادت\r\nابن عباس گويد : عده‌اى بر پيامبر وارد شدند و گفتند : فلانى همه‌ى سال روزه دار است و همه‌ى شب عبادت مىكند و بسيار ذكر مىگويد . پيامبر فرمود : چه كسى نان و آبش را فراهم مىكند ؟ گفتند : ما همگى اين كار را مىكنيم . پيامبر فرمود : همه‌ى شما از او بهتر هستيد .\r\n\r\nخاتم\r\nواژه‌ى خاتم در عبارت خاتم النبيين هم به فتح تاء و هم به كسر تاء جايز است خوانده شود . اگر فتح دهيم به معناى زينت لباس است و اگر كسره دهيم به معناى پايان دهنده‌است ، اين را كفعمى در حاشيه مصباح آورده‌است .\r\nدر صحاح اللغة آمده‌است كه خاتم هم به كسر و هم به فتح صحيح است . خاتمه چيزى يعنى آخر آن و پيامبر اسلام كه خاتم انبياء است يعنى آخر آنهاست و ختامه مسك يعنى آخرين چيزى كه مىيابند بوى مشك است .\r\n\r\nبحث ادبى\r\nدر تفسير كشاف ذيل سوره مطففين آمده‌است كه ضمير در  كالُوهُمْ أَوْ وَزَنُوهُمْ  ضمير منصوبى است كه به انسانها بر مىگردد و اساس آن يا اين است كه كالوهم او و زنوا لهم بوده و حرف جر ( ل ) حذف شده‌است ، و ضمير به فعل چسبيده‌است . و يا اين است كه واژه مضاف حذف شده و مضاف اليه جانشين آن شده‌است .\r\nاين حرف صحيح نيست كه ضمير مرفوع و مرجع آن مطففين باشد ، چون نظم آيه بهم مىخورد ، زيرا در اين صورت معناى آيه اين است كه كم فروشان در موقع كيل و وزن به خود زيان وارد مىآورند .\r\nدر حالى كه فعل مورد سرزنش قرار گرفته‌است نه فاعل ؛ معناى آيه اين است كه كم فروشان چون از مردم چيزى مىگيرند كامل مىگيرند و چون چيزى مىدهند از آن مىكاهند .\r\nممكن است كسى بگويد رجوع ضمير به ناس صحيح نيست چون پس از واو جمع الف مىآورند تا با مفرد اشتباه نشود ، گوييم الف بعد از واو جمع در همه جا نيامده‌است ، و در مصحف بسيارى از قواعد دانش خط رعايت نشده‌است من خود كتابهاى خطى دست نوشته بزرگان با تقوا را ديدم كه اين الف را چون در لفظ و معنا تأثير ندارد نياورده‌اند . چون\r\n\r\n","description":"","footnote":"","page_name":" 471 ","page_number":471},
  {"content":"\r\n\r\nواو به تنهايى مفيد جمع هست ، و اين الف فقط به‌خاطر اشتباه نشدن با واو جمع و غير آن مىآيد ، هركه الف را نمىنويسد ، واو را كافى براى اين امتياز مىداند .\r\nاز عيسى بن عمر و حمزه نقل شده كه آنان مرجع هر دو ضمير را مطففين دانسته‌اند و هنگام خواندن به واو ، كمى وقف مىكنند ، تا مراد آنها آشكار شود .\r\n\r\nبلا و آسايش\r\nدر تفسير كشاف آمده‌است : زن ايوب عليه السلام به همسرش گفت : اگر از خدا بخواهى . . . ، ايوب گفت : چند سال آسايش داشتيم ؟ زن گفت : هشتاد سال ، ايوب گفت : من حيا مىكنم از خدا چيزى بخواهم ، پيش از اينكه به قدر آسايش بلا بينم .\r\n\r\nلن ترانى\r\nيكى از ثقات گفت : در سفرى به قبيله بنىعذره وارد شدم ، و در خانه‌اى ساكن شدم ، دختركى ديدم كه علاوه بر زيبايى ، لباس شخصيت و كمال هم بر تن كرده‌بود .\r\nزيبايى و خوش سخنى او مرا به شگفت واداشت ، روزى در قبيله مىگشتم ، جوانى زيباروى ديدم كه آثار خوشحالى از صورت او پيدا بود . او ضعيف‌تر از هلال ماه و نحيف‌تر از چوب دندان شده بود ، با اين حال همانند هيزم زير قابلمه شعله مىكشيد و اشعارى مىسرود و اشك بر گونه‌هايش سرازير بود . در بين اشعارش مىگفت : من در باره‌ى تو نه صبرى دارم و نه چاره‌اى . نه توان دورى دارم و نه وصال ، هزار راه براى رسيدن تو به‌خاطر دارم ولى بدون دل كجا روم . اگر دو قلب داشتم با قلبى زندگى مىكردم و مىگذاشتم قلب ديگرم در آرزوى تو بسوزد .\r\nپرسيدم اين جوان كيست ؟ گفتند : عاشق دختر همان مردى است كه تو بر او مهمان هستى و آن دختر سالها است توان ديدن اين جوان را ندارد .\r\nبه خانه رفتم و قصه را براى دختر گفتم . گفت : پسر عموى من است . گفتم : من مهمان توأم به‌خاطر من يك لحظه اجازه ده تو را ببيند ، دختر با اكراه حاضر شد . بسوى پسر رفتم و خبر را به او دادم . دختر كه لباسش گرد و غبارى به پا كرده‌بود ، آمد و چون چشم جوان به دختر افتاد بر آتشى كه در راهش بود افتاد و وقتى او را از شعله‌ى آتش بلند كردم سينه‌اش سوخته بود . دختر گفت : آنكه توان ديدن غبار قدم ما را ندارد چگونه امكان ديدن جمال ما بيابد . من مىگويم : اين حكايت همانند حكايت موسى عليه السلام و خداست . كه وى گفت : خود را به من نشان ده . خدا فرمود : به كوه بنگر اگر در جاى خود ماند ، مرا مىبينى . كوه از هم پاشيد\r\n\r\n","description":"","footnote":"","page_name":" 472 ","page_number":472},
  {"content":"\r\n\r\nو پيامبر بيهوش بر زمين افتاد .\r\n\r\nفقر\r\nبه عارفى گفتند : آيا بلايى كه هركس مبتلايش شود كسى به او رحم نكند و نعمتى كه هركه داشته‌باشد كسى حسادتش نورزد ، مىشناسى ؟ گفت : فقر است .\r\n* گفته شده كه وقتى عارفى شنيد دو نعمت كفران مىشوند و عبارت است از صحت و امنيت . عارف گفت : سومى وجود دارد كه اصلًا شكر نمىشود بخلاف صحت و امنيت ، كه گاه اينها شكر مىشوند . گفتند : چيست ؟ گفت : فقر است ، نعمتى كفران شده از سوى هر كسى كه خدا به او نعمت داده‌است و او نيست مگر كسىكه خدا او را در پناه خويش آورده‌باشد .\r\n\r\nوقت\r\nدر اصطلاح تصوف ، وقت همين حال حاضر است كه سالك بر در آن واقع شده‌است . اگر سالك خوشحال باشد وقت هم خوش و اگر غمگين باشد ، وقت هم غمناك است .\r\nاينكه مىگويند صوفى ابن‌الوقت است ، اين است كه صوفى هر وقتى را به مقتضاى آن عمل مىكند ، و توجهى به گذشته و آينده ندارد .\r\nمولوى\r\n باشد ابن الوقت صوفى اى رفيق * نيست فردا گفتن از شرط طريق \r\nگويند\r\n آن را كه دل از عشق مشوش باشد * هر قصه كه گويد همه دلكش باشد\r\nتو قصه عاشقان همى كم شنوى * بشنو بشنو كه قصه‌شان خوش باشد \r\n\r\nخبر\r\nگويند : هر خبرى تكرار شود از رونق مىافتد .\r\n\r\nاشارات\r\nعارفى گويد : عارف در زير هر سخنش نكته‌اى است و هر حكايتى كه نقل مىكند معرفتى در آن نهفته است . هر اشاره‌ى او بشارتى و هر حكايت او كنايه‌اى دارد . لذا آنان در ضمن سخنان خود بيشتر حكايت مىگويند . تا هر سامعى به اندازه استعداد خود بهره برد ، بر همين اساس است كه گويند قرآن ظاهر و باطن و تا هفت بطن دارد ، پس گمان نكن كه قصه‌ها و حكايتهاى قرآن ، صرف قصه باشند ، كلام حكيم جليل‌تر از اين پندار است .\r\n\r\n","description":"","footnote":"","page_name":" 473 ","page_number":473},
  {"content":"\r\n\r\n\r\nعدالت امام على عليه السلام\r\nسوده بنت عماره همدانى ، پس از شهادت امام على عليه السلام بر معاويه وارد شد . معاويه او را به‌خاطر تشويق سپاه امام على عليه السلام در جنگ صفين ملامت كرد و در نهايت گفت : چه مىخواهى ؟ سوده گفت : خدا از رفتار تو با ما و از وظايف ما پرسش مىكند و از مسئوليت شما در قبال ما مىپرسد . اشخاصى از سوى تو به قبيله ما مىآيند از تو سوء استفاده مىكنند و ما را مانند خوشه گندم درو مىنمايند و چون دسته‌اى سنبله به داس مىسپارند بر ما قحطى مىآورند و ما را مىكشند . اين بشربن ارطاة كه بسوى ما آمده ، مردان ما را مىكشد ، اموال ما را مىگيرد ، اگر اين نبود كه ناچار به اطاعت از تو هستيم مىدانستيم با او چه كنيم . اگر او را عزل كنى ، از تو تشكر مىكنيم و در غير اين صورت با تو به مخالفت برمىخيزيم . معاويه گفت : مرا به قوم خود تهديد مىكنى ؟ مىخواهم تو را به جهاز چوبين شترى سوار كنم و به سوى ارطاة بفرستم تا وى هرچه خواهد با تو بكند . سوده اندكى سر به زير انداخت و گفت : درود خدا بر جسمى كه قبرى او را در بر گرفته و عزت در آن مدفون شده‌است . با حقيقتى همنوا بود كه بديلى ندارد و او با ايمان و حق قرين بود .\r\n صلى اللَّه على جسم تضمنها * قبر فاصبح فيه العز مدفونا\r\nقد حالف الحق لايبغى به بدلا * فصار بالحق والايمان مقرونا \r\nمعاويه گفت : اين چه كسى است ؟ سوده گفت : به خدا اميرالمؤمنين على بن ابى طالب عليه السلام است . به خدا نزد او در باره‌ى والى آمدم كه به ما ستم مىكرد . او در حال نماز بود ، چون مرا ديد ، از مستحبات نماز كاست سپس با رفق و رأفت به من نگريست و گفت : كارى دارى ؟ گفتم : آرى و خبر را به او دادم . پس گريست و گفت : خدايا تو شاهد بر من و آنها هستى من به ستم به مردم و ترك حق تو آنها را فرمان ندادم . سپس قطعه‌اى پوست آورد و نوشت : بسم اللَّه الرحمن الرحيم ، دليل الهى به سوى شما آمد ، ترازو را كامل كنيد و به مردم زيان نرسانيد و فساد بر زمين نكنيد . . . وقتى نامه‌ام را خواندى هرچه در دست دارى نگه دار تا كسى را بفرستم كه از تو تحويل گيرد والسلام . نامه را بدون اينكه ببندد به من داد و من نامه را به والى دادم . وى همان لحظه خود را معزول كرد . معاويه گفت : هرچه مىخواهد براى او بنويسيد و او را بدون شكايت به محل خود برگردانيد .\r\n\r\nعافيت حمام رفته\r\nدر كتاب كافى آمده‌است : امام حسن مجتبى عليه السلام از حمام خارج شد . كسى سر رسيد و\r\n\r\n","description":"","footnote":"","page_name":" 474 ","page_number":474},
  {"content":"\r\n\r\nگفت : طاب استحمامك ، امام فرمود : در چنين حالى ترا با است چكار ؟ گفت : طاب حميمك ، امام فرمود : حميم ، رگ است و باز معنا ندارد ، گفت : طاب حمامك ، امام فرمود : اگر حمام من خوش باشد ، چه عايد من مىشود ، بگو :\r\nطهر ما طاب منك و طاب ما طهر منك ،\r\nيعنى پاكيزه باشد اعضايى كه از تو پاك شد ، و پاك باشد اعضايى كه از تو پاكيزه شد .\r\n\r\nراه معيشت\r\nبه زن عربى گفتند : معيشت شما از كجا بدست مىآيد ؟ گفت : اگر پاسخ اين را نمىدانستيم ، زنده نمىمانديم .\r\n\r\nرحمت خدا\r\nباديه نشينى نماز به سرعت مىخواند ، او را ملامت كردند . گفت : وام گير من كريم است .\r\n\r\nخرقه صوفى\r\nابن سماك به يكى از صوفىها گفت : اگر اين خرقه كه پوشيده‌ايد موافق خواسته‌ى باطنى شماست ، خواسته‌ايد مردم را به باطن خود راهنمايى كنى و اگر مخالف اراده باطنى شما باشد ، بدبخت شده‌ايد . صوفى واقعى كسى است كه اراده‌اى غير اراده‌ى الهى و اولياء او نداشته و خواسته آنها را بر خواسته خود ترجيح دهد .\r\n\r\nدانش يا شنا\r\nاميرى به معلم فرزندش گفت : پيش از علم ، به فرزندم شنا ياد ده ، چون اگر خواندن و نوشتن بلد نبود كسى به جاى وى اين كار را مىكند اما اگر شنا نداند در دريا غرق مىشود .\r\n\r\nسفير پيامبر\r\nپيامبر هر كسى را براى مأموريتى مىفرستاد به او مىگفت از شخصيت كسىكه نزد او مىروى بيم به دل راه نده كه خسران مىيابى و فرصت را از دست نده كه اندوهناك شوى و هميشه اساس دستور را در نظر بگير .\r\n\r\nمهمان\r\nاز زن عربى پرسيدند ذلت چيست ؟ گفت : مرد شرافتمندى است كه وارد خانه‌ى پست فطرتى شود و وى او را راه ندهد .\r\n\r\nقضاوت\r\nبه اياس قاضى گفتند : عيبى ندارى مگر سرعت در قضاوت و صدور حكم . اياس دستش را نشان داده گفت : چند انگشت مىبينيد ، گفتند : پنج . گفت : عجله كرديد چرا نشمرديد يك ،\r\n\r\n","description":"","footnote":"","page_name":" 475 ","page_number":475},
  {"content":"\r\n\r\nدو ، . . . گفتند : آنچه مىدانيم نمىشماريم . اياس گفت : من هم آنچه حكمش را مىدانم به تأخير نمىاندازم .\r\n\r\nپول دوستى\r\nبه اعمش گفتند : درهم را دوست دارى ، گفت : دوست دارم بىنياز شوم از سؤال چون تو .\r\n\r\nتفسير آيه و اما السائل\r\nاز دانشمندى پرسيدند مراد آيه  وَ أَمَّا السَّائِلَ فَلا تَنْهَرْ  « 1 » چيست ؟ گفت : مراد طالب علم است كه بايد محروم نشود .\r\nنظامى\r\n ز يكجو اگر روضه‌اى آب خورد * چو رويد از او سنبل و خارو ورد\r\nنه اين يك بود سرخ و آن يك سياه * از اين سان بود فيض الطاف شاه\r\nز عشقى كه شد عاشق خسته زرد * بود روى معشوق از او همچو ورد\r\nبلى آن زمين تا به ايوان عرش * مقيمان كرسى نزيلان فرش\r\nز يك مى همه مست گشتند ليك * بود در ميان فرقها نيك نيك\r\nز مهرى كه شد زعفران زرد ازو * بود سرخى لاله و ورد ازو\r\nبه قدر ظروف و اوانى خويش * برند آب از اين بحر ذاخر نه بيش \r\nاهلى\r\n گذشت يار تغافل كنان زمان اهلى * چو بيزبان شده‌اى نامراد آهى كن \r\n*\r\n رفت آنكه چشم راحت خوش مىغنود ما را * عشق آمد و برآورد از سينه دود ما را\r\nامروز كو كه بيند سر مست و بت پرستيم * آن كو به نيك نامى دى مىستود ما را\r\nممكن نگشت ما را توبه زخوبرويان * گيتى به محنت و غم چند آزمود ما را \r\n\r\n\r\n","description":"","footnote":"\r\n( 1 ) - ضحى ، 10 .\r\n","page_name":" 476 ","page_number":476},
  {"content":"\r\n\r\nشيخ آذرى\r\n دى زلف عبير بيز عنبر سايت * از طرف بناگوش سمن سيمايت\r\nافتاده بپاى تو بزارى مىگفت * سر تا پايم فداى سر تا پايت \r\nمولوى\r\n گفت پيغمبر كه معراج مرا * نيست بر معراج يونس اجتبا\r\nآن من بر چرخ و آن او بشيب * زانكه قرب حق برونست از حسيب\r\nقرب نه بالا و پستى رفتن است * قرب حق از جنس هستى رستن است \r\nحافظ\r\n از سادگى و سليمى مسكينى * وز سركشى و تكبر و خودبينى\r\nدر آتش اگر نشانيم بنشينم * بر ديده اگر نشانمت ننشينى \r\nضميرى\r\n در وعده گاه وصل تو دل را قرار نيست * تمكين صبر و حوصله‌ى انتظار نيست\r\nصد زخم بر تنم بود از ضرب تيغ عشق * اما يكى ز معجز عشق آشكار نيست \r\nشايد سعدى\r\n كشته بينندم و قاتل نشناسند كه كيست * كاين خندگ از نظر خلق نهان مىآيد\r\nمستغرق فراقم و جوياى وصل يار * كشتى شكسته چشم اميدش بساحل است \r\n\r\nوصيت شاعر\r\nوقتى حطيئة ، در بستر مرگ بود ، به او گفتند براى فرزندانت وصيت كن . گفت : خبرى نيست . به شماخ بن ضرار كه شاعرترين عرب بود گفتند از ثروت خود براى بينوايان وصيتى كن . گفت : آنان را وصيت مىكنم به گدايى بيشتر كه تجارتى پر سود است . گفتند ما را وصيتى كن ، گفت : مرا با الاغ برداريد چون هيچ بخشنده‌اى بر الاغ جان نداده شايد من هم از مرگ رهايى يابم . سپس اين شعر را گفت : هر چيزى جديد لذتى دارد ، جز اينكه من در مرگ لذتى نمىبينم .\r\n لكل جديد لذة غير اننى * وجدت جديد الموت غير لذيذ \r\nگفتند : شاعرترين عرب كيست ، به خود اشاره كرد و گريه سر داد . گفتند از مرگ گريه مىكنى ؟ گفت : خير ، واى بر شاعرى كه ناپسندى ، شعر او را نقل كند .\r\n\r\n","description":"","footnote":"","page_name":" 477 ","page_number":477},
  {"content":"\r\n\r\n\r\nطول روز\r\nابن ادريس در سرائر آورده‌است : عرب گمان مىكند كه نصف النهار اول تابستان از آخر آن طولانىتر است . و در زمستان بر عكس مىشود و اين شعر را دليل آورده‌است : اى كاش در بامداد تابستان و شام زمستان از وصال اميمه كامياب مىشدم .\r\n فياليت حظى من وصال اميمه * غديات صيف او عشيات شتية \r\n\r\nعذاب دانشمند\r\nحكيمى گويد : وقتى خواستى دانشمندى را آزار برسانى . نادانى را قرين او گردان .\r\n\r\nپارسايى\r\nزاهدى نزد تاجرى آمد تا پيرهنى خريدارى كند . مردى به تاجر گفت : اين مشترى فلان پارسا است ، بهاى كمترى از او بگير . پارسا ناراحت شد و پيراهن نخريد و گفت : آمديم با پول خود پيراهن بخريم نه با زهد .\r\n\r\nاخلاص\r\nزن مالك بن دينار بين مشاجره‌اش با همسرش ، گفت : اى رياكار ، مالك گفت : بلى اين اسمى است كه چهل سال است غير از تو به آن آگاهى نيافته‌است .\r\n\r\nدوست\r\nحكيمى گويد : دوست ، هم صحبت روح و خويش ، هم صحبت جسم است .\r\n\r\nآشنايى با خدا\r\nگرگ‌هايى در گله زاهدى بودند و به گوسفندان ضرر نمىرساندند ، از او پرسيدند : از كى گرگ و گوسفند گله‌ى تو آشناى هم شده‌اند ؟ پارسا گفت : از وقتى كه چوپان با خدا آشنا شده‌است .\r\n\r\nمعتصم\r\nدر ربيع الابرار آمده‌است : معتصم هفتمين خليفه عباسى بود ، حكومت وى هشت سال و هشت ماه طول كشيد . وى هشت پسر و هشت دختر داشت . او هشت قلعه را فتح كرد و هشت قصر بنا نهاد و هشت هزار دينار و هشت هزار درهم به جاى گذاشت .\r\n\r\nدانشمند و نادان\r\nهارون الرشيد بر ثمامة بن ابرش كه انسانى وارسته بود غضب كرد ، و او را به خادم خود ياسر سپرد . ياسر به ثمامه احسان مىكرد ، روزى ياسر آيه  فَوَيْلٌ يَوْمَئِذٍ لِلْمُكَذِّبِينَ  را با فتح ذال\r\n\r\n","description":"","footnote":"","page_name":" 478 ","page_number":478},
  {"content":"\r\n\r\nخواند . ثمامه گفت : بايد مكذِّب را نفرين كنى نه مكذَّب را ( كسانى كه تكذيب شده‌اند ) ، چه آنان پيامبران هستند . ياسر اطلاعى از ادب عربى نداشت برآشفت و گفت : مردم تو را كافر مىخواندند و من نمىپذيرفتم ، اكنون كه پيامبران را نكوهش مىكنى مىفهمم آنان راست گفتند و ترك او كرد . وقتى هارون از تقصير ثمامه گذشت او را پذيرفت و گفت : سخت‌ترين چيزها چيست ؟ ثمامه گفت : دانشمندى است كه تحت نظر جاهلى قرار گيرد .\r\n\r\nصداها\r\nبرخى گفته‌اند : صداها سه چيزند ، صداى دوست ، صداى مژده رسان و صداى بند شلوار معشوق .\r\n\r\nبلا ، خوشحالى\r\nشترهاى زيادى در يك روز از عربى باديه نشين از بين رفت . وى خوشحال شد و گفت :\r\nبه‌خاطر منت بزرگ خدا بر من ، مرگ من به شترانم اصابت كرد .\r\n\r\nمهمان\r\nاعمش به مهمان خود گفت : دوست دارى با بزغاله چاق و سركه خوب و نان تازه از تو پذيرايى كنم . گفت : آرى . اعمش نانى خشك و سركه براى او آورد ، مهمان گفت : بزغاله و نان تازه كجاست ؟ اعمش گفت : من نگفتم آنها را دارم . گفتم : تو اشتها دارى يا نه ؟\r\n\r\nحاضر جوابى\r\nصاحب بن عباد ، يكى از نديمانش را ديد كه چهره‌اش برافروخته شده‌است ؟ پرسيد :\r\nچگونه‌اى ؟ نديم پاسخ داد : تب دارم . صاحب گفت : قه ، نديم گفت : وه . صاحب او را تحسين كرد و خلعت داد .\r\n\r\nسخن چين\r\nمردى به فيلسوفى گفت : ديروز فلانى تو را نكوهش كرد . فيلسوف گفت : مرا در حضورم سخنى گفتى كه وى از گفتن آن در حضورم حيا مىكرد .\r\n\r\nانجير ، خربزه ، بادنجان\r\nوزيرى گويد : از جمله دلائل استقامت طبع انسان اين است كه سه چيز را دوست داشته‌باشد . انجير ، خربزه و بادنجان . هركه يكى از اين سه را دوست نداشته‌باشد ، ثلث انسانيت او كم شده‌است .\r\n\r\n","description":"","footnote":"","page_name":" 479 ","page_number":479},
  {"content":"\r\n\r\n\r\nوفاى به نذر\r\nباديه نشينى شترش را گم كرد . سوگند ياد كرد كه اگر يافت به يك درهم بفروشد . او را يافت ولى دلش خشنود نمىشد كه به نذر خود وفا كند ، گربه‌اى به گردنش بست و مىگفت شتر را به يك درهم و گربه را به پانصد درهم مىفروشم و جدا نمىفروشم . عربى بر او گذشت و گفت : شتر چه ارزان است اگر گردنبند گردن آن نبود .\r\nامير خسرو دهلوى\r\n گفتم چگونه مىكشى و زنده مىكنى * از يك جواب كشت و جواب دگر نداد \r\nگويم\r\n زير بار هجر بيمار است دل * وين تغافلهاى او سر باريست \r\n\r\nشب\r\nزاهدى گويد : اگر شب نبود دوست نداشتم در دنيا بمانم .\r\n\r\nدنيا\r\nخليل بن احمد گويد : دنيا عبارت است از ضدهاى نزديك و شبيه‌هاى دور ، و خويشان دور و دشمنان نزديك .\r\n* ابن مسعود گويد : دنيا همه‌اش غصه است . اگر سرورى دارد همان سود آن است .\r\n\r\nسياهى شب\r\nمردى به ديگرى گفت : وقتى سياهى شب را ديدى ، نزد او برو و از او نترس . چه اينكه او نيز مانند ترسى كه تو از او دارى از تو مىترسد . در پاسخ گفت : مىترسم سياهى اين سخن را نيز چون من بشنود .\r\n\r\nدنيا و آخرت\r\nامام زين‌العابدين عليه السلام مىفرمايد : دنيا چُرت و آخرت بيدارى و ما بين آن دو گرفتار خواب پريشان هستيم .\r\n\r\nحدود فدك\r\nزمخشرى در ربيع الابرار آورده‌است : هارون الرشيد به امام كاظم عليه السلام گفت : اى اباالحسن ، حدود فدك چيست تا آن را به تو باز گردانم . امام ابا كرد ولى هارون اصرار نمود . امام فرمود :\r\nاگر بگويم ، آن را نمىگيرم مگر تماما به حدودش . هارون گفت : حدود آن كدام است ؟ امام\r\n\r\n","description":"","footnote":"","page_name":" 480 ","page_number":480},
  {"content":"\r\n\r\nفرمود : تو آن را به ما نمىدهى . هارون گفت : تو را به حق جدت بگو . امام فرمود : حد اول آن عدن است . هارون متغير شد و گفت : عجبا . امام فرمود : حد دوم آن سمرقند است . چهره هارون بيشتر شگفت زده شد و گفت : عجبا . امام فرمود : حد سوم آن افريقا است چهره هارون سياه شد و گفت : عجبا . امام فرمود : حد چهارم آن سيف البحر تا ارمنستان است ، هارون گفت : چيزى براى ما نماند . پس از آن تصميم بر قتل وى گرفت .\r\n\r\nسيما و اخلاق\r\nحكيمى غلامى خوش سيما و بد اخلاق ديد . گفت : خانه‌اى پسنديده و ساكنى بد .\r\n\r\nعذاب خدا\r\nبه يكى از گذشتگان گفتند : وقتى خدا رحيم است چگونه بندگان را عذاب مىكند ؟ گفت :\r\nآن گاه ، رحمتش بر حكمت او چيره نمىشود .\r\n\r\nعيب زن ، طلاق\r\nزاهدى خواست همسرش را طلاق گويد : به او گفتند : عيب او چيست ؟ گفت : آيا كسى عيب همسر خود را باز مىگويد ؟ وقتى او را طلاق داد و زن شوهر كرد ، به او گفتند : حال بگو عيب او چه بود ؟ گفت : كسى در باره‌ى زن ديگرى چيزى نمىگويد .\r\n\r\nيار ستمگر\r\nخياطى به ابن‌مبارك گفت : من لباس پادشاهان را خياطى مىكنم . آيا بايد بترسم از اينكه يار ستمكار هستم ؟ ابن‌مبارك پاسخ داد : خير ، يار ستمكار كسى است كه براى تو نخ و سوزن مىخرد ، تو خود ظالم هستى .\r\n\r\nصداى بلند\r\nدو تن در محضر مأمون منازعه كردند و صدايشان بلند شد ، مأمون گفت : اى مرد ، درستى در دليل است نه صداى بلند .\r\n\r\nآداب ملتها\r\nاز ابن‌مبارك در باره‌ى اخلاق مردم كشورهاى مختلف كه به آنها سفر كرده‌بود ، پرسيدند ، گفت : حجازىها قوىترين در فتنه انگيزى و ضعيف‌ترين در خاموشى آن هستند . عراقىها بيشترين طالب دانش و كمترين عامل به آن هستند . مصرىها ، خردسالانشان زرنگ و پيرانشان احمق هستند . دمشقىها مطيع‌ترين از مخلوق و عاصىترين از خالق هستند .\r\n\r\n","description":"","footnote":"","page_name":" 481 ","page_number":481},
  {"content":"\r\n\r\n\r\nبوقلمون\r\nدر ربيع الابرار در باب بيست و چهار آمده‌است : به رنگارنگ ، بوقلمون گويند و بوقلمون نام پارچه‌اى ابريشمى است كه در روم و مصر بافته مىشود و به رنگهاى مختلف در مىآيد .\r\n\r\nپاسخ دروغ\r\nمردى به ديگرى گفت : زنازاده . مخاطبش او را پاسخ داد : عفيف زاده و افزود دروغ بگو تا دروغ بگويم .\r\nگويند\r\nشاعرى عجم گويد :\r\n دى در حق ما يكى بدى گفت * دل را ز غمش نمىخراشيم\r\nما نيز نكوئيش بگوئيم * تا هر دو دروغ گفته‌باشيم \r\n*\r\n نظام بىنظام ار كافرم خواند * چراغ كذب را نبود فروغى\r\nمسلمان خوانمش زيرا كه نبود * مكافات دروغى جز دروغى \r\n\r\nپاسخ ناسزا\r\nهشام بن عبدالملك به قيصر روم نوشت از هشام امير مؤمنان به پادشاه سركش روم ! قيصر در جواب او نوشت : گمان نمىكردم كه برخى سلاطين ، بعض ديگر را تكذيب كنند ، و الا من هم در جواب تو مىنوشتم : از پادشاه روم به پادشاه مذموم هشام كج چشم شوم .\r\n* راغب در محاضرات گويد : مردى يهودى در اصفهان هرگاه سربازى در خانه‌اش مىآمد از داخل خانه فرياد مىزد و مىگفت : اى برادر قحبه . سپس مىگفت : وقتى صداى تو را شنيدم دانستم تو همانى .\r\n\r\nتصميم راسخ\r\nيكى از خلفاء از خردسالى خاك مىخورد ، روزى از طبيب پرسيد : علاج اين بيمارى چيست ؟ گفت : تصميمى مردانه از تصميمات مردان ، خليفه تصديقش كرد و ديگر خاك نخورد .\r\n\r\nاخلاط\r\nبه جالينوس گفتند : در باره‌ى بلغم چه مىگويى ؟ گفت : راهى است كه اگر درى بر آن بسته\r\n\r\n","description":"","footnote":"","page_name":" 482 ","page_number":482},
  {"content":"\r\n\r\nشود ، در ديگر را باز مىكند . گفتند : سوداء چيست ؟ گفت : زمينى است كه اگر حركت كند ، بر آن است حركت مىكند . گفتند : صفرا چيست ؟ گفت : سگ گزنده‌اى در بوستان است . گفتند خون چيست ؟ گفت : بنده تو است در دستان تو گاهى بنده آقايش را هلاك مىكند .\r\n\r\nپيشگيرى\r\nبه كسى گفتند : چه شده تو را كه فلان چيز لذيذ نمىخورى ؟ گفت : از آنچه دوست دارم دست بر مىدارم تا از معالجه با آنچه مكروه طبع من است بىنياز شوم .\r\n\r\nنقرس\r\nنقرس بيمارى است در مفصل پا كه مفاصل متورم مىشوند و غالباً در انگشتان پا ايجاد مىشود . ابن‌عميد كاتب مبتلا به اين بيمارى بود . به وى گفتند ناراحت مشو كه نقرس نشانه طول عمر است . گفت : واقعيت دارد ، هركه مبتلا به اين بيمارى شود ، شب توان خوابيدن ندارد و آن را به روز مىرساند و طبعاً عمرش طولانى مىباشد .\r\n\r\nطول عمر ، دارو\r\nوقتى بقراط در بستر مرگ بود ، گفت : مجامع علمى را از من فراگيريد ، و گفت : هركه خوابش زياد و طبعش ملايم و پوست بدنش نرم باشد عمرش طولانى است . گفتند چرا انسان كه دوا مىخورد بدنش تازه مىشود ؟ گفت : چون هنگام جاروب كردن گرد و غبار در خانه پراكنده مىشود .\r\n\r\nمعامله زمين با اسب\r\nمردى زمينى را فروخت و با پول آن اسبى تهيه كرد ، حكيمى به او گفت : اى مرد مىدانى چه كردى ؟ آنچه كه سرگينش مىدادى و به تو جو مىداد ، به چيزى دادى كه او را جو مىدهى و سرگين مىدهد .\r\n\r\nسوگند ويژه\r\nمردى ادعاى طنبورى كرد كه نزد كسى بود و شكوه به قاضى برد . صاحب طنبور انكار كرد و قاضى گفت : چنين سوگند ياد كن : اگر طنبور اين مرد نزد من باشد پس فلان تو در فلان خواهر من باشد . صاحب طنبور گفت : اين ديگر چه نوع سوگندى است ؟ ! قاضى گفت : اين سوگند ويژه‌اى است براى وقتى كه اختلاف سر طنبور باشد .\r\n\r\nقرض خدا\r\nمردى از حلوا فروش يك رطل حلوا به نسيه خواست ، حلوا فروش گفت : اول بچش .\r\n\r\n","description":"","footnote":"","page_name":" 483 ","page_number":483},
  {"content":"\r\n\r\nخريدار گفت : روزه دارم و قضاى رمضان گذشته گرفته‌ام . حلوا فروش گفت : پناه به خدا ، اگر با تو معامله كنم . كسىكه قرض خدا را يك سال به عقب انداخته‌است با قرض من چه مىكند .\r\n\r\nنامه عمل والدين\r\nكسى گفته است : به خدا نمىخواهم ثواب كار نيك من در نامه اعمال پدر و مادرم باشد ، چون يقين دارم كه خدا از من به آنها مهربان‌تر است .\r\n\r\nرحمت خدا\r\nدر خبر آمده‌است كه خداى متعال از فضل و رحمت خودش ، تازيانه‌اى در جهنم خلق كرده‌است كه بندگانش را بسوى بهشت سوق مىدهد .\r\n\r\nوجود و ماهيت\r\nهر مفهومى كه مغاير وجود باشد تا وجود در نفس الامر به وى اعطا نشود ، موجود نمىشود و تا عقل آن را مورد توجه قرار ندهد ، از نظر او موجود شمرده نمىشود . پس هر ماهيتى كه مغاير وجودست در نفس الامر محتاج به وجود است و هر چيزى كه محتاج به غير باشد ممكن است . پس ممكن هر متصورى است كه در وجود محتاج به غير است . بر اين اساس است كه هيج مفهومى مغاير با وجود واجب نيست . چرا كه وجود واجب ، عين واجب است ، او موجود به خود است نه به چيز ديگر .\r\nحال چون وجوب ، جزيى حقيقى قائم به ذات است و تعين آن از سوى خود وى است نه به‌خاطر چيزى زائد بر ذاتش ؛ بايستى وجود هم جزيى حقيقى قائم به ذات باشد چون وجود عين اوست و مفهوم كلى نيست كه افراد داشته‌باشد ، بلكه جزيى حقيقى است و تعدد و قسمت در آن راه ندارد . پس واجب ، وجود مطلق و بدون تقيد و بدون تقسيم و انضمام است لذا عارض بر ماهيات ممكنه نمىشود ، پس وقتى گفته مىشود فلان ماهيت موجود است به معناى اين است كه يا وجود نسبتى ويژه يافته‌است كه اين نسبت از وجوه مختلفى قابل تصور است كه اطلاع بر همه‌ى آن وجوه ممكن نيست . پس موجود كلى است هرچند وجود جزيى باشد . اين كلام علامه در شرح تجريد است . علامه مىگويد جز راسخان در علم را كسى به اين علوم راهى نيست .\r\n\r\nجن\r\nصوفيه گويد : جنيان ، ارواح جسمانى شده‌اى هستند ، كه بر جرم لطيف درآمده و آتش و هوا بر وجود آنها غالب مىباشد . همان‌طوركه آب و خاك بر وجود انسان حكم فرما است .\r\n\r\n","description":"","footnote":"","page_name":" 484 ","page_number":484},
  {"content":"\r\n\r\nجن توان آن را دارد كه به اشكال مختلف درآيد ، از صورتى خلع شود و به صورت ديگر بيايد ، كارى كه از بشر ناممكن است . خوراك جن هوا با بوى طعام است . پيامبر مردم را از استنجا با استخوان منع كرد و فرمود : خوراك برادران جنى شما است .\r\nمحى الدين عربى در فتوحات نوشته‌است : يكى از مكاشفات چنين ما را متوجه كرد كه جن هنگام بوئيدن استخوان مشاهده و پس از آن مخفى شده‌است .\r\nدر همين كتاب از حكمة الاشراق شيخ مقتول آورديم كه ايشان بسيار اوقات جن را ديده‌اند .\r\nاهلى\r\n رقيب گفت بدين در چه مىكنى شب و روز * چه مىكنم دل گم گشته باز مىجويم \r\nحافظ\r\n دلم از صومعه و صحبت شيخ است ملول * يار ترسا بچه و خانه خمّار كجاست \r\n\r\nنور خورشيد\r\nاشراق و پرتو نور خورشيد است كه موجب مىشود چيزهاى بسيارى در قوه‌ى بينايى ظاهر شوند . اگر خورشيد نبود هيچ قوه‌اى در چشم نبود و اشياء هيچ‌كدام از يكديگر امتيازى نمىيافتند . نور خورشيد متكثر نمىشود با اينكه بر متكثرات مىتابد و مختلف نمىشود با اينكه بر مختلفات مىتابد . وقتى خورشيد بر قطعه‌اى شيشه‌ى رنگارنگ بتابد ، از هر قسمتى از شيشه ، بخشى از نور خورشيد ظاهر مىشود . با اينكه نور خورشيد بيش از يك رنگ نيست ، و نيز اگر بر سفال و ياقوت بتابد ، تابش بر سفال موجب كاهش نور او و تابش بر ياقوت موجب افزايش نور او نمىشود .\r\nعارفى گويد :\r\n اگر تو نباشى او باشد و بس * تبارك و تعالى و تقدس \r\nنيز به اندازه نيستى تو هستى حق آشكار شود . نمىبينى در ركوع گويى سبحان ربى العظيم و بحمده و در سجود گويى سبحان ربى الاعلى و بحمده .\r\nشاعرى گفته است :\r\n از هستى خويش تا تو غافل نشوى * هرگز بمراد خويش و اصل نشوى\r\nاز بحر ظهور تا بساحل نشوى * در مذهب اهل عشق كامل نشوى \r\n\r\n","description":"","footnote":"","page_name":" 485 ","page_number":485},
  {"content":"\r\n\r\n\r\nپارسايى بعد از رياست\r\nاز يكى از راستگويان شنيدم كه على بن عيسى اربلى نويسنده كشف الغمة كه گويا وزير يكى از خلفا بوده‌است با ابهت ويژه‌اى عبور مىكرده و همراهانش مردم را از سر راه او دور مىكردند . در طول مسير زنى از ديگرى پرسيد اين مرد كيست ؟ گفت : كسىكه خدا او را از رحمتش دور كرده و در دربار دورترين به خدا مشغول كار نموده‌است . وزير حرف آنها را شنيد ، وزارت را ترك گفت : و زهد پيشه كرد .\r\nجامى\r\n مىشد اندر حشم و حشمت و جاه * پادشه وار وزيرى در راه\r\nگرد او حلقه مرصع كمران * موكبش ناظم عالى گهران\r\nديدن حشمت او باده اثر * چشم نظاره گيان مست نظر\r\nهركه آن دولت حشمت نگريست * بانگ برداشت كه اين كيست اين كيست \r\n بود چابك زنى آنجا حاضر * گفت تا چند كه اين كيست آخر\r\nرانده‌اى از حرم قرب خداى * كرده در كوكبه‌ى دوران جاى\r\nخورده از شعبده‌ى دهر فريب * مبتلا گشته به اين زينت و زيب\r\nزير اين دايره‌ى پر خم و پيچ * مانده‌اى از همه محروم به هيچ\r\nآمد آن زمزمه در گوش وزير * داشت در سينه دلى پندپذير\r\nدر هدف كارگر آمد تيرش * صيد شد كوه سپر نخجيرش\r\nهمه اسباب وزارت بگذاشت * به‌حرم راه زيارت برداشت\r\nبود تا بود در آن پاك حريم * همچو پاكان بدل پاك مقيم\r\nاى خوش آن جذبه كه ناگاه رسد * ناگهان بر دل آگاه رسد\r\nصاحب جذبه ز خود باز دهد * وز بد و نيك زخود باز رهد\r\nجاى در كعبه اميد كند * روى در قبله‌ى جاويد كند \r\n\r\nپدر لئيم\r\nباديه نشينى گوشت مىخورد و سه فرزندش او را مىنگريستند . همه را خورد و استخوانها ماند ، سپس به فرزندانش گفت : هركس از شما بهترين توصيف را در باره‌ى اين استخوان‌ها داشته‌باشد ، آنها را به او مىدهم . اولى گفت : آنچنان اين استخوان‌ها را خواهم خورد كه ندانى استخوان امسال است يا پارسال . پدر آفرين گفت . دومى گفت : آنچنان اين\r\n\r\n","description":"","footnote":"","page_name":" 486 ","page_number":486},
  {"content":"\r\n\r\nاستخوان‌ها را بخورم كه ذره‌اى باقى نماند . پدر آفرين گفت . سومى گفت : من همه را يكباره نمىخورم ، بلكه خورش چند روز خود مىسازم . پدر گفت : استخوان‌ها از آن توست .\r\n\r\nامنيت زير دستان\r\nبه يكى از خلفا گفتند : چرا غلامهاى خود را ادب نمىكنى ؟ گفت : آنان امين ما بر جانمان هستند ، اگر آنان را بترسانيم چگونه احساس امنيت كنيم .\r\n\r\nسخن روان\r\nسخنان ابوتمام پيچيده بود ، به وى گفتند : چرا جورى حرف نمىزنى تا كه بفهمند ؟ گفت :\r\nچرا نمىفهميم آنچه مىگويند ؟\r\n\r\nناسزا و محروميت\r\nجرجانى به حاتمى گفت : تو محروم هستى چون ناسزا مىگويى . حاتمى گفت : من ناسزا گويم چون محروم هستم .\r\n\r\nمروت و لذت\r\nمأمون به عتابى از سرايندگان عرب گفت : مروت چيست ؟ عتابى گفت : ترك لذت ، پرسيد :\r\nلذت چيست ؟ گفت : ترك مروت .\r\n\r\nعشق\r\nبه كسى گفتند : عشق فلانى با تو چه كرد ؟ پاسخ داد : به خدا سوگند ماه از خانه او طلوع مىكند و سپس به خانه‌هاى ديگران مىرسد .\r\n\r\nاسراف\r\nگفته شده : اسراف در كار خير نيست ، چنانچه خيرى در اسراف نيست .\r\n\r\nخضوع\r\nوزيرى گفته است ، كسى در برابر من ننشست مگر اينكه گمان كردم من در برابر او به‌خاطر پرهيز از اثرات دگرگونى زمانه و پرهيز از تغيير روزها و انتقال مقام ، نشسته‌ام .\r\n\r\nرنگ دست\r\nزمخشرى در ربيع الابرار آورده‌است : دستها بر سه دسته‌اند ، دست سفيد كه به ديگران كمك مىكند ، دست سبز و آن مكافات كند و دست سياه كه به كار نيك منت مىگذارد .\r\n\r\nدعاى مادر اسكندر\r\nمادر اسكندر براى پسرش چنين دعا مىكرد : خدا بهره‌اى به تو دهد كه صاحبان عقل تو\r\n\r\n","description":"","footnote":"","page_name":" 487 ","page_number":487},
  {"content":"\r\n\r\nرا خدمت كنند و خدا به تو عقلى ندهد كه بهره مندان را خدمت نمايى .\r\n\r\nپارسايى\r\nبايزيد بسطامى گويد : زاهد آن نيست كه مالك چيزى نشود ، زاهد آنست كه چيزى مالك او نشود .\r\n\r\nمجادله\r\nدر حديث آمده‌است هر جايى خار و خاشاكى دارد و خار و خاشاك مسجد ، مجادله است .\r\n\r\nزندانى\r\nابن سماك واعظ گويد : اى آدميزاده تو همواره در زندانى ؛ وقتى پشت پدر بودى زندانى بودى ؛ به رحم مادر آمدى ، زندانى بودى ؛ به گهواره آمدى ، زندانى بودى ؛ به مكتب رفتى ، زندانى بودى ؛ بزرگ شدى زندانى خانواده بودى ؛ در قبر زندانى هستى ؛ جورى عمل كن كه پس از مرگ زندانى نباشى .\r\n\r\nعاقل با عاقل\r\nارسطو طاليس مىگويد : عاقل با عاقل موافقت مىكند ولى جاهل نه با عاقل و نه با جاهل موافقتى ندارد . چنانچه يك خط مستقيم بر خط مستقيم ديگرى منطبق مىشود ولى خط منحنى نه بر مستقيم منطبق مىشود و نه بر منحنى .\r\n\r\nپارسايى\r\nفضيل عياض گوسفندى داشت . اين گوسفند از ملك يكى از اميران حكومت مقدار كمى علف خورد ، فضيل از آن پس از شير آن نخورد .\r\n\r\nتهديد به فيل\r\nسلطان محمود به خليفه قادربالله پيام داد كه بغداد را ويران مىكند و خاك آن را با فيل به غزنين مىبرد ، خليفه هم نامه‌اى نوشت و فقط در آن آورد ؛   الم   ، سلطان از آن چيزى نيافت ، مشاورانش همه‌ى سوره‌هاى قرآن كه با   الم   شروع مىشود بررسى كردند ولى چيزى مطابق پرسش نيافتند . جوانى كه قابل اعتنا نبود اجازه خواست رمز نامه را بشكافد ، سلطان اجازه داد . جوان گفت : تو او را به فيل تهديد كردى و او در پاسخ تو نوشته‌است\r\n  أَ لَمْ تَرَ كَيْفَ فَعَلَ رَبُّكَ بِأَصْحابِ الْفِيلِ   « 1 » ، سلطان حرف او را پسنديد و مقرب خود نمود و\r\n\r\n\r\n","description":"","footnote":"\r\n( 1 ) - فيل ، 1 .\r\n","page_name":" 488 ","page_number":488},
  {"content":"\r\n\r\nجايزه داد .\r\n\r\nمروان حمار\r\nعرب آغاز هر صد سال را حمار مىخواند ، چون خلافت مروان آخرين خليفه‌ى اموى به صد سال دوم رسيد او را مروان حمار ناميدند .\r\n\r\nسال خر\r\nعربى خرى پير خريد و گفت : به گمانم پيش از سال خر به دنيا آمده‌باشد ( يعنى حدود صد سال دارد . )\r\n\r\nنفس ، دنيا ، برزخ\r\nشيخ سهروردى براى بيان مغايرت نفس و بدن گويد : همان‌طوركه نفس به بدن عنصرى محسوس در عالم حس متعلق است ، به بدنهاى برزخى و هيكل‌هاى مثالى هم تعلق دارد .\r\nبطورى كه در خواب ديده مىشود . به‌همين جهت ما خود را در عالم خواب در شهرهاى كوچك و بزرگ ، غير شهر خود مىبينيم ، نيز يقين داريم كه مشاهدات ما با اين بدن عنصرى نيست ، پس نفس با اين دو بدن مغاير بوده و نسبت نفس با هر كدام مساوى است .\r\nوى در كتاب هياكل گويد : چگونه مىتوان مهيه‌ى قدسى را جسم ناميد در حالى كه چون روحاً شاد شود ، به اندازه‌اى از خود بى خود شود كه عالم جسمانيات را وا نهد و به جهان بىپايان درآيد . ارباب شهود اين حقيقت را دريافته‌اند .\r\nدليل ديگر سهروردى اين است كه بدن عنصرى هميشه در حال تحليل و زوال است و نفس زوال ندارد .\r\n\r\nقرابت پيامبر صلى الله عليه و آله\r\nدر جلاءالارواح آمده‌است كه هارون الرشيد از امام كاظم عليه السلام پرسيد : چگونه گمان مىكنيد كه شما به رسول خدا نزديك‌تر هستيد . امام فرمود : اگر پيامبر زنده شود و دختر تو را به همسرى بخواهد ، دختر خودت را به او مىدهى ؟ هارون گفت : من افتخار مىكنم به تمام عرب و عجم به اين كار . امام فرمود : ولى او دختر مرا نمىخواهد و من دختر به او نمىدهم .\r\nباز آمده‌است : امام فرمود : آيا رسول خدا مىتواند بر حريم تو كه زنانت حجاب ندارند ، وارد شود ؟ رشيد گفت : خير . امام فرمود : وى در حريم من مىتواند وارد شود . رشيد گفت : راست گفتى .\r\n\r\n","description":"","footnote":"","page_name":" 489 ","page_number":489},
  {"content":"\r\n\r\nنظامى\r\n از آن انديشه كن كاين جان بدبخت * به زندان فراموشان كشد رخت\r\nكسى كو از تو بسيار آورد ياد * همى گويد كه مسكين آدميزاد \r\nگويند\r\n هر چه مفهوم عقل و ادراك است * ساحت قدس او از آن پاك است\r\nبوريا باف اگر چه بشكافد * مو ، به صنعت حرير كى بافد \r\nحافظ\r\n سود و زيان و مايه چو خواهد شدن زدست * از بهر اين معامله غمگين مباش و شاد\r\nبادت بدست باشد اگر دل نهى به هيچ * در معرضى كه تخت سليمان رود بباد\r\nحافظ گرت ز پند حكيمان ملالت است * كوته كنيم قصه كه عمرت دراز باد \r\nسعدى\r\n كاش روزى كه حيا مانع نظاره نبود * بىحجابانه نظر در رخ تو مىكردم\r\nسعدى بجفا ترك محبت نتوان كرد * بر در بنشينم گرم از خانه برانند \r\n به خاك پاى عزيزان كه در محبت دوست * دل از محبت دنيا و آخرت كندم\r\nاو شاد كه جان كندم از غم شده نزديك * من خوش كه ز حال خودم او را خبرى هست\r\nطره‌ى مقصود از دست ارادت دور نيست * منزلى راه است و آن موقوف يك شبگير ماست \r\nجامى\r\n چشم عقل و علم ، كور از شهوتست * ديو پيش ديده ، حور از شهوتست\r\nراه شهوت پر گل و لاى و بلاست * هركه افتاد اندر آن گل برنخاست \r\n\r\n","description":"","footnote":"","page_name":" 490 ","page_number":490},
  {"content":"\r\n\r\n از مى شهوت چو يك جرعه چشى * در مذاق تو نشيند زان خوشى\r\nآن خوشى در بينيت گردد مهار * در كشاكش داردت ليل و نهار\r\nچاره نبود اهل شهوت را ز زن * صحبت زن هست بيخ عمر كن\r\nبر در خوان عطاى ذوالمنن * نيست كافر نعمتى بدتر ز زن\r\nگر دهى صد سال زن را سيم و زر * پاى تا سر گيرى او را در گهر\r\nهم بوقت چاشت هم هنگام شام * خوانش آرايى به گوناگون طعام\r\nچون شود تشنه ز جام گوهرى * آبش از سرچشمه خضر آورى\r\nميوه خواهد چون ز تو همچو شهان * نار يزد آرى و سيب اصفهان\r\nچون فتد از داورى در تاب و پيچ * جمله اينها پيش او هيچ است هيچ\r\nگويدت كاى جانگداز عمر كاه * هيچ خير از تو نديدم هيچگاه\r\nدر جهان از زن وفادارى كه ديد * غير مكارى و عيارى كه ديد\r\nسالها دست اندر آغوشت كند * چون بتابى رو فراموشت كند\r\nگر تو پيرى يار ديگر بايدش * همدم ديگر قوىتر بايدش\r\nچون جوانى آيد او را در نظر * جاى تو خواهد كه او بندد كمر \r\n*\r\n بود همچون بوم زاغى روز كور * جا گرفته در لب درياى شور\r\nبود از درياى شور آبشخورش * دادى آن شورا به طعم شكرش\r\nاز قضا مرغى حواصل نام او * حوصله سرچشمه‌ى انعام او\r\nسايه‌ى دولت به فرق او فكند * نامدش شورابه‌ى دريا پسند\r\nگفت پيش آ اى زشورى در گله * كاب شيرينت دهم از حوصله\r\nگفت ترسم آب شيرين چون چشم * طعم آب شور گردد ناخوشم\r\nطبع من ز آبشخور درياى شور * زآب شيرين مانم و گردد نفور\r\nدر ميان هر دو مانم تشنه لب * بر لب دريا نشسته روز و شب\r\nبه كه هم سازم به آب شور خويش * تا نيايد رنج بى آبيم بيش \r\n*\r\n اى چو گلت جيب بچنگ خسان * دامن صحبت بكش از ناكسان\r\nگرچه زآغاز گشادت دهند * عاقبة الامر ببادت دهند \r\n\r\n","description":"","footnote":"","page_name":" 491 ","page_number":491},
  {"content":"\r\n\r\n گر بود اندر بن غاريت جاى * حلقه مارت شده زنجير پاى\r\nبه كه به هر حلقه نهى پاى خويش * محفل هر سفله كنى جاى خويش\r\nور شده‌اى در كمر كوه و سنگ * كرده ميان منطقه دم پلنگ\r\nبه كه دو رنگان منافق سير * پيش تو بندند به خدمت كمر\r\nاول فطرت كه پديد آمدى * از همه كس فرد و وحيد آمدى\r\nعاقبت كار كز اينجا روى * از همه شك نيست كه تنها روى\r\nاين همه بند و گره از بهر كيست * وين همه آميزش و پيوند چيست\r\nهركه به مشغوليت اندروه است * غول ره تست خدا آگه است \r\n پاى وفا در ره غولان مدار * روى به بيغوله‌ى تنهايى آر\r\nور نبود از دل سودائيت * طاقت بيغوله تنهائيت\r\nخيز و قدم نه بره رفتگان * رو سوى آرامگه خفتگان\r\nياد كن از عهد فراموششان * نكته شنو از لب خاموششان\r\nپر شده شان بين ز غبار استخوان * كحل بصيرت كن از آن سرمه‌دان\r\nمنزلشان بين بته سنگ تنگ * كوب سر افعى غفلت به سنگ \r\nامير خسرو دهلوى\r\n ز پيرى سست خيز سال فرسود * چو طفلان زود خشم و دير خشنود\r\nبود از پوست رگ چون چنگ بسته * دهن بى آب و دندان زنگ بسته\r\nز پر گفتن لعاب از لب روانش * مگس ريده فراوان در دهانش\r\nسرى چون پوستين كهنه پشمين * رخى چون فوطه‌ى پيچيده پرچين\r\nدو ساق و پشت پاهاى فسرده * چو غوك خشك پيش مار مرده\r\nكلاه كافرى بر سر چو ديگى * زدقيانوس مانده مرده ديگى\r\nملك را بود زنگى پاسبانى * ترش رخساره‌اى كج مج زبانى\r\nچو ديو دوزخ از عفريت رويى * چو زاغ كهنه از بسيار گويى\r\nشكم چون ديگ دان آتش اندود * دهن چون وامدارى دير خشنود\r\nخصومت پيشه‌اى ابليس خويى * عوامى مشت خوارى جنگجويى\r\nچو ديدى دور مگس در ميانه * ز مرگ او خبر كردى به خانه\r\nكنه در سبلتش بيضه نهاده * به موى سبلتش رشك او فتاده \r\n\r\n","description":"","footnote":"","page_name":" 492 ","page_number":492},
  {"content":"\r\n\r\nگويم\r\n عيد و هركس را ز يار خويش چشم عيدى است * چشم ما پر اشك حسرت دل پر از نوميدى است \r\nامير خسرو دهلوى\r\n به غبار گرد روى تو خطى نوشته ديدم * كه بحسن از آنچه بودى شده‌اى هزار چندان \r\n\r\nترازوى بازارى\r\nظريفى گفته وقتى عمل شخصى بازارى را محاسبه كنند ، لابد مىگويد : عمل را در كفه ديگر قرار دهيد كه اين كفه‌ى ميزان به پايين ميل دارد .\r\n\r\nرضايت\r\nدر محاضرات آمده‌است كه مأمون عباسى ناشناخته بر كناسى گذشت كه مىگفت :\r\nمأمون از زمانى كه برادرش را كشت از چشم من افتاد ، مأمون كيسه‌اى زر براى او فرستاد و گفت : اگر بخواهى از من خشنود شوى با گرفتن اين كيسه زر خشنود شو .\r\n\r\nنماز بازارى\r\nبه حسن بصرى گفتند : چرا نماز نمىخوانى ، بازاريان نماز مىخوانند . حسن گفت : اينان اگر بازارشان رونق داشت نماز را به تأخير مىاندازند و اگر كساد بود ، به نماز مىشتابند .\r\n\r\nوقوع در هلاكت\r\nآمده‌است : از راه خطرناك نرو كه منجر به هلاكت تو مىشود خدا در قرآن مىفرمايد : با دست خود ، خود را به هلاكت نيفكنيد .\r\n لا تسلك الطرق اذا خطرت * لانها تفضى الى المهلكة\r\nقد انزل اللَّه تعالى و لا * تلقوا بايديكم الى التهلكة \r\n\r\nجوجه كبوتر و مرغ\r\nاز مثلهاى عربى در باره‌ى حيوانات آمده‌است : مرغى خانگى ، كبوترى را سرزنش كرد كه نسل وى زياد است و جوجه بسيار دارد ، ولى كبوتر در سال بر بيش از تخم دو جوجه نمىنشيند . كبوتر گفت : تو زحمتى براى جوجه‌هايت نمىكشى ، و از راه دور آذوقه نمىآورى ، وقتى بچه‌هايت از تخم خارج شدند ، دانه‌ى آنها حاضر است . من مجبورم از راه دور دانه جمع كنم و بياورم ، اگر تو مانند من بودى يك بچه هم نداشتى چه برسد به دو تا .\r\n\r\n","description":"","footnote":"","page_name":" 493 ","page_number":493},
  {"content":"\r\n\r\n\r\nبحث ادبى\r\nابن خالويه در كتابش به نام بلباب مىنويسد : در كلام عرب مؤنثى كه بر مذكر غالب شده‌باشد جز در سه جا نيست . اول در تاريخ كه مىنويسند : ثلاث مضين و ثلاث ان بقين ، به اثبات ان شرطيه . چون يقينى به بقا آن نيست . چون ممكن است ماه ناقص باشد . يا مىگويند لخمس عشرة ليلة خلت و نمىگويند لنصف خلا ، چون يقين به نصف ندارد . يا مىگويند صمتُ عشراً و نمىگويند عشرة در حالى كه صوم در روز است و نيز سرت عشراً نه عسرة .\r\n2 - در مثال الضبع العرجاء ، كه عرجاء مؤنث اعرج است ولى براى مذكر و مؤنث مىآيد .\r\n3 - مىگويند : ثلاثة انفس ، هرچند اينكه مراد از نفس مرد باشد نمىگويند ثلاث انفس .\r\n\r\nپشيمانى\r\nكسى گويد : در خردسالى نسبت به پيرى پرهيزگارتر بوده‌ام و گفته است : در خردسالى مخالفت هواى نفس مىكردم ، ولى وقتى بزرگ و پير شدم ، تابع هواى نفس شدم . اى كاش اول بزرگ آفريده شده بودم سپس خردسال مىشدم .\r\n عصيت هوى نفسى صغيراً و عندما * اتتنى الليالى بالمشيب و بالكبر\r\nاطعت الهوى عكس القضية ليتنى * خلقت كبيراً ثم عدت الى الصغر \r\n\r\nامام هادى عليه السلام و متوكل\r\nدر مروج الذهب آمده‌است : از امام هادى عليه السلام نزد متوكل سعايت كردند و گفتند منزل وى پر از اسلحه و نامه‌هاى شيعيان اهل قم است و او تصميم بر خروج دارد .\r\nمتوكل عده‌اى از تركها را به سوى امام گسيل كرد كه شبانه بر او وارد شوند و دستگير كنند . آنان در خانه او چيزى نيافتند و او را تنها در خانه‌اش ديدند كه در را بر خود قفل كرده‌بود و قرآن مىخواند و لباسى پشمينه پوشيده و پارچه‌اى پشمينه بر سرش انداخته و بر روى ريگ نشسته بود و تمام توجه خود را به خداى خويش معطوف و آيات بهشت و جهنم را مىخواند . آنان امام را نزد متوكل آوردند . متوكل در مجلس شراب بود و جام شراب بدست داشت ، چون امام را ديد احترام كرد و در كنار خود نشاند ، و جام شراب را به امام تعارف كرد . امام فرمود : به خدا سوگند تا به حال گوشت و خون من به شراب آلوده نشده‌است .\r\n\r\n","description":"","footnote":"","page_name":" 494 ","page_number":494},
  {"content":"\r\n\r\nمتوكل گفت : آوازى بخوان ، امام اين آيه را خواند :  كَمْ تَرَكُوا مِنْ جَنَّاتٍ وَ عُيُونٍ .  « 1 »\r\nمتوكل گفت : شعرى بخوان . امام فرمود : شعر كم مىخوانم . متوكل اصرار كرد . امام فرمود :\r\n باتوا على قلل الاجبال تحرسهم * غلب الرجال فما اغنتهم القلل\r\nوانزلوا بعد عزّ عن معاقلهم * واسكنوا حفراً يا بئس ما نزلوا\r\nناداهم صارخ من بعد موتهم * اين الاساور والتيجان والحلل\r\nاين الوجوه التى كانت منعمة * من دونها تضرب الاستار والكلل\r\nفأفصح القبر عنهم حين سائلهم * تلك الوجوه عليها الدود ينتقل\r\nو طال ما اكلوا دهراً و ما شربوا * فأصبحوا بعد طول الاكل قد اكلوا\r\nو طال ما عمّروا دوراً لتحصنهم * ففارقوا الدور والاهلين وانتقلوا\r\nو طال ما كنزوا الاموال وادخروا * فخلفوها على الاعداء وارتحلوا\r\nاضحت منازلهم قفراً معطلة * و ساكنوهاالى الاجداث قد رحلوا \r\n« بر فراز كوه درآمدند تا از دشمن بگريزند . از آن قله‌ها سود نجستند و ذليل شدند و در قبر قرار گرفتند . بپرسيد ، كجايند زيور و تخت و تاج شما ؟ كجايند چهره‌هاى زيبا كه از حجاب خود را آشكار كرده‌بودند ؟ قبر در پاسخ اين سؤالات گويد : چهره‌هاى زيبا گرفتار كرمها شد ، آنان كه همه‌ى عمر مىخوردند ، اكنون خورش حيواناتند آنان كه همه‌ى عمر در قصرهاى خود بودند ، اكنون در اختيار دشمنان هستند . منزلشان بدون ساكن ماند و خودشان در قبر جا گرفتند .\r\nحاضران تصور كردند كه متوكل ناراحت شده و فرمان قتل او مىدهد . اما متوكل سخت متأثر شده بود ، لختى گريه سر داد و اشك چشم بر محاسنش جارى شد . حاضران هم گريه كردند ، سپس دستور داد سفره شراب را جمع كنند . به امام عرض كرد قرض دارى ، امام فرمود : چهار هزار دينار مقروض هستم . متوكل قرض را ادا كرد و با احترام به منزل بازگرداند .\r\n\r\nخدعه با خدا\r\nعالمى گويد سالى به حج رفتم . در حال طواف باديه نشينى ديدم كه پوست آهويى به خود پيچيده و مىگويد : پروردگارا با اينكه كريمى چه جور حاضرى من با برهنه بودنم با تو مناجات كنم .\r\n\r\n\r\n","description":"","footnote":"\r\n( 1 ) - دخان ، 25 .\r\n","page_name":" 495 ","page_number":495},
  {"content":"\r\n\r\n اما تستحيى يا رب انت خلقتنى * اناجيك عرياناً و انت كريم . \r\nسال بعد به حج رفتم و همان عرب را ديدم كه لباسهاى فاخر بر تن دارد و با خدمتكاران به مكه آمده‌است ، به او گفتم : تو همان عرب نيستى كه سال گذشته اين بيت را مىخواندى ؟\r\nگفت : آرى با كريمى خدعه كردم و او خدعه مرا پذيرفت .\r\n\r\nپيروزى در مسابقه\r\nبه ابوحرث گفته شد آيا تا به حال اتفاق افتاده با اين اسب لاغر و ناتوان در مسابقه شركت كنى ! و پيروز شوى ؟ گفت : آرى : همراه قافله بودم ، كاروان وارد كوچه‌اى تنگ و بن بست شد ، من در آخر قافله بودم ولى گاه بازگشت در آغاز قافله قرار داشتم .\r\n\r\nتعبير خواب\r\nاز كتاب تعبير خواب كلينى آمده‌است : شخصى نزد امام صادق عليه السلام آمد و گفت : داخل باغ خود شدم ديدم درخت انگور خربزه داده‌است . امام فرمود : از زن خود نگهدارى كن تا از كسى آبستن نشود . ديگرى نزد امام آمد و گفت : در سفر ديدم دو قوچ با شاخ به فرج زن من مىزنند ، من تصميم گرفتم زنم را طلاق گويم . امام فرمود : همسرت را نگهدار ، او وقتى شنيده كه تو مىآيى با قيچى موهاى زهار خود را پاكيزه كرده‌است .\r\n\r\nرحمت خدا\r\nدر ربيع الابرار آمده‌است : ابليس گفت : خدايا بندگانت تو را دوست دارند و نافرمانى مىكنند . و از من خشم دارند و اطاعتم مىكنند ، جواب آمد : چون كينه تو بر دل دارند هر گناهى مرتكب شوند ، از آنها چشم مىپوشم و چون مرا دوست دارند ، ايمان آنها را مىپذيرم هر چند اطاعتم نمىكنند .\r\n\r\nخانه كوچك\r\nيحيى بن خالد در اتاق كوچك و تنگ زندگى مىكرد ، علت آن را از وى جويا شدند . گفت :\r\nخانه كوچك عقل را جمع‌تر و انديشه را قانونمندتر مىكند .\r\n\r\nابوالفرح اصفهانى\r\nابوالفرح اصفهانى صاحب كتاب اغانى ، روزى به دارالاماره امير رفت و تحفه‌اى براى امير برد . دربانان مانع شدند وى دو بيت شعر را براى امير فرستاد : با تحفه‌اى به دربار شما آمدم ، دربانان مرا محروم كردند ، شما كه در گرفتن تحفه چنين هستيد ، در بخشش هديه چون باشيد .\r\n\r\n","description":"","footnote":"","page_name":" 496 ","page_number":496},
  {"content":"\r\n\r\n حضرتكم دهراً و فى الكم تحفة * فما اذن البواب لى فى لقائكم\r\nاذا كان هذا حالكم يوم اخذكم * فما حالكم باللَّه يوم عطائكم \r\nابوالفرح متوفى 356 در روزگار مطيع باللَّه است و كتاب اغانى را در پنجاه سال نوشت .\r\n\r\nخانه خدا\r\nجلاءالقلوب آورده‌است : حسن بصرى در كنار حجرالاسود قصه مىگفت ، امام حسن مجتبى عليه السلام به او فرمود : اى حسن آيا به مرگ تن مىدهى ؟ گفت : نه . فرمود : آيا اين عمل تو براى قيامت است ؟ گفت : نه . فرمود : آيا آخرت سراى عمل است ؟ گفت : نه . فرمود : آيا براى پناه به خدا جايى وجود دارد غير اين خانه ؟ گفت : نه . فرمود : پس چرا مردم را از طواف باز مىدارى ؟ پس از آن حسن قصه نگفت .\r\n\r\nابوحيان نحوى\r\nابوحيان نحوى عالم زمانه خود بود . كتابهاى خوبى نوشت ولى آنها را در آخر عمر خود سوزانيد . وى را به‌خاطر اين كار ملامت كردند ، گفت : دانش يا مخفى است يا آشكار ، اگر مخفى است كسى را نمىبينم از علوم من تجلى يابد ، و اگر آشكار است ، كسى را حريص به آن نمىبينم .\r\n\r\nقتل زانيه\r\nعربى ، مردى را با مادرش ديد . وى مادرش را به قتل رساند . به او گفتند : چرا مرد زناكار را به قتل نرساندى و مادرت را كشتى ؟ گفت : اگر مادرم را زنده مىگذاشتم هر روز بايد مردى را مىكشتم .\r\n\r\nسؤال بىمورد ، شهادت\r\nعده‌اى نزد ابن‌شبرمه قاضى آمدند و شاهد چند نخل بىثمر شدند ، قاضى پرسيد : نخلها چند تاست ؟ آنها ندانستند و قاضى گواهى آنان را باطل اعلام كرد . يكى از حاضران از قاضى پرسيد : چند سال است در اين مسجد قضاوت مىكنى ، قاضى گفت : سى سال . پرسيد : اين مسجد چند ستون دارد ؟ ابن‌شبرمه خجالت كشيد و گواهى شهود را پذيرفت .\r\n\r\nشهادت\r\nكسى در حضور ابن‌شبرمه گواهى داد و قاضى نپذيرفت ، شاهد گفت : شنيدم كنيزكى ترانه‌اى خوانده و در پايان تو او را تحسين كرده‌اى ؟ آيا براى خواندنش تحسين كرده‌اى يا براى سكوتش ؟ قاضى گفت : براى سكوتش . شاهد گفت : پس بعد از سكوت آفرين گفتى !\r\n\r\n","description":"","footnote":"","page_name":" 497 ","page_number":497},
  {"content":"\r\n\r\nقاضى گواهى او را پذيرفت .\r\n\r\nانواع ايمان\r\nكسى از ديگرى پرسيد تو مؤمن هستى ؟ پاسخ داد اگر مراد تو از ايمان اين سخن خدا باشد كه مىفرمايد :  آمَنَّا بِاللَّهِ وَ ما أُنْزِلَ عَلَيْنا . . .  « 1 » ، آرى و اگر مراد تو از ايمان اين سخن خدا باشد كه مىفرمايد :  إِنَّمَا الْمُؤْمِنُونَ الَّذِينَ إِذا ذُكِرَ اللَّهُ وَجِلَتْ قُلُوبُهُمْ . . .  « 2 » ، نه .\r\n\r\nغلام مولى\r\nمتوكل تيرى به سوى گنجشكى پرتاب كرد و تير خطا رفت . وزيرش ابن‌حمدون گفت :\r\nآفرين اى آقاى من . متوكل گفت : مرا مسخره مىكنى ، گفت : نه با گنجشك بودم كه فرار كرد .\r\n\r\nخانه مسكين\r\nگدايى مىرفت و پشت سرش فرزند خرد سالش بود ، در اين حال جنازه‌اى مىبردند كه زنى دنبال آن صيحه كنان مىگفت : اى آقاى من به خانه‌اى تو را مىبرند كه نه عطايى است و نه فرشى و نه طعامى و نه شامى . فرزند به پدرش گفت : بابا او را به خانه‌ى ما مىبرند .\r\n\r\nرنج كورى\r\nبه ابوالعيناء گفتند : چه قدر از كورى ناراحت هستى ؟ گفت : آنها كه به من مىرسند و سلام مىكنند ، دوست دارم آنان را ببينم تا سخنشان را قطع كنم .\r\n\r\nفاعل و مفعول\r\nابوالعيناء از كودكى كه نحو مىخواند ، پرسيد : كدام باب از نحو هستى ؟ گفت : باب فاعل و مفعول . ابوالعيناء گفت : پس بر باب پدر و مادرت هستى .\r\n\r\nياد بخشش نكردن\r\nدخترى به ابوالعيناء گفت : انگشترت را به من ده تا همواره تو را ياد كنم . ابوالعيناء گفت :\r\nمرا ياد كن كه انگشتر به تو ندادم .\r\n\r\nپاسخ تمسخر\r\nزنى به ابوالعيناء گفت : اى كور ! ابوالعيناء گفت : چيزى بهتر از كورى من نديدى تا چهره‌ات را آشكار كنى !\r\n\r\n\r\n","description":"","footnote":"\r\n( 1 ) - آل عمران ، 84 .\r\n( 2 ) - انفال ، 2 .\r\n","page_name":" 498 ","page_number":498},
  {"content":"\r\n\r\n\r\nاصرار فقير\r\nحاجتمندى بليغ ، حاجتى داشت و حاكمى وعده داد نزديك عصر حاجت او را روا كند .\r\nبليغ ظهر آمد . حاكم گفت : مگر نگفتم وقت عصر بيا . حاجتمند گفت : درست است ولى افراط در خواستن بهتر است از سستى كردن .\r\nجامى\r\n اى در اسباب جهان پاى تو بند * مانده از راه بدين سلسله چند\r\nبگسل از پاى خود اين سلسله را * باشد از پى برسى قافله را\r\nقافله پى به مسبب برده * تو در اسباب قدم افشرده \r\n عنكبوت ار نه‌اى از طبع دنى * تار اسباب بهم چند تنى\r\nتا كند روز جهان افروزى * هيچ روزى نبود بىروزى\r\nياد مىكن كه چسان مادر تو * بود عمرى صدف گوهر تو\r\nداشت بيخواست مهيا خورشت * داد از خون جگر پرورشت\r\nاز شكم جا به كنارش كردى * شير صافيش ز پستان خوردى\r\nچون توانا شدى از قوة شير * گشتى از كاسه و خوان قوت پذير\r\nخوردى از مائده‌ى بهروزى * سالها بىغم روزى روزى\r\nغم روزيت چو در جان آويخت * آبت از ديده و از دل خون ريخت\r\nدست تا چون به ميان آوردى * كار خود را به زيان آوردى \r\n\r\nهمنشينى\r\nدر اشعار زير مجالست با مردگان بهتر از مجالست با زندگان دل مرده دانسته شده‌است .\r\nنظامى\r\n زنده دلى از صف افسردگان * رفت به همسايگى مردگان\r\nحرف فنا خواند زهر لوح خاك * روح بقا جست زهر روح پاك\r\nكارشناسى پى تفتيش حال * كرد از او بر سر راهى سؤال\r\nكاين همه از زنده رميدن چراست * رخت سوى مرده كشيده چراست\r\nگفت پليدان بمغاك اندرند * پاكنهادان ته خاك اندراند\r\nمرده دلانند به روى زمين * بهر چه با مرده شوم همنشين\r\nهمدمى مرده دهد مردگى * صحبت افسرده دل افسردگى \r\n\r\n","description":"","footnote":"","page_name":" 499 ","page_number":499},
  {"content":"\r\n\r\n زير گل آنان كه پراكنده‌اند * گرچه به تن مرده به دل زنده‌اند\r\nمرده دلى بود مرا پيش از اين * بسته‌ى هر چون و چرا پيش ازين\r\nزنده شدم از نظر پاكشان * آب حياتست مرا خاكشان \r\nگويم\r\n ذكر گنج است گنج پنهان به * جهد كن داد ذكر پنهان ده\r\nبه زبان گنگ شو به لب خاموش * نيست محرم بدين معامله كوش\r\nبدل و جان نهفته گوى كه ديو * نبرد پى بدان بحيله و ريو\r\nهيچ كس مطلع مساز بدان * تا نيفتد ز عجب رخنه در آن\r\nگر تأمل كنى درين كلمه * بنگرى حال حرفهاش همه\r\nبى گمان دائمت به آن گروى * كه يكى نيست زان ميان شفوى\r\nوين اشارت بدان بود كه مدام * بايدش در حريم سر مقام\r\nاين سبق پيشه كن چه روز و چه شب * بى فغان زبان و جنبش لب \r\n\r\nزمانه\r\nبه امام على عليه السلام منسوب است كه : كسانى كه گذشته را نكوهش مىكنند در حالى كه زمانه تغييرى نكرده‌است ، به آنها بايد گفت شما خود به زمانه ستم كرديد و بايد زمانه مردم را نكوهش كند .\r\n يعيب الرجال زماناً مضى * و ما لزمان مضى من غير\r\nفقل للذى ذم صرف الزمان * ظلمت الزمان فذم البشر \r\nگويند\r\n نسيان جبلى تو زمن نااميد بخت * من كى طمع كنم كه به ياد آورى مرا \r\n\r\nتوحيد\r\nاشعار زير دلالت بر اين دارد كه لا إله الا الله سر وحدت است و در عالم كثرت ظهور مىكند .\r\nجامى\r\n نيست در لا إله الا اللَّه * در حقيقت بجز سه حرف إله\r\nجمله اجزاى اين خجسته كلام * شد ز تكرار اين حروف تمام\r\nگر بجويى در اين كلام شگرف * غير از اين حرفها نيابى حرف\r\nاين سه حرف‌اند كاختلاف جهات * كرده آن را به صورت كلمات \r\n\r\n","description":"","footnote":"","page_name":" 500 ","page_number":500},
  {"content":"\r\n\r\n كلماتى كه گشت از آن حاصل * زان عيان شد مركب كامل\r\nپس در اين جمله لفظها مىپيچ * غير از اسم إله نبود هيچ\r\nهمچنين معنيش كه اصل اصول * اوست در اصطلاح اهل وصول\r\nدر همه بطن‌هاى امكانى * چه مجرد چه جسم و جسمانى \r\n سريان دارد و ظهور اما * سريان برون زگردش ما\r\nز اختلاف تنوعات و شئون * مىنمايد جمال گوناگون\r\nمىكند در همه مراتب سير * مختفى در حجاب صورت غير\r\nبلكه محو است صورت اغيار * ليس فى الدار غيره ديار \r\n\r\nعلية خواهر هارون\r\nعلية ، دختر مهدى و خواهر هارون زنى زيبا و شاعر و موسيقيدان و خنياگر بود . با اين وصف عفيف و ديندار نيز بود و تنها ايام حيض كه نماز نمىخواند ، ترانه مىخواند و باده‌گسارى مىكرد و چون پاك مىشد قرآن و نماز مىخواند .\r\nوى مىگفت : هرچه خدا حرام كرده‌است در برابر آن حلال قرار داده تا بتوان جبران حرام نمود . لذا گنهكار نمىتواند به چيزى بهانه آورد ، او عاشق غلام رشيد به نام طل شد .\r\nمحمد بن اسماعيل بن موسى الهادى مىگويد : نزد معتصم بودم و مخارق و علية و عقيد هم حضور داشتند ، عقيد دو بيت را به آواز خواند ، معتصم به وجد آمد و گفت : اين شعر و سخن از كيست ؟ حاضران چيزى نگفتند ، من گفتم : هر دو از علية است . معتصم ناراحت شد و رو از من برگرداند . فهميدم كه اشتباه كردم اسم او را بردم . معتصم فهميد كه من اشتباه كردم گفت : بهره‌ى ما و تو از علية يكى است .\r\nجامى\r\n صلاى باده زد پير خرابات * بيا ساقى كه فى التاخير آفات\r\nسلوك راه عشق از خود رهايى است * نه قطع منزل و طى مقامات\r\nجهان مرآت حسن شاهد ماست * فشاهد وجهه فى كل مرآت\r\nمزن بيهوده لاف عشق جامى * فان العاشقين لهم علامات \r\nحافظ\r\n خواهم اندر عقبش رفت بياران عزيز * شخصم ار باز نيايد خبرم باز آيد \r\n*\r\n\r\n","description":"","footnote":"","page_name":" 501 ","page_number":501},
  {"content":"\r\n\r\n ناز پرورد تنعم نبرد راه بدوست * عاشقى شيوه رندان بلاكش باشد\r\nزمرغ صبح ندانم كه سوسن آزاد * چه گوش كرد كه باده زبان خموش آمد\r\nچه جاى صحبت نامحرمست مجلس انس * سر پياله بپوشان كه خرقه پوش آمد\r\nز خانقاه بميخانه مىرود حافظ * مگر زمستى زهد و ريا به هوش آمد \r\n\r\nآيه جعلى\r\nاصمعى مىگويد : در بيابان هميانم را به زنى سپردم . وقتى طلب كردم انكار كرد . او را نزد بزرگى از باديه نشينان بردم و او را به قضاوت طلبيدم . زن باز انكار مىكرد . قاضى گفت :\r\nوظيفه منكر جز سوگند نيست . گفتم : از دزد هرچند به خدا سوگند ياد كند ، نپذير .\r\n ( و لا تقبل لسارقة يمينا * و لو حلفت برب العالمينا ) \r\nقاضى قبول كرد و زن را تهديد نمود . زن اقرار كرد و امانت مرا باز گرداند .\r\nباديه نشين به من گفت : آن آيه كه خواندى در كدام سوره بود ؟ گفتم : در سخن اين زن كه مىگويد : چنگ بنواز كه به تو شادم و از شراب شهر اندرين چيزى باقى نگذار . گفت : خيال كردم در سوره انا فتحنا است .\r\n\r\nعشق واقعى\r\nيحيى بن اكتم در حضور مأمون بود . حرف از كثير و عزت به ميان آمد كه آيا اين دو عاشق با هم جمع مىشوند . يحيى گفت : روزى اين دو همديگر را ملاقات كردند و عزت كه پوشيه‌اى بر رخسارش افكنده بود ، از كثير پرسيد : كيستى ؟ كثير خود را معرفى كرد .\r\nعزت گفت : علاقه به زنى غير از عزت دارى ؟ كثير كه مبهوت قامت و صداى آن زن شده بود ، گفت : عزت اگر كنيزى بود ، او را كلفت تو مىكردم . عزت پوشيه را برداشت و گفت :\r\nاين‌هم از دروغ سخن چينان است . كثير خجل شد ، مأمون گفت : به خدا حتى من كه بر تخت خلافت نشسته‌ام ، از سخن عزت شرمنده شده‌ام .\r\n\r\nعشق عزت و كثير\r\nعزت به بثينه كه زنى زيبا روى بود گفت : با كثير رابطه ايجاد كن و به او اظهار علاقه نما ، تا\r\n\r\n","description":"","footnote":"","page_name":" 502 ","page_number":502},
  {"content":"\r\n\r\nپاسخ او را بفهمم و از باطن او با خبر گردم . بثينه با كثير ديدار كرد و عزت پشت سر او بود .\r\nكثير كه زيبايى او را ديد گفت : وقتى بثينه به من اظهار علاقه مىكند كه پير شده‌ام ، و جوانى او باقى مانده‌است . با چشم آهويش دل مرا برده اگر چشم ستاره پروين هم به اين چشمها بيفتد از پشت ابر چون هلال آشكار شود .\r\n رمتنى على عمد بثينة بعدها * تولى شبابى وار جحنّ شبابها\r\nبعينين نجلاوين لو رقبتهما * بنوء الثريا لا ستهل سحابها \r\nعزت خود را آشكار كرد . ولى او كلامش را قطع ننمود و گفت : متأسفانه وقتى بثينه مرا به خود مىخواند كه از عشق و صفاى عزت بيمارم .\r\n و لكنّما ترمين نفساً مريضة * لعزة منها صفوها و لبابها \r\nعزت گفت : با اين جمله آخر خود را نجات دارى .\r\n\r\nتوبه شراب‌خوار\r\nزاهدى از مقابل خانه‌ى ابونواس عبور كرد ، و اين شعر را از او شنيد كه : توبه‌ى من دليل دست برداشتن من از گناه‌است ، خدايا مرا ببخش كه تو اهل مغفرتى .\r\n ان فى توبتى لفسحاً لجرمى * فاعف عنى فانت للعفو اهل \r\nزاهد گفت : توبه‌اش را بپذير كه دست استغفار به سوى تو بلند كرده‌است . ابونواس سپس اين بيت را سرود كه : خدايا از شرابخواران پرسش نكن چرا كه جوان مست ، عقل ندارد .\r\n لا تؤاخذ بما يقول على السكر * فتى ما له على الصحو عقل \r\nعابد روى برگرداند و گفت : خدايا اين را هدايت كن .\r\n\r\nطغرل\r\nطغرل بن ارسلان بن طغرل بن ملكشاه سلجوقى ، انسانى عاقل و كامل بود و صورتى زيبا و لطيف داشت و نيز كارهاى پسنديده مىكرد . اشعارى به فارسى و عربى از او نقل شده‌است .\r\nطغرل بن ارسلان سلجوق\r\n ديروز چنان وصال جان افروزى * امروز چنين فراق عالم سوزى\r\nافسوس كه در دفتر عمرم ايام * آن را روزى نويسد اين را روزى \r\n\r\nعشق خليفه\r\nهارون سه كنيز داشت كه تحت تأثير زيبايى آنها قرار گرفته بود . مىگفت : عجبا كه\r\n\r\n","description":"","footnote":"","page_name":" 503 ","page_number":503},
  {"content":"\r\n\r\nمملكت پهناور تحت فرمان من هستند و من تحت فرمان آنها و آنها نسبت به من عاصى .\r\nبه‌خاطر علاقه‌ام به آنها ، سلطنت عشق آنها بر سلطنت و حكومت من غالب شده‌است .\r\n ملك الثلث الا نسات عنانى * و حللن من قلبى بكل مكان \r\n مالى تطاوعنى البرية كلها * و اطيعهنّ و هن فى عصيانى\r\nماذاك الا ان سلطان الهوى * و به غلبن اغزّ من سلطانى \r\n\r\nستايش يا هجو\r\nشاعرى به حضور زبيده همسر هارون رسيد و در ستايش او چنين گفت : اى زبيده دختر جعفر ، خوشا به حال هركه تو را ببيند و بهره‌مند گردد ، از دوپاى خود چيزى عطا مىكنى كه جز دست بر گردن عطا نمىكند .\r\n ازبيدة ابنة جعفر * طوبى لزائرك المثاب\r\nتعطيه من رجليك ما تعطى * الا كف من الرغاب \r\nخادمان خواستند او را بزنند ، زبيده گفت : منظور او را نفهميديد ، مراد او اين بود كه دست چپ من سخاوت مندتر از دست راست است !\r\n\r\nعيبجويى\r\nكسى به امام على عليه السلام گفت : مرا كوتاه موعظه كن . امام فرمود : از عيبجويى خوددارى كن ، عرض كرد : ادامه دهيد . فرمود : آنچه انجام مىدهى از ديگران عيب نگير . ( البته جمله‌ى امام به صورت‌هاى مختلفى نقل شده‌است ) .\r\n\r\nغذاى روح\r\nدر شرح ديوان آمده‌است : چنانچه تن را صحت و غذا هست ، روح را هم هست .  إِلَّا مَنْ أَتَى اللَّهَ بِقَلْبٍ سَلِيمٍ .  « 1 »  ؛  و  فِي قُلُوبِهِمْ مَرَضٌ  اشاره به آن است . چنانچه هر مرض جسمانى را سببى و داروئى هست كه خاصه اوست كه غير طبيب حاذق او را نشناسد ، مرض روحانى را هم سببى و دوائى خاص است كه غير انبياء و اولياء آن را ندانند . اگر كسى را سودا غالب باشد و به معالجات صفراويه اشتغال نمايد ، هلاك گردد . و همچنين هر مرض روحانى را دوائيست كه از آن تجاوز نتوان كرد . رب تال القرآن و القرآن يلعنه . « 2 »\r\n\r\n\r\n","description":"","footnote":"\r\n( 1 ) - شعراء ، 89 .\r\n( 2 ) - اين پاراگراف در متن كشكول به زبان فارسى نگاشته شده و عيناً منتقل شده‌است .\r\n","page_name":" 504 ","page_number":504},
  {"content":"\r\n\r\n طاعت ناقص من موجب غفران نشود * راضيم گر مدد علت عصيان نشود \r\n\r\nتفسير و بدا لهم من اللَّه\r\nاز حضرت رسالت پناه صلى الله عليه و آله ، تفسير  . . . وَ بَدا لَهُمْ مِنَ اللَّهِ ما لَمْ يَكُونُوا يَحْتَسِبُونَ  « 1 » ، پرسيدند .\r\nفرمود : اعمالى است كه آنها را حسنه مىپنداشتند ولى آنها را در كفه‌ى گناهان يافتند . و چنانچه نبض و قاروره دلالت بر احوال بدن دارند ، واقعه دلالت بر احوال نفس دارد و لهذا سالكان واقعات خود را بر شيخ عرض كنند و حضرت رسالت پناه صلى الله عليه و آله بسيار به اصحاب خود فرمود :\r\nهل رأى احدكم من رؤيا ؟\r\n( آيا يكى از شما خوابى ديده‌است ؟ ) « 2 »\r\n\r\nمرثيه پيامبر\r\nبه امام على عليه السلام در رثاى پيامبر صلى الله عليه و آله منسوب است كه : سياهى چشم من بودى و اينك چشم من بر تو مىگريد . هركه خواهد بعد تو بميرد ، من از تو محافظت مىكنم .\r\n كنت السواد لناظرى * فبكى عليك الناظر\r\nمن شاء بعدك فليمت * فعليك كنت احاذر \r\nمولوى\r\n مرحبا اى عشق خوش سوداى ما * اى طبيب جمله علتهاى ما\r\nاى دواى نخوت و ناموس ما * اى تو افلاطون و جالينوس ما \r\nگويم\r\n هر آنچه دور كند مر تو را زدوست بداست * بهر چه روى نهى بر وى ار نكوست بداست\r\nفراق يار اگر اندكست اندك نيست * درون ديده اگر نيم تار موست بداست \r\nجامى در سلسلةالذهب آورده‌است :\r\n خدمت مولوى چه صبح و چه شام * كرده اندر كتابخانه مقام\r\nمتعلق دلش بهر ورقى * در خيالش زهر ورق سبقى\r\nنه شبش را فروغى از مصباح * نه دلش را گشادى از مفتاح\r\nنه به جانش طوالع انوار * تافته از مطالع اسرار\r\nكرده كشاف بر دلش مستور * نور كشف شهود و ذوق حضور \r\n\r\n\r\n","description":"","footnote":"\r\n( 1 ) - زمر ، 47 .\r\n( 2 ) - اين پاراگراف در متن كشكول به زبان فارسى نگاشته شده و عيناً منتقل شده‌است .\r\n","page_name":" 505 ","page_number":505},
  {"content":"\r\n\r\n از مقاصد نديده كسب نجات * بى خبر از مواقف عرصات\r\nاز هدايت فتاده در خذلان * وز بدايت نهايتش حرمان\r\nبى فروغ وصول تيره و تار * از فروع و اصول كرده شعار \r\n كرده خانه كتابهاى سره * از خرى همچو خشت كرده خره\r\nسوى هر خشت از او چو رو كرده * در فيضى برخ برآورده\r\nقصر شرع نبى و حكم نبى * جز به آن خشتها نكرده بنى\r\nزان به مجلس زبان چو بگشايد * سخنش جمله قالبى آيد\r\nصد مجلد كتاب بگشاده * در عذاب مخلد افتاده\r\nسر پر انديشه‌هاى گوناگون * لب پر افسانه دل پر از افسون\r\nاين بود سيرت خواص انام * چون بود حال عام كالانعام\r\nعام را خود زشام تا به سحر * نيست جز خواب و خورد كار دگر\r\nصلح و جنگش براى اين باشد * نام و ننگش براى اين باشد\r\nسخن از دخل و خرج خواند و بس * شهوت بطن و فرج راند و بس\r\nهمتش نگذرد ز فرج و گلو * داند از امر فانكحوا و كلوا \r\n\r\nعلامت فقر\r\nدر كتاب قوت القوت از امام على عليه السلام نقل شده‌است كه : خدا براى فقر پاداش و عذابى مقرر كرده‌است .\r\nاز پاداشهاى فقر اين است كه فقير خوش اخلاق است ، فرمانبردار خداست ، گلايه از حال خود ندارد ، سپاسگزار خداست .\r\nاز عذابهاى فقر اين است كه بد اخلاق است ، نافرمان است ، از فقر گلايه كند ، به قضا الهى خشنود نيست .\r\nامام فرمود : اين قسمت فقر است كه رسول خدا از آن به خدا پناهنده شد .\r\n\r\nعشق كاذب و حقيقى\r\nشيخ عبدالرزاق كاشانى در شرح منازل السائرين مىنويسد : عشق عفيف ، عاملى براى پيراستن باطن و آمادگى براى عشق حقيقى است . عاشق همت خود را يكى كرده و خاطر خود را جمع نموده و از تفرقه باز مىدارد ، و از خدمت معشوق لذت برده و سختى اطاعت بر او آسان مىگردد و اين بر خلاف عشق ايجاد شده از غلبه سلطان شهوت است ، كه آن\r\n\r\n","description":"","footnote":"","page_name":" 506 ","page_number":506},
  {"content":"\r\n\r\nوسوسه‌اى است حاصل شده از تسلط فكر در نيك شمردن صورتى زيبا و پيروى نفس به تلاش در تحصيل لذتها است . به‌همين دو جهت است كه در سخن برخى عارفان و حكيمان عشق صورى مدح و نكوهش شده‌است .\r\n\r\nسخن روان\r\nسخن‌شناسى گويد : اگر سخن طعام باشد ، سليس بودن آن خورش غذاست .\r\n\r\nدوست\r\nزن آزادمردى ، به شوهرش گفت : نمىبينى دوستانت چون داشتى با تو بودند و چون فقير گشتى تو را ترك گفتند . مرد گفت : اين كرم و بزرگوارى آنان است ، چرا كه در حال قوت ما نزد ما مىآمدند تا بهره‌مند شوند و در حال ضعف ما را ترك گفتند كه به زحمت نيفتيم .\r\n\r\nفلاسفه و انبياء\r\nگفته شده‌است حكيمى خواست گفتار فلاسفه و انبياء را با هم منطبق كند ، هرچند ممكن است وى در برخى موارد توفيق چنين كارى بيابد ، ولى در بعضى موارد بايد توجيهات دور بنمايد و كلام انبياء را تأويل كند .\r\n\r\nستايش در برابر پاداش\r\nمحىالدين در فصوص الحكم ، فص اسماعيل گويد : ستايش با وعده‌ى پاداش سازگار است نه با وعده‌ى عذاب . خداوند ذاتاً طالب ستايش است و در برابر درستى وعده‌ى پاداش ، ستايش مىشود نه در برابر درستى وعده‌ى عذاب . لذا خدا مىفرمايد : گمان نكن خدا وعده پاداش رسولانش را مخالفت مىكند  فَلا تَحْسَبَنَّ اللَّهَ مُخْلِفَ وَعْدِهِ رُسُلَهُ . . .  « 1 » ، و وعده عذاب را نياورده‌است . بلكه فرموده‌است از گناهشان مىگذرد .\r\n\r\nخلود جهنم\r\nمحى الدين در فص يونس گويد : سرانجام جهنميان بهشت است ، چرا كه پس از مدت عذاب ، آتش برد و سلام مىشود ، اين نعمت بر آنان است .\r\nقيصرى در شرح فصوص ذيل اين جمله مىنويسد : معلوم است كه در نهايت جهنم براى جهنميان ، تبديل به نعمتى فراخور حال آنها شود . لذا يا از دوزخ نجات مىيابند و چون تار و پود آنها با آتش خو گرفته از آن لذت مىبرند ، و يا خدا در دوزخ به آنها توجهى مىكند\r\n\r\n\r\n","description":"","footnote":"\r\n( 1 ) - ابراهيم ، 47 .\r\n","page_name":" 507 ","page_number":507},
  {"content":"\r\n\r\nچنانچه آتش بر ابراهيم سرد و سلام شد . البته چنين تفسيرى مبنى بر اين است كه عذابها به آخر رسيده‌باشد .\r\nدر روايتى نيز آمده‌است كه در قعر جهنم سبزى تره تيزه مىرويد . از اين عبارت بدست مىآيد كه نبايد در جهنم آتش باشد .\r\nاز سوى ديگر نصى نداريم كه جهنميان در عذاب جاويد باشند . بلكه نصوصى داريم كه دلالت مىكند دوزخيان جاودان در دوزخ هستند . از اين عبارت هم بدست مىآيد نبايد جاودان در عذاب باشند .\r\n\r\nعبادت نشسته و معصيت ايستاده\r\nابومحمد بن يحيى ، معلم و مربى مأمون بود ، روزى مأمون در مكتب بود و استاد مىخواست به‌خاطر بيمارى نشسته نماز بخواند . از مأمون خطايى سر زد و معلم برخاست تا او را تنبيه كند . مأمون گفت : اى استاد ! نشسته عبادت مىكنى و ايستاده معصيت .\r\n\r\nنظر منجمان\r\nميبدى در شرح ديوان آورده‌است : بعيد نيست كه خطا در نظر منجمان به خاطر تغيير صورت برجها با حركات ايضايى باشد . مؤيد اين مطلب اين است كه منجمان هند نظريات را به خود صورت مرتبط مىكنند .\r\n\r\nوحدت در كثرت\r\nعارفى از يكى انديشمندان جديد پرسيد : ظهور وحدت در مظاهر كثرت چگونه است ؟\r\nگفت : تصريف تغيير يك اصل به شكلهاى مختلف است كه از هر شكل معنايى خاص حاصل مىشود و آن معانى جز به آن تغيير شكل حاصل نمىشود .\r\n\r\nجهان واحد\r\nشيخ سهروردى در تلويحات مىنويسد : فيلسوفان ، عالم را يك چيز فرض كرده و جسم آن را جسم كل ناميده‌اند . اين جسم كل ، نفس ناطقه دارد كه مجموعه‌ى نفوس است و عقل واحد دارد كه مجموعه عقول است . مجموع نفوس را نفس كل و مجموع عقول را عقل كل ناميده‌اند . اكثر حكيمان عالم را همان آسمان مىنامند نه زمين و زمينيان .\r\n\r\nفيلسوف واقعى\r\nشيخ كشته شده ، در تلويحات مىنويسد : انسانى حكيم نشده مگر اينكه ملكه‌ى خلع بدن براى او حاصل شود . پس نبايد آنها كه شبه فيلسوف هستند و دنبال گناهان و ماديات\r\n\r\n","description":"","footnote":"","page_name":" 508 ","page_number":508},
  {"content":"\r\n\r\nمىباشند ، فيلسوف ناميد .\r\n\r\nمبدأ فياض\r\nمؤلف مفاحص مىنويسد : عده‌اى از مبدأ فياض متعالى به وحدت تعبير كرده‌اند كه اين تعبير از وجود شامل‌تر است . نيز برخى عارفان از آن به نقطه و ابن‌عربى به عشق تعبير آورده‌اند . مردم نيز هر كدام اصطلاحى وضع كرده‌اند . اين بيان همان شعر است كه مىگويد :\r\nعبارتهاى ما مختلف و جمال تو يكى است و همه چيز به آن جمال اشاره دارد .\r\n عبارتنا شتىّ و حسنك واحد * و كل الى ذلك الجمال يشير \r\nگويند\r\n هزاران چاره ضايع گشت و يك دردم نشد ساكن * كنون درد دگر از پهلوى هر چاره‌اى دارم \r\nگويند\r\n تا از ره و رسم عقل بيرون نشوى * يك ذره از آنچه هستى افزون نشوى\r\nيك لمعه ز روى ليليت بنمايم * عاقل باشم اگر تو مجنون نشوى \r\nگويند\r\n جواب نامه كز جانان رسيد اين بود عنوانش * كه من بر هر سنگى چنين اراده‌اى دارم \r\n\r\nطلاق\r\nظريفى گويد : رخسار فلانى چون پيرزنى است كه به خانه رود و شوهرش قصد طلاقش دارد .\r\n\r\nتنبلى\r\nظريفى نيز گويد : وقتى تنبل بداند تنبل است ، تنبل نيست .\r\n\r\nجمجمه‌ى بزرگ\r\nزمخشرى در ربيع الابرار آورده‌است : جمجمه‌ى بزرگى پيدا شد كه دندانهايش كنارش ريخته بود ، وزن هر دندان چهار رطل بود .\r\n\r\nريسنده ، نماز باطل\r\nبافنده‌اى از اعمش پرسيد : در باره‌ى نماز پشت سر ريسنده چه مىگويى ؟ اعمش پاسخ داد : بدون وضو اشكال ندارد . پرسيد : در باره‌ى گواهى وى چه مىگويى ؟ اعمش گفت :\r\n\r\n","description":"","footnote":"","page_name":" 509 ","page_number":509},
  {"content":"\r\n\r\nشهادت او با دو تن عادل پذيرفته مىشود .\r\n\r\nفالوده\r\nباديه نشينى بر سر سفره‌ى خليفه‌اى بود ، فالوده آوردند و او مشغول خوردن شد ، كسى گفت : هركه از فالوده بسيار بخورد بميرد . عرب ، لحظه‌اى دست نگه داشت و سپس پنج انگشتى مشغول خوردن شد و گفت : سفارش خير مرا به عيالم برسانيد .\r\n( خبر مرا به عيالم برسانيد ) .\r\n\r\nآبگوشت\r\nاز باديه نشينى پرسيدند : نام آبگوشت چيست ؟ گفت : آب جوشيده ، پرسيد اگر سرد شد نام او چيست ؟ گفت : ما رهايش نمىكنيم تا سرد شود ، آبى جوشان است كه هيچ سرد كننده‌اى آن را سرد نكند .\r\n\r\nقد كوتاه\r\nانوشيروان محكمه‌اى براى ظلم شده‌ها ترتيب داد ، مردى كوتاه قد آمد و گفت : من مظلوم هستم . انوشيروان به وى توجه نكرد . وزير به انوشيروان گفت : به داد اين مظلوم رسيدگى فرما . انوشيروان گفت : انسان كوتاه احدى به او ستم نكند . فقير گفت : خدا پادشاه را به سلامت دارد ، آنكه به من ستم كرده از من كوتاه‌تر است .\r\n\r\nجاحظ\r\nگويند جاحظ از ادباى مشهور عرب ، زشت صورت بوده‌است ، شاعرى گفته است : اگر خوك دو بار مسخ شود باز هم جاحظ از او زشت‌تر است .\r\n لو يمسخ الخنزير مسخاً ثانياً * ما كان الا دون قبح الجاحظ \r\nروزى در كلاس درس گفت : كسى جز يك زن مرا شرمنده نكرد . داستانش اين است . وى مرا نزد زرگرى برد و گفت : مانند اين شخص . از حرف او متعجب شدم ، وقتى وى رفت به زرگر گفتم : منظور اين زن چه بود ؟ زرگر گفت : چندى پيش نزد من آمد و گفت : از طلا مجسمه‌ى جن براى او بسازم . گفتم : من جن نديده‌ام چگونه بسازم ؟ اكنون تو را آورده كه به من نشان دهد تا مانند تو بسازم .\r\n\r\nديه عيسى عليه السلام\r\nباديه نشينى والى يمن شد ، يهوديان را جمع كرد و گفت : در باره‌ى عيسى چه مىگوييد ؟\r\nگفتند : ما او را به قتل رسانديم و به دار آويختيم . والى گفت : از زندان خارج نمىشويد تا\r\n\r\n","description":"","footnote":"","page_name":" 510 ","page_number":510},
  {"content":"\r\n\r\nديه‌اش را بپردازيد .\r\n\r\nقرض الحسنه\r\nباديه نشينى از همنوع خود خواست بيست درهم به او قرض دهد و نيز خواست يك ماه به او مهلت دهد . گفت : درهم كه ندارم ، اما به جاى يك ماه ، يك سال به تو مهلت مىدهم .\r\n\r\nگوشت ختنه\r\nاصمعى گويد : به قبيله‌اى رفته بودم و در خيمه‌اى ساكن شدم ، گوشتهاى خشكيده را ريسمان كرده‌بودند . شروع به خوردن آنها كردم . زن صاحب خيمه آمد و گفت : آنچه بر ريسمان بود كجاست ؟ گفتم : آنها را خوردم . گفت : اينها خوردنى نبود ، اينها گوشتهاى ختنه زنان است كه زنى ختنه‌گر آويزان كرده‌بود ، وى هر دخترى را ختنه مىكرده گوشتش را بر اين ريسمان مىكرد .\r\n\r\nريا\r\nعبدالاعلى سلمى فردى رياكار بود . روزى گفت : مردم خيال مىكنند من رياكارم . من ديروز روزه دار بودم و امروز نيز روزه دارم و به احدى خبر نداده‌ام .\r\n* مردى بيابانى نماز را خيلى طول داد ، پس از نماز از او تمجيد كردند ، گفت روزه نيز دارم .\r\n\r\nثروت و فقر\r\nديوجانس با رفيق ثروتمند خود در سفر بود . دزدان متعرض آنها شدند . رفيقش گفت :\r\nواى بر من اگر مرا بشناسند . ديوجانس گفت : واى بر من اگر مرا نشناسند .\r\n\r\nستمديده\r\nوقتى سقراط از خانه خارج شد تا مظلومانه كشته شود ، همسرش گريست . گفت : چرا گريه مىكنى ؟ زن گفت : چون مظلومانه كشته مىشوى . سقراط گفت : مىخواستى ظالمانه كشته شوم .\r\nگويند\r\n هر دم زجهان عشق سنگى * بر شيشه نام و ننگم آيد\r\nچون انديشم ز هستى تو * از هستى خويش ننگم آيد \r\nضميرى\r\n شادم كه داد وعده بفرداى محشرم * كانروز هيچ وعده به فردا نمىرسد \r\n\r\n","description":"","footnote":"","page_name":" 511 ","page_number":511},
  {"content":"\r\n\r\n\r\nدوست پدر\r\nدر كتاب روضه از امام صادق عليه السلام نقل شده‌است كه : خدا نگهدار كسى است كه دوست پدرش را نگه دارد .\r\n\r\nدعا\r\nنيز امام فرموده‌است : وقتى دعا كردى خيال كن كه حاجت تو دم در است .\r\n* نيز فرموده‌است : اگر نيازى داشتى نزد خدا نام آن را بر زبان آور ، چرا كه خدا دوست دارد حاجتها نزد او بيان شود .\r\n\r\nسلطنت و انقراض عباسيان\r\nدر كتابى تاريخى ديدم : امام على عليه السلام در باره‌ى انقراض دولت بنىعباسى فرموده‌است :\r\nعباسىها بىزحمت سلطنت مىيابند و اگر ترك و ديلم و هند ، اجتماع كنند كه سلطنت آنان را منقرض كنند ، نتوانند . تا اينكه سلطانى ترك زبان كه صدايى تند دارد ، از جايى كه عباسيان سلطنت يافتند ، خواهد آمد . و به شهرى نرسد مگر اينكه آن را فتح كند ، و پرچمى بلند نشود مگر آنكه آن را فرو نشاند . واى واى واى بر كسىكه با او درآويزد . همواره چنين پيش رود تا پيروز شود ، سپس به حق پيروزى خود را به فرزندى از فرزندان من دهد و او حق مىگويد و به حق عمل مىكند .\r\nنويسنده آن تاريخ مىگويد : اين شخص هولاكوخان بوده‌است كه از ناحيه خراسان ظهور مىكند و در همانجا حكومت بنىعباس آغاز شد . و نخستين كسىكه با آنان بيعت كرد ، ابومسلم در خراسان بود . و حكايت كشته شدن مستعصم به‌دست هولاكوخان مشهور است .\r\nمراد از فرزند من ، مهدى منتظر درود خدا برو باد ، است .\r\nدر بهيجة الحدائق آمده‌است : در واقعه هولاكوخان ، شهرهاى كوفه و حله و مشهد از قتل در امان ماندند . چون وقتى هولاكوخان وارد بغداد شد ، شيخ يوسف حلى پدر علامه حلى ، سيد بن طاوس و فقيه ابن‌العز ، نامه‌اى به هولاكوخان نوشتند و قبلًا از او امان خواسته بودند . هولاكوخان آنها را طلبيد و البته فقط پدرم ( شيخ يوسف حلى ) نزد او رفت و بقيه نرفتند . هولاكوخان پرسيد : چگونه قبل از فتح بغداد به ملاقات ما آمدى ؟ پدرم گفت : چون اميرالمؤمنين على عليه السلام از پيروزى تو خبر داده و آن خبر را براى او نقل كرد .\r\n\r\n","description":"","footnote":"","page_name":" 512 ","page_number":512},
  {"content":"\r\n\r\nامير خسرو دهلوى\r\n افغان برآمد هر طرف ، كآنمه خرامان در رسد * كاواز بلبل خوش بود ، چون گل ببستان در رسد\r\nامروز مىرم پيش تو ، تا شرمسار من شوى * ورنه چه منت جان من ، فردا چو فرمان در رسد\r\nآمد خيالت نيمه شب ، جان دادم و گشتم خجل * خجلت رسد درويش را ، ناگه چو مهمان در رسد\r\nشبها من زار و زبون ، باشم ز هجران بيسكون * هستم ميان خاك و خون ، تا شب به پايان در رسد \r\nفكارى\r\nفكارى بيت سوم را گرفته و سروده‌است .\r\n بعد از عمرى كه مهمان آمده‌اى * من بىخبر و تو ناگهان آمده‌اى\r\nدر خورد تو نيست نيم جانى كه مراست * اما چكنم كه بىگمان آمده‌اى \r\n\r\nعنقا ، هيولا\r\nارباب كمال هيولا را عنقا مىنامند چون مانند عنقا ديده نمىشود و بدون صورت منشأ آثار نمىباشند ، و همان را عنصر اعظم مىنامند .\r\n\r\nعرفان\r\nهر علمى را ظاهرى است كه لُبّ و حقيقت آن را از زوال نگهدارى مىكند ، همانطور كه شريعت ، طريقت را و طريقت حقيقت را از زوال نگه مىدارد . كسىكه حال و راه خود را بر اساس شريعت حفظ نكند ، حال او فاسد و ابزار طريق او هوى و هوس و وسوسه خواهد بود ، و هركس به وسيله طريقت به حقيقت نرسد و طريقت را به‌خاطر رساندنش به حقيقت حفظ نكند ، حقيقت او فاسد و ابزار به سوى كفر و الحاد و گمراهى است .\r\n\r\nتوجه در نماز\r\nواعظى بر منبر بود ، از او پرسيدند چگونه على عليه السلام در حال نماز ، متوجه سائل بود و انگشتر به او داد با اينكه او همواره در نماز مستقرق در توجه به خدا بود . واعظ اين دو بيت را انشاد كرد كه : مىآشامد و مستى او را سرگرم نمىكند ، نه از نديم و ساقى و نه از جام شراب ، شراب مطيع اوست تا حدى كه در حال مستى حكم مىراند ، او برترين مردمانست .\r\n\r\n","description":"","footnote":"","page_name":" 513 ","page_number":513},
  {"content":"\r\n\r\n يسقى و يشرب لا تلهيهه سكرته * عن النديم و لا يلهو عن الكاس\r\nاطاعه سكره حتى تحكم من * فعل الصحاة فهذا افضل الناس \r\n\r\nعدد اسماء الحسنى\r\nدر كتاب شارق الانوار ديدم اگر عدد اول و آخر اسم جلاله ( الف وها ) با هم جمع شوند و حاصل آن به عدد چهار ( جمع حروف اسم جلاله ) تقسيم گردد ، خارج قسمت كه 5 / 1 است در عدد اسم جلاله كه شصت و شش است ضرب گردد ، عدد نود و نه كه عدد اسماء الحسنى است بدست مىآيد . 99 / 66 * 5 / 1 ، 5 / 1 / 4 * 6 ، 6 / 5 + / 1 .\r\n\r\nسياه و قرمز\r\nدر روايتى از پيامبر خدا صلى الله عليه و آله چنين آمده‌است كه : من بسوى قرمز و سياه مبعوث شده‌ام ، يعنى بسوى عرب و عجم . چون رنگ غالبى عرب سياه و گندمگون است ، و رنگ غالبى عجم سفيد و سرخ است .\r\nمنظور از عجم ، غير عرب است . گفته شده مراد از قرمز و سياه در روايت پيامبر انس و جن است . قرمز انسان و سياه جن مىباشد چون ظاهر نيست . البته قول اول مشهور است .\r\n\r\nابوالقيس\r\nابوالقيس شاعر ، عاشق كنيزى شد . كنيز به جاى دلجويى ، ابوالقيس را آزار مىداد . وقتى ابوالقيس مشرف به موت شد ، كنيزك به خانه‌ى ابوالقيس رفت و دو طرف در اتاق را گرفت و حال او را جويا شد . ابوالقيس گفت : وقتى شنيد در حال مرگم ، به من لطف كرد ولى من توان لطف به او را ندارم ، چه اينكه مرگ بين من و او فاصله انداخت ، او وقتى در پى وصال آمد كه وصالش نفعى به حال من ندارد .\r\n و لما راتنى فى السياق تعطفت * على و عندى من تعطفها شغل\r\nاتت وحياض الموت بينى و بينها * و جائت بوصل حيث لا ينفع الوصل \r\nپس سر بر دو پايش گذاشت و از دنيا رفت .\r\n\r\nداورى سوسمار\r\nدر حكايات عرب آمده‌است كه خرگوش و روباهى به داورى نزد سوسمارى رفتند ، به او گفتند : اى ابوحلس ( كنيه‌ى سوسمار است ) ، از سوراخ بيرون بيا و بين ما داورى كن .\r\nسوسمار گفت : در درون خانه‌اش حكم مىكند . خرگوش گفت : من خرمايى يافتم . سوسمار گفت : شيرين است آن را بخور . خرگوش گفت : روباه آن را از من گرفته‌است . سوسمار گفت :\r\n\r\n","description":"","footnote":"","page_name":" 514 ","page_number":514},
  {"content":"\r\n\r\nغذاى خوبى در اختيار دارد . خرگوش گفت : من يك سيلى به او زدم . سوسمار گفت : هركه شروع كرده ستمگر است . خرگوش گفت : او هم سيلى به من زد . سوسمار گفت : او از خود دفاع كرده‌است . خرگوش گفت : بين ما داورى كن ، سوسمار گفت : همه‌ى جوابهاى من داورى بود . همه اين موارد در عرب ضرب المثل شده‌است .\r\n\r\nحركت فلك\r\nشيخ ابوطالب مكى در كتاب قوت القلوب آورده‌است كه : افلاك بر اثر نفوس بنىآدم حركت مىكنند وى اين مطلب را از محىالدين عربى نقل كرده‌است .\r\nگويند\r\n هر كس كه بدور فلك حادثه زاى * يك دم به مراد دل نشست از سر و پاى\r\nرقاص اجل ز بهر نظارگيان * دستش بگرفت و گفت بالا بنماى \r\nمولوى\r\n اين قضا را گونه‌گون تصريفهاست * چشم بندش يفعل اللَّه مايشاست\r\nگر شود ذرات عالم پيچ پيچ * با قضاى آسمان هيچند هيچ\r\nچون قضا بيرون كند از چرخ سر * عاقلان گردند جمله كور و كر\r\nقبه‌اى برخاستى گر از حباب * آخر اين خيمه است بس واهى طناب\r\nاين جهان و اهل آن بىحاصل‌اند * هر دو اندر بىوفايى يك دل‌اند\r\nزاده دنيا چو دنيا بىوفاست * گر چه رو آرد به تو آن رو قفاست\r\nنفس بد عهد است زان رو كشتنى است * او دنى و قبله گاه او دنى است \r\n نفسها را لايق است اين انجمن * مرده را در خور بود گور و كفن\r\nنفس اگر چه زيركست و خورده دان * قبله‌اش دنياست او را مرده دان\r\nاين هنرهاى دقيق و قال و قيل * قوم فرعونند اجل چون آب نيل\r\nسحرهاى ساحران آن جمله را * مرگ چوبى دان كه آنشد اژدها\r\nجادوييها را همه يك لقمه كرد * يك جهان پر شب بدان را روز كرد\r\nنور از آن خوردن نشد افزون و بيش * بل همان نور است كان بوده‌است پيش\r\nهست افزونى آن را بىدليل * كو بود حادث به علتها عليل\r\nچون ز ايجاد جهان افزون نشد * آنچه اول او نبود اكنون نشد \r\n\r\n","description":"","footnote":"","page_name":" 515 ","page_number":515},
  {"content":"\r\n\r\nگويم\r\n انيس كنج تنهايى كتابست * فروغ صبح دانايى كتابست\r\nبود بىمزد و منت اوستادى * زدانش بخشدت هر دم گشادى\r\nنديمى مغز دارى پوست پوشى * به سرّ كار گويايى خموشى\r\nدرونش همچو غنچه از ورق پر * به قيمت هر ورق زان يك طبق زر\r\nعمارت كرده از رنگين اديم است * دو صد گل پيرهن در وى مقيم است\r\nهمه مشكين غزالان توى بر توى * ز بس رقت نهاده روى بر روى\r\nز يكرنگى همه يك روى و هم پشت * كه ننهد هيچ كس بر حرفش انگشت\r\nگهى اسرار قرآن باز گويند * گه از قول پيمبر راز گويند\r\nگهى باشند چون صافى درونان * به انوار حقايق رهنمونان\r\nگهى آرند از طى عبارت * به حكمت‌هاى يونانى اشارت\r\nگهى از رفتگان تاريخ خوانند * گه از آينده اخبارت رسانند\r\nگهى ريزند از درياى اشعار * به جيب عقل گوهرهاى اسرار \r\n به هر يك زين مقاصد چون دهى گوش * كنى از مقصد اصلى فراموش \r\n\r\nزندگى فلك\r\nشيخ الرييس در كتاب النجاة آورده‌است : فلك موجود زنده‌اى است كه از خدا پيروى مىكند .\r\n\r\nزندگى خورشيد و ماه\r\nيكى از محققين گويد : وقتى مگس و سوسك زنده‌باشند ، چه مانعى وجود دارد كه خورشيد و ماه زنده‌باشند .\r\n\r\nتوصيف فلك\r\nعارفى در وصف افلاك گويد :\r\n صوفيان كبود پوش همه * از غم دوست در خروش همه\r\nآتش اندر دل و هوا در جان * كرده بر خاك آب ديده روان \r\nحافظ\r\n سحرم هاتف ميخانه به دولت خواهى * گفت باز آى كه ديرينه‌ى اين درگاهى \r\n\r\n","description":"","footnote":"","page_name":" 516 ","page_number":516},
  {"content":"\r\n\r\n همچو جم جرعه‌ى مى خور كه زسر ملكوت * پرتو جام جهان بين دهدت آگاهى\r\nبر در ميكده رندان قلندر باشند * كه ستانند و دهند افسر شاهنشاهى\r\nخشت زير سر و بر تارك هفت اختر پاى * دست قدرت نگر و منصب صاحب جاهى\r\nقطع اين مرحله بىهمرهى خضر مكن * ظلماتست بترس از خطر گمراهى \r\n*\r\n طفيل هستى عشقند آدمى و پرى * ارادتى بنما تا سعادتى ببرى\r\nمى صبوح و شكر خواب صبحدم تا چند * به آه نيمه شبى كوش و گريه سحرى\r\nبكوش خواجه و از عشق بىنصيب مباش * كه بنده را نخرد كس به عيب بىهنرى\r\nز هجر و وصل تو در حيرتم چه چاره كنم * نه در برابر چشمى نه غايب از نظرى \r\n*\r\n عمر بگذشت به بىحاصلى و بوالهوسى * اى پسر جام ميم ده كه به پيرى برسى\r\nچه شكرهاست در اين شهركه مانع شده‌اند * شاهبازان طريقت به شكار مگسى\r\nدوش در خيل غلامان درش مىرفتم * گفت اى بىدل بىچاره تو يار چه كسى\r\nبال بگشا و صفير از شجر طوبى زن * حيف باشد چو تو مرغى كه اسير قفسى\r\nكاروان رفت و تو در خواب و كمين‌گه در پيش * وه كه بس بىخبر از غلغل بانك جرسى \r\nجامى\r\n شير خدا شاه ولايت على * صيقلى شرك خفى و جلى\r\nروز احد چون صف هيجا گرفت * تير مخالف به تنش جا گرفت \r\n\r\n","description":"","footnote":"","page_name":" 517 ","page_number":517},
  {"content":"\r\n\r\n غنچه پيكان به گل او نهفت * صد گل محنت ز گل او شكفت\r\nروى عبادت سوى محراب كرد * پشت به درد سر اصحاب كرد\r\nخنجر الماس چو بنداختند * چاك به تن چون گلش انداختند\r\nغرقه به خون غنچه زنگار گون * آمد از آن گلشن احسان برون\r\nگل گل خونش به مصلى چكيد * گشت چو فارغ ز نماز آن بديد\r\nاين همه گل چيست ته پاى من * ساخته گلزار مصلاى من\r\nصورت حالش چو نمودند باز * گفت كه سوگند بداناى راز\r\nكز الم تيغ ندارم خبر * گرچه ز من نيست خبر دارتر\r\nطاير من سدره نشين شد چه باك * گر شودم تن چو قفس چاك چاك\r\nجامى از آلايش تن پاك شو * در قدم پاك روان خاك شو\r\nشايد از آن خاك بگردى رسى * گرد شكافى و به‌مردى رسى \r\n\r\nعبدالرؤف\r\nعبدالرزاق كاشى در اصطلاحات ذيل عبدالرؤف مىنويسد : عبدالرؤف كسى است كه خدا او را مظهر رحمت و رأفت قرار داده‌است او رؤف‌ترين مخلوقات الهى به انسانهاست . غير از حدود شرعى ، چرا كه يقين دارد حدى كه بر مجرم وارد مىكنند ، هرچند ظاهر آن بلاست ولى نوعى رحمت الهى است . البته جز كسانى كه ذوق ويژه‌اى دارند كسى توان فهم اين را ندارد ، پس اقامه حد ظاهرى بر او عين اكرام باطنى اوست .\r\n\r\nقتل سهروردى\r\nشيخ مقتول ، سهرودى ، مردى رياضت كشيده و جهانگرد بود . در سفرش به حلب مورد توجه شاه طاهر قرار گرفت ، اين اكرام موجب حسادت فقها شد و آنان فتوا به قتل او دادند و در سال 586 كشته شد .\r\n\r\nتقسيم عدالت\r\nمردم كوفه از دست حاكم خود به مأمون شكايت بردند . مأمون گفت : دست برداريد . من در بين كارگزارانم از او عادل‌تر نمىشناسم . شكايت برندگان گفتند : اگر واقعاً چنين است او را ولى ساير شهرها بنماييد تا ديگران از عدالت او بهره برند و اگر امير چنين كند ، ديگر بهره ما بيش از سه سال نخواهد شد . مأمون خنديد و او را عزل كرد .\r\n\r\n","description":"","footnote":"","page_name":" 518 ","page_number":518},
  {"content":"\r\n\r\n\r\nتوصيه به حاكم\r\nحكيمى گفته : وقتى استاندارى ولايتى را عهده دار شدى ، از همدستى با خويشان خود بپرهيز كه به آن مبتلا مىشوى كه عثمان مبتلا شد ، خويشان را بايد در امور مالى كمك كرد نه در امور حكومتى .\r\n\r\nتغيير خُلق\r\nاختلافى است در اينكه آيا انسان مىتواند اخلاق خود را تغيير دهد يا نه . غزالى در احياء و طوسى در اخلاق ، قول اول را برگزيده‌اند چرا كه پيامبر مىفرمايد : اخلاق خود را نيكو كنيد\r\nحسنوا اخلاقكم ،\r\nبرخى ديگر از بزرگان قول دوم را انتخاب كرده‌اند چرا كه گفته شده ، هر چيز دارويى دارد جز حماقت كه درد بىدرمان است .\r\n لكل داء دواء يستطب به * الا الحماقة اعيت من يداويها \r\nو نيز منسوب به امام على عليه السلام است كه مىفرمايد :\r\n و كل جراحة فلها دواء * و سوءالخلق ليس له دواء \r\nراغب در ذريعه گفته است : كسىكه مىگويد اخلاق تغييرپذير نيست ، بالقوه بودن آن را در نظر گرفته‌اند و اين درست است چرا كه محال است كه انسان از هسته سيب ، سيب ايجاد كند .\r\nكسانى كه مىگويند : اخلاق قابل تغيير است . خروج بالقوه به بالفعل را پذيرفته‌اند كه چه بسا باعث اصلاح يا افساد آن شود . مانند يك هسته ، كه چه بسا با مراقبت درخت خرما شود و با همان فاسد گردد و متعفن شود . پس اختلاف دو دسته ، مبنايى است .\r\n\r\nبود و نبود حاكم\r\nمنصور دوانيقى ، شخصى ضعيف و سست رأى را به عنوان استاندار خراسان نصب كرد .\r\nروزى زنى به شكوه‌اى آمده بود و استاندار به او توجهى نكرد . زن گفت : مىدانى چرا خليفه تو را به ولايت خراسان منصوب كرده ؟ والى گفت : نه . زن گفت : خواستند ببينند خراسان بدون والى اداره مىشود يا نه .\r\n\r\nرفتار با سگ\r\nمنصور عباسى به سربازش گفت : اين مَثَل درست است كه ريسمان سگ خود را بگير تا دنبال تو آيد . سرباز گفت : ممكن است ديگرى با گرده‌نانى برسد و سگ در پى او شود و تو را ترك كند .\r\n\r\n","description":"","footnote":"","page_name":" 519 ","page_number":519},
  {"content":"\r\n\r\n\r\nجدايى از قرآن\r\nگفته شده عبدالملك پيش از ولايت ملازم مسجدالحرام و مواظب نماز و خواندن قرآن بود تا اينكه او را كبوتر مسجد مىناميدند . وقتى خبر شنيد كه خليفه شده‌است ، قرآنش را در اتاق برداشت و گفت : اين جدايى ميان من و تو است .\r\n\r\nولايت ظاهرى\r\nبه بشر حافى گفتند : ما را سفارشى كن . گفت : در خانه‌ات بنشين چرا كه ترك ولايت ظاهرى ، دليل بر ولايت بر باطن است .\r\n\r\nخلافت\r\nبه باديه نشينى گفتند : دوست داشتى خليفه باشى و كنيز تو مىمرد . گفت : خير چون هم بىكنيز شده‌ام و هم ملت را ضايع كرده‌ام .\r\n\r\nجوانى\r\nپيامبر مىفرمايد : ترسو شبانه سير كند و هركه شبانه سير كند به منزل رسد .\r\n( من خاف ادلج و من ادلج بلغ المنزل )\r\nدر شرح اين جمله گفته شده‌است : هركه از خدا و قيامت بترسد ، در ايام جوانى و قدرت كه مويش سياه است در عبادت تلاش مىكند . پيامبر ، از عمل جوان به دلج تعبير آورده‌است و آن به‌معناى سفر شبانه است ، همانطور كه از شيب ، به صبح تعبير مىكنند . اين ضرب المثل عربى است كه صحبدم قومى كه شبانه حركت كرده‌اند ، مورد مدح و تمجيد قرار مىگيرند ، يعنى در زمان پيرى ، آنچه كه در اوقات جوانى انجام گرفته مورد تمجيد قرار مىگيرد .\r\nبهتر است كلام پيامبر را چنين تبيين كرد كه : كسىكه در پى امرى باشد كه براى از دست رفتن آن بيمناك باشد ، كوشش بسيار كند ، پس ادلج كنايه از تلاش بيشتر و تحمل مشقت است ، البته تعبير اول لطيف‌تر و بهتر است هرچند تعريف دوم عام‌تر و پر فايده‌تر مىباشد .\r\nاز آنچه گفتم كه بگذريم ، ذكر اين مطلب لازم است كه بهتر اين است كه ادلج استعاره تبعيه باشد و ذكر منزل استعاره ترشيحيه باشد و تمام كلام را استعاره تمثيليه دانست از قبيل اراك تقدم رجلًا و تؤخر اخرى .\r\nاى كاش مىدانستم چرا فرمايش پيامبر را بر نماز شب حمل نكرده‌اند ؛ در حالى كه مناسبت زيادى با معناى لغوى دارد .\r\nچون عبادت به معناى سير به سوى خداست و چون در شب واقع شود ادلج است . نيز\r\n\r\n","description":"","footnote":"","page_name":" 520 ","page_number":520},
  {"content":"\r\n\r\nانسان ترسو همواره بيدار است همانطور كه از ربيع بن خيثم نقل شده‌است كه وى در عبادت شبانه جدى بود و يك سال گذشت و شبها را نخوابيد . دخترش به او گفت : همه‌ى مردم شب مىخوابند ، تو چرا نمىخوابى ؟ پاسخ داد دخترم : پدرت از شبيخون مىترسد .\r\nخدا مىفرمايد : نمىترسند اگر عذاب ما شب فرا رسد و آنها در خواب باشند  أَنْ يَأْتِيَهُمْ بَأْسُنا بَياتاً وَ هُمْ نائِمُونَ .  « 1 »\r\n\r\nمحمد حنفيه و حسنين عليهما السلام\r\nامام على عليه السلام در جنگها ، فرزندش محمد را بر حسنين مقدم مىداشت و به حسنين اجازه نمىداد و مىفرمود : محمد پسر من و حسنين پسران رسول خدا هستند ، به محمد گفتند :\r\nچرا پدرت تو را فدايى حسنين قرار مىدهد ، پاسخ داد من دست راست پدرم و حسنين دو چشم پدر هستند ، پدرم با دست خود ، ديدگان خود را حفظ مىكند .\r\nمولوى\r\n ظاهرت چون گور كافر پر خلل * واندرون قهر خدا عزوجل\r\nاز برون طعنه زنى بر بايزيد * وز درونت ننگ مىدارد يزيد\r\nهر چه دارى در دل از مكر و رموز * پيش ما پيدا بود ماند روز\r\nگر بپوشيمش ز بنده پرورى * تو چرا رسوايى از حد مىبرى \r\nگويند\r\n خون ريز بود هميشه در كشور ما * جان ، عود بود هميشه در مجمر ما\r\nدارى سر ما و گرنه دور از بر ما * ما دست كشيم و تو ندارى سر ما \r\nگويم\r\n بدردى كه زخمش پديدار نيست * بزخمى كه با مرهمش كار نيست\r\nبشرمى كه در روى زيبا بود * بصبرى كه در ناشكيبا بود\r\nبعزلت نشينان صحراى درد * به ناخن كبودان شبهاى سرد\r\nندانم در اين دير مينو سرشت * مسلم چرا شد بقا در بهشت\r\nازين خوب تر خود نشايد دگر * تو گويى كه از خوبتر خوبتر \r\n\r\n\r\n","description":"","footnote":"\r\n( 1 ) - اعراف ، 97 .\r\n","page_name":" 521 ","page_number":521},
  {"content":"\r\n\r\nگويند\r\n نحوى گفت در ميان عوام * كان گه ناقص است و گاهى تام\r\nتام از اسم بهره ور باشد * ليك همواره بىخبر باشد\r\nوانكه ناقص بود خبردار است * خبرش همچو اسم ناچار است\r\nعامىاى بانك بر كشيد كه هى * مولوى ، قول منعكس تا كى\r\nبى خبر را به عكس خوانى تام * با خبر را به نقص رانى نام\r\nتام آنكس بود كه با خبر است * ناقص آن كز خبر نه بهره‌ور است\r\nخبر آمد دليل آگاهى * جهل برهان نقص و گمراهى\r\nپيش ارباب دانش و عرفان * كى بود اين تمام و آن نقصان\r\nلب گشاد و در حقيقت سفت * گفت خوش نكته‌اى كه نحوى گفت\r\nكامل و تام باشد آن الحق * كه در اسم حق است مستغرق\r\nساخت حق ز اسم خويش بهره ورش * نيست ز احوال ماسوا خبرش\r\nوآنكه ناقص فتاد ز اسم خدا * نكندش بىخبر ز غير سوى\r\nنشود محو اسم حق اثرش * باشد از اسم غير حق خبرش\r\nهر كسى زان كلام آمد پيش * معنىئى خواسته مناسب خويش\r\nاين خلافى كه مىشود مفهوم * هست ناشى ز اختلاف فهوم \r\nحافظ\r\n اى دل بكوى عشق گذارى نمىكنى * اسباب جمع دارى و كارى نمىكنى\r\nميدان بكام خاطر و گويى نمىزنى * باز ظفر بدست و شكارى نمىكنى\r\nاين خون كه موج مىزند اندر جگر چرا * در كار رنگ و بوى نگارى نمىكنى\r\nگر ديگران بعيش و طرب خرمند و شاد * اى دل تو اين معامله بارى نمىكنى\r\nمشكين از آن نشد دم خلقت كه چون صبا * بر خاك كوى دوست گذارى نمىكنى \r\n\r\nحقيقت\r\nكميل بن زياد گويد : از امام على عليه السلام پرسيدم حقيقت چيست ؟ فرمود : تو را چه به حقيقت . گفتم : آيا من صاحب سرّ تو نيستم ؟ فرمود : درست است ولى آنچه از من به تو مىرسد ترشحى از حقيقت است . گفتم : آيا چون شما ، سائلى را محروم مىكند ! فرمود :\r\nحقيقت آشكار شدن نور جلال خدا بدون اشاره است . گفتم : بيشتر توضيح بفرماييد .\r\n\r\n","description":"","footnote":"","page_name":" 522 ","page_number":522},
  {"content":"\r\n\r\nفرمود : موهوم است نابود شود و آنچه معلوم است آشكار شود . گفتم : بيشتر توضيح بفرماييد .\r\nفرمود : نورى است كه از آغاز صبح مىدمد و هيكلهاى توحيدى آشكار مىشود . گفتم :\r\nبيشتر بفرماييد . فرمود : چراغ را خاموش كن ، صبح شد .\r\n\r\nفلك زهره يا شمس\r\nعلامه در كتاب التحفه ، اصرار دارد بر اينكه فلك زهره بالاتر از فلك شمس است . غياث الدين جمشيد كاشانى در رساله خودش به نام سماوات ، در پى رد نظر علامه است .\r\nگويند\r\n دل نهاديم به بيداد ، عطاى تو كجاست * ما خود از جور نناليم وفاى تو كجاست \r\nسعدى\r\n آنكه برگشت و جفا كرد و به هيچم بفروخت * به همه عالمش از من نتوانند خريد \r\nابوالحسن خرقانى به زبان پهلوى سروده‌است :\r\n تا گبر نشى با تو بتى يار نبو * ور گبر شى از بهر بتى عار نبو\r\nآن را كه ميان بسته بزنار نبو * او را به ميان عاشقان كار نبو \r\nحسام\r\n من بودم دوش آن بت بنده نواز * از من همه لابه بود و از وى همه ناز\r\nشب رفت و حديث ما به‌پايان نرسيد * شب را چه گنه حديث ما بود دراز \r\nحسام\r\n آن دل كه تو ديده‌اى ، ز غم خون شد و رفت * وز ديده خون گرفته بيرون شد و رفت\r\nروزى به هواى عشق سيرى مىكرد * ليلى صفتى بديد مجنون شد و رفت \r\nسحابى\r\n گويند به حشر گفتگو خواهد بود * و آن يار عزيز تندخو خواهد بود\r\nاز خير محض جز نكويى نايد * خوش باش كه عاقبت نكو خواهد بود \r\n\r\nعشق به دنيا\r\nعارفى گويد : اگر دل از شراب محبت دنيا بچشد ، اندرز بسيار در او اثر نمىكند . همانطور\r\n\r\n","description":"","footnote":"","page_name":" 523 ","page_number":523},
  {"content":"\r\n\r\nكه جسم وقتى درد در او استحكام يافت زيادى دوا در آن اثرى ندارد .\r\n\r\nايمان و روزى\r\nكافى از امام صادق عليه السلام نقل كرده‌است : هرچه ايمان انسان افزوده شود ، تنگى معيشت او بيشتر گردد .\r\n* نيز مىفرمايد : اگر اصرار مؤمنان بر طلب روزى نبود ، از حال خودشان به بدتر آن منتقلشان مىكرد .\r\n\r\nثروت و فقر\r\nنيز مىفرمايد : هيچ مؤمنى از فرزندان آدم به دنيا نيايد مگر اينكه بينوا باشد و هيچ كافرى از فرزندان او به دنيا نيايد مگر اينكه ثروتمند باشد . ابراهيم عليه السلام به خدا عرضه داشت :\r\nپروردگارا ، ما را وسيله خوشحالى كفار قرار نده ، از آن به بعد خدا مؤمنان را ثروتمند و حاجتمند قرار داد چنانچه كفار را نيز برخى ثروتمند و برخى حاجتمند قرار داد . . .\r\n\r\nبلا ، عشق\r\nكسى به عيادت عارفى رفت ، او را ديد كه به انواع مرضهاى شديد مبتلا است . به‌خاطر تسلاى خاطر او گفت : هركه در بلا صبور نباشد ، در ادعاى عشق ورزى صادق نيست . عارف گفت : نه چنين نيست ، هركه لذت بلا را درك نكند ، در ادعاى عشق ورزى صادق نيست .\r\n\r\nباقيات صالحات\r\nعارفى زمينى داشت ، خواست آن را فروخته و بهايش را صدقه دهد ، يكى از دوستانش به او گفت : اگر براى فرزندانت ذخيره‌اش مىكردى بهتر بود . عارف گفت : آن را ذخيره خودم نزد خدا قرار مىدهم و خدا آن را ذخيره عيالم قرار مىدهد .\r\n\r\nانواع سلوك\r\nاولياء چهار دسته‌اند ، سالك محض ، مجذوب محض ، سالك مجذوب و آن كسى است كه سلوك وى بر جذبه‌اش پيشى گرفته‌است ، مجذوب سالك كه جذبه‌اش بر سلوك او پيشى گرفته‌است .\r\n\r\nجذبه\r\nكششى از كششهاى حق ، برابر عمل جن و انس است .\r\n\r\n","description":"","footnote":"","page_name":" 524 ","page_number":524},
  {"content":"\r\n\r\n\r\nچهل سال روزه\r\nبنده‌اى چهل سال روزه گرفت و هيچكس از دور و نزديك به حال او آگاه نشد ؛ غذايش را مىگرفت و در راه صدقه مىداد ، خانواده‌اش گمان مىكردند در بازار چيزى مىخورد و اهل بازار خيال مىكردند در خانه غذا مىخورد .\r\n\r\nتصوف\r\nتصوف يعنى چنگ زدن به فقر و نياز و بخشش و ايثار و عرضه نكردن خود و مختار ندانستن خويش .\r\n\r\nعارف و دانشمند\r\nعارف كسى است كه خداوند اسماء و صفات و افعالش را به او نشان دهد . پس معرفت ، حالت سخن گفتن از ديدن است . عالم كسى است كه خدا اينها را به يقين نه به شهود به او بدهد .\r\n\r\nشيخ صوفى و عوام\r\nشيخ صوفى ، انسانى كامل در شريعت و طريقت و حقيقت است كه به حد كمال در آنها رسيده‌است چرا كه به آفتهاى نفس و امراض و داروى آنها و توان شفاى آنها آگاه است . و هركه استعداد هدايت را داشته‌باشد ، به هدايت او مىرسد ، عامه‌ى مردم نيز كسانى هستند كه به شريعت اكتفا كرده‌اند ، اينان علماى رسوم هستند .\r\n\r\nعزب و متأهل\r\nگفتند : در عزوبت هزار غصه هست ، به او گفتم : در تزويج نيز همين مقدار .\r\n\r\nراضى به فقر\r\nدر كافى از امام صادق عليه السلام نقل شده‌است : پيامبر خدا فرمود : اى فقرا ، نفس خود را پاكيزه داريد ، و قلباً از خدا خشنود باشيد ، تا خدا در برابر فقرتان به شما ثواب دهد كه اگر چنين نكنيد ثواب هم نداريد .\r\n\r\nفقر مؤمن\r\nنيز از امام على عليه السلام نقل كرده‌است : فقر براى مؤمن از زيورى كه به افسار اسب بندند ، زيباتر است .\r\n\r\nثروت ، رياست\r\nمرد ثروتمندى با لباسى گرانبها نزد پيامبر صلى الله عليه و آله آمد و نشست . تهيدستى با لباس ژنده نيز\r\n\r\n","description":"","footnote":"","page_name":" 525 ","page_number":525},
  {"content":"\r\n\r\nوارد شد و در كنار ثروتمند نشست . ثروتمند لباسش را از زير رانهاى فقير جمع كرد . رسول خدا به او فرمود : ترسيدى از فقر او به تو چيزى رسد ؟ عرض كرد : نه . فرمود : ترسيدى از ثروت تو به او چيزى برسد ؟ عرض كرد : خير . فرمود : ترسيدى لباست كثيف شود ؟ عرض كرد : نه . فرمود : پس چرا چنين كردى ؟ گفت : يا رسول اللَّه همراهى دارم كه هر بدى را براى من آرايش مىكند و هر نيكى را برايم بد جلوه مىدهد ! نصف اموال خود را به اين شخص بخشيدم . پيامبر به تهيدست فرمود : مىپذيرى ؟ پاسخ داد : خير ، ثروتمند پرسيد : چرا ؟\r\nفقير گفت : مىترسم آنچه بر تو وارد مىشد ، بر من نيز وارد شود .\r\nپيامبر فرمود : هركه رياست پذيرد ، ملعون است ؛ هركه در پى آن باشد ، ملعون است و هر كه حرف آن بزند ، ملعون است .\r\n\r\nعالم ذر\r\nدر كافى از امام صادق عليه السلام حديثى طولانى نقل شده‌است كه در آن آمده‌است : وقتى ذريّه آدم از پشت او خارج شد تا از او ميثاق گرفته شود ، آدم به ذريه‌اش نگريست و آنان ذر بودند و آسمان را پر كرده‌بودند .\r\nدر حديث ديگر آمده‌است : ابوبصير پرسيد چگونه آنان پاسخ دادند در حالى كه ذر بودند ، امام فرمود : خداوند قدرتى در آنها قرار داده بود كه وقتى از آنها سؤال كرد ، جواب دهند .\r\nمولوى\r\n آهويى را كرد صيادى شكار * اندر آخور كردش آن بىزينهار\r\nدر ميان آخور پر از خران * حبس آهو كرد چون استمگران\r\nآهو از وحشت به هر سو مىگريخت * او به پيش آن خران شب كاه ريخت\r\nاز مجاعت و اشتها هر گاو و خر * كاه مىخوردند همچو نيشكر\r\nگاه آهو مىرميد از سو بسو * گه زدود و گرد گه مىتافت رو \r\n هر كه را با ضد وى بگماشتند * آن عقوبت را چو مرگ انگاشتند\r\nزين بدن اندر عذابى سر بسر * مرغ روحت بسته با حبس دگر\r\nروح باز است و طبايع زاغها * دارد از زاغان تن او داغها\r\nاو بمانده در ميانشان خوار و زار * همچو بوبكرى ميان سبزوار\r\nحد ندارد اين سخن و آهوى ما * مىگريزد اندر آخور جابجا\r\nآن خرك از طعمه و از خوردن بماند * پس برسم دعوت آهو را بخواند \r\n\r\n","description":"","footnote":"","page_name":" 526 ","page_number":526},
  {"content":"\r\n\r\n سر بجنبانيد سيرم اى فلان * اشتهايم نيست هستم ناتوان\r\nگفت مىدانم كه نازى مىكنى * يا زناموس احترازى مىكنى\r\nگفت آهو با خر اين طعمه‌ى تواست * زانكه اجزاى تو زين زنده‌ى تواست\r\nمن اليف مرغزارى بوده‌ام * در ظلال و روضه ها آسوده‌ام\r\nگر قضا انداخت ما را در عذاب * كى رود آن خوى و طبع مستطاب\r\nگر گدا گشتم گدا رو كى شوم * گر لباسم كهنه گردد من نَوَم\r\nگفت خر آرى همى زن لاف لاف * در غريبى خوش بود گفتن گزاف\r\nگفت نافم بس گواهى مىدهد * منتى بر عود و عنبر مىنهد\r\nليك آن را بشنود صاحب مشام * بر خر سرگين پرست آمد حرام\r\nبهر اين گفت آن نبى مستجيب * انما الاسلام فى الدنيا غريب\r\nزانكه خويشانش همه از وى رمند * گر چه يارانش ملايك همدمند\r\nپنج وقت آمد نماز رهنمون * عاشقان هم فى صلوة دائمون\r\nنى به پنج آرام گيرد آن خمار * كه در آن سرهاست نه با صد هزار \r\n نيست زر غبا ميان عاشقان * سخت مستسقى است جان عاشقان \r\n\r\nقضا و قدر\r\nامام صادق عليه السلام مىفرمايد : امام على عليه السلام بر منبر مىفرمود : هيچكس از شما مزه ايمان را نمىچشد مگر اينكه اطمينان داشته‌باشد كه آنچه قرار است به او برسد ، حتماً مىرسد و آنچه قرار است خطا كند و به او نرسد ، نمىرسد .\r\n\r\nدنيا ، زندان\r\nامام صادق عليه السلام مىفرمايد : زندانى كسى است كه دنيا او را از دست‌رسى به آخرت باز داشته‌است .\r\n\r\nدوست\r\nنيز آن امام همام مىفرمايد : موسى عليه السلام به خضر عليه السلام گفت : مرا سفارشى بنما ، خضر گفت :\r\nملازم چيزى باش كه به تو ضرر نمىرساند ، همان‌طور كه غير آن ، تو را نفع نمىرساند .\r\nكمال اسماعيل\r\n شنيده‌ام كه در اين طارم زراندود است * خطى كه عاقبت كار جمله محمود است \r\n\r\n","description":"","footnote":"","page_name":" 527 ","page_number":527},
  {"content":"\r\n\r\n ز تاب قهر مينديش و نا اميد مباش * كه زير سايه‌ى جود است هر چه موجود است\r\nمرا زحال قيامت شد اينقدر معلوم * كه لطف دوست همه آن كند كه بهبود است\r\nمگر كه هم كرم او كند تدارك ما * و گرنه كيست كه او دامنى نيالود است\r\nحذر كن از نفس گرم آذرى زنهار * كه آه سوخته مقبول حضرت جود است \r\nگويند\r\n داد از ستم نرگس دايم مستش * وز لطف پريشان بلند و پستش\r\nمىترسم از آنكه همچنان در عرصات * خون ريزد و هيچكس نگيرد دستش \r\nمؤمن حسين يزدى\r\n بخشاى برآنكه بخت يارش نبود * جز خوردن اندوه تو كارش نبود\r\nدر عشق تو حالتيش باشد كه در آن * هم با تو و هم بىتو قرارش نبود \r\n\r\nخلق هستى\r\nمؤلف مباحث شرقيه مىنويسد : برخى حكيمان اعتقاد دارند سبب ايجاد حوادث آسمان هاله و قوس و قزح و اتصالات فلكى و قواى روحانى است كه اقتضاى وجود آنها مىكند . لذا خيالات و امور بىاساس سبب حوادث نيست . نيز گفته است : اين وجه ، تأييد مىكند كه تجربه دارها گواهى مىدهند كه مانند اين حوادث در جو ، دلالت بر وقوع آن حوادث در زمين مىكند .\r\nاگر اين حوادث به اتصالات و اوضاع استناد داده نشود ، استدلال بالا غلط است .\r\n\r\nپند پيامبر به ابوذر\r\nرسول خدا عليه السلام به ابوذر فرمود : بامداد ، در انديشه شامگاه نباش ، و چون شام كردى در باره‌ى صبح چيزى نگو . پيش از بيمارى از سلامت خود و پيش از مرگ از زندگى خود توشه برگير ، چرا كه تو نمىدانى فردا اسم تو چيست ؟\r\n\r\nپند\r\nهمچنين فرمود : اى ابوذر بر عمر خود ، خسيس‌تر از درهم و دينارت باش . اى ابوذر هر\r\n\r\n","description":"","footnote":"","page_name":" 528 ","page_number":528},
  {"content":"\r\n\r\nكسى علمى را بيندوزد تا مردم را به سوى خود خواند ، بوى بهشت را نمىچشد . اى ابوذر به كوچكى گناه منگر ، به بزرگى كسىكه در برابر او نافرمانى كرده‌اى بنگر . اى ابوذر از كارى كه سودى به حال تو ندارد ، دورى كن . از هرچه سودى به حال تو ندارد حرف مزن . زبانت را چون پولهايت نگه دار . اى ابوذر ، اگر به مرگ و راه او بنگرى ، از آرزو و ستم منصرف مىشوى .\r\nملا محمد صوفى\r\n مىبارم اشك سرخ بر چهره‌ى زرد * باشد كه دلت نرم شود زين غم و درد\r\nحال من دل خسته چه پرسى كه مرا * پولاد به آب نرم بايد كرد \r\nميرزا احسانى\r\n شب از خيال تو ممنون شديم بيش از پيش * چرا كه وعده تو كردى او بجا آورد \r\nسلطان مصطفى\r\n داده‌ام جان كه بدست آمده دامان غمش * نوبت تست دلا جان تو و جان غمش \r\n*\r\n هر چه باداباد حرفى چند مىگويم به او * كار خود در عاشقى اين بار يكسر مىكنم \r\nفغانى\r\n مجلس عيش است كوته كن فغانى درد دل * اى حرارت جاى ديگر كن كه ما خود آتشيم \r\nولى دشت بياضى\r\n در بزم تو دل بار غم عيش كشيد * يك جرعه زكام دوستكامى كشيد\r\nبا دشمنيت چه دوستيها كه نكرد * وز دوستيت چه دشمنيها كه نديد \r\n*\r\n هر چند سگش وفا ز ما مىبيند * از يار ، دلم همان جفا مىبيند \r\n چون ترك جفا كند نگارى كه به خلق * هر چند جفا كند وفا مىبيند \r\n*\r\n اى دل چو آشناى غمى ترك او مكن * هر روز با كسى نتوان آشنا شدن \r\nبهاءالدين ولد\r\nبهاءالدين ولد كه فرزند عارف رومى است ، مىگويد :\r\n آن دل كه من آن خويش پنداشتمش * هرگز بر هيچ دوست نگذاشتمش \r\n\r\n","description":"","footnote":"","page_name":" 529 ","page_number":529},
  {"content":"\r\n\r\n بگذاشت مرا بىكس و آمد بر تو * نيكو دارش كه من نكو داشتمش \r\nانورى\r\nانورى به يكى از پادشاهان زمان خود كه پس از سرمه كشيدن نابينا شده‌بود ، چنين تسليت گفت :\r\n شاهابديده‌اى كه دل مرا خداى داد * در ديده‌ى تو معنى نيكو بديده‌ام\r\nچون كردگار ذات شريفت بيافريد * گفت اى كسى كه بر دو جهانت گزيده‌ام\r\nراضى نيم به آنكه بغيرى نظر كنى * زيرا كه از براى خودت پروريده‌ام\r\nچشم جهانيان ز پى ديدن جهان * و آن تو بهر ديدن خويش آفريده‌ام\r\nتكحيل آن زهيچ كس اندر جهان مدان * كآن كحل غيرتست كه من دركشيده‌ام \r\n\r\nشكم\r\nبشر حافى گويد : هركه شكمش در اختيارش باشد ، همه‌ى كارهاى شايسته‌ى وى حفظ خواهد شد .\r\nگويند\r\n عاشق اگر قرار دهد مرگ را به خود * مسكين بشادكامى دشمن چه مىكند \r\nضميرى\r\n چو مىبينم كسى كز كوى او دلشاد مىآيد * فريبى كز وى اول خورده بودم ياد مىآيد \r\n\r\nسيمرغ\r\nراغب در محاضرات مىنويسد : عنقا همان پرنده‌اى است كه در فارسى آن را سيمرغ نامند .\r\nعبيد زاكانى\r\n گرم اقبال روزى يار گردد * غنوده بخت من بيدار گردد\r\nبر آن درگاه خواهم داد از اين دل * مسلمانان مرا فرياد ازين دل\r\nدلى دارم كه از جان برگرفته * اميد از كفر و ايمان بر گرفته\r\nدلى شوريده شكلى بىقرارى * دلى ديوانه و آشفته كارى\r\nدلى كو از خدا شرمى ندارد * ز روى خلق آزرمى ندارد\r\nبه خون آغشته‌اى سودا مزاجى * كهن بيمار عشق بىعلاجى\r\nمشقت خانه‌اى عشق آشيانى * محبت نامه‌اى بىدودمانى \r\n\r\n","description":"","footnote":"","page_name":" 530 ","page_number":530},
  {"content":"\r\n\r\n سيه روى پريشان روزگارى * چو زلف دلبران آشفته كارى\r\nهميشه در بلاى عشق مفتون * سراپاى وجودش قطره‌ى خون\r\nدرون خويش دايم ريش خواهد * بلا هر چند بيند بيش خواهد\r\nز دست اين دل ديوانه مستم * درون سينه دشمن مىپرستم \r\n\r\nام علقمه\r\nام علقمه خارجى كه با حجاج بن يوسف جنگهاى سختى كرده‌بود ، اسير شد و او را نزد حجاج آوردند . حجاج گفت : اى دشمن خدا زندگى مردم را چون ماده شتر كور ، با شمشير خود به زمين ريختى ! ام‌علقمه كه سر به زير انداخته بود گفت : واى بر تو با من چنين رعد و برق مىكنى ! چنان از خدا مىترسم كه تو را در مقابلم كمتر از مگس قرار داده‌است . حجاج گفت : سر بلند كن و به من بنگر ، ام‌علقمه گفت : اكراه دارم به صورتى بنگرم كه خدا به او نمىنگرد . حجاج گفت : اى مردم شام در باره‌ى خون او چه مىگوييد ؟ همه گفتند : حلال است ، او را به قتل برسان . ام‌علقمه گفت : واى بر تو همنشينان برادرت فرعون از همنشينان تو برتر هستند ، كه در باره موسى و هارون با آنان مشورت كرد . آنان گفتند : او و برادرش را نگه دار . و همنشينان تو دستور به قتل من مىدهند . حجاج دستور قتل او داد و كشته شد .\r\n\r\nفقيران بلخ\r\nشفيق بلخى از كسى پرسيد فقراء شما در فقر چگونه‌اند ؟ گفت : اگر چيزى يافتند مىخورند و گرنه صبر مىكنند . شفيق گفت : همه‌ى سگهاى بلخ اين گونه هستند . مرد پرسيد شما چگونه‌ايد ؟ شفيق گفت : اگر يافتيم ايثار مىكنيم و اگر نيافتيم شكر مىكنيم .\r\n\r\nنگاه به دهان هم غذا\r\nاز مثلهاى عربى است كه فلانى چشمش سطل آب كش و دهانش هم غذايش است .\r\nيعنى موقع غذا خوردن به دهان او چشم دوخته كه رفتارى ناپسند است .\r\nمردى نزد معاويه غذا مىخورد . معاويه ديد در لقمه غذاى او مويى است و گفت : مو را از لقمه‌ات بگير . مرد گفت : تو جورى نگاه من مىكنى كه موى غذا را مىبينى ؟ به خدا بعداً هرگز با تو هم غذا نشوم .\r\nكسى با معاويه هم غذا بود ، بزغاله بريانى بر سفره گذاشتند . مهمان با حرص گوشتها را پاره مىكرد و به دهان مىگذاشت ، معاويه به او گفت : خيلى بر او خشم گرفته‌اى ، گويا مادرش به تو شاخ زده‌است . مهمان گفت : از مهربانى تو نسبت به او پيداست كه مادرش به تو\r\n\r\n","description":"","footnote":"","page_name":" 531 ","page_number":531},
  {"content":"\r\n\r\nشير داده‌است .\r\n\r\nمعيار همسر\r\nمردى براى شوهر دادن دخترش با حسن بصرى مشورت كرد . حسن گفت : او را به همسرى پرهيزكارى درآور كه اگر او را دوست داشته‌باشد به وى اكرام كند و اگر او را نخواهد ، به او ستم نكند .\r\n\r\nاعشى\r\nراغب در محاضرات آورده‌است كه اعشى شاعر عرب ، شراب‌خواره بود و در نهايت در خانه زنى ايرانى كه شراب فروش بود ، از دنيا رفت . از زن پرسيدند ، چرا مرد ؟ گفت : منهابها او را كشت . وى اشاره به شعر اعشى كرد كه گفته بود :\r\nچه بسيار جام شرابى كه براى لذت نوشيدم ، و چه بسيار كه با شراب درد خودم را شفا دادم .\r\n و كاس شربت على لذة * واخرى تداويت منها بها \r\n\r\nنيمه آخر مرد و زن\r\nحكيمى گفت : نيمه آخر مرد بهتر از نيمه اول اوست . چرا كه از جهل بدر آيد و كارش زياد شود و نظرش جمع شود . ولى نيمه آخر زن بدتر از نيمه اول اوست چون بد اخلاق و تيز زبان شود و يائسه مىگردد .\r\n\r\nشوخى\r\nشهرزورى گفته است شوخى شخصيت انسان را نابود مىكند ، چنانچه آتش هيزم را از بين مىبرد .\r\n\r\nخلفاى عباسى\r\nمدت خلافت خلفاى عباسى مجموعاً 524 سال بوده و تاريخ انقراض آنها سال 656 است كه اين عدد مطابق واژه‌ى « خون » است .\r\nنام خلفاى عباسى و تاريخ تولد و مدت خلافت و سال وفات آنها .\r\n1 - سفاح ، م 103 ، خ 132 ، وف 136 .\r\n2 - منصور ، م 94 ، خ 136 ، وف 158 .\r\n3 - مهدى ، م 126 ، خ 158 ، وف 169 .\r\n4 - هادى ، م 144 ، خ 169 ، وف 170 .\r\n\r\n","description":"","footnote":"","page_name":" 532 ","page_number":532},
  {"content":"\r\n\r\n5 - رشيد ، م 148 ، خ 170 ، وف 193 .\r\n6 - امين ، م 170 ، خ 193 ، وف 198 .\r\n7 - مأمون ، م 170 ، خ 198 ، وف 218 .\r\n8 - معتصم ، م 180 ، خ 218 ، وف 227 .\r\n9 - واثق ، م 195 ، خ 227 ، وف 233 .\r\n10 - متوكل ، م 203 ، خ 232 ، وف 247 .\r\n11 - منتصر ، م 223 ، خ 247 ، وف 248 .\r\n12 - مستعين ، م 217 ، خ 248 ، وف 252 .\r\n13 - معتز ، م 213 ، خ 252 ، وف 255 ( 260 ) .\r\n14 - مهتدى ، م 213 ، خ 255 ، وف 256 .\r\n15 - معتمد ، م 246 ، خ 256 ، وف 279 ( 299 ) .\r\n16 - معتضد ، م 250 ، خ 279 ، وف 289 .\r\n17 - مكتفى ، م 248 ، خ 289 ، وف 295 ( 289 ) .\r\n18 - مقتدر ، م 285 ، خ 295 ، وف 320 .\r\n19 - قاهر ، م 287 ، خ 320 ، خلع 322 ، وف 339 .\r\n20 - راضى ، م 297 ، خ 322 ، وف 329 .\r\n21 - متقى ، م 298 ، خ 329 ، خلع 333 ، وف 357 .\r\n22 - مستكفى ، م 292 ، خ 333 ، خلع 334 ، وف 338 .\r\n23 - مطيع ، م 300 ، خ 334 ، خلع 363 ، وف 364 .\r\n24 - طايع ، م 320 ، خ 363 ، خلع 381 ، وف 393 .\r\n25 - قادر ، م 335 ، خ 381 ، وف 422 .\r\n26 - قائم ، م 391 ، خ 422 ، وف 467 .\r\n27 - مقتدى ، م 457 ، خ 467 ، وف 487 .\r\n28 - مستظهر ، م 470 ، خ 487 ، وف 512 .\r\n29 - مسترشد ، م 485 ، خ 512 ، وف 529 .\r\n30 - راشد ، م 488 ، خ 529 ، وف 531 .\r\n31 - مقتفى ، م 489 ، خ 531 ، وف 555 .\r\n\r\n","description":"","footnote":"","page_name":" 533 ","page_number":533},
  {"content":"\r\n\r\n32 - مستنجد ، م 518 ، خ 555 ، وف 566 .\r\n33 - مستغنى ، م 536 ، خ 566 ، وف 575 .\r\n34 - ناصر ، م 554 ، خ 575 ، وف 622 ( 642 ) .\r\n35 - ظاهر ، م 572 ، خ 622 ، وف 623 .\r\n36 - مستنصر ، م 589 ، خ 624 ، وف 640 .\r\n37 - مستعصم ، م 610 ، خ 640 ، وف 656 .\r\n\r\nثروت و علم\r\nشهرزورى در تاريخ حكماء مىنويسد : علت اينكه دانشمندان بيشتر به دربار سلاطين و سلاطين كمتر نزد دانشمندان مىروند ، چيست ! چون دانشمندان به فضيلت ثروت پى برده‌اند و سلاطين از حقيقت دانش بىخبر مانده‌اند .\r\n\r\nعيبجويى\r\nظريفى گويد : همه‌ى لذتها از بين رفته جز خارش جرب و بدگويى پشت سر مردم .\r\n\r\nمكر زنان\r\nدر خرد نامه اسكندرى در نكوهش زنان و نكوهش وابستگى به آنان و نيز بر حذر بودن از مكرشان آمده‌است :\r\n حذر كن ز آسيب جادو زنان * به دستان سرانداز پا افكنان\r\nبه روى زمين دام مردان مرد * بساط وفا و مروت نورد\r\nاز ايشان در درج حكمت بلند * و زايشان نگون‌قدر هر سر بلند\r\nاز ايشان خردمند را پايه پست * وزايشان سپاه خرد را شكست\r\nدهد طعم شهد و شكر زهرشان * مخور زهر را چون شكر بهرشان\r\nبيا اى چو عيسى تجرد نهاد * ترا زين تجرد تمرد مباد\r\nچو عيسى عنان از تعلق بتافت * سوى آسمان از تجرد شتافت\r\nتعلق بزن دست و پا بستن است * تجرد از آن بند وارستن است\r\nكسى را كه بند است بر دست و پاى * چه امكان كه آسان بجنبد ز جاى\r\nز شهوت اگر مرد ديوانه نيست * ز رسم و ره عقل بيگانه نيست\r\nچرا بند بر دست و پا مىنهد * دل و دين به باد هوا مىنهد\r\nپدر زن كه دختر به چشمش نكوست * دل و ديده‌اش هر دو روشن بدوست \r\n\r\n","description":"","footnote":"","page_name":" 534 ","page_number":534},
  {"content":"\r\n\r\n بود بر دلش دختر آنسان گران * كه صد كوه اندوه بر ديگران\r\nكند سيم و زر وام بهر جهيز * كه سويش شود رغبت شوى تيز \r\n دو صد حيله در خاطر آويزدش * كه تا از دل آن بار برخيزدش\r\nكه ناگه سليمى زتدبير پاك * نهد پا در آن تنگناى هلاك\r\nز جان پدر گيرد آن بار را * كند طوق جان ، غل ادبار را\r\nيكى شادكانش ز گردن فتاد * يكى خوش كه آن را به گردن نهاد\r\nخرد نام آنكس نه بخرد نهد * كه اين بار بيهوده بر خود نهد\r\nمكن زن و گر زن كنى زينهار * زنى كن برى از همه عيب و عار\r\nچو درّ گرانمايه روشن گهر * صدف وار بر تيرگان بسته در\r\nجمال وى از چشم بيگانه دور * ز نزديكى آشنايان نفور \r\nشاعر عجم\r\n ژاله از نرگس فرو باريد و گل را آب داد * و ز تگرگ روح پرور مالش عناب داد \r\nشيخ آذرى\r\n خوش آنكو جز مى و ساغر نداند * در اين ميخانه بام از در نداند\r\nكسى ذوق از شراب عشق دريافت * كه سر از پا و پا از سر نداند\r\nدلم بالاى او را سرو از آن گفت * كز آن تشبيه بالاتر نداند \r\n*\r\n در كوى وفا اگر درى يافتمى * يا خود بعدم رهگذرى يافتمى\r\nبگريختمى هزار منزل ز وجود * گر سوى عدم راهبرى يافتمى \r\n\r\nرفع نياز\r\nنابغه ذبيانى گويد : با تو كارى داشت و چون توجه نكردى . او چون بيمارى كه به عيادت كنندگان مىنگرد ، به تو نگريست .\r\n نظرت اليك لحاجة لم تقضها * نظر المريض الى وجوه العود \r\n\r\nعيادت طولانى\r\nكسى به عيادت مريضى رفت و پس از مدتى طولانى كه در كنار او نشسته بود پرسيد :\r\nبيمارى تو چيست ؟ بيمار گفت : عيادت طولانى تو .\r\n\r\n","description":"","footnote":"","page_name":" 535 ","page_number":535},
  {"content":"\r\n\r\n\r\nاماله امير\r\nراغب در محاضرات گويد : يكى از اميران بغداد به نام كوتكين به بيمارى قولنج مبتلا شد .\r\nطبيب دستور داد امير را اماله كنند و سپس اماله و فوائد آن را براى او تشريح كرد و گفت :\r\nسر شيشه اماله در مقعد امير فرو مىكنند ! رگهاى گردن امير باد كرد و گفت : در مقعد من ! طبيب گفت : نه در مقعد من .\r\n\r\nخساست\r\nمردى شترى گر داشت . كسى به او گفت : مداويش كرده‌اى ؟ صاحب شتر گفت : پيرزنى صالحه كه ما اعتقاد به دعاى او داريم ، در خانه‌ى ماست . از او مىخواهم دعايش كند و سالم شود . گفت : درست است ، ولى در كنار آن دعا مقدارى روغن قطران بر بدن اين شتر بمال .\r\n\r\nدرمان سر درد\r\nدر اصفهان كسى به مرض سر درد مبتلا شد . به سر خود فلفل و قرنفل ( گياه هندى ) ماليد . طبيب گفت : پماد اين دو گياه براى چيزى است كه بر سر تنور مىگذارند .\r\n\r\nتب امير\r\nدر كتابى تاريخى ديدم ، عربى بيابانى در تابستان تب گرفت . در وسط ظهر بدنش را روغن مالى كرد و روى ريگهاى سوزان مىغلطيد و مىگفت : اى تب به زودى خواهى فهميد به جان چه كسى افتاده‌اى ؟ از اميران و ثروتمندان دور شده و نزد من آمده‌اى ؟ آن‌قدر غلطيد تا عرق كرد و تبش از بين رفت . گفتند امير تب گرفته‌است . عرب گفت : من تب را به جان او مسلط كرده‌ام و گريخت .\r\n\r\nعقل سلب شده\r\nحكيمى گفته : اگر خدا بخواهد نعمتى را از كسى بگيرد ، نخستين چيزى كه از او مىگيرد عقل اوست .\r\n\r\nوزارت\r\nمأمون به احمد بن ابىخالد گفت : مىخواهم تو را وزير قرار دهم ، احمد گفت : شايسته است امير مرا معاف كند ، و مقامى به من بدهد كه دوستان به من اميدوار و دشمنان در هراس باشند ، چرا كه وزارت جز آفات چيز ديگرى ندارد .\r\n\r\nهمسايه\r\nدر دعايى آمده‌است :\r\nنعوذ باللَّه من جار السوء عينه ترانى و قلبه يرعانى ، ان رأى حسنة\r\n\r\n","description":"","footnote":"","page_name":" 536 ","page_number":536},
  {"content":"\r\n\r\nكتمها و ان رأى سيئة اذاعها\r\n، پناه مىبريم به خدا از همسايه بد ، همسايه‌اى كه چشمش مرا مىپايد و دلش متوجه كار من است . اگر خوبى از من ببيند كتمان مىكند و اگر بدى ببيند افشاء مىنمايد .\r\n\r\nحيا از خدا\r\nكسى به عارفى گفت : مرا موعظه‌اى نما ، عارف گفت : چنانچه از برخى افراد قبيله‌ات حيا مىكنى ، از خدا حيا كن .\r\n\r\nدروغ براى خنداندن\r\nدر حديث آمده‌است : واى بر هر كسىكه حرف مىزند و دروغ مىگويد تا مردم را بخنداند .\r\nواى بر او ، واى بر او .\r\nگويند\r\n ما را هنوز حوصله لطف يار نيست * آن به كه ناله در دل او كم اثر كند \r\n\r\nسوفسطا و فيلسوف\r\nسوف در لغت يونانى نام دانشى است . و اسطا ، نام غلط است . بنابراين سوفسطا يعنى دانش اشتباه . فيلا نيز به معناى دوستدار است بنابراين فيلاسوف كه مخفف آن فيلسوف است يعنى دوستدار دانش . در زبان عرب اين دو كلمه به سفسطه و فلسفه شهرت يافته منسوب به هر يك را سوفسطايى و فلسفى گويند . البته بهتر بود سفسطى و فلسفى و سوفسطى و فيلسوفى بگويند .\r\n\r\nعزت انسان\r\nكسى به حسن بصرى گفت : چه عظمتى براى خود قائل هستى ؟ حسن گفت : خدا مىفرمايد :  . . . وَ لِلَّهِ الْعِزَّةُ وَ لِرَسُولِهِ وَ لِلْمُؤْمِنِينَ .  « 1 »\r\n\r\nسعادت\r\nاز بزرگمهر پرسيدند : سعادت چيست ؟ گفت : اينكه انسان يك پسرى داشته‌باشد . پرسيد :\r\nاگر از مرگ آن يك پسر بترسد چه ؟ گفت : تو از شقاوت كه نپرسيدى ، از سعادت پرسيدى .\r\n\r\nتمسخر\r\nبه كسى گفتند : فلانى به تو مىخندد ، گفت :  إِنَّ الَّذِينَ أَجْرَمُوا كانُوا مِنَ الَّذِينَ آمَنُوا \r\n\r\n\r\n","description":"","footnote":"\r\n( 1 ) - منافقون ، 8 .\r\n","page_name":" 537 ","page_number":537},
  {"content":"\r\n\r\n يَضْحَكُونَ  « 1 » ، مجرمان بر مؤمنان مىخندند .\r\n\r\nحيا\r\nگفته‌اند : كسىكه از مردم حيا مىكند و در خفا حيا ندارد ، اعتبارى هم نزد خود ندارد .\r\n\r\nتوحيد ، ظهور احدى\r\nدر مفاتيح آمده‌است : برخى از بزرگان ظهور نقطه را كه هيولاى حروف است ، در حروف و كلمات رقميه ، دلالت بر ظهور ذات احدى در مظاهر كونى و اعيال وجودى دانسته‌اند .\r\nهمان‌طوركه گفته شد : حقيقتى كه آثار قدرت آن در هستى ظاهر شد و حجاب‌ها نمايان گشت ، در ديده‌ى نادانان چنان مورد انكار قرار گرفته‌است كه در نگاه عارفان پيداست .\r\nهمه‌ى مخلوقان ، پرده طلعت او ، و همه‌ى مردم ، نقاب چهره اويند .\r\n حقيقة ظهرت فى الكون قدرتها * فاظهرت هذه الاكوان والحجبا\r\nتنكرت فى عيون الجاهلين كما * تعرفت بقلوب عرف ادبا\r\nفالخلق كلهم ستار طلعتها * والناس اجمعهم اضحوا له نقبا \r\nپس نقطه در فائده ظهور و اظهار ، در برابر مراتب وجود است . چون موجودات مطابق حقايق كلام هستند و كلام از حرفها تركيب يافته‌است و ظهور نقطه از مخزن ذات خود به‌خاطر ظهور مراتب اعداد است . پس نقطه و عدد از جمله اسرار خداى متعال در هستى هستند كه نقاب عزت از جمال سر آنها باز نشود مگر براى اهل كشف و شهود و سالكان در راه شريعت حقيقى سيد پيامبران همان‌ها كه در باره‌ى آنان گفته شده‌است : آنهايند كه زير قبه‌هاى عزت خوابيده‌اند و در لباس فقر كار ثروتمندان مىكنند و آخر عنايت آنها فلك الافلاك را در بر گرفته‌است .\r\n لله تحت قباب العز طائفة * اخفاهم فى لباس الفقر اجلالًا \r\n غير ملابسهم شم معاطسهم * جروا على فلك الافلاك اذيالًا \r\nاينكه نقطه در اعداد تنزل كرده و در حروف امتداد يافته ، به اين اشاره دارد كه مطلع هويت غيبيت است كه در مطالع اكوان درخشيده و در مجارى عالم امكان تجليات وجودى آن جريان يافته‌است و مانند آب كه در شاخ و برگ و شكوفه و گل و ميوه‌ى درخت جارى است از ديده‌ها مخفى بوده‌است . ذات بسيط او در آثار و افعال خود متجلى است چنان كه\r\n\r\n\r\n","description":"","footnote":"\r\n( 1 ) - مطففين ، 29 .\r\n","page_name":" 538 ","page_number":538},
  {"content":"\r\n\r\nشيبانى گويد : جمال تو در همه‌ى حقايق جارى و بر آنها جز جلال تو پرده‌اى نيست . در پشت پرده براى موجودات تجلى كرده‌اى و آثار وجودى خود را ظاهر ساخته‌اى .\r\n جمالك فى كل الحقائق ساير * و ليس له الا جلالك ساتر\r\nتجليت للاكوان خلف ستورها * فنمت بما ضمت اليه الستاير \r\nاينكه نقطه ذاتاً مجرد از همه چيز است به اين نكته اشاره دارد كه ثبوت آن براى چيزى به‌خاطر تفصيل اجزاء مختلفه آن نيست . چنانچه بالاى سر انسان را بالا و پايين پا را پايين گويند .\r\nگويم\r\n بجز سبحه ناسوده انگشت او * نخاريده جز ناخنش پشت او\r\nز گلگونه عصمتش سرخ روى * رخش از خوى شرم گلگونه شوى\r\nزتاب كفش رشته خيط شعاع * زآواز چرخش فلك در سماع\r\nنگشته به پيوند كس سرنگون * نرفته چو سوزن درون و برون\r\nچنين زن نيابى بجز در خيال * وگر زآنكه يا بى بفرض محال\r\nغنيمت شمر دامن پاك او * كه از خون صد مرد به خاك او\r\nخو كرده‌اى به وعده خلافى ز بس كه من * از ديدنت ز وعده فراموش كرده‌ام \r\n\r\nتبذير و تدبير\r\nاسراف و تبذير در هر چيزى موجب تباهى آن است و تدبير در هر كارى ، هرچند كوچك موجب بارورى آن است .\r\n\r\nطينت\r\nفاضل ميبدى در شرح ديوان در بيان فرمايش پيامبر حديثى قدسى نقل مىكند كه : فى الحديث القدسى ، خمرت طينة آدم بيدى اربعين صباحاً ، و اين صورت از قدرت فاعل مختار عجب نيست ، ما مىبينيم كه بعضى حيوانات از گل متكون مىشوند بىتوالد ، اگر آدم نيز از اين قبيل باشد ممكن است ، و انكار اين معنى به مجرد آنكه خلاف عادتست نتوان كرد . چه خلاف عادت بسيار واقع مىشود و اين فقير از جمعى مقبول الروايه شنيده كه ديديم كه طفلى در يزد متولد شد ، و بر طبق  يُكَلِّمُ النَّاسَ فِي الْمَهْدِ . . .  « 1 » ، انواع سخنان مىگفت ، و قرآن\r\n\r\n\r\n","description":"","footnote":"\r\n( 1 ) - آل عمران ، 46 .\r\n","page_name":" 539 ","page_number":539},
  {"content":"\r\n\r\nو اشعار مىخواند ، و از احوال خفيه خبر مىداد ، و سرى بزرگ داشت و چون دو ساله شد وفات يافت ، و پدرم عليه الرحمة او را ديده بود . و دور نيست كه حديث قدسى اشاره باشد به آنچه در كتب طبى مسطور است كه از قرار نطفه در رحم تا استعداد روح حيوانى چهل روز است بتقريب ، و از سى روز كمتر و از چهل و پنج روز كه عدد آدم است زياده نمىباشد . و مراد از يدين : اسماء متقابله است مثل ضار و نافع و خافض ، و رافع . بنابراين حق‌تعالى با ابليس بر سبيل تعبير فرموده كه  . . . ما مَنَعَكَ أَنْ تَسْجُدَ لِما خَلَقْتُ بِيَدَيَّ . . .  « 1 » ؛ چه ابليس را جامعيت نيست ، و اعور بودن او كنايه از اين معنى است . « 2 »\r\n\r\nدانش فقه\r\nغزالى در احياءالعلوم مىگويد : فقه در گذشته به علم آخرت و شناخت آفات نفس و اعمال و قدرت احاطه به حقارت دنيا و شدت توجه به نعمت آخرت و چيره شدن خوف بر قلب گفته مىشد .\r\nدليل اين مطلب آيه شريفه است كه مىفرمايد :  . . . لِيَتَفَقَّهُوا فِي الدِّينِ وَ لِيُنْذِرُوا قَوْمَهُمْ إِذا رَجَعُوا إِلَيْهِمْ . . .  « 3 » ، هرچه جزء انذار و تخويف بود در اين دانش بود . نه علمى كه طلاق و لعان و بيع و سلم و سلف و اجاره و امثال اينها را بحث كند . به‌طورى كه توجه به اينها نه تنها موجب انذار نمىشود بلكه قساوت قلب ايجاد كرده و خوف و ترس را از آنها مىبرد ؛ چنانچه به‌وضوح ديده‌ايم .\r\n\r\nنظام و صباح\r\nاز وقايعى كه بين حسن صباح و نظام الملك وزير روى داد اين بود كه : ملك شاه دستور داد سنگ مرمر از حلب به اصفهان بياورند . يكى از كار گزاران ملك شاه ده نفر شتر از دو عرب براى انتقال پانصد رطل از سنگ مرمر كرايه كرد . آن دو تن يكى شش و ديگرى چهار شتر داشت و هر كدام پانصد رطل بار داشتند شتر داران پانصد رطل را روى ده شتر بار كردند . وقتى به اصفهان رسيدند ، ملكشاه دستور داد مبلغ هزار دينار بابت كرايه به آنها بدهند . نظام الملك ششصد دينار به صاحب شش شتر و چهار صد دينار به صاحب چهار\r\n\r\n\r\n","description":"","footnote":"\r\n( 1 ) - ص ، 75 .\r\n( 2 ) - اين پاراگراف در متن كشكول به زبان فارسى نگاشته شده و عيناً منتقل شده‌است .\r\n( 3 ) - توبه ، 122 .\r\n","page_name":" 540 ","page_number":540},
  {"content":"\r\n\r\nشتر داد . حسن صباح به تقسيم خواجه اعتراض كرد و گفت عطيه سلطان را به ناحق داده و حق صاحب شش شتر را ضايع كرده‌است . چرا كه بايد او هشتصد دينار ببرد و ديگرى دويست دينار . گفتند علت چيست ؟ علت را جورى بيان كرد كه كسى نفهميد . سلطان گفت :\r\nچيزى بگو بفهمم . حسن گفت : ده شتر پارسال هزار و پانصد رطل بوده ، پانصد رطل متعلق به شترداران و صد رطل متعلق به سلطان است . صاحب چهار شتر يك پنجم پانصد رطل را بار كرده و بايد يك پنجم هزار دينار ببرد ، و صاحب شش شتر ، چهارپنجم بار برده و بايد چهارپنجم هزار دينار را ببرد .\r\nنظام الملك گويد : وقتى سلطان فهميد حسن درست مىگويد خوشحال شد و به من تبسمى كرد ولى من فهميدم خاطرش مكدر شده‌است .\r\n\r\nحرص\r\nدر ديوان منسوب به امام على عليه السلام آمده‌است :\r\n وفى قبض كف الطفل عند ولوده * دليل على الحرص المركب فى الحمى\r\nوفى بسطها عندالممات مواعظ * الا فانظرونى قد خرجت بلا شى \r\nقاضى ميرحسين\r\nقاضى ميرحسين ، اين گونه دو بيت را به شعر ترجمه كرده‌است :\r\n در طينت آدمى خدا حرص نهاد * زانست كفش بسته در آن وقت كه زاد\r\nو آنگاه كه مرد پنجه‌اش يافت گشاد * يعنى مرا نيست به كف غير از باد \r\n\r\nمقوله حركت نبض\r\nحركت نبض نزد برخى حكماء از مقوله عين است و نزد برخى از مقوله وضع و نزد برخى ديگر از مقوله كم ، قول وسط ، وسط اقوال است .\r\nشارح قانون گويد : اگر رگ پس از قبض ، منبسط شود و پس از انبساط ، منقبض شود ، فقط به نسبت اجزايش تغيير مىكند ، و مراد از وضع اين است .\r\nفيلسوفان اشراق بر اين عقيده‌اند كه حركت افلاك به‌خاطر طَرَب آنهاست و طَرَب آنها به‌خاطر پرتو بارقه‌هاى قدسى و اشراقهاى انسى است . حركت دورى آنها همان رقصى است كه از شدت طرب در آنها بوجود مىآيد و هر اشراقى موجب طرب جديدى است .\r\n\r\nتجلى رب\r\nعبدالرزاق كاشى ذيل كلمه مطلع در كتاب اصطلاحات مىنويسد : مطلع مقام شهود\r\n\r\n","description":"","footnote":"","page_name":" 541 ","page_number":541},
  {"content":"\r\n\r\nمتكلم هنگام تلاوت آيات قرآن است كه به صفتى كه مصدر آيه شده‌است تجلى يافته‌است .\r\nهمانطور كه امام صادق عليه السلام مىفرمايد : خدا بر بندگانش در كلامش تجلى مىكند ولى آنان كه چشم بصيرت ندارند او را نمىبينند  ( وَ لكِنْ لا تُبْصِرُونَ  « 1 »  )  . روزى امام در حال نماز بود كه ناگهان بيهوش بر زمين افتاد . وقتى از علت آن پرسيدند ، فرمود : اين آيه را بسيار تكرار كردم به طورى كه از گوينده‌اش همان را شنيدم . سهروردى مىگويد : زبان امام صادق عليه السلام در آن لحظه مانند درخت طور موسى عليه السلام بوده‌است وقتى مىگفت  أَنَا اللَّهُ . \r\n\r\nثروت اندوزى\r\nبه حكيمى گفتند : با اينكه هفتاد سال دارى ، باز مال اندوزى مىكنى ؟ گفت : انسان پس از مرگش ثروت را براى دشمنانش گذارد ، به از آن است كه در حياتش محتاج به دوست شود .\r\nشاعرى از عجم همين معنا را به شعر درآورده‌است .\r\n مال گرد آر در نشيمن خاك * تا در اين كهنه خاك دان باشى\r\nگر بميرى و دشمنان بخورند * به كه محتاج دوستان باشى \r\n\r\nثروت\r\nگفته شده : اگر ثروتمند باشى ، هر ثروتى ثروت توست ، و اگر فقير باشى ، حتى فرزندانت تو را قبول ندارند .\r\n\r\nدانش ، ثروت ، كمال\r\nبه افلاطون گفتند : چرا مال و دانش جمع نشوند ؟ گفت : به‌خاطر عزت كمال .\r\n\r\nآسودگى فقير\r\nسقراط فقير بود . يكى از سلاطين به وى گفت : چقدر فقيرى ؟ سقراط گفت : اگر از آسايش فقير باخبر شوى اظهار دردمندى براى خودت ، تو را باز مىداشت از اظهار آن براى من .\r\n\r\nعزت نفس\r\nمحمد بن حنفيه مىگويد : هركه به كرامت نفس خود پى ببرد ، دنيا در برابر چشمانش كوچك شود .\r\n\r\nزوال ثروت\r\nعلى بن جهم به جمع آورى اموال خود پرداخت . به او گفتند : چرا ؟ گفت : اگر نعمت من\r\n\r\n\r\n","description":"","footnote":"\r\n( 1 ) - واقعه ، 85 .\r\n","page_name":" 542 ","page_number":542},
  {"content":"\r\n\r\nنابود شود و خودم باقى بهتر از آن است كه خودم نابود شوم و مالم باقى بماند .\r\n\r\nدوستى با ثروتمندتر\r\nحكيمى گويد : با ثروتمندتر از خود دوستى نكن ، چرا كه اگر چون او ببخشى متضرر مىشوى ، اگر بيش از او ببخشى تهيدست شوى . اين حكمت از امام صادق عليه السلام خطاب به يكى از اصحابش نقل شده‌است .\r\n\r\nبرادر حاتم\r\nوقتى حاتم از دنيا رفت ، برادرش خواست مانند او باشد . مادرش گفت : خود را به زحمت نينداز كه نمىتوانى به او برسى . برادرش گفت : چه مانع من مىشود ، او برادر من بود ؟\r\nمادرش گفت : هرگاه مىخواستم حاتم را شير دهم تا بچه‌اى ديگر سينه‌ى ديگرم را نمىخورد ، شير نمىخورد ، ولى هرگاه تو شير مىخوردى و بچه‌اى را مىآوردند ، آنقدر مىگريستى تا از خانه خارج شود .\r\n\r\nبنده ثروت\r\nمنصور عباسى مىگفت : مردم گمان مىكنند كه من بخيل هستم ، در حالى كه من بخيل نيستم ، من وقتى مىبينم كه اكثر مردم بنده ثروت هستند ، ثروتم را نگهدارى مىكنم تا بنده من باشند .\r\n\r\nشستن دست\r\nيكى از واليان شستن دست پس از غذا را طول مىداد و مىگفت بايد مدت شستن ، نصف مدت غذا خوردن به طول انجامد .\r\n\r\nثروت و لئيم\r\nنظام مىگويد : از پستى طلا و نقره همين بس كه نزد لئيمان بسيار است ، چرا كه هر چيز به سوى هم سنخ خود مىرود .\r\n\r\nانفاق\r\nراغب در محاضرات مىگويد : وقتى امام رضا عليه السلام در خراسان بود ، در روز عرفه همه‌ى ثروتش را به فقرا داد . فضل بن سهل گفت : اين چه زيانى بود كه به خود وارد كرديد ؟ امام فرمود : غنيمت بود .\r\n\r\nترك دنيا به خاطر ترك دين\r\nهمچنين در محاضرات آمده‌است : به امام صادق عليه السلام گفتند : منصور از زمانى كه خليفه\r\n\r\n","description":"","footnote":"","page_name":" 543 ","page_number":543},
  {"content":"\r\n\r\nشده‌است به‌خاطر بخل و خست ، جز لباس زبر نمىپوشد و جز غذاى نامطلوب نمىخورد .\r\nامام فرمود : سپاس خداى را كه دنيايى كه به‌خاطرش دين را ترك گفته بود ، بر او حرام كرده‌است .\r\n\r\nتوجيه حسنات\r\nمعاويه سخنرانى كرد و گفت : خدا مىفرمايد : هر چيزى خزينه‌ى آن نزد ماست و ما به اندازه خرج مىكنيم  وَ إِنْ مِنْ شَيْءٍ إِلَّا عِنْدَنا خَزائِنُهُ وَ ما نُنَزِّلُهُ إِلَّا بِقَدَرٍ مَعْلُومٍ  « 1 » ، پس من نبايد به‌خاطر خرج نكردن ملامت شوم . احنف برخاست و گفت : ما تو را بر گنجينه‌هاى خدا سرزنش نمىكنيم ، ولى تو را سرزنش مىكنيم بر آنچه كه خدا از خزائنش بر ما نازل كرده‌است و تو درهاى آن را بسته‌اى .\r\n\r\nسردى افيون\r\nگاهى برخى طعمها كارى بالعرض انجام مىدهند كه بالذات از آنها ساخته نيست و اين چه بسا نشان دهد كه در كيفيت اين طعمها ، نقض غرض شده‌است . مثلًا افيون با اينكه تلخ است ، ايجاد سردى مىكند و به‌همين خاطر آن را سردى نامند و اين مخالف آن قاعده‌است كه داروى تلخ ، گرم است . با اينكه اين توهم درست نيست چون افيون به‌خاطر حرارتش روح را بسط مىدهد ، چون خاصيت حرارت اين است كه ميل صعودى و تحليل ايجاد مىكند و با تحليل بعض روح ، بعض ديگر منبسط شده تا حدى كه روح مركز خود را از دست مىدهد .\r\nبه‌همين خاطر سردى عرضاً از افيون ايجاد مىشود . تبريد از اجزايى ايجاد شده‌است كه افيون مانع كار آنها شده‌است و لذا نقض غرضى در كار نيست .\r\n\r\nهستى\r\nحكماء گويند : هستى خير محض و ايجاد آن كمال تام و واجب الوجود ، مبدأ فيض و او جواد مطلق است چه اينكه اگر او جواد مطلق نباشد ، نقص است و واجب الوجود خالى از هر نقص است . همين باعث شده‌است كه برخى عالم را قديم بپندارند . متكلمان گويند : خدا مىتوانسته عالم را ايجاد بكند يا نكند . چه اينكه ايجاد عالم لازمه ذات خدا نيست . اين معناى قدرت و اختيار نزد متكلمان است . اينكه قادر است ، يعنى خواست انجام مىدهد و خواست انجام نمىدهد . كلامى اجماعى بين متكلمان و حكماء است و نزاعى در آن نيست\r\n\r\n\r\n","description":"","footnote":"\r\n( 1 ) - حجر ، 21 .\r\n","page_name":" 544 ","page_number":544},
  {"content":"\r\n\r\nبا اين تفاوت كه حكماء گويند خواست خدا همان فعل موجود است كه مانند علم و صفات ديگر لازم ذات اوست و چون انفكاك ذاتى محال است او از ازل خواسته و ايجاد كرده‌است .\r\nپس اينكه مىگوييم اگر خدا خواهد ايجاد مىكند ، خواسته و ايجاد كرده ولى اينكه گفته شود اگر نخواهد ايجاد نمىكند ، صحيح نيست چون خواسته و ايجاد كرده‌است .\r\nچون متكلمان ، عالم را حادث مىدانند ، پس خدا ايجاد عالم را در ازل نخواسته و لذا نسبت ايجاد و عدم ايجاد به او صحيح است و انفكاك محال نمىباشد . از سوى ديگر لازم نيست ذات كمال داشته‌باشد و مراد از كمال ، كمال موجود باشد ؛ چرا كه مثلًا از حديث\r\nكان اللَّه و لم يكن معه شى\r\nاستفاده مىشود كه همين هم براى ذات خدا كمال بوده‌است . عالم ارواح از عالم اشباح با فاصله بسيارى شريف‌تر است ولى چون به سرّى ناپيدا كه عقل‌ها بدان راه نيابد ، حكمت خدا اقتضا كرده‌است كه در زمانى اين عالم جسمانى ايجاد شود . اين سرّ بر همه جز گروهى اندك مخفى است كه خدا بصيرت به او داده و چراغ دلش روشن باشد . بلى پى بردن به سر آفرينش قبايى است كه به تن هركس نمىآيد و نتيجه‌اى است كه هركس نمىتواند از صغرى و كبراى خيال خود به آن دست يابد .\r\n\r\nضرطه ثروتمند\r\nشاعرى سروده‌است كه : اگر توانگرى ضرطه سر دهد ، عافيت عطسه شده به او مىگويند و اگر فقيرى عطسه زند ، او را به‌خاطر كار زشتش نكوهش كنند ؛ بنابراين ضرطه گاه فقير ، بينى او و عطسه گاه ثروتمند مقعد اوست .\r\n لو ضرط الموسر فى المجلس * قالوا له يرحمك اللَّه\r\nاو عطس المفلس فى مجلس * سب و قالوا فيه ما ساه\r\nفمضرط المفلس عرنينه * و معطس الموسر مفساه \r\nگويند\r\n در كنج حجره گر نفتد نور آفتاب * زين حجره مانع است نه خورشيد مدخل است \r\nجامى\r\n در ازل خاك وجود هر كسى چون بيختند * حصه ما بيكسان با درد و غم آميختند \r\n\r\nصاعقه و طلا\r\nصاعقه باعث مىشود طلا و نقره در كيسه بسوزد و به كيسه آسيبى نرسد ، به تواتر براى ما\r\n\r\n","description":"","footnote":"","page_name":" 545 ","page_number":545},
  {"content":"\r\n\r\nنقل كرده‌اند كه صاعقه قنديل‌هاى قبه شيخ ابوعبداللَّه حفيف را آب كرده و چيز ديگر را نسوزانده‌است . علت اين واقعه آن است كه آتش به‌خاطر نهايت لطافتى كه دارد در اشياء توخالى نفوذ مىكند و از آن چيزى باقى نمىگذارد ولى در اشياء توپر كه زحمت بيشترى براى سوختن لازم دارد ، اثر نمىكند .\r\n\r\nلغت يا پزشكى\r\nمؤلف قاموس اين كتاب را زيبا تأليف كرده ولى در برخى جاها به موضوعاتى پرداخته كه وظيفه طبيب است نه لغوى . و البته اين راه و روش اوست . مثلًا به مناسبت واژه « كركى » يعنى مرغ كلنگى مىنويسد : هرگاه زَهره و مغز اين پرنده را با روغن زنبق مخلوط كنند و انفيه بسازند ، براى رفع فراموشى اثر عجيبى دارد و ممكن است پس از آن چيزى را فراموش نكند . اگر زهره آن را با آب چغندر مخلوط كنند ، و سه روز به دماغ بكشند از بيمارى رعشه جلوگيرى كند و اگر زهره آن را به بدن بمالند از خارش و پيسى جلوگيرى كند .\r\nاين موضوعات كه در كتاب مطرح شده مربوط به ابن‌بيطار ابومحمد عبداللَّه اندلسى متوفاى 646 است نه لغوى .\r\n\r\nبحث ادبى\r\nاسم فاعل در دو جا در قرآن به معناى مفعول آمده‌است ، يكى آيه شريفه  لا عاصِمَ الْيَوْمَ مِنْ أَمْرِ اللَّهِ . . .  « 1 » كه عاصم به معناى معصوم ( عصمت يافته ) است و دوم آيه  مِنْ ماءٍ دافِقٍ  « 2 » كه دافق به معناى مدفوق ( ريخته شده ) است .\r\nاسم مفعول نيز در سه جا به معناى اسم فاعل آمده‌است اول آيه  . . . حِجاباً مَسْتُوراً  « 3 » ، است كه مستوراً به معناى ساتراً است . دوم  كانَ وَعْدُهُ مَأْتِيًّا  « 4 » ، كه مأتيا به معناى آتيا است و سوم  جَزاءً مَوْفُوراً  « 5 » است كه موفوراً به معناى وافراً است .\r\n\r\n\r\n","description":"","footnote":"\r\n( 1 ) - هود ، 43 .\r\n( 2 ) - طارق ، 6 .\r\n( 3 ) - اسراء ، 45 .\r\n( 4 ) - مريم ، 61 .\r\n( 5 ) - اسراء ، 63 .\r\n","page_name":" 546 ","page_number":546},
  {"content":"\r\n\r\n\r\nغيبت\r\nمحاضرات از امام صادق عليه السلام نقل كرده‌است كه : مردم را اذيت نكن كه بىدوست مىمانى .\r\n\r\nتعصب مذموم\r\nراغب در محاضرات گويد : در قزوين قريه‌اى است كه اهالى آن شيعه و تعصب ويژه‌اى دارند كسى از آن شهر گذشت ، از او پرسيدند : اسم تو چيست ؟ گفت : عمر . او را به شدت كتك زدند . گفت : عمر نيست ، عمران است . بيشتر او را زدند و گفتند هم عمر هستى و هم دو حرف از عثمان دارى لذا سزاوارتر به زدن هستى .\r\n\r\nتصوف\r\nبه يكى از صوفيان گفتند : تصوف چيست ؟ گفت : دورى كردن از خواسته‌ها ( اعراض از اغراض ) .\r\n\r\nمحبت\r\nاز يحيى بن معاذ پرسيدند : حقيقت محبت چيست ؟ گفت : آن است كه به نيكى افزوده نمىشود و به جفا كم نگردد .\r\n\r\nمحبت ظرف است نه مظروف\r\nاز عارفى پرسيدند فرق محبت و هوا چيست ؟ گفت : هوا در دل جا مىكند و محبت جايگاه دل است .\r\n\r\nخداى كريم\r\nباديه نشينى از ابن‌عباس پرسيد ، در قيامت چه كسى به حساب مردم رسيدگى مىكند ؟\r\nابن عباس گفت : خدا . عرب گفت : به خداى كعبه نجات يافتم ! ابن‌عباس گفت : چگونه ؟ گفت :\r\nچون خدا كريم است و كريم دقيق حساب نمىكند .\r\n\r\nاميد بهشت\r\nعارفى به يكى از حاضران گفت : پدرت آدم به‌خاطر گناهى از بهشت خارج شد و تو با اين همه گناه آرزومند بهشت هستى .\r\n* محمود وراق مىگويد : اى كسىكه خواب آلود مىنگرى و چيزى ناپيدا را مشاهده مىكنى ، پى در پى گناه مىكنى و اميدوارى به فوز عبادت و درك بهشت نائل شوى ؟\r\nفراموش كرده‌اى كه خدا آدم را به‌خاطر يك گناه از بهشت به دنيا فرستاد .\r\n\r\n","description":"","footnote":"","page_name":" 547 ","page_number":547},
  {"content":"\r\n\r\n يا ناظراً يرنو به عين راقد * و مشاهد للامر غير مشاهد\r\nتصل الذنوب الى الذنوب و ترتجى * درك الجنان بها و فوز العابد\r\nانسيت ان اللَّه اخرج آدما * منها الى الدنيا بذنب واحد \r\n\r\nثنويه و وثنيه\r\nثنويه ، گروهى هستند كه در توحيد اختلاف دارند ، ولى وثنيه گروهى هستند كه بت را ستايش مىكنند ، اينها معتقد به دو واجب نيستند ، بلكه بتهاى خود را خدا مىخوانند ، و يا آن را شفيعان نزد خدا مىنامند بر خلاف دسته اول كه معتقد به دو واجب الوجود هستند كه يكى فاعل خير است و ديگرى فاعل شر .\r\nبرخى از اينان نور را فاعل خير و سياهى را فاعل شر مىنامند ، اين دسته را مانوى گويند .\r\nابوطيب در قصيده‌اى به عقيده اينان اشاره كرده‌است . وى گفته است : چه بسيار خوبيها كه از تاريكى شب عايد من شده‌است و همين نشانه كذب مانويت است .\r\n و كم لظلام الليل عندى من يد * تحقق ان المانوية تكذب \r\nبرخى از اينان مىگويند فاعل خير يزدان و فاعل شر اهريمن است .\r\n\r\nعشق\r\nكسى به ظريفى گفت : خدا تو را به عشق فلان زن زشت صورت دچار كند . ظريف گفت : اگر خدا مرا مبتلا كند ، در چشم من از حور زيباتر قرارش مىدهد ولى خدا او را در خانه تو قرار دهد ، و تو از او خشمگين باشى و بخواهى از او خلاصى يا بى و ممكن نشود .\r\nگويند\r\n از قد بلند يار و زلف پستش * وز كافرى در چشم بى مىمستش\r\nروزى به كليساى گبرم بينى * ناقوس بدستى و بدستى دستش \r\nگويند\r\n رفتى و ز ديده خواب شد بيگانه * وز صبر دل خراب شد بيگانه\r\nدور از تو چنان شبى به روز آوردم * كاندر نظر آفتاب شد بيگانه \r\n\r\nتقوا\r\nمردى به عابدى گفت : تقوى را براى من توصيف كن . عابد گفت : وقتى وارد زمينى پر از خار شدى چه مىكنى ؟ گفت : پرهيز مىكنم . عابد گفت : در دنيا نيز چنين كن . ابن‌معتز اين مضمون را به شعر درآورده‌است كه : در دنيا چون كسى باش كه برروى خار راه مىرود .\r\n\r\n","description":"","footnote":"","page_name":" 548 ","page_number":548},
  {"content":"\r\n\r\nكوچكها را كم نشمار كه كوهها از سنگريزه‌ها بوجود آمده‌اند .\r\n كن مثل ماش فوق ارض * الشوك تحذر ما ترى\r\nلا تحقرن صغيره * ان الجبال من الحصا \r\n\r\nخمول\r\nمالك بن دينار از زاهدى خواست موعظه‌اش كند . گفت : اگر توانستى بين خود و مردم ديوارى قرار دهى ، انجام ده .\r\n\r\nدوست\r\nيكى مىگفت : خدايا ما را از دوستمان نجات ده . به او گفتند : يعنى چه ؟ ! گفت : من خودم را از دشمن خود بر حذر مىدارم ولى نمىتوانم از شر دوست ، خود را نجات دهم .\r\nگويند\r\n بيچاره دلم چو محرم راز نيافت * و اندر قفس جهان هم آواز نيافت\r\nدر زلف سياه ماهرويى گم شد * تاريك شبى بود كسش باز نيافت \r\nگويند\r\n با هركه نشستى و نشد جمع دلت * وز تو نرهيد صحبت آب و گلت\r\nزنهار ز صحبتش گريزان مىباش * ورنه نكند روح عزيزان بهلت \r\n\r\nاستجابت دعا\r\nدر كشاف آمده‌است : به ابراهيم بن ادهم گفتند : چرا دعا مىكنيم و اجابت نمىشويم .\r\nابراهيم گفت : چون شما را مىخواند و شما جواب نمىدهيد ، سپس اين آيات را تلاوت كرد .\r\n وَ اللَّهُ يَدْعُوا إِلى دارِ السَّلامِ  « 1 »  ،   وَ يَسْتَجِيبُ الَّذِينَ آمَنُوا وَ عَمِلُوا الصَّالِحاتِ .  « 2 »\r\n\r\nآب از دست معاويه\r\nراغب در محاضرات گويد : يكى گويد : كورى را در بغداد ديدم كه مىگفت : هركه به من يك فلس بدهد خدا او را از دست معاويه آب دهد . در پى او رفتم تا در مكان خلوتى يك سيلى به او زدم و گفتم : على را از حوض كوثر عزل كردى ؟ كور گفت : مىخواهى با يك فلس خدا آنها را از دست على سيراب سازد . نه به خدا خشنود نمىشوم .\r\n\r\n\r\n","description":"","footnote":"\r\n( 1 ) - يونس ، 25 .\r\n( 2 ) - شورى ، 26 .\r\n","page_name":" 549 ","page_number":549},
  {"content":"\r\n\r\n\r\nغايب حاضر\r\nترمذى چندى به دربار نرفت ، مأمون او را احضار كرد و علت را جويا شد . گفت : سنگينى در گوشم احساس مىكنم و ترسيدم كه سؤال و استفهام من تو را آزار دهد . مأمون گفت : با اين حال هم همنشينى تو را مىخواهيم . چرا كه اگر بخواهيم ، به تو مىشنوانيم و اگر نخواهيم ، آهسته گوييم . لذا تو غايب حاضرى .\r\nكمال اسماعيل\r\n در صحبت دوست جان نگنجد * شادى و غم جهان نگنجد\r\nما خانه خراب و كشتگان را * در دل غم خانمان نگنجد\r\nاى خواجه تو مرد خود فروشى * رخت تو در اين دكان نگنجد\r\nيا دوست گزين كمال ! يا جان * در خانه دو مهمان نگنجد \r\nميرزا قاسم گنابادى\r\n رسيد از كوه آن ماه دلاراى * به استقبال او برخيز از جاى \r\n خرام آشوب و قامت فتنه‌انگيز * قيامت مىرسد از هم فروريز \r\nضميرى\r\n شادمان گشتم كه يك دم شد سبك از يار عشق * گر كسى ناگاه آهى از دل محزون كشيد \r\n\r\nمقعد با بركت\r\nآزادمرد ، در حضور صحاح بن يوسف ثقفى بود ، بادى از او رها شد و شرمنده گشت ، حجاج به‌خاطر اينكه آثار خجالت را از او بزدايد ، گفت : ماليات را از تو برداشتيم ، حاجت ديگرى دارى ؟ در هماندم عربى بيابانى را نزد حجاج آوردند كه قرار بود دستور قتل او صادر كند . آزاد مرد گفت : آرزو دارم كه حجاج اين عرب را به من ببخشد . حجاج از او گذشت . آزاد مرد از دربار حجاج خارج شد و عرب نيز به‌دنبال او بيرون رفت و پشت آزاد مرد را بوسيد و گفت :\r\nپدرم فداى مقعدى كه ماليات مىبخشد و مقتولى را نجات مىدهد ، سزاوار نيست سخنى در باره‌ى غير اين مقعد بيان شود .\r\nميرزا قلى\r\n رفت دل از پى دلدار و مپرسيد از من * كه دگر ما و ترا وعده‌ى ديدار كجاست\r\nاى خوش آن طالب ديدار كه در راه طلب * شوق در گوش دلش گفت كه دلدار كجاست \r\n\r\n","description":"","footnote":"","page_name":" 550 ","page_number":550},
  {"content":"\r\n\r\n\r\nغم بىفايده\r\nاز سقراط در باره‌ى زيادى شادى و كمى غم پرسيدند . سقراط گفت : آنچه را از دست داده‌ام با محزون شدن بدست نمىآورم .\r\n* گفته شده‌است : هركه خواهد غصه نخورد ، موجبات غصه براى خود فراهم نكند .\r\n و من سر ان لا يرى ما يسوئه * فلا يتخذ شيئايخاف له فقد \r\nاهلى هروى\r\n خيال روى تو در خاطر است خلقى را * كسى ملاحظه‌ى خاطر كدام كند\r\nنه آشنا و نه بيگانه‌اى نمىدانم * كه اختلاط چنين را كسى چه نام كند \r\nاسماعيل ميرزا\r\n شرح غم عشق را بيان دگر است * داغ دل خسته را نشان دگر است\r\nتو فهم سخن نمىكنى معذورى * افسانه‌ى عشق را زبان دگر است \r\n\r\nاستعفا معاويه دوم\r\nدر عدة الداعى آمده‌است : علت اينكه معاويه دوم از خلافت استعفا داد اين بود كه روزى وى از دو كنيزش شنيد كه يكى به ديگرى كه زيباتر بود گفت : زيبايى تو خودخواهى شاهان را به تن تو پوشانده‌است . ديگرى پاسخ داد : كدام شاهى با شاه زيبا برابرى مىكند با اينكه زيبايى بر همه‌ى شاهان داورى مىكند و حقاً زيبايى شهريار است . اولى گفت : شاهى چه خيرى دارد اگر شكر نعمت شهريارى كند از لذت شاهى باز ماند و زندگى او تنگ شود و اگر از خواسته‌هاى خود پيروى كند ، حق ديگران را ضايع كند و از شكر روى گردان شود كه جهنمى است . اين سخنان در دل معاويه اثر گذاشت و استعفا داد ، يكى از اهل و عيال او به او پيشنهاد كرد كه كسى را جاى خود بگذارد . معاويه گفت : من تلخى فقدان خلافت به چشم و بار كسى ديگر را تحمل كنم . پس از اين واقعه بيست و پنج روز زيست و از دنيا رفت . گفته شده وقتى مادرش خبر استعفا را شنيد به او گفت : كاش لكه خونى بودى و مىافتادى .\r\nمعاويه گفت : كاش همان بودم كه گفتى و نمىدانستم خدا بهشت و جهنمى دارد .\r\nامير خسرو دهلوى\r\n جوان و پير كه در بند مال و فرزندند * نه عاقلند كه طفلان ناخردمندند \r\n\r\n","description":"","footnote":"","page_name":" 551 ","page_number":551},
  {"content":"\r\n\r\n خوش آنكسان كه گذشتند پاك چون خورشيد * كه سايه‌اى بسر اين جهان نيفكندند\r\nبه خانه‌اى كه ره جان نمىتوان بستن * چه ابلهند كسانى كه دل همى بندند\r\nبه سبزه زار فلك طرفه باغبانانند * كه هر نهال كه كشتند باز بركندند\r\nجمال طلعت هم صحبتان غنيمت دان * كه مىبرند نه ز انسان كه باز پيوندند\r\nبقا كه نيست درو حاصل همه هيچ است * چو بنگرى همه عالم به هيچ خرسندند\r\nبساز توشه ز بهر مسافران وجود * كه مهمان عزيزند و روزكى چندند\r\nو گر تو آدمئى در سگان به طنز مبين * كه بهتر از من و تو بنده‌ى خداوندند\r\nمجوى دنيى اگر اهل همتى خسرو * كه از هماى بمردار ميل نپسندند \r\n\r\nتفسير آيه صبياً\r\nخدا كه مىفرمايد :  وَ آتَيْناهُ الْحُكْمَ صَبِيًّا  « 1 » ، مراد زهد در دنيا است .\r\n\r\nفقر\r\nخداوند به موسى مىفرمايد : در نگاه من ، زينت شدگان خود را به لباسى چون زهد ، نياراسته‌اند . اى موسى وقتى فقر به تو رو آورد ، بگو : آفرين به سخن نيكوكاران و چون ثروت به تو رو آورد ، بگو : گناهى كرده‌ام كه در عقوبت آن تعجيل شده‌است .\r\n\r\nپند پيامبر به ابن‌مسعود\r\nاز سفارشات پيامبر به ابن‌مسعود اين بود كه : هنگامى نور در قلب انسان بتابد آن را باز مىكند و شرح صدر مىدهد ، گفته شد : اى رسول خدا اين علامتى دارد ؟ فرمود : انسان از\r\n\r\n\r\n","description":"","footnote":"\r\n( 1 ) - مريم ، 12 .\r\n","page_name":" 552 ","page_number":552},
  {"content":"\r\n\r\nخانه فريب دورى مىكند ، و به خانه دائمى توجه مىنمايد و پيش از مرگ آماده آن مىشود ، اى ابن‌مسعود ! هركه به بهشت مشتاق است در كار نيك پيش مىتازد و هركه از آتش بهراسد ، خواسته‌هايش را ترك مىكند و هركه منتظر مرگ باشد به اطاعت رغبت نشان مىدهد ، و هركه در دنيا زهد بورزد ، گرفتاريها بر او سبك شود .\r\nاى ابن‌مسعود ! خدا موسى را به سخن گفتن برانگيخت زمانى كه سبزى گياه از پوست شكم او ظاهر بود .\r\nولى دشت بياضى\r\n از آن ز حال من آگه نه‌اى كه هيچگهم * حجاب عشق به اظهار مدعا نگذاشت \r\n*\r\n بسكه در صيد دل من برده شوخيها به كار * جسته‌ام از دام و پندارد گرفتارم هنوز \r\n*\r\n چو تأثيرى ندارد جز فراموشى برش قاصد * به‌نام غير گويد كاش پيغامى كه من دارم \r\n\r\nتعبير خواب\r\nصاحب بن عباد گويد : پيش از دستگيرى قابوس وشمگير و شكست او ، وى را به خواب ديدم . به من گفت : در خواب ديدم گويا قلنسوه ، ( كلاهى ) به سر گذاشته‌ام . مثل اينكه به او گفتم ؛ سلطان مىشوى ، چرا كه كلاه نشانه رياست است . قابوس گفت : من كه قلنسوه را غير هلاكت نديدم . چرا كه فارسى آن كلاه است و معكوس اين واژه هلاك شود . صاحب گويد :\r\nتعبير خود قابوس درست بود ، وى پس از سه روز هلاك شد .\r\nگويند\r\n آن دوست كه عهد دوست دارى بشكست * مىرفت و منش گرفته دامن در دست\r\nمىگفت كه بعد از اين بخوابم بينى * پنداشت كه بعد از و مرا خوابى هست \r\nضميرى\r\n ديشب من و دل به‌قول آن عهد شكن * در كوچه انتظار كرديم وطن\r\nچون مرغ سحر آيه نوميدى خواند * شرمنده شدم من از دل و دل از من \r\nگويم\r\n دلا باز اين همه افسردگى چيست * بعهد گل چنين پژمردگى چيست \r\n\r\n","description":"","footnote":"","page_name":" 553 ","page_number":553},
  {"content":"\r\n\r\n اگر آزرده‌اى از توبه‌ى دوش * دگر بتوان شكست آزردگى چيست\r\nشنيدم گرم دارى حلقه‌اى دوش * بهايى باز اين افسردگى چيست \r\n*\r\n به‌بازار محشر من و شرمسارى * كه بسيار بسيار كاسد قماشم\r\nبهايى بهاى يك موى جانان * دو كون ار ستانم بهايى نباشم \r\nآذرى\r\n حلالت باد هر عشرت كه كردى آذرى در عشق * كه خوش مردانه رفتى جان من عاشق چنين باشد \r\nميرزا اسماعيل\r\n گر ز بىرحمى مرا از شهر بيرون مىكنى * دل كه در كوى تو مىماند به آن چون مىكنى \r\n\r\nعمل به حق\r\nعارفى گويد : هركه شنيدن حق بر گوش او سنگين است ، عمل به حق سنگين‌تر است .\r\n\r\nترس از خدا\r\nمالك بن دينار گويد : در يكى از كوهها جوانى زرد صورت ، لاغر ، با بدن لرزان ديدم كه روى زمين قرار نداشت .\r\nگويا نيزه‌اى به بدن او فرو كرده‌باشند و اشكهايش بر گونه‌هايش جارى بود . به او گفتم :\r\nكيستى ؟ گفت : بنده‌اى فرارى از مولى . گفتم : برگرد و عذر بخواه . گفت : عذر ، دليل لازم دارد و من دليلى ندارم براى عذر خواهى . گفتم : به شفيعى پناه بر . گفت : همه‌ى شفيعان از او مىترسند . گفتم : مولاى ديگرى بگير . گفت : مولايى غير او نيست . او خالق آسمانها و زمين است . گفتم : كارت كه راحت‌تر از آنيست كه گمان مىكنى . گفت : اين حرف مغروران است ، بگذر ، در من اخلاص و صفايى نيست كه آسان گيرم .\r\n\r\nسؤال فقهى سفيه\r\nسفيهى از فقيهى پرسيد : وقتى وارد رودخانه شدم تا غسل كنم كدام سوى رودخانه بايستم بهتر است ؟ فقيه با ظرافت گفت : همان سو كه لباست را گذاشته‌اى تا دزد نبرد .\r\n* بازارى به شعبى گفت : كسىكه نماز عيد خواند ، پيش از اينكه گوشواره براى همسرش بخرد ، كفاره‌اش چيست ؟ شعبى گفت : بايد دو درهم صدقه بدهد ، وقتى رفت . گفتند اين چه\r\n\r\n","description":"","footnote":"","page_name":" 554 ","page_number":554},
  {"content":"\r\n\r\nبود گفتى ؟ گفت : اشكالى ندارد قلب فقيران با پول اين احمق خوشحال مىشود .\r\n\r\nسوره تبت و اخلاص\r\nبه باديه نشينى گفتند : در نماز چه مىخوانى ؟ گفت : هجو ابولهب و نسبةالرب ، ( يعنى سوره تبت و اخلاص )\r\n\r\nمهمان\r\nعرب اصيل هميشه به مهماندارى مباهات مىكند .\r\nگويند\r\n در وصل ز انديشه دورى فرياد * در هجر ز درد ناصبورى فرياد\r\nافسوس ز محرومى ديدار افسوس * فرياد ز دورى ضرورى فرياد \r\n*\r\n آن را كه قضا ز خيل عشاق نوشت * آزاد ز مسجد است و فارغ ز كنشت\r\nديوانه عشق را چه هجران چه وصال * از خويش گذشته را چه دوزخ چه بهشت \r\n*\r\n بى پا و سران دست خون آشامى * مردند به حسرت و غم ناكامى \r\n محنت زدگان وادى عشق ترا * هجران كشد و اجل كشد بدنامى \r\nابوسعيد\r\n اى نه دله‌ى ده دله هر ده يله كن * صراف وجود باش و خود را چله كن\r\nيك صبح به اخلاص بيا بر در ما * گر كام تو بر نيايد آنگه گله كن \r\n*\r\n اول كه مرا عشق نگارم بربود * همسايه من ز ناله من نغنود\r\nو اكنون كم شد ناله چو دردم بفزود * آتش چو همه گرفت گم گردد دود \r\n*\r\n سر رشته حيات گسست و يقين نشد * تا تار و پود كسوت ما از چه رشته‌اند \r\n*\r\n دردا كه نرست اندرين باغ * يك لاله كه نيست بر دلش داغ \r\nآذرى\r\n نوبهاران به كه عزم عشرت آبادى كنيم * بگذريم از بوستان از دوستان يادى كنيم \r\n\r\n","description":"","footnote":"","page_name":" 555 ","page_number":555},
  {"content":"\r\n\r\n بلبلان از بوى نوروزى به فرياد آمدند * كم نه‌ايم از بلبلى ما نيز فريادى كنيم\r\nخيمه سلطان گل بر سبزه و صحرا زدند * خيز تا آنجا رويم از دست دل دادى كنيم\r\nدهر بنياد جوانى مىكند ساقى كجاست * موسم عيش است تا ما نيز بنيادى كنيم\r\nآذرى چون آب در زنجير بودن تا به كى * چون صبا يكره هواى سرو آزادى كنيم \r\n*\r\n تا گفت بلى دل به بلاى تو در افتاد * هرگز ز بلاى تو نرست اين چه بلا بود\r\nميل از طرف ما مشماريد كه درگاه * هر ميل كه بود از طرف كاهربا بود \r\nامير مغيث نحوى\r\n من ناله آتشين نمىدانستم * من جان و دل حزين نمىدانستم\r\nنه نام به من گذاشتى و نه نشان * اى عشق ترا چنين نمىدانستم \r\n*\r\n امى لقبى كز انبياء اعلم بود * احمد نامى كه سرور عالم بود\r\nزان سايه به او نبود همراه كه بود * محرم جايى كه سايه نامحرم بود \r\nكمال اسماعيل\r\n اى روى تو همچون كف پيغمبر تو * پيغمبر ما به حق شود رهبر تو \r\n ترسم كه تو دين موسوى نگذارى * من دين محمدى نهم بر سر تو \r\nشيخ زاده لاهيجى\r\n دل كيست كه گويم از براى غم توست * بيگانه خويش و آشناى غم توست\r\nلطفيست كه مىكند غمت با دل من * ورنه دل تنگ من چه جاى غم توست \r\n\r\nدوستان خدا\r\nاز پيامبر پرسيدند اولياء خدا كه غمى ندارند كيانند ؟ فرمود : آنان كه به باطن دنيا چشم دوخته‌اند زمانى كه مردم به ظاهر آن توجه دارند . به سرانجام فكر مىكنند زمانى كه مردم به نقد دنيا مىپردازند . از چيزى كه مىترسند آنها را بميراند ، آن را مىميرانند . از آنچه مىترسند از آنان دست بردارد ، دست برمى دارند . هرچه كه در برابر آنها قيام مىكند از آن دور مىشوند و هرچه خدعه كند ، رهايش مىكنند . دنيا در نظر آنها كهنه شده‌است و جايگزينى براى آن نمىخواهند . خانه شان ويران شده ، آبادش نمىكنند ، دنيا در قلب آنها مرده است و زنده‌اش نمىكنند ، بلكه هلاكش مىسازند ، و با آن آخرتشان را آباد مىكنند .\r\n\r\n","description":"","footnote":"","page_name":" 556 ","page_number":556},
  {"content":"\r\n\r\nدنيا را مىفروشند و آنچه براى آنها باقى است مىخرند . آنان به افتادگانى مىنگرند كه عذاب خدا بر آنها هموار شده ، آنان امانى كمتر از آنچه اميد دارند نمىبينند و ترسى كمتر از آنچه از آن مىترسند ، ندارند .\r\n\r\nشوم\r\nسلطانى به‌قصد شكار حركت كرد و در سر راه خود به لوچ چشمى رسيد و دستور داد به‌خاطر شومى ديدن وى ، او را بزنند و زندانش كنند . از قضا سلطان ، شكار بسيارى گرفت و چون بازگشت دستور به آزادى مرد اعور داد . اعور گفت : سلطان اجازه حرف زدن به من مىدهد ؟ گفت : بگو . اعور گفت : مرا ديدى ، زدى و زندان كردى ، تو را ديدم ، شكار كردى و سالم برگشتى . كدام يك بر ديگرى شوم بوديم ؟ ملك خنديد و جايزه‌اش داد .\r\n\r\nاذان پيش از وقت\r\nمردى به ابن‌سيرين گفت : در خواب ديدم مُهرى به‌دست دارم و دهان مردان و فرج زنان را مهر مىكنم . ابن‌سيرين گفت : مؤذن هستى . گفت : آرى . گفت : چرا در ماه رمضان پيش از طلوع سپيده اذان گفته‌اى و مردم را از حلال خود باز داشته‌اى .\r\n\r\nتعبير خواب\r\nديگرى به ابن‌سيرين گفت : در خواب ديدم كه روغن در روغن زيتون مىريزم . سيرين گفت : از حال همسرت جويا شو ممكن است مادرت باشد . دقت كرد همان‌طور بود .\r\nكسى ديگر به ابن‌سيرين گفت : در خواب ديدم درخت خرمايى در خانه‌ام سبز شده و خرما داده‌است . ابن‌سيرين گفت : زنت از كس ديگر باردار شده‌است .\r\nديگرى گفت : در خواب ديدم مصحفى را پايمال مىكنم . ابن‌سيرين گفت : كفش خود را پاره كن . چنين كرد ، درهمى بين آن بود ، ابن‌سيرين گفت : مصحف تو اين است .\r\nديگرى گفت : در خواب ديدم چشم راست من از پشت سرم دور زده و چشم چپم را بوسيد . ابن‌سيرين گفت : دو فرزند دارى . گفت : آرى . گفت : يكى با ديگرى ناشايست انجام مىدهد . دقت كرد چنين بود .\r\nديگرى گفت : در خواب ديدم گويا در نماز حلوا مىخورم . ابن‌سيرين گفت : حلوا حلال است و خوردنش در نماز جايز نيست .\r\n\r\nتفسير آيه و كان تحته كنزهما\r\nبرخى مفسران چون زمخشرى در كشاف و بيضاوى در تفسير بيضاوى گفته‌اند : مراد از\r\n\r\n","description":"","footnote":"","page_name":" 557 ","page_number":557},
  {"content":"\r\n\r\nگنج ، طلا و نقره نبوده بلكه كتابى علمى است . كافى از امام رضا عليه السلام روايتى را نقل مىكند كه مىفرمايد : گنجينه اين جملات بود : بنام خداوند بخشنده بخشايشگر . در تعجب هستم از كسى كه يقين به مرگ دارد ، چگونه فرحناك مىشود . در تعجب هستم از كسىكه يقين به قضا دارد چگونه اندوه مىخورد . در تعجب هستم از كسىكه ناپايدارى دنيا را مىبيند چگونه به آن اعتماد مىكند . سزاوار است هركه از خدا بىخبر است ، خدا را از قضا و قدر متهم نكند ، و كُند در فرستادن روزى نداند .\r\nراوى حديث گويد به امام عرض كردم : فدايت شوم خواستم اين فرمايش را بنويسم . امام دست به سوى دوات برد تا در برابر من بگذارد ، دستش را بوسيدم و دوات را گرفتم و نوشتم .\r\nكشاف اين حديث را نقل كرده و اين جمله را هم افزوده‌است : در تعجب هستم از كسى كه ايمان به حساب قيامت دارد ، چگونه غافل است ؟ در تعجب هستم از كسىكه ايمان به روزى دارد ، چگونه خود را به سختى مىاندازد ؟ لا إله الا اللَّه ، محمد رسول اللَّه . و ديگر ادامه حديث ، از سزاوار است . . . نياورده‌است . البته بسمله اول را هم ذكر نكرده‌است .\r\n\r\nتفسير و كان ابوهما صالحا\r\nدر تفسير كشاف ذيل آيه  وَ كانَ أَبُوهُما صالِحاً  « 1 » ، از امام صادق عليه السلام آورده‌است : فاصله ميان مرگ پدر و آنها ، بيش از هفت روز نبوده‌است .\r\n\r\nشجاعت\r\nابن‌ابىالحديد در شرح نهج‌البلاغه مىنويسد : معاويه از خواب بيدار شد ، عبداللَّه بن زبير را ديد كه بر تخت وى نشسته است . معاويه نشست ، عبداللَّه گفت : اى امير اگر مىخواستم آزارى برسانم مىتوانستم ، معاويه گفت : اى ابوبكر مىخواهى شجاعت خود را به ما نشان دهى . عبداللَّه گفت : كسى شجاعت مرا انكار نمىكند و من در صف مبارزه با على بودم .\r\nمعاويه گفت : آرى دلاورى براى تو خانوادگى است ، كه على پدرت را با دست چپش كشت و با دست راست در حال نبرد با كسى ديگر بود .\r\n\r\nشير مذكر\r\nقرشى در تشريح قانون در بحث تشريح پستان نوشته‌است : زن همسايه‌ى ما كه بچه‌ى شير خوارى داشت از دنيا رفت . پدرش توان نداشت دايه‌اى براى فرزندش بياورد ، به‌همين\r\n\r\n\r\n","description":"","footnote":"\r\n( 1 ) - كهف ، 82 .\r\n","page_name":" 558 ","page_number":558},
  {"content":"\r\n\r\nعلت گاهى پستان خود را به لبان فرزند مىگذاشت و او هم به عادت كودكانه مىمكيد ، چيزى نگذشت شير در پستان پدر توليد شد و هرگاه پستانش مىفشرد ، شير زيادى مىآمد .\r\n* در همين كتاب آمده‌است : ثروتمندى از مردم دمشق يا بغداد ، ماده الاغى داشت كه كره‌اى از آن به دنيا آمد . ماده خر گم شد . اسب ماده‌اى داشت كه كره خر را شير مىداد ، وى هر وقت سوار اسب مىشد ، كره خر نيز به دنبالشان بود از مردم حيا مىكرد كه بگويند اسب فلانى كره خر زاييده‌است . اگر هم كره خر را مانع مىشد ، شير از اسبش جارى بود و زير اسب مىريخت . به‌همين خاطر از سوار شدن اسب پرهيز كرد .\r\n\r\nتقسيم عرض\r\nاختلافى در جواز قيام عرض واحد شخصى به محلى كه قابل قسمت باشد به طورى كه خود عرض به انقسام محل قسمت شود ، نيست ولى اگر خود عرض به انقسام محل قسمت قابل قسمت نباشد ، در جواز آن اختلاف هست .\r\n\r\nزندگى مو و ناخن\r\nبرخى پزشكان معتقدند حتى پس از مرگ ، موى و ناخن مرده بلند مىشوند . علامه در شرح قانون گويد : شكى در رشد مو و ناخن مرده نيست ، برخى مىگويند : مو و ناخن دراز نمىشود ولى چون اطراف آنها تحليل مىرود ، تصور مىشود دراز شده‌اند ، ولى عده‌اى مىگويند مو و ناخن از فضولات بخارى ايجاد مىشوند و جسم ميت در آغاز كار فضولات بخاريه دارد ، پس مو و ناخن دراز مىشود .\r\n\r\nبحث ادبى\r\nواژه‌ى جنب ، در مفرد و جمع و مذكر و مؤنث فرقى نمىكند ، چون اسمى است كه به جاى مصدر آمده و صيغه‌ى مصدر هم تغيير نمىكند .\r\n\r\nبخشش يوسف\r\nكشاف روايتى را نقل كرده كه طبق آن ، برادران يوسف پس از اينكه يوسف را شناختند ، به او پيام دادند كه تو ما را بر سفره دعوت مىكنى و ما به‌خاطر كار گذشته از تو حيا مىكنيم .\r\nيوسف عليه السلام به آنان گفت : هرچند مالك مردم مصر هستم ولى آنها با چشم گذشته‌ام به من مىنگرند و مىگويند : خدا بنده‌اى كه قيمت آن بيست درهم بود ، به اين مقام رسانيده‌است .\r\n\r\n","description":"","footnote":"","page_name":" 559 ","page_number":559},
  {"content":"\r\n\r\nوقتى شما آمديد و مردم فهميدند فرزندان ابراهيم عليه السلام برادر من هستند ، در چشمان آنها بزرگ شدم .\r\n\r\nقرآن پيام جاويدان\r\nاز امام صادق عليه السلام سؤال شد : چرا خطبه‌ها و نامه‌ها و شعرها به زودى كهنه مىشوند ، و قرآن تكرار مىشود و كهنه نمىگردد ؟ فرمود : چون نياز انسان با اين محدود است و به‌مجرد رفع نياز كهنه مىشوند ولى قرآن در هر زمانى مورد نياز است لذا همواره تازه است .\r\nگويند\r\n صبر كن بر ستم بىخردان * نرسد جز به تن آزار بدان\r\nچه غم از زخم كه بر آب و گل است * غم از آن است كه بر جان و دل است\r\nهر لگد كو ز فرو مايه رسد * نكند كوب چو بر سايه رسد \r\nگويند\r\n گل را ديدم قباى سبز اندر بر * با جامه‌ى اطلس و دهان پر زر\r\nگريان كف پاى باغبان مىبوسيد * كاينك زر و جامه عمر يك روز دگر \r\nگويند\r\n بسى گردش نمود اين سبز طارم * بسى تابش مه و خورشيد و انجم\r\nكه تا با هم طبايع رام گشتند * شكار مرغ جان را دام گشتند\r\nهنوز آن مرغ نافرخ سرانجام * نچيده دانه كاهى از اين دام\r\nطبايع بگسلند از يكدگر بند * كند هر يك به اصل خويش پيوند\r\nبماند مرغ دور از آشيانه * دلى پر خون ز فقد آب و دانه \r\nگويند\r\n جز به‌ضد ، ضد را همى نتوان شناخت * چون ببيند زخم بستايد نواخت\r\nلاجرم دنيا مقدم آمده‌است * تا بدانى قدر اقليم الست\r\nگويى آنجا خاك رامىبيختم * وين جهان پاك اندرو مىريختم \r\n\r\nتوجيه گناه\r\nوقتى حجاج بن يوسف ، منجنيقى براى تير اندازى به كعبه به پا كرده‌بود ، صاعقه‌اى آمد و منجنيق سوخت . همدستان وى نيز دست از تيراندازى كشيدند ، حجاج گفت : چيزى بر شما وارد شده‌است . اين صاعقه قبلًا قربانى را مىسوزانيد ، اكنون سوختن منجنيق نشان\r\n\r\n","description":"","footnote":"","page_name":" 560 ","page_number":560},
  {"content":"\r\n\r\nمىدهد كه كار شما مورد قبول واقع شده‌است . قريب اين داستان در باره‌ى بيت‌المقدس هم گفته شده‌است .\r\n\r\nجبر و تفويض\r\nدر عيون اخبارالرضا عليه السلام آمده‌است : امام ضمن بيان جبر و تفويض فرمود : مىخواهيد قاعده‌اى بگويم كه در آن اختلافى نكنيد و با هركه بحث كنيد او را شكست دهيد ؟ حضار اظهار شوق كردند . امام فرمود : خداوند با اكراه اطاعت نمىشود و به‌خاطر چيرگى عصيان نمىگردد . از طرفى خداوند ، بندگانش را در مُلك خود بيكار نگذارده و او صاحب اختيار آنان است و تواناست نسبت به آنچه به آنان داده‌است . حال اگر بندگان مطابق فرمان او رفتار كردند و اطاعت كردند ، خداوند آنان را از طاعت باز نمىدارد و از اطاعت آنان ممانعت نمىكند . و اگر بندگان گناه كردند ، اگر خدا بخواهد آنان را باز مىدارد و اگر نخواهد باز نمىدارد حال اگر بازشان نداشت خدا آنها را در معصيت وارد نكرده‌است . سپس فرمود :\r\nهركه حدود اين قاعده را نگه دارد بر خصم پيروز شود .\r\n\r\nاسم نزد عارفان\r\nعلامه كاشانى در اصطلاحات آورده‌است : اسم در اصطلاح عرفان ، لفظ نيست ، بلكه ذات مسمى است به اعتبار صفات وجوديه ، چون عليم و قدير و يا صفات سلبيه چون قدوس و سلام . نيز در اين كتاب آمده‌است كه الف اشاره به اول موجودات ممكنه است و اين موجودات مرتبه دوم از وجوديات هستند و مرتبه اول مرتبه واجب است .\r\n\r\nگوهرى در مزبله\r\nدر يكى از كتابهاى تاريخى آمده‌است كه : عبداللَّه مبارك در كوچه‌هاى شام به مستى رسيد كه مىگفت : هوس مرا ذليل كرد و من ذليل هستم و راهى براى رسيدن به معشوقه ندارم .\r\n اذلنى هوى فانه الذليل * و ليس الى الذى اهوى سبيل \r\nعبداللَّه كاغذى از كيسه‌اش درآورد و شعر را نوشت . به او گفتند شعر مست را مىنويسى ؟\r\nگفت : مگر اين مثل را نشنيده‌ايد كه رب جوهرة فى مزبلة چه بسا گوهرى در مزبله باشد .\r\n\r\nپارسا و مست\r\nزاهدى در حجره‌ى خود به خواب رفته بود ، مستى شعرى را ترنم كرد و از آنجا گذشت .\r\nمبارك برخاست و گفت : اى مرد حرام خورده‌اى ، خوابيده‌اى را بيدار كردى و شعر را به\r\n\r\n","description":"","footnote":"","page_name":" 561 ","page_number":561},
  {"content":"\r\n\r\nاشتباه مىخوانى ، صحيح شعر اين است . . .\r\n\r\nباد دبور و قبول\r\nكاشانى در اصطلاحات آورده‌است : دبور واژه‌اى است كه از هواى نفس ايجاد مىشود و موجب استيلاى هواى نفس مىشود ، اين حالت شبيه باد دبور است كه از مغرب مىوزد . . .\r\nدر برابر آن باد قبول است كه همان صبا است و از شرق مىوزد ، و سوى روح مىآيد و موجب استيلاى آن را ايجاد مىكند به‌همين خاطر است كه پيامبر خدا مىفرمايند : من به وسيله صبا يارى مىشوم و عاد به دبور نابود شدند .\r\n\r\nهيولا\r\nدر همان كتاب آمده‌است : هيولى اسم چيزى است نسبت به آن صورتى كه از آن ظاهر مىشود . هر باطنى كه صورتى از آن ظاهر شود ، هيولى گويند .\r\n\r\nحقيقت حروف\r\nدر همان كتاب آمده‌است : حروف حقايق بسيطه از اعيان هستند ، حروف عاليات ، شؤن ذاتى در غيب الغيوب است . همانند درخت موجود در هسته ، چنان كه شيخ گويد : ما حرف عالى بوديم كه هميشه در قسمت بالاى قله آويخته شده‌است ؛ من ، تو ، ما و او همگى در او بوديم ، اين مطلب را بايد از آنان كه وصال يافته‌اند پرسيد .\r\n كنا حروف عاليات لم تزل * متعلقات فى ذرى اعلى القلل\r\nانا انت فيه و نحن انت و انت هو * والكل فى هو هو فسل ممن وصل \r\n\r\nنور خدا ، شب زنده‌دارى\r\nدر عيون اخبارالرضا آمده‌است كه : چرا رخسار شب زنده‌داران از ديگران زيباتر است ؟\r\nفرمود : چون آنان با خدا خلوت مىكنند و خدا با نور خود آنان را مىپوشاند .\r\n\r\nترس از قيامت\r\nعمربن عبدالعزيز ، هر شب علماء را به دربار خود مىخواند ، و آنان از مرگ و قبر و قيامت بحث مىكردند و چنان مىگريستند كه گويى در برابر آنها جنازه‌اى است .\r\n\r\nكار\r\nكافى در كتاب معيشت آورده‌است : ابوعمر شيبانى مىگويد : امام صادق عليه السلام را ديدم كه لباسى زبر پوشيده و بيل به‌دست دارد و ديوار خانه‌اش را تعمير مىكند و عرق بدن او جارى است ؛ گفتم : فداى شما شوم بيل را به من بدهيد ، فرمود : دوست دارم انسان در طلب\r\n\r\n","description":"","footnote":"","page_name":" 562 ","page_number":562},
  {"content":"\r\n\r\nمعيشت خود از شدت خورشيد اذيت شود .\r\n\r\nرفع خستگى\r\nگفته شده‌است : چيزى به اندازه رسيدن به حاجت ، خستگى انسان كه براى يافتن آن رنج سفر را بر خود متحمل شده ، از بين نمىبرد .\r\n\r\nحس مشترك\r\nگاهى كلمه « بنطاسيا » را خيال هم مىگويند . لذا گفته شده آنچه در احتجاج آمده كه رؤيت به انطباع است ، و چنين گفته‌اند كه كسىكه به خورشيد يا سبزى بسيار سبز نگاه كند ، وقتى چشمانش را ببندد ، باز خيال مىكند آنان را مىبيند . اين مطلب مفيد اين نكته است كه شىء مريى در چشم بيننده مرتسم است و مدتى باقى مىماند ، پاسخ آن اين است كه :\r\nآن صورت در خيال ديده مىشود نه در چشم .\r\nشارح قوشنجى پاسخ را نپذيرفته و گفته است : فرق است بين تخيل و مشاهده و ارتسام در خيال تخيل است نه مشاهده ، در حالى كه حالت بيان شده مشاهده‌است نه تخيل . لذا درست آن است بگوييم صورت مريى در حس مشترك بنطاسيا باقى است .\r\n\r\nدانش نجوم\r\nاز روضه كافى از عبدالرحمن بن سبابه آمده‌است كه مىگويد : به امام صادق عليه السلام عرض كردم : مردم مىگويند توجه به ستارگان و احوال آنها درست نيست و اين مرا به شگفت آورده‌است . اگر واقعاً به دين من ضرر مىرساند ، نيازى به آنچه دينم را آسيب رساند ندارم .\r\nاگر به دينم ضرر نمىرساند ، به خدا سوگند من خيلى مشتاق اين دانش هستم و دوست دارم به آسمانها بنگرم . امام فرمود : آنجور كه آنان مىگويند نيست ، به دين تو ضرر نمىرساند ، البته شما به چيزى مىنگريد كه اكثر آن قابل درك نيست و كم آن هم نافع نيست .\r\nگويند\r\n هر چند وقت كشته شدن دست و پا زدم * يك بار دامن تو نيامد به چنگ من \r\nقاضى احمد فكارى\r\n كدام روز به يك جا قرار داشت دلم * هميشه اين دل بىخانمان هوايى بود \r\nولى دشت بياضى\r\n در محشر اگر لطف تو خيزد به‌شفاعت * بسيار بگردند و گنهكار نيابند \r\n\r\n","description":"","footnote":"","page_name":" 563 ","page_number":563},
  {"content":"\r\n\r\nسعدى\r\n سعدى تو كيستى كه دم از عشق مىزنى * دعوى بندگى كن و اقرار چاكرى \r\n*\r\n دل گفت مرا علم لدنى هوس است * تعليم كن اگر ترا دست رس است\r\nگفتم كه الف گفت دگر گفتم هيچ * در خانه اگر كس است يك حرف بس است \r\nمحتشم\r\n شوم هلاك چو غيرى خورد خدنگ ترا * كه دانم آشتئى در قفاست جنگ ترا\r\nكرشمهاى تو از بس كه هست ناز آيين * نه آشتى تو داند كسى نه جنگ ترا \r\n\r\nعزت نفس\r\nدر كشف الغمه از امام صادق عليه السلام آمده‌است : هميشه عزت در اضطراب است . مگر در خانه‌اى وارد شود كه اهل آن خانه مأيوس از داشته‌هاى مردم باشند . در آنجا عزت در آرامش است .\r\n\r\nقرآن\r\nنيز امام مىفرمايد : ظاهر قرآن شگفت‌آور و باطن آن عميق است .\r\n\r\nخلوت\r\nنيز مىفرمايد : سعادتمند كسى است كه در نفس خود خلوتى احساس كند و بدان سرگرم باشد .\r\n\r\nادب نفس\r\nعارفى گويد : در خانه فكر با خود خلوت كن و آن را از سرگرمىهايش متنبه كن . اگر ادب نشد او را به قبرستان ببر . اگر باز هم ادب نشد ، با تازيانه گرسنگى او را بزن .\r\n\r\nغفلت\r\nنيز گفته است : وقتى ابر غفلت از چشمان اهل يقين ناپديد شود ، هلال هدايت در بال بيدارى آشكار شود . آن زمان نيت روزه از هواى نفس لازم است .\r\n\r\nبىنيازى\r\nحكيمى گويد : اينكه از چيزى بىنياز شوى بهتر از آن است كه با آن بىنياز شوى .\r\nدهلوى در اين باره گويد :\r\n خسروان را همه اسباب فراغت دادند * وز همه خسرو بيچاره فراغت دارد \r\n\r\n","description":"","footnote":"","page_name":" 564 ","page_number":564},
  {"content":"\r\n\r\nسعدى\r\n صاحبدلى به مدرسه آمد ز خانقاه * بشكست عهد صحبت اهل طريق را\r\nگفتم ميان عالم و عابد چه فرق بود * تا اختيار كردى از آن اين فريق را\r\nگفت آن گليم خويش برون مىبرد ز موج * وين سعى مىكند كه بگيرد غريق را \r\nابوعلى سينا\r\n اگر دل از غم دنيا جدا توانى كرد * نشاط و عيش به‌باغ بقا توانى كرد\r\nو گر به آب رياضت برآورى غسلى * همه كدورت دل را صفا توانى كرد\r\nو ليك اين عمل رهروان چالاك است * تو نازنين جهانى كجا توانى كرد \r\n\r\nاحتجاج\r\nغلامى نزد منصور از مردى سعايت كرد كه آثارى از بنىاميه نزد اوست . خليفه وى را خواست و گفت : آنچه از بنىاميه نزد توست تحويل ده . آن مرد گفت : اى امير تو وارث آنها هستى يا وصى آنها ؟ منصور گفت : آنان به مسلمانان خيانت كرده‌اند و من براى اصلاح امور مسلمانان به پا شده‌ام . آن مرد گفت : دليلى دارى كه آنچه نزد من است از آن خيانات است .\r\nآنها خودشان ، اموالى داشته‌اند . منصور سر به زير انداخت و سپس گفت : رهايش كنيد . آن مرد گفت : به خدا هيچ مالى از آنها نزد من نيست ولى گمان كردم با احتجاج زودتر خلاص مىشوم . اين سعايت كننده هم غلام فرارى من است . منصور غلام را خواست و او اقرار به بندگى سعايت شده كرد . سعايت شده گفت : چون اعتراف كرد از نسبتى كه به من داد ، او را عفو كردم .\r\n\r\nدانش در ايران ، نور و ظلمت\r\nعلامه در شرح حكمت اشراق گويد : حكماى ايرانى معتقد به دو اصل نور و ظلمت هستند و آن رمز وجوب و امكان است . نور قائم‌مقام وجودواجب و ظلمت قائم‌مقام وجود ممكن است . چون مبدء دو چيز نيست كه يكى روشنى و يكى تاريكى باشد و هيچ خردمندى چنين حرفى نمىزند چه رسد به انديشمندان غوطه‌ور در درياى علم . چنين است كه پيامبر فرمود : اگر دانش در ثريا باشد ، مردانى از فارس به آن دست مىيابند .\r\n\r\nعشق\r\nاديبى در حلب ، عاشق جوانى زيبا شده‌بود . پدر عاشق از علاقه او آگاهى يافته و او را نكوهش مىكرد . روزى كه پسر نزد پدر بود ، جوان عبور كرد . پدر گفت : اگر شيفته‌ى چنين\r\n\r\n","description":"","footnote":"","page_name":" 565 ","page_number":565},
  {"content":"\r\n\r\nجوانى شده‌اى ، سزاوار ملامت نيستى . عاشق گفت : آنكه مرا سرزنش مىكرد ، معشوق را كه تا به حال نديده بود ، ديد و دست از نكوهش من برداشت ، پدرم ناخود آگاه مرا به عشق معشوقه‌ام وادار كرد .\r\n ابصره عاذلى عليه * و لم يكن قبل ذاره آه\r\nفقال لى لو عشقت هذا * ما لامك الناس فى هواه\r\nفصار من حيث ليس يدرى * يا مر بالحب من نهاه \r\n\r\nعمر برخى از پيامبران\r\nسن برخى انبياء در برخى كتاب‌هاى قابل اعتماد به سال شمسى چنين است .\r\n1 - آدم ، 930 . 2 - حوا ، 937 .\r\n3 - شيث ، 712 . 4 - ادريس ، 350 .\r\n5 - نوح ، 950 . 6 - هود ، 800 .\r\n7 - صالح ، 136 . 8 - ابراهيم ، 175 .\r\n9 - اسماعيل ، 137 . 10 - اسحق ، 180 .\r\n11 - يعقوب ، 147 . 12 - يوسف ، 110 .\r\n13 - موسى ، 120 . 14 - هارون ، 117 .\r\n15 - سليمان ، 52 . 16 - داود ، 100 .\r\n17 - زكريا ، 97 . 18 - عيسى ، 33 .\r\n\r\nسكوت\r\nبه باديه نشينى كه غالباً سكوت مىكرد و مردم حرف مىزندند ، گفتند : چرا داخل سخن مردم نمىشويد ؟ گفت : بهره گوش از سكوت از آن خود اوست و بهره زبان از آن ديگران است .\r\n\r\nغش\r\nشير فروش ، هميشه آب در شير مىكرد و مىفروخت . سيل آمد و گله او را برد . شير فروش خيلى بىتابى مىكرد . عارفى او را ديد و گفت : آن آب‌ها كه در شير مىريختى ، سيل شد و گله را ربود .\r\n\r\nرياضت\r\nرياضت را چهار مرتبه‌است كه تا تكميل مرحله قبل نمىتوان وارد مرحله بعد شد . مرحله\r\n\r\n","description":"","footnote":"","page_name":" 566 ","page_number":566},
  {"content":"\r\n\r\nاول : تهذيب ظاهر است كه بايد شريعت را تكميل كند و نواميس الهى را به پايان رساند .\r\nمرحله دوم : تهذيب باطن است كه بايد باطن را از ملكه‌هاى رذيله پاك نمود و آثار مشغوليات باطنى كه مانع رسيدن به عوالم بالاست زدود .\r\nمرحله سوم : پس از اتصال به علم غيب بايد نفس خود را كه به‌صورت قدسى تجلى يافته ، از هر شك و ترديد پاك كرد .\r\nمرحله چهارم : پس از تحصيل ملكه اتصال ، متوجه جمال و جلال حق شود و نظر خود را به كمال متعالى محدود كند .\r\nاهلى\r\n هر كه را حسنى بود آيينه دار روى اوست * هر كه دارد داغ عشقى از سگان كوى اوست\r\nفتنه‌ى پيران نه تنها شد كه طفل مكتبى * چون الف گويد مرادش قامت دلجوى اوست \r\n گاه گاه از شرم مردم چشم مىپوشم ولى * چون نظر در خود كنم بينم كه چشمم سوى اوست\r\nعشق خود يارى دهد يعنى كه كار كوه كن * قوت بازوى عشق است آن نه از بازوى اوست\r\nمست آن چشمند اهلى ، نوغزالان جهان * وه كه هر جا هست صيادى سگ آهوى اوست \r\nسعدى\r\n بيا تا جان شيرين بر تو ريزم * كه بخل و دوستى با هم نباشد \r\n*\r\n بر خاك ما چو مىگذرى سرگران مرو * دنبال بين كه ديده‌ى جان در قفاى تست \r\nشيخ آذرى\r\n اى به روى تو هركه را نظريست * خاك پاى تو هر كجا كه سريست\r\nگر زند دم ز خاك پاى تو باد * نشنوى قول آنكه دربدريست\r\nدل كه در وى حديث غير گذشت * جان من نيست دل كه رهگذريست\r\nاز سر كوچه‌ى بلا بگذر * كه از آن سو به كوى عشق دريست \r\n\r\n","description":"","footnote":"","page_name":" 567 ","page_number":567},
  {"content":"\r\n\r\n آذرى عشق كى توان آموخت * گر چه نزديك عاشقان سپريست \r\nسيد حسن غزنوى\r\n سيرم ز حيات محنت آكنده‌ى خويش * زين روزى ريزه‌ى پراكنده‌ى خويش\r\nصاحب نظرى كن كه به دو بنمايم * صد گريه‌ى زار زير هر خنده‌ى خويش \r\n\r\nتفسير هب لى من لدنك ولياً يرثنى\r\nدر آيه شريفه  فَهَبْ لِي مِنْ لَدُنْكَ وَلِيًّا   يَرِثُنِي وَ يَرِثُ مِنْ آلِ يَعْقُوبَ وَ اجْعَلْهُ رَبِّ رَضِيًّا  « 1 » ، حضرت زكريا عليه السلام از خدا نسلى را تقاضا مىكند كه دانش او را به ارث ببرد ، نه كسىكه مال او را به ارث برد . چه اينكه اموال دنيا نزد انبياء پست‌تر از آنست كه بر آن بترسند . در آيه و  كانَ تَحْتَهُ كَنْزٌ لَهُما  « 2 » ، مراد از گنج طلا و نقره نبود ، بلكه كتابهاى علمى بود .\r\n\r\nتصريح و كنايه\r\nتعريض بر تصريح از چهار نظر برتر است . اول آنكه : نفس با فضيلت چون ميل دارد خودش معانى را دريابد ، به تعريض بيشتر متمايل است تا اينكه معنا را با تفكر بدست آورد .\r\nدوم آنكه : در تعريض هيبت انسان محفوظ مىماند و هيبت او هتك نمىشود . سوم آنكه :\r\nتصريح جز يك معنا را ندارد ولى تعريض معانى مختلف و راههاى گوناگونى را متحمل است .\r\nبه‌همين جهت در قرآن ، جواب شرطى كه اقتضاى ثواب و عقاب دارد حذف شده‌است مثلًا حتى  إِذا جاؤُها وَ فُتِحَتْ أَبْوابُها  « 3 » ، و يا  وَ لَوْ تَرى إِذْ وُقِفُوا عَلَى النَّارِ  « 4 » و مثال‌هاى بسيار ديگر . چهارم آنكه : نهى صريح چه بسا انگيزه عمل را تقويت كند ولى تعريض چنين نيست .\r\nشاعر گويد : از سرزنش من پرهيز كن كه سرزنش مرا به انجام همان كار تشويق مىكند .\r\n دع عنك لؤمى * فان اللؤم اغراء \r\n\r\nشفيق بلخى\r\nشفيق بلخى در آغاز عمر بسيار ثروتمند بود و سفرهاى تجارى زيادى داشت . سالى به مناطق ترك نشين كه بت‌پرست بودند ، رفت . به بزرگ آنان گفت : اين راه شما باطل است ،\r\n\r\n\r\n","description":"","footnote":"\r\n( 1 ) - مريم ، 5 و 6 .\r\n( 2 ) - كهف ، 82 .\r\n( 3 ) - زمر ، 73 .\r\n( 4 ) - انعام ، 27 .\r\n","page_name":" 568 ","page_number":568},
  {"content":"\r\n\r\nخلق را خالقى است كه مانند آن نيست . او شنواى دانا است . روزى دهنده هر چيز است .\r\nبت‌پرست به شفيق گفت : اين حرف تو موافق عمل تو نيست . شفيق پرسيد : چگونه ؟ بت پرست گفت : گمان مىكنى خالق رازق است ولى رنج سفر تا اينجا براى طلب روزى متحمل شده‌اى . شفيق چون اين حرف را شنيد بازگشت و هرچه ثروت داشت ، صدقه داد و تا زمان مرگش ملازم عالمان و زاهدان شد .\r\nنظام\r\n خيز و كام دل ازين منزل ويران مطلب * غنچه‌ى عافيت از گلشن دوران مطلب\r\nباش قانع بنشان قدم ناقه‌ى صبر * خاك خور خاك در اين راه و ز كس نان مطلب\r\nپرده‌هاى دل سودا زده‌ى خونين را * بر سر خار كن و لاله‌ى نعمان مطلب\r\nدل پريشان مكن از ژنده‌ى صد پاره‌ى خوش * سر برون آر زدامان و گريبان مطلب \r\n*\r\n گردن چرا نهيم جفاى زمانه * زحمت چرا كشيم بهر كار مختصر\r\nدريا و كوه را بگذاريم و بگذريم * سيمرغ وار بحر گذاريم و خشك و تر \r\n يا بر مراد بر سر گردون نهيم پاى * يا مردوار بر سر همت كنيم سر \r\n\r\nعشق\r\nكسى از بزرگان نيمروز ( سيستان ) ، عاشق زنى بنام خورشيد شد . روزى به او پيامى رسانيد و او را خواست ، خورشيد شعرى از امير خسرو براى او نوشت كه :\r\nامير خسرو\r\n آفتاب نيمروزى و به خدمت كردنت * مىرسد خورشيد اگر در نيمه شب مىخوانيش \r\n\r\nاعتماد به دوست\r\nصاحب بن عباد به يكى از دوستانش نوشت : هركه به تو دل بندد چنان است به آب‌نما دل بسته‌باشد و هركه به تو متكى شود چنان پيرمردى است كه به حنا تكيه زده‌است . نه آب‌نما\r\n\r\n","description":"","footnote":"","page_name":" 569 ","page_number":569},
  {"content":"\r\n\r\nسردى آب مىآفريند و نه خضاب موى سياه آورد .\r\n\r\nعذر حيض\r\nمردى از زنش خواست كه شب نزد او بماند . زن عذر حيض خود را چنين بيان كرد :\r\n به‌قتل چون منى گر خاطرت خشنود مىگردد * به‌جان منت ولى تيغ تو خون آلود مىگردد \r\nنظامى\r\n زن گرنه يكى هزار باشد * در عهد ، كم استوار باشد\r\nچون نقش وفا و عهد بستند * بر نام زنان قلم شكستند\r\nزن دوست بود ولى زمانى * تا جز تو نيافت مهربانى\r\nزن راست نيارد آنچه بازد * جز زرق نسازد آنچه سازد\r\nبسيار جفاى زن كشيدند * در هيچ زنى وفا نديدند\r\nزن چيست فسانه گاه نيرنگ * در ظاهر صلح و در نهان جنگ\r\nدر دشمنى آفت جهان است * چون دوست شود بلاى جان است\r\nزن ميل به مرد بيش دارد * ليكن سروكار خويش دارد\r\nاين كار زنان دست باز است * افسون زنان بد دراز است \r\n\r\nكفاره‌ى ستايش\r\nعادت احمد معروف به ابن‌مدبر اين بود كه اگر شاعرى او را هجو مىكرد ، به دو تن از غلامانش دستور مىداد او را به مسجد ببرند و از وى جدا نشوند تا صد ركعت نماز بخواند .\r\n\r\nشاعر و صراف\r\nاديبى گويد : شاعر چون صراف است . اين دو مىكوشند آنچه از درهم‌هاى بدلى در كيسه خود دارند رواج دهند .\r\n\r\nنفس آلوده كننده هوا\r\nهارون الرشيد نزديك صبح به هم خواب خود مىگفت : برخيز تا از هواى خوب بهره بريم پيش از اينكه نفس مردم آن را به گند كشد .\r\n\r\nشعر عاشقانه\r\nخواجه حبيب‌اللَّه ساوه‌اى هروى كه وزير زمانه خود بود ، غلامى به نام نفس داشت .\r\nنرگسى فريفته آن غلام شد و بيمار گشت . خواجه ، نفس را فرستاد تا از او عيادت كند و با او\r\n\r\n","description":"","footnote":"","page_name":" 570 ","page_number":570},
  {"content":"\r\n\r\nمطلع شعرى از حافظ فرستاد كه :\r\n مژده اى دل كه مسيحا نفسى مىآيد * كه ز انفاس خوشش بوى كسى مىآيد \r\nنرگس بيت زير را سرود و همراه غلام براى خواجه فرستاد .\r\n تو مسيح و يافث پرسش زتو جان ناتوانم * زفراق مرده بودم نفس تو داد جانم \r\n\r\nعزت نفس\r\nكافى از امام باقر عليه السلام نقل كرده‌است كه امام خطاب به يكى از دوستان خود فرمود : مأيوس بودن از آنچه در دست مردم است موجب عزّت مؤمن در دينش مىشود .\r\n* مگر اين گفته حاتم را نشنيده‌اى كه : اگر درخت نااميدى در دل كاشتى ، ميوه ثروت مىچينى ، خاصه اگر نفس و طمع و فقر باخبر شوند .\r\n اذا ما غرست اليأس الفيته الغنى * اذا عرفته النفس والطمع والفقر \r\n\r\nحوادث جوى\r\nهاله ، قوس و قزح ، ستارگان دنباله دار ، نيز قرمزى آسمان و جابجا شدن ستارگان بزرگ ، همه دليل بر حوادث عالم است . همان‌طور كه اتصالات فلكى نيز بر همين مطلب دلالت مىكند . حكيمان در اين باره كتابها نوشته‌اند ، در اين باره كتاب حجيمى از يكى از حكيمان اسلامى ديدم كه به اين حوادث حتى هيجان بادها و بالا رفتن آنها و تأثيرشان در عالم حتى در ايجاد حيوان‌هاى عجيب و انسان‌هاى دو سر ، اشاره كرده‌است . از اين كتاب برخى چيزها را در كشكول آورده‌ام .\r\n\r\nتواضع\r\nبه سقراط گفتند : از كى حكمت در تو اثر كرد ؟ پاسخ داد : از وقتى كه نفس خود را حقير دانستم .\r\n\r\nحقارت دنيا\r\nيكى از بزرگان گويد : اگر خواستى حقارت دنيا را بشناسى ، ببين دنيا نزد كيست ؟\r\n\r\nطبيعت\r\nگفته شده‌است : طبيعت ، قدرتى الهى است كه در اجسام نفوذ كرده و با تحريك آنها ، آنان را مسخر خود نموده تا آنان را به درجه‌ى كمال معلوم شده براى آنها برساند . برخى نيز گفته‌اند : طبيعت ، اراده‌ى خداست .\r\n\r\n","description":"","footnote":"","page_name":" 571 ","page_number":571},
  {"content":"\r\n\r\n\r\nنور ستارگان\r\nدر باره‌ى نور ستارگان سه نظريه وجود دارد كه عبارتند از :\r\n1 - ستارگان همه از خود نور دارند مگر ماه كه نور آن از خورشيد است .\r\n2 - خورشيد ذاتاً نورانى است و بقيه كواكب از او نور مىگيرند .\r\n3 - ثوابت ذاتاً نور دارند و سيارات جز خورشيد ، همه از خورشيد نور مىگيرند .\r\nنظامى\r\n ز مغرورى كلاه از سر شود دور * مبادا كس به زور خويش مغرور\r\nبسا دهقان كه صد خرمن بكارد * ز صد خرمن يكى را بر ندارد\r\nتحمل را به خود كن رهنمونى * نچندانى كه بار آرد زبونى\r\nگر از هر باد چون برگى بلرزى * اگر كوهى شوى كاهى نيرزى\r\nاگر چه سيل بس با جوش باشد * چو در دريا رسد خاموش باشد \r\n چو خواهد بود وقت كار سازى * هم از اول نمايد بخت يارى ( بازى )\r\nبود سرمست را خوابى كفايت * گل نم ديده را آبى كفايت\r\nبه ترك خواب مىبايد شبى گفت * كه زير خاك مىبايد بسى خفت\r\nگلى اول برآرد طرف جويش * فزون باشد ز صد گلزار بويش\r\nكبوتر بچه چون آيد به‌پرواز * ز چنگ شه فتد در جنگل باز \r\n* در شرافت علم و عقل در مخزن الاسرار آورده‌است :\r\n دل به هنر ده نه به دعوا پرست * صيد هنر باش به هر جا كه هست\r\nهر كه در او جوهر داناييست * در همه كاريش توانايى است\r\nدشمن دانا كه غم جان بود * بهتر از آن دوست كه نادان بود\r\nمى كه حلال آمده در هر مقام * دشمنى عقل تو كردش حرام\r\nاز پى صاحب خبرانست كار * بىخبران را چه غم از روزگار \r\n* نظامى در كتاب اسكندرنامه آورده‌است :\r\n چه نيكو متاعى است كار آگهى * وزين نقد عالم مبادا تهى\r\nجهان آن‌كسى را بود در جهان * كه هست آگه از كار كار آگهان \r\n\r\n","description":"","footnote":"","page_name":" 572 ","page_number":572},
  {"content":"\r\n\r\n* و در كتاب خسرو شيرين آورده‌است :\r\n به‌دانش كوش تا دنيات بخشند * تو اسما خوان كه تا معنات بخشند\r\nقلم بركش به حرفى كان هوايى است * علم بركش به علمى كان خدايى است\r\nسخن كان از دماغ هوشمند است * گر از تحت‌الثرى آيد بلند است \r\n* و در كتاب هفت پيكر آورده‌است :\r\n قدر اهل هنر كسى داند * كه هنر نامه‌ها بسى خواند\r\nآنكه دانش نباشدش روزى * ننگش آيد زدانش آموزى\r\nخرد است آنكه زو رسد يارى * همه دارى اگر خرد دارى\r\nهر كه را در خرد ندارد ياد * آدمى صورتى است ديو نهاد\r\nآدمى نز پى علف خوارى است * از پى زيركى و هوشيارى است \r\n اى بسا تيز طبع كامل هوش * كه شد از كاهلى سفال فروش\r\nنيم خورد سگان صيد سگال * جز به تعليم علم نيست حلال\r\nسگ نداند كه راست رشته بود * آدمى شايد ار فرشته بود ؟\r\nكه هر آن چيز در شمار آيد * آن هنرمند را به كار آيد \r\n\r\nاخلاق خدا\r\nچون خداوند متعال به انسان كرامت بخشيده و بين همه‌ى موجودات او را برگزيده‌است .\r\nچنان كه خودش مىفرمايد :  إِنِّي جاعِلٌ فِي الْأَرْضِ خَلِيفَةً  « 1 » ، بر انسان‌ها واجب است به اخلاق خدا متخلق شوند و به اوصاف او خود را بيارايند . چرا كه حكيم ، سفيه را جانشين خود قرار نمىدهد و عالم ، جاهل را نايب نمىسازد . لذا پيامبر فرموده‌است : به اخلاق خدا متخلق شويد .\r\n\r\nفلسفه\r\nگفته‌اند : فلسفه ، تخلق به خداست ، هركه انسانيت خود را با دانش تكميل نكند و از ساير موجودات به مراتب بالاتر نرود ، مستحق نيست كه امور فلسفه به او سپرده شود و او در\r\n\r\n\r\n","description":"","footnote":"\r\n( 1 ) - بقره ، 30 .\r\n","page_name":" 573 ","page_number":573},
  {"content":"\r\n\r\nفلسفه تصرف كند و آن را مسخر خود نمايد . چرا كه توان امضاء احكام آن را ندارد و احكام آن را نمىتواند اجرا كند . او به‌خاطر اضطرابش ، در فلسفه خلل ايجاد مىكند و نظام آن را به هم مىزند . كه اگر كلاغى رهبر مردم شود ، جنبيدن مجوسى خواب‌آور است .\r\n اذا كان الغراب دليل قوم * فتناوس المجوس لهم مقيل « 1 » \r\nدليل آنچه گفتيم اين است كه علم و عمل محتاج هستند ، آن دو به منزله صورت و ماده هستند . پس همانطور كه صورت بدون ماده وجود ندارد و ماده بىصورت وجودى ندارد ، علم بىعمل هم ضايع و وجود عمل بىعلم هم محال است . چنان كه امام على عليه السلام مىفرمايد :\r\nدانش مقرون به عمل و خواهان آن است ، اگر عمل پاسخ داد ، مىماند و الا كوچ مىكند .\r\nگويند\r\n زمانه داشت ز من كينه‌ى كهن در دل * چو مبتلاى توام ديد مهربان گرديد\r\nسهلست از رقيب تنزل اگر كنى * هر چند دشمن است ببين در پناه كيست \r\n\r\nسختى دنيا\r\nربيع از ابوالعتاهية پرسيد : چگونه‌اى ؟ پاسخ داد : به خدا در سختى و در پى راه نجات هستم . اف بر اين زمانه كه با من چنان بازى كرد كه موج دريا با غريق .\r\n اصبحت واللَّه فى مضيق * هل من دليل على الطريق\r\nاف للدنيا تلاعبت بى * تلاعب الموج بالغريق \r\n\r\nعالم خانه خداست\r\nعلاءالدوله سمنانى در يكى از رساله‌هايش مىنويسد : اينكه گويند بر خدا لازم است اصلح را برگزيند ، نبايد تكفير شود . چون وى به آيه  كَتَبَ عَلى نَفْسِهِ الرَّحْمَةَ  « 2 » استدلال كرده‌است .\r\nنيز هركه مىگويد بر خدا چيزى واجب نيست ، نبايد مورد اعتراض قرار داد چون وى از هيبت خدا مىترسيده‌است . بنابراين ، سالك هر دو ، راه تربيت يافتگان را يافته‌است . قول سوم در اين مسئله اين است كه بانى اين جهان خداى قادر جبار است . او براى خانه‌ى خود شرّى خلق نكرده چون مخالف حكمت اوست . تو با اينكه موجود نادان و عاجزى هستى ،\r\n\r\n\r\n","description":"","footnote":"\r\n( 1 ) - اين شعر به صورت ديگرى مشهور است كه عبارت است از : اذا كان الغراب دليل قوم ، سيهديهم طريق الهالكينا . يعنى اگر كلاغى رهبر مردم شود ، نهايت كارشان هلاكت است .\r\n( 2 ) - انعام ، 12 .\r\n","page_name":" 574 ","page_number":574},
  {"content":"\r\n\r\nخانه‌اى بنا مىكنى و در اين خانه خلوتگاهى براى خودت ، مهمانخانه‌اى براى دوستانت ، غرفه‌اى براى نديمانت ، اتاقى براى همسرت ، مخزنى براى گوهرهاى گرانبها ، جايى براى عطور ، جايى براى نوشيدنىها ، جايى براى داروها ، محلى براى نگهدارى نان ، مطبخى براى پخت غذا ، جايى براى فضولات ، دستشويى براى شستشو ، محلى براى حمام ، اصطبلى براى حيوانات قرار مىدهى . همچنين برخى غلامان را براى همراهى و مجالست و برخى براى انجام كارهاو تهيه غذا و نوشيدنى ، برخى براى پخت و پز غذا و نان ، برخى براى جاروب كردن و پهن كردن بستر ، عده‌اى براى آتشدان و برخى مأمور كارهاى حيوانات قرار مىدهى . و كسى به تو اعتراض نمىكند كه چرا اين قسمت را براى دود قرار داده‌اى و آن قسمت براى آشغال قرار داده‌اى و اين قسمت را براى داروى تلخ گذاشته‌اى و اين قسمت را سفيد و مفروش و معطر كرده‌اى ؟ چرا اين غلام را براى جاروب و روشن كردن آتش معين كرده‌اى ؟ چرا فلان لباس فاخر را پوشيده‌اى ؟ هركه چنين سؤالهايى كند ، تو بر او به‌خاطر كم‌عقلى وى و نيز سبك بودن نظر و غلبه غفلتش مىخندى . تو غلامان را به كارى واداشته‌اى كه با استعداد آنها همخوانى داشته‌باشد و براى عمران خانه‌ات مفيدترين باشد .\r\nخداوند نيز آنچه مقتضاى هر كسى و هر چيزى است عطا كرده‌است و صلاح كار موجودات را در نظر گرفته‌است .\r\n\r\nمرگ\r\nبزرگى گويد : گوش خراش‌هاى دوران سخن گويند ، آيا گوشى هست بشنود ؟ فجايع دنيا بسيار است ، آيا نفسى به پرهيز از آنها خشنود است ؟ طمع و آرزوهاى دروغ بسيار است ، آيا باز هم براى رسيدن به آنها تلاش مىشود ؟ گوش و چشم خود را به كار گيريد . ببينيد و بشنويد ، آيا جز جدايى حس مىكنيد و آيا جز خبر مرگ فلان مىشنويد ؟ پدران بزرگان و فرزندان كوچكان كجا هستند ؟ دوستان كجايند ؟ ثروتمندان كجايند ؟ همه هدف تير دنيايند و مبتلا به آن شده‌اند . مردم از ديدارشان محروم شدند ، پريشانى بر آنها سايه انداخته ، اجساد آنها خاك شده و تا قيامت چنيند . چون قيامت رسد ضميرها آشكار و مخفىها نمايان گردد . اگر دو سه روز پس از مرگ قبر را بشكافيد ، مىبينيد چشمها از حدقه بيرون آمده ، صورت تيره شده آشنايان آنها را نشناسند و دوستان هميشگى فرار كنند .\r\nاينان در خوابگاهى خفته‌اند كه ديگران پيش از آنان خفته بودند و در گودالى قرار گرفته‌اند كه گذشتگان و آيندگان همه جمع شوند .\r\n\r\n","description":"","footnote":"","page_name":" 575 ","page_number":575},
  {"content":"\r\n\r\nاينك اى فرزند مردگان صداى مرگ را بشنو ، بدان تو هم دوام و بقايى ندارى ، به گذشتگان بنگر كه تعداد و قدرت آنها از تو بيش بود .\r\n\r\nزهرا عليها السلام ، سختى دنيا\r\nدر احياء العلوم از پيامبر خدا صلى الله عليه و آله نقل شده‌است كه : جابر مىگويد : پيامبر به خانه دخترش رفت و حضرت زهرا عليها السلام عبايى از پشم شتر بر دوش انداخته بود و گندم آرد مىكرد .\r\nرسول خدا او را با اين حال ديد گريه كرد و فرمود : اى فاطمه تلخى دنيا براى شيرينى آخرت بچش ، در همان وقت اين آيه نازل شد  وَ لَسَوْفَ يُعْطِيكَ رَبُّكَ فَتَرْضى .  « 1 »\r\n\r\nفقر\r\nدر همان كتاب آمده‌است : عايشه مىگويد : چهل شبانه روز گذشت در خانه رسول خدا آتشى افروخته نشد و چراغى روشن نگرديد . گفتند : با چه روزگار را سپرى مىكرديد ؟ گفت با خرما و آب .\r\n\r\nپارسا و عارف\r\nسرى سقطى گفته است : اگر زاهد از خود بگذرد ، از دنيا نصيبى نبرد و چون عارف به خود بپردازد ، از دنيا لذتى نبيند .\r\n\r\nپارسايى ، دنيا\r\nيحيى بن معاذ گويد : دنيا چون عروس است ، خواننده‌ى آن آرايشگر آن است . زاهد با زهد خودش روى دنيا را سياه مىنمايد و موى او را مىكند و لباسش را پاره مىنمايد . عارف به خدا مشغول است و به دنيا اعتنايى ندارد .\r\n\r\nرخسار معشوق\r\n شد شهره‌ى عشق از پرستيدن من * اين بود سزاى پند نشنيدن من\r\nخوش مىشود از ديدن روى تو دلم * چندانكه دل تو خوش ز ناديدن من \r\nنظامى\r\n جهان غم نيرزد به شادى گراى * نه از بهر غم كرده‌اند اين سراى\r\nجهان از پى شادى و دلخوشى است * نه از بهر بيداد و محنت كشى است\r\nنبايد به خود بر ستم داشتن * نبايد به خود درد و غم داشتن \r\n\r\n\r\n","description":"","footnote":"\r\n( 1 ) - ضحى ، 5 .\r\n","page_name":" 576 ","page_number":576},
  {"content":"\r\n\r\n اگر ترسى از رهزن و باج‌خواه * كه غارت كند آنچه بيند به راه\r\nبه درويش ده آنچه دارى نخست * كه بنگاه درويش را كس نجست\r\nبيا تا نشينيم و شادى كنيم * دمى در جهان كيقبادى كنيم\r\nيك امشب ز دولت ستانيم داد * زدى و ز فردا نياريم ياد\r\nدلى را كه سرمايه زندگى است * به تلخى سپردن نه فرخندگى است \r\nسعدى\r\n مشو در حساب جهان سخت گير * كه هر سخت‌گيرى بود سخت مير\r\nبه آسان گذارى دمى بى شمار * كه آسان زيد مرد آسان گذار\r\nز خاك آفريدت خداوند پاك * پس اى بنده افتادگى كن چو خاك\r\nز خاك آفريدت چو آتش مباش * حريص و جهان سوز و سركش مباش\r\nچو گردن كشيد آتش هولناك * به بيچارگى تن بينداخت خاك\r\nچو آن سرفرازى نمود اين كمى * از آن ديو كردند از اين آدمى\r\nفروتر شود هوشمند گزين * نهد شاخ پر ميوه سر بر زمين \r\nمولوى\r\n هزار شب زبراى هواى خود خفتى * يكى شبى چه شود از براى يار مخسب\r\nشبى كه مرگ بيايد بعنف در گويد * به حق تلخى آن شب كه ره سپار مخسب \r\n\r\nپند\r\nيكى از شناخته شده‌ها گويد : اى مرد دنيا براى اين آفريده شده‌است كه از او بگذرى نه بگزينى ، عبور كنى نه عمران نمايى . گرفتارىهاى بزرگى در پيش دارى ، بگو ببينم براى آنها چه مهيا كرده‌اى ؟ اگر خواهى همنشين بزرگان باشى ، از راحتى دست بردار و با دينداران مجالست كن و از اخلاق و اوصاف آنان بهره گير . اى مسكين تا به كى در از دست دادن غنيمت‌ها هستى و قلبت را در خواسته‌هاى حيوانى صرف مىكنى ؟ اگر نيت درستى دارى به سرانجام خويش بنگر و راه رفته‌ى آنها را سخت نپندار ، از مولاى آنها موفقيت خود را بخواه كه مولاى تو هم هست .\r\n\r\nخيار\r\nيكى از صوفيان به بغداد رفت و در كوچه‌هاى بغداد ، خيار فروشى فرياد مىزد كه ده تا خيار به يك درهم . صوفى به صورت خود زد و گفت : وقتى ده تا از خوبها به يك درهم باشد ،\r\n\r\n","description":"","footnote":"","page_name":" 577 ","page_number":577},
  {"content":"\r\n\r\nبدها چقدر ارزش دارند ؟\r\n\r\nخورشيد در طالع\r\nنزد منجمان وقتى خورشيد طالع است و يا ماه طالع است وقت خوبى نيست و البته زمانى كه خورشيد در برج طالع است بدتر است . در اين باره گفته شده :\r\n از قول حكيمان به جهان در سمر است * نير كه بود بطالع اندر ضرر است\r\nاين كار جهان از آن چنين با خطر است * كاندر درج طالع هر روزه خور است \r\n\r\nالحمدلله\r\nدر كشف الغمة از امام صادق عليه السلام روايت شده‌است كه : وقتى استر پدرم گم شد ، فرمود : اگر خدا استر مرا به من برگرداند ، آنچنان سپاسگزارى خدا نمايم كه خشنود شود . چيزى نگذشت كه استر پيدا شد . امام لباس خود را پوشيد و سوار استر شد و سر به آسمان برد و گفت : الحمدلله و چيزى افزوده نگفت و فرمود : چيزى از حمد خدا فروگذارى نكردم ، چرا كه همه‌ى حمدها در اين جمله داخل است .\r\n\r\nدوست\r\nكشف الغمة از امام باقر عليه السلام نقل كرده‌است : روزى به يارانش فرمودند : آيا بين شما كسى هست كه دست در جيب برادرش كند ، و هر اندازه خواست بردارد ؟ گفتند : نه . فرمود : پس هنوز دوست نيستيد .\r\n\r\nدنيا\r\nدر همان كتاب آمده‌است : از امام باقر عليه السلام پرسيدند : عالى قدرترين افراد كيست ؟ امام فرمود : هركه براى دنيا قدر و ارجى قائل نباشد .\r\n\r\nيقين\r\nدر همان كتاب از امام باقر عليه السلام آمده‌است : ايمان در دل ثابت است و يقين خاطره‌ى قلبى است . هرگاه عبور يقين به قلب افتد ، چون براده آهن است و زمانى كه يقين از قلب خارج شود ، چون كهنه لباسى است .\r\n\r\nپند پيامبر به امام على عليه السلام ، دنيا\r\nدر بين سفارشهاى پيامبر صلى الله عليه و آله به امام على عليه السلام آمده‌است : اى على بدترين مردم كسى است كه آخرتش را به‌خاطر دنيا بفروشد و بدتر از او كسى است كه آخرتش براى دنياى غير خود بفروشد .\r\n\r\n","description":"","footnote":"","page_name":" 578 ","page_number":578},
  {"content":"\r\n\r\nاى على همه‌ى گذشتگان و آيندگان در قيامت مىگويند : اى كاش در دنيا بيش از خوراكشان نداشتند .\r\n\r\nسيد عرب\r\nبه عربى گفتند : سيد شما كيست ؟ گفت : هركه رأى او بر خواسته نفس او غلبه داشته‌باشد و رضايت او بر غضب وى چيره شده‌باشد و آزارش را از قبيله بردارد و بردبارى و بخشش او عموميت داشته‌باشد .\r\n* به عربى گفتند : بزرگ قبيله‌ى شما كيست ؟ گفت : روزگار آنها را نيازمند من نموده‌است .\r\n\r\nسلام\r\nدو دوست از كنار خانه‌ى خالد بن صفوان گذشتند . يكى از آن دو سلام كرد و ديگرى خوددارى نمود . خالد گفت : سلام كننده را برترى داده و از ديگرى چشم پوشى مىكنم .\r\n\r\nتأديب به عزل\r\nوقتى كسرى از يكى از مديرانش ناراحت شد ، اطرافيانش گفتند : او را از عطايا محروم كنيد . كسرى گفت : خير ، بايد او را از موقعيت معزول كرد . چون سلاطين ، تجاوزگران را به دورى از مقام ادب مىكنند نه كاستن مواجب .\r\n\r\nعزت باطل\r\nراضى بالله مىگويد : هركه در پى عزت باطل باشد ، خدا او را به حق به ذلت دچار مىكند .\r\n\r\nمصيبت\r\nنصربن سيار گويد : هر چيزى به نظر كوچك مىآيد تا اينكه بزرگ مىشود ، مگر مصيبت كه بزرگ است و بعداً كوچك مىشود .\r\nنظامى\r\n جهان آن به كه دانا تلخ گيرد * كه شيرين زندگانى تلخ مىرد\r\nكسى كز زندگى با درد و داغ است * بوقت مرگ خندان چون چراغ است\r\nزمانه خود جز اين كارى ندارند * كه اندوهى دهد جانى ستاند\r\nكفى گل در همه روى زمين نيست * كه در وى خون چندين آدمى نيست\r\nدو كس را روزگار آزاد داراست * يكى كو مرد و ديگر كونزاد است\r\nدر اين سنگ و در اين گل مرد فرهنگ * نه گل بر گل نهد نى سنگ بر سنگ \r\n\r\n","description":"","footnote":"","page_name":" 579 ","page_number":579},
  {"content":"\r\n\r\n منه دل بر جهان كاين مرد ناكس * جوانمردى نخواهد كرد با كس\r\nمباش ايمن كه اين درياى پر جوش * نكرد است آدمى خوردن فراموش \r\n چه خوش باغى است باغ زندگانى * گر ايمن بودى از باغ خزانى\r\nخوش است اين كهنه دير پر فسانه * اگر مردن نبودى در ميانه\r\nازين سرد آمد اين كاخ دلاويز * كه چون جا گرم كردى گويدت خيز\r\nاگر صد سال مانى ور يكى روز * ببايد رفت از اين كاخ دل‌افروز\r\nزن و فرزند و مال و دولت و زور * همه هستند همره تا لب گور\r\nروند اين همرهان غمناك با تو * نيايد هيچ كس در خاك با تو\r\nبه مرگ و زندگى در خواب و مستى * تويى با خويشتن هر جا كه هستى\r\nچه بخشد مرد را اين سفله ايام * كه يك يك باز نستاند سرانجام\r\nشنيدستم كه افلاطون شب و روز * به گريه داشتى چشم جهان سوز\r\nبپرسيدند ازو كاين گريه از چيست * بگفتا چشم كس بيهوده نگريست\r\nاز آن گريم كه جسم و جان دمساز * به‌هم خو كرده‌اند از دير گه باز\r\nجدا خواهند شد از آشنايى * همى گريم از آن روز جدايى \r\n\r\nدست تقدير\r\nعون الدين بن هبيره ، كه اديب و وزير بود ، گويد : با پيرمردى ظاهرالصلاح در بغداد دوست بودم . وقتى نزديك مرگش رسيد ، سيصد دينار به من داد و گفت : مرا تجهيز كن و در قبرستان معروف به خاك بسپار و باقى را به هر كسىكه مستحق مىدانى بده . وقتى از دنيا رفت ، او را تجهيز و تدفين كردم ، حين بازگشت اسب من سكندرى خورد و كيسه پولها به دجله افتاد ، فرياد زدم لا حول و لا قوة الا بالله ، كسى در آن نزديكى بود ، جلو آمد و از ماجرا پرسيد ، من داستان را براى او شرح دادم . وى لباس‌هايش را درآورد و در همانجا خود را به دجله انداخت و چيزى نگذشت كه كيسه پول را به دندان گرفته و از آب خارج شد . پنج دينار به او دستمزد دادم ، از خوشحالى در پوست خود نمىگنجيد و مىگفت : خوراكى نيافته‌است و ضمناً پدرش را نفرين مىكرد . من او را از اين كار باز داشتم . گفت : پدرم با اينكه توانگر است و حال ما را مىداند از ما دورى مىكند و از قضا امروز از دنيا رفته است . پرسيدم كه بود ، از قضا همان پيرمردى را معرفى كرد كه با من دوست بود . عده‌اى را براى تصديق ادعاى او خواستم ، همه تصديق كردند ، همه‌ى پولها را به او دادم .\r\n\r\n","description":"","footnote":"","page_name":" 580 ","page_number":580},
  {"content":"\r\n\r\n\r\nجوانمرد\r\nحكيمى گويد : حد جوانمردى آن است كه در خفا كارى نكنى كه آشكارا از انجام آن بيمناك هستى .\r\nديگرى گفته : جوانمردى ترك لذت است چنانچه لذت بردن ترك جوانمردى است .\r\n\r\nقضا و قدر\r\nقضا ، وجود جميع موجودات در لوح محفوظ است به اجمال ، قدر تفضيل اين اجمال است به ايجاد مواد خارجى يكى پس از ديگرى بعد از تعلق علم ازلى خدا به آن .\r\nگويند\r\n آنچه بر صفحه گل بود و زبان بلبل * يك سخن بود چو در هر دو تأمل كردم \r\n*\r\n رفتى وز ديده خواب شد بيگانه * وز صبر دل خراب شد بيگانه\r\nدور از تو چنان شبى به روز آوردم * كاندر نظر آفتاب شد بيگانه \r\n\r\nخمول\r\nقاضى ابوالحسن گرگانى گويد : چيزى لذيذتر از دانش نزد من نيست ، من هم در پى مونسى غير او نيستم . آرى وقتى از لذت زندگى برخوردار شدم كه در خانه نشستم و با كتاب همنشين شدم ، ذلت در مجالست با مردم است . از آنان بپرهيز تا ارجمند باشى .\r\n ليس عندى شى الذ من العلم * فلا ابتغى سواه انيسا\r\nما تطعمت لذة العيش حتى * صرت للبيت والكتاب جليسا\r\nانما الذل فى مخالطة الناس * فدعهم و عش عزيزاً رئيسا \r\n\r\nريشه حكمت\r\nانباذقلس حكيم ، حكمت را از داود عليه السلام سپس لقمان گرفته‌است و ارسطو طاليس حكمت را از انباذقلس گرفته‌است .\r\n\r\nراغولى\r\nمحمد بن حسين راغولى از علماء بزرگ است . وى كتابى در تفسير و حديث در چهار صد جلد نگاشته‌است و آن را قيدالاوابد ناميده ، وفات وى سال 559 بوده‌است .\r\n\r\nچلبى\r\nلحين بن احمد بن ظاهر چلبى ، از دانشمندان ادب است ، شعرى لطيف و زيبا دارد . وى\r\n\r\n","description":"","footnote":"","page_name":" 581 ","page_number":581},
  {"content":"\r\n\r\nمتولد سال 575 است .\r\nوى روزى براى تفريح به باغ ملك ظاهر غياث‌الدين كه باغى براى خود فراهم و باغبانى به نام مالك بر آن گمارده بود ، رفت ؛ ولى مالك او را راه نداد . يحيى بر در باغ نوشت : اى مالك به غياث‌الدين بگو تو امروز مالك اموال شده‌اى ، بوستانى چون بهشت فراهم كرده‌اى ، چرا پاسبان آن را مالك گذاشته‌اى ، مالك پاسبان جهنم است .\r\n قل لغياث الدين يا مالكا * اضحى لا ملاك الورى مالكا\r\nبه نيت فردوسا فلم انت قد * صيرت فيها خازناً مالكا \r\n\r\nكنيه‌ى حيوانات\r\nدر كنيه برخى حيوانات گفته شده‌است : شير ، ابوالحرث . كفتار ، ام‌عامر . روباه ، ابوالحصين .\r\nپلنگ ، ابوعون . گرگ ، ابوجعده . سگ ، ابوناصح . استر ، ابوالاثقال . الاغ ، ابوزياد . خروس ، ابويقظان . گربه ، ام‌خداش . مرغابى ، ام‌حفصه . موش ، ام‌فاسد . سوسك ، ام‌سالم .\r\n\r\nكنيه‌ى اشياء\r\nدر كنيه برخى اشيا گفته شده‌است : دينار ، ابوالفضل و ابوالحُسْن . درهم ، ابوكبر و ابوصالح .\r\nنان ، ابوجابر . نمك ، ابوصابر . سبزى ، ابوجميل . گوشت ، ابوالخصيب . برنج ، ابولؤلؤ . پنير ، ابومسافر . گردو ، ابومقاتل . شير ، ابوالابيض . تخم مرغ ، ابوالاصفر . آش ، ام‌جابر . تريد آبگوشت ، ابوراجع . آب ، ابوحيان . اشنان ، ابوالنقاء .\r\n\r\nميوه اصحاب\r\nيكى از تابعان گويد : ميوه‌ى ياران پيامبر نان گندم بود .\r\n\r\nاعتماد به غير\r\nيكى از صوفيان گويد : بزرگترين حجاب بين بنده و خدا آن است كه انسان خود به كار خويش پردازد و بر عاجزى چون خود تكيه كند .\r\n\r\nكليله و دمنه منظوم\r\nابان بن عبدالحميد بن لاحق بصرى از شاعران نامور بود وى براى يحيى بن خالد بن برمك ، كليله و دمنه را در چهارده هزار بيت و در مدت سه ماه به شعر در آورد و مطابق ابيات آن ، چهارده هزار دينار جايزه گرفت .\r\nفضل بن يحيى نيز پنج هزار دينار به او جايزه داد . رودكى نيز در سال 330 ، كليله و دمنه را در دوازده هزار بيت به شعر درآورد و جايزه زياد گرفت . از جمله‌ى آن اشعار اين است . :\r\n\r\n","description":"","footnote":"","page_name":" 582 ","page_number":582},
  {"content":"\r\n\r\n هر كه نامخت از گذشت روزگار * هيچ ناموزد ز هيچ آموزگار \r\n\r\nشاكر دانش\r\nفراء نحوى ، معلم دو فرزند مأمون بود . آنان به احترام معلم ، هر وقت از اتاق مىرفت كفش‌هايش را جفت مىكردند . مأمون آنها را به اين فرمان داده بود . آنان هر كدام يك لنگ كفش استاد را در برابر پاى او مىگذاشتند .\r\n\r\nخنده و قيامت\r\nامام مجتبى عليه السلام به جوانى رسيد كه مىخنديد . به وى فرمود : اى مرد : از صراط عبور كرده‌اى ؟ گفت : نه . فرمود : به بهشت مىروى يا جهنم ؟ جوان گفت : نمىدانم . فرمود : پس علت اين خنده چيست ؟ راوى مىگويد : كسى پس از آن ، اين جوان را خندان نديد .\r\n\r\nصبر\r\nاز كسى سؤال شد بزرگترين صبر چيست ؟ گفت : مجالست با كسىكه با اخلاق او همراه نيستى و دورى از وى نيز ممكن نيست .\r\n* از كسى علامت صبر پرسيده شد ، گفت : گلايه نكردن از ناراحتى و بيان نكردن آن .\r\n* امام باقر از پدرش امام سجاد از پدرش امام حسين از پدرش امام على عليهم السلام نقل كرده‌است كه : از قرض خود به رسول خدا گلايه كردم . فرمود : اى على بگو :\r\nاللهم اغننى بحلالك عن حرامك و بفضلك عمن سواك .\r\nاگر به اندازه كوه صبير قرض داشته‌باشى خدا آن را ادا كند .\r\n\r\nكمترين شرك\r\nدر كتاب كافى در باب شرك از امام صادق عليه السلام سؤال شد كه كمترين چيزى كه بنده به آن مشرك مىشود ، چيست ؟ امام فرمود : كسىكه چيزى ابداع كند و بر آن حبّ و بغض داشته‌باشد .\r\n\r\nشرك طاعت\r\nهمچنين در اين كتاب در تفسير آيه شريفه  وَ ما يُؤْمِنُ أَكْثَرُهُمْ بِاللَّهِ إِلَّا وَ هُمْ مُشْرِكُونَ  « 1 » ، آمده‌است : مراد شرك در اطاعت است نه شرك در عبادت .\r\n\r\n\r\n","description":"","footnote":"\r\n( 1 ) - يوسف ، 106 .\r\n","page_name":" 583 ","page_number":583},
  {"content":"\r\n\r\n\r\nدوست\r\nابواسحق ابراهيم بن على بن يوسف شيرازى فيروزآبادى ، فقيه شافعى بود . در باره‌ى او گفته‌اند اگر شافعى او را مىديد به او مىباليد . اشعار زيبايى دارد از جمله گفته است كه :\r\nهرگاه بر خلاف نظر دوست خود رفتار كردى ، و او حرفى نزد ، ديگر ادعاى دوستى با او نكن كه جز رنج از دوستى او بهره‌اى نمىبرى .\r\n اذا تخلف عن صديق * و لم يعاتبك فى التخلف\r\nفلا تعد بعدهااليه * فانما وده تكلف \r\n\r\nوصف معشوق\r\nابوطيب متنبى گويد : سه دسته از موى سرش را افشان كرد و در يك شب چهار شب را جلوه داد . و به صورت در برابر ماه آسمان ايستاد و در آن واحد دو ماه را آشكار كرد .\r\n نشرت ثلاث ذوابيب من شعرها * فى ليلة فأرت ليالى اربعا\r\nواستقبلت قمرالسماء بوجهها * فأرتنى القمرين فى وقت معاً \r\n\r\nبحث بيانى\r\nاين شعر از جمله نشانه‌هاى تغليب است كه در كتابهاى معانى آن را به عنوان شاهد مثال مىآورند و حق هم همين است . متنبى صورت معشوقه را خورشيد تصور كرده‌است . فاضل چلبى در حاشيه مطول گويد : يعنى صورت او به‌خاطر شدت صفا و صيقلى بودن آن ، صورت ماه را از خود منعكس كرده‌است ، همانند صورتى كه در آينه مىافتد . البته اين برداشت قدرى تحكم زاست و ممكن است مراد شاعر اين نباشد . ولى به هر حال اين معنا از معناى ديگر براى شعر بهتر است چرا كه در غير اين صورت نگريستن به ماه فايده‌اى نداشت و صرف وجود آن زن ، وجود دو ماه را بيان مىكرد .\r\nعلاوه اينكه تعجب شاعر از قصيده هم معنا نمىداشت ، چرا كه مطلق نگريستن به ماه و خورشيد در يك آن امكان‌پذير است .\r\nمغنى اللبيب از تبريزى نقل كرده‌است كه اگر مراد اين باشد كه شاعر دو ماه را اراده كرده‌است ، تغليب نيست . البته ديگر تعجب شاعر اثرى ندارد ، چه اينكه مراد ماه آسمان و زمين مىباشد . پس هرچند بيان تبريزى دور از قاعده نيست ولى اكثر ادبا شعر را مثال براى تغليب آورده‌اند .\r\nمحمد بن منصور ، شاگرد غزالى بود و در فقه ماهر بود . كتاب المحيط فى شرح الوسيط در\r\n\r\n","description":"","footnote":"","page_name":" 584 ","page_number":584},
  {"content":"\r\n\r\nده مجلد و الانتصاف فى مسائل الخلاف از اوست . شعر نيز مىگفته‌است .\r\nاز جمله گفته است : گويند هرگاه نور خورشيد به آب بتابد موى درون آب چون مار به خود مىپيچد . باور نكردم اين مطلب را تا اينكه موهاى دو گونه‌اش به عرق رخسار معشوقه آغشته شد و دل مرا گزيد . فهميدم راست است .\r\n و قالوا يصيرالشعر فى الماء حيه * اذاالشمس لاقته فما قلته حقاً\r\nفلماالتوى صدغاه فى ماء وجهه * و قد لسعا قلبى تيقنته صدقا \r\n\r\nعدل ، رضا به گناه ، صبر ، نادان\r\nامام جواد عليه السلام مىفرمايد : روز اجراى عدالت بر ظالم ، سخت‌تر از روز ستم ظالم بر مظلوم است . و نيز فرموده‌است : هركه عمل زشتى را تحسين كند ، شريك آن است . و نيز فرموده‌است : هركه دوست دارد بماند ، بايد قلبى صبور براى مصائب داشته‌باشد . و نيز فرمود : اگر نادان ساكت بماند ، مردم اختلاف نكنند .\r\n\r\nزيبايى\r\nابن منجم واعظ ، اشعار شيوايى دارد از جمله مىگويد : در پناه كار نيك باش و به زيبايى خود افتخار نكن . زيرا زيبايى زنان در صورت آنان و زيبايى مردان در كار نيك است .\r\n تحصن بافعالك الصالحات * و لا تعجبن بحسن جليل\r\nفحسن النساء جمال الوجوه * و حسن الرجال وجوه الجميل \r\n\r\nحدود خدا\r\nدر نهج‌البلاغه آمده‌است : خداوند بر شما فرائضى را واجب كرده ، آنها را ضايع نكنيد و حدودى وضع كرده ، از آنها تجاوز نكنيد و از اشيايى نهى كرده ، آنها را هتك نكنيد و از اشيايى سكوت كرده ، نه اينكه به‌خاطر فراموشى نگويد ، شما در باره‌ى آنها خود را به زحمت نيندازيد .\r\n\r\nيحيى بن سلامه\r\nيحيى بن سلامة بن الحصين الحصكفى ، در حصن‌كيفا از ديار بكر بزرگ شد . وى شيعى بود و اشعارى زيبا دارد از جمله گفته است : به خدا اگر تمام دنيا و روزى آن در اختيار ما باشد ، معتقديم كه آزاد مرد زير بار ذلت نرود ، حال آنكه دنيا فانى است .\r\n واللَّه لو كانت الدنيا باجمعها * تبقى علينا و يبقى رزقها رغداً\r\nما كان من حق حر ان يذل لها * فكيف و هى متاع تضمحل غداً \r\n\r\n","description":"","footnote":"","page_name":" 585 ","page_number":585},
  {"content":"\r\n\r\nسنايى\r\n شد و بر او تنگ اين جهان سترگ * كه جهان خُرد بود و مرد بزرگ \r\n\r\nدانش\r\nحكيمى به دوستانش مىگفت : دانش فراگيريد كه اگر زمانه شما را نكوهش كند ، بهتر از اين است كه به‌خاطر شما نكوهش شود .\r\n\r\nذات\r\nابوالقاسم عبدالواحد بن على بن برهان گويد : اينكه متكلمان به خدا ، ذات گويند صحيح نيست چون اسامى و صفات خداوند تاء تأنيث نمىپذيرد به‌همين خاطر به خدا علامه نمىگويند ، در حالى كه ذات مؤنث ذو به معناى صاحب است .\r\nگويند\r\n غافل مشو كه مركب مردان مرد را * در سنگلاخ باديه پيها بريده‌اند\r\nنوميد هم مباش كه رندان جرعه نوش * ناگه به يك خروش به منزل رسيده‌اند \r\n\r\nغيبت\r\nگفته‌اند : غيبت تلاش انسان عاجز است .\r\nگويند\r\n رفتم بر اسب تا به جرمش بكشم * گفتا كه نخست بشنو اين عذر خوشم\r\nنه گاو زمينم كه جهان بردارم * يا چرخ چهارمم كه خورشيد كشم \r\n\r\nديوانه\r\nفضل مافروجى در كتابى كه در محاسن اصفهان نوشته‌است ، آورده‌است : در اصفهان ديوانه‌اى بود شيرين كلام ، زيبا جواب ، روزى در مجلس اميرى حاضر شد و پيراهن او آغشته به مدفوع بود . امير گفت : اين چيست ؟ مجنون گفت : مركب ، بوى خوش لباس نويسنده است .\r\nروزى به وى گفتند : چرا نماز نمىخوانى ؟ گفت : زمين باير ، ماليات ندارد . وقتى امير دستور داد پول زيادى از مردم بگيرند تا ديوار شهر را اصلاح كند ، گفت : امير مىخواهد شهر را باغ كند ، چون داخل آن را ويران و ديوار آن را آباد مىكند .\r\n\r\nيحيى و عيسى ، خوشحالى\r\nدر كتاب انيس‌الخاطر آمده‌است : در ديدار يحيى با عيسى بن مريم عليه السلام يحيى گفت : از\r\n\r\n","description":"","footnote":"","page_name":" 586 ","page_number":586},
  {"content":"\r\n\r\nكارهاى سهوى كه انجام مىدهى خود را ايمن مىبينى ؟ عيسى پاسخ داد : اين گونه كه تو غم زده‌اى ، گويا از رحمت خدا مأيوسى ؟ يحيى گفت : حركت نكنيم تا وحى نازل شود ، وحى بر آن دو نازل گرديد كه : محبوبترين شما لب خندان‌ترين شما و خوش گمان‌ترين شما به من است .\r\n\r\nشكر نعمت ، بلا\r\nعيسى عليه السلام بر پيرى كور گذشت كه پيسى داشت و زمين گير و مفلوج بود و گوشتهاى بدنش از بيمارى خوره ريخته بود و مىگفت : سپاس خداى را كه به من عافيت داد در بسيارى از چيزهايى كه مردم را به آن مبتلا كرد .\r\nعيسى گفت : اى مرد ! خدا چه بلايى را از تو دور داشته شده‌است ؟ گفت : اى عيسى من از كسى كه معرفت قلبى مرا به خدا ندارد بهترم . عيسى گفت : راست گفتى ، دستت را بياور ، در همان لحظه با ولايت عيسى عليه السلام از زيباترين مردم زمان خود شد و خدا هر بيمارى بر او بود بر طرف كرد ، او همواره مصاحب عيسى عليه السلام شد .\r\n\r\nحديث قدسى و قرآن\r\nفرق حديث قدسى و قرآن در اين است كه قرآن از جبرئيل امين شنيده مىشود ولى حديث قدسى از الهامات است ، قرآن به‌همين عبارت شنيده مىشود و لذا معجزه است ولى در حقيقت حديث قدسى ، عبارت مخصوصى لحاظ نشده بلكه مراد از آن معنا است .\r\n\r\nضرب المَثل\r\nراغب در ذريعه گويد : هر كلامى كه به عنوان ضرب المثل آورده شود و مراد از آن عبرت گرفتن باشد نه آزمايش كردن مردم ، در حقيقت دروغ شمرده نمىشود . مىبينيم كسانى كه به شدت از دروغ مىپرهيزند ، از اين ضرب المثل‌ها پرهيز نمىكنند . مثلًا براى بيان مدارا بر دشمن و مهربانى با سلاطين از اين بهره مىبرند ، شير و گرگ و روباهى ، گورخر و آهو و خرگوش شكار كردند ، شير به گرگ فرمان داد آنها را قسمت كند . گرگ گفت گورخر از آن تو ، آهو از آن من و خرگوش از آن روباه باشد . شير ناراحت شد و گرگ را با چنگال خود مجروح كرد و به روباه فرمان داد آن سه حيوان را تقسيم كند ، روباه گفت : گورخر صبحانه‌ى تو ، آهو ناهار تو و خرگوش شام تو باشد . شير گفت : چگونه به اين قسمت پى بردى ؟ روباه گفت : از لباس قرمزى كه بر تن گرگ كردى .\r\nدر قرآن نيز از ضرب المثل استفاده شده‌است . مثل :  إِنَّ هذا أَخِي لَهُ تِسْعٌ وَ تِسْعُونَ نَعْجَةً \r\n\r\n","description":"","footnote":"","page_name":" 587 ","page_number":587},
  {"content":"\r\n\r\n وَ لِيَ نَعْجَةٌ واحِدَةٌ . . .  « 1 » ، بحثى نيست كه پوشيده گويى در جاى خود لازم است . همانطور كه از پيامبر نقل است كه فرمود : وقتى از تو پرسيدند : از كجايى ؟ بگو از آب . و نيز سخن ابراهيم عليه السلام كه گفت :  بَلْ فَعَلَهُ كَبِيرُهُمْ .  « 2 »\r\nراغب در ذريعه گويد : هركه مىخواهد از همسايگى خدا و توجه به او بهره برد ، چنان كه خدا فرموده  فَفِرُّوا إِلَى اللَّهِ  « 3 » و پيامبر فرموده\r\nسافروا و تغنموا\r\nمسافرت كنيد تا غنيمت يابيد ، بايستى همه‌ى علومش را زاد خود قرار داده و در هر منزلگاهى به اندازه لزوم از آنها بهره ببرد ، و خوشحال نباشد كه همه چيز هر علم را فهميده‌است . چه اينكه اگر آدمى توان عمر خود را در مسير يك دانش خرج كند باز قعر آن را درك نمىكند و بهره كامل از آن نبرد .\r\nخداوند به ما مىفرمايد : آنان كه حرفها را مىشنوند و برترين آن را مىپذيرند . آنان هدايت يافتگان خدا و صاحبان خرد هستند  الَّذِينَ يَسْتَمِعُونَ الْقَوْلَ فَيَتَّبِعُونَ أَحْسَنَهُ أُولئِكَ الَّذِينَ هَداهُمُ اللَّهُ وَ أُولئِكَ هُمْ أُولُوا الْأَلْبابِ  « 4 » ، امير مؤمنان عليه السلام نيز فرموده‌است : علم بسيار است . از هر چيزى نيكوترين آن را برگزين .\r\nحكيمى در اين باره گفته است : درخت كم‌بارى كه ميوه شيرين دهد ، شايسته نكوهش نيست . پس بهتر است در صورتى وارد دانش ديگر شود كه از دانش پيشين به قدر نياز بهره برده‌باشد . خدا مىفرمايد :  الَّذِينَ آتَيْناهُمُ الْكِتابَ يَتْلُونَهُ حَقَّ تِلاوَتِهِ . . .  « 5 » يعنى داخل فن ديگر نمىشوند تا مادامى كه علماً و عملًا آن را تكميل كرده‌باشند .\r\nنيز لازم است دانش مهم‌تر را بر مهم ترجيح دهد . بسيارى از مردم به ترك اصول در پى رسيدن به مقصد هستند .\r\nلازم بر جوينده دانش اين است كه هدف او از هر علمى اين باشد كه به مراحل نهايى آن راه يابد ، و نهايت هر علمى معرفت خداى متعال است و همه‌ى علوم غلامان آن علم هستند و آن علم آقاى آنهاست .\r\n\r\n\r\n","description":"","footnote":"\r\n( 1 ) - ص ، 23 .\r\n( 2 ) - انبياء ، 63 .\r\n( 3 ) - ذاريات ، 50 .\r\n( 4 ) - زمر ، 18 .\r\n( 5 ) - بقره ، 121 .\r\n","page_name":" 588 ","page_number":588},
  {"content":"\r\n\r\nفخر رازى در باب هشتم از تفسير فاتحه مىنويسد : ما در كتابهاى عزائم با ذكرهايى مواجه مىشويم كه معناى آنها را نمىدانيم . گاهى نوشتن آنها هم معلوم نيست . لازم است ذكرهاى معلوم نسبت به اذكار مجهول ، بيشتر قرائت شوند . البته ممكن است كسى بگويد :\r\nبيشتر مردم توان درك فهم اين اذكار را ندارند ، وقتى اين اذكار معلومه را خواندند و ظاهر آن را فهميدند ، چون نفس قوى الهى ندارند كه حقايق آنها را دريابند ، تأثيرپذير نمىشوند و نفوس آنها از ماديات خارج نمىشود و توانى براى فهم اذكار در خود نمىبينند . ولى اگر به كلمات مجهوله توجه كنند و معناى آنها را نفهمند ، در اين صورت چون مىپندارند اين كلمات همان كلمات الهى است ، ترسى بر آنها چيره مىشود و حاصل آن رغبتى براى فهم آن كلمات مىباشد و همين امر ، نيرويى در تأثير آن الفاظ در آنها ايجاد مىكند . اين همان علتى است كه ما را وادار مىكند كه اين اذكار را بخوانيم .\r\n\r\nترك امام على عليه السلام\r\nراغب در الذريعه مىنويسد : از سلمة بن كميل پرسيدند : چرا مردم دست از على برداشتند ، در حالى كه وى در هر خيرى ، دندان قاطعى بود ؟ گفت : چون نور چشم مردم كوتاه‌تر بود از نور او و مردم به هم شكلهاى خود متمايل‌تر هستند .\r\n\r\nتزكيه\r\nحكيمى گويد : قلبهايتان را كه معبر فرشتگان است ، قبر حيوانات هلاك كننده قرار ندهيد .\r\nصالح\r\n گر يار و دوست منع كنندم ز عشق او * دشمن هزار مرتبه برتر ز يار و دوست \r\nسعدى\r\n شنيدم كه وقتى سحرگاه عيد * ز گرمابه بيرون شدى بايزيد\r\nيكى طشت خاكسترش بىخبر * فرو ريختند از سرايى به سر\r\nهمى گفت ژوليده دستار و موى * كف دست شكرانه مالان به روى \r\n كه‌اى نفس من در خور آتشم * ز خاكسترى روى در هم كشم \r\n\r\nايمان و عمل صالح\r\nگفته شده در معبدى ، مجسمه دو حكيم الهى را ساخته بودند و در دست يكى از آنها برگه‌اى بود كه نوشته شده بود : اگر كارى را به آخر رساندى ، نپندار تو چنين كرده‌اى ، تا اينكه\r\n\r\n","description":"","footnote":"","page_name":" 589 ","page_number":589},
  {"content":"\r\n\r\nخدا را بشناسى و بدانى او مسبب الاسباب و ايجاد كننده همه چيز است .\r\nدر دست ديگرى نوشته شده بود : پيش از اينكه خدا را بشناسم ، تشنه كام بودم و چون او را شناختم بدون آب سيراب شدم . خداوند بالاتر از سخن هر حكيمى مىفرمايد : بگذار مردم به بازى خود سرگرم باشند  . . . ثُمَّ ذَرْهُمْ فِي خَوْضِهِمْ يَلْعَبُونَ .  « 1 » يعنى بايد خدا را چنان كه شايسته است بشناسى . البته مراد از شناخت ، شناخت زبانى نيست ، چرا كه معرفت زبانى اگر با معرفت باطنى و قلبى همراه نباشد ، مؤثر نخواهد بود . رسول خدا عليه السلام مىفرمايد :\r\nهركس خالص و مخلص بگويد لا إله الا الله ، داخل بهشت گردد .\r\nمن قال لا إله الا الله خالصاً و مخلصاً دخل الجنه .\r\nسزاوار است آدمى دانش خود را با عمل توأم كند ، چرا كه علم بىعمل ، بستر گناه است . به‌همين جهت است كه ياد ايمان بدون عمل صالح نشايد . خدا مىفرمايد :\r\n إِلَيْهِ يَصْعَدُ الْكَلِمُ الطَّيِّبُ وَ الْعَمَلُ الصَّالِحُ يَرْفَعُهُ . . .  « 2 » ، حكيمان گويند دانش پايه و عمل به آن ساختمان است . بديهى است پايه بىساختمان باطل است .\r\nحكيمى به مردى كه دانش بسيار مىاندوخت و به آن عمل نمىكرد ، گفت : اى مرد وقتى عمر خود را در جمع آورى اسلحه از بين مىبرى ، كى جنگ مىكنى ؟\r\n\r\nشوخى بىجا\r\nشاعرى در نكوهش شوخى آورده‌است : با مردان شوخى نكن كه شوخى اميد سلامت در آن نيست ، جراحت لسان را بايد به‌خاطر آورى كه چه بسا از حرفى ، خونى جارى شود .\r\n لا تمزحن الرجال ان مزجوا * لم ارقوا ما تمازحوا سلموا\r\nفالجرح جرح اللسان تعلمه * و رب قول سيل منه دم \r\nگويند\r\n هر چه آن پيشم نهاده دست عقل و حس و وهم * كبريايش سنگ بطلان اندر آن انداخته \r\n\r\nحكومت\r\nعده‌اى از خواص مأمون در بيمارى كه به همان جان داد به عيادت او رفتند . وى دستور داده بود كه بسترى از سرگين حيوانات فراهم كنند و بر آن خاكستر پهن نمايند . وى بر آن\r\n\r\n\r\n","description":"","footnote":"\r\n( 1 ) - انعام ، 91 .\r\n( 2 ) - فاطر ، 10 .\r\n","page_name":" 590 ","page_number":590},
  {"content":"\r\n\r\nمىغلطيد و مىگفت : اى كسىكه حكومتش زايل نمىشود ، ببخش آنكه حكومتش زايل شد ، همين را مىگفت تا از دنيا رفت .\r\n\r\nتوحيد\r\nصاحب منازل‌السائرين در ميان درجه سوم توحيد يعنى توحيد خاص‌الخاص گفته است :\r\nتوحيدى است كه خدا آن را مخصوص خود گردانيده‌است و خود مستحق آن است ، اسرارى از آن توحيد را در سرير برگزيدگان خود دميده‌است و از بقيه‌ى انسانها محفوظ داشته‌است و آنان را از رسيدن به آن درمانده نموده‌است . بهترين اشاره به اين توحيد اين است كه آن كلامى رمزى است با اينكه همين رمز علتى است كه توحيد بدون اسقاط آن رمز صحيح نيست . اين جمله مهمى است كه علما به اطراف آن اشاره نموده و ويژگيهايى براى آن بيان كرده‌اند . البته اين توحيد خارج از عبارت و صفت و اشارت است و استفاده از آن سخت است كه اصحاب رياضت و صاحبدلان را بدان راه است . متكلمان در مقام عين‌الجمع به آن نگاه خاص دارند و با اشاره از آن حرف مىزنند چه اينكه زبان از بيان آن عاجز است و اشاره‌اى به آن نرسد .\r\nمولوى\r\n در عدم ما مستحقان كى بديم * كه برين جان و بر اين دانش زديم\r\nما نبوديم و تقاضامان نبود * لطف تو ناگفته‌ى ما مىشنود\r\nدنيى و عقبى حجاب عاشق است * ميل آنها كى ز عاشق لايق است \r\nعطار اشعار زير را سروده كه شاهد آيه شريفه  لِكُلِّ امْرِئٍ مِنْهُمْ يَوْمَئِذٍ شَأْنٌ يُغْنِيهِ  « 1 » است .\r\nعطار\r\nوى در استشهاد به آيه شريفه  لِكُلِّ امْرِئٍ مِنْهُمْ يَوْمَئِذٍ شَأْنٌ يُغْنِيهِ  مىگويد :\r\n كشتى آورد در دريا شكست * تخته‌اى زآنجمله بر بالا نشست\r\nگربه و موشى چو بر آن تخته ماند * كارشان با يكديگر ناپحته ماند\r\nنه ز گربه موش را روى گريز * نه بموش آن گربه را چنگال تيز\r\nهر دوشان از هول درياى عجب * در تحير باز مانده خشك لب\r\nدر قيامت نيز اين غوغا بود * يعنى آنجا نه تو و نه ما بود \r\n\r\n\r\n","description":"","footnote":"\r\n( 1 ) - عبس ، 37 .\r\n","page_name":" 591 ","page_number":591},
  {"content":"\r\n\r\n*\r\n چشم عبرت بين چرا در قصر شاهان ننگرد * تا چسان از حادثات دور گردون شد خراب\r\nپرده دارى مىكند بر طاق كسرى عنكبوت * جغد نوبت مىزند بر قلعه‌ى افراسياب \r\n*\r\n خوبى همين كرشمه و ناز و خرام نيست * بسيار شيوه‌هاست بتان را كه نام نيست \r\n*\r\n خاموش شد عالم به شب تا چست باشى در طلب * زيرا كه بانگ و عربده تشويش خلوت خانه شد \r\nمولوى\r\n جانها را بسته‌اند از آب و گل * چون رهند از آب و گلها شاد دل\r\nدر هواى عشق حق رقصان شوند * محو قرص بدر بىنقصان شوند\r\nچون نقاب تن رود از روى روح * از لقاى دوست يابد صد فتوح\r\nمىزند جان در جهان آبگون * نعره‌ى يا ليت قومى يعلمون \r\nگويم\r\n*\r\n در اول چو خواهى كنى مال جمع * بسى رنج بر خويش بايد گماشت\r\nپس از بهر آن تا بماند بجاى * شب و روز مىبايدش پاس داشت\r\nوز اين جمله اين‌حال مشكل‌تر است * كه آخر به حسرت ببايد گذاشت \r\nگويم\r\n*\r\n ملك ملك اوست او خود مالكست * غير ذاتش كل شىء هالك است\r\nهالك آمد پيش وجهش هست و نيست * هستى اندر نيستى خود طرفه‌ايست \r\nگويند\r\n خاطرم جمع است از بدگويى دشمن كه يار * گوش بر حرفش نيندازد چو نام من برد \r\n\r\n","description":"","footnote":"","page_name":" 592 ","page_number":592},
  {"content":"\r\n\r\n\r\nدانش خدا\r\nبوعلى در رساله‌اى در باره‌ى علم خدا مىنويسد : علم همان حصول صورت معلوم است كه مثال مطابق امر خارجى است . صورت معلومات پيش از وجود در علم او بوده‌است اين صورتها در موضوع ديگرى حاصل نمىشود چون مستلزم دور و تسلسل باطل است . و نيز مراد صور ( مثل ) افلاطونى نيست كه ما نپذيرفتيم و نيز صور موجودات خارجيه نيست ، زيرا علم همان صورت است و وجود خارجى ندارد . چون اين احتمالات در باره‌ى علم خدا صحيح نيست بايد بگوئيم علم خدا در صقع ربوبيت است .\r\nاگر اين مطلب قابل درك نبود ، باكى نيست چرا كه عظمت آن علم برتر از آن است كه در ادراك آيد ، و راهى به اين شناخت وجود ندارد و آدمى نبايد خود را به زحمت اندازد در مسيرى كه فرشتگان مقرب و انبياء و اولياء درمانده‌اند از وصول به آن ، مگر كسىكه خدا بر او تفضلى كند . اگر مىخواهى پرتوى از آن علم را دريابى ، بايد مجاهده كنى ، و در خلوتها تفكر نمايى ، و لايه‌هاى قلب خود را از هرچه غير اوست خالى سازى تا حادثه‌اى اتفاق افتد و تو به آن اطمينان يا بى .\r\nگويند\r\n خواجه را بين كه از سحر تا شام * دارد انديشه‌ى شراب و طعام\r\nشكم از خوشدلى و خوشحالى * گاه پر مىكند گهى خالى\r\nفارغ از خلد و ايمن از دوزخ * جاى او مزبله است تا مطبخ \r\nنظامى\r\n همه ساله نباشد كامكارى * گهى باشد عزيزى گاه خوارى\r\nنماند جاودان طالع به يك خوى * نماند آب دايم در يكى جوى\r\nدرين صندل سراى آبنوسى * گهى ماتم بود گاهى عروسى\r\nبه‌جايى بانگ مطرب مىكند ساز * بجايى مويه‌گر بردارد آواز\r\nبسا رخنه كه اصل محكمىهاست * بسا آن ده كه در وى خرمىهاست\r\nفلك چون كارسازىها نمايد * نخست از پرده بازيها نمايد\r\nبسا قفلى كه بندش ناپديد است * چو وابينى نه قفل است آن كليد است \r\nگويند\r\n خواجه پندارد كه دارد حاصلى * حاصل خواجه بجز پندار نيست \r\n\r\n","description":"","footnote":"","page_name":" 593 ","page_number":593},
  {"content":"\r\n\r\n\r\nقران نحسين\r\nدر شب دوازدهم ماه مبارك رمضان سال هزار هجرى ، قران دو نحس يعنى مريخ و زحل در برج سلطان اتفاق افتاد و آن حكايت مىكند از فتنه‌اى بزرگ در عالم كه مايه هرج و مرج و نابودى عمارات عاليه و پراكندگى لشكر است .\r\nالبته اين حوادث زياد طولانى نيست و به سرعت نظم حاكم مىشود ، حال مردم بهتر شود ، توجه به دين افزوده گردد خصوصاً در سال چهارم اين قران و خدا آگاه است .\r\n\r\nقران علويين\r\nدر شب پنجشنبه بيست و دوم رجب سال هزار و دوازده هجرى ، قران علويين يعنى زحل و مشترى در برج قوس اتفاق افتد و اين دلالت بر تغيير حال مردم حتى دين آنها دارد . اكثر شهرهاى مشهور ويران شوند ، برخى از زمين زير آب رود ، بزرگان از دنيا بروند ، و غير آنها آشكار شوند ، حكومت به كسى صاحب شوكت كه كارهاى خارق العاده كند سپرده شود ، او با شمشير خروج كند و بيشترين مركوب او شتر است . بر مملكت چيره مىشود ولى علماء و صالحان با او مخالفت مىكنند ، در دوران او حوادث بزرگى اتفاق افتد ، شايد اين شخص همان مهدى موعود باشد ، كه در آخرالزمان خروج مىكند ، مردم به پوشيدن لباسهاى پنبه و پشم با رنگهاى تيره روى مىآورند . در عالم حوادث عجيبى پيش مىآيد اهل قهستان ، گرگان ، دماوند ، بغداد و اصفهان ، ارتقاع مقام مىيابند و در امور حكومت دخالت مىكنند و از آن بهره‌مند مىشوند . اعوان و انصار خروج كننده در يارى وى ثابت قدم هستند وى تعبير خواب مىداند و البته خدا عالم به حقايق است .\r\nگويند\r\n دلم ز وصل تسلى نمىشود امروز * اگر غلط نكنم هجر يار نزديكست \r\nگويند\r\n خوى با ما كن و با بىخبران خوى مكن * دم هر ماده خرى را چو خران بوى مكن\r\nاول و آخر تو عشق ازل خواهد بود * چون زن فاحشه هر شب تو دگر شوى مكن \r\n روى را پاك بشو عيب بر آيينه منه * نقد خود را سره كن عيب ترازوى مكن \r\n\r\nجمع دوات\r\nجمع دوات ، دويات است . مانند حصاة و حصيات . و نيز جمع آن دوى است ، مانند نوات و نوى . و گاهى نيز بر دوى جمع بسته مىشود ، مانند فتاة و فتى ، ولى دوايا جمع الجمع است .\r\n\r\n","description":"","footnote":"","page_name":" 594 ","page_number":594},
  {"content":"\r\n\r\n\r\nريا\r\nدر نهج‌البلاغه امام على عليه السلام آمده‌است : خدايا من پناه مىبرم به تو از اينكه ظاهرم را در برابر مردم خوب جلوه دهى و باطن زشت مرا بپوشانى ، تا رياكار شوم و كارى كنم كه تو از زشتى آنها باخبرى ، مردم مرا به حسن ظاهر شناسند و تو به‌خاطر اعمال در خفايم از من غضب كنى ، به مردم نزديك شوم و از تو دور گردم .\r\n\r\nواليس\r\nمردم ، واليس از حكماى زمان خود را ، ديوانه مىخواندند . وى مىگويد : دوستى ثروت ميخ شرارت است و دوستى شر ميخ عيب‌ها است .\r\nاز او در پيرى پرسيدند : چگونه‌اى ؟ در پاسخ گفت : كم كم مىميرم .\r\nاز او پرسيدند از سلاطين ايران و يا روم ، كدام بهترند ؟ گفت : هر كدام كه جلو خشم خود را بگيرد .\r\nوى مىگفت : اگر دنيا به كسىكه از او فرار مىكند ، دست يابد ، او را مجروح مىكند و اگر به كسى كه وى طالب دنيا است ، دست يابد ، او را هلاك مىكند .\r\nبه او گفتند : سلطان تو را دوست دارد . گفت : غنىتر از او ( خدا ) ، ملك را دوست دارد ؟\r\nمىگويد : حق نفس خود را ادا كن چرا كه حق دشمن تو است و با تو مخاصمه كند ، اگر حق آن را نپردازى .\r\n\r\nپادشاهى\r\nحكيمى گفته است : سلطان چون كوه صعب العبورى است كه ميوه‌هاى خوب و حيوانات درنده دارد . بالا رفتن دشوار و جاى گرفتن دشوارتر است .\r\n\r\nياران پادشاه\r\nنيز گفته‌اند : دوستان سلطان چون گروهى هستند كه از كوه بالا رفته و به زير افتاده‌اند ، هر كه بالاتر است به هلاكت نزديك‌تر است .\r\nظهير فاريابى\r\n مرا ز دست هنرهاى خويشتن فرياد * كه هر يكى بدگر گونه داردم ناشاد\r\nتنم گداخته شد در عنا چو موم از فكر * كه آتش از چه فتاد است در دل فولاد \r\n\r\n","description":"","footnote":"","page_name":" 595 ","page_number":595},
  {"content":"\r\n\r\n چمن چگونه برآراست قامت عرعر * صبا چگونه به پيراست طره‌ى شمشاد\r\nدلم چه مايه جگر خورد تا بدانستم * كه آدمى ز چه پيدا شد و پرى ز چه زاد\r\nو ليك هيچم از اين در عراق حاصل نيست * خوشا فسانه‌ى شيرين و قصه‌ى فرهاد\r\nتنعمى كه من از فضل در جهان ديدم * همان جفاى پدر بود و سياى استاد\r\nامل ز رغبت او در سخا همى نازد * چو دايگان عروس از حريصى داماد \r\n\r\nدنيا\r\nسليمان بن داود عليهما السلام از كنار درختى گذشت كه پرنده‌اى بر آن آواز مىخواند ، سليمان به يارانش گفت : مىدانيد چه مىخواند ؟ گفتند : خدا و رسولش داناتر است . سليمان گفت :\r\nمىگويد : اكنون نصفى از يك خرما خوردم ، خاك بر سر دنيا .\r\n\r\nاخلاص\r\nعارفى گويد : وقتى ظاهر و باطن آدمى مساوى شود ، نشانه انصاف است و چون باطنش بهتر باشد ، نشانه فضيلت است و اگر ظاهرش بهتر باشد نشانه هلاكت است .\r\nجامى\r\n صيد جويى بدشت دام نهاد * آهوى وحشيش بدام افتاد\r\nبست پايش چو بود در دل وى * كه برد زنده تا نواحى حى\r\nنا نهاده ز دشت پا بيرون * شد دوچار وى از قضا مجنون\r\nديد آن پاى بسته آهو را * از دل خسته خواست آه او را\r\nگفتش اين صيد را چه آزارى * دست و پا بسته‌اش چرا دارى\r\nاو به صورت مشابه ليلى است * گر بليلى ببخشيش اولى است\r\nنرگسش را نداده سرمه جلى * ورنه بودى بعينه او ليلى\r\nگردنش را نسوده عقد گهر * ورنه ليلى بدى همه يكسر\r\nخواند از شوق يار فرزانه * صد از اينسان فسون و افسانه \r\n\r\n","description":"","footnote":"","page_name":" 596 ","page_number":596},
  {"content":"\r\n\r\n رام شد صيد پيشه ز افسونش * داد رشته بدست مجنونش \r\n دست خود طوق گردن او ساخت * به زبان تفقدش بنواخت\r\nبوسه بر چشم و گردن او داد * رشته از دست و پاى او بگشاد\r\nگفت رو رو فداى ليلى باش * همچو من در دعاى ليلى باش\r\nلاله مىخور بجاى خار و گياه * وز خدا سرخ روييش مىخواه\r\nسبزه مىخور بگرد چشمه و جوى * بهر سرسبزيش دعا مىگوى\r\nتا زليلى بود ترا بويى * كم مباد از وجود تو مويى\r\nشاد زى از عنايت مولى * در حماى حمايت ليلى \r\nسعدى\r\n سالها بر تو بگذرد كه گذر * نكنى سوى تربت پدرت\r\nتو بجاى پدر چه كردى خير * كه همان چشم دارى از پسرت \r\nگويند « 1 »\r\n آنها كه محيط علم و آداب شدند * در مجلس فضل شمع اصحاب شدند\r\nره زين شب تاريك نبردند برون * گفتند فسانه‌اى و در خواب شدند \r\nنظامى\r\n جهان چيست بگذر ز نيرنگ او * رهايى به چنگ آور از چنگ او\r\nفلك در بلندى زمين در مغاك * يكى طشت خون و يكى طشت خاك\r\nنبشته درين هر دو آلوده طشت * ز خون سياوش بسى سر گذشت\r\nجهان گر چه آرامگاهى خوش است * شتابنده را لعل در آتش است\r\nمقيمى نبينى درين باغ كس * تماشا كند هر يكى يك نفس\r\nدو در دارد اين باغ آراسته * در و بند از اين هر دو برخاسته\r\nدرآى از در باغ و بنگر تمام * ز ديگر در باغ بيرون خرام\r\nدرو هر دمى نوبرى مىرسد * يكى مىرود ديگرى مىرسد\r\nنه‌ايم آمده از پى دلخوشى * مگر از پى رنج و محنت كشى \r\n درين دم كه دارى بشادى به‌هيچ * كه آينده و رفته هيچ است هيچ \r\n\r\n\r\n","description":"","footnote":"\r\n( 1 ) - رباعى مزبور در رباعيات خيام آمده و از اوست .\r\n","page_name":" 597 ","page_number":597},
  {"content":"\r\n\r\nدر كتاب مخزن الاسرار به مناسبت تجرد گويد :\r\n*\r\n بگذر از اين خواب و خيالات او * بر پر از اين خاك و خرابات او\r\nشحنه‌ى اين غار چو غارتگر است * مفلسى از محتشمى خوشتر است\r\nحكم چو بر عاقبت انديشى است * محتشمى بنده‌ى درويشى است\r\nكيسه برانند در اين رهگذر * هر كه تهى كيسه‌تر آسوده‌تر \r\nنيز در دوستى گرفتن با آزادان گويد :\r\n*\r\n سر مكش از صحبت صاحبدلان * دست مدار از كمر مقبلان\r\nخار كه هم صحبتى گل كند * غاليه در دامن سنبل كند\r\nزنده بود طالع دولت پرست * بنده‌ى دولت شو ، هر جا كه هست \r\n\r\nكندن علف\r\nدر كتابى ديدم عبداللَّه مبارك با برخى صوفيان در سبزه زارى اجتماع كرده‌بودند . يكى از صوفيان علفى از زمين كند . عبداللَّه به او گفت : مرتكب پنج خطا شدى . از ياد خدا اعراض كردى ، به چيزى مشغول شدى كه نفعى به حال تو ندارد ، ديگران را به اين عمل تشويق كردى ، تسبيح گويى را از ياد خدا بازداشتى ، حجتى عليه خود براى خدا در قيامت به پا كردى .\r\n\r\nعقل و هوى و حرص\r\nحكيمان براى انسان و كار او با عقل و هوا و حرص خود ، مثالى را مطرح مىكنند و آن اين است : شكارچى سوار بر اسب ، با سگ شكارى خود به شكار مىرود ، اگر شكارچى از سگ خود پيروى كند ، سگ به هر سو و براى هر مردارى مىدود و شكارچى و مركب او را هلاك مىكند . اگر شكارچى از اسب خود پيروى كند ، آن حيوان به كوه و دمن و خار و خاشاك مىرود و هر سه را هلاك كند ، ولى اگر شكارچى خود اراده داشته‌باشد و سگ و اسب مطيع وى شوند ، از آب گواراى در راه و بهترين منزلگاه بهره برد و حال هر سه خوش شود .\r\nنظامى\r\n شرف خواهى بگرد مقبلان گرد * كه زود از مقبلان مقبل شود مرد\r\nچو بر سنبل چرد آهوى تاتار * نسيمش بوى مشك آرد پديدار \r\n\r\n","description":"","footnote":"","page_name":" 598 ","page_number":598},
  {"content":"\r\n\r\n بهاء در بزرگ از بهر اينست * كز اول با بزرگان همنشين است \r\nگويند\r\n اى از تو مرا اميد بهبودى نه * با ما تو چنانچه پيش ازين بودى نه\r\nمىدانستم كه عهد و پيمان مرا * در هم شكنى ولى بدين زودى نه \r\nنظامى\r\n زين ره كه گياش تيغ تيز است * بگريز كه مصلحت گريز است\r\nاين ديو كده نه جاى نيل است * برخيز كه رهگذر سيل است\r\nچون بارت نيست باج نبود * بر ويرانه خراج نبود\r\nبشتاب كه راحت از جهان رفت * آهسته مرو كه كاروان رفت\r\nآنكس كه درين دهش مقام است * آسوده دلى بر او حرام است\r\nگيتى كه سر وفا ندارد * گويى كه كس آشنا ندارد \r\n چون قامت ما براى غرق است * كوتاه و دراز را چه فرق است \r\n\r\nاعداد قرآنى\r\nاديبى گويد در حضور يكى از اميران بغداد بودم . طبقى از نوعى شيرينى به‌نام لوزينه در مقابل او بود . ديوانه‌اى شيرين سخن وارد شد و پرسيد : امير ، در اين طبق چيست ؟ امير يكى از آنها را نزد او انداخت ، ديوانه دومى را طلب كرد و اين آيه را خواند  إِذْ أَرْسَلْنا إِلَيْهِمُ اثْنَيْنِ  امير دومى را نزد او انداخت . ديوانه سومى را خواست و اين آيه را خواند  فَعَزَّزْنا بِثالِثٍ  ، امير سومى را نزد او انداخت . ديوانه چهارمى را طلب كرد و اين آيه را خواند  فَخُذْ أَرْبَعَةً مِنَ الطَّيْرِ  ، امير چهارمى را هم نزد او انداخت . ديوانه پنجمى را طلب كرد و اين آيه را خواند ،  يَقُولُونَ خَمْسَةٌ سادِسُهُمْ كَلْبُهُمْ  ، امير پنجمى را هم نزد او انداخت . ديوانه ششمى را طلب كرد و اين آيه را خواند  فِي سِتَّةِ أَيَّامٍ  ، امير ششمى را هم به او داد . ديوانه هفتمى را طلب كرد و آيه سبع السماوات خواند . امير هفتمى را هم به او داد ، ديوانه هشتمى را خواست و آيه  ثَمانِيَةَ أَزْواجٍ  را خواند ، امير هشتمى را به او داد ، ديوانه نهمى را خواست و آيه  تِسْعَةُ رَهْطٍ  را خواند .\r\nامير نهمى را هم به او داد ، ديوانه دهمى را طلب كرد و آيه  تِلْكَ عَشَرَةٌ كامِلَةٌ  خواند ، امير دهمين را هم به او داد . ديوانه يازدهمين را طلب كرد و  أَحَدَ عَشَرَ كَوْكَباً  را خواند ، امير يازدهمين را به او داد . ديوانه دوازدهمين را طلب كرد و آيه  عِدَّةَ الشُّهُورِ عِنْدَ اللَّهِ اثْنا عَشَرَ شَهْراً  قرائت كرد ، امير دوازدهمين را به او داد . ديوانه لوزينه بيشتر طلب كرد تا به بيست\r\n\r\n","description":"","footnote":"","page_name":" 599 ","page_number":599},
  {"content":"\r\n\r\nرسيد و آيه  إِنْ يَكُنْ مِنْكُمْ عِشْرُونَ صابِرُونَ  را خواند ، جمع لوزينه‌هاى وى بيست شد . ديوانه  يَغْلِبُوا مِائَتَيْنِ  خواند و امير گفت : طبق را به او بدهيد . ديوانه گفت : اگر طبق را نمىدادى  مِائَةِ أَلْفٍ أَوْ يَزِيدُونَ  مىخواندم و صد هزار طلب مىكردم .\r\n\r\nادب علنى\r\nهشام بن عبدالملك به معلم فرزندش گفت : وقتى از او كلمه‌اى اشتباه شنيدى ، او را در مجلس و حضور من تأديب نكن . ممكن است در ذهنش بماند و بيشتر از اشتباه خود از آن ياد كند ، وقت خلوت او را ادب كن .\r\nجامى\r\n بهانه سازم و سويش روم ولى چو بپرسد * چكار آمده‌اى كم كنم بهانه خود را \r\n\r\nعهد شكنى\r\nدر كتاب تاريخى ديدم هادى عباسى كنيزى به نام غادر داشت ، بسيار زيبا و اديب و لطيف بود و از همه‌ى خوانندگان بهتر ترانه مىخواند و هادى فريفته او شده بود . شبى كه همان كنيز نديم او بود و ترانه مىخواند ، رنگ چهره هادى تغيير كرد . كنيز پرسيد چه شده ؟\r\nگفت : هم اكنون به‌خاطرم خطور كرد كه مرده‌ام و برادرم هارون به جاى من نشسته است و تو با او هستى . كنيزك گفت : پس از تو خدا مرا زنده ندارد ، و در پى رفع اين خيال از ذهن او شد . هادى گفت : بايد سوگند ياد كنى كه پس از من با او خلوت نكنى . كنيزك سوگند و عهد غليظ ياد كرد . هادى سپس نزد هارون رفت و گفت : بايد سوگند ياد كنى كه پس از من با غادر خلوت نكنى و او سوگند ياد كرد و عهد نمود . چند ماه نگذشت كه هادى مرد و هارون خليفه شد و غادر را خواست و او حاضر شد و فرمان داد نديم او شود . غادر گفت : امير با آن قسمها و عهدها چه مىكند ، هارون گفت : كفاره آنها را از تو و خودم داده‌ام و با او خلوت كرد و به شدت به او ميل پيدا كرد و بى او لحظه‌اى آرام نبود . در يكى از شبها كه كنيزك در كنار هارون خوابيده بود ، سراسيمه از خواب برخواست ، هارون پرسيد چه شده ؟ كنيزك گفت :\r\nبرادرت را بخواب ديدم كه چند بيت شعر به من خطاب كرد كه : عهدم را مخالفت كردى پس از اينكه به قبر رفتم ، عهد مرا فراموش كردى و همبستر برادرم شدى ، حيله كردى و درست انتخاب كرده كسىكه اسم تو غادر يعنى حيله گر گذاشته‌است . آرزو دارم اين همبسترى دوامى نداشته‌باشد و چرخ زمانه به نفع تو نگردد و پيش از صبح نزد من در قبر آيى .\r\n اخلفت عهدى بعد ما * جاورت سكان المقابر \r\n\r\n","description":"","footnote":"","page_name":" 600 ","page_number":600},
  {"content":"\r\n\r\n و نسيتنى و حنثت فى * ايمانك زورالفواجر\r\nو نكحت غادرة اخى * صدق الذى سماك غادر\r\nلايهنك الالف الجديد * ولا تدر عنك الدوائر\r\nولحقتنى قبل الصباح * وصرت حيث غدوت صاير \r\nكنيزك گفت : گمان مىكنم امشب مرگ من است ، هارون او را دلدارى داد ولى او باور نكرد . لرزه‌اى بر اندامش افتاد و مرد .\r\n\r\nمسأله فقهى\r\nابن سماك واعظى شيرين بيان بود . هرچند اطلاعات علمى او كم بود و كلامش به مذاق صوفيه خوش مىآمد ، ولى در مجالس او بسيارى مىنشستند . روزى در مجلس وعظ ، طلبه‌اى كاغذى به او داد ، ابن‌سماك آن را باز كرد ، ديد استفتاء شرعى است و نوشته‌است :\r\nعلماء در باره‌ى مردى كه از دنيا رفته و ورثه‌اى به شرح ذيل دارد چه مىگويند و تركه چگونه تقسيم شود . . . ؟ ابن‌سماك وقتى ديد پرسش در باره‌ى ارثيه است با خشم كاغذ را بر زمين انداخت و گفت : سخن ما مطابق مرام قومى است كه وقتى بميرند ؟ چيزى به جاى نمىگذارند ، حاضران از حاضرجوابى او در شگفت شدند .\r\n\r\nتضمين خدا و انسان\r\nكسى از پارسايى خواست موعظه‌اى كامل و محقر بيان كند ، پارسا گفت : به آنچه كه تضمين آن به خدا داده‌اى مشغول باش ، و آن توجه كامل به خدا است ، و آنچه كه خدا براى تو تضمين كرده ، ترك كن ، و آن طلب روزى است .\r\nيكى از حاكمان به كبوتر بازى علاقه‌اى بسيار داشت . روزى با دربان خود كه او هم كبوتر باز بود ، مسابقه كبوتر بازى دادند . وى به وزير نوشت كه بنگرد كبوتر شاه زودتر به مقصد رسيده‌است يا كبوتر دربان ؛ وزير در فكر بود كه چگونه به شاه بنويسد كبوتر دربان زودتر رسيده‌است ، لذا نوشت : اى بزرگى كه بر هر تلاشگرى چيره است . كبوتر تو پيش گرفت و زمانى كه وارد شهر شد ، كبوتر دربان در پيشگاهش بود . شاه خرسند شد و جايزه داد .\r\n ياايهاالمولى الذى جده * لكل جد قاهر غالب\r\nطايرك السابق لكنه * اتى و فى خدمته حاجب \r\n\r\nجمال و كمال\r\nبشر بن مفضل حكايت كرده‌است كه : با حاجيان بوديم و به روستايى رسيديم ، گفتند زنى\r\n\r\n","description":"","footnote":"","page_name":" 601 ","page_number":601},
  {"content":"\r\n\r\nدر نهايت زيبايى ، اينجا است كه مار گزيده را درمان كند . خواستيم او را ببينيم . رفيقى را طلبيديم و با پاره چوبى پاى او را خونين كرديم و با پارچه‌اى پيچيديم ، نزد او رفتيم و گفتيم اين مرد مار گزيده‌است . زنى چون خورشيد تابان از خرگاه خارج شد و به پا نگاه كرد و گفت ، مار او را نگزيده اين پا با پاره چوبى زخم شده كه مار بر آن پاره چوب ادرار كرده و درمان ندارد و تا غروب آفتاب مىميرد . هنوز آفتاب غروب نكرد كه آن مرد از دنيا رفت و ما متعجب از پيشگويى او بوديم .\r\n\r\nعشق مجنون\r\nبزرگان عرب به پدر ابوقيس مجنون پيشنهاد كردند كه او را به مكه ببرد و طواف دهد و از خدا عافيت او را بخواهد . وقتى در منى بودند ، زنى خواهرش را صدا زد و گفت : ليلى ، مجنون بيهوش بر زمين افتاد و پدرش خيال كرد مرده‌است . پس از چندى به هوش آمد و گفت :\r\nوقتى در منى بودم ، صدايى به گوشم رسيد كه آتش شوق مرا شعله ور كرد ، نام ليلى بر زبان آورد كه هم نام ليلى من است . پرنده‌اى عقل از كله ما خارج كرد و دل ما را بريان ساخت .\r\n وداع دعى اذ نحن بالخيف من منى * فهيج الاشواق الفؤاد و ما يدرى\r\nدعى باسم ليلى غيرها فكانما * اطار بليلى طائر كان فى صدرى \r\n\r\nتواضع ، بخشش\r\nحكيمى گويد : برترين مردم كسى است كه در مقام رفيع خود متواضع باشد ، و زمان قدرت عفو كند و با نيرومندى از انصاف خارج نشود .\r\n\r\nاخلاق مطابق طبيعت و شغل\r\nاديبى گويد : هركه ادعا كرد كه ديده‌است شتربانى خوش‌اخلاق يا جلودار بداخلاق يا سياستمدارى كه جوى دزدى نكرده يا خياطى كه از لباسى ندزديده يا نابينايى كه تند مىدود يا معلم بچه‌هايى كه كم عقل نيست يا آدم كوتاه‌قدى كه متكبر نيست يا آدم درازى كه كج نيست ، ادعايش را تصديق نكن .\r\n\r\nتعبير خواب\r\nزنى نزد خواب‌گذارى رفت و گفت : در خواب ديدم ، خوشه گندمى سرانگشت من سبز شده‌است . خواب‌گذار گفت : دوك ريس هستى و هزينه زندگى تو از اين راه تأمين مىشود .\r\n\r\nحدود خدا\r\nابن‌هرمه بر منصور عباسى وارد شد ، منصور او را اكرام كرد و گفت : نيازت چيست ؟\r\n\r\n","description":"","footnote":"","page_name":" 602 ","page_number":602},
  {"content":"\r\n\r\nابن‌هرمه گفت : به والى مدينه بنويس هرگاه شراب خوردم و مرا نزد او بردند ، حد مرا جارى نكند . منصور گفت : من توان ابطال حدود ندارم . چيزى ديگر بخواه ، ابن‌هرمه گفت : حاجتى غير اين ندارم . منصور اصرار كرد ، و او از بيان حاجت ابا كرد و همان را خواست . منصور دستور داد به والى مدينه بنويسند : هرگاه ابن‌هرمه را با حالت مستى نزد تو آوردند به وى هشتاد ضربه و به كسىكه او را آورده ، صد ضربه بزن . پس از آن ابن‌هرمه مست در كوچه‌هاى مدينه مىگشت و كسى جرأت نداشت او را به دارالاماره ببرد .\r\n\r\nتفسير حمد\r\nراغب در تفسير كبير خود ذيل آيه  الْحَمْدُ لِلَّهِ رَبِّ الْعالَمِينَ  « 1 » مىگويد : هركه در دنيا مدح و ستايش مىشود به‌خاطر داشتن چهار صفت است . چون ذاتاً بىعيب است و هرچند احسان نكند ، چنين كسى قابل ستايش است . چون احسان كند ، قابل ستايش است . چون انتظار احسان بيشتر در آينده دارى قابل ستايش است ، چون از قدرت او بيمناكى ، قابل ستايش است . خدا مىفرمايد : اگر به‌خاطر كمال ذاتى من باشد قابل ستايشم ، اگر براى احسان و نعمت است من قابل ستايشم ، اگر به‌خاطر احسان آينده و بيمناكى است من قابلم ستايشم .  الْحَمْدُ لِلَّهِ رَبِّ الْعالَمِينَ ،   الرَّحْمنِ الرَّحِيمِ   مالِكِ يَوْمِ الدِّينِ .  « 2 »\r\n\r\nپند\r\nدر كافى در باب استدراج آمده‌است : امام صادق عليه السلام به مردى فرمود : تو پزشك خود شده‌اى ، درد هم معلوم است نشانه صحت را هم مىدانى ، دارو را هم به تو معرفى كرده‌اند ، پس ببين چگونه با خود رفتار مىكنى .\r\n* نيز امام به ديگرى فرمود : دل خود را رفيق نيكوكار خود و فرزند خويش بدان . دانش خود را پدر خود بدان كه بايد از او اطاعت كنى . نفس خود را نيز دشمن خود شمار . اموال خود را نيز عاريه‌اى بدان كه بايد آن را به صاحبش بازگردانى .\r\n\r\nظاهر و باطن\r\nآمده‌است : به آن كس كه سخن مىگويد ، ننگر ؛ ببين او چه مىگويد .\r\n\r\n\r\n","description":"","footnote":"\r\n( 1 ) - حمد ، 1 .\r\n( 2 ) - همان ، 1 تا 3 .\r\n","page_name":" 603 ","page_number":603},
  {"content":"\r\n\r\n\r\nعشق\r\nگفته‌اند : عربى باديه نشين ديدم كه عاشق زنى عربى شده‌بود و به سختى در پى او بود . زن به بيابان براى قضاى حاجت رفت و ادرار كرد و برخاست . عاشق در پى او شد و آلت تناسلى خويش را به بول زن مىماليد و خطاب به او مىگفت : اگر گوشت نصيب تو نشد لااقل ، آبگوشت نصيب تو شد .\r\nنظامى\r\n معرفت از آدميان برده‌اند * آدميان را زميان برده‌اند\r\nبا نفس هركه برآميختم * مصلحت آن بود كه بگريختم\r\nسايه‌ى كس فرهمايى نداشت * صحبت كس بوى وفايى نداشت\r\nصحبت نيكان ز جهان دور گشت * شان عسل خانه‌ى زنبور گشت\r\nمعرفت اندر گل آدم نماند * اهل دلى در همه عالم نماند \r\nدر كتاب خسرو شيرين در باره عشق گويد :\r\n*\r\n فلك جز عشق محرابى ندارد * جهان بىخاك عشق آبى ندارد\r\nغلام عشق شو كانديشه اينست * همه صاحبدلان را پيشه اينست\r\nجهان عشق است و ديگر زرق سازى * همه بازيست الا عشق بازى \r\n كسى كز عشق خالى شد فسرده‌است * گرش صد جان بود بىعشق مرده‌است\r\nمبين در عقل كان سلطان جان است * قدم در عشق نه كان جان جانست \r\nدر كتاب ليلى و مجنون نيز گفته است :\r\n*\r\n چون عشق سرشته شد به‌گوهر * چه باك پدر چه بيم مادر\r\nپند ار چه هزار سودمند است * چون عشق آيد چه جاى پند است\r\nدر عشق شكستگى كند سود * خورشيد به‌گل نشايد اندود\r\nعشقى كه نه عشق جاودانى است * بازيچه‌ى شهوت جوانى است\r\nعشق آينه‌ى بلند نور است * شهوت ز حساب عشق دور است\r\nدر خاطر هركه عشق ورزد * عالم همه حبه‌اى نيرزد\r\nچون عاشق را كسى بكاود * معشوق از او برون تراود \r\n\r\n","description":"","footnote":"","page_name":" 604 ","page_number":604},
  {"content":"\r\n\r\n چون عشق به‌صدق ره نمايد * يك خوبى دوست ده نمايد \r\n\r\nستاره دنباله دار\r\nاحكام ستاره دنباله دار : هرگاه ستاره دنباله دار در برج حمل ظاهر شود پادشاه بميرد و نگرانى در كشور به ظهور رسد و قحطى و مرگ به وقوع پيوندد .\r\nهرگاه در برج ثور ظاهر گردد سال بد باشد و راه بگيران زياد شوند و ويرانى پيش آيد و خونريزى شود .\r\nهرگاه در جوزا ظاهر شود برخى از شهر رو به ويرانى گذارد و تغييراتى در دولتها اتفاق افتد و حال كشاورزان رو به بدى گذارد و مرگ و جفاكارى زياد شود .\r\nهرگاه در سرطان پديدار گردد پادشاه مسموم شود و يا كشته گردد و دشمنان او بر شهرهايش چيره شوند و حادثه آسمانى اتفاق افتد .\r\nهرگاه در برج اسد اتفاق افتد بيماريها و گرفتاريها و ويرانيها و و با به وقوع پيوندد .\r\nهرگاه در سنبله باشد ستمگرى و جفاكارى و ويرانى و شمشير كشى فراوان شود .\r\nهرگاه در ميزان پيش آيد حيوانات بميرند .\r\nهرگاه در عقرب باشد مرگ بندگان و زاهدان و عالمان اتفاق افتد و آفت آسمانى پيش آيد و بر اثر زيادى برف ويرانيها بوجود آيد .\r\nهرگاه در قوس واقع شود سلطان بميرد و كاتبان حيله گرى نمايند و از اين راه خرابيهايى به وقوع پيوندد و قحطى پيش آيد .\r\nهرگاه در جدى باشد شهر بسوزد يا غرق شود و برف زياد شود و كشتار و خرابى در كوهها زياد شود و قحطى اتفاق افتد .\r\nهرگاه در دلو ظاهر گردد جنگ و اسيرى و ستمگرى و تغيير اخلاق و اوضاع زياد شود .\r\nو اگر در حوت ظاهر شود ، برخى شهرها ويران گردد و بسوزد و غرق گردد و فساد پيش آيد .\r\n\r\nمانى نقاش\r\nدر كتابى تاريخى آمده بود ، مانى نقاش در زمان شاپور ذوالاكتاف ظهور كرد و ادعاى پيامبرى نمود . معجزه او اين بود كه با دست خود دايره‌اى مىكشيد كه اگر با پرگار آزمايش مىكردند كاستى نداشت ، گاهى قطر برخى دايره‌ها را كه با دست ترسيم مىكرد به پنج زراع مىرسيد . وى خطهاى مستقيمى بدون خط كش ترسيم مىكرد و وقتى خط كش\r\n\r\n","description":"","footnote":"","page_name":" 605 ","page_number":605},
  {"content":"\r\n\r\nمىگذاشتند دقيق بود . « 1 »\r\n\r\nمحمد بن سليمان\r\nمحمد بن سليمان بن فطرس از برجستگان ادباى زمان خود بود و از هر كارى سررشته‌اى داشت وى نيز در رفع معماهاى سخت خبره بود و بدون فكر ، آنها را حل مىكرد . سعدالدين طيبى گويد : من و ابوغالب در اينكه او بتواند هر معمايى را حل كند منازعه كرديم ، گفتيم معماى بىسابقه‌اى بسازيم و حل آن را از او بخواهيم . براى او نوشتيم :\r\nچه چيز است كه سرش پا دارد ، صورتش پشت سر اوست ، اگر چشم ببندى او را مىبينى و چون بگشايى او را نبينى .\r\n و ما شى له فى الرأس رجل * و موضع وجهه منه قفاه\r\nاذا غمضت عينك ابصرته * و ان فتحت عينك لا تراه \r\nوى در جواب ، نوشت خواب است . گفتيم مسئله مشكل‌تر شد ، برويم و از تأويلى كه براى اين معما كرده جويا شويم . نزد او رفتيم و گفتيم : بيت دوم دلالت بر خواب دارد اما معناى بيت اول چيست . گفت : هر دو بيت دلالت بر خواب دارند ، بيت اول تعبير خواب كه عكس واقع است بيان مىكند مثلًا اگر انسان خواب ببيند مرده ، تعبير به طول عمر مىشود و يا اگر خواب ببيند مىگريد ، تعبير به سرور مىشود به‌همين جهت ، سراينده سر را پا و صورت را پشت سر قرار داده‌است . مؤلف معجم اهل الادب مىنويسد محمد بن سليمان در سال 544 به دنيا آمده و در سال 646 از دنيا رفته است .\r\n\r\nغم ، دنياى عاريه\r\nكندى در كتاب رفع الاحزان مىنويسد : از نشانه‌هاى واضح بر اينكه غصه ، خيالى است كه انسان با سوء اختيار براى خود برميگزيند و طبيعى و اصلى نيست اين است كه : كسىكه مالى را گم مىكند يا در طلب چيزى است و نمىيابد ، غصه مىخورد ، حال كه به حزن خود يك نگاه حكيمانه بيندازد ، مىبيند ، علت حزن او علتى غير ضرورى بوده و بسيارى از مردم آن را ندارند و با اين وصف غصه ندارند ، بلكه خوش حال هستند ، بدون شك اين حزن ضرورى و طبيعى نبوده‌است . هركه محزون شود و چنين فكر كند ، به حالت طبيعى خود باز مىگردد . من شاهد كسانى بوده‌ام كه فرزندان و عزيزان و دوستان از دست داده‌اند و بسيار\r\n\r\n\r\n","description":"","footnote":"\r\n( 1 ) - بعد از مناظره با دانشمندان ، دروغ بودن ادعاى او فاش گرديد و كشته شد .\r\n","page_name":" 606 ","page_number":606},
  {"content":"\r\n\r\nمحزون شده‌اند پس حالت عادى پيدا كرده‌اند به صورتى كه گويا اصلًا محزون نبوده‌اند .\r\nهمچنين ديده‌ام كسىكه ثروتش را از دست داده‌است و اندوهگين شده ولى پس از مدتى اين حالت رفع شده‌است . امام على عليه السلام مىفرمايند چون شكيبايان ، صابر باش و چون چهارپايان دلبند شو\r\nاصبر صبر الاكارم اواسل سلو البهائم ،\r\nاين دستور بر همين مبنا است .\r\nعاقل وقتى حال غصه و شادى مردم را مىنگرد ، اطمينان مىيابد كه اندوه آنان بىسابقه نبوده‌است ، بلكه چيزى بود كه گاه بر او پيش آمده‌است . سزاوار است كسىكه مىخواهد در منافع و فوائد دنيوى باقى باشد ، حال او حال كسى باشد كه در مهمانى گروهى حاضر شده‌است و بوى خوش به آنان مىدهند و هر كدام از آن بهره مىبرند ، وقتى به او مىرسد ، طمع بر او غالب شده و خيال مىكند آن را به وى بخشيده‌اند و چون از وى مىگيرند غصه دار مىشود .\r\nبا اين وصف همه‌ى عطاياى خدا به‌همين گونه است و خدا هر وقت خود بخواهد ، مىگيرد ، و عار و فضاحتى نيست براى كسىكه وديعه را اختياراً باز گرداند ، بلكه امانت دارى كه از رد امانت ناراحت است ، قابل ملامت است . چرا كه او مرتكب كفران نعمت شده‌است .\r\nكمترين مراتب شكر اين است كه عاريه با رضايت خاطر و رغبت به عاريه دهنده باز گردانده شود مخصوصاً در باره‌ى عاريه دهنده‌اى كه بهترين امانت‌ها را به ما سپرده‌است و هنگام بازپس‌گيرى ما آن عاريه‌ها را پست كرده‌ايم و باز مىگردانيم . مراد عقل و نفس و فضائلى است كه دست كسى به آنها نرسد و كسى حق شركت ندارد ، از قضا همان امانت‌ها را خدا به زشت‌ترين صورتى كه ما درآورده‌ايم بازپس مىگيرد ، وى حال ما را رعايت كرده‌است و در بين جنس بشر به اين صورت عدالت روا داشته‌است .\r\nيكى از بزرگان مىگويد : اگر دنيا عيبى نداشته‌باشد جز اينكه عاريه است ، لازم بود هيچ صاحب همتى به آن ننگرد چنانچه جوانمردان اسباب تجمل را در دنيا به عاريت نمىگيرند .\r\nجامى « 1 »\r\n كنگر ايوان شه كز كاخ كيوان برتر است * رخنه هادان كش به ديوار حصار دين در است \r\n\r\n\r\n","description":"","footnote":"\r\n( 1 ) - قصيده فوق را جامى بنام لجة الاسرار در جواب امير خسرو سروده و سال 1080 چنانچه خودش گفته تاريخ سرودن آن بوده‌است .\r\n","page_name":" 607 ","page_number":607},
  {"content":"\r\n\r\n چون سلامت ماند از تاراج بعد اين حصار * پاسبان در خواب و بر هر رخنه دزدى ديگر است\r\nگر ندارد سيم و زر دانا منه نامش گدا * در برش دل بحر دان واو شه بحر و بر است\r\nكيسه خالى باش بهر رفعت يوم الحساب * صفر چون خالى است ز ارقام عدد بالاتر است\r\nزر نه و مردى كن و دست كرم بگشا كه زر * مرد را بهر كرم زن را براى زيور است\r\nنيست سرخ از اصل گوهر تنگه زر گوييا * بهر داغ بخل كيشان گشته سرخ از او زر است \r\n هر كه آخر ساخت شهوت هم خردل گر به‌عقل * خود بفهم خورده دانان نيم خردل هم خر است\r\nدست ده با راستان در قطع پستيهاى طبع * بى عصا مگذر كه در راه تو بس جوى جراست\r\nچون كنند اهل حسد طوفان طريق حلم گير * گاه موج آرام كشتى دار ثقل لنگر است\r\nبا حسودان لطف خوش باشد ولى نتوان به آب * كشتن آتش كه اندر سنگ آتش مضمر است\r\nهست مرد تيره دل در صورت اهل صفا * چون زن هندو كه از جنس سفيدش چادر است\r\nگر ندارد سيم و زر دانا منه نامش گدا * زانكه اندر بحر دانش او شه بحر و بر است\r\nچيست زر ناب روشن گشته خاكى ز آفتاب * هر كه كرد افسر ز زر ناب خاكش بر سر است\r\nعاشق هميان شدى لاغر ميانش كن زبذل * خوبى محبوب زيبا در ميان لاغر است \r\n\r\n","description":"","footnote":"","page_name":" 608 ","page_number":608},
  {"content":"\r\n\r\n معنى زر ترك آمد مقبلى كو برد بو * ز امتثال امر زر در ترك دنيا بوذر است\r\nلب نيالايند اهل همت از خوان خسان * هر كه قانع شد به خشك و تر شه بحر و بر است\r\nطامعان از بهر طعمه پيش هر خس سر نهند * قانعان را خنده بر شاه و امير كشور است\r\nماكيان از بهر دانه مىبرد سر زير كاه * قهقه بر كوه و دره شيوه‌ى كبك نر است\r\nهر چه سفله پير شد حرصش فزونتر تا بگور * زانكه سگ چون پير گردد علت مرگش گر است\r\nمرد كاسب در مشقت مىكند كف را درشت * بهر ناهموارى نفس دغل سوهان‌گر است\r\nسفله را منظور نتوان داشتن كان خوبروست * ميخ را در ديده نتوان كوفتن كان از زر است\r\nنيكى آموز از همه وز كم ببر آخر چو نيست * راستى در جدول زرگر ز چوبين مسطر است\r\nحكمت اندر رنج تن تهذيب عقل و جان تست * قصد واعظ ضجر اصحاب و لگد بر منبر است\r\nبا حسودان لطف خوش باشد ولى نتوان به آب * كشتن آتش كه اندر سنگ آتش مضمر است\r\nهر خلل كاندر عمل بينى ز نقصان دلست * رخنه كاندر قصر بينى از قصور قيصر است \r\n نقش پهلو نسخه‌ى تفصيل رنج شب بس است * جامه چاكى را كه تا صبح از حصيرش بستر است\r\nطعنه از كس خوش نباشد گر چه شيرين گو بود * زخم نى بر ديده سخت است ار همه نيشكر است \r\n\r\n","description":"","footnote":"","page_name":" 609 ","page_number":609},
  {"content":"\r\n\r\n گر عروج نفس خواهى بال همت برگشا * كانچه در پرواز دارد اعتبار اول پر است\r\nحكمت يونانيان پيغام نفس است و هوا * حكمت ايمانيان فرموده‌ى پيغمبر است\r\nنامه كش عنوان نه قال اللَّه يا قال الرسول * حاصل مضمون آن خسران روز محشر است\r\nنيست از مردى عجوز دهر را گشتن زبون * زن كه فايق گشت بر شوهر بمعنى شوهر است\r\nنكته‌هاى پست كامل هست طالب را بلند * نقطه‌هاى پاى حيدر تاج فرق قنبر است\r\nچاره در دفع خواطر صحبت پيراست و بس * رخنه بر ياجوج بستن خاصه اسكندر است\r\nدر جوانى سعى كن گر بىخلل خواهى عمل * ميوه بىنقصان بود گر از درخت نوبراست\r\nعالم عالى مقام از بهر جر خواند علوم * چون على كش معنى استعلا و كار او جر است\r\nجامى احسنت اين نه شعر از باغ رضوان روضه است * كاندرو هر حرف طرفى از شراب كوثر است\r\nلجةالاسرار ( اسلام ) گر سازم لقب او را سزاست * زانكه از اسرار دين بحر لبالب گوهر است\r\nسال تاريخش اگر فرخ نويسم هم سزاست * زانكه سال از دولت تاريخ اين فرخ فر است \r\n\r\nحوادث دجله\r\nآب دجله در زمان متوكل عباسى ، كاملًا زرد شد و مردم بسيار ترسيدند و دست به دعا برداشتند . سپس قرمز شد و مردم ضجه و ناله مىزدند ، سپس به حالت اوليه بازگشت . در بسطام و گرگان و طبرستان و نيشابور و اصفهان و كاشان در يك ساعت و يك روز زلزله شد و در همان ايام ، باران سنگى در يكى از آبادىهاى مصر باريد كه وزن هر سنگ دو رطل بود .\r\n\r\n","description":"","footnote":"","page_name":" 610 ","page_number":610},
  {"content":"\r\n\r\nدر يمن زلزله برخى از مناطق را جابجا كرده‌بود .\r\n\r\nهزار سر بريده\r\nتاريخ قوام ملكى در حوادث سال 304 هجرى مىنويسد : گروهى از اهل خراسان با مقتدرباللَّه ملاقات كردند و خبر دادند كه برخى از برجهاى ديوار شهر قندهار ويران شده‌است و در سوراخى از آن هزار سر بريده مشاهده شده‌است كه همه را به زنجير كرده‌اند .\r\nدر گوش بيست و نه تن رقعه‌اى با نخ آويزان كرده‌اند و نام صاحب سر را نوشته‌اند ، از جمله آن اسامى نام شريح بن حيان و حيان بن يزيد و خليل بن موسى نوشته شده‌است . برخى از اين رقعه‌ها تاريخ سال 70 هجرى دارد .\r\n\r\nدنيا\r\nابراهيم بن عثمان عمرى ، متولد 441 ( 448 ) شاعرى با اشعار زيبا بود . وى گفته است كه :\r\nاين دنيا متاعى است و نادان گمراه در پى آن مىرود . هرچه گذشت از بين رفت و آنچه به آن آرزو دارند ناپيداست و براى تو همان لحظه‌اى است كه تو در آنى .\r\n انما هذه الحياة متاع * والسفيه الغوى من يصطفيها\r\nمامضى فات والمؤمل غيب * و لك الساعة التى انت فيها \r\n\r\nعشق\r\nيكى از راستگويان گويد : با دوستم از بيابان مىگذشتيم . زنى باديه نشين از خرگاهى خارج شد و گفت : بسوى من بشتابيد . در قريه ، وقتى وارد خيمه‌اش شديم و قبرى را مشاهده كرديم ، به او گفتيم اين چيست ؟ ! آه سردى كشيد و گفت : دوست من است كه خيلى به من علاقمند بود و به من احسان مىكرد ، از دنيا رفت و او را در خرگاه خود به خاك سپردم . گفتم : چه مىگويى در باره‌ى كسىكه همان علاقه را به تو داشته‌باشد و از احسان به تو دريغ نكند ؟ صورتش تغيير كرد و اشكش جارى شد و با ناله گفت : از دوستم با اينكه خاك بين ما فاصله است چنان شرم دارم كه شما از ديدن من شرم داريد . اگر از عشق من به او بپرسيد مىگويم اى دو مرد ! آنچنان فريفته‌ى او هستم كه خود را گروگان او مىدانم . و او تا ما خارج نشديم ، به خيمه باز نگشت .\r\n و انى لا ستحييه والترب بيننا * كما كنت استحييه حين يرانى\r\nفان تسألانى عن هواى فاننى * رهينة هذاالقبر يا رجلان \r\n\r\n","description":"","footnote":"","page_name":" 611 ","page_number":611},
  {"content":"\r\n\r\nگويند\r\n جهان را از آن فتنه باهر سرى است * كه رنج يكى راحت ديگرى است \r\n\r\nبنىاميه\r\nمدت حكومت خلفاى بنىاميه نود و يك سال به ترتيب زير بوده‌است . از رحمت خدا مطرود باشند .\r\n1 - معاويه ، عمر 78 ، سلطنت 19 و اندى ، متوفاى 61 . او در سال 41 جلوس كرد .\r\n2 - يزيد ، ع 38 ، س 3 سال و هشت ماه ، م 64 .\r\n3 - معاويه ، ع 21 ، س 3 ماه ، م 64 .\r\n4 - مروان حكم ، ع 63 ، س كمتر از يك سال .\r\n5 - عبدالملك ، ع 61 يا 57 ، س 21 سال .\r\n6 - وليد ، ع 49 ، س 9 سال و 5 ماه ، م 96 .\r\n7 - سليمان ، ع 45 ، س 2 سال و اندى ، م 99 .\r\n8 - عمربن عبدالعزيز ، ع 39 ، س 2 سال و 5 ماه ، م 101 .\r\n9 - يزيدبن عبدالملك ، ع 40 ، س 4 سال و اندى ، م 105 .\r\n10 - هشام ، ع 62 و اندى ، س 19 و 9 ماه ، م 125 .\r\n11 - وليدبن يزيد ، ع 39 ، س 1 و 3 ماه ، م 126 .\r\n12 - يزيد بن وليد ، ع 46 ، س 6 ماه ، م 127 .\r\n13 - ابوابراهيم بن وليد ، ع 36 ، س 3 ماه ، م 127 .\r\n13 - مروان محمد ، ع 69 ، س 5 سال و اندى ، م 132 .\r\n\r\nجسم عنصرى\r\nشيخ الرييس در مقاله شانزدهم از حيوان الشفاء مىنويسد : چيزى كه به علت علاقه نفس قبول نهى مىكند از جنس گرم اسطقسى نيست . بلكه از اجرام آسمانى بهره مىبرد .\r\nبه‌همين خاطر است كه اجسام عنصرى در پذيرفتن حيات ، شبيه اجرام آسمانى هستند .\r\nاين در هر عضوى از اعضاى حيوان و نبات جارى است .\r\nعلامه در شرح قانون مىگويد : از حرف شيخ بر مىآيد كه نباتات نيز از حرارت غريزى سماوى غير اسطقسى برخوردار هستند و اين صحيح است چرا كه اگر در انگور حرارت غريزى نباشد كه آن را حفظ كند ، متعفن مىشود همانطور كه هنگام قطع آن از درخت\r\n\r\n","description":"","footnote":"","page_name":" 612 ","page_number":612},
  {"content":"\r\n\r\nمتعفن مىگردد .\r\n\r\nتابط شراً\r\nدر شرح حماسه آمده‌است : در بلاد هذيل غارى بود كه زنبوران عسل مىكردند . تابط شراً با دوستانش همه ساله به آن غار مىرفتند و عسل مىآوردند . دوستانش وى را با ريسمان آويزان مىكردند تا او به غار برود و عسل را بياورد . جريان عسل دزدى آنها به گوش قبيله رسيد . قبيله بر سر راه تابط شراً و دوستانش كمين كردند تا اينكه آنان آمدند و به روش سابق تابط با ريسمان وارد غار شد . هذيليها سر رسيدند و دوستان تابط همگى فرار كردند ، هذيليها طناب را حركت دادند و به تابط شراً گفتند بالا بيا ، تابط به آنها نگاه كرد و گفت : من شما را نمىشناسم ، آنان گفتند : ولى ما تو را مىشناسيم ، گفت : به شرط آزادى يا فدا دادن بالا بيايم ؟ هذيليها گفتند : شرطى وجود ندارد ، تابط گفت : به خدا نمىآيم . سپس مقدارى عسل بر ديوار غار ريخت و خيك عسل را سينه بست و با چسبيدن به آن به سلامت پايين رفت و از دست آنها فرار كرد .\r\nنام وى ثابت بن جابر بن سفيان فهمى بود ، ابوكثير هذلى مادر او را به عقد خود درآورد ، و ثابت خرد سال بود وقتى ثابت بزرگ شد از ابوكثير خوشش نيامد و با او رفتار خوبى نداشت ، ابوكثير به همسرش شكايت كرد و همسرش گفت : او را به قتل برسانيم چرا كه شيطانى از شياطين است . هرگز او را با خواب سنگين نديده‌ام ، هرگز خندان نبوده‌است ، از بچگى سراغ كارى نرفته كه انجامش ندهد ، از زمان وضع حمل وى خون نفاس نديده‌ام ، در شبى تاريك و ترسناك كه از دشمن مىگريختيم و در حالى كه بر شتر سوار بودم او را زائيدم ، زره‌اى آهنين از پدرش باقى مانده ، آن را بپوش و به قتل برسان ، به خدا من تو را بيشتر از او دوست دارم .\r\nامير خسرو دهلوى\r\n ما را به كوى تو نه سرايى نه خانه‌اى * كز بهر آمدن بود آنجا بهانه‌اى \r\n گر ياد اين شكسته كنى ، كى بود غريب * خاشاك نيز بر دل دريا گذر كند \r\n\r\nتضمين\r\nامير مجيرالدين بن تميم ، عشق زيادى به تضمين شعر شعرا داشت . به هيچ شعرى نرسيد كه پسنديده‌باشد ، مگر اينكه آن را تضمين كرده‌است ، خودش در اين باره مىگويد :\r\nهر ديوانى ديدم ، خواندم و پرنده خيالم از تضمين آن ناراحت نمىبينم ، هر بيتى كه معنايى\r\n\r\n","description":"","footnote":"","page_name":" 613 ","page_number":613},
  {"content":"\r\n\r\nنيك داشته‌باشد تضمين مىكنم پس نصف شعر من از ديگرى است .\r\n اطالع كل ديوان اراه * و لم ازجر على التضمين طيرى\r\nاضمن كل بيت فيه معنى * فشعرى نصفه من شعر غيرى \r\n\r\nنفس و صورت\r\nهر جسمى صورتى دارد ، و صورت ديگرى نمىپذيرد ، مگر پس از اينكه از صورت اول به طور كامل جدا شود ، مثلًا جسم مثلث اگر مربع شود ، بايد حالت مثلثى را به طور كامل از دست بدهد . يا شمعى كه به شكلى درآمده ، اگر بخواهد شكل ديگر بيابد بايد از شكل اول بطور كامل خارج شود . اگر از شكل اول چيزى باقى مانده‌باشد ، شكل دوم را به طور كامل نپذيرفته‌است . بلكه دو شكل با هم مخلوط شده‌است و هيچ‌كدام را بطور كامل ندارد ، اين حكم در همه‌ى اجسام جارى است .\r\nاما نفس ما در پذيرفتن صورت اشياء بر خلاف ساير اجسام است . زيرا صورت اشياء معقول و محسوس را به طور كامل مىپذيرد و لازم نيست از دومى جدا شود تا وى را بپذيرد ، بلكه هم رسم اول كامل است و هم دومى . دائماً نيز بدون اينكه ضعف و قصورى در او راه يابد ، صورتهاى مختلف را قبول مىكند . بلكه با پذيرش صورتى ، قدرتى در خود احساس مىكند كه صورت بعدى را بپذيرد . لذا هرچه دانش و ادب بيشتر فرا بگيرد ، فهم و كياست او بيشتر شده و استعداد او براى بهره‌گيرى علم و استفاده از آن بهتر و بيشتر است .\r\nاين خاصيت متضاد با خاصيت اجسام است . پس نفس جسم نيست .\r\n\r\nوصيت افلاطون به ارسطو\r\nدر سفارش افلاطون ، فيلسوف الهى به شاگردش ارسطو كه محقق طوسى نقل كرده ، آمده‌است : معبود خود را بشناس و حق او را رعايت كن . در تعليم دانش مداومت نما ، و اهل علم را به كثرت علمشان آزمايش نكن ، ببين حال آنها را از اجتناب از شر و فساد .\r\nاز خدا چيزى نخواه كه فايده‌اش تمام شود ، بدان همه‌ى مواهب از اوست . از او نعمتهاى باقى بخواه و فوائدى كه از تو خواهد بود .\r\nبدان كه انتقام خدا از بندگان به بىمهرى و عتاب نيست ، بلكه به اصلاح و تأديب است .\r\nكوتاهى نكن از اينكه از او زندگى صالحه همراه مرگى با رضايتمندى او بخواهى . نيز سر بر بالين نگذارى ، مگر اينكه در سه چيز نفس خود را به محاسبه كشانى . اول آنكه دقت كنى آيا در آن روز كارى از تو سر زده‌است يا نه ؟ دوم آنكه در آن روز آيا خيرى كسب كرده‌اى يا نه ؟ و\r\n\r\n","description":"","footnote":"","page_name":" 614 ","page_number":614},
  {"content":"\r\n\r\nسوم آنكه آيا عملى از تو فوت شده‌است يا نه ؟\r\nهيچ كس را به حقارت ننگر چرا كه عالم در معرض تغيير و زوال است . سرمايه خود را در چيزى قرار نده كه از ذات تو خارج است . كسىكه با لذت دنيوى مسرور مىشود و يا به غم دنيوى غمگين مىگردد ، از حكيمان ندان . ياد مرگ را داشته‌باش . بسيار فكر كن و سپس دستور بده چرا كه حالات دگرگون است . براى هر كسى دوست خيرخواه باش ، به گرفتار كمك كن مگر كسىكه به گناهى دچار است . فقط در سخن ، حكيم نباش بلكه قولًا و عملًا حكيم باش . چرا كه حكمت قولى در اين عالم مىماند و حكمت عملى به آن عالم مىرود و در آنجا مىماند .\r\nاگر از انجام عمل نيك خسته شدى ، بدان خستگى تمام شود ، و عمل تو باقى مىماند . و اگر با گناه به لذتى رسيدى ، بدان لذت باقى نمىماند و گناه ماندگار است .\r\nمطمئن باش كه بازگشت تو به‌جايى است كه خادم و مخدوم يكسانند ، پس كبر روا ندار .\r\nهمواره با توشه باش چرا كه نمىدانى چه هنگام وقت كوچ فرا مىرسد .\r\nبدان هيچ موهبتى از مواهب الهى عظيم‌تر از حكمت نيست ، و حكيم كسى است كه فكر و قول و عمل او شبيه به هم باشد . عمل نيك انجام ده و از شر بگذر . در هيچ كارى از امور اين عالم هرچند بزرگ ، اظهار ناراحتى نكن و هرگز در هيچ وقتى از اوقات سستى به خود راه نده .\r\nگناه را راه رسيدن به ثواب ندان . از كار نيك به‌خاطر سرور از بين رفتن ، روى برنگردان ؛ چرا كه نتيجه آن اعراض از سرور دائمى است .\r\nاز نفس خود ، محبت دنيا را دور كن و كارى كه گاه آن نرسيده شروع ننما . به ثروت خود افتخار نكن . از غصه‌هاياد نكن . چنان با دوست خود معامله كن كه نيازى به قاضى نداشته‌باشى . كسى را به بىخردى صدا نزن . با هركس تواضع كن و متواضع را تحقير ننما .\r\nبرادرت را در چيزى كه خودت در آن معذورى ، ملامت نكن . از بطالت شاد نباش و به تلاش خود اعتماد نكن و از انجام عمل نيك پشيمان نباش و با كسى جدال مكن . بر مسير عدالت مداومت و استقامت داشته‌باش ، مواظب كار نيك باش . اين آخرين وصيت افلاطون بود كه از منقولات طوسى انتخاب شد .\r\n\r\nايام متوكل\r\nدر برخى از كتابهاى تاريخى قابل اعتماد آمده‌است : در ايام متوكل پرنده‌اى بزرگتر از كلاغ بر درختى نشست و صيحه‌اى به صداى فصيح سر داد و گفت : اى مردم تقواى الهى پيشه\r\n\r\n","description":"","footnote":"","page_name":" 615 ","page_number":615},
  {"content":"\r\n\r\nكنيد و چهل بار اين كلام را تكرار كرد ، سپس روز دوم و سوم نيز بازگشت و مانند همان را انجام داد .\r\n\r\nابن‌مقله\r\nابن مقله كاتب مشهور ، دستش قطع شد ، سپس زبانش قطع شد . وى با يك دست آب از چاه مىكشيد . گفته شده‌است وى سه بار در عهد سه خليفه وزير شد . سه مصحف نوشت ، سه بار سفر كرد ، و سه بار دفن و نبش قبر شد .\r\n\r\nاسماعيليان\r\nسلاطين اسماعيلى كه در رودبار و قهستان حكومت كردند ، هفت تن بودند و يكصد و دوازده سال حكمرانى كردند . آنها مطابق نگارستان عبارت بودند از : حسن صباح سى و پنج سال ، بزرگ اميد رودبارى چهارده سال و دو ماه و بيست روز ، محمد بن بزرگ اميد ، چهارده سال و هشت ماه و هفت روز ، حسن بن محمد مشهور به على چهار سال ، محمد بن حسن 46 سال ، جلال الدين بن حسن بن محمد معروف به بنو مسلمان يازده سال و نيم ، علاء الدين محمد بن جلال الدين حسن سى و پنج سال و چند ماه ، ركن الدين خورشاه بن علاءالدين يك سال .\r\n\r\nمغول\r\nسلاطين مغول كه بر ايران حكومت كردند چهارده تن بودند و مدت حكومت آنها 137 سال ، از سال 599 ، سال ظهور چنگيزخان تا سال 736 بود . اسامى و سال مرگ آنها بدين شرح است .\r\nچنگيزخان متوفى 624 ، اوكتاى قاآن بن چنگيز متوفى 639 ، كيوك خان بن اوكتاى قاآن متوفى 648 ، منكوقا بن تولى بن چنگيز متوفى 655 ، هلاكوخان بن تولى متوفى 663 ، اباقاآن بن هلاكو متوفى 680 ، احمد خان بن هلاكو ، ارغول خان بن ابقا جلوس 683 ، كيخاتون بن ابقا متوفى 694 ، بايدوخان بن طراغاى - ، غازان خان بن ارغون متوفى 703 ، محمد خدابنده بن ارغون متوفى 719 ، ابوسعيد بن سلطان محمد متوفى 736 ، محمدخان بن اميرحسينخان - ، طغاتيمور - ، ساقى - ، جهان تيمور - ، انوشيروان .\r\nغازان خان نخستين پادشاه مغول بود كه اسلام آورد .\r\n\r\nچنگيز\r\nچنگيزخان از قاضى وجيه الدين قوشجى پرسيد : آيا پيامبر شما از ظهور من خبر\r\n\r\n","description":"","footnote":"","page_name":" 616 ","page_number":616},
  {"content":"\r\n\r\nداده‌است ؟ قاضى گفت : آرى و وى بخشى از جنگهاى ترك‌ها را بيان كرد . چنگيز خوشحال شد و گفت : به زودى نامى خوش از من خواهد ماند . قاضى وجه گفت : اجازه مىدهى حرفى بزنم ؟ گفت : بگو ، گفت : زمانى نامى از تو مىماند كه از فرزندان آدم كسى باقى بماند . چنگيز چنان ناراحت شد كه رگهايش باد كرد و قاضى ترسيد كشته شود .\r\n\r\nآواز خروس\r\nنزديك اين حكايت از يكى از اميران نقل شده‌است كه او اول شب وارد دهى شد و خروسى آواز سر داد . امير آن آواز را به فال بد گرفت و دستور داد همه‌ى خروسهاى دهكده را كشتند . وقت خواب به دربان گفت : وقت خروس خوان مرا بيدار كن ، دربان گفت : امير خروسى باقى نگذارده‌است .\r\nگويند\r\n با همه خلق جهان گرچه از آن * بيشتر گمره و كمتر برهند\r\nتو چنان زى كه بميرى برهى * نه چنان زى كه بميرى برهند \r\n*\r\n با ما جانا تو دوستى يكدله كن * مهر دگران اگر توانى يله كن\r\nيك روز به اخلاص بيا بر در ما * گر كار تو از ما نگشايد گله كن \r\nسعدى\r\n اگر لذت ترك لذت بدانى * دگر لذت نفس لذت نخوانى\r\nهزاران در از خلق بر خود ببندى * گرت باز باشد در آسمانى\r\nتو اين صورت خود چنان مىپرستى * كه تا زنده‌اى ره به‌معنى ندانى\r\nسفرهاى علوى كند مرغ جانت * گر از چنبر آز بازش رهانى\r\nو ليكن ترا صبر عنقا نباشد * كه در دام شهوت بگنجشك مانى\r\nچنان مىروى ساكن و خواب در سر * كه مىترسم از كاروان باز مانى\r\nوصيت همين است جان برادر * كه اوقات ضايع مكن تا توانى\r\nهمه عمر تلخى كشيد است سعدى * كه نامش بر آمد به‌شيرين زبانى \r\n*\r\n ايهاالناس جهان جاى تن آسانى نيست * مرد دانا به‌جهان داشتن ارزانى نيست\r\nحذر از پيروى نفس كه در راه خدا * مردم افكن‌تر از اين غول بيابانى نيست \r\n\r\n","description":"","footnote":"","page_name":" 617 ","page_number":617},
  {"content":"\r\n\r\n عالم و عابد و صوفى همه طفلان رهند * مرد اگر هست بجز عالم ربانى نيست\r\nبا تو ترسم نكند شاهد روحانى روى * كالتماس تو بجز راحت جسمانى نيست \r\n آخرى نيست تمناى سر و سامان را * سرو سامان به از اين بىسر و سامانى نيست\r\nآن‌كه را خيمه به صحراى قناعت زده‌اند * گر جهان جمله بلرزد غم ويرانى نيست \r\n*\r\n افسرده بهار شادمانى بى تو * پژمرده نهال كامرانى بى تو\r\nچشمم همه دم به خون فشانى بى تو * حاصل كه حرام زندگانى بى تو \r\nاوحدى\r\n ميوه وصلت بما كمتر رسد * زانكه بر شاخ بلندى بسته‌اى\r\nعاشقانى را كه در دام تواند * كشته‌اى چندى و چندى بسته‌اى \r\nامير همايون\r\n از سر كوى تو شبها ره صحرا گيرم * تا بنالم به‌مراد دل غمناك آنجا \r\nخسرو\r\n اى دل ! علم بملك قناعت بلند كن * چشم خرد ز ننگ جهان بىگزند كن\r\nتا چند زاغ مزبله لختى هماى باش * خود را بنانمودن خود ارجمند كن\r\nدشمن اگر زپستى همت لگد زند * تو خاك راه او شو و همت بلند كن\r\nدر خلوت رضا ز سوى اللَّه روزه گير * ابليس را به سلسله‌ى شرع بند كن\r\nاين آشيان چو ملك كسى نيست و عارضى است * خسرو برو تو هيچ كسى را پسند كن \r\nفغانى\r\n من از تو مثل گشتم و يعقوب ز يوسف * در هيچ زمان مهر و وفا ننگ نبوده‌است \r\n*\r\n شوق برون ز حد به‌صبورى قرار يافت * آخر ميان ما و تو دورى قرار يافت \r\n\r\n","description":"","footnote":"","page_name":" 618 ","page_number":618},
  {"content":"\r\n\r\n هرگز دل من از تو جدايى طلب نبود * اين وضع در ميانه ضرورى قرار يافت \r\n*\r\n در پاى گنه شد دل بيمارم پست * يارب چه شود اگر مرا گيرى دست\r\nگر در عملم آنچه ترا بايد نيست * اندر كرمت آنچه مرا بايد هست \r\n\r\nعبادت خدا\r\nمحقق طوسى در اخلاق ناصرى گويد : حكيمان عبادت را بر سه نوع دانسته‌اند ، كه عبارتند از : اول : عبادتى كه براى بدن لازم است مانند نماز ، روزه ، رفتن به مواقف شريفه براى عبادت .\r\nدوم : عبادتى كه بر نفسها لازم است مانند اعتقاد درست به يكتايى خدا و حمد و ثناى الهى و تفكر در افاضه‌ى وجود از ناحيه او به عالم و تفكر در حكمت او و افزايش اين قبيل معارف .\r\nسوم : عبادتى كه در مشاركت با مردم لازم است مانند معاملات ، مزارعات ، ازدواج ، اداى امانات ، امر به معروف ، كمك به همنوع ، جهاد با دشمنان ، دفاع از حريم و حوزه شخصى و اجتماعى .\r\n\r\nعبادت\r\nمحققين در اخلاق گفته‌اند : عبادت خدا بر سه قسم است : اعتقاد درست ، سخن صحيح ، عمل نيك و هر كدام بر حسب زمانه و نسبت به هر كسى و نيز ساير اعتبارات فرق مىكند .\r\nانبياء مردم را به اين سو خوانده‌اند و عامه هم بايد از آنان پيروى كنند و مطيع آنان باشند .\r\nنتيجه چنين اطاعتى ، اقامه‌ى نواميس الهى و حفظ قانون دينى كه اين جز به آن قوام نمىگيرد ، مىباشد .\r\n\r\nمَثل عربى\r\nزمخشرى در ربيع الابرار مىنويسد : مثل عربى است كه اگر سفيد بيايد ، سياه كم شود .\r\nمرادشان از سياهى خرما است و منظور از سفيدى شير است ، يعنى وقتى گياه و علف زياد شود و شير گوسفندان زياد گردد ، محصول خرما در آن سال كم مىشود و اگر شير كم گردد ، محصول خرما زياد مىشود .\r\nدر همان كتاب آمده‌است كه گفته شده : خلاف و عناد همه چيز را فرا گرفته‌است ، حتى در خاشاك كوزه اگر بخواهى آب بخورى خاشاك وارد دهان تو مىشود و اگر كوزه را درست\r\n\r\n","description":"","footnote":"","page_name":" 619 ","page_number":619},
  {"content":"\r\n\r\nبگيرى تا خارج شود برمى گردد ، اين ضرب المثل براى هر چيز كوچكى است كه آزار دهنده‌است .\r\n\r\nگل خطمى\r\nابن وحشيه در كتاب فلاحت مىنويسد : نگاه بر گل خطمى بر درخت ، فرح نفسانى ايجاد مىكند و اندوه را مىزدايد و به هر مقدار كه آدمى نزد او باشد رفع خستگى مىكند . مردم بايد اطراف گل خطمى باشند و ساعتها به گل و برگ آن از تمام جهات بنگرند . انسان به اين عمل شادمان مىشود و نفس او قوى مىگردد .\r\n\r\nكعبين\r\nجمهور فقها بر آنند كه كعبين دو استخوان اطراف ساق هستند . اماميه و هر كسىكه در وضو قائل به مسح پا است ، مىگويند : كعب استخوان برآمده آخر از ساق است ، به طورى كه مفصل ساق و قدم قرار گرفته‌است . چنانچه در پاى همه‌ى حيوانات و مفصل كعب استعمال مىشود و كعب نيزه نيز به مفصل‌هاى آن مىگويند . دليل جمهور براى اينكه شستن واجب است اين است كه اگر كعب به استخوان بر آمده پا گويند چون هر پايى يك كعب دارد ، بايد در قرآن كعاب مىآمد نه كعبين ، همان‌طوركه چون هر دستى يك مرفق دارد ، مرافق آمده‌است .\r\nعلاوه اينكه استخوان مفصل چيزى پنهان است و كسى آن را نمىبيند مگر با تشريح عضو ، ولى دو استخوان اطراف پا براى همه محسوس است . « 1 »\r\n\r\nستارگان\r\nشيخ الرييس در شفا در حركات كواكب مىنويسد : كسانى كه معتقدند كه اجرام آسمانى حركت ثابت دارند ، از كسانى پيروى كرده‌اند كه گويند : اجرام آسمانى ساكن بوده و حركت كواكب با غلطيدن يا بدون غلطيدن سكون اجرام را در هم مىشكند . يا كسانى كه مىگويند\r\n\r\n\r\n","description":"","footnote":"\r\n( 1 ) - اين استدلال بىاشكال نيست چرا كه اولًا : اگر هر پا دو كعب داشته‌باشد ، هر نفر چهار كعب خواهد داشت ، بر خلاف مرفق كه هر دست بيش از يك مرفق ندارد . ثانياً : قياس كعب به مرفق پذيرفتنى نيست ، چرا كه دلائل فقهى دائر مدار استدلال‌هاى ويژه خود هستند و بهره‌گيرى از قياس در اين گونه موارد صحيح نيست . ثالثاً : علت لزوم مسح پا ، به شيوه‌ى تركيب آيه بر مىگردد ، نه به واژه كعبين .\r\n","page_name":" 620 ","page_number":620},
  {"content":"\r\n\r\nجرم سماوى متحرك و كواكب بر خلاف آنها در حال حركت هستند و حركت آنها را مىشكنند . يا كسانى كه مىگويند كواكب موجود خرق حركت نمىنمايند . و خود به خود متحرك هستند . زيرا حركت جرم سماوى منحصر به حركت وضعى است و حركت انتقالى ندارند . نيز گويند : بايد بدانى كه وجود هر يك از افلاك و كواكب ، از كثرت و قلت و وضع و مجاورت و كوچكى و بزرگى به همان صورتى هستند كه بايد در نظام كلى باشند و غير آنچه نبايد باشند هرچند توان بشر از درك اينها عاجز است و تنها به نتايج و منافع امور كوچك آنها مىتواند پى برد . مانند حكمت در ميل و اوج و حضيض و احوال قمر نزد خورشيد و غير اين از چيزهايى كه در جاى خود بحث شده‌است .\r\nگويند\r\n برو انس با خويشتن گير و بس * مشو يار زنهار با هيچ‌كس\r\nكه هركس به‌پيوست با غير خويش * درون را به نيش ستم كرد ريش \r\n\r\nغريزه حيوانات\r\nشيخ در كتاب نفس شفا مىنويسد ، حيوانات الهامات غريزى دارند . علت اين توان در آنها ، مناسبتى است كه همواره بين اين نفس‌ها و مبادى آنها وجود دارد ، و اين مناسبت‌ها غير از مناسباتى است كه گاه روى نمىدهد و گاه محقق مىشود . مانند : به كار بردن عقل ، يا خاطره صواب ؛ اين امور متوقف بر مبادى و به معناى مخلوط با محسوسات است كه باعث رساندن نفع و ضرر هستند . مثلًا گوسفند از گرگ هراسان است هرچند گرگى نديده و زيانى از او به وى نرسيده‌باشد . يا پرندگان از پرندگان شكارى هراس دارند هرچند گوشتخوار بودن آنها را به تجربه احساس نكرده‌باشند .\r\nعده‌اى از دانشمندان تشريح ، تعداد اعصاب را هفتاد و هفت و تعداد استخوان‌ها را بيست و چهار عدد مىدانند ، شاعرى در اين شعر به رمز ابجدى اشاره كرده‌است :\r\n العز اعصاب من يحفظ قواه فلا * تنهك عظامك واضبطها من الرحم \r\nيعنى واژه‌ى عز شماره اعصاب است ( كه هفتاد و هفت مىشود ) كسىكه قدرت آن را حفظ مىكند ، نبايد استخوانها را درهم شكند و تعداد آنها را از واژه‌ى رحم بگيرد ( كه تعداد آنها 247 است ) .\r\n\r\n","description":"","footnote":"","page_name":" 621 ","page_number":621},
  {"content":"\r\n . \r\n","description":"","footnote":"","page_name":" 622 ","page_number":622},
  {"content":"\r\n\r\n\r\nدفتر پنجم\r\n\r\n","description":"","footnote":"","page_name":" 623 ","page_number":623},
  {"content":"\r\n . \r\n","description":"","footnote":"","page_name":" 624 ","page_number":624},
  {"content":"\r\n\r\n\r\nترس مؤمن\r\nسيد پيامبران و اشرف نخستين و آخرين درود خدا بر او و آل وى باد ، مىفرمايد : وقتى دل مؤمن از خدا بلرزد ، گناهانش مىريزد چنانچه برگ‌ها از درخت مىريزند .\r\nهمچنين مىفرمايد : بنده‌اى مؤمن نيست مگر اينكه بلا را نعمت و آسايش را محنت بشمارد . چون بلاء دنيا ، نعمت آخرت و راحتى دنيا ، محنت آخرت است .\r\nو نيز مىفرمايد : وقتى بلايى در بدن يا مال يا فرزندان بنده‌اى از بندگانم ديدى ، و وى به زيبايى به استقبال آنها مىرود ، حيا مىكنم كه براى وى ميزان يا نامه و دادگاهى قرار دهم .\r\n\r\nعالم خلق و امر\r\nعوالم كليه بر دو قسم است ! عالم خلق يعنى عالمى كه به وسيله يكى از حواس پنجگانه درك مىشود . و عالم امر يعنى عالمى كه با اين حواس درك نمىشود . مانند روح و عقل .\r\nخداوند مىفرمايد :  أَلا لَهُ الْخَلْقُ وَ الْأَمْرُ  « 1 » ، گاهى از اين دو عالم تعبير به عالم ملك و ملكوت مىشود يا عالم شهادت و غيب يا ظاهر و باطن يا بر و بحر و عبارات ديگر . انسان جامع بين اين دو عالم خلق شده‌است . جسم او نمونه عالم خلق و روح وى نمونه عالم امر است . خدا مىفرمايد : در باره‌ى روح مىپرسند بگو از امر خداست  يَسْئَلُونَكَ عَنِ الرُّوحِ قُلِ الرُّوحُ مِنْ أَمْرِ رَبِّي . . .  « 2 » روح او پيش از وجود موجودات ، در درياى حقيقت شنا مىكرده‌است و از غايت ازلى برخوردار بود . خدا مىفرمايد :  وَ لَقَدْ كَرَّمْنا بَنِي آدَمَ وَ حَمَلْناهُمْ فِي الْبَرِّ وَ الْبَحْرِ . . .  « 3 » ، سپس اين روح در اتاق تنگ بدن قرار داده شد تا كمالاتى و نيز استعدادهايى را كه بدون آن امكان حصول نداشت ، كسب كند و در نهايت به اصل خود باز گردد و به شناورى در درياى حقيقت بپردازد ، تا آمادگى قبول فيض جلالى و جمالى را بيابد و براى پرتوها و بارقه‌هاى سرمدى مهيا گردد .\r\n\r\nتفسير لا ينال عهدى الظالمين\r\nزمخشرى در كشاف ذيل آيه  لا يَنالُ عَهْدِي الظَّالِمِينَ  . . . « 4 » ، مىگويد : گفته‌اند اين آيه\r\n\r\n\r\n","description":"","footnote":"\r\n( 1 ) - اعراف ، 54 .\r\n( 2 ) - اسراء ، 85 .\r\n( 3 ) - همان ، 70 .\r\n( 4 ) - بقره ، 124 .\r\n","page_name":" 625 ","page_number":625},
  {"content":"\r\n\r\nدليل بر آن است كه فاسق نمىتواند امامت را عهده‌دار باشد . چگونه امانت پذيرد در حالى كه حكم و شهادت و اطاعت و خبر و امام جماعت او قابل قبول نيست . به‌همين دليل ابوحنيفه ، مخفيانه به زيدبن على عليه السلام كمك مىرساند و او را با ابراهيم امام براى خروج عليه دزدى كه خود را امام و خليفه ناميده بود مثل دوانيقى و مانند او فرا مىخواند .\r\nروزى زنى به ابوحنيفه گفت : فرزند مرا به يارى ابراهيم و محمد فرزندان عبداللَّه بن حسن وادار كردى و او را به كشتن دادى . ابوحنيفه گفت : اى كاش من به جاى فرزند تو بودم و كشته مىشدم . ابوحنيفه مىگفت : اگر منصور و مانند او مسجدى بسازند و از من بخواهند تعداد آجرهاى آن را بشمارم ، چنين نكنم . ابن‌عباس مىگويد : ظالم هرگز امام نمىشود ، چگونه ظالم به امامت نصب شود در حالى كه امام براى جلوگيرى از ظلم امام شده‌است . اگر امام خود ظالم باشد ، مصداق همان مثل معروف است كه كسىكه گرگ را شبان رمه گوسفند خود كند ، به گوسفندان ستم كرده‌است .\r\nمنصور او را از كوفه به بغداد خواند و درخواست نمود منصب قضاوت را عهده دار باشد ولى ابوحنيفه نپذيرفت . منصور سوگند ياد كرد كه بپذيرد و او سوگند ياد كرد كه نپذيرد . او مىگفت : من صلاحيت قضاوت را ندارم ، ربيع حاجب به وى گفت : نمىبينى اميرالمؤمنين سوگند ياد كرده‌است ، ابوحنيفه گفت : اميرالمؤمنين براى دادن كفاره سوگندش از من تواناتر است . منصور دستور داد او را زندان برند .\r\n\r\nانس با خدا\r\nدر كتاب احياءالعلوم آمده‌است : زاهدى سالها در جنگلى ، خدا را عبادت مىكرد . روزى به پرنده‌اى نگريست كه در لانه‌اش بر درختى مشغول خواندن بود . گفت : سجاده‌ام را زير آن درخت ميبرم تا بهتر عبادت كنم و چنين كرد . خدا به پيامبر زمانش فرمان داد كه به پارسا بگويد : اكنون كه به مخلوقى انس گرفتى ، از رتبه‌ات تو را مىاندازم كه هرگز با عبادت خود به آنجا نرسى .\r\nهمچنين احياءالعلوم آورده‌است : وقتى ابراهيم ادهم از كوه به پايين آمد ، از او پرسيدند از كجا مىآيى ؟ گفت : از انس با خدا .\r\n\r\nسخن خدا\r\nگفته شده از وقتى كه موسى سخن خدا را شنيد ، هر سخنى كه مىشنيد حالت تهوع به او دست مىداد .\r\n\r\n","description":"","footnote":"","page_name":" 626 ","page_number":626},
  {"content":"\r\n\r\nگويند\r\n از ذوق صداى نايت اى رهزن هوش * وز بهر نظاره‌ى تو اى مايه‌ى هوش\r\nچون منتظران بهر زمانى صد بار * جان بر در چشم آيد و دل بر در گوش \r\n\r\nفتق\r\nعلامه در شرح اسباب از ابوسهل مسيحى نقل مىكند كه : مردى از شام به بيمارى فتق دچار شد . بيضه وى چنان بزرگ شده بود كه در كيسه‌اى به اندازه پشتى جاى داده بود به طورى كه توان حركت را از او گرفته بود . به بيمارستان آمد و از جراح معالجه خود را طلب كرد . طبيبان به‌خاطر ترس از مرگ وى ، از معالجه‌اش پرهيز كردند . وى به دستگاه قضاوت شكايت برد و آنان اطباء را موظف به عمل جراحى كردند ، اطباء بيضه‌هاى او را بريدند و او پس از مدتى از دنيا رفت ، وزن بيضه‌هاى او هفده رطل دمشقى بود ، هر رطل ششصد درهم است .\r\nسعدى\r\n نكويى با بدان كردن وبالست * ندانند اين سخن جز هوشمندان\r\nز بهر آنكه با گرگان نكويى * ستمكارى بود بر گوسفندان \r\nنظامى\r\n در سر كارى كه درآيى نخست * رخنه‌ى بيرون شدنش كن درست\r\nتا نكنى جاى قدم استوار * پاى منه در طلب هيچ كار\r\nچاره‌ى دين ساز كه دنيات هست * تا مگر آن نيز به يارى به‌دست\r\nاى كه ز امروز نه‌اى شرمسار * آخر از آن روز يكى شرم دار\r\nقلب مشو تا نشوى وقت كار * هم ز خود و هم ز خدا شرمسار\r\nمست چه خسبى كه كمين كرده‌اند * كارشناسان نه چنين كرده‌اند\r\nچون تو خجل وار برآرى نفس * فضل كند رحمت فرياد رس\r\nخويشتن آراى مشو چون بهار * تا نكند در تو طمع روزگار \r\n*\r\n عيب جوانى نپذيرفته‌اند * پيرى و صد عيب چنين گفته‌اند\r\nفارغى از قدر جوانى كه چيست * رو كه بر اين غفلت بايد گريست\r\nشاهد باغ است درخت جوان * پير شود بشكندش باغبان \r\n\r\n","description":"","footnote":"","page_name":" 627 ","page_number":627},
  {"content":"\r\n\r\n شاخ‌تر از بهر گل نوبر است * هيزم خشك از پى خاكستر است\r\nعهد جوانى به‌سر آمد مخسب * روز شد اينك سحر آمد مخسب \r\n*\r\n ترا حرفى به صد تزوير در مشت * منه بر حرف كس بيهوده انگشت \r\n سخن در تندرستى تن درست است * كه در سستى همه تدبير سست است\r\nچو خواهى صد قبا در شادكامى * بدر پيراهنى در نيكنامى\r\nبدين قالب كه بادش در كلاه است * مشو غره كه اين يك مشت كاه است\r\nرها كن غم كه دنيا غم نيرزد * مكش سختى كه سختى هم نيرزد\r\nچنان راغب مشو در جستن كام * كه از نايافتن رنجى سرانجام \r\n*\r\n حديث كودكى و خودپرستى * رها كن كان خمارى بود و مستى\r\nچو عمر از سى گذشت و يا خود از بيست * نمىشايد دگر چون غافلان زيست\r\nنشاط عمر باشد تا چهل سال * چهل رفته فرو ريزد پر و بال\r\nپس از پنجه نباشد تندرستى * بصر كندى پذيرد پاى سستى\r\nچو شصت آمد نشست آمد پديدار * چو هفتاد آمد افتاد آلت از كار\r\nبه هشتاد و نود چون در رسيدى * بسا سختى كه از گيتى كشيدى\r\nاز آنجا گر به صد منزل رسانى * بود مرگى به صورت زندگانى\r\nسگ صياد كاهو گير گردد * بگيرد آهويش چون پير گردد\r\nچو در موى سياه آمد سپيدى * پديد آمد نشان نااميدى\r\nز پنبه شد بناگوشت كفن پوش * هنوز اين پنبه بيرون نارى از گوش\r\nجوانى گفت پيرى را چه تدبير * كه يار از من گريزد چون شوم پير\r\nجوابش داد پير نغز گفتار * كه در پيرى تو خود بگريزى از يار \r\n*\r\n غافل منشين نه وقت بازيست * وقت هنر است و سرفرازيست\r\nامروز كه روز عمر برجاست * مىبايد كرد كار خود راست\r\nفردا كه اجل عنان بگيرد * عذر تو به‌جان كجا پذيرد \r\n از پنجه‌ى مرگ جان كسى برد * كو پيش ز مرگ خويشتن مرد \r\n\r\n","description":"","footnote":"","page_name":" 628 ","page_number":628},
  {"content":"\r\n\r\n يك دسته گل دماغ پرور * از صد خرمن گياه خوشتر\r\nهر نقد كه آن بود بهايى * به فروش چو آيدش روايى \r\nگويند\r\n گر خرابم كنى از عشق چنان كن بارى * كه نبايد دگرم منت تعمير كشيد \r\n\r\nجمعه\r\nروز جمعه را جمعه ناميدند چرا كه خداوند خلق موجودات را به پايان رسانيد و تمام مخلوقات در آن روز جمع بودند . گفته شده چون مردم در آن روز براى نماز جمع شدند آن را جمعه ناميدند و گفته شده‌است كه : اولين كسانى كه آن را جمعه ناميدند ، انصار بودند و اين پيش از تشريف فرمايى پيامبر به مدينه و پيش از نزول سوره جمعه بود . انصاريان اجتماع كردند و گفتند : يهوديان روزى دارند كه هر هفته گردهم مىآيند و آن شنبه است ، مسيحيان هم روزى چنين دارند و آن يكشنبه است . ما هم بايد روزى قرار دهيم كه در آن روز جمع شويم و خدا را ياد و شكر نماييم . لذا آنها روز جمعه را برگزيدند ، قبلًا به اين روز « العروبة » مىگفتند . آنها نزد سعد بن زراره رفتند و وى با آنها نماز خواند .\r\nهمچنين گفته شده‌است : نخستين كسىكه اين روز را جمعه ناميد كعب بن لوى بود ، زيرا مردم در آن روز نزد وى جمع شده بودند .\r\nنيز گفته شده‌است كه نخستين كسىكه كلمه « اما بعد » در سخنان خود مطرح كرد وى بود .\r\n\r\nوالدين و اولاد\r\nبرخى در اكرام والدين مىگويند : خداى متعال به نياز تو به پدر و مادر آگاهى دارد . لذا منزلتى براى تو نزد آنان قرار داده‌است كه آنان بدون سفارشى ، در حفظ جايگاه تو مىكوشند . از سوى ديگر چون آنان نيازمند تو نيستند ، به تو سفارش كرده‌است كه آنها را درياب .\r\n\r\nوالدين\r\nامام سجاد عليه السلام به فرزندش زيد فرمود : خدا تو را براى رضاى من قرار نداده به همين خاطر سفارش مرا به تو نموده ولى مرا وسيله رضاى تو قرار داده و سفارش تو را به من ننموده‌است يعنى احترام مرا بر تو لازم كرده ولى احترام تو را بر من واجب قرار نداده‌است ؛ پس خدا به تو توفيق دهد . بدان كه بايستى فرق بين اين دو مرتبه را با عقل خود تميز دهى . پس باز گرد به\r\n\r\n","description":"","footnote":"","page_name":" 629 ","page_number":629},
  {"content":"\r\n\r\nبديهيات عقل خود كه شاهد بر توست بر اينكه شكر منعم واجب است و دقت كن آيا بين مخلوقان الهى كسى بر تو نسبت به والدين ، نعمتى برتر دارد ؟ و كسى برتر از آنها وجود دارد كه شكر و نيكى نسبت به او را بجا آورى ؟ پس تو تا زمانى كه پدر و مادرت زنده هستند ، با آنان با اجلال و عظمت برخورد نما و مطيع و منقاد آنها باش ، و اگر از دنيا رفته‌اند براى آنها طلب آمرزش كن ؛ حقوقشان را اداء نما ؛ به ديدار آنان برو ؛ به آنها رحم كن ، چنانچه دوست دارى فرزندانت در زمان زندگى و مرگ تو با تو چنين رفتار كنند .\r\n\r\nمتعلق بسم اللَّه\r\nفخر رازى در باره‌ى متعلق جارومجرور در بسم اللَّه كه مقدم است يا مؤخر ، مىگويد :\r\nانتقال از مخلوق به خالق اشاره به برهان « انّ » دارد و نازل شدن از خالق به مخلوق برهان « لم » است و معلوم است كه برهان لم اشرف است . يعنى كسىكه متعلق جارومجرور در « بسم » را مقدم بدارد ، از رؤيت فعل به رؤيت وجوب استعانت به خدا انتقال يافته‌است .\r\nكسىكه متعلق را مؤخر از « بسم اللَّه » در تقدير بگيرد ، مثل اين است استعانت به خدا را ديده‌باشد پس به احوال نفس خود پرداخته‌باشد .\r\n\r\nپارسايى\r\nاحياءالعلوم از يحيى بن معاذ نقل كرده‌است : غذاى زاهد راستگو ، چيزى است كه يافته و لباس او چيزى است كه او را بپوشاند و مسكن او هر جاست كه پيش آيد . دنيا ، زندان او ؛ خلوت ، مجلس او ؛ قبر ، خوابگاه او ؛ عبرت ، فكر او ؛ قرآن ، سخن او ؛ پروردگار ، انيس او ؛ ياد خدا ، رفيق او ؛ زهد ، قرين او ؛ غم ، مقام او ؛ حياء ، شعار او ؛ گرسنگى ، خورش او ؛ حكمت ، كلام او ؛ خاك ، فراش او ؛ تقوى ، توشه‌ىاو ؛ سكوت بهره‌ىاو ؛ صبر ، تكيه گاه او ؛ توكل ، كفايت او ؛ عقل ، راهنماى او ؛ عبادت ، حرفه‌ى او و بهشت ، آرزوى اوست .\r\n\r\nعقل و زمانه\r\nابوتمام سروده‌است كه : خرد رهبر و روزگار مربى من است . اين دو چنان ظلمتى را از من گرفتند كه پير جهان ديده شدم .\r\n احاولت ارشادى و عقلى مرشدى * ام استمت تأديبى و دهرى مؤدبى\r\nهما اظلما حالى ثمة اجليا * ضلاميهما عن وجه امرد اشيب \r\nضمير درهما به عقل و زمانه برمى گردد و مقصود از هر دو حال ، حال فقر و غنى ، صحت و مرض ، دشوارى و آسانى و مانند اينها است . اينكه ظلم را به عقل و زمانه نسبت داده چون\r\n\r\n","description":"","footnote":"","page_name":" 630 ","page_number":630},
  {"content":"\r\n\r\nعاقل با عقل از لذت دنيا لذت نمىبرد و زمانه با خردمند سر ناسازگارى دارد .\r\nگويند\r\n از باغ جنان فتاده در دام عذاب * آدم ز پى گندم و من بهر شراب\r\nمرغان بهشتيم عجب نبود اگر * او از پى دانه رفت و من از پى آب \r\n*\r\n خاك رهش به‌مردم آسوده كى دهند * كين توتيا به‌مردم بىخواب مىدهند \r\n*\r\n غم با من و من با غمش خو كرده‌ام اى مدعى * لطفى ببايد كردن و ما را بهم بگذاشتن \r\n*\r\n ز يمن عشق بر وضع جهان خوش خنده‌ها كردم * معاذاللَّه اگر روزى بدست روزگار افتم \r\n\r\nارزش كار\r\nحكيمى گويد : ارزش نزد كشاورزان در كمك به كار آنها و ارزش نزد بازرگانان در كمك به اموال آنها و ارزش نزد پادشاهان كمك به راى آنها و ارزش نزد دانشمندان در كمك كردن به حكمت خدايى آنها و ارزش مشترك بين هر چهار صنف در اصلاح معاش و معاد است .\r\nنظامى\r\n مخور بسيار چون كرمان بىزور * به كم خوردن كمر بر بند چون مور\r\nحرام آمد علف تاراج كردن * بدار و طبع را محتاج كردن\r\nمخور چندان كه خرما خوار گردد * گوارش در دهن مردار گردد\r\nچو باشد خوردن نان گل شكروار * نباشد طبع را با گل شكر كار\r\nجهان زهر است و زهر تلخناكش * به كم خوردن توان رست از هلاكش \r\n*\r\n قرص جوى ميشكن و مىشكيب * تا نخورى گندم آدم فريب\r\nتا شكمى نان و كفى آب هست * كفچه مكن بر سر هر كاسه دست\r\nآن خور و آن پوش چو شير و پلنگ * كاورى آن را همه روزه به‌چنگ \r\n نان‌خورش از سينه خود كن چو آب * وز جگر خويش چو آتش كباب \r\n\r\n","description":"","footnote":"","page_name":" 631 ","page_number":631},
  {"content":"\r\n\r\n گر دل خورسند نظامىتر است * ملك قناعت به تمامىتر است \r\n*\r\n اگر باشى به تخت و تاج محتاج * زمين را تخت كن خورشيد را تاج\r\nبه‌خورسندى برآور سر كه رستى * بلاى محكم آمد خود پرستى\r\nدر اين هستى كه يا بى نيستى زود * نبايد شد به هست و نيست خشنود\r\nلباسى پوش چون خورشيد و چون ماه * كه باشد تا تو باشى با تو همراه\r\nجهان چون مار و افعى پيچ پيچ است * مخواه از وى كه در دست هيچ است \r\n*\r\n خورسندى را به‌طبع در بند * مىباش بدانچه هست خرسند\r\nاجرت خور دسترنج خود باش * گر محتشمى به گنج خود باش\r\nنزديك رسيد كار مىساز * باگردش روزگار مى ساز\r\nجز آدميان هر آنچه هستند * بر شقه قانعى نشستند\r\nدر جستن رزق خود شتابند * سازند بدان قدر كه يابند\r\nآنگاه رسى به سربلندى * كايمن شوى از نيازمندى\r\nخرسند هميشه نازنين است * خرسندى را ولايت اينست\r\nاز بندگى زمانه آزاد * غم شاد به او و او به غم شاد \r\n\r\n","description":"","footnote":"","page_name":" 632 ","page_number":632},
  {"content":"\r\n\r\n\r\nپند\r\nهر كه سرانجام را نيك بشمارد ، از خطا ابا دارد ؛ و هركس به آنچه در قرآن آمده ايمان آورد ، از خطاها توبه مىكند ؛ و هركس از عذاب دردناك پرهيز كند ، از غصه آب مىشود . اى نشسته‌اى كه مرگ تو ايستاده آيا در خوابى از سخن من يا پشيمانى ؟ پيش از فوت از لغزشها توبه كن .\r\n\r\nنماز\r\nبزرگى گويد : نماز معراج عارفان ، ابزارى براى گنهكاران و بستانى براى زاهدان است . به همين خاطر است كه عمود دين بوده و يكصد و دو بار در قرآن آمده‌است .\r\nگويند\r\n صد تيغ بلا ز هر طرف آخته‌اند * بر ما همه شبرنگ جفا تاخته‌اند\r\nفرياد كه دشمنان بهم ساخته‌اند * و احباب به حال ما نپرداخته‌اند \r\n\r\nپند\r\nكفعمى رحمةاللَّه عليه گويد : از آنچه در آن هستى ، عبرت گير ، و به دنيا مغرور نشو كه آبى گوارا در آن نيست . كسى تو را يارى نمىرساند ، كسى به عهدش پايبند نيست ، سوگندى راست نيست ، از اصحاب يمين كسى را نمىيابى ، سعادتمند كسى است كه با دنيا بجنگد ، دنيا به او روى آورد ، خوشا به حال كسانى كه به‌خاطر خدا حلال دنيا را رها كردند و غير ياد خدا چيزى را بر خود حلال ندانستند . به قله تقوى رسيدند و در عالىترين مدارج طاعت قرار گرفتند .\r\nبه خدايى كه دانه را شكافت و آن را خلق كرد ، براى گنهكاران ياورى جز آب داغ و غساله‌ى چرك و خون جهنميان نيست . گناهانشان بر آنهاست و پوزش آنها نزد نويسنده اعمال است . ولى اهل تقوا ، نور آنها در ملاء اعلى انس گيرد و از بوستان ثواب بهره برند .\r\nرستگار كسى است كه در درياى طاعت غوطه‌ور است . و چون ثوابى نزد او مطرح شود سراسيمه بسوى آن مىرود . پس تو خود را مقيد به انجام واجبات نما و زحمت آن را بر خود هموار كن و لباس ترس از خدا را بر قلب خود بپوشان و از كسانى نباش كه عهد الهى را خيانت كردند چه اينكه كارهاى زشت تو در محشر ، مارى به جان تو شود و اعمال باطل تو در قيامت ، موجب كورى تو گردد . اگر راست باشى براى تو بهتر و اگر مانع باشى براى تو برازنده‌تر است .\r\nنظامى\r\n به شادى شغل عالم درج مىكن * خراجش ميستان و خرج مىكن \r\n گشايى بند ، بگشايند بر تو * فروبندى ، فروبندند بر تو\r\nبزرگى بايدت ، دل در سخا ، بند * سر كيسه ببند كند نابند\r\nنصيحت بين كه آن هندو چه فرمود * كه چون نانى بيابى زود خور زود \r\nمير درى يزدى\r\n از من آموخت شيخ افسون زدن * بر بام صلاح كوس ناموس زدن\r\nرفتم كه به پير دير هم ياد دهم * آيين بت و طريق ناقوس زدن \r\nگويند\r\n اندر آن معرض كه خود را زنده سوزد اهل درد * اى بسا مرد خدا كو كمتر از هندو ز نيست \r\n\r\n","description":"","footnote":"","page_name":" 633 ","page_number":633},
  {"content":"\r\n\r\n\r\nگرسنه\r\nامام على عليه السلام مىفرمايد : هيچ طلبكارى چون گرسنه در طلب بدهى خود نيست ، هر وقت مالش به او برگردانده شود ، مىپذيرد .\r\n\r\nتصوف\r\nقيصرى در شرح غزل يائيه ابن‌فارض مىگويد : تصوف علمى است در باره‌ى اسماء و صفات و مظاهر خدا و نيز عبارت است از علم مبدء و معاد و حقايق عالم و كيفيت رجوع به يك حقيقت و آن ذات خداست . تصوف به شناخت سير و سلوك و جهاد با نفس به جاى رهايى از قيد و بندهاى جزيى دنيا و رساندن آدمى به مبدء خود و متصف شدن به صفت اطلاق و كليت مىپردازد .\r\n\r\nسمراء بنت قيس\r\nسمراء دختر قيس در يكى از جنگها دو فرزندش را از دست داد . پيامبر او را تسليت گفت :\r\nسمراء به پيامبر عرض كرد : هر مصيبتى پس از شما ناچيز است . به خدا غصه‌اى كه در صورت شما مىبينم از مصيبت اين دو نزد من سخت‌تر است .\r\n\r\nهمدردى\r\nحسن بصرى گويد : هركس در دنيا تو را آسايش داد ، در آخرت آن را تلافى كن .\r\n\r\nپارسايى\r\nحسن بصرى به يارانش گفت : هفتاد كس از اصحاب بدر را ديدم كه آنها در اجتناب از آنچه خدا براى آنها حلال كرده‌بود ، زاهدتر بودند از آنچه شما از محرمات خدا پرهيز مىكنيد .\r\n* در توصيف پارسايان آمده‌است : زاهدان از غم بيشتر خوشحال مىشوند نسبت به خوشحالى شما از آسايش .\r\nاگر آنان را ببينى ، مىگوييد ديوانه‌اند ، ولى اگر آنها نيكان شما را ببينند ، مىگويند : از رحمت خدا بهره‌اى نبرده‌اند . و اگر بدان شما را بنگرند ، مىگويند به روز قيامت ايمان ندارند .\r\nبه يكى از آنها مالى حلال عرضه شد ، آن را قبول نكرد و گفت : مىترسم قلبم را فاسد كند ، بلى هركه قلب دارد ، به ناچار از فاسد شدن آن مىترسد .\r\n\r\n","description":"","footnote":"","page_name":" 634 ","page_number":634},
  {"content":"\r\n\r\n\r\nدنيا\r\nعيسى عليه السلام به دنيا مىفرمود : تو بودى و من در تو نبودم . و تو مىباشى و من در تو نيستم ، اگر بدبخت شوم ، از تو نصيب من شده‌است .\r\n\r\nپناه از آتش\r\nاز جمله دعاهاى يكى از بندگان خدا اين بود : خدايا مرا از آتش برهان ، چرا كه مانند من تقاضاى بهشت نكند .\r\n\r\nقهر\r\nبين حكيمى و دوستش مشاجره‌اى بود ، حكيم به دوستش نوشت ، اى برادرم ، مدت عمر كوتاه‌تر است كه به قهر به سر ببرى .\r\n\r\nازدواج\r\nمردى به افلاطون نوشت : ازدواج بكنم يا نه ؟ افلاطون نوشت به هر كدام اقدام كنى پشيمان شوى .\r\n\r\nحد مست\r\nغلامى مست بر سر راه گروهى عربده‌اى مستانه سر داد . آنان او را نزد حاكم بردند . چون از مستى خارج شد خواستند بر وى حد جارى كنند . غلام گفت : اى امير ! من بدى كردم و بىعقل بودم ، تو كه عقل دارى به من بدى مكن .\r\n\r\nحاجت متقابل\r\nمعاويه به ابن‌عامر در مكه گفت : حاجتى از تو دارم . ابن‌عامر متعجبانه پرسيد حاجت ! معاويه گفت : آرى ، خانه‌ات را در عرفه به من هبه كن ، ابن‌عامر گفت : آن را به تو بخشيدم .\r\nمعاويه گفت : تو هم از من چيزى بخواه ، ابن‌عامر گفت : مىخواهم آن را به من برگردانى ، معاويه گفت : برگرداندم .\r\nمولوى\r\n آفت ادراك اين قيل است و قال * خون به خون شستن حلال آمد حلال \r\n*\r\n هين و هين اى راهرو بيگاه شد * آفتاب عمر سوى چاه شد\r\nتو مگو فردا ، كه فرداها گذشت * تا به كلى نگذرد ايام گشت\r\nتو مگو ما را به آن شه بار نيست * با كريمان كارها دشوار نيست \r\n\r\n","description":"","footnote":"","page_name":" 635 ","page_number":635},
  {"content":"\r\n\r\n عور و تور و لنگ و لوك و بىادب * سوى او ميغيچ و او را مىطلب\r\nوعده فردا و پس فرداى تو * انتظار حشر باشد واى تو \r\n\r\nبلا\r\nيكى از سرشناسان گويد : به هيچ بلايى گرفتار نشدم مگر اينكه خدا در آن براى من چهار نعمت گذاشته‌است ، اول آنكه : بلاى دينى نبود ؛ دوم آنكه : مرا به بزرگ‌تر از آن مبتلا نكرد ؛ سوم آنكه : مرا از رضايت به آن بلا محروم نكرد ؛ چهارم آنكه : اميد پاداش او را داشتم .\r\nانورى\r\n مرا به مدرسه‌ها پيش از اين به كسب علوم * قرار مدرسه و فكر درس بودى كار\r\nكنون به چشم غزالانم چنان كردند * كه شب به خواب خوش اندر غزل كنم تكرار \r\n\r\nتفسير بعوضه\r\nدر تفسير كشاف ذيل آيه  إِنَّ اللَّهَ لا يَسْتَحْيِي أَنْ يَضْرِبَ مَثَلًا ما بَعُوضَةً فَما فَوْقَها . . .  « 1 » آمده‌است : در كتابى از كتابهاى قديمى ديدم كه جنبنده‌اى است جز با چشم تيزبين حركت آن معلوم نيست . وقتى ساكن باشد ، سكون او را مىپوشاند و پيدا نيست ، اگر بر دست بگيرى ، نيش مىزند و زهرى از آن ترشح مىكند . بايد از آن اجتناب كرد . منزه است خدايى كه از صورت و اعضاء ظاهر و باطن اين حيوان و نيز جزئيات اعضاى او در چشمان و ضمير او آگاه است ، چه بسا موجوداتى بسيار كوچكتر از آن هم باشند ، پس بايد گفت منزه است خدايى كه همه‌ى زوجها را خلق كرد ، آنها كه از دل زمين روئيده مىشوند ، آنها كه از شمايند و آنهايى كه نمىدانيد .  سُبْحانَ الَّذِي خَلَقَ الْأَزْواجَ كُلَّها مِمَّا تُنْبِتُ الْأَرْضُ وَ مِنْ أَنْفُسِهِمْ وَ مِمَّا لا يَعْلَمُونَ .  « 2 »\r\n\r\nتصوف\r\nتصوف علمى است كه در آن از ذات احديت و اسماء و صفات او و علومى كه ما را به مظاهر و آنچه منسوب به ذات خداست ، بحث مىكند . پس موضوع علم تصوف ، ذات خدا و صفات ازلى و صفات سرمدى خدا است .\r\nمسئله‌ى چگونگى صدور كثرت و رجوع آن به او ، بيان مظاهر اسماء و صفات خدا ، كيفيت\r\n\r\n\r\n","description":"","footnote":"\r\n( 1 ) - بقره ، 26 .\r\n( 2 ) - يس ، 36 .\r\n","page_name":" 636 ","page_number":636},
  {"content":"\r\n\r\nرجوع اهل اللَّه به او ، كيفيت سلوك مجاهد و رياضت آنان ، و بيان نتيجه همه‌ى كارها و ذكرها در دنيا و آخرت ، به وجهى كه در نفس الامر ثابت است ، و نيز مبادى معرفت و حدود و غايت و اصطلاحات تصوف ، از مسائل تصوف است .\r\n\r\nشكر نعمت ، بلا\r\nعارفى گويد : هركس وقت نعمت ، به منعم بنگرد نه نعمت ، نگاه او وقت بلا به بلا دهنده است نه بلا . او در هر دو حال ، غرق ملاحظه حق بوده و متوجه دوست مطلق است و اين از برترين مراتب سعادت مىباشد . هركس عكس اين عمل كند ، در پايين‌ترين درجه شقاوت است او گاه نعمت ، از زوال آن مىترسد و وقت بلا از آمدنش در عذاب است .\r\nمحمود شبسترى\r\n ظهور جمله‌ى اشيا به ضد است * ولى حق را نه مانند و نه ند است\r\nچو نبود ذات حق را ضد و همتا * ندانم تا چه گونه دانى او را\r\nچو نور حق ندارد نقل و تحويل * نيابد اندرو تغيير و تبديل\r\nاگر خورشيد بر يك حال بودى * شعاع او به يك منوال بودى \r\n ندانستى كسى كاين پرتو اوست * نبودى هيچ فرق از مغز تا پوست \r\nسعدى\r\n چنين دارم از پير داننده ياد * كه شوريده‌اى رو به صحرا نهاد\r\nپدر در فراقش نخورد و نخفت * پسر را ملامت بكردند و گفت\r\nاز آنگه كه يارم كس خويش خواند * دگر با كسم آشنايى نماند\r\nبحقش كه تا حق جمالم نمود * دگر هر چه ديدم خيالم نمود\r\nنشد كم كه رو از خلايق بتافت * كه گم كرده‌ى خويش را باز يافت\r\nپراكندگانند زير فلك * كه هم در توان خواندشان هم ملك\r\nقوى بازوانند كوتاه دست * خردمند و شيدا و هشيار و مست\r\nنه سوداى خودشان نه پرواى كس * نه در گنج توحيدشان جاى كس\r\nبرآشفته عقل و پراكنده هوش * ز قول نصيحت‌گر آكنده گوش\r\nتهى دست مردان پر حوصله * بيابان نوردان بىقافله\r\nبه دريا نخواهد شدن بط غريق * سمندر چه داند عذاب الحريق\r\nعزيزان پوشيده از چشم خلق * نه زنار داران پوشيده دلق \r\n\r\n","description":"","footnote":"","page_name":" 637 ","page_number":637},
  {"content":"\r\n\r\n به خود سر فرو برده همچون صدف * نه مانند دريا برآورده كف\r\nگرت عقل يار است ازينان رمى * كه ديوند در صورت آدمى\r\nنه مردم همين استخوانند و پوست * نه هر صورتى جان معنى در اوست\r\nنه سلطان خريدار هر بنده‌ايست * نه در زير هر ژنده‌اى زنداه‌ايست\r\nاگر ژاله هر قطره‌اى در شدى * چو خر مهره بازار ازو پر شدى \r\n*\r\n قضا را من و پيرى از فارياب * رسيديم در خاك مغرب به آب \r\n مرا يك درم بود و برداشتند * بكشتى و درويش بگذاشتند\r\nسباحان براندند كشتى چو دود * كه آن ناخدا ، ناخدا ترس بود\r\nمرا گريه آمد ز تيمار جفت * بر آن گريه قهقهه بخنديد و گفت\r\nمخور غم براى من اى پر خرد * مرا آنكس آرد كه كشتى برد\r\nبگسترد سجاده بر روى آب * خيالست پنداشتم يا به‌خواب\r\nز مدهوشيم ديده آنشب نخفت * نظر بامدادن به من كرد و گفت\r\nعجب ماندى اى يار فرخنده راى * ترا كشتى آورد ما را خداى\r\nچرا اهل معنى بدين نگروند * كه ابدال در آب و آتش روند\r\nنه طفلى كز آتش ندارد خبر * نگهداردش مادر مهرور\r\nپس آنان‌كه در وجه مستغرقند * شب و روز در عين حفظ حقند\r\nنگهدارد از تاب آتش خليل * چو تابوت موسى ز غرقاب نيل\r\nچو كودت بدست شناور در است * نترسد اگر دجله پهناور است\r\nچو بر روى دريا قدم چون زنى * چو مردان كه بر خشك وتر دامنى \r\n*\r\n مگر ديده‌باشى كه در باغ و راغ * بتابد به شب كرمكى چون چراغ\r\nيكى گفتش اى كرمك شب فروز * چه بودت كه پيدا نباشى بروز\r\nببين كاتشين كرمك خاك زاد * جواب از سر روشنايى چه داد\r\nكه من روز و شب جز به صحرا نيم * ولى پيش خورشيد پيدا نيم\r\nقدم پيش نه كز ملك بگذرى * كه گر باز مانى ز دد كمترى \r\n\r\n","description":"","footnote":"","page_name":" 638 ","page_number":638},
  {"content":"\r\n\r\n\r\nسالك ، عرفان\r\nسالك اگر از هر امر دنيايى كه او را از هدف دور مىسازد ، پرهيز كند ، و از هرآنچه به ذهن او رسد پرهيز نمايد ، به صفت ورع و زهد و تقوى آراسته شده‌است . پس او بايد همواره نفس خود را در كارهاو سخنانش محاسبه كند و او را متهم نمايد در كوتاهى از هرچه به او فرمان داده‌است . اگر او كاملًا مواظب بود و در راه محبوب احساس ناراحتى نكرد . باطن او نورانى شده و برق غيب بر او ظاهر مىشود و باب ملكوت بر او باز مىشود و پى در پى مكاشفه براى او حاصل شود .\r\nاو امور غيبى را در صورت مثالى مىبيند . و اگر ذره‌اى از آنها را بچشد به گوشه‌گيرى و خلوت و ذكر و مواظبت بر طهارت كامل و عبادت و مراقبه و دورى از مشاغل دنيوى حسى و توجه دادن باطن به خدا به طور كامل روى مىآورد در اين صورت براى او حالت وجد و مستى و شوق و ذوق و محبت و شيفتگى و عشق پيش مىآيد . و او را پى در پى محو مىكند . او را نائب نفس خويش قرار مىدهد ، معناهاى قلبى را درك مىكند ، حالت مكاشفه براى او پيش مىآيد . علوم دينى و اسرار الهى بر او افاضه مىشود و انوار حقيقت بر او ظاهر مىگردد . البته گاهى اين امور بر او پوشيده مىماند تا اينكه بر اثر خيالات نفسانى باقى بماند و آرامش روانى براى او حاصل شود . اين حالات براى او ملكه‌ى باطنى شده داخل عالم جبروت مىگردد و عقول مجرده و انوار قاهره را مىبيند . و مدبرات كلى را از فرشتگان مقرب كه شيفته‌ى جمال خدا هستند مىنگرد ، پس از آن انوار سلطان احديت و ساطعه‌هاى عظمت و كبريايى خدا براى او آشكار شود . او ديگر چون غبار پراكنده شده و در شخصيت خود فانى شود و در برابر معبود به تعظيم درآمده و تعيّن او در تعين معبود متلاشى شود و به مقام جمع و توحيد برسد . در اين مقام ، اغيار در نظر او اعتبار شوند . او با نور خود پرده‌ها و حجابها را مىسوزاند و صدا مىزند : ملك از آن كيست ؟ و خودش مىگويد :  . . . لِلَّهِ الْواحِدِ الْقَهَّارِ .  « 1 »\r\n\r\nرتمه\r\nنخى كه به انگشت مىبندند تا چيزى فراموش نكنند رتيمه يا رتمه گويند . شاعر گويد :\r\nوقتى حاجتهاى ما در دل شما نباشد ، نخهاى به انگشت بسته ، سودى به حالمان ندارد .\r\n\r\n\r\n","description":"","footnote":"\r\n( 1 ) - ابراهيم ، 48 .\r\n","page_name":" 639 ","page_number":639},
  {"content":"\r\n\r\n اذا لم تكن حاجاتنا فى نفوسكم * فليس بمغن عنك عقد الرتائم \r\nاز يكى از شعراى فارس زبان نيز در معناى بستن رتيمه چيزى به‌خاطرم رسيد .\r\n نگردد تا فراموش آنچه گفتى دردمندان را * بر انگشت تو مىخواهم كه بندم رشته‌ى جان را \r\n\r\nمصيبت پيامبر\r\nآمده‌است : فاطمه عليها السلام ، مشتى از خاك قبر پيامبر برگرفت و بر چشمانش گذاشت و گفت :\r\nهر كه خاك قبر احمد بويد بر اوست در عمر خود هيچ بوى خوشى نبويد . اين مصيبت اگر بر مصيبت‌ها بيايد مانند اين است كه اگر روزها بريزد ، شب شود .\r\n ماذا على من شتم تربة احمد * ان لا يشم مدى الزمان غواليا\r\nصبت على المصائب لو انها * صبت على الايام صرن لياليا \r\n\r\nصلوات بر پيامبر اسلام صلى الله عليه و آله و ابراهيم عليه السلام\r\nاز شيخ نجم الدين پرسيدند : وجه شبه در اين صلوات چيست كه مىگويند : اللهم صل على محمد و آل محمد كما صليت على ابراهيم و آل ابراهيم ؟ چون از اين عبارت چنين برمى آيد كه خدا بر پيامبر اسلام و خاندان او درودى بفرستد كه بر ابراهيم و فرزندان او فرستاده‌است و اين نشان دهنده برترى مرتبه ابراهيم و فرزندان آنهاست .\r\nشيخ پاسخ داد : مراد اين صلوات اين نيست كه محمد و فرزندان او را به ابراهيم و فرزندان او ملحق كنيم تا آن درجه را بيابند كما اينكه برخى تصور كرده‌اند ، بلكه مراد اين است كه به پيامبر و خاندان او هرچه استحقاق اجلال دارد مرحمت كند ، چنانچه اين اجلال را به ابراهيم و خاندان او عطا كرده‌است ، پس در واقع درخواست از خدا اين است كه آنچه حق پيامبر اسلام و آل اوست به آنان عطا شود و چيزى فروگذار نگردد . هرچند در رتبه از ابراهيم و خاندان او بالاتر باشند . مانند اين كلمات بين ما زياد است . مثلًا كسى به ديگرى كه لباسى مىپوشاند يا نعمتى مىدهد ؟ مىگويد : با اين بنده چنان رفتار كردى كه با فلان كس كردى ، اينجا بحث فضيلت اولى بر دومى و يا دومى بر اولى نيست . و چه بسا دومى استحقاق بيشترى نسبت به اولى داشته‌باشد .\r\nسعدى\r\n بفتراك پاكان درآويز چنگ * كه عارف نداند ز در يوزه ننگ\r\nبرو خوشه چين باش سعدى صفت * كه گرد آورى خرمن معرفت \r\n\r\n","description":"","footnote":"","page_name":" 640 ","page_number":640},
  {"content":"\r\n\r\n*\r\n دلم بكوى تو دامن كشان رود ترسم * كه سوى خانه گريبان چاك چاك برد \r\n\r\nامى\r\nامى كسى است كه چيزى ننويسد . اين واژه منسوب به امت عرب است كه نه خط داشت و نه كتابت ، پيامبر را به‌همين دليل امى گويند . برخى گفته‌اند پيامبر را به‌خاطر انتساب به‌ام القرى ، امى گفته‌اند و مردم آن منطقه را به‌همين جهت امى مىگفتند . نيز ممكن است كه امى منسوب به ام باشد . يعنى چون كسىكه از مادر آفريده شده ، توان خواندن و نوشتن ندارد . اين سه وجه بود در باره امى بودن پيامبر .\r\n\r\nاكسير سعادت\r\nاكسير در سبد هر پير و ناتوانى نيست ، بلكه در گنجينه‌هاى سلاطين بزرگ است ، همينطور اكسير سعادت ابدى نزد هر كسى نيست ، اين اكسير در گنجينه پروردگار است ، گنجينه‌هاى خداى متعال نيز در آسمان جوهرهاى مجرد ملكى و در زمين قلوب انبياء و اولياء است . هر كسى اين اكسير را از غير اينان بجويد ، راه را گم كرده و از راه درست منحرف شده‌است ، عاقبت كار او غش و فريب است و در قيامت مفلس بوده و حقيقت كار او آشكار مىشود . شايسته است در مصداق اين آيه باشد چشمان تو را باز مىكنيم ، چشم تو در آن روز تيز بين گردد .  فَكَشَفْنا عَنْكَ غِطاءَكَ فَبَصَرُكَ الْيَوْمَ حَدِيدٌ .  « 1 »\r\nاز رحمت و رأفت خدا به بندگان اين است كه يكصد و بيست و چهار هزار پيامبر را پى در پى به سوى مردم فرستاده‌است تا نسخه اين اكسير را به آنان بياموزند ، و راه رسيدن به اين مسئله‌ى مهم را بيان كنند .\r\nخداوند مىفرمايد : اوست خدايى كه بسوى اميين رسولى فرستاد تا آيات خدا را بر آنان بخواند و آنان را پيراسته كرده و علم كتاب و حكمت بياموزد هرچند در گذشته در گمراهى آشكار بودند  هُوَ الَّذِي بَعَثَ فِي الْأُمِّيِّينَ رَسُولًا مِنْهُمْ يَتْلُوا عَلَيْهِمْ آياتِهِ وَ يُزَكِّيهِمْ وَ يُعَلِّمُهُمُ الْكِتابَ وَ الْحِكْمَةَ وَ إِنْ كانُوا مِنْ قَبْلُ لَفِي ضَلالٍ مُبِينٍ .  « 2 » مراد از تزكيه ( و البته خدا به آن آگاه است ) پيراسته كردن آنها و باز داشتن آنان از صفات حيوانات و درندگان است . مراد تعليم ، آراستن\r\n\r\n\r\n","description":"","footnote":"\r\n( 1 ) - ما از تو پرده‌ات را برداشتيم ، پس چشم تو در آن روز تيزبين شد . ق ، 22 .\r\n( 2 ) - جمعه ، 2 .\r\n","page_name":" 641 ","page_number":641},
  {"content":"\r\n\r\nآنان به صفات فرشتگان مقرب است ، خلاصه مراد جدا كردن انسان از جمع صفات مذموم و آرايش آنها به كمالات جليل است . خلاصه‌ى همه‌ى اينها ، توجه قلب و قالب به خداى و روى برگردان شدن اين دو از غير خداست\r\n\r\nشكر نعمت ، پوزش\r\nاز سخنان اولياء است كه شكر اضافه مىكند ، كفر ، دفع مىكند . عاقل كسى است كه بيشترين پوزش را از مردم بخواهد .\r\n\r\nقناعت ، سكوت ، صبر ، پوزش\r\nاز امام سجاد عليه السلام در باره‌ى برترين اعمال پرسيدند . امام فرمود : به غذاى خود قانع باش ، ملازم سكوت باش ، بر آزار مردم شكيبا باش ، از خطا پشيمان باش .\r\n\r\nسكوت\r\nامام عليه السلام نيز فرموده‌است : كسىكه سكوت را از دست ندهد ، در چشم مردم ابهت مىيابد و مردم به او خوش گمان شوند .\r\nگويند\r\n گفتى خبر دوست شنيدى چه شدت حال * اينها ز كسى پرس كه از خود خبرى داشت \r\n*\r\n آن را كه رسد ناوك دلدوز تو بر چشم * ناكس بود از چشم دگر پيش ندارد \r\n\r\nبرزخ\r\nقيصرى در شرح فصول الحكم مىگويد : برزخ كه ارواح پس از مرگ به آنجا مىروند ، غير از برزخ بين ارواح مجرد و اجسام است . چون مراتب تنزلات وجود و كمال آن دورى است ، مرتبه‌اى كه پيش از نشئه‌ى دنيوى است ، از مراتب تنزلات است و اوّلّيتى دارد و مرتبه پس از آن از كمالات است و آخريت دارد و صورت‌هايى كه ارواح در برزخ مىپذيرند ، صورت اعمال پيشين در زندگى دنيوى است ، بخلاف صورت برزخ اول . لذا هر كدام از دو برزخ با هم متفاوت هستند ، ولى در اينكه هر دو عالم روحانى هستند و هر دو جوهر نورانى غير مادى مشتمل بر مثال صورت عالم هستند ، مشتركند .\r\nشيخ در فتوحات در باب سيصد و بيست و يك به آن اشاره كرده‌است و مىگويد : برزخ اول غير از برزخ دوم است . برزخ اول را غيب مكانى و دوم را غيب محالى مىنامند . چرا كه در غيب مكانى ، آنچه را كه در عالم دنيا است در آن وجود دارد ولى محالى چنين نيست ، بلكه\r\n\r\n","description":"","footnote":"","page_name":" 642 ","page_number":642},
  {"content":"\r\n\r\nآنچه در آن ظاهر شود در آخرت آشكار مىگردد و البته كمتر كسى از آن بهره‌مند مىشود بر خلاف اولى . به‌همين جهت بيشتر مشاهدات در برزخ اولى ديده مىشود و حوادث دنيوى در آن قابل رؤيت است ولى از احوال مردگان كه با برزخ دوم هستند كسى اطلاعى ندارد .\r\nگويند\r\n بود نور خرد در ذات انور * بسان چشم سر در چشمه‌ى خور\r\nاگر خواهى كه بينى چشمه‌ى نور ( خور ) * ترا حاجت فتد با چشم ديگر\r\nچه چشم سر ندارد طاقت و تاب * توان خورشيد تابان ديدن در ( ديد از ) آب\r\nچو از وى روشنى كمتر نمايد * ترا ادراك آن دم مىفزايد\r\nچو مبصر از بصر نزديك گردد * بصر زادراك او تاريك گردد\r\nندارد ممكن از واجب نمونه * چگونه داندش آخر چگونه \r\n\r\nانواع غذا\r\nقرشى گويد : حرارتى كه موجب مىشود غذا خوردنى شود ، يا با طعام ملاقات كرده و يا نه .\r\nاگر آتش با غذا ملاقات كند ، يا هوايى است كه آن را هوانى گويند و يا زمينى است مثل زغال آتش گرفته ، كه تكبيب گويند . ولى اگر آتش با غذا ملاقات نكرد ، پايين آن واسطه‌اى چون قابلمه است ، اگر آتش تا وسط طعام نفوذ كند ، و چيز ديگرى همراه آن نباشد ، قلى گويند و اگر مثلًا روغن همراه آن باشد ، تطجين نامند و اگر با آب پخته شود طبخ گويند .\r\n\r\nدنيا\r\nعارفى گويد : دنيا را براى سه چيز مىطلبند ، ثروت ، عزت ، راحتى . هركه از دنيا پرهيز كند ، عزت يابد . آنكه از آن قناعت ورزد ثروتمند شود و هركه براى دنيا كمتر تلاش كند راحتى يابد .\r\n\r\nدنيا و آخرت\r\nدر تفسير كشاف ذيل آيه  . . . قُلْ نارُ جَهَنَّمَ أَشَدُّ حَرًّا . . .  « 1 » آمده‌است : هركس از رنج لحظه‌اى خود را حفظ كند و به‌خاطر اين كار در رنج دائمى گرفتار شود ، نادان‌تر از هر نادانى است .\r\n\r\nراهزن بردبار\r\nعمر بن قطن بن نهشل دارمى ، زمانى طولانى به گله‌هاى نعمان بن منذر دستبرد مىزد .\r\n\r\n\r\n","description":"","footnote":"\r\n( 1 ) - توبه ، 81 .\r\n","page_name":" 643 ","page_number":643},
  {"content":"\r\n\r\nنعمان در پى او بود ولى نمىتوانست او را دستگير كند . او را ايمنى داد و گفت اگر خودش نزد نعمان آيد صد شتر به او بدهد .\r\nوى نزد نعمان آمد ، نعمان چشمان او را پر از شرارت غارتگرى ديد و گفت : تسمع بالمعيدى خير من ان تراه ( مثل عرب است يعنى صداى فلانى بشنوى بهتر است از اينكه او را ببينى از بس كه صورتش زشت است ) . در اينجا مراد نعمان اين بود كه راهزن چيزى شنيده و به حقيقت نمىپيوندد ، و حيله‌اى براى دستگيرى او بوده‌است .\r\nعمر گفت : آرام باش ، شخصيت انسان به دو عضو اوست . زبان و قلبش ، اگر بگويد با زبان گفته است ولى اگر به قتل برساند با دل چنين كرده‌است . نعمان گفت : دانشى دارى ؟ عمر گفت : به خدا آن قدر دارم كه مىتوانم طناب‌هاى پيچيده را با سخنم باز كنم و مشكلات بسيارى را حل نمايم . نعمان پرسيد : بدترين بد چيست ؟ عمر گفت : زن دهان گشادى كه صدايش بلند و تحركش كم است . نعمان پرسيد : فقر حاضر كدام است ؟ عمر گفت : جوان كم تجربه‌ى زن ذليل ، كه دور زنش بگردد و سخنش را اطاعت كند . اگر زن خشم گيرد ، راضيش كند ، و اگر خشنود باشد ، فديه رضايت به زنش دهد . پرسيد : همنشين بد كيست ؟ عمر گفت :\r\nهمسايه تو است كه اگر از تو بالاتر باشد بر تو چيره شود و اگر پايين‌تر باشد ، تو را دشنام گويد ، او را از عطاى خود منع كنى نفرين كند ، او را عطا دهى ، كفران كند . نعمان پرسيد : خدا پدرت را بيامرزد ، خوب گفتى و پنج هزار درهم به او داد و او را سردار صد تن از دوستان خود كرد .\r\n\r\nانفاق\r\nعمر بن هبيرة در قصر خود باديه نشينى را ديد كه شترش را مىراند و به سوى كاخ او مىآيد . به دربان گفت : مانع او شود ، عرب شترش را كنار كاخ خوابانيد تا زمانى كه عمر را ديد . عمر به او گفت : چه مىخواهى ؟ وى دو بيت شعر خواند كه : خدا براى تو بسازد ، نان خوران من زيادند و توان تدارك هزينه‌ى آنها را ندارم ، روزگار با من ناسازگار است . عيال من ، مرا به سوى تو فرستاده‌اند و منتظرند .\r\n اصلحك اللَّه قل ما بيدى * فما اطيق العيال اذ كثروا\r\nالح دهرى علىّ كلكله * فارسلونى اليك وانتظروا \r\nعمر از اين دو بيت به اهتزاز درآمد و گفت : آنها تو را به سوى من فرستاده‌اند و منتظرند .\r\nنمىنشينى مگر ثروتمند باز گردى ، سپس هزار دينار به او داد و فوراً به سوى خانواده‌اش\r\n\r\n","description":"","footnote":"","page_name":" 644 ","page_number":644},
  {"content":"\r\n\r\nروانه‌اش كرد .\r\n\r\nپند\r\nامام على عليه السلام به هنگام تلاوت اين آيه :  يا أَيُّهَا الْإِنْسانُ ما غَرَّكَ بِرَبِّكَ الْكَرِيمِ  « 1 » ، فرمودند :\r\nاين آيه كوبنده‌ترين دليل در برابر شنونده ، و قطع كننده‌ترين عذر شخص مغرور است . همو كه جهالت و نادانيش او را خوشحال ساخته‌است . مىفرمايد : اى انسان ! چه چيز تو را بر گناه جرئت داده ؟ و چه چيز تو را در برابر پروردگارت مغرور ساخته ؟ و چه چيز تو را بر هلاكت خويشتن علاقمند نموده‌است ؟ مگر اين بيمارى تو بهبودى نمىيابد ؟ و يا اين خوابت بيدارى ندارد ؟ چرا همانگونه كه به ديگرى رحم مىكنى ، به خودت رحم نمىكنى ؟ تو كه هرگاه كسى را در دل آفتاب سوزان بيابى ؛ بر او سايه مىافكنى ، و هرگاه بيمارى را ببينى كه سخت ناتوان گشته از روى رحم بر او مىنگرى ، پس چه چيز تو را بر اين بيماريت شكيبايى بخشيده ؟ و بر اين مصائبت صبور ساخته ؟ و چه چيز تو را از گريه بر خويشتن تسلى داده ؟\r\nدر حالى كه هيچ چيز براى تو عزيزتر از خودت نيست ؛ و چگونه ترس از فرود آمدن بلا ، شب هنگام تو را بيدار نكرده ؟ با اينكه در درون معصيت و گناه غوطه ورى و در زير سلطه و قدرت خداوند قرار دارى . بيمارى خود را با داروى تصميم و عزم راسخ مداوا كن و اين خواب غفلتى كه چشمت را فرا گرفته با بيدارى بر طرف ساز . بيا مطيع خداوند شو و به ياد او انس گير . خوب تصور كن كه هنگام روى گردانيدنت از خدا ، او با دادن نعمت به تو روى مىآورد و به عفو و بخشش خويش دعوتت مىكند و تو را در زير پوشش فضل و بركات خود قرار مىدهد . ولى در عين حال تو همچنان به او پشت كرده و به ديگرى روى مىآورى . بلند مرتبه باد خداوندى كه با اين قدرت عظيم ، كريم است و اما تو با اين ضعف و حقارت چه بر معصيت او جرئت ورزيده‌اى ، در صورتى كه تو در كنف نعمتش قرار دارى و در فراخناى فضل و رحمتش در حركتى . اما او فضل خويش را از تو منع نكرده و پرده‌ى گناهانت را ندريده‌است ؛ بلكه حتى يك چشم برهم زدن از دائره‌ى لطفش بيرون نبوده‌اى ، يا در نعمتى قرار دارى كه به تو بخشيده ، يا در گناهى كه از آن پرده پوشى كرده و يا بلا و مصيبتى كه از تو بر طرف ساخته‌است . بنگر اگر از در اطاعتش در مىآمدى ديگر چگونه بود ؟\r\nسوگند به خدا اگر اين وضع بين دو تن كه در نيرو و توان مساويند وجود داشت ، تو\r\n\r\n\r\n","description":"","footnote":"\r\n( 1 ) - انفطار ، 6 .\r\n","page_name":" 645 ","page_number":645},
  {"content":"\r\n\r\nنخستين حاكمى بودى كه خود بر مذموميت اخلاق و بدى كردارت حكم مىكردى .\r\nحقاً بايد بگويم : دنيا مغرورت نساخته و اين تو هستى كه به آن مغرور شده‌اى ؛ در حالى كه پندهاى فراوانى در آن مىيابى و تو را به عدل و انصاف دعوت كرده‌است .\r\nدنيا به هشدارهايى كه در باره‌ى ريختن بلا به جانت و كاستن از نيرو و قدرتت به تو مىدهد راستگوتر و وفادارتر است از اينكه به تو دروغ گويد و يا مغرورت سازد . چه بسيار نصيحت كننده و پند دهنده‌اى است كه نزد تو متهم است و چه بسيار راستگويانى در باره‌ى دنيا كه تو آنها را دروغگو مىشمارى . اگر دنيا را از روى شهرهاى ويران شده و خانه‌هاى در هم فرو ريخته بشناسى ، آن را يادآورى كننده‌اى دلسوز و واعظى گويا همچون دوستى مهربان كه در رسيدن اندوه به تو بخل مىورزد ، خواهى يافت .\r\nدنيا چه خوب سرايى است ولى براى آنها كه آن را خانه هميشگى ندانند ، و چه خوب محلى است براى كسىكه آن را وطن برنگزيند . سعادتمندان به وسيله دنيا ، در قيامت كسانى هستند كه امروز از زرق و برق آن فرار مىكنند . هنگامى كه نفخه‌ى صور بدمد ، و آشكار گردد و اهل هر معبدى به آن ملحق و بندگان هر معبودى به او بپيوندند و مطيعان به مطاع خود برسند ؛ در آن هنگام نه چشمى بر خلاف حق و عدالت در هوا گشوده و نه قدمى آهسته در زمين جز به حق برداشته شود . و در آن روز چه دليلهايى كه ابطال نمىگردد و چه عذرهايى كه قطع نمىشود ؟ !\r\nبنابراين در جستجوى چيزى باشيد كه عذر خويش را با دليل بيان كنيد و حجت خود را با آن استوار سازيد و آنچه باقى ماندنى است از ميان آنچه باقى نمىماند انتخاب كنيد و وسيله‌اى براى سفر آخرت آماده نمائيد و چشم به جرقه‌هاى برق نجات بدوزيد و بار و بنه اين سفر را محكم بر پشت مركب‌ها ببنديد .\r\n\r\nتفسير آيه غلمان\r\nدر تفسير كشاف ذيل آيه  وَ يَطُوفُ عَلَيْهِمْ وِلْدانٌ مُخَلَّدُونَ إِذا رَأَيْتَهُمْ حَسِبْتَهُمْ لُؤْلُؤاً مَنْثُوراً  « 1 » آمده‌است : خداوند زيبايى غلامان بهشتى و پراكندگى آنان در مجالس اهل بهشت و منازل آنان را به گوهرهاى پراكنده تشبيه كرده‌است .\r\nدر شب زفاف مأمون با پوران دختر حسن بن سهل بر فرشى زربفت نشسته بود و زنان\r\n\r\n\r\n","description":"","footnote":"\r\n( 1 ) - انسان ، 19 .\r\n","page_name":" 646 ","page_number":646},
  {"content":"\r\n\r\nقصر ، گوهرهاى گرانبها نثار عروس و داماد مىكردند . مأمون به آن گوهرهاى پراكنده نگريست آن منظره زيبا به نظرش رسيد و گفت : خدا خير دهد به ابونواس ، مانند اينكه اين منظره را ديده كه سروده‌است : حبابهاى كوچك و بزرگ ( بر ظرف شراب ) مانند سنگريزه هايى است از طلا بر زمين .\r\n كان صغرى و كبرى من فواقعها * حصباء در على ارض من الذهب \r\nنيز گويند غلامان بهشتى تشبيه شده‌اند به دُرهايى كه تازه از صدف خارج شده‌اند . چون زيباتر و بيشترين آب را دارد . تا اينجا سخن كشاف بود .\r\nابونواس بسيار بسيار زيبا آن بيت را سروده‌است ، مگر اينكه به نظر برخى حاذقان ادب ، اشتباهى دارد و آن اين است كه فعلى مؤنث افعل است ، و بدون لام و اضافه به كار نمىرود ، اين ايراد را ابن‌اثير در المشعل السائر از وى گرفته‌است .\r\n\r\nحق مؤمن ، انفاق\r\nكلينى از ابان بن ثعلب نقل مىكند كه : به امام صادق عليه السلام عرض كردم : حق مؤمن چيست ، فرمود : اى ابان از آن دست برادر . ابان مىگويد اصرار كردم تا بفرمايد و او فرمود : حق مؤمن اين است كه نيمى از مال خود را به او ببخشى . سپس به من نگاهى كرد و ناراحتى مرا متوجه شد و فرمود : اى ابان مگر نمىدانى خدا ايثارگران بر خودشان را تمجيد كرده‌است ؟\r\nگفتم : فدايت شوم بلى . فرمود : وقتى تو ، نصف مال خود را به او دادى ، ايثار نكردى ، بلكه تو و او يكسان هستيد ، و ايثار آن است كه نصف ديگر را هم به او بدهى .\r\n\r\nانكار معاد\r\nكسانى كه معاد را نپذيرفته‌اند ، تنها دليلشان اين است كه بعيد است اجزاى كوچك را پس از اينكه پراكنده شد ، مخصوصاً زمانى كه رگ و پى از هم جدا شده و در جاهاى دور متفرق گشته و هر ذره‌اى از آن در مكانى قرار گرفته ، زنده شود .\r\nدر پاسخ اين اشكال بايد گفت : مگر نمىدانى كه : منى ، مازاد از هضم چهارم است ، كه به صورت ريزه‌ى باران به اطراف اعضا پراكنده شده و قوه‌ى شهوى آنها را جمع مىكند و در ظرف منى قرار مىدهد .\r\nمگر نمىدانى كه : اين منى از غذاهايى است كه از عناصر مختلفى بدست آمده و در اطراف عالم پراكنده شده‌است ؟\r\nهر كس اين ذرات دور از هم را جمع كند ، توان جمع اجزاء بدن را پس از تفرقه دارد . خدا\r\n\r\n","description":"","footnote":"","page_name":" 647 ","page_number":647},
  {"content":"\r\n\r\nبه همين اشاره كرده‌است كه مىفرمايد : بگو كسىكه اول بار آنها را زنده كرد ، زنده مىكند و او به هر خلقى آگاه است  قُلْ يُحْيِيهَا الَّذِي أَنْشَأَها أَوَّلَ مَرَّةٍ وَ هُوَ بِكُلِّ خَلْقٍ عَلِيمٌ .  « 1 »\r\n\r\nلفظ جلاله\r\nسيد شريف در باره‌ى اختلاف در لفظ جلاله و ويژگيهاى آن مىنويسد : همانطور كه عقلاء در باره‌ى ذات خداوند و صفات او متحير هستند چون در انوار عظمت در حجاب است ؛ در باره‌ى لفظ اللَّه نيز ادباء متحير شده‌اند . مانند اينكه از آن نور عظمت ، اشعه‌اى تابيده و چشمان بينندگان را مبهوت ساخته‌است . اختلاف ادبا در اين است كه آيا اللَّه سريانى است يا عربى ؟ اسم است كه در اين صورت علم است يا غير علم ، و يا صفت مشتق و در اين صورت از چه مشتق شده‌است ؟\r\n\r\nآيه مكارم اخلاق\r\nدر تفسير كشاف ذيل آيه  خُذِ الْعَفْوَ وَ أْمُرْ بِالْعُرْفِ وَ أَعْرِضْ عَنِ الْجاهِلِينَ  « 2 » ، از امام صادق عليه السلام روايتى نقل شده‌است كه : خداوند ، پيامبرش را به مكارم اخلاق فرمان داده و در قرآن آيه‌اى جامع‌تر در باره‌ى مكارم اخلاق نمىبينيد .\r\n\r\nهم غذا با مجذوم\r\nكلينى در كافى در باب تواضع از امام صادق عليه السلام آورده‌است : امام سجاد عليه السلام سوار بر الاغ بود و بر عده‌اى از مجذومان گذر كرد ، آنان مشغول غذا بودند و به امام تعارف كردند . امام فرمود :\r\nاگر روزه نبودم ، با شما هم غذا مىشدم . وقتى به خانه رسيد فرمان داد غذايى تهيه كنند و همان عده را دعوت كرد و هم غذا شد .\r\n\r\nمنافق\r\nدر كتاب كافى در باره‌ى استوانه‌هاى كفر از امام سجاد عليه السلام آمده‌است : منافق ديگران را از زشتى باز مىدارد و خود مرتكب مىشود . فرمان مىدهد و خود پيروى نمىكند . روزه دار است و آرزويش افطار است . روز در انتظار خواب شب است و سحر خيز نيست .\r\nنيز در اين باب از امام صادق عليه السلام آمده‌است كه پيامبر فرمود : اگر خشوع جسم بر خشوع قلب بيشتر باشد ، نزد ما منافق شمرده مىشود\r\nما زاد خشوع الجسد على ما فى القلب فهو\r\n\r\n\r\n","description":"","footnote":"\r\n( 1 ) - يس ، 79 .\r\n( 2 ) - اعراف ، 199 .\r\n","page_name":" 648 ","page_number":648},
  {"content":"\r\n\r\nعندنا منافق\r\n، اين حديث آخرين حديث آن باب است .\r\n\r\nترك اولاد\r\nابراهيم بن ادهم در حال طواف بود . جوانى زيباروى ديد ، با دقت به او نگاه كرد و سپس روى برگرداند ، و ميان جمع غايب شد ، پس از طواف از او پرسيدند سبب آن چه بود ؟ نيز به او گفتند : به ياد نداريم تاكنون به جوان زيبايى نگاه كرده‌باشيد . ابراهيم گفت : او پسر من است من در خراسان او را كه طفل بود رهاكردم ، اينك كه جوان شده در پى من است .\r\nترسيدم كه مرا از ياد خدا باز دارد ، ترسيدم كه مرا بشناسد و با من مأنوس گردد .\r\nگويند\r\n راضى به‌غم جداييم خواهى ساخت * بيگانه ز آشناييم خواهى ساخت\r\nجور تو زياده از حد صبر من است * مشهور به بىوفاييم خواهى ساخت \r\n\r\nدو ذبح شده\r\nدر باره‌ى اين فرمايش پيامبر كه من فرزند دو ذبيحه هستم . بايد گفت : عبدالمطلب خواب ديد كه چاه زمزم حفر مىكند و در خواب محل چاه را به او ياد دادند . وى حفر چاه را آغاز كرد و فرزندى جز حرب نداشت . او نذر كرد كه اگر ده پسر داشته‌باشد ، هرگاه بالغ شدند يكى را در راه خداى كعبه قربانى كند . وقتى صاحب ده پسر شد ، او را به نذرش يادآورى كردند و او اطاعت كرد . اسم همه را در ظرفى نوشت و قرعه به نام عبداللَّه افتاد . وى شمشير كشيد تا عبداللَّه را ذبح كند . قريشيان از هر سو سر كشيدند و گفتند دست نگه دار تا فكرى كنيم . آنان اسم ده شتر و عبداللَّه را نوشتند و قرعه زدند ، باز نام عبداللَّه درآمد . شتران را به بيست رساندند و قرعه زدند باز به نام عبداللَّه درآمد ، و همينطور تكرار كردند ، وقتى تعداد شتران به صد رسيد ، قرعه به نام صد شتر درآمد . عبدالمطلب فرمان داد شتران را نحر كردند و در قربانگاه گذاشتند و هيچ انسان و درنده‌اى را از آن منع نكردند . به‌همين خاطر پيامبر فرمود : من فرزند دو ذبيح هستم . « 1 »\r\nگويند\r\n قرب نه بالا و پستى رفتن است * قرب حق از قيد هستى رستن است \r\n\r\n\r\n","description":"","footnote":"\r\n( 1 ) - مراد پيامبر از ذبيح دوم ، جد اعلاى او حضرت اسماعيل است كه او نيز بنابر رؤياى صادقه پدرش ابراهيم عليه السلام مىبايست ذبح مىشد ولى خداوند قوچى را فديه او قرار داد .\r\n","page_name":" 649 ","page_number":649},
  {"content":"\r\n\r\nسعدى\r\n اگر در جهان از جهان رسته‌ايست * در از خلق بر خويشتن بسته‌ايست\r\nفراهم نشينند تر دامنان * كه اين زهد خشك است و آن دام نان\r\nكس از دست جور زبانها نرست * اگر خود نمايست و گر حق پرست\r\nاگر بر شوى چون ملك به آسمان * بدامن در آويزدت بد گمان\r\nبكوشش توان دجله را پيش بست * نشايد زبان بدانديش بست\r\nتو روى از پرستيدن حق مپيچ * بهل تا نگيرند خلقت به هيچ\r\nچو راضى شد از بنده يزدان پاك * گر اينها نباشند راضى چه باك\r\nبدانديش خلق از حق آگاه نيست * زغوغاى خلقش به حق راه نيست\r\nاز آن رو به جايى نياورده‌اند * كه اول قدم بىغلط كرده‌اند\r\nدو كس بر حديثى گمارند گوش * از اين تا بدان اهرمن تا سروش\r\nيكى پند گيرد دگر ناپسند * نپردازد از حرف گيرى به پند\r\nفرو مانده در كنج تاريك جاى * چه دريابد از جام گيتى نماى\r\nمپندار گر شير و گر روبهى * كزينان به مردى و حيلت رهى\r\nاگر كنج خلوت گزيند كسى * كه پرواى صحبت ندارد بسى\r\nمذمت كنندش كه زرقست و ريو * زمردم چنان مىگريزد كه ديو\r\nو گر خنده رويى است و آميزكار * عفيفش ندانند و پرهيزگار \r\n*\r\n اى اجل آنقدرى صبر كن امروز كه من * لذتى يابم از آن زخم كه بر جانم زد \r\n\r\nقحطى و استسقاء\r\nهفت سال بر بنىاسرائيل قحطى آمد ، حضرت موسى عليه السلام همراه هفتاد تن براى طلب باران از شهر خارج شد . خدا به پيامبرش فرمود : چگونه دعاى اين امت را اجابت كنم در حالى كه گناه بر آنها سايه افكنده و باطنى آلوده دارند ، مرا بدون اعتماد مىخوانند ، از مكر من در امان هستند ، اى موسى سوى بنده‌اى از بندگانم كه او را « برخ » گويند برو و او طلب باران كند تا اجابت نمايم .\r\nموسى او را نمىشناخت ، روزى در راه بنده‌اى سياه را ديد بين دو چشمش اثر سجده نمايان بود و خود را در پارچه‌اى پيچانده بود . موسى با نور خدا او را شناخت و سلام كرد و\r\n\r\n","description":"","footnote":"","page_name":" 650 ","page_number":650},
  {"content":"\r\n\r\nپرسيد : اسم تو چيست ؟ گفت : برخ ، موسى گفت : تو همانى كه ما در طلب او هستيم . براى ما طلب باران كن ، برخ به بيابان رفت و و در ضمن مناجات با خدا گفت : خدايا اين خشكسالى كار تو نيست ، اين علامت بردبارى تو نيست ، چه شده كه مانع ابرهاى رحمت خود شده‌اى ؟\r\nآيا ابرها از اطاعت تو سر برتافته‌اند ؟ آيا رحمت تو پايان پذيرفته‌است ؟ آيا بر گنهكاران شدت گرفته‌اى ؟ آيا تو پيش از خلق گنهكاران ، بخشنده نبودى ؟ تو رحمت را خلق كردى ، فرمان به عطوفت دادى ، مىخواهى به ما نشان دهى كه تو منع كننده‌اى ؟ يا مىترسى وقت بگذرد ، پس در عقوبت ما عجله كن . هنوز مناجات برخ تمام نشده بود كه ابرهاى رحمت سر رسيدند ، چون برخ از بيابان برگشت ، موسى به استقبال او رفت . برخ گفت : ديدى چگونه با خدا حرف زدم و خدا در حق من انصاف روا داشت .\r\n\r\nمتعادل\r\nحكيمى گفته است : تر نباش كه در فشار قرارگيرى و خشك نباش كه بشكنى . ( متعادل باش ) .\r\n\r\nغذاى خوب\r\nهمچنين گفته‌اند : غذاى خوب به كثرت انفاق و خوبى پخت نيست ، بلكه به بهره برى مناسب از آن است .\r\n\r\nميزان غذا\r\nهمچنين گفته‌اند : از كسانى نباش كه زياده روى در خوردن ، زندگى آنها را گرفته . هرچه كسب كرده‌اى بخور نه آن را كه كسب نكرده‌اى كه آن تو را مىخورد .\r\n\r\nبردبارى و عقل\r\nدر نهج‌البلاغه آمده‌است : بردبارى پوششى پوشنده‌است . عقل شمشيرى برنده‌است . پس نقص جسمانى خود را با بردبارى بپوشان و هواى نفس خود را با عقل خود از ميان بردار .\r\n\r\nخلق قرآن يا نزول\r\nدر يكى از نسخه‌هاى كشاف آمده‌است : الحمدالله الذى خلق القرآن ، زمخشرى سپس خلق را تغيير داده و به جاى آن انزل آورده‌است و هفت دليل بر آن اقامه كرده‌است . سيد شريف جرجانى آن هفت دليل را ذكر كرده‌است .\r\n1 - انتساب خلق به كلام به معناى افتراء است ، خلق هذا لكلام يعنى كلام را از خودش ايجاد كرده و افترا بسته‌است .\r\n\r\n","description":"","footnote":"","page_name":" 651 ","page_number":651},
  {"content":"\r\n\r\n2 - حدوث قرآن نزد كسىكه نپذيرفته ، امرى زشت است . پس هركس به حدوث معتقد است بايد آن را در لفافه بيان كند و پس از مقدمات روش آن را به اثبات رساند ، اين براى تسليم خصم بهتر است .\r\n3 - انزال ، نعمت بودن قرآن را بيشتر از خلق بيان مىكند چون انزال پس از خلق است .\r\n4 - سپاس بر انزال سزاوارتر است نسبت به سپاس بر خلق .\r\n5 - انزال با نزل مناسبتر است چون از يك ماده مشتق شده‌اند .\r\n6 - جمع بين انزال و تنزيل به كيفيت نزول هم اشاره مىكند . چون روايت شده كه همه‌ى قرآن با هم از لوح محفوظ به آسمان دنيا نازل شده‌است و سفراى كرام مأمور استنساخ آن بوده‌اند . سپس در بيست و سه سال پى در پى بر زمين نازل شده‌است . « 1 »\r\n\r\nتأثير كلام\r\nگاهى يك معنا به‌خاطر بد يا خوب ادا شدن تأثيرى مضاعف بر نفس مىگذارد و اگر با لفظى مناسب اداء شود از ديدار دوست لذت بخش‌تر است و چه بسا همان معنا به عبارات ديگرى بيان مىشود كه از دورى معشوق سخت‌تر و از نوشيدن كاسه داروى تلخ ، تلخ‌تر است .\r\nدر حالات يكى از خلفا آمده‌است كه وى در خواب ديد كه همه‌ى دندانهايش ريخته‌است .\r\nوى اين خواب را براى خواب‌گذاران تعريف كرد . يكى گفت : تمام اقارب و اهل تو مىميرند و تنها خواهى ماند . خليفه از اين بيان سخت خشمگين شد و دستور داد همه‌ى دندانهاى خواب‌گذار را درآورند و اگر شفاعت برخى نبود حكم قتل او نيز داده بود . خليفه اين خواب را براى خواب‌گذار ديگرى نقل كرد و وى گفت : بشارت تو را اى امير مؤمنان ، عمر تو از عمر همه‌ى اقوام تو بيشتر است . خليفه از بيان او شادمان شد و خواب گذار را اكرام كرده و خلعت داد و جوائز سنگين عطا كرد .\r\n\r\nعناصر اربعه انسان و طبيعت\r\nحكيمى گويد : سالم بودن مزاج و نظم آن به‌خاطر به اندازه بودن عناصر اربعه ( آب ، آتش ، باد و خاك ) است . نظام زندگى انسان نيز كه به آخرت منجر مىشود بسته به حال چهار دسته از مردم چون عناصر اربعه است . عنصر اول : ارباب علم و معرفت هستند كه علت قوام\r\n\r\n\r\n","description":"","footnote":"\r\n( 1 ) - در متن ، وجه هفتم نيامده‌است .\r\n","page_name":" 652 ","page_number":652},
  {"content":"\r\n\r\nدين و دنياى مردم هستند ، آنان چون آب هستند . عنصر دوم : اصحاب شمشير و اهل سختى و شجاعت هستند و آنها در طبيعت انسانى به منزله آتش هستند . عنصر سوم :\r\nاصحاب تجارت و صنعت هستند كه موجب معيشت مردم مىباشند ، آنان چون عنصر هوا هستند . عنصر چهارم : اصحاب زراعت و كشاورزى هستند كه سبب قوت مردم مىباشند ، آنان چون زمين مىباشند .\r\nهمانطور كه زياد بودن هر كدام از عناصر اربعه از اندازه خودش موجب فساد و تباهى بدن مىشود ، اين دستجات چهارگانه نيز اگر از اعتدال خارج شوند ، موجب فساد مىگردند .\r\nوقتى قوم تاتار به نيشابور حمله بردند ، شمشير بر مردم نهادند و قتل عام و غارت كردند .\r\nشيخ عارف عطار شمشير به گردنش خورد و به همان از دنيا رفت . گفته شده‌است خون از جراحتش سرازير بود و او مشرف به مرگ بود و وى با خون خود و انگشت خويش اين دو بيت را بر ديوار نوشت :\r\nعطار\r\n در كوى تو رسم سرفرازى اينست * مستان ترا كمينه بازى اينست\r\nبا اينهمه رتبه هيچ نتوانم گفت * شايد كه ترا بنده نوازى اينست \r\n*\r\n چو سندان كسى سخت رويى نكرد * كه خايسك تأديب بر سر نخورد \r\n*\r\n سوز دل عشاق چه دانند كه چونست * بگريخته از داغ بلايى جگرى چند \r\n*\r\n خوش است در ره او دامن از همه چيدن * سر برهنه و پاى برهنه گرديدن \r\n*\r\n خوش آنكه ز سودايت بيرون روم از خانه * تا عمر بود گردم ويرانه به ويرانه \r\n\r\nدشمن پست\r\nحكيمى گويد : جنگ با انسان فرومايه را كوچك نشمار ، اگر پيروز شدى ، تمجيد نمىشوى و اگر شكست بخورى ، پوزش تو پذيرفته نيست .\r\n\r\nشوخى\r\nهمچنين گويد : با انسان شرافتمند شوخى نكن كه كينه‌ى تو را به دل گيرد و با پست\r\n\r\n","description":"","footnote":"","page_name":" 653 ","page_number":653},
  {"content":"\r\n\r\nشوخى نكن كه بر تو جرى مىشود .\r\n\r\nراستگويى\r\nهمچنين گويد : هركس راستگوست از بيان دليل باز نمىماند .\r\n\r\nدنيا\r\nخليفه‌اى به عامل خود نوشت : بپرهيز از اينكه چون حيوانى باشى كه هرگاه نگاهش به سبزه افتد ، براى چاق شدنش به چرا پردازد و بىخبر است كه مرگش در چاقى اوست .\r\nسعدى\r\n به‌شهرى در از شام غوغا فتاد * گرفتند پيرى مبارك نهاد\r\nهنوز اين حديثم به گوش اندر است * چو قيدش نهادند بر پا و دست\r\nكه گفت ار نه سلطان اشارت كند * كرا زهره باشد كه غارت كند\r\nببايد چنين دشمنى دوست داشت * كه مىدانمش دوست بر من گماشت\r\nاگر عز جاهست و گر ذل قيد * من از حق شناسم نه از عمرو و زيد\r\nز علت مدار اى خردمند بيم * چو داروى تلخت فرستد حكيم\r\nبخور هر چه آيد ز دست حبيب * نه بيمار داناتر است از طبيب\r\nلا تحسبوا بدنى تحت ثياب فما * ابقى الهوى فى ثيابى غير اثوابى\r\nباد اگر بر من اوفتد ببرد * كه نمانده‌است زير جامه تنى \r\n*\r\n شبى ياد دارم كه چشمم نخفت * شنيدم كه پروانه با شمع گفت\r\nكه من عاشقم گر بسوزم رواست * ترا گريه و سوز بارى چراست\r\nبگفت اى هوادار ديرين من * برفت انگبين يار شيرين من\r\nچو شيرينى از من بدر مىرود * چو فرهادم آتش بسر مىرود\r\nهمى گفت و هر لحظه سيلاب درد * فرو مىدويدش به رخسار زرد\r\nكه اى مدعى عشق كار تو نيست * كه نه صبر دارى نه ياراى نيست\r\nتو بگريزى از پيش يك شعله خام * من استاده‌ام تا بسوزم تمام \r\n ترا آتش عشق اگر پر بسوخت * مرا بين كه از پاى تا سر بسوخت\r\nمبين تابش مجلس افروزيم * تپش بين و سيلاب خونريزيم\r\nچو سعدى كه بيرونش افروخته‌است * ورش بنگرى اندرون سوخته‌است \r\n\r\n","description":"","footnote":"","page_name":" 654 ","page_number":654},
  {"content":"\r\n\r\n همه شب در اين گفتگو بود شمع * بديدار او وقت اصحاب جمع\r\nنرفته ز شب همچنان بهره‌اى * كه ناگه بكشتش پرى چهره‌اى\r\nهمى گفت ولى رفت دودش بسر * كه اين است پايان عشق اى پسر\r\nاگر عاشقى خواهى آموختن * بكشتن فرج يا بى از سوختن\r\nمكن گريه بر قبر مقتول دوست * برو خرمى كن كه مقبول اوست\r\nاگر عاشقى سر مشوى از مرض * چو سعدى فرو شوى دست از غرض\r\nفدايى ندارد ز مقصود چنگ * و گر بر سرش تير بارند و سنگ\r\nبه دريا مرو گفتمت زينهار * و گر مىروى تن بطوفان سپار \r\n\r\nتلاش براى دنيا يا آخرت\r\nامام على عليه السلام مىفرمايد : مردم در دنيا بر دو دسته‌اند : كسىكه در دنيا براى دنيا كارى كند ، دنيا او را از ياد آخرت باز داشته‌است وى از فقر بازماندگانش در آينده بيمناك است ولى از فقر خود در آينده ايمن است . چنين كسى عمر خود را براى منافع ديگران هزينه مىكند .\r\nدسته‌ى ديگر كسانى هستند كه در دنيا براى آخرت كار مىكنند و دنياى آنها بدون تلاش براى آن مهيا شود و هر دو بهره را با هم مىبرند و هر دو خانه را صاحب هستند . آنان آبرومند نزد خدا مىگردند و از خدا درخواستى ندارند كه خدا از آنان منع كند .\r\n\r\nنفس ، فقر ، رضا ، فكر ، بشاشت\r\nامام نيز فرموده‌است : هركس زبانش را مالك نفس خود قرار دهد ، نفس خود را ناچيز قرار داده‌است ، فقر ، زيرك را از بيان استدلال منع مىكند . فقير در وطن خود هم غريب است .\r\nبرترين همنشين رضا است . فكر آينه‌اى صاف است . بشاشت ريسمان دوستى است .\r\n\r\nفارابى\r\nفارابى بزرگترين فيلسوف اسلامى است . وى نوشته‌هاى مهمى در علوم طبيعى ، الهى و موسيقى و غير اينها دارد . او ترك بود و در شهرهاى ترك نشين متولد گشت . وقتى داخل بغداد شد ، عربى بلد نبود . عربى را خوب فرا گرفت و دانشهاى گذشتگان را فرا گرفت . وى زاهدترين مردم بود . فارابى در سال 339 در دمشق از دنيا رفت .\r\n\r\nقانون\r\nشارحان قانون شيخ الرييس ابوعلى سينا ، عبارتند از : عزالدين رازى ، قطب الدين مصرى ، افضل الدين محمد الجوينى ، ربيع الدين عبدالعزيز بن عبدالجبار چلبى ،\r\n\r\n","description":"","footnote":"","page_name":" 655 ","page_number":655},
  {"content":"\r\n\r\nعلاءالدين بن ابى الحزم قرشى ( ابن نفيس ) ، يعقوب بن اسحاق سامرى ( پزشك مصرى ) ، يعقوب بن اسحاق ( طبيب مسيحى ) معروف به ابن‌القف ، هبة اللَّه بن اليهودى مصرى ، قطب الدين علامه شيرازى .\r\nشاهى\r\n طريق عشق بناموس مىرود شاهى * پياله‌اى دو سه ديگر كه عاقل است هنوز \r\nگويند\r\n با دل گفتم ز عالم كون و فساد * تا چند خورم غم ، تنم از پا افتاد\r\nدل گفت تو نزديك بمرگى چه غم است * بيچاره كسى كه اين دم از مادر زاد \r\nوحشى\r\n خانه پر بود از متاع صبر اين ديوانه را * سوخت عشق خانه سوز اول متاع خانه را \r\n\r\nگوياى خموش ، نطق\r\nهر چه دليل بر چيزى باشد ، همان چيز از آن سخن مىگويد ، هرچند با صداى قابل شنيدن نباشد . لذا سؤالى از حكيم شده‌است كه : گوياى خموش كيست ؟ حكيم در جواب اين پرسش گفته است ، دلائل خبر دهنده و عبرتهاى پند دهنده‌است .\r\nبرخى گفته‌اند : دليل اين مطلب آيه  . . . أَنْطَقَنَا اللَّهُ الَّذِي أَنْطَقَ كُلَّ شَيْءٍ . . .  « 1 » است . چرا كه همه‌ى اشيا تنها از راه عبرت و زبان حال با ما سخن مىگويند . نزديك به اين مهم ، سخن سليمان عليه السلام است كه مىفرمايد :  . . . عُلِّمْنا مَنْطِقَ الطَّيْرِ . . .  « 2 » ، وى صداهاى حيوانات را منطق الطير ناميده چون آن اصوات دلالت بر نطق دارند و از آن معانى فهميده مىشود . و هر كسى از چيزى ، معنايى را بفهماند ، آن شى نسبت به او ناطق است . هرچند ساكت باشد و نسبت به كسىكه نمىفهمد ساكت است هرچند ناطق باشد .\r\nفرمايش خداوند كه  وَ قالُوا لِجُلُودِهِمْ لِمَ شَهِدْتُمْ عَلَيْنا ،   قالُوا أَنْطَقَنَا اللَّهُ الَّذِي أَنْطَقَ كُلَّ شَيْءٍ وَ هُوَ خَلَقَكُمْ أَوَّلَ مَرَّةٍ . . .  « 3 » ، گفته شده اين به صداى شنيدنى است .\r\nو برخى گفته‌اند ، اين حرف زدن اعتبارى و زبان حال است . خدا به حوادث زندگى آينده با\r\n\r\n\r\n","description":"","footnote":"\r\n( 1 ) - فصلت ، 21 .\r\n( 2 ) - نمل ، 16 .\r\n( 3 ) - فصلت ، 21 .\r\n","page_name":" 656 ","page_number":656},
  {"content":"\r\n\r\nخبر است .\r\nآنچه گفتيم ملاحظه اين حرف بود كه الفاظ قالب معنا است . برخى اهل لغت مىگويند :\r\nواقعيت سخن اين است كه سخن لفظى است كه چون كمربندى اطراف معنا را فرا گرفته‌باشد و آن كمربند لفظى ، معنا را محصور نمايد چنانچه كمربند به تسمه‌اى مىگويند كه اطراف كمر را فرا گرفته‌باشد . اين حديث نيز از پيامبر است كه مىفرمايد : در بين شما دو ناطق ساكت و گويا قرار داده‌ام و آن قرآن و مرگ است .\r\nگويند\r\n بگريه گفتمش از حال من مشو غافل * بخنده گفت كه بيچاره غافل است هنوز \r\n*\r\n قوميكه مىدهند نشان از تو غافلند * كاهل وقوف را در تقرير بسته‌اند \r\nقاضى نور\r\n شب در آن كو بوده‌ام گر مست خاك از آتشم * پا منه از خانه بيرون انتظارم گو بكش \r\n\r\nقنطار\r\nقناطير جمع قنطره است . و قنطره پلى است براى گذر مردم . به ثروت نيز قنطره گويند چون پول وسيله زندگى است .\r\nقنطره حد معينى ندارد و چون ثروت به افراد بستگى دارد . ممكن است كسى با داشتن مالى اندك ثروتمند باشد و ديگرى با آن مال ثروتمند ناميده نشود . برخى مقدار آن را چهل اوقيه ، گفته‌اند . حسن مىگويد مقدار آن هزار و دويست اوقيه است .\r\nنيز گفته شده مقدار آن يك پوست گاو طلا است . در قرآن كه مىفرمايد :  وَ الْقَناطِيرِ الْمُقَنْطَرَةِ  . . . « 1 » ، به معناى دسته‌هاى طلا است مانند : دراهم مدرهمه و دنانير مدندره ، يعنى دسته‌هاى درهم و دينار .\r\n\r\nبر طرف كردن رنگ ، نظافت\r\nبراى بر طرف شدن رنگ چيزى كه به رنگ سياه آلوده شده بايد آن را در آب ليمو ترش و يا آب انگور سبز كه در آن خردل آرد كرده‌باشند ، فرو برند .\r\n\r\n\r\n","description":"","footnote":"\r\n( 1 ) - آل عمران ، 14 .\r\n","page_name":" 657 ","page_number":657},
  {"content":"\r\n\r\nبراى بردن رنگ هر لباسى ، بايستى اول آن را با آب حريق نبات ترش شستشو داد و سپس با كبريت بخار داده شود .\r\nبراى از بين بردن آثار خون بر لباس ، مىتوان با آب سير و نمك و يا خاكستر و بول انسان ، بر طرف كرد . لباس آغشته به منى ، با آب سرد بر طرف مىشود . براى بر طرف كردن رنگ زعفران ، اول محل رنگ مرطوب شود ، سپس از بخار شكر استفاده گردد . براى بر طرف كردن رنگ انگور سياه ، بايد بر محل رنگ ادرار ريخت و با كبريت آن را بخار داد و با آب غوره شست و با آرد جو و ماش ماليد . براى بر طرف كردن رنگ انار ، محل رنگ مرطوب شده و با كبريت بخار دهند . براى بر طرف شدن رنگ شفتالو ، با آب دوغ ترش شسته و با آرد جو مىمالند و سپس با آب داغ و صابون مىشويند . براى بر طرف كردن رنگ توت شامى ، لباس را با آب برگ توت و آب توت نارس شستشو مىدهند .\r\nبراى بر طرف شدن اثر چربى ، دوغ را با آرد جو مخلوط كرده و شستشو مىدهند . نفط سفيد هم بسيار خوب است .\r\n\r\nدانش آشكار و مخفى\r\nعلوم بر دو قسم هستند و عبارتند از :\r\n1 - علوم جليه و آن علومى هستند كه متداول بين دانش پژوهان در مجالس و مدارس است و كتاب‌هاى آن هم معلوم است .\r\n2 - علوم خفيه و آن دانشهايى هستند كه از غير اهل آن مخفى داشته شده‌است ، و حكيمان همواره در پنهان داشتن آن تلاش نموده‌اند و براى آنها رمزهايى وضع كرده و در كتاب‌هاى مربوطه از خطى غير مرسوم كه اختراع كرده‌بودند بهره مىگرفتند . اين علوم پنج قسمند و عبارتند از : كيميا ، ليميا ( طلسم ) ، هيميا ( تسخير ) ، سيميا ( تخيل ) و ريميا ( شعبده ) . يكى از استوانه‌هاى حكمت كتابى پرحجم در اين باره نوشته و آن را ( كله سر ) ناميده‌است . وى با استفاده از حرف اول علم ، اين عبارت را درست كرده كه البته به اين معناست كه همه‌ى اين دانش رمز و سرّ است . من اين كتاب را در محروسه‌ى هرات به سال 957 ديدم . اين كتاب از بهترين كتاب‌هاى در اين باره‌است . كتاب سرّ مكتوم فخر رازى نيز از حد وسط اين علوم برخوردار است و البته دانش كيميا و ريميا ندارد . اين كتاب نيز كتابى نيكو در موضوع خود است .\r\n\r\n","description":"","footnote":"","page_name":" 658 ","page_number":658},
  {"content":"\r\n\r\n\r\nعدد مخفى\r\nبه دوست خود عددى بده و به او بگو بخشى از اين عدد را در دست راست ، بخشى در دست چپ ، و قسمتى در دامن خود قرار دهد . سپس به او بگو عدد راست را در دو ، عدد چپ را در نه و عدد دامن را در ده ضرب كند و حاصل ضرب هر كدام را به تو خبر دهد . مضروب عددى كه به دوست خود داده‌اى را در ده ضرب كن و سپس مجموعى كه دوست تو به تو خبر داده از اين حاصل ضرب كم نما ، عدد صحيحى كه بدست مىآيد ، عدد راست است و باقيمانده ، عدد دست چپ و مجموع اين دو عدد اگر از عدد اصلى داده شده به‌دست كم شود ، عدد دامن است . همين عمليات را در اسم سه حرفى مىتوان انجام داد ، مثلًا اگر عدد داده شده 12 باشد و او در دست راست 5 و در دست چپ 6 و در دامن عدد يك را قرار دهد عمليات به صورت زير كنترل مىشود .\r\n10 / 2 * 5\r\n54 / 9 * 6\r\n10 / 10 * 1\r\n74 / 10 + / 54 + / 10\r\n120 / 10 * 12\r\n46 / 74 - 120\r\n6 / 5 / 8 / 46 ، 5 عدد دست راست و 6 عدد دست چپ و 1 / 12 - 6 + / 5 ، عدد دامن است .\r\nسعدى\r\n گروهى نشينند با خوش پسر * كه ما پاكبازيم و صاحب نظر \r\n ز من پرس فرسوده‌ى روزگار * كه بر سفره حسرت برد روزه دار\r\nاز آن تخم خرما خورد گوسفند * كه قفل است بر تنگ خرما و بند\r\nسر گاو عصار از آن درگه است * كه از كنجدش ريسمان كوته است \r\nگويند\r\n جويها بسته‌ام از ديده بدامان كه مگر * در كنارم بنشانند سهى بالايى \r\nاشرف\r\n قربان آن غارتگرم كان دل نه تنها مىبرد * تاراج جان هم مىكند دين هم به يغما مىبرد \r\n\r\n","description":"","footnote":"","page_name":" 659 ","page_number":659},
  {"content":"\r\n\r\n اى دل طبيب عشق او دارد دوايى بوالعجب * آسوده را غم مىدهد صبر از شكيبا مىبرد\r\nنبود بكيش عاشقان اخوان يوسف را گنه * آسايش يعقوب را شوق زليخا مىبرد\r\nدين و دل و هر چيز بود آن ترك غارتگر ستد * ماندست ما را نيم جان آن نيز گويا مىبرد\r\nهر چند عذرا مىبرد با وامق استغنا ز حد * اين سوز وامق عاقبت آرام عذرا مىبرد\r\nصدق محبت مىكند در چشم مجنون توتيا * هر خاك كان باد صبا از كوى ليلا مىبرد\r\nبا آنكه تيغ جور او در جان من زد چاكها * آلوده گشته خنجرش ما را به‌دعوا مىبرد\r\nهر چند كام جان من تلخست زآن زهر ستم * اين تلخى كام من آن لعل شكر خا مىبرد\r\nشوق جمال دلكشت حاجى پى گم كرده را * گاهى به يثرب مىكشد گاهى به بطحا مىبرد\r\nاى شيخ اين آلوده را در سلك پاكان جا مده * كاين رندى من عاقبت ناموس تقوا مىبرد\r\nدر دير پيش كافرى دل در گرو مانده مرا * زاهد من بيچاره را سوى مصلا مىبرد\r\nمحنت كشيدن خوش بود ليك از براى يار خود * بى عاقبت باشد كه رنج از بهر دنيا مىبرد\r\nفارغ دلان را آورد عشرت پرستى سوى شهر * ديوانه‌ى عشق ترا غم سوى صحرا مىبرد\r\nبپذير عذرم چون كنم بىطاقتىها در غمت * گر كوه باشد جان من اين حسنش از جا مىبرد \r\n\r\n","description":"","footnote":"","page_name":" 660 ","page_number":660},
  {"content":"\r\n\r\n اى هوشمندان بر رخش آهسته مىبايد نظر * كان عشوه‌هاى جان ستان دل بىمحابا مىبرد\r\nما را نباشد در جهان غير از دل پر غصه‌اى * در حيرتم زان بىخرد كو رشك بر ما مىبرد\r\nفرهاد بعد از بيستون زد تيشه بر سر ، صبر بين * اشرف هنوز از بهر او شرمندگىها مىبرد \r\nسعدى\r\n يكى خورده بر شاه غزنين گرفت * كه حسنى ندارد اياز اى شگفت\r\nگلى را كه نه رنگ باشد نه بوى * غريب است سوداى بلبل بر اوى\r\nبه محمود گفت اين حكايت كسى * بپيچيد از انديشه بر خود بسى\r\nكه عشق من اى خواجه بر خوى اوست * نه بر قد و بالاى نيكوى اوست\r\nشنيدم كه در تنگناى شتر * بيفتاد و بشكست صندوق در\r\nبه يغما ملك آستين بر فشاند * وز آنجا به تعجيل مركب براند\r\nسواران پى درو مرجان شدند * ز سلطان ، بيغما پريشان شدند\r\nنماند از وشاقان گردن فراز * كسى در قفاى ملك جز اياز\r\nچو سلطان نگه كرد او را بديد * ز ديدار او همچو گل بشكفيد\r\nبه دو گفت كاى سنبلت پيچ پيچ * زيغما ز چه آورده‌اى گفت هيچ\r\nمن اندر قفاى ملك تاختم * ز خدمت به نعمت نپرداختم\r\nگرت قربتى هست در بارگاه * بنعمت مشو غافل از پادشاه\r\nخلافت طريقت بود كه اوليا * تمنا كنند از خدا جز خدا\r\nگر از دوست چشمت بر احسان اوست * تو در بند خويشى نه در بند دوست\r\nترا تا دهن هست از حرص باز * نيايد به گوش دل از غيب راز\r\nحقايق ، سرائيست آراسته * هوا و هوس گرد برخاسته\r\nنبينى كه جايى كه برخاست گرد * نبيند نظر گر چه بيناست مرد \r\n*\r\n شنيدم كه در دشت صنعا جنيد * سگى ديد بركنده دندان ز صيد\r\nز نيروى سر پنجه‌ى شير گير * فرو مانده عاجز چو روباه پير \r\n\r\n","description":"","footnote":"","page_name":" 661 ","page_number":661},
  {"content":"\r\n\r\n پس از عزم آهو گرفتن به پى * لگد خورده از گوسفندان حى\r\nچو مسكين و بيطاقتش ديد و ريش * به دو داد يك نيمه از زاد خويش\r\nشنيدم كه مىگفت و خوش مىگريست * كه داند كه بهتر ز ما هر دو كيست \r\n\r\nشيرينى ايمان\r\nدر حديث آمده‌است كسى شيرينى ايمان را نمىچشد مگر اينكه از ثروتمند شدن كسى ناراحت نشود .\r\n\r\nسخن و پوزش\r\nامام سجاد عليه السلام به يكى از نزديكانش فرمود : از بيان سخنى كه مردم قلباً آن را انكار مىكنند پرهيز كن هرچند عذر آن سخن نزد تو باشد ، چرا كه چنين نيست كه همه‌ى كسانى كه سخن تو را مىشنوند ، پوزش تو را بپذيرند .\r\n\r\nارتباط با خدا\r\nهمچنين مىفرمايند : هركس بين خود و خدا آشتى برقرار كند ، خدا بين او و مردم آشتى برقرار مىكند .\r\n\r\nاصلاح باطن\r\nهمچنين مىفرمايد : هركه باطن خود را نيكو كند ، خداوند ظاهر او را نيكو مىگرداند .\r\n\r\nاصلاح آخرت\r\nهمچنين مىفرمايد : هركس همت خود را در اصلاح آخرت به كار گيرد ، خدا او را از غصه‌ى دنيا بىنياز گرداند .\r\n\r\nگمان نيك\r\nهمچنين مىفرمايد : هركس به تو خوش گمان بود ، گمان او را تصديق نما .\r\n\r\nترس از قيامت\r\nهمچنين مىفرمايد : اگر چهارپايان مىفهميدند با آنان چه رفتارى خواهد شد چاق نمىشدند .\r\nسعدى\r\n ز ويرانه‌اى عارفى ژنده پوش * يكى را نباح سگ آمد به گوش\r\nبدل گفت بانك سگ اينجا چراست * در آمد كه درويش صالح كجاست\r\nنشان سگ از پيش و از پس نديد * بجز عارف آنجا دگر كس نديد \r\n\r\n","description":"","footnote":"","page_name":" 662 ","page_number":662},
  {"content":"\r\n\r\n خجل باز گرديدن آغاز كرد * كه شرم آمدش بحث اين راز كرد\r\nشنيد از درون عارف آواز پاى * هلا گفت بر در چه بىپا دراى\r\nنه پندارى اى ديده‌ى روشنم * كز اى در سگ آواز داد آن منم\r\nچو ديدم كه بيچارگى مىخرد * نهادم ز سر كبر و راى خرد\r\nچو سگ بر درش بانك كردم بسى * كه مسكين‌تر از وى نديدم كسى \r\n\r\nنگارش نامه\r\nظريفى در بغداد عاشق زنى اديب شد . نامه‌اى به وى نوشت و خواستار ديدار او گشت و در پايان نامه نوشت : خدا من و شما را حفظ كند . اديبه در پاسخ نوشت : اى سليم القلب ، اگر خدا دعاى تو را مستجاب كند ، فايده‌ى ديدارت با من چيست !\r\n\r\nستايش\r\nعبدالرحمن جامى به مكه رفته بود و از مسير شام به هرات بازگشت . امير على شير در به دو ورود او گفت :\r\n انصاف بده اى فلك مينا فام * كز اين ( تازين ) دو كدام خوب‌تر كرد خرام\r\nخورشيد جهان تاب تو از جانب صبح * يا ماه جهان گرد من از جانب شام \r\n\r\nحظيرة القدس\r\nگفته شده : حظيرة القدس به معناى بهشت است و برخى گفته‌اند به معناى شريعت و آيين است . راغب هر دو را صحيح مىداند چرا كه شريعت و آيين موجب طهارت مردم و رفتن آنها به بهشت است .\r\nگويند\r\n غم از جور رقيبانست در عشق * اگر از يار بودى غم نبودى\r\nغمى دارم ز دورى يادگارى * بلا بودى اگر آن هم نبودى \r\nگفته شده : روزگار به يك حال باقى نمىماند و دائماً پشت مىكند و رو مىكند ، اگر از دنيا چيزى ناخوشايند به تو رسيد صبر كن كه زمانه صبر نمىكند .\r\n الدهر لا يبقى على حاله * لكنه يقبل او يدبر \r\n فان تلقاك بمكروهه * فاصبر فان الدهر لا يصبر \r\n\r\n","description":"","footnote":"","page_name":" 663 ","page_number":663},
  {"content":"\r\n\r\n\r\nخوشبختى\r\nارسطو مىگويد : خوشبختى در سه چيز است . خوشبختى روح در دانش آموزى و پاكدامنى و دلاورى است . خوشبختى بدن در سلامتى ، زيبايى و نيرومندى است .\r\nخوشبختى خارج از روح و بدن در ثروت ، مقام و منسب است .\r\n\r\nابن‌خلكان\r\nابوبكر سرطنى در كتاب انس‌النفوس مىنويسد : پدر ابن‌خَلِكان هر وقت سخن مىگفت ، لفظ كان را زياد استعمال مىكرد . به اعتراض به وى گفتند : خَلِّ كان ، يعنى كان را رها كن ، از آن به بعد به خلكان مشهور شد .\r\n\r\nهمنشين\r\nامام صادق عليه السلام به نقل از پيامبر خدا عليه السلام مىفرمايد : حواريين عيسى عليه السلام از او پرسيدند : با چه كسى همنشينى كنيم ؟ فرمود : با كسىكه ديدار او شما را به ياد خدا اندازد ، سخنش به علم شما بيفزايد و رفتارش شما را به ياد آخرت اندازد .\r\n\r\nمثقال\r\nراغب در مفردات مىنويسد : مثقال وزنه‌اى است كه با آن اشياء را مىسنجند و اصل آن از ثقل است و نام هر چيزى است كه وسيله سنجش باشد . خفيف براى اجسامى به كار مىبرند كه مايل به صعود باشند ، و ثقيل براى اجسامى به كار مىبرند كه مايل به سقوط باشند . مانند آنچه در قرآن آمده‌است  . . . اثَّاقَلْتُمْ إِلَى الْأَرْضِ . . .  « 1 » ، ثقيل در انسان غالباً براى ذم و گاهى براى مدح به كار مىرود .\r\n\r\nپند به فرزند\r\nگمان مىكنم جامى بود كه چنين فرزندش را نصيحت كرده‌است .\r\n با تو پس از علم چه‌گويم سخن * علم چو آيد به تو گويد چه كن \r\n\r\nقبله\r\nاسم حالتى است كه روبرو باشد ، مانند جلسه و عقده . ولى در عرف مردم اسم براى مكان مقابل كه در نماز به آن توجه مىكنند ، شده‌است . باد صبا را چون از ناحيه قبله مىوزد ، باد قبول گويند .\r\n\r\n\r\n","description":"","footnote":"\r\n( 1 ) - توبه ، 38 .\r\n","page_name":" 664 ","page_number":664},
  {"content":"\r\n\r\n\r\nنهاوش يا مهاوش\r\nراغب در مفردات سخن يكى از بزرگان حكمت را نقل مىكند كه : كسى مالى را از دهان افعى در آورد ، خدا آن را در چاهى مىريزد كه فايده ندارد من كسب مالًا من نهاوش ، انفقه إله فى نهابر . برخى گفته‌اند مهاوش صحيح است . كه به معناى مخلوط كردن خوب و بد و يا زشت و زيبا است ، عرب مىگويد : هوشت الشىء يعنى خرابش كرد .\r\nگويند وقتى منزل ابن‌صفره در مصر آتش گرفت ، ابن‌منجم گفت : وقتى خانه ابن‌صفره را در آتش ديدم ، گفتم : مالى كه از خوب و بد فراهم شده‌است در آبريزها از بين مىرود .\r\n اقول و قد عاينت دار ابن صفره * وللنار فيها مارج و تضرم\r\nكذا كل مال اصله من مهاوش * فعما قليل فى نهابر يعدم\r\nو ما هو الا كافر طال عمره * فجائته لما استبطاته جهنم \r\n\r\nمرگ ، آرزو\r\nپيامبر خدا صلى الله عليه و آله مىفرمايد : اگر انسان مرگ و راه آن را مشاهده مىكرد ، از آرزو و مغرور شدن به آن خوددارى مىكرد .\r\n\r\nشريك مال\r\nهمچنين مىفرمايد : هر انسانى در ثروت خود دو شريك دارد ، كه عبارتند از : وارث و حوادث .\r\n\r\nرفع چربى ، نظافت\r\nاگر لباس حرير يا پشمى چرب شود ، سبوس را در آب جوش ريخته سپس لباس را با آن مىشويند سپس با كبريت بخار مىدهند . نيز اگر بر محل چرب نوره و نمك بريزند ، و سنگى بر آن بگذارند ، بدون شستن ، چربى از بين مىرود ، و اگر زهره گوسفند بر آن بريزند و با اشنان بشويند ، چربى بر طرف شود . روغن كنجد با آب باقلا نيز چربى را مىزدايد . اگر خاكستر استخوان را بر روى كاغذ چرب بريزند و زير چيزى سنگين بگذارند ، چربى بر طرف مىشود . چربى كاغذ با گل نيشابورى و نوره و نمك نيز از بين مىرود .\r\n\r\nسكوت\r\nحكيمى گفته است : هركس زياد بخورد ، زياد مىگويد و هركس كم بگويد قدرش افزون شود .\r\nهر كس از سخن سرزنش‌آميز دورى كند ، سپاس او لازم است .\r\n\r\n","description":"","footnote":"","page_name":" 665 ","page_number":665},
  {"content":"\r\n\r\nبايد سخن تو لطيف و سرزنش تو اندك باشد .\r\n\r\nابن‌دهان نحوى\r\nوجيه ابوبكر ، معروف به ابن‌دهان نحوى ، نابينا و از مردم واسط بود . وى از فقهاء حنبلى بود سپس حنفى شد و چون مشغول تدريس در نظاميه بغداد بود و واقف آن شرط كرده‌بود كه جز شافعى در آنجا تدريس نكند ، شافعى شد . فاضل ابوبركات تكريتى براى او نوشت :\r\nنامه مرا به وجيه برسانيد هرچند به حال او فايده ندارد ، بگوييد پس از مرام حنبلى كه ثروتى نداشتى به حنفى و اينك به شافعى پيوستى . اين نه به‌خاطر دين توست ، بلكه به جهت توجه تو به مال دنياست ، پيداست به زودى مالكى مىشوى .\r\n الا مبلغ عنى الوجيه رسالة * و ان كان لا تجدى اليه الرسائل\r\nتمذهب للنعمان بعد ابن‌حنبل * وذلك لما اعوزتك المآكل\r\nو ما اخترت راى الشافعى تدينا * و لكن ما تهوى الذى فيه حاصل\r\nو عما قليل انت لاشك صاير * الى مالك فافطن لما انا قايل \r\n\r\nقرامطه\r\nدر سال سيصد و ده هجرى قرامطه ، خدا آنان را از رحمت خود مطرود نمايد ، در موسم حج به مكه حمله كردند و حجرالاسود را برداشته و بسيارى را به قتل رساندند و بيست سال حجرالاسود را نزد خود گذاشتند . از جمله كسانى كه به‌دست قرمطىها كشته شد على بن بابويه بود ، « 1 » وى طواف مىكرد و هنوز طواف را تمام نكرده‌بود كه با ضربه شمشير بر زمين افتاد .\r\nگويند\r\n غمش تا يار شد من روى در كتم عدم كردم * خوش است آوارگى او را كه همراه چنين باشد \r\n*\r\n تو نام نيك حاصل كن در اين بازار اى زاهد * كه در كويى كه ما هستيم نام نيك بدنامى است \r\n\r\n\r\n","description":"","footnote":"\r\n( 1 ) - مراد على بن بابويه قمى ، پدر شيخ صدوق نيست ؛ وى در سال 329 از دنيا رفته و در قم‌به خاك سپرده شده‌است .\r\n","page_name":" 666 ","page_number":666},
  {"content":"\r\n\r\n\r\nآفات اخلاق\r\nحكيمى گويد : ده حالت نيك را از ده وصف جدا كن . صبر از سستى ، سرعت از عجله ، سخاوت از اسراف ، اعتدال از سرزنش شدن ، اقدام از زحمت ، اجتناب از ترس ، پاكدامنى از كبر ، تواضع از پستى ، انس از فريب دادن ، مخفى كردن از فراموشى كردن .\r\n\r\nاسم مضمر\r\nاگر مىخواهى اسم پنهانى را بدست آورى به دوست خود بگو ، حروف اسم را به ابجد نگه دارد ، سپس عدد حرف دوم را بگويد ، سپس عدد سوم و تا آخر ، آن اعداد را با هم جمع نما ، حال اگر عدد دوم را از مجموع كم كنى ، عدد حرف اول بدست آيد . و اگر عدد سوم را از عدد حرف اول كم كنى ، عدد حرف دوم بدست مىآيد و اگر عدد حروف سوم را از عدد حرف اول كسر كنيد ، عدد دوم حاصل مىشود . مثلًا قاسم ، جمع سه حرف اقسم ، 101 / 1 + / 60 + / 40 است ، اگر يك كم شود عدد حرف اول است . اگر 60 كم شود عدد حرف دوم بدست مىآيد و اگر 40 كم شود عدد حرف دوم بدست مىآيد .\r\n\r\nغذاى گوارا\r\nحكيمى گويد : هر غذايى كه با فرد مورد علاقه ميل كنى غذاى گوارا است .\r\n\r\nغذاى پرزحمت\r\nحكيمى گويد : دوست ندارم براى تهيه غذايى زحمت زيادى تحميل شود . چه زشت است كسانى كه سر سفره‌اى نشسته‌اند ، زيادى زحمت ميزبان را درك كنند .\r\n\r\nحجاج\r\nابن عبد ربه در كتاب العقد مىنويسد : مردى سوگند ياد كرد كه حجاج بن يوسف جهنمى است و اگر جهنمى نباشد زنم مطلقه باشد . حسن بصرى به وى گفت : چيزى بر تو نيست فرزند برادر ، اگر حجاج در آتش نباشد ، ضررى ندارد تو در حال زنا با همسرت باشى . « 1 »\r\n* از ابراهيم نخعى پرسيدند در باره‌ى لعن حجاج چه مىگويى ؟ گفت : مگر نشنيده‌اى اين\r\n\r\n\r\n","description":"","footnote":"\r\n( 1 ) - يعنى حجاج حتماً جهنمى است و اگر جهنمى نباشد ديگر اصلًا بهشت و جهنمى نيست .\r\n","page_name":" 667 ","page_number":667},
  {"content":"\r\n\r\nآيه را :  . . . أَلا لَعْنَةُ اللَّهِ عَلَى الظَّالِمِينَ .  « 1 »\r\n\r\nمرگ سعيد بن جبير\r\nوقتى سعيد بن جبير بر حجاج بن يوسف وارد شد ، حجاج پرسيد : اسم تو چيست ؟ چون سعيد اسم خود را گفت . حجاج گفت : شقى بن كسير ، سعيد گفت : مادرم مرا سعيد ناميد ، حجاج گفت : شقى شدى . سعيد گفت : از غيب ، غير تو با خبر است . حجاج گفت : به خدا سوگند به جاى دنيا آتش را به تو مىچشانم . سعيد گفت : اگر در تو چنين توانى مىديدم ، جز تو را به خدايى انتخاب نمىكردم . سخن به درازا كشيد و حجاج گفت : تو را قطعه قطعه و اجزاى بدنت را جزء جزء كنم . سعيد گفت : اگر دنياى مرا بر من تباه كنى ، آخرتت را بر تو تباه كنم . حجاج گفت : واى بر تو ، سعيد گفت : واى بر كسى است كه از بهشت دور است و داخل آتش شود . حجاج فرمان داد گردنش را بزنند ، سعيد گفت : اشهد ان لا إله الا إله و اشهد ان محمداً رسول اللَّه ، اين دو شهادت را تا قيامت به امانت داشته‌باش تا به ملاقات تو برسم .\r\nحجاج گفت : صورتش را به قبله كنيد . سعيد گفت :  وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ . . .  « 2 »  ،  حجاج گفت : او را پشت به قبله كنيد . سعيد گفت : أينما  تُوَلُّوا فَثَمَّ وَجْهُ اللَّهِ . . .  « 3 » ، حجاج گفت : او را رو به زمين اندازيد . سعيد گفت :  مِنْها خَلَقْناكُمْ وَ فِيها نُعِيدُكُمْ وَ مِنْها   نُخْرِجُكُمْ تارَةً أُخْرى .  « 4 » سر سعيد را از پشت گردن قطع كردند ، و حجاج بيشتر از سه يا پانزده روز پس از مرگ سعيد در دنيا نماند .\r\nشيخ\r\n غم روزى خورد هركس به تقدير * چو من غم روزى افتادم چه تدبير \r\n\r\nليلى و مجنون\r\nابن جوزى در تاريخ خود مىنويسد : وقتى ليلى ازدواج كرد ، مجنون نزد شوهرش كه در حال بريان كردن گوشت بود آمد و گفت : تو را به خدا آيا نزد ليلى رفته‌اى ، لبانش را بوسيده‌اى ؟\r\n\r\n\r\n","description":"","footnote":"\r\n( 1 ) - هود ، 18 .\r\n( 2 ) - انعام ، 79 .\r\n( 3 ) - بقره ، 115 .\r\n( 4 ) - طه ، 55 .\r\n","page_name":" 668 ","page_number":668},
  {"content":"\r\n\r\n بربك هل ضممت اليك ليلى * قبيل الصبح او قبلت فاها\r\nو هل رفث عليك قرون ليلى * رفيف الاقحوانة فى نداها \r\nشوهرش گفت : حال كه سوگند دادى ، آرى . مجنون دو پاره آتش بر دست گرفت و تا پوست دستش نيفتاد آنها را نينداخت . گداخته‌هاى آتش با پوست او بر زمين افتاد . وى در سال هفتاد هجرى از دنيا رفت .\r\nديگرى نقل كرده نام وى توبة بن الحمير است ، وى عاشق ليلى الاخيليه بوده و در سال هفتاد و پنج از دنيا رفته است . از اشعار اوست كه : اگر فاصله‌ى من و ليلى سنگهاى سنگين باشد و او بر من سلام كند ، جواب دهم و يا ناله‌اى از قبر من به او برخورد مىكند .\r\n و لو ان ليلى الاخيليه سلمت * على و دونى جندل و صفايح\r\nلسلمت تسليم البشاشه اوزقا * اليها صدا من جانب القبر صايح \r\nابن جوزى در صفوة الصفوة مىنويسد : ليلى اخيليه پس از مرگ مجنون ازدواج كرد .\r\nروزى شوهرش با ليلى سر قبر توبه رفت و به ليلى گفت : آيا صاحب اين قبر را مىشناسى ؟\r\nقبر توبه است بر او سلام كن . ليلى گفت : به حال خود باش با توبه كه استخوانهايش پوسيده چكار دارى . شوهرش گفت : مىخواهم حرف او را تكذيب كنم كه گفته اگر ليلى بر من سلام كند و من در قبر باشم پاسخ او را مىدهم . ليلى گفت : السلام عليك يا توبه و رحمة اللَّه و بركاته ، خدا مبارك گرداند آنجا كه تو به سوى آن رفته‌اى . ناگهان پرنده‌اى از قبر خارج شد و به سينه ليلى زد و ليلى در همانجا از دنيا رفت .\r\n\r\nزندان حجاج\r\nدر تاريخ ابن‌جوزى از هشام بن حسام آمده‌است كه : تعداد بىگناهان كشته شده بدست حجاج صد و بيست هزار تن بوده ، در زندان وى سى هزار بسر مىبرده كه هيچ كدام مستحق قطع دست ، يا آويختن به دار يا مرگ نبودند .\r\nزندان وى محوطه‌ى بىسقفى بود كه چهار ديوار اطراف آن بود . وقتى زندانيان مىخواستند از سايه ديوارها استفاده كنند ، نگهبانان با سنگ آنان را مىزدند . غذاى آنان آرد جو با مخلوط نمك و خاكستر بود . زندانى در اندك زمانى سياه چهره مىشد . گويند غلامى در آن زندان محبوس شد ، مادرش پس از چند روز پى او آمد و چون او را ديد ، وى را نشناخت و گفت : اين فرزند من نيست ، اين سياه زنگى است . پسرش گفت : نه به خدا مادرم ، و چون نام مادر و مادر بزرگ و نام پدرش را بر زبان آورد ، مادرش فريادى زد و از دنيا رفت .\r\n\r\n","description":"","footnote":"","page_name":" 669 ","page_number":669},
  {"content":"\r\n\r\nحجاج بيست سال بر عراق حكومت كرد ، آخرين مقتول به‌دست او سعيد بن جبير بود ، خوره به بدن او افتاده بود طبيب معالجش ، گوشتى را به نخ بسته بود و دستور داد حجاج آن را بخورد ، وقتى گوشت را درآورد ، كرمهاى زيادى به او چسبيده بود ، طبيب فهميد درمان ندارد . وى در هنگام مرگ مىگفت : پروردگارا دشمن تو گمان مىكند دوزخى هستم ، واى بر اينها كه سوگند كوركورانه ياد مىكنند . آنها عفو عظيم پروردگار غفار را نمىدانند .\r\n يارب قد احلف الاعداء واجتهدوا * ايمانهم اننى من ساكنى النار\r\nايحلفون على عمياء ويلهم * ما ظننتم بعظيم العفو غفار \r\nدر برخى كتابها ديدم كه آخر عمرش گفت : خدايا مرا ببخش ، مردم خيال مىكنند تو مرا نمىبخشى ، وقتى اين خبر به عمربن عبدالعزيز رسيد ، پرسيد : واقعاً اين حرف را زد ، گفتند آرى ، عمر گفت : شايد .\r\n\r\nشأن مؤمن\r\nدر كتاب كافى در باب آزار و تحقير مسلمان آمده‌است : امام صادق عليه السلام مىفرمايد : رسول خدا صلى الله عليه و آله به نقل از خداى متعال فرمود : هر كسى به دوست من توهين كند دركمين جنگ من ايستاده‌است . بنده‌اى به چيزى غير از انجام واجبات به من نزديك نشده‌است .\r\nبنده‌ام بر اثر نوافل چنان به قرب مىرسد كه دوستش دارم و چون دوستش دارم گوش او خواهم بود كه با آن مىشنود و چشم او خواهم بود كه با آن مىبيند و دهان او خواهم بود كه با آن حرف مىزند و دست او خواهم بود كه با آن كار مىكند . دعا كند جوابش دهم و چيزى بخواهد عطا مىكنم .\r\n\r\nمنصور دوانيقى\r\nروزى عبداللَّه منصور گفت : آيا عين بن عين بن عين بن عين بن عين را مىشناسيد كه ميم بن ميم بن ميم را كشته‌باشد . گفتند آرى ، عمويت عبداللَّه بن على بن عبداللَّه بن عباس بن عبدالمطلب كه مروان بن محمد بن مروان را كشته‌است .\r\nروزى پرسيد : آيا خليفه‌اى مىشناسيد كه اول اسم او عين است و سه ستمكار كه اول اسم آنها عين است به قتل رسانده‌است . گفتند : آرى ، تو هستى ، عبداللَّه بن محمد و عبدالرحمن معروف به ابومسلم خراسانى را به قتل رساندى و خانه را بر سر عموميت عبيداللَّه ويران كردى . منصور گفت : واى بر تو ، خانه بر سر او ويران شده ، گناه من چيست ؟\r\nوى قتل عمويش را منكر شد . شيوه قتل عمويش چنين بود : منصور خانه‌اى ساخته و پى\r\n\r\n","description":"","footnote":"","page_name":" 670 ","page_number":670},
  {"content":"\r\n\r\nآن را از سنگ نمك ساخته بود . وقتى عمويش عبداللَّه بر او وارد شد همان خانه را مسكن او قرار داد ، سپس دستور داد اطراف خانه را آب بستند . پى خانه آب شد و بر سر عبداللَّه ويران گشت و مرد . علت اين توطئه را بايد از پيش جستجو كرد . سفاح به عبداللَّه پيشنهاد كرده‌بود كه اگر مروان را به قتل برساند ، ولى عهد شود . و لذا منصور از او مىترسيد .\r\n\r\nمحل دفن ام حبيبه\r\nدر استيعاب آمده‌است : ام‌حبيبه همسر رسول خدا صلى الله عليه و آله در خانه اميرالمؤمنين عليه السلام دفن شده‌است .\r\n\r\nموسيقى ، ترانه\r\nگويند يزيد بن عبدالملك انسانى زاهد بود ، چهل روز از ايام خلافت او گذشته بود و نماز جماعتش ترك نمىشد . روزى احوص شاعر نزد او آمد تا جايزه بگيرد . حبابه كنيز يزيد به او پيام داد تا او اهل عبادت است نه من و نه تو از او بهره‌اى نداريم . اشعارى بخوان بلكه از عبادت دست بردارد . احوص ابياتى سرود ، وقتى يزيد قصد رفتن به نماز جمعه داشت ، حبابه عود را به حركت درآورد و بيت اول را خواند . خليفه گفت : سبحان اللَّه ، حبابه بيت دوم را خواند ، يزيد گفت : ساكت باش نكن اين كارها را ، حبابه بيت سوم را خواند ، يزيد عمامه از سر انداخت و دستور داد كه رييس شرطه نماز را با مردم بخواند و با حبابه نشست . شراب خواست و از شاعر آن ابيات پرسيد ، گفت : احوص است . احوص را خواند و جايزه‌اش داد .\r\n\r\nابزار انتقام\r\nبه افلاطون گفتند : به چه چيزى انسان از خودش و از دشمنش انتقام گيرد . گفت : به اضافه كردن فضل خود .\r\n\r\nخوشرويى\r\nبه بشربن حارث گفتند : چقدر با مردم خوشرو و بشاش هستى ؟ گفت : خوشرويى و بشاشت به ارزانى بدست آيد .\r\n\r\nسؤال\r\nعربى نزد اميرى رفت و به او گفت : من آبروى خود را نمىبرم تا از تو چيزى بخواهم . تو هم آبروى مرا با محروم نكردن من حفظ كن و چنان مرا اكرام كن كه خودم را اميدوار به تو بدانم .\r\n\r\n","description":"","footnote":"","page_name":" 671 ","page_number":671},
  {"content":"\r\n\r\n\r\nجنگ صفين\r\nحافظ بن عبدالبر در استيعاب ذيل عماربن عبدالرحمن بن ادى مىگويد : در جنگ صفين ، هشتصد تن از كسانى كه در بيعت رضوان حضور داشتند ، در حضور امام على عليه السلام بودند . شصت و سه تن از جمله عمار ياسر شهيد شدند رضوان خدا بر آنان باد .\r\n\r\nعبدالملك مروان\r\nنخستين كسىكه در اسلام عبدالملك ناميده شد ، عبدالملك مروان بود .\r\n\r\nاحمد\r\nنخستين كسىكه در اسلام احمد ناميده شد ، ابوخليل بن عمرو بود .\r\n\r\nابوبكر\r\nدر بين صحابه هيچ كس كنيه ابوبكر نداشت مگر ابوبكر بن ابى قحافه .\r\n\r\nلشكرهاى دنيا\r\nاز فرمايشات امام على عليه السلام است كه : خدا را هر روز سه لشكر است . لشكرى از صلب پدران به رحم مادران منتقل مىشوند ، لشكرى از رحم‌ها به زمين مىآيند و لشكرى از دنيا به آخرت مىروند .\r\nفاضل رومى اين حديث را در اشعارى آورده‌است . گمان مىكنم كه آنها را در دفتر اول و يا دوم اين كتاب آورده‌باشم .\r\n\r\nقيامت\r\nيكى از عارفان گويد : به حق عمل كن براى روزى كه جز به حق قضاوت نمىشود .\r\n\r\nواليان بنىاميه و بنىعباس\r\nبنىاميه ولايتهاى بزرگ را به برخى واليان جاهل و غير عاقل مىدادند . در آغاز حكومت بنىعباس نيز ، كار به‌همين شكل بود .\r\nدر كتاب جليس الادباء ، آمده‌است برخى از واليان با متمردان جنگ كردند . زنى از آنان دستگير شد و به حضور والى آوردند . والى گفت : اى دشمن خدا ! چه باعث شد عليه ما خروج كردى ؟ زن گفت : مگر كتاب خدا را نشنيده‌اى كه مىگويد : خدا كشته شدن و كشتن را بر ما واجب كرد و بر زنها جز خانه نشستن كارى نيست . سپس افزود : اى دشمن خدا ، بىمعرفتى شما به كتاب خدا باعث خروج ما شد .\r\n\r\n","description":"","footnote":"","page_name":" 672 ","page_number":672},
  {"content":"\r\n\r\n\r\nدست‌بوسى\r\nدر كتابى تاريخى ديدم : يكى از واليان حجاج به دربار او رفت و خواست دست حجاج را ببوسد . حجاج گفت : دستم به روغن آلوده است . والى گفت : اگر به غائط هم آلوده باشد ، خواهم بوسيد .\r\n\r\nحد حيوان\r\nدر كتاب روح النديم آمده‌است : نصربن مقبل ، عامل هارون الرشيد در امور شهر رقه بود .\r\nگوسفندى را با مردى آوردند و گفتند اين مرد با اين گوسفند آميزش كرده‌است ! والى دستور داد حد بر حيوان بزنند ، مأموران گفتند : حيوان حد ندارد . والى گفت : من حدود را تعطيل نمىكنم ، مادر يا خواهرم هم باشد حد را بر او جارى مىكنم و از ملامت كسى نمىترسم .\r\n\r\nطمع\r\nغلام آزاد شده‌ى سعيد بن عاص ، بيمار شد و كسى نبود كارهاى او را انجام دهد و دنيا بر او تنگ شده بود . وى كسى را نزد سعيد فرستاد تا وصيت‌هايش را به وى بگويد . وقتى سعيد نزد غلام سابق خود آمد ، غلام به او گفت : من وارثى جز تو ندارم . زير تشك من سيصد هزار درهم دفن شده‌است . اگر از دنيا رفتم ، امور دفن مرا به دويست درهم انجام ده و باقى را بردار . سعيد موقع خارج شدن از نزد او با خود مىگفت : ما به غلام خود بد رفتارى مىكرديم و وفاى به عهد نكرديم . كسى را نزد غلام فرستاد تا از او پرستارى كند و خود روزى دو بار به عيادت او مىآمد . وقتى از دنيا رفت ، كفنى به سيصد درهم براى او خريد ، و جنازه‌اش را تشيع كرد . و سپس به خانه آمد و دستور حفر جايى را داد كه نشان كرده‌بود ولى چيزى نيافت . تمام خانه را حفر كرد و چيزى نيافت . صاحب كفن آمد و پول كفن را خواست . سعيد گفت : به خدا مىخواهم قبرش را نبش كنم !\r\n\r\nانشاءاللَّه\r\nكسى رفت الاغى بخرد دوستش را ديد ، گفت : چه مىكنى ؟ گفت : مىخواهم الاغ بخرم .\r\nدوستش گفت : بگو ان شاءاللَّه . گفت : چه نيازى است پول با من است و الاغ هم در بازار . رفت تا الاغ بخرد كه جيب زنى تمام پول او را دزديد و بدون خريد الاغ برگشت . دوستش گفت :\r\nخريدى ؟ گفت : درهمهاى من انشاءاللَّه به سرقت رفت .\r\n\r\nضرب المثل ، پرداخت قرض\r\nفلانى رعد و برق دارد ولى برگى را به حركت درنمى آورد . مثلى است براى كسىكه در\r\n\r\n","description":"","footnote":"","page_name":" 673 ","page_number":673},
  {"content":"\r\n\r\nپرداخت قرض خود كوتاهى مىكند .\r\n\r\nغم و وعده دروغ\r\nمن گرفتار وعده‌هاى عرقوبى « 1 » و غم يعقوبى هستم .\r\n\r\nضرب المثل ، عزت نزد ما\r\nمرغ مردار خوار در سرزمين ما عقاب است ، اين مثل را جايى به كار مىبرند كه بگوييد هر ضعيفى نزد ما قوى مىگردد .\r\n\r\nآلت گناه\r\nدر لسان المحاضرات آمده‌است : عده‌اى مردى را نزد ابوحنيفه آوردند و گفتند : طنبور دارد ، حد بر او جارى كن . ابوحنيفه گفت : مستحق حد نيست . گفتند : چگونه حد ندارد و در حالى كه آلت گناه همراه داشت .\r\nابوحنيفه گفت : همه‌ى شما آلت زنا همراه داريد ، آيا بايد بر شما حد جارى كرد . ساكت شدند و بازگشتند .\r\n\r\nانتقام و بخشش امير\r\nمردى مستحق عذاب بود ، وى را نزد منصور آوردند . منصور حكم عقوبت صادر كرد . وى گفت : اى امير ، انتقام نشانه‌ى دادگرى و عفو نشانه‌ى فضيلت است و امير با فضيلت تر از اين است كه به ناقص‌تر اين دو خشنود باشد و از برتر آن دو بگذرد . منصور او را عفو كرد .\r\n\r\nبخشش امير\r\nيكى از خوارج را به دارالاماره حجاج بن يوسف آوردند . حجاج دستور داد گردن او را بزنند .\r\nوى يك روز مهلت خواست . حجاج گفت : چه نفعى به حال تو دارد ؟ گفت : اميد مىرود مشمول عفو امير شوم علاوه اينكه ببينم چه تقدير شود . حجاج او را بخشيد .\r\n\r\nديوانه\r\nديوانه‌اى در اصفهان بر اميرى وارد شد . امير جوياى حال او شد . ديوانه گفت : خدا امير را عزت دهد ، چگونه باشد حال كسىكه نزد مردم ، ارزش غائط از او بيشتر است . امير گفت :\r\nچگونه ؟ ديوانه گفت : مردم غائط را سوار الاغ مىكنند ولى من بايد پياده بروم .\r\n\r\n\r\n","description":"","footnote":"\r\n( 1 ) - عرقوب ، فرزند صخر يا معبد عمالقى است كه در دروغگويى و خلف وعده مشهور بوده و نام او ضرب المثل شده‌است .\r\n","page_name":" 674 ","page_number":674},
  {"content":"\r\n\r\n\r\nستايش\r\nروزى مأمون بار عام داد و به نياز حاجت‌مندان رسيدگى مىكرد . اديبى وارد شد و حاجتى طلب كرد . مأمون توجهى نكرد . اديب گفت : شكر تو بر من لازم است . امير گفت : نزد كسىكه به شكر تو نياز دارد برو و هرچه مىخواهى بخواه . اديب گفت : اگر ثرتمند به‌خاطر مقام بالايش محتاج به شكر كسى نباشد ، خدا بندگانش را به شكر خود دعوت نمىكرد .\r\n و لو كان لا يجزى علس الشكر مالك * لعزة قدروا علو مكان \r\n لما امراللَّه العباد بشكره * و قال اشكروا لى ايها الثقلان \r\nخليفه احسنت گفت و افزود : اگر خداى خليفه دوست داشته‌باشد بندگانش سپاسگزارى كنند ، بر خليفه لازم است نياز آنها برآورد . سپس نياز او را مرتفع ساخت .\r\n\r\nزيادبن عبداللَّه\r\nدر كتاب روح النديم آمده‌است : زيادبن عبداللَّه والى مدينه شد . يكى از اشراف مدينه غذايى براى او طبخ كرد و آن را براى وى فرستاد ، وقتى غذا رسيد ، والى غذا خورده بود . والى پرسيد چيست ؟ گفتند : طعام فلان شخص است كه براى استاندار ارسال كرده‌است . والى عصبانى شد و گفت : بىوقت غذا مىفرستند ! سپس به غلامش خثيم گفت : به رييس شرطه بگويد : اصحاب صفه را دعوت كنند و از اين غذا بخورند . فرستاده طعام به والى گفت : دستور دهيد تا سرپوش خوان را بردارند ببينيد چيست ؟ والى دستور داد سرپوش را بردارند ، مشاهده كرد ماهى و مرغ و جوجه و حلواى معطر و . . . در خوان است . والى خوشحال شد ، در اين حال اصحاب صفه وارد شدند والى گفت : اينها كه هستند ؟ گفتند : اصحاب صفه هستند .\r\nوالى گفت : به هر كدام ده تازيانه بزن ، شنيده‌ام در مسجد بوى گند سر مىدهند و بر ديوار آن ادرار مىكنند . خثيم اصحاب صفه را بيرون كرد و گفت : بيرون برويد والى ديوانه شده‌است .\r\n\r\nهجو خود\r\nابودلامه شاعر شامى بر مجلس منصور وارد شد . منصور گفت : بايد يكى از اهل مجلس را هجو كنى و الا عهد كرده‌ام زبانت را ببرم . ابودلامه مىگويد : با خود گفتم عهد كرده و چنين مىكند . به اهل مجلس نگاه كردم خليفه و دو فرزندش و پسر عمويش بودند و هر كدام با اشاره انگشت به من مىگفتند اگر از آنها بگذرم انعام به من دهند . مىدانستم اگر كسى از حاضران را هجو كنم كشته خواهم شد . از غلام و خدم و حشم كسى نديدم با خود گفتم گفته يكى از مجلس ، من هم يكى از مجلس هستم لذا خودم را هجو كردم و گفتم : اى ابودلامه\r\n\r\n","description":"","footnote":"","page_name":" 675 ","page_number":675},
  {"content":"\r\n\r\nچقدر زشتى نه كرامتى دارى ، نه از خاندان با كرامتى هستى . با عمامه چون ميمونى ، بىعمامه چون خوكى ، قرمزى ميمون و بىارزشى خوك را در خود پى در پى جمع كرده‌اى هر نعمتى از دنيا داشته‌باشى ، خوشحال نباش كه قيامت نزديك است .\r\n الا قبحت انت ابادلامة * فلست من الكرام و لا كرامة\r\nاذا لبس العمامة قلت قرد * و خنزير اذا نزع العمامة\r\nجمعت دمامة و جمعت لؤما * كذلك الؤم يتبعه الدمامة\r\nفان تك قد جمعت نعيم الدنيا * فلا تفرح فقد دنت القيمة \r\nمنصور چنان خنديد كه به پشت افتاد و جايزه‌اى به من داد ، هر يك از حضار نيز جايزه‌اى به من دادند .\r\n\r\nغريب\r\nغريب از زنان زمان خود زيباتر ، ماهرتر ، سبك روح‌تر و حاضر جوابتر بود . زيبا شعر مىسرود و آهنگهاى تأثيرگذارى داشت . وى عاشق محمد بن حامد شد و او نيز شيفته‌ى وى گرديد . در كتاب لسان المحاضر والنديم آمده‌است كه روزى غريب وى را ديد و گفت :\r\nحال حاضر تو با گذشته چه فرقى دارد ؟ محمدبن حامد گفت : بدتر شده‌است . غريب گفت :\r\nآن را عوض كن . محمد گفت : اگر عشق در اختيار من بود چنين مىكردم . غريب گفت : پس با اين حساب ، ناراحتى تو طولانى خواهد بود . محمد گفت : چاره‌اى جز صبر با سختى نمانده‌است ، نشنيده‌اى شعر عباس ابن‌احنف را كه مىگويد : سختى طولانى و اميد عشق بهتر است از راحتى در نااميدى .\r\n تعب يطول مع الرجاء لدى الهوى * خير له من راحة فى اليأس \r\nوقتى مأمون از حال اين دو باخبر شد ، دستور داد جامه پشمين بر بدن غريب بپوشانند و يقه آن را تنگ كنند و در جايى تاريك وى را حبس كنند . مدتى گذشت و نور خورشيد نديد و تنها از زير در آب و نمك به او مىدادند . در مجلسى حال او به مأمون گزارش شد ، دل خليفه سوخت و دستور به آزادى وى داد وقتى در باز شد و خارج گشت گفت : او را از ديدگانم دور كردند با اينكه وى در دل من ممثل بود ، او محجوب همواره هويداست .\r\n حجبوه عن نظرى فمثل شخصه * فى القلب فهو محجب لا يحجب \r\nاين شعر كه به مأمون رسيد گفت : اين زن هرگز درست نمىشود .\r\n\r\n","description":"","footnote":"","page_name":" 676 ","page_number":676},
  {"content":"\r\n\r\nحافظ\r\n بخت ار مدد كند كه كشم رخت سوى دوست * گيسوى حور گرد فشاند ز مفرشم \r\n*\r\n خوش آمد گل و زين خوشتر نباشد * كه در دستت بجز ساغر نباشد\r\nزمان خوشدلى درياب ، درياب * كه دايم در صدف گوهر نباشد\r\nبيا اى شيخ در خمخانه‌ى ما * شرابى خور كه در كوثر نباشد\r\nعجب راهى است راه عشق كانجا * كسى سر بر كندكش سر نباشد\r\nبشو اوراق اگر همدرس مايى * كه علم عشق در دفتر نباشد\r\nكسى گيرد خطا بر نظم حافظ * كه هيچش لطف در گوهر نباشد \r\n\r\nبول عجيب\r\nعلامه در شرح قانون در بحث بول مىگويد : از ادرارهاى عجيب ، ادرارى است كه‌مطران در بستان الاطباء آورده‌است و آن ادرار مسعور كه نوعى سم است مىباشد . وقتى اين ادرار در شيشه ريخته شود ، اجزايى كوچك در آن ديده مىشود كه هركه ببيند مىگويد توله سگ بسيار بسيار ريزى است ، وقتى آب در پارچه‌اى صاف مىشود اثرى از آن پيدا نباشد باز چون داخل ظرف شيشه‌اى ريخته شود همان اجزاء را بار ديگر مىبينى و اين از عجايب است . نمىتوان براى آن ويژگى فرض نكرد .\r\n\r\nخوك و شراب\r\nابوالعيناء مىگويد : از سوى پادشاه روم كسى به دربار متوكل آمد . چون شراب حاضر كردند ، رومى گفت : چه شد شما مسلمان‌ها را كه در كتاب شما شراب و خوك حرام شده‌است ولى فقط به يكى عمل مىكنيد ؟ به او گفتم : من شرابخور نيستم ، اين پرسش را از كسى ديگر بپرسيد . آن كس پاسخ داد : خوك كه حرام شد مردم به گوشت‌هاى بهتر از آن چون پرندگان و گوسفند توجه كردند ولى وقتى شراب حرام شد ، چيزى را مثل آن نيافتند تا آن را ترك كنند . ابوالعيناء گفت : از پاسخ او شرمنده شدم و پاسخى نداشتم .\r\n\r\nلباس مناجات\r\nعده‌اى از ابوداوود كوفى خواستند تا براى كارى به همراه وى نزد شاه بروند . او با لباس مندرس و پاره آماده حركت شد . گفتند : چرا لباس‌هاى تجملاتى خود را نمىپوشى ؟ گفت :\r\n\r\n","description":"","footnote":"","page_name":" 677 ","page_number":677},
  {"content":"\r\n\r\nآن لباسها براى مناجات با پروردگارم است .\r\n\r\nكار رقاصه\r\nمردى كنيز رقاصه‌اى خريد . از او پرسيد : كار دست هم دارى ؟ گفت : نه كار من با پاست .\r\n\r\nسند حكايت\r\nاصمعى برخى حكايت‌ها را خودش درست مىكرد و به عرب نسبت مىداد و براى خشنود كردن هارون الرشيد به او اطلاع مىداد . در كتابى تاريخى ديدم كه روزى هارون الرشيد خيلى نگران بود ؛ اصمعى وارد شد و هارون به او گفت : حكايتى را كه ديده‌اى نقل كن . اصمعى داستان خنده‌دارى نقل كرد و هارون خيلى خنديد و سپس پرسيد : از چه كسى اين حكايت را نقل كردى ، اصمعى گفت : از بين دو در .\r\n\r\nنشاط ، روزى\r\nحكماء گويند : نشاط گوينده به اندازه فهم شنونده‌است . گسترش اخلاق موجب وسعت روزى است . ماهر بودن جزء روزى انسان است .\r\nعارف رومى در همين باره مىگويد :\r\n اين سخن شيريست در پستان جان * بىكشنده شير كى گردد روان \r\n\r\nزن بردبار\r\nمحمد بن ابراهيم موصلى گويد : در سفرى به قبيله‌اى عربى وارد شديم . مردى زشت صورت و چپ‌چشم با ريشى سفيد و بلند ، زنش كه رخسارى چون ماه شب چهارده داشت كتك مىزد . خواستم مانع او شوم . زن گفت : او را به حال خود بگذار . او كار نيكى كرده و من گناهى كرده‌ام . خدا مىخواهد مرا ثواب كار نيك وى و او را جزاى كار بد من قرار دهد .\r\n\r\nشهوت قارى\r\nبه يكى از قاريان گفتند : چرا شما خيلى شهوت داريد ؟ وى پاسخ داد كه : چون خدا مىخواهد زنانمان عفيفه بمانند .\r\n\r\nچاره رياست\r\nذوالرياستين به ثمامه گفت : از زيادى مراجعان و حاجت خواهان به تنگ آمده‌ام . ثمامه به او گفت : از اين كار بر كنار شو تا كسى به تو رجوع نكند . ذوالرياستين گفت : راست گفتى ، چاره‌اش اين است و پس از آن به شدت حوائج را رسيدگى مىكرد .\r\n\r\n","description":"","footnote":"","page_name":" 678 ","page_number":678},
  {"content":"\r\n\r\n\r\nدعاى پارسا\r\nزاهدى به پيرزن آسيابانى گفت : گندم مرا آرد كن و الا نفرين مىكنم الاغ تو ، سگ شود .\r\nپيرزن گفت : الاغ مرا رهاكن و دعا كن گندم خودت آرد شود .\r\n\r\nعلى بن عيون\r\nصاحب الكامل فى التاريخ در حوادث سال 489 مىنويسد : در اين سال شش ستاره در برج حوت جمع شده بودند . ستاره شناسان گفتند : طوفانى چون طوفان نوح در راه است .\r\nمستظهر ، خليفه وقت ، ناراحت شد و ابن‌عيون منجم را بحضور خواست و جريان را از او پرسيد . ابن‌عيون گفت : در زمان نوح هفت ستاره در برج حوت جمع شده بودند و اينك زحل بيرون است . اين وضعيت نشان مىدهد يكى از شهرها در آب غرق مىشود . مستظهر براى بغداد كه جمعيت زيادى داشت و مجاور دجله بود ترسيد و دستور تخليه شهر داد . در همان سال در راه بازگشت حاجيان در دره‌ى مناقب باران شديدى درگرفت و همه را جز كسانى كه به كوه پناه جسته بودند غرق كرد ، اموال و حيوانات نيز همه از بين رفت . خليفه به‌خاطر پيشگويى زيباى على بن عيون از او تشكر كرد و خلعتى فاخر به او عطا نمود .\r\n\r\nدانش خدا\r\nملىها و حكيمان معتقدند ، علم خدا به كلى و جزيى احاطه دارد ؛ نه اين گونه كه صورتى از معلوم در ذات او مترسم باشد ، بلكه اين علم از نوع علم حضورى است و اشياء نزد او حاضر هستند . اشكال مشهورى اينجا مطرح است و آن اينكه : بايستى معدومات و ممتنعات نيز نزد او حاضر باشند ، اين اشكال سختى است . واقعيت اين است كه ما مىدانيم خدا عالم به همه چيز است چرا كه همه مخلوق او هستند ولى ما از كيفيت آن علم بىخبريم . كسى نمىتواند از جهل به اين علم استنكاف ورزد . چون علم خدا عين ذات خداست ، آيا كسى مىتواند خدا را درك كند ؟\r\nنهايت اينكه علم خدا به معلوماتش منطوى در علم به ذات اوست و ما چون از تعقل به ذات او عاجز هستيم ، راه به سوى فهم دانش هم مسدود است و بين ما و اين موضوع هزاران حجاب واقع است .\r\nابونصر و ابوعلى و بهمنيار نيز به اين موضوع اشاره كرده‌اند .\r\n\r\nديوانه واقعى\r\nكسى بر رسول خدا صلى الله عليه و آله گذشت . به پيامبر گفتند : اين ديوانه است . پيامبر فرمود : مجنون\r\n\r\n","description":"","footnote":"","page_name":" 679 ","page_number":679},
  {"content":"\r\n\r\nكسى است كه بر گناه بماند ، اين مصاب است ( خطاى او ناديده گرفته مىشود ) .\r\n\r\nپذيرش خدا\r\nمردى به رابعه عدويه گفت : خدا را نافرمانى كرده‌ام ؟ به عقيده‌ى تو مرا مىپذيرد ؟ رابعه گفت : واى بر تو خدا پشت كنندگان را مىخواند ، چگونه روآورندگان را نپذيرد .\r\n* به زنى گفتند : چرا وارد كعبه نمىشوى ؟ گفت : به خدا سوگند قدم‌هاى من حاضر به طواف نيست ، چگونه بىشرمانه آنها را وارد كعبه كنم ؟\r\nسنايى\r\n اگر مرگ خود هيچ لذت نبخشد * همين وارهاند ترا جاودانى\r\nاگر مقبلى از كران قلتبانان * اگر مدبرى از كران قلتبانى \r\n\r\nنماز براى خدا\r\nدر ربيع الابرار در باب بيست و پنجم آمده‌است : عربى باديه نشين نمازش را به سرعت به پايان رسانيد . امام على عليه السلام با تازيانه سوى او آمد و فرمود : دوباره بخوان . و چون خواند ، فرمود : اين بهتر بود يا اولى ؟ عرض كرد اولى ، فرمود : چرا ؟ گفت : اولى براى خدا بود و دومى از ترس تازيانه .\r\n\r\nتعداد اصحاب بدر\r\nاز طفيليى پرسيدند : اصحاب بدر در ركاب پيامبر چند تن بودند ؟ گفت : سيصد و سيزده گرده‌ى نان .\r\n\r\nلا إله الا إله\r\nدر ربيع الابرار باب بيست و پنج آمده‌است : مردى از بنىاسرائيل وقتى مىخواست بگويد لا إله الا إله ، پيش از آن از همسرش جدا مىشد و چهل شبانه روز گوشت نمىخورد سپس آن را بر زبان مىآورد .\r\n\r\nمهمان ، سخاوت ابراهيمى و پارسايى عيسوى\r\nگفته شده : مبرد نحوى ، هرگاه كسى را دعوت مىكرد از سخاوت ابراهيم سخن مىگفت و چون به خانه‌ى كسى مىرفت از زهد عيسى مىگفت .\r\n\r\nحكيم غافل\r\nابن المقنع گويد : حكيمى نديدم مگر اينكه غفلت وى از زندگى او بيشتر بود .\r\n\r\n","description":"","footnote":"","page_name":" 680 ","page_number":680},
  {"content":"\r\n\r\n\r\nطلب رياست\r\nحكيمى گويد : هركه عاشق رياست باشد ، نجات نمىيابد .\r\n\r\nحاجت\r\nخليل بن احمد گويد : كسى به نياز خود نمىرسد مگر اينكه از آنچه بدان نياز ندارد باخبر باشد .\r\n\r\nزمان سفر\r\nزمخشرى در ربيع الابرار گويد : عيسى عليه السلام از ازدواج كردن يا سفر در زمانى كه ماه در محاق است و يا زمانى كه ماه در برج عقرب است ، كراهت داشت .\r\nگويند\r\n زندگانى چيست مردن پيش دوست * اين گروه زندگان دل مرده‌اند \r\nخسرو\r\n شايد كه مى بخندد بروزگار خسرو * آنكس كه ديده‌باشد رخساره‌اى چنان را \r\nولى دشت بياضى\r\n چون او نه بحس دل‌ربايى بوده * چون من نه بعشق مبتلايى بوده \r\n او در پى صلح بوده و من غافل * گستاخى آرزو زجايى بوده \r\nخواجه حسين ثنايى\r\n اى مايه ناز جمله كار تو خوش است * مانند بهار روزگار تو خوش است\r\nنا ديدن و ديدن رخت هر دو نكوست * خشم تو و مستى خمار تو خوش است \r\nحيرتى\r\n گل همان به كه بهر حرف نيندازد گوش * ورنه درد دل مرغان چمن بسيار است \r\nخواجه عصمت\r\n آفتابيست قبول نظر اهل كمال * كه به يك تابش او سنگ شود صاحب حال\r\nتا ز گرد ره مردى نكنى سرمه‌ى چشم * از پس پرده‌ى غيبت ننمايند جمال\r\nهر كه خاصيت اكسير محبت دانست * به يكى عشوه گرو كرد همه منصب و مال\r\nآرزومند وصاليم خدا را مپسند * ما چنين تشنه و درياى كرم مالامال \r\nگويم\r\n نمودم باغبان را سرو ازو جستم نشان تو * كه نامد اين چنين نخلى بكشت بوستان تو \r\n\r\n","description":"","footnote":"","page_name":" 681 ","page_number":681},
  {"content":"\r\n\r\nگويم\r\n از قصه‌ى من روايتى مىشنوى * از سوز دلم حكايتى مىشنوى \r\n\r\nكمال عقل\r\nدر حديث آمده‌است : كمال انسان در كمال عقل اوست ، چرا كه جهنميان نمىگويند اگر روزه مىگرفتيم و نماز مىخوانديم و حج مىكرديم جهنمى نبوديم ، بلكه مىگويند : اگر مىشنيديم و تعقل مىكرديم ، جهنمى نبوديم .  لَوْ كُنَّا نَسْمَعُ أَوْ نَعْقِلُ ما كُنَّا فِي أَصْحابِ السَّعِيرِ  « 1 »  . \r\n\r\nانواع فقر\r\nنجم الدين كبرى مىگويد : فقر بر سه قسم است : نياز به خدا ، نياز به خدا و غير خدا ، نياز به غير خدا . رسول خدا صلى الله عليه و آله به بخش اول اشاره كرده و مىفرمايد : فقر افتخار من است\r\nالفقر فخرى\r\nو به دومى اشاره مىكند و مىفرمايد : فقر نزديك است به كفر برسد\r\nكان ان يكون الفقر كفرا\r\nو به سومى اشاره كرده و مىفرمايد : فقر نشانه‌ى سياهى صورت در دنيا و آخرت است .\r\nالفقر سواد الوجه فى الدارين .\r\nسوادالوجه به معناى متعارف است نه معنايى كه نزد صوفيه متصور است و آن به معناى فناى در خداست به حدى كه وجود ظاهرى و باطنى براى سالك باقى نباشد . چنين فنايى در نظر آنها فقر حقيقى است . عارف كاشانى در اصطلاحات به آن پرداخته و ما هم در جلد اول كشكول به آن اشاره كرده‌ايم . البته ممكن است سخن پيامبر را به اين معنا گرفت كه مراد از سواددارين ، فقر كامل است .\r\nگويند\r\n شاها ملكا ، قد فلك را * جز بهر سجود خم نكردى\r\nبر من كه پرستشت بكردم * ور نا كردم ستم نكردى\r\nآن چيست كه از بدى نكردم * وان چيست كه از كرم نكردى\r\nگفتى كه دهم سزاى جرمت * چون وقت رسيد هم نكردى \r\nكمال اسماعيل\r\n تا با لب تو لبم هم آواز نشد * واندر ره وصل با تو دمساز نشد \r\n\r\n\r\n","description":"","footnote":"\r\n( 1 ) - ملك ، 10 .\r\n","page_name":" 682 ","page_number":682},
  {"content":"\r\n\r\n از گريه دو چشم من فراهم نامد * وز خنده لبان من زهم باز نشد \r\n*\r\n در ديده‌ى روزگاريم بايستى * يا با غم من صبر بهم بايستى\r\nاندازه غم چو عمر كم بايستى * يا عمر به اندازه‌ى غم بايستى \r\n*\r\n شد شهره به‌عشق رهنمون دل من * تا كرد پر از غصه درون دل من \r\n زنهار اگر دلم نماند روزى * از ديده طلب كنيد خون دل من \r\n*\r\n دل بى تو مرا يك نفس آسوده نديد * وز هجر تو جز خسته و فرسوده نديد\r\nتا خاك ترا بكاه گل نندوند * خورشيد كسى بكه گل اندوده نديد \r\n\r\nسيد جن\r\nحجاج به يحيى بن سعيد گفت : تو مانند ابليسى ؟ يحيى گفت : تعجب نيست كه امير ، سيد انسان‌ها را تشبيه به سيد جن‌ها كرده‌باشد . حجاج در شگفت شد .\r\n\r\nپسر كنيز\r\nعربى به فرزندش در بين گفتگوهايشان گفت : ساكت باش پسر كنيزك . پسر گفت : عذر مادرم پذيرفته‌تر است چرا كه او توجهى به غير از حر نكرد .\r\n\r\nبهترين پاسخ\r\nمنتصر به ابوالعيناء گفت : بهترين پاسخ چيست ؟ ابوالعيناء گفت : پاسخى است كه باطل‌گو را ساكت و حق‌گو را متحير كند .\r\n\r\nدانش حيوانات\r\nابن عباس گويد : چهارپايان از فهميدن همه چيز جز چهار چيز محروم هستند و آنها عبارتند از : شناخت خدا ، بقاى نسل ، تلاش براى زندگى ، فرار از مرگ .\r\n\r\nتسليت صحيح\r\nعربى معاويه را چنين تسليت داد : خدا تو را به‌خاطر نابود شده بركت دهد و به‌خاطر باقى مانده مزد ، ( بارك اللَّه فى الفانى واجرك اللَّه فى الباقى ) . معاويه تصور كرد بر عكس گفته است .\r\nعرب گفت : آنچه نزد شماست فانى و آنچه نزد خداست باقى است ،  ( ما عِنْدَكُمْ يَنْفَدُ وَ ما \r\n\r\n","description":"","footnote":"","page_name":" 683 ","page_number":683},
  {"content":"\r\n\r\n عِنْدَ اللَّهِ باقٍ  « 1 »  )  .\r\n\r\nكسايى\r\nهارون الرشيد چندين بار كسايى را از كوفه احضار كرد و او عذر مىخواست . وقتى براى كسايى كارى پيش آمد و به بغداد رفت . وى هيكلى چاق داشت و لباسى بيابانى پوشيده بود . در همان روز كه به بغداد رسيد ، خليفه بزمى داشت و با وزير شراب مىخورد و دستور داده بود عربى بيابانى را به حضور او آورند تا او را مسخره كنند . مأموران كسايى را يافتند ، خليفه به گمان اينكه بيابانى است ، گفت : آواز بخوان ، كسايى اين دو بيت راخواند كه : غصه كافى است كه شريعت تعطيل شد ، خردمندان ضايع شده و نزد پادشاهان كسى جز ترانه خوانان و زورگويان نيست .\r\n كفى حزنا ان الشرايع عطلت * و ان ذوى الالباب فى الناس ضيع\r\nو ان ملوك الارض لم يخط عندهم * من الناس الا من يغنى و يصفح \r\nهارون الرشيد گفت : از كدام شهرى ؟ كسايى گفت : از كوفه . هارون گفت : كسايى را چگونه ديدى ، گفت : در كمال فرح در حضور اميرالمؤمنين است .\r\nهارون از او پوزش خواست . و دستور به شكستن آلات شراب و گناه داد و در نهايت به او گفت : مىخواهم معلم دو فرزندم امين و مأمون شوى ، كسايى عذر خواست ولى هارون او را معاف نكرد و سرايى خاص‌تعليم فراهم كرد و دائماً وى را اكرام مىكرد .\r\n\r\nغم گمشده\r\nسقراط حكيم در كنار گودالى بود كه جنب نهرى قرار داشت . سقراط كنار نهر مىآمد و با دستش آب مىآشاميد . يكى از شاگردانش براى او كوزه‌اى هديه آورد و سقراط پس از آن از كوزه آب مىخورد . كوزه شكست و سينه سقراط تنگ شد . آن روز بر حسب عادت ، شاگردانش آمدند تا از او علم بياموزند و بنويسند . سقراط گفت بنويسيد : ثروت ، خانه‌ى اندوه و ميخ غصه است . هركه مىخواهد غم كمترى داشته‌باشد ، بايد ثروت را ترك گويد .\r\nشاعرى گفته است هركه از نرسيدن اندوه خوشحال مىشود ، چيزى تهيه نكند كه از فقدانش ترس دارد .\r\n و من سره ان لا يرى مايسوئه * فلا يتخذ شيئاً يخاف له فقدا \r\n\r\n\r\n","description":"","footnote":"\r\n( 1 ) - نحل ، 96 .\r\n","page_name":" 684 ","page_number":684},
  {"content":"\r\n\r\n\r\nجوانمرد\r\nگروهى به حضور عمربن عبدالعزيز آمدند . جوانى از آنها به سخن آمد . عمر گفت :\r\nبزرگسال‌ترين شما سخن بگويد . جوان گفت : قريش از تو بزرگسال‌تر داشتند ، چرا تو را به خلافت برگزيدند . عمر گفت : سخن بگو اى جوانمرد .\r\n\r\nحديث مسند\r\nفقيهى حديثى نوشت و اسناد آن را ننوشت . گفتند : چرا مسند ننوشتى ؟ گفت : براى عمل نوشتم نه براى فروش .\r\n\r\nيزيد بن عبدالملك\r\nدر شرح حمامه آمده‌است : يزيدبن عبدالملك عشق بسيار زيادى به كنيزش حبابه داشت . مىگفت : گويند : روزگار روزى راحت را براى كسى نگذاشته‌است هر وقت من با حبابه خلوت كردم ، خبر مملكت به من ندهيد تا از خلوت خود لذت ببرم .\r\nبه حبابه گفت : جام شرابم ده و برايم بخوان . خلوت گوارايى داشت ، حبابه دانه‌اى انار به دهان گذاشت و در گلويش گير كرد و راه نفس او بسته شد و از دنيا رفت . يزيد بر او ناله‌اى بزرگ سر داد بطورى كه نزديك بود به هلاكت رسد ، و مانع تجهيز و تدفين او شد ، بزرگان قريش نزد او آمدند و او را ملامت كردند و گفتند : اين مردار است و رها ساختن و دفن نكردنش زشت است . او اجازه دفنش داد ، و پشت سر جنازه راه افتاد . او را در لحد گذاشت و بر لب قبر نشست و نوحه سرايى مىكرد ، پس از اينكه از قبر جدا شد باز به سوى قبر اشاره كرد و نوحه سرايى كرد . گفته شده بيش از پانزده شب بعد از او زنده نبود و از دنيا رفت .\r\n\r\nصفات خدا\r\nمحقق طوسى در شرح رسالةالعلم گويد : نيكو گفته دانشمندى از خاندان پيامبر يعنى محمدبن على الباقر عليه السلام كه : خدا را عالم و قادر گويند چون دانش را به علماء و قدرت را به قادرين هبه كرده‌است . هر چيزى كه با دقيق‌ترين معانى به خيال خود تميز دهيد ، مخلوقى مانند شماست و بسوى شما مىآيد و خدا بخشنده زندگى و مرگ است . ممكن است مورچه‌اى ريز چنين تصور كند كه خدا دو شاخ دارد ، كه دانستن آن كمال و اگر ندانسته‌باشد نقصان است . عقلاء نيز چنين هستند در آنچه كه خدا را توصيف مىكنند .\r\n\r\nوزن طلا و نقره\r\nابن هيثم در تلخيص رساله مانالاوس مىنويسد : اگر جواهر مختلفى با هم مخلوط شدند ،\r\n\r\n","description":"","footnote":"","page_name":" 685 ","page_number":685},
  {"content":"\r\n\r\nبدون اينكه تغيير شكلى داده‌باشند ، دو مقدار از طلا و نقره مساوى در بزرگى و شكل تهيه كرده و در يك قالب مىريزيم . وزن هر كدام از آن فهميده مىشود و نشان داده مىشود وزن طلا بيشتر از نقره است و اضافى بين آن دو محاسبه مىشود .\r\nحال اگر جسمى از طلا و نقره تركيب يافته ، و بخواهيم وزن هر كدام را بدانيم ، گوهرى به همان وزن درست كرده و سپس جسم مركب و همان مقدار گوهر را وزن مىكنيم و تفاوت نقره و طلاى قبلى را در نظر مىگيريم . ثابت مىشود وزن طلا از نقره بيشتر است . و تفاوت آن جسم مركب با نقره‌اى كه همتاى آن تهيه شده مساوى است با تفاوت وزن طلاى خالص نسبت به وزن طلا در جسم مركب از طلا و نقره .\r\n\r\nعلاقه به خدا\r\nمحمد بن سعيد بغدادى شاعر متوفى 560 مىگويد : فداى آنكه به‌خاطر علاقه‌ام به او همواره دردمند و بيمار هستم ، با اين حال نمىدانم از من خرسند است يا بيزار .\r\n افدى الذى وكلنى حبّه * به طول اعلانى و امراضى\r\nو لست ادرى بعد ذاكله * اساخط مولاى ام راضى \r\n\r\nروح و جسم\r\nعلامه شيرازى در شرح قانون مىنويسد : كوچكى چشم و حركت كند آن و زيادى دو طرفش ، دليل بر باطن بد است . كسىكه كنار دماغش نازك است ، نشانه اين است كه جنگ و دعوا را دوست دارد . كسىكه دماغ او بزرگ و گوشتى است ، نشانه كم فهمى اوست . كسىكه دماغش دراز و نازك است نشانه بر كم عقلى اوست . كسىكه سوراخ دماغش خيلى گشاد است ، نشانه شدت عصبانيت اوست . كسىكه دماغش بزرگ باشد ، نيكى او كم است . كسىكه بينى او پهن است ، شوق زياد به آميزش با زنان دارد . كسىكه دهانش گشاد باشد ، شجاع است . كسىكه صورتش گوشتى باشد ، نادان و تنبل است . كسىكه دو گونه‌اش لاغر باشد در كارها همت عالى دارد . كسى كه صورتش بسيار گرد باشد ، نادان و كم همت است . كسىكه صورتش دراز باشد ، وقيح است . كسىكه هميشه بلند بخندد ، وقيح و پست است . كسىكه گوشش بزرگ باشد ، عمرش طولانى و نادان است . كسىكه انگشت كوچكش نازك باشد ، قوى و صبور بر بلاهاست . كسى كه زراعش كوتاه باشد ، ترسو و شرارت طلب است . كسىكه پشت او گوشتى باشد ، نشان بر كم فهمى است . كسىكه رانش كلفت و گوشتى باشد ، نفس او ضعيف است . باسن او بزرگ باشد ترسو و تنبل است . كسىكه باسنش كوچك باشد بداخلاق\r\n\r\n","description":"","footnote":"","page_name":" 686 ","page_number":686},
  {"content":"\r\n\r\nاست . كسىكه ساق پايش درشت باشد ، ابله است . كسىكه ساق پايش نازك و دراز باشد ، بىباك است . كسىكه كف پايش گوشتى باشد ، كم استعداد است . كسىكه كف پايش لطيف باشد ، شوخ طبع است . كسى كه گامهايش را كوتاه و سريع برمى دارد ، عجول است و ثبات قدم ندارد .\r\n\r\nلباس\r\nحكيمى گويد : لباسى بپوش كه به تو خدمت كند و نه اينكه تو خادم او باشى .\r\nامام حسن مجتبى عليه السلام لباسى را مىپوشيد كه آن را به چهارصد درهم خريده بود ، رسول خدا نيز حله‌اى را به هشتاد ناقه خريدارى كرد . يكى از بزرگان حله هزار درهمى مىپوشيد و با آن مسجد مىآمد . به او گفتند : چرا با اين حله گرانبها به مسجد مىآيى ؟ مىگفت :\r\nمىخواهم با پروردگارم مجالست كنم .\r\nحكيمى گويد : هر چيز راحتى دارد و راحتى لباس در پاكى آن و راحتى خانه در پاكيزگى آن است .\r\n\r\nپشم سمندر\r\nگفته شده خسرو پرويز عمامه‌اى از پشم سمندر داشت . طول آن پنجاه زراع بود وقتى كثيف مىشد در آتش انداخته مىشد و آتش كثافات آن را پاك مىكرد . « 1 »\r\n\r\nهيبت و لباس\r\nيكى از بزرگان قريش هرگاه ثروتمند بود ، لباس ژنده مىپوشيد و چون فقير مىگشت لباس خوب مىپوشيد . گفتند : چه كارى است ؟ گفت : وقت توانگرى ، لباس هيبت مىپوشم و چون بينوا هستم ، با لباس هيئت خود را زينت مىكنم .\r\n\r\nاسراف\r\nوليد نزد هشام رفت و عمامه‌اى زربافت بر سر گذاشته بود . هشام پرسيد اين عمامه را چند خريده‌اى ؟ وليد گفت : هزار دينار ، هشام گفت : اسراف كرده‌اى . وليد گفت : اسراف\r\n\r\n\r\n","description":"","footnote":"\r\n( 1 ) - گفته‌اند سمندر ، موجود موهومى است و عمامه خسرو پرويز از الياف مصنوعى بوده‌است . ولى برخى مىگويند سمندر حيوانى است به اندازه‌ى فيل كه در چين زندگى مىكند اين حيوان در آتش تخم مىگذارد و از آن لذت مىبرد و كثافت پوست خود را در آتش پاك مىكند .\r\n","page_name":" 687 ","page_number":687},
  {"content":"\r\n\r\nنكرده‌ام ، عمامه را براى بهترين عضوم خريده‌ام . اسراف تو كرده‌اى كه كنيزى به هزار دينار براى پست‌ترين عضوت خريده‌اى .\r\n\r\nلباس امام على عليه السلام\r\nامام در نهج‌البلاغه مىفرمايد : به خدا اينقدر به جامه‌ام وصله زده‌ام كه از وصله زن حيا مىكنم . كسى از من پرسيد : از اين پيراهن وصله دار دست برنمى دارى ؟ گفتم : رهايم كن كه بامدادان ، شرافتمندان ستايش شوند .\r\n\r\nلباس نرم\r\nاز امام سجاد عليه السلام در مكارم الاخلاق آمده‌است : اگر لباس نرم بپوشى ، روح تو سركش شود .\r\n\r\nلباس كوتاه\r\nامام باقر عليه السلام فرمودند : على عليه السلام در عراق لباس سنبلانى به چهار درهم خريد ، سپس آستين آن را تا اندازه‌اى كه انگشتانش ظاهر شود كوتاه كرد و دامن آن را تا ساق پا كوتاه نمود ، وقتى لباس را پوشيد حمد و ثناى خدا بجا آورد و به اطرافيانش فرمود : مىخواهيد اندازه لباس را به شما نشان دهم ، سپس آن را نشان داد ، طول آستينهايش سه وجب و طول خود لباس شش وجب بود .\r\n\r\nرنگ لباس\r\nابن عباس گويد : لباس سفيد و رنگين موجب تكبر است . اگر سفيدى رنگ بود در آن مسابقه مىدادند .\r\n\r\nلباس پشمين\r\nگفته شده هركه خواهد شيرينى ايمان را بچشد ، لباس پشمينه بپوشد .\r\n\r\nصبر از عذاب ، روزه\r\nبه احنف در ماه رمضان گفتند : تو خيلى پيرى و روزه تو را اذيت مىكند ، پاسخ داد صبر در اطاعت خدا آسان‌تر است از صبر از عذاب او .\r\n\r\nبىتابى در مصيبت\r\nعارفى گويد : مصيبت يك غصه است و چون بىتابى كردى ، دوتا شود . يكى براى از دست دادن آنچه براى آن اندوه دارى و ديگرى به‌خاطر نداشتن پاداش صبر .\r\n\r\nابومسلم\r\nبه ابومسلم گفتند : چه كردى كه به اين جايگاه رسيدى ؟ گفت : رداى صبر پوشيدم و\r\n\r\n","description":"","footnote":"","page_name":" 688 ","page_number":688},
  {"content":"\r\n\r\nكتمان را لباس خود قرار دادم و احتياط را از كف ننهادم و با خواهش نفس مخالفت ورزيدم .\r\nدشمن را دوست و دوست را دشمن نپنداشتم .\r\n\r\nغم ، صبر\r\nامام على عليه السلام مىفرمايد : بزرگى غصه‌هاى خود را با صبر و يقين به اراده الهى ، در هم شكن .\r\n\r\nعيبجويى\r\nهمچنين مىفرمايد : هركه به عيوب خود بنگرد از عيب ديگران متمايل شود .\r\n\r\nغم\r\nهمچنين مىفرمايد : هركس به روزى خدا خشنود باشد ، بر آنچه از دست دهد ، غصه نمىخورد .\r\n\r\nصبر\r\nحسن بصرى گويد : من و همه ، تجربه كرده‌ايم وجود چيزى پر سودتر ، و نبودش پر ضررتر از صبر نديديم .\r\nمشكلها با صبر درمان شود و به هيچ چيز نبود صبر درمان نشود .\r\n\r\nسفيان ثورى ، ريا\r\nدر كتابى تاريخى ديدم كه سفيان ثورى به حضور امام صادق عليه السلام رسيد و امام لباسى از خز پوشيده بود ، سفيان پرسيد : اى پسر رسول خدا اين لباس تو نيست . امام ، دامن لباس پشمى خود را بالا زد و لباس زبرى كه زير آن پوشيده بود نمايان ساخت و فرمود : اين لباس روئين براى مردم است و لباس زيرين براى خدا . سپس جبه سفيان را بالا زد و لباس زيرين از پنبه نازك او را نمايان ساخت و فرمود : ولى تو ، اين لباس نرم را براى خود پوشيده‌اى و اين جامه‌ى پشمينه را براى مردم .\r\nگويند\r\n تصوير لا به صورت مقراض بهر چيست * يعنى ز بهر قطع تعلق زما سواست\r\nنور قدم ز رخنه‌ى لا مىكند طلوع * خوش خانه دلى كه ازين رخنه پر ضياست \r\n\r\n","description":"","footnote":"","page_name":" 689 ","page_number":689},
  {"content":"\r\n\r\n فقر است راحت دو جهان زينهار ازان * ميل غنا مكن كه غنا صورت عناست\r\nعارييتيست هر چه دهد گردش سپهر * عارض بود بياض چو از گرد آسياست\r\nتيريست كج شده كه به آتش بود سزد * آن را كه قد به خدمت همچون خودى دو تاست\r\nنفس ترا خريد حق از بهر بندگى * تصديق اين معامله ان اللَّه اشتر است\r\nره را ميان خوف و رجا رو كه در خبر * خير الامور اوسطها قول مصطفى است\r\nآزار جو ، عزيز بود لطف جوى خوار * اينست طبع دهر دلت مضطرب چراست\r\nمستلزم ممات بود زهر و قيمتى است * سرمايه‌ى حيات بود آب و كم بهاست\r\nبهر فراغ دل طلب گنج مىكنى * آن گنج را كه مىطلبى كنج انزواست\r\nگردى بديده از ره بيخوابى ار كشى * روشن شود به چشم دلت كانچه توتياست\r\nجوع است و عزلت و سهر و صمت چار ركن * زين چار ركن قصر ولايت قوى بناست \r\n زين چار چاره نيست كسى را كه همتش * در ساحت زمين دل اين طرفه قصر خواست\r\nحاشا كه حال خوش دهدت رو كه كار تو * گه فكر ما يجىء و گهى فكر مامضى است\r\nبگذر زخود كه پر نشده از هواى هو * هر كس كه نى اناى دلش خالى از انااست \r\n\r\n","description":"","footnote":"","page_name":" 690 ","page_number":690},
  {"content":"\r\n\r\n پهلو بس است لوح ونى و بوريا قلم * در شرح رنج شب كه زبى بسترى توراست\r\nدعوى كنى كه پير شدم زير بار دل * برهان مستقيم بر اين دعوى انحناست\r\nهر ظلمتى كه هست ز ناراستى تست * خور را كم است سايه چو در حد استواست\r\nگو تاج و تخت زير و زبر شو كه باك نيست * درويش را كه تاج نمد ، تخت بورياست \r\n\r\nآرزو و ثروت\r\nگويند : آرزوها مربوط به اموال است .\r\n\r\nثروت\r\nهر كه ثروتش را حفظ كند ، دو چيز بزرگوار را حفظ كرده و آن دين و آبرو است .\r\n\r\nضرب المَثل\r\nگويند : گاهى اوقات ، ياقوت از رونق مىافتد .\r\nگويند : نيزه را فراموش كردم ، به‌خاطرم آوردى .\r\nگفته شده مردى به ديگرى حمله آورد تا او را به قتل رساند . نيزه‌اى در نزديكى وى بود ولى از ترس ، آن حربه را فراموش كرده‌بود . حمله كننده به وى گفت : نيزه را به كار نبر ، وى متوجه نيزه‌اش شد و گفت : مرا ياد نيزه‌اى انداختى كه آن را فراموش كرده‌بودم .\r\nگويند : دهان تو مرا به ياد دو الاغ گمشده‌ى قبيله‌ام انداخت . اصل اين ضرب المثل اين بوده‌است كه دو الاغ از قبيله‌اى گم شد ، مردى براى پيدا كردن آنها از قبيله خارج شد و به زنى پوشيه دار و عشوه گرى رسيد . فريفته او شد و الاغها را فراموش كرد . وقتى زن نقابش را برداشت ، چشم مرد به چهره‌اى نازيبا و دهانى گشاد افتاد ، و گفت : دهان تو مرا به ياد دو الاغ قبيله‌ام انداخت .\r\nگويند : تو خرج دعا را دادى . اصل اين مثل اين بود كه عرب گستاخى به دير راهبى رسيد و همراه او و گاهى بيشتر عبادت مىكرد . چند روزى به اين صورت گذشت . روزى صليب طلاى راهب را دزديد و از او اجازه مرخصى خواست . راهب اجازه داد و توشه‌ى راه او را هم به او داد و در خداحافظى به شيوه سابق خود گفت اصحبك الصليب ، يعنى دست صليب\r\n\r\n","description":"","footnote":"","page_name":" 691 ","page_number":691},
  {"content":"\r\n\r\nهمراه تو . عرب گفت : كفيت الدعوة ، يعنى خرج دعايت را دادى .\r\nگويند : چقدر شب به آسانى بر خوابيده مىگذرد ، گنجشك جان مىدهد و كودك خوشحال است .\r\nگويند : گنجشك جان مىدهد ، كودك با آن بازى مىكند .\r\nگويند : بر آنكه پشتش زخم نيست ، آسان است از آنچه بر پشت زخمى است . از اين مثل زمانى استفاده مىكنند كه كسى به زحمت دوست خود بى توجه است و به فكر زحمات او نيست .\r\nگويند : بهترين دوشندگان را شاخ مىزنى ؟ اين مثل را جايى مىآورند كه كسى به احسان كننده خود ستم روا دارد . ريشه‌ى اين مثل اين است كه دو نفر ، شير گاوى را مىدوشيدند ، يكى با مدارا سينه را مىفشرد و ديگرى به سختى . گاو به آنكه مهربان بود شاخ مىزد و ديگرى را كارى نداشت .\r\nگويند : مثل شن و طبقه موافقت كنيد . شن و طبقه دو قبيله به ترتيب از عبدالقيس و اياد هستند ، هر دو بر كارى توافق كردند كه صلاح هر دو در آن بود .\r\nگويند : دو دستت بند و بادت در دهان است . اصل اين مثل اين بود كه مردى مىخواست از دريا بگذرد ، خيكى همراه داشت آن را باد كرد و سر آن را بست و بر آن سوار شد . وسط دريا باد خيك خالى شد ، همراهش گفت : دستهاى تو بند خيك باشد و دهان تو باد آن .\r\nگويند : در موقع غذا پختن مىفهميد . ريشه اين مثل اين است كه مردى به خانه فاحشه‌اى رفت ، كارش كه تمام شد پولش را داد و از خانه خارج شد . در سر راهش قابلمه‌اى را ديد ، بدون اينكه فاحشه بفهمد آن را دزديد . صداى زن بلند شد كه به كنيزش مىگفت :\r\nاين احمق را فريب داديم و بدون اينكه چيزى از ما كم شود سه درهم از او گرفتيم . مرد گفت : موقع غذا پختن مىفهميد .\r\n\r\nروزگار\r\nعبدالملك به حجاج نوشت : روزگار را براى او توصيف كند . حجاج نوشت : ديروز گويا نبوده و فردا ممكن است بيايد امروز را نيز بيهوده كاران به خوشگذرانى و خردمندان براى معاد كار نيك مىكنند .\r\n\r\nدوست\r\nغزالى در احياءالعلوم مىنويسد : رسول خدا صلى الله عليه و آله و حذيفه به بيرون مكه كنار چاهى رفته\r\n\r\n","description":"","footnote":"","page_name":" 692 ","page_number":692},
  {"content":"\r\n\r\nبودند تا غسل كنند . حذيفه لباسى را گرفت تا پيامبر ديده نشود و غسل كند ، وقتى حذيفه مىخواست غسل كند ، پيامبر لباس او را گرفت تا از ديده پنهان باشد و غسل كند . حذيفه كه نمىخواست پيامبر به زحمت افتد از او خواست كه برايش ساتر نگيرد . پيامبر فرمود :\r\nمحبوبترين دو دوست در پيشگاه خدا ، كسى است كه مهربانتر باشد .\r\n\r\nعبرت ، پند\r\nحكيمى گويد : بيچاره است آدميزاده كه با جسم و قلب معيوب مىخواهد به سلامت از آنها بگذرد . اى انسان ، از آنچه مىبينى عبرت گير ، و از آنچه مىشنوى نپذير ، پيش از اينكه خودت عبرت بيننده و موعظه شنونده شوى .\r\n\r\nانفاق\r\nعبداللَّه بن جعفر را از اسراف كردن ملامت كردند . وى گفت : خدا به من وعده داده كه به من فضل كند و من به او وعده داده‌ام كه بر بندگانش فضل كنم . مىگويم اگر ترك عادت كنم ، مايه از من كم شود .\r\n\r\nهواى نفس\r\nارسطو طاليس گويد : از هواى نفس خود نافرمانى كن و اطاعت هركه مىخواهى بنما .\r\n\r\nپيشگيرى\r\nهمچنين گويد : هرچه خواهى ترك كن تا از معالجه با دارويى كه ميل ندارى بىنياز شوى .\r\n\r\nغم\r\nهمچنين مىگويد : غصه بيمارى روح است چنانچه درد بيمارى بدن است .\r\n\r\nچوب\r\nيكى از طفيلىهاگويد : برترين چوبها سه چوب است . چوب كشتى نوح ، عصاى موسى ، و ميزى كه بر آن غذا خورند .\r\n\r\nكبر\r\nمتكبرى به بشار نابينا گفت : خدا از كسى چشم‌هايش را نمىگيرد مگر اينكه چيزى ديگر به او عطا مىكند ؛ بگو ببينم خدا به تو چه داده‌است ؟ بشار گفت : كافى است اين عوض براى من ، كه مانند تو را نبينم .\r\n\r\nجوانمرد\r\nحسن بصرى گويد : مروت آدمى تمام نيست تا اينكه اميدش از مردم قطع شود . و اذيت\r\n\r\n","description":"","footnote":"","page_name":" 693 ","page_number":693},
  {"content":"\r\n\r\nبشنود و تحمل كند و آنچه براى خود مىخواهد براى مردم بخواهد .\r\n\r\nكمال عقل\r\nكمال عقل آدمى در سه چيز است ، مالك زبانش باشد ، زمانه را بشناسد ، به آنچه كه برايش سودمند است بپردازد .\r\n\r\nپند\r\nپادشاهى سنگى را ديد كه به لغت عبرى بر آن چيزى نوشته شده بود . دستور داد آن را بخوانند . يكى از احبار آن را خواند كه نوشته بود : اى فرزند آدم ، اگر بدانى چقدر از عمر تو باقى است زهد مىورزى در آرزوهايت . پشيمانى تو روزى است كه پاى تو بلغزد و اهل و خدمتكاران به تو ستم كنند . دوست دورى جويد و دور ستم كند . پس كارى براى قيامت بكن پيش از حسرت و ندامت .\r\n\r\nمَثل\r\nبرخى از كلماتى كه بين عرب رواج دارد و مانند مَثَل مىباشند عبارتند از : باران مرا از تيراندازى بازداشت . روز خوش چنان كوتاه است كه مثل پرنده مىپرد . هر وقت مرگ شتر برسد ، دور چاه مىگردد .\r\nهر كه خود را چاق سازد خوراك سگان شود .\r\nسگ دوره گرد از شير خوابيده بهتر است .\r\nحيله گرى در ترك حيله كردن است .\r\n\r\nعجله\r\nيكى از بزرگان گويد : داستان دنياى عجول ، داستان مردى است در صف اول مسجدى كه پر از جمعيت است ، نماز جماعت مىخواند . و چون عجله دارد ، پيش از امام جماعت ركوع و سجود مىكند تا نماز تمام شود . در حالى كه هيچ نفعى به حال او ندارد ، چون وى با مردم و پس از نماز از مسجد خارج مىشود .\r\n\r\nمَثل\r\nگويند : تو بهتر از صورتش باخبرى ، من كه رو به زمين بودم . اصل آن اين بود كه زنى با فرزندش به سفر رفت ، نابكارى سر رسيد و با مادر زنا و با پسر لواط كرد و رفت . مادر به پسرش گفت : او را شناختى تا اگر به شهر رسيديم از او شكايت كنيم . پسر گفت : تو با او روبرو بودى ، من كه سرم بر زمين بود .\r\n\r\n","description":"","footnote":"","page_name":" 694 ","page_number":694},
  {"content":"\r\n\r\n\r\nواژه وزارت\r\nاهل لغت در اشتقاق واژه « وزارت » اختلاف كرده‌اند . برخى گويند از « وزر » مشتق شده‌است به معناى پناه . خدا مىفرمايد :   كَلَّا لا وَزَرَ ، إِلى رَبِّكَ يَوْمَئِذٍ الْمُسْتَقَرُّ   « 1 » ، يعنى پناهى ندارى ، در قيامت پناه تو به سوى پروردگارت نيست . ديگرى مىگويد : از ريشه « ازر » است كه به معناى پشت مىباشد چون وزير پشتيبان شاه است . سومى گويد : مشتق از « وزر » به معناى سنگين است ، خداوند مىفرمايد :  وَ وَضَعْنا عَنْكَ وِزْرَكَ  « 2 » ، يعنى سنگينى بر تو را پايين نهاديم . باز گفته شده‌است كه از « وزر » به معناى گناه مشتق شده‌است زيرا وزير گناه مىكند و گناه شاه را هم مىخرد .\r\n\r\nحجاج\r\nغضبان بن قبعثرى را دستگير و به حضور حجاج آوردند . حجاج لقمه‌اى از غذا را مىخواست به دهان ببرد ، چون غضبان را ديد : گفت : به خدا اين لقمه را نمىخورم مگر اينكه تو را به قتل رسانم . غضبان گفت : كار شايسته‌ترى كه به نفع توست انجام ده ، لقمه را به من بده و مرا نكش . هم از سوگند خلاص شدى و هم به من لطف كردى . حجاج از سخنش خوشحال شد و گفت : نزديك بيا ، لقمه‌اش را به او داد و عفوش نمود و رهايش كرد .\r\n\r\nادعاى نبوت\r\nدر كتاب حدائق آمده‌است : مردى در عهد مأمون ادعاى نبوت كرد . مأمون به او گفت :\r\nمعجزه‌ات چيست ؟ گفت : اين ريگ‌هاى دستم را در آب سرد بريزيد ، ذوب مىشود . آبى حاضر كردند ، ريگها را ريختند ، ذوب شد . حاضران گفتند : در ريگ‌ها حيله‌اى به كار رفته است . ريگهايى را ما به تو مىدهيم آنها را در آب بريز تا ذوب شود . مدعى گفت : اى مردم ! نه شما از فرعون برتريد و نه من بزرگتر از موسى ، آنها به موسى نگفتند ما به آنچه كه با عصايت مىكنى راضى نشديم ، عصاى ديگرى را به تو مىدهيم . مأمون خنديد و توبه‌اش را پذيرفت .\r\n\r\nهرمزان\r\nدر كتاب انس النفوس آمده‌است : زمانى كه عمربن خطاب خواست هرمزان را به قتل\r\n\r\n\r\n","description":"","footnote":"\r\n( 1 ) - قيامت ، 11 و 12 .\r\n( 2 ) - انشراح ، 2 .\r\n","page_name":" 695 ","page_number":695},
  {"content":"\r\n\r\nبرساند ، هرمزان گفت : من تشنه‌ام . آبى با ظرفى از چوب آوردند . كاسه را با دست گرفت تا بنوشد دستش از ترس كشته شدن لرزيد . عمر گفت : باكى نيست تا تو آب را نخوردى ، من تو را به قتل نمىرسانم . هرمزان ظرف را بر زمين انداخت و آب ريخت و وى از آب ننوشيد . عمر دستور قتل او را داد . هرمزان گفت : مگر به من امان نداده‌اى ؟ گفت : چگونه امانت دادم .\r\nهرمزان گفت : گفتى تو را نمىكشم تا اين آب را بخورى ؛ من كه آب را نخوردم ! زبير ، انس و ابوسعيد خدرى گفتند : راست مىگويد . عمر گفت : خدا او را بكشد ، امانى گرفت كه من نفهميدم .\r\n\r\nصورت جسميه و نوعيه و هيولا\r\nصورت جسميه صورتى است كه بوسيله آن هيولا ، جسم مطلق مىشود . و صورت نوعيه صورتى است كه جسم مطلق ، جسم معينى از انواع جسم مىشود . نسبت هيولا به صورت جسميه مانند نسبت نفس انسان به صداى اوست . يعنى صورت انسان به مانند جسم مطلق به صورت نوعى است . مانند نسبت صداى انسان با هيئت حرفيه ، حروف به مانند انواع جسم است .\r\n\r\nپيراهن يوسف\r\nدر تفسير كشاف آمده‌است : وقتى برادران يوسف با پيراهن آلوده به خون آمدند ؛ يعقوب پيراهن را به صورتش زد و گريست تا اينكه صورتش به خون آلوده شد و فرمود : به خدا تاكنون گرگى داناتر از اين گرگ نديده‌ام كه فرزندم را بخورد و پيراهنش را پاره نكند .\r\nگفته شده در پيراهن يوسف عليه السلام سه نشانه ظاهر شد . اول آنكه : دروغ برادران را ثابت كرد .\r\nدوم آنكه ديدگان پدر را روشن كرد . سوم آنكه : چون از پشت سر دريده شد ، دليل بر پاكدامنى يوسف بود .\r\n\r\nحدوث عالم\r\nحكيمى به ابوهذيل علاف گفت : دليلى بر حدوث عالم بياور و به حركت و سكون احتجاج نكن . ابوهذيل گفت : اى مرد داستان تو ، داستان كسى است كه به دشمنش بگويد : ادعايت را نزد قاضى اثبات كن بدون اينكه شاهدانت را احضار كنى .\r\n\r\nقحطى خراسان\r\nدر تاريخ يمن نوشته شده‌است كه در سال 401 هجرى قحطى سختى همه‌ى خراسان و مخصوصاً نيشابور را درگرفت ، تا حدى كه مردم همديگر را مىخوردند . كسى به نماز\r\n\r\n","description":"","footnote":"","page_name":" 696 ","page_number":696},
  {"content":"\r\n\r\nجماعت حاضر نمىشد مگر اينكه عده‌اى او را نگهبانى مىدادند تا مبادا دريده شده و خورده شود .\r\nابونصر كاتب در باره اين قحطى گفته است : مردم به گرانى يا آشوبى كه خود به راه انداختند ، افتادند . هركه در خانه مىماند از گرسنگى ميمرد و اگر بيرون مىآمد ، مردم او را مىخوردند .\r\n قد اصبح الناس فى غلاء * او فى بلاء تداولوه\r\nمن يلزم البيت مات جوعاً * او يشهد الناس ياكلوه \r\nمن هم در گرانى شديدى كه در تبريز در سال 988 اتفاق افتاد شعرى سرودم كه : از خانه خارج نشو و مانند شكار از بيم شكارچى در گرسنگى بسر ببر ، چرا كه ممكن است گرسنگان تو را بربايند و حليم بپزند .\r\n لا تخرجن من البيوت * و كن لجوعك كالفريسه\r\nلا يخطفنك الجايعون * فيطبخون لهم هريسه \r\nمولوى\r\n باز مىگيرند چون استارها * نور از آن خورشيد اين ديوارها\r\nشيشه‌هاى رنگ رنگ آن نور را * مىنمايد اينچنين رنگى بما\r\nچو نماند شيشه‌هاى رنگ رنگ * نور بىرنگت كند آنگاه دنگ\r\nخوى كن بىشيشه ديدن نور را * تا چو شيشه بشكند نبود عمى \r\n*\r\n ديده دل كو بگردون بنگريست * ديد كانجا هر دمى مينا گريست\r\nقلب اعيانست و اكسير محيط * ايتلاف خرقه‌ى تن بىمحيط ( مخيط )\r\nتو از آن روزى كه در هست آمدى * آتشى يا باد يا خاكى بدى\r\nگر ترا بودى در آن حالت بقا * كى رسيدى مر ترا اين ارتقا\r\nاز مبدل هستى اول نماند * هستى بهتر بجاى آن نشاند \r\n همچنين تا صد هزاران هستها * بعد يكديگر دوم به زابتدا\r\nاين بقاها زين فناها يافتى * از فنايش رو چرا بر تافتى\r\nزان فناها چه زيان بودت كه تا * بر بقا چسبيده‌اى اى ناسزا\r\nچون دوم از اولينت بهتر است * پس فنا جوى و مبدل را پرست\r\nصد هزاران حشر ديدى اى عنود * تاكنون هر لحظه از به دو وجود \r\n\r\n","description":"","footnote":"","page_name":" 697 ","page_number":697},
  {"content":"\r\n\r\n از جمادى بىخبر سوى نما * وز نما سوى حيات و ابتلا\r\nباز سوى عقل و تمييزات خوش * باز سوى خارج اين پنج و شش\r\nتا لب بحر اين نشان پايهاست * پس نشان پا دوان بحر لاست\r\nزانكه منزلگاه خشكى زاحتياط * هست دهها و وطنها و رباط\r\nهست منزلهاى دريا در وقوف * وقت موجش بىجدار و بىسقوف\r\nنيست پيدا اندرين ره پا و گام * نه نشانست آن منازل را نه نام \r\n*\r\n تخم بطى گرچه مرغ خانه‌ات * كرد زير پر چو دايه تربيت\r\nمادر تو آن بط و دريا پراست * دايه‌ات خاكى به دو خشكى پراست\r\nميل دريا كه دل تو اندر است * اين طبيعت جانت را از مادر است\r\nدايه را بگذار در خشك و تران * اندرا در بحر معنى چون بطان\r\nگر تو را دايه بترساند زآب * تو مترس و سوى درياها شتاب\r\nتو بطى بر خشك و بر تر زنده‌اى * نه چو مرغ خانه خانه كنده‌اى\r\nتو ز كرمنا بنىآدم شهى * هم به خشكى هم به دريا پا نهى\r\nتو حملناهم على البحر اى جوان * از حملناهم على البر پيش دان \r\n مر ملايك را سوى بر راه نيست * جنس حيوان هم زبحر آگاه نيست\r\nتو بتن حيوان بجانى از ملك * تا روى هم بر زمين هم بر فلك \r\n\r\nوطن\r\nمردم از نظر دورى و نزديكى به سه دسته قابل تقسيم هستند .\r\nالفرقة الاولى : آن طايفه‌اند كه وطن اصلى و مسكن حقيقى خود را بواسطه‌ى تجارت دنياى فانى و شراء مستلذات شهوانى لحظه‌اى فراموش نكنند .  رِجالٌ لا تُلْهِيهِمْ تِجارَةٌ وَ لا بَيْعٌ عَنْ ذِكْرِ اللَّهِ  « 1 » ؛ لاجرم اين سوختگان آتش فراق و محنت اندوختگان درد اشتياق ، به حكم حب الوطن من الايمان ، دمى از ياد رجوع غافل نيستند و از آه و حنين و ناله و انين لمحه فارغ و ذاهل نباشند .\r\nالفرقة الثانية : آن طايفه‌اند كه اين خرابه را وطن اقامت ساخته‌اند و علم محبت اين عالم\r\n\r\n\r\n","description":"","footnote":"\r\n( 1 ) - نور ، 37 .\r\n","page_name":" 698 ","page_number":698},
  {"content":"\r\n\r\nافراخته‌اند و از جهت ذهول و نسيان وطن اصلى به حال رجوع كمتر پرداخته‌اند ؛ لاجرم به مذكر احتياج دارند و به تنبيه ، ياد وطن بخاطر آورند و بالقاء سمع و حضور قلب استماع مقال اهل كمال نمايند و دست طلب دامن جان ايشان گيرد و آتش اشتياق در تنور سينه ايشان اشتعال پذيرد و به مناعت اقتدا و سعادت اهتدا راه يابند و از شجره موعظت ثمره تذكر معاد درچينند  إِنَّ فِي ذلِكَ لَذِكْرى لِمَنْ كانَ لَهُ قَلْبٌ أَوْ أَلْقَى السَّمْعَ وَ هُوَ شَهِيدٌ .  « 1 »\r\nالفرقة الثالثة : آن گروه‌اند كه اين رصدگاه حوادث را بر پيشگاه عالم قدم برگزيدند و اين رباط ويرانه را خوش‌تراز معموره ديار اصلى ديدند و بدين ظل زايل و ملك خامل چنان فريفته گشتند كه به كلى محبت وطن اصلى از خاطر ايشان رفت . . .  وَ لكِنَّهُ أَخْلَدَ إِلَى الْأَرْضِ وَ اتَّبَعَ هَواهُ . . .  « 2 » و حكم  . . . نَسُوا اللَّهَ فَأَنْساهُمْ . . .  « 3 » داغ پيشانى جان ايشان گشت ؛ لاجرم نه از گويندگان شنوند ، و نه به جويندگان گروند .\r\nپس طايفه‌ى اول مرشدان كاملند از انبياء و اوليا و طايفه دوم ارباب ايمان كه قابل اكتساب عرفان اند و طايفه‌ى سيم اصحاب كفر و طغيان كه نه مرشدند و نه مسترشد ، و الى هذه الطوايف اشار فى نهج‌البلاغه بقوله :\r\nالنّاسُ ثلاثةٌ : عالمٌ ربانىٌّ ، و متعلِمٌ على سبيلِ نَجاةٍ و هَمَجٌ رَعاعٌ . « 4 »\r\nجامى\r\n نيست پوشيده پيش اهل ادب * كه بود ريش پر بعرف عرب\r\nليكن آن پر كه حسن مرغ و جمال * زند از وى سوى عدم پر و بال\r\nگرچه خيزد همين ز روى ذقن * رود از وى لطافت همه تن\r\nنرگس چشم از آن شود بى آب * لاله رو از آن شود بى تاب\r\nخم ابرو كه خوانيش مه نو * شود از ريش داس عمر درو\r\nقد كه باشد نهال تازه و تر * خشك چوبى شود سزاى تبر \r\n\r\n\r\n","description":"","footnote":"\r\n( 1 ) - ق ، 37 .\r\n( 2 ) - اعراف ، 176 .\r\n( 3 ) - حشر ، 19 .\r\n( 4 ) - نهج‌البلاغه ، حكمت 147 . اين پاراگراف در متن كشكول به زبان فارسى نگاشته شده و عيناً منتقل شده‌است .\r\n","page_name":" 699 ","page_number":699},
  {"content":"\r\n\r\n خط فيروزه رنگ زنگارى * آورد روى در سيه كارى\r\nخال مشكين كه بر جبين عذار * نقطه‌ى مشك بود بر گلنار\r\nچون دمد ريش شد يقين بصريح * مثل بعر الظباء حول الشيح\r\nو آنچه مىخوانيش چه سيمين * بينى آن را به چشم عبرت بين\r\nچو نشان سم ستور به راه * وزنم بول ازو دميده گياه\r\nلب و سبلت چنان بهم سر موى * لاى با لاى بر دهان سبوى \r\nسلطان حسين ميرزا\r\n رويت كه زباده لاله مىرويد ازو * وز تاب شراب ژاله مىرويد ازو\r\nدستى كه پياله‌اى ز دست تو گرفت * گر خاك شود پياله مىرويد از او \r\n\r\nضرب المثل\r\nچند مثل از كلمات ابوفضل بديع همدانى : هركه خويشاوند نداشته‌باشد ، چون كسى است كه گله را در بيابان خشك مىچراند . اگر شراب نباشد ، سركه كافى است . اگر باران دانه درشت نباشد ، باران ريز كافى است . اندكى در جيب از زيادى در غيب ، بهتر است . تلاش تهيدست از پوزش افلان گر بهتر است .\r\n\r\nطمع\r\nحكيمى گفته است : سردى نااميدى بهتر است از حرارت طمع .\r\nنظامى\r\n اى ز وجود تو نمود همه * جود تو سرمايه‌ى بود همه\r\nنام و نشانت نه و دامن كشان * مىگذرى بر همه دامن فشان\r\nبا همه چون جان بتن آميزناك * پاك ز آلايش ناپاك و پاك \r\n گرچه نمايند بسى غير تو * نيست درين عرصه كسى غير تو \r\n\r\nخير سگ و خوك\r\nبوزرجمهر مىگويد : از هر چيزى بهترين آن را آموختم ؛ از سگ نگهدارى از حريم ، و از خوك زود بيدار شدن براى انجام كار .\r\n\r\nشكوه با كنايه\r\nشاعرى از حلب ، اشعارى را براى قاضى در شام فرستاد و در آن از ضعف حال خود و شدت نياز خويش گلايه كرد . قاضى توجهى نكرد ، روزى هنگام شكوفه درختان ، با ظريفى وارد\r\n\r\n","description":"","footnote":"","page_name":" 700 ","page_number":700},
  {"content":"\r\n\r\nباغى از باغهاى قاضى شد و اين دو بيت را با زغال بر ديوار باغ با خطى واضح نوشت : خدا بركتش را به باغى دهد كه وقتى درهاى آن همانند درهاى بهشت ، باز شد ، درختانى ديدم كه چون گربه‌اى كه قاضى را ببيند ، چنگالهاى خود را از يكديگر مىكشانيد .\r\n لله بستان حضرنا دوحه * فى جنة قدفتحت ابوابها\r\nوالبان تحسبه سنانير رأت * قاضى القضاة فنفشت اذا بها \r\nشاعر ، مىخواسته با اين شعر تشبيه كنايه بياورد ، از حالتى كه گربه در برابر سگ دارد ، و زيبا اين كار را به انجام رسانده‌است .\r\n\r\nزلزله\r\nدر تاريخى قابل اعتماد ديدم ، در زمان مكتفى عباسى ، وقت سحر زلزله‌اى رخ داد و همه‌ى ستارگان با اينكه ابرى نبود از نظر غايب شدند . يكى از دوستان به من گفت كه سال 963 زلزله‌اى شد و با اينكه من در كنار حوض بودم ، حركتى در آب نديدم و آب ايستاده بود .\r\nسنايى\r\n اى درين بتكده‌ى طبع فريب * برده غوغاى بتان از تو شكيب\r\nسنگ بر بتكده‌ى آذر زن * در جهان صيت خليلى افكن\r\nتاج عزت ز سر عزى كش * رخت طاعت بدر مولى كش\r\nثنوى و اهرمن و يزدان گو * تافت از انجمن ايمان رو\r\nعيسوى شد به سه گويى افزون * خيمه از ساحت دين زد بيرون\r\nتو به صد بت چه به صد بلكه هزار * بلكه بيرون ز ترازوى شمار\r\nكرده‌اى روى دل و هر نفسى * مىپزى در ره ايمان هوسى \r\n\r\nهمنشينى نادان\r\nگويند : سزاوار نيست دانشمند با نادان مجالست كند چنانچه شايسته نيست هوشيار با مست همراه شود .\r\n\r\nباقلا\r\nگويند : باقلا در مدت يك روز چنان حافظه را تضعيف مىكند كه بَلادُر « 1 » در يك سال توان افزايش آن مقدار حافظه را ندارد .\r\n\r\n\r\n","description":"","footnote":"\r\n( 1 ) - ميوه‌ى درختى هندى است كه ميوه آن در افزايش قدرت حافظه مؤثر است .\r\n","page_name":" 701 ","page_number":701},
  {"content":"\r\n\r\n\r\nنوشتن كتاب\r\nگويند هركس كتاب مىنويسد ، هدف تير ديگران واقع مىشود . حال اگر خوب نوشته‌باشد مورد لطف و اگر بد نوشته‌باشد مورد سرزنش قرار مىگيرد .\r\n\r\nزبان مدعى\r\nگويند : اگر زبان به ادعا باز شود ، آزمايش آن را لال مىكند .\r\n\r\nآسايش ذهن\r\nگويند : ذهن چون بدن محتاج آسايش است .\r\nخسرو\r\n ناصح ، از پند تو عشقم بدل افروخته‌تر شد * آتش است اين نه چراغ است كه از باد بميرد \r\n\r\nمدرسه و دير\r\nشايسته نيست به مدرسه رفتن امروز ، برخيز و با اقبال جانب دير پيش گير ، بنوش و با صداى عود بگو ، عمر گذشت و باز نمىگردد .\r\n لا يحسن فى المدرسه اليوم تعود * قم و امض الى الدير ببخت مسعود\r\nواشرب قدحا و قل على صوت العود * العمر مضى و ليس من بعد يعود \r\n\r\nضرب المَثل\r\nاز ضرب المثل‌هاى عربى است كه : اگر دزدى كردى ، گوهرى بدزد و اگر زنا مىكنى با آزاد چنين كن .\r\n\r\nراست و دروغ\r\nحكيمى گويد : دروغ را رها كن زمانى كه گمان مىكنى به نفع توست ، چرا كه به تو ضرر مىرساند . بر تو باد راستگويى زمانى كه گمان مىكنى به ضرر توست ، چرا كه به تو نفع مىرساند .\r\nنيز گويد : دروغگو از دزد بدتر است . دزد بر مال تو مىزند ولى دروغگو ، عقل تو را مىدزدد .\r\nنشانه دروغگو ، سوگند خوردن براى كسى است كه از او سوگند نمىخواهد .\r\n\r\nضرب المَثل\r\nاز جمله ضرب المثلهاى عربى عبارت است از :\r\nيك سال روزه گرفت و ادرار نوشيد ( خرابش كرد ) .\r\nروزه طولانى و افطار بر استخوان .\r\n\r\n","description":"","footnote":"","page_name":" 702 ","page_number":702},
  {"content":"\r\n\r\nدير آمد و با خسران آمد .\r\nشك دار مىگويد مرا به بند كشيد .\r\nدستت را از گردو خالى كن و از پستو خارج شو .\r\nهر سياهى خرما و هر سفيدى دنبه نيست .\r\nهر كه غايب شد ، ضرر كرد و سهم او را دوستان خوردند .\r\nكاخى مىسازد و شهرى ويران مىكند .\r\nكاسه تو ، گوش وسواسى را تحريك مىكند .\r\nاگر جغد خيرى داشت از دست صياد ، سالم نمىماند .\r\nبخشش هر بخشنده‌اى به اتمام و برندگى هر شمشيرى به آخر مىرسد .\r\nگاه امتحان ، معلوم مىشود آدمى اكرام مىشود يا اهانت .\r\nمردم از بيچارگى دچار بيچارگى مىشوند .\r\nولى دشت بياضى\r\n كم گوى ( ولى ) قصه‌ى درمان كه به اين درد * حيف است كه آلوده‌ى درمان شده‌باشى \r\n\r\nبحث ادبى\r\nحريرى در كتاب درةالخواص فى ادهام الخواص مىنويسد : عرب مىگويد : ابدء به اولًا ، و اولًا را منصوب مىكند در حالى كه بايد مرفوع نمايد ، چرا كه احتمال اضافه بودن اول وجود دارد و مضاف اليه مقدر است ( ابدء به اول الناس ) حال چون از اضافه منقطع شده‌است ، مبنى است ، همانند اسماء غايات مانند قبل و بعد . اين اسماء به اين دليل كه غايت نطق هستند ، قطع از اضافه شده‌اند و مبنى هستند .\r\n\r\nضرب المَثل\r\nاگر كعبه دزديده شود ، مردم بيش از يك هفته تعجب نمىكنند .\r\n\r\nدستمزد گرگ\r\nگرگى استخوانى در گلويش گير كرد ، مرغ ماهى خوارى سرش به دهان گرگ برد و استخوان را خارج ساخت و از گرگ مزد خواست . گرگ گفت : حيا نمىكنى سرت را داخل دهانم بردى و سالم درآوردى ، از من اجرت مىخواهى .\r\nكمال اسماعيل\r\n شبها ، زدم هوا فسرده چو يخم * زانو به شكم كشيده همچون ملخم \r\n\r\n","description":"","footnote":"","page_name":" 703 ","page_number":703},
  {"content":"\r\n\r\n چنبر شده‌ام چنان كه مىنشناسد * كس موى زهار را ز موى زنخم \r\n*\r\n اى بى تو مرا اميد بهبودى نه * با من تو چنان كه پيش ازين بودى نه\r\nمىدانستم كه عهد و پيمان مرا * در هم شكنى ولى بدين زودى نه \r\nولى بياضى\r\n رقيب مانع قتلم چه ميشوى بگذار * كه مرگ پيش ولى بهتر از حمايت تست \r\nوقوعى\r\n مىكرد بغمزه سينه كاوى * پنداشت كه دل بجاست ما را \r\nاوحدى\r\n دست حاجت كشيده سر در پيش * آمدم بر درت من درويش\r\nمگرم رحمت تو گيرد دست * ورنه اسباب نامرادى هست \r\nاحمد غزالى\r\n چون چتر سنجرى رخ بختم سياه باد * با فقر اگر بود هوس ملك سنجرم\r\nتا يافت جان من خبر از ذوق نيمه شب * صد ملك نيمروز به يك جو نمىخرم \r\nآذرى\r\n اى واى به من گر تو به چشم همه مردم * زين گونه نمايى كه به چشم من حيران \r\n\r\nچهارشنبه\r\nزمخشرى در ربيع الابرار آورده‌است : مزيد به برادرش گفت : مىخواهم براى كارى امروز با من بيايى . برادرش گفت : امروز چهارشنبه است . مزيد گفت : در روز چهارشنبه جناب يونس پيامبر عليه السلام متولد شده‌است . برادرش گفت : بركت او ظاهر شد در شكم ماهى و لباسى از برگ كدو . مزيد گفت : در روز چهارشنبه جناب يوسف پيامبر عليه السلام متولد شده‌است . برادرش گفت :\r\nچه نيك با او رفتار كردند برادرانش تا حدى كه زندان و غربت او مدتى زياد طول كشيد . مزيد گفت : در اين روز خدا به ابراهيم عليه السلام وحى كرد . برادرش گفت : بين آتش نمرود بود كه خدا آن را سرد و سالم قرار داد . مزيد گفت : در اين روز خدا پيامبر اسلام را در جنگ احزاب پيروز نمود . برادرش گفت : درست است ولى پس از اينكه چشمها تاريك و نفسها به گلو رسيده‌بود .\r\n\r\nپارسايى\r\nدر كافى ، كتاب معيشة ، از امام صادق عليه السلام نقل شده‌است كه فرمود : زهد در دنيا به معناى\r\n\r\n","description":"","footnote":"","page_name":" 704 ","page_number":704},
  {"content":"\r\n\r\nاز دست دادن ثروت و حرام كردن حلالها نيست ، بلكه زهد در دنيا اين است كه به آنچه در اختيار دارى ، مطمئن‌تر از آنچه نزد خدا است نباشى .\r\n\r\nمعيشت\r\nسؤال شد : چگونه ياران عيسى عليه السلام روى آب راه مىرفتند ولى ياران پيامبر اسلام چنين نبودند . در پاسخ فرمود : ياران عيسى عليه السلام از غيب غذايشان مىرسيد ولى ياران پيامبر اسلام گرفتار تحصيل غذاى خود هستند .\r\n\r\nابن‌مسعود و عثمان\r\nدر كتابى تاريخى ديدم كه عثمان بن عفان ، به عيادت عبداللَّه بن مسعود در بيمارى آخر او كه مشرف به مرگ شد ، آمد و گفت : از چه ناراحت هستى ؟ ابن‌مسعود گفت : از گناهانم .\r\nعثمان گفت : چه مىخواهى ؟ ابن‌مسعود پاسخ داد : رحمت پروردگارم . عثمان گفت : پزشك براى تو بياورم ؟ ابن‌مسعود گفت : پزشك مرا بيمار كرده‌است . عثمان گفت : دستور بدهم تا به تو عطيه دهند ؟ ابن‌مسعود گفت : زمانى كه نياز داشتم ، مرا منع كردى و اكنون كه بى نيازم عطا مىكنى ؟ عثمان گفت : براى دخترانت باشد . ابن‌مسعود گفت : آنان به عطيه‌ى تو نيازى ندارند . من به آنها دستور داده‌ام سوره واقعه بخوانند ، من از رسول خدا صلى الله عليه و آله شنيدم كه مىفرمود : هركه هر شب سوره واقعه بخواند هرگز به فقر دچار نشود .\r\n\r\nپول به اندازه دانش\r\nزنى نزد بزرگمهر آمد و مسأله‌اى پرسيد . بزرگمهر گفت : اكنون نمىدانم ، زن گفت : عجبا ، ماهى مبلغ گزافى از شاه حقوق مىگيرى و جواب پرسش مرا نمىدانى ! بزرگمهر گفت : اى زن ! پادشاه به علم من پول مىدهد اگر به جهل من پول دهد ، خزانه‌ى مسلمانان كفايت جهل من نمىكند .\r\n\r\nدشمن عاقل\r\nانوشيروان از بزرگمهر پرسيد : دوست دارى چه كسى عاقل باشد ؟ بزرگمهر گفت : دشمنم .\r\nپرسيد : چرا ؟ گفت : اگر او عاقل باشد من در امان و عافيتم .\r\n\r\nشغل\r\nحسن بصرى به مردى نگريست كه لباسى زيبا بر تن و هيئتى زيبا داشت . گفت : كار اين مرد چيست ؟ گفتند : نزد اميران باد معده سر مىدهد آنان مىخندند و عطيه‌اش مىدهند .\r\nحسن گفت : كسى غير از اين مرد ، دنيا را چنان كه بايد ، مطالبه نكرده‌است .\r\n\r\n","description":"","footnote":"","page_name":" 705 ","page_number":705},
  {"content":"\r\n\r\nگويند\r\n افسوس كه پيك عمر راهى كرديم * مردانه نزيستيم و داهى كرديم\r\nدر نامه نماند جاى يك نقطه سفيد * از بس شب و روز ، روسياهى كرديم \r\n\r\nبخشش ابونواس\r\nابونواس را پس از مرگش در خواب ديدند و به او گفتند خدا با تو چه كرد . گفت : به‌خاطر اين دو بيتى كه در آخر عمرم سرودم ، مرا عفو كرد .\r\nوى گفته بود : من در برابر خدا كسى نيستم كه اگر گناهى كردم مرا نبخشد . بخشش از آدمى انتظار مىرود چگونه من آن را از پروردگارم اميد نداشته‌باشم .\r\n من انا عنداللَّه حتى اذا * اذنبت لا يغفر لى ذنبى\r\nالعفو يرجى من بنى آدم * فكيف لا ارجوه من ربى \r\n\r\nخسيس\r\nآمده‌است : اگر همه‌ى خانه‌ى گسترده‌ى تو سوزن باشد ، و يوسف نزد تو آيد تا آن را به عاريت بگيرد و پيراهنش را بدوزد ، قبول نمىكنى .\r\n لو ان دارك يا فلان كلها * ابر يضيق بها فسيع المنزل\r\nو اتاك يوسف يستعيرك ابرة * ليخيط قد قميصه لم تقبل \r\nجامى\r\n خواجه‌ىما زبصره تا بغداد * گر بود پر ز سوزن فولاد\r\nپس زكنعان بيايد اسراييل * همره جبرييل و ميكاييل\r\nخانه‌ى كعبه را كنند گرو * چند روز اوفتند در تك و دو\r\nتا به آن جستجوى پى در پى * سوزنى عاريت كنند از وى\r\nتا زند بخيه‌ى درزى چالاك * آنچه بر يوسف از قفا شد چاك\r\nندهد سوزن آن فرومايه * نكند شادشان از آن وايه\r\nبفسرد از توهم آن غرزن * كه شود سوده ناگه آن سوزن\r\nگيردش لايزال تب لرزه * زان تبش در خيال صد هرزه \r\n\r\nابوالاسود\r\nابوالاسود دئلى از برخى عقايد جمع فاصله گرفته بود . همسايگانش او را آزار مىدادند و چه بسا شبانه به خانه‌ى او سنگ پرتاب مىكردند . صبح وقتى به مسجد آمد ، به او گفتند\r\n\r\n","description":"","footnote":"","page_name":" 706 ","page_number":706},
  {"content":"\r\n\r\nخدا تو را هدف تير قرار داد . ابوالاسود گفت : دروغ گفتيد ، اگر خدا مرا هدف قرار مىداد ، تير او خطا نمىرفت ؛ شما مرا مورد هدف تيرتان قرار داديد و اشتباه كرديد .\r\n\r\nپيرمرد شهوت‌ران\r\nپيرمردى مىخواست كنيز جوانى بخرد ، ولى كنيز حاضر نبود در اختيار او قرار گيرد .\r\nپيرمرد گفت : اين پيرى تو را به شك نيندازد ، در پى آن چيزى است كه از آن خوشت مىآيد ، كنيز گفت : آيا دوست دارى در كنار تو پيرزنى شهوتران باشد !\r\n\r\nسواره پيش از مركب\r\nپيرى بر الاغى سوار بود و خود را بر الاغ تكان مىداد ، گويى عجله‌ى وى بسيار است . بر ظريفى عبور كرد و پرسيد : اى مرد ! تا فلان قريه چقدر راه مانده‌است ؟ ظريف گفت : سه فرسخ ، پرسيد : چه وقت مىرسيم ؟ ظريف گفت : با عجله‌اى كه تو دارى ، خودت پس از يك ساعت مىرسى و الاغت بعد از دو روز .\r\n\r\nفرزدق\r\nفرزدق زير درختى در صحرا ادرار كرد ، بادى از او رهاشد و در آن اطراف كودكانى از قبيله بودند و بازى مىكردند . فرزدق خواست بفهمد ، صداى او به گوششان رسيده يا نه . لذا پس از فراغت از كارش از كودكان پرسيد ، اين درخت ، سال اول ميوه‌اش چه بود . يكى از كودكان گفت : سال اول ميوه‌اش سدر بود و اكنون باد ، فرزدق خجالت كشيد .\r\n\r\nكشف عورت\r\nشعبى وارد حمام شد . مردى ديد كه عورتش را نپوشانده بود . شعبى چشمهايش را بر هم گذاشت . پيرمرد گفت : شيخ از كى نابينا شده‌اى ؟ شعبى گفت : از وقتى كه تو پرده‌ى حياى خود را دريدى .\r\n\r\nابن‌هيثم ، اجرت دانش\r\nابن‌هيثم حكيم ، انسانى با ورع و زاهد بود و بر خلاف برخى حكيمان ، به دستورات دينى خيلى احترام مىگذاشت . نوشته‌هاى او در رياضيات بسيار زيادتر از اين است كه بيان شود .\r\nوى شأن دانش را بزرگ داشت . يكى از اميران سمنان به نام سرخاب نزد او آمد تا از او بهره برد ابن‌هيثم به او گفت : اگر هر ماه صد دينار به من بدهى ، حكمت به تو مىآموزم . امير پول را ماه به ماه به او مىداد و مدتى نزد حكيم بود . وقتى خواست برود ، حكيم همه‌ى پولها را برگردانيد و گفت : نيازى به اين پولها ندارم . مىخواستم رغبت تو را به تعليم آزمايش كنم .\r\n\r\n","description":"","footnote":"","page_name":" 707 ","page_number":707},
  {"content":"\r\n\r\nامير گفت : قبول نمىكنم ، اين هديه است . ابن‌هيثم گفت : نه هديه و نه رشوه . اجرت در تعليم علم روا نيست و از امير آنها را باز نگرفت .\r\nگويند\r\n هر كه جنباند كليد شرع را بر وفق طبع * طبع نگشايد برويش جز در آباد را \r\n\r\nبىخوابى\r\nشيخ در قانون آورده‌است كه نگرانى و بىخوابى انسان در رختخواب ، تنها ارادى نيست ، بلكه مركب از طبيعت و اراده است ، چون نگرانى از چيزى است و آن موجب اضطراب است ، و انسان نگران خود از آن با خبر است .\r\nجامى\r\n اى درت كعبه‌ى ارباب نجاة * قبلتى وجهك فى كل صلوة\r\nبر سر كوى تو ناكرده وقوف * حاجيان را چه وقوف از عرفات\r\nغم عشاق تو آخر نشود * انزل اللَّه عليكم بركات\r\nمىكشى هر طرف از حلقه‌ى زلف * بس كن اى باد صبا اين حركات\r\nجامى از درد تو جان داد و نگفت * فهو ممن كتم العشق و مات \r\n*\r\n چون نصيب ما نشد وصل حبيب * ما و درد بىنصيبى يا نصيب\r\nروى خود بنمايدت گفتى ز دور * كاش بودى اين سعادت عنقريب \r\n\r\nلباس سياه\r\nادهم مضحك برده‌اى سياه بود . والى دستور داد كه مردم براى طلب باران بيرون روند و فرمان داد همه لباس سياه بپوشند . ادهم لباسش را از تنش درآورد و عريان به مصلى رفت .\r\n\r\nسهم اخته‌ها\r\nدر زمان شريح ، مردى اخته شده ، همسرى گرفت و پس از مدتى همسرش بچه به دنيا آورد . شوهرش بچه را نپذيرفت و زن او را نزد شريح برد . شريح به نفع زن حكم راند و بچه را به دوش شوهر سپرد . گاه بيرون رفتن از محكمه ، يكى از دوستانش كه او هم اخته بود او را ديد و گفت : كجا بودى ؟ گفت : سؤال نكن و خود را مخفى كن ، قاضى بچه‌هاى زنا را بين اخته ها تقسيم مىكند ، به من اين بچه رسيد .\r\n\r\n","description":"","footnote":"","page_name":" 708 ","page_number":708},
  {"content":"\r\n\r\nگويند\r\n در گردش افلاك چو كردم نظرى * از مردم و آدمى نديدم اثرى\r\nهر جا كه سرى بود فرو رفت به خاك * هر جا كه خرى بود بر آورد سرى \r\n\r\nسيد رضى\r\nابن ابى الحديد در شرح نهج‌البلاغه مىنويسد : سيد رضى عليه الرحمه ، همتى عالى داشت و همين همت عالى او باعث شده بود كه در امور مهمى چون خلافت وارد بحث شود .\r\nسينه او از اين موضوع مجروح بود وى اين مطالب را به شعر آورده بود . البته زمانه با وى همراهى نكرد ، او اندك اندك آب مىشد و با اينحال از دنيا رفت و به هدفش نرسيد .\r\nابن ابى الحديد مىنويسد : ابواسحاق صابى با سيد رضى سابقه دوستى داشت و اشعارى بين آن دو رد و بدل شده بود . صابى به سيد گفته بود كه به خلافت خواهى رسيد و سپس از او خواسته بود كه فرزندان وى را دريابد . سيد هم در پاسخ او نوشته بود كه اگر خليفه شدم از اقدام خير در حق بستگان تو دريغ نمىكنم .\r\nاين اشعار بين مردم منتشر شد ، صابى انكار كرد كه به سيد چيزى نوشته‌باشد و گفت كه من ابوالحسن على بن عبدالعزيز كاتب طبايع بالله را در اشعارم مدح كرده‌ام .\r\nقادر بالله ، مجلسى ترتيب داد و ابواحمد موسى و فرزندش ابوالقاسم مرتضى ( برادر سيد رضى ) و گروهى از فقهاء را دعوت كرد و اشعار سيد رضى كه از وضع موجود اظهار نگرانى كرده‌بود و به فاطميان مصر توجه داشت ، براى آنان خواند . سپس به ابواحمد پدر سيد رضى گفت : به پسرت بگو كه از ما چه ظلمى به او رسيده و از پادشاه مصر چه خيرى مىبيند كه چنين گفته است ؟ ما او را كمك كرديم ، مسئول نقابت و ديوان مظالم نموديم ، خلافت حرمين و حجاز را به او سپرديم ، اميرحاج نموديم ! شاه مصر چه اضافه دارد كه به او بدهد .\r\nابواحمد گفت : من اين شعر را از او نشنيده‌ام و به خط او نديده‌ام ، ممكن است كسى سروده و به نام او منتشر كرده‌باشد . خليفه گفت : اگر چنين است استشهادى مىنويسم و نسبت واليان مصر را انكار مىكنيم و محمد ( سيد رضى ) نظر خود را بنويسد . استشهاد آماده شد و حضار و ابواحمد و برادر سيد رضى آن را امضاء كردند . وقتى براى سيد رضى فرستادند ، گفت : اشعار را من نگفته‌ام ولى امضا نمىكنم چرا كه از فاطميان مصر مىترسم . پدرش اصرار كرد ولى او ابا نمود . پدرش گفت : عجيب است كه از ششصد فرسخ راه بيمناكى ولى از شش زراعى خوف ندارى . خليفه از جريان مطلع شد ولى به روى خود نياورد اما سمت\r\n\r\n","description":"","footnote":"","page_name":" 709 ","page_number":709},
  {"content":"\r\n\r\nنقابت را از او گرفت و به محمد بن عمر نهر ساكشى ، سپرد .\r\nمولوى\r\n جوش نطق از دل نشان دوستى است * بستگى نطق از بىالفتى است\r\nدل كه دلبر ديد كى ماند ترش * بلبلى گل ديد كى ماند خمش\r\nلوح محفوظست پيشانى يار * راز كونينت نمايد آشكار \r\n\r\nمعاد جسمانى\r\nفخر رازى مىگويد : كسانى كه معاد جسمانى و روحانى را پذيرفته‌اند ، خواسته‌اند بين شريعت و حكمت جمع كنند . مىگويند عقل دلالت دارد بر اينكه سعادت ارواح به معرفت و محبت خداست و سعادت اجسام در درك محسوسات است ؛ جمع بين اين دو سعادت در دنيا ، ممكن نيست چون انسان مستغرق در تجلى غيب ، نمىتواند به هيچ‌كدام از لذتهاى جسمانى متوجه باشد . و وقتى مستغرق لذات جسمانى است ، نمىتواند به لذتهاى روحانى متوجه باشد . چون ارواح بشرى در اين عالم ضعيف هستند ، وقتى با مرگ جدا شدند و به عالم قدس رفتند ، قوى و كامل مىشوند . حال اگر بار ديگر به بدنها برگردند ، قوى و قادر بر انجام هر دو امر هستند . اين حالت نهايت مراتب سعادت است .\r\nمعاد جسمانى جمع شدن اجزاى بدن پس از تفرقه و بهم ريختن صورت گذشته‌است .\r\nاين سخن زمانى درست است كه گفته شود كه جسم بطور كلى معدوم نمىشود و يا زمانى است كه جسم تازه‌اى براى روح انسانى از عدم احداث و ايجاد شده‌است .\r\nمتكلمان اين دو مهم را بحث نكرده‌اند و نفى و اثبات ننموده‌اند .\r\nآيات شريفه  كُلُّ شَيْءٍ هالِكٌ إِلَّا وَجْهَهُ  « 1 » و  كُلُّ مَنْ عَلَيْها فانٍ  « 2 » و مانند اينها دلالت بر معدوم شدن اجسام نمىنمايد . چون فنا زمانى است كه تفرقه و خلع صورت پيش آيد . مراد از صفات ذاتى آن است كه مىگويند صفات خدا عين ذات خداست . و همانطورى كه ذات يا صفت مستلزم آثارى است ، خدا نيز نسبت به صفات خود همان حال را داراست ، يعنى همانطورى كه شىء براى انسان كشف مىشود براى خدا نيز كشف مىشود ولى انكشاف شىء براى انسان به واسطه علم است . ولى براى خدا واسطه‌اى ندارد ، بلكه همه چيز براى او\r\n\r\n\r\n","description":"","footnote":"\r\n( 1 ) - قصص ، 88 .\r\n( 2 ) - رحمن ، 26 .\r\n","page_name":" 710 ","page_number":710},
  {"content":"\r\n\r\nبه علم حضورى آشكار است چون ذات او علم است . ساير صفات خدا نيز چنين مىباشند ، پس او اساساً صفت ندارد كه خارج ذات او باشد و همه‌ى صفات او ، ذات اويند . همانطور كه در نهج‌البلاغه آمده‌است كه تمام توحيد خدا اين است كه صفات از او نفى شود .\r\n\r\nحركت ماه پشت ابر\r\nعلت اينكه ماه پشت ابر رقيق ، به‌ظاهر حركت سريعترى دارد اين است كه وقتى ما به ماه نگاه مىكنيم شعاع چشم ما در جزيى از اجزاء ابر نفوذ مىكند ، لذا وقتى تصور كنيم ابر از مشرق به مغرب حركت مىكند به‌خاطر نزديكى ابر به ما ، حركت ابر سريعتر است از حركت ماه كه از ما دور است . و چون چشم ما در ابر نفوذ كرده‌است ، چون سير آن با ماه يكى است چنان به نظر مىرسد كه ماه حركت مىكند .\r\n\r\nاحترام دانش\r\nزمخشرى در باب نود و هفتم ربيع الابرار مىنويسد : يكى از يهوديان به حضور پيامبر رسيد و از پيامبر پرسش نمود . پيامبر مدتى ساكت ماند و سپس پاسخ داد . يهودى گفت : با اينكه اين پرسش را مىدانستيد ، چرا مكث كرديد ؟ فرمود : به‌خاطر احترام دانش .\r\n\r\nابوطالب\r\nبحيراى راهب چون ابوطالب را ديد به او گفت : برادر زاده‌ات صاحب شأنى و مقامى خواهد شد ، او را حفظ كن . ابوطالب گفت : اگر چنين است او در حصن الهى است .\r\nگويند\r\n خاك ره آن گرم روانيم كه ننشست * بر دامنشان گرد ز ويرانه‌ى عالم \r\nگويند\r\n چشمت بعشوه رهزده لب خوانده افسون دگر * دل مىبرند از عاشقان هر يك بقانون دگر \r\nجامى\r\n سالها شد كه روى بر ديوار * دل برآرم بگرد شهر و ديار\r\nتا بيابم نشان آدميى * كايد از وى نسيم محرميى\r\nبروم خاك پاى او باشم * نقد جان زير پاى او باشم\r\nديدنش از خدا دهد يادم * كند از ديدن خود آزادم\r\nسخنش را چو جان كنم در گوش * سازدم از سخنورى خاموش \r\n\r\n","description":"","footnote":"","page_name":" 711 ","page_number":711},
  {"content":"\r\n\r\n وه كزين كس نشانه پيدا نيست * اثرى در زمانه قطعاً نيست\r\nور كسى را برم گمان كه ويست * چون شود ظاهر آنچنانكه ويست\r\nيابمش معجبى به خود مغرور * طورش از اهل دين و دانش دور\r\nنه از اين كار در دلش دردى * نه از اين راه بر رخش گردى\r\nنه ز علم درايتش خبرى * نه ز سر روايتش اثرى\r\nسخن او به غير دعوى نه * همه دعوى و هيچ معنى نه\r\nطالبان را شود به توبه دليل * بنمايد بسوى زهد سبيل\r\nبر سر راه خلق چاه كن است * ره نما نيست او كه راه زن است\r\nچون شود گم بسوى حق ره ازو * هست شيطان نعوذ باللَّه ازو\r\nگر كسى را بود شكيبايى * وقت تنهاييست و يكتايى\r\nخانه در سوى انزوا كردن * رو به ديوار عزلت آوردن\r\nدل به يكباره در خدا بستن * خاطر از فكر خلق بگسستن\r\nبر در دل نشستن از پى پاس * تا به بيهوده نگذرد انفاس\r\nور ز غوغاى نفس اماره * از جليسى نباشدت چاره\r\nشوانيس كتاب‌هاى نفيس * انّها فى الزمان خير جليس\r\nمصحفى جوى روشن و خوانا * راست چون طبع مردم دانا\r\nدر حديث صحيح مصطفوى * باشى از خلق و سيرت نبوى\r\nوز تفاسير آنچه مشهور است * كه ز تحريف مبتدع دور است\r\nوز فروع و اصول شرع هدى * آنچه لايق نمايد و اولى \r\n وز فنون ادب چه نحو و چه صرف * و آن چه باشد در آن علوم شگرف\r\nوز رسالات اهل كشف و شهود * وز مقالات اهل ذوق و وجود\r\nآنچه باشد به عقل و فهم قريب * كه شود منكشف بفهم لبيب\r\nوز دواوين شاعران فصيح * وز مقالات ناظمان مليح\r\nآنچه قبضت كند به بسط دل * چه قصيده چه مثنوى چه غزل\r\nچون ترا جمع گردد اين اسباب * روى دل ز اختلاط خلق بتاب\r\nگوشه‌اى گير و گوش با خود دار * ديده‌ى عقل و هوش با خود دار\r\nبگذر از نفس و صاحب دل باش * حسب الامكان مراقب دل باش \r\n\r\n","description":"","footnote":"","page_name":" 712 ","page_number":712},
  {"content":"\r\n\r\nجامى\r\n احن شوقا الى ديار * لقيت فيها جمال سلمى\r\nكه مىرساند از آن نواحى * نويد لطفى بجانب ما\r\nبوادى غم منم فتاده * زمام فكرت ز دست داده\r\nنه بخت ياور نه عقل رهبر * نه تن توانا نه دل شكيبا\r\nزهى جمال تو قبله‌ى جان * حريم كوى تو كعبه‌ى جان\r\nفان سجدنا اليك نسجد * و ان سعينا اليك نسعى\r\nاگر بجورم بر آورى جان * و گر به تيغم بيفكنى سر\r\nقسم بجانت كه بر نيارم * سر ارادت ز خاك آن پا\r\nبنار گفتى فلان كجايى * چه بود حالت درين جدايى\r\nمرضت شوقا و مت شوقا * فكيف اشكو اليك شكوى\r\nبرآستانت كمينه جامى * مجال ديدن نديد از آن رو\r\nبكنج فرقت نشست محزون * بكوى محنت گرفت مأواى \r\nحافظ\r\n با مدعى مگوييد اسرار عشق و مستى * تا بىخبر بميرد در رنج خودپرستى\r\nبا ضعف و ناتوانى همچون نسيم خوش باش * بيمارى اندرين غم خوشتر ز تندرستى\r\nدر مذهب طريقت خامى نشان كفر است * آرى طريق رندان چالاكى است و چستى\r\nعاشق شو ار نه روزى كار جهان سرآيد * ناخوانده نقش مقصود از كارگاه هستى\r\nآن روز ديده بودم اين فتنها كه برخاست * كز سركشى زمانى با ما نمىنشستى\r\nخار ار چه جان بكاهد گل عذر آن بخواهد * سهل است تلخى من در جنب ذوق و مستى \r\n\r\n","description":"","footnote":"","page_name":" 713 ","page_number":713},
  {"content":"\r\n\r\nگويند\r\n رخت شد دم طاوس و غنچه شد سر طوطى * ز خلق بلبله بايد گشود خون كبوتر \r\nگويند\r\n اى عيش خوش دلير به من رو نهاده‌اى * يك لحظه باش تا غم او را خبر كنم \r\nگويند\r\n منجم گفت ديدم طالعت را * دروغى گفت من طالع ندارم \r\nمحتشم\r\n مهر فلك كنيزك خورشيد نام اوست * كاندر پس سه پرده نشسته‌است از حجاب\r\nوز شرم ، كس نكرده نگه بر رخش درست * از بسكه دارد از نظر مردم اجتناب\r\nدر خواب نيز تا نتواند نظر فكند * نامحرمى بر آن مه خورشيد احتجاب\r\nنبود عجب اگر كند از ديده ذكور * معمار كارخانه‌ى احساس منع خواب\r\nخود هم به عكس صورت خود گر نظر كند * ترسم كه عصمتش كند اعراض در عتاب\r\nفرمان دهد كه عكس پذيرى بعهد او * بيرون برد قضا هم از آيينه هم زآب \r\n*\r\n از نگارين صور جاريه‌هاى حرمش * صورتى را كه كشد كلك مصور به جدار\r\nزاقتضاى قورق عصمت او شايد اگر * روى برتابد و از شرم كند بر ديوار\r\nگر به سيماى تو ( وى ) از روزن جنت حورى * خفته‌ى خواب عدم را بنمايد ديدار\r\nتا نگويد كه چه ديدم فلكش گرچه زنو * بدهد جان ولى از وى بستاند گفتار\r\nگر زمين حرمش از نظر نامحرم * روز و شب مخفى و مستور بدارد جبار \r\n سايه زان پيكر پر نور نيفتد به زمين * نه باعجاز بميراث رسول مختار \r\n\r\n","description":"","footnote":"","page_name":" 714 ","page_number":714},
  {"content":"\r\n\r\n شمع بزمش اگر از باد نشيند مه و مهر * سر برآرند سراسيمه ز جيب شب تار\r\nسايه را خواهد اگر از حرم اخراج كند * مانع پرتو خورشيد نگردد ديوار \r\nگويند\r\n ميان زهد و رندى عالمى دارم نمىدانم * كه چرخ از خاك من تسبيح يا پيمانه مىسازد \r\n\r\nتعجب از كار خود\r\nگاه طلوع فجر ، يكى از بزرگان بغداد در مسير خود ابوالعيناء را ديد كه سراغ كار خويش مىرود وقتى به او رسيد گفت : از كار تو متعجب هستم كه اين وقت صبح بيرون آمده‌اى .\r\nابوالعيناء گفت : عجب كار تو است كه چون من هستى و در كار من تعجب مىكنى .\r\n\r\nنيك و نانجيب\r\nبراى مهمان خورشى آوردند كه از آن خوشش نيامد . گفت : از چه درست شده‌است ؟\r\nگفتند : از شير و گندم . گفت : دو چيز نيك ولى نانجيب .\r\n\r\nآدامس\r\nزنى عربيه ، آدامس جويد و سپس آن را دور انداخت و گفت : دندان را به درد آورد و حنجره را خراب كند .\r\n\r\nخسيس\r\nمردى از بخيلى در حمام ، مقدارى خطمى خواست تا بدنش را بشويد . وى به او چيزى نداد . مرد گفت : منزه است خدا مرا منع مىكنى در حالتى كه قيمت دو پيمانه آن ، يك درهم است . گفت : خيال كن دو پيمانه يك درهم است ؛ چقدر خطمى مجانى بدست آورده‌اى ؟\r\n\r\nشعر متوسط\r\nدر ربيع الابرار ، باب نود و هفتم آمده‌است : جاحظ مىگويد : همه‌ى اشياء بر سه صفت هستند ، خوب ، متوسط و پست . متوسط نزد مردم از پست بهتر است مگر شعر كه پست آن از متوسط آن بهتر است . و وقتى گفته شود شعر متوسط ، منظور آنها شعر بد است .\r\n\r\nانسان ناقص\r\nعربى باديه نشين به پسرش سفارش كرد : پسرم يا درنده‌اى مخفى از مردم باش ، يا گرگى\r\n\r\n","description":"","footnote":"","page_name":" 715 ","page_number":715},
  {"content":"\r\n\r\nوارد در معركه باش ، يا سگى نگهبان باش و هرگز انسان ناقص نباش كه بهره‌اى ندارى .\r\n\r\nعيبجويى\r\nمردى قبيله‌ى عربى بيابانى را مورد سرزنش قرار داد و گفت : طايفه‌ى تو بىاعتبارند .\r\nعربى گفت : بلى قوم من مايه‌ىننگ من هستند ولى تو خودت مايه‌ى ننگ قومت هستى .\r\n\r\nمعاد جسمانى\r\nغزالى به بوعلى سينا ، نفى معاد جسمانى را نسبت داده‌است در حالى كه شيخ در آخر شفا و نجاة به حشر اجساد پرداخته‌است . يكى از محققان اخير مىگويد : چون شيخ قائل به ازلى بودن عالم و ابدى بودن آن است و قول به معاد جسمانى با اين نمىسازد ، از اين‌رو اين قول را به او نسبت داده‌است . البته اين حرف اشكالاتى دارد .\r\nحافظ\r\n دست در حلقه‌ى آن زلف دو تا نتوان كرد * تكيه بر عهد تو و باد صبا نتوان كرد\r\nغيرتم گشت كه محبوب جهانى ليكن * روز و شب عربده با خلق خدا نتوان كرد\r\nمن چه گويم كه ترا نازكى طبع لطيف * تا به حدى است كه آهسته دعا نتوان كرد \r\n*\r\n باغ مرا چه حاجت سرو و صنوبر است * شمشاد سايه پرور من از كه كمتر است\r\nاز آستان پير مغان سر چرا كشم * دولت در اين سرا و گشايش در اين در است\r\nدر كوى ما شكسته دلى مىخرند و بس * بازار خود فروشى از آن سوى ديگر است\r\nيك قصه بيش نيست غم عشق و اين عجب * كز هر كسى كه مىشنوم نامكرر است\r\nما آبروى فقر و قناعت نمىبريم * با پادشه بگوى كه روزى مقدر است\r\nاى نازنين پسر تو چه مذهب گرفته‌اى * كين خون ما حلال‌تر از شير مادر است \r\n*\r\n\r\n","description":"","footnote":"","page_name":" 716 ","page_number":716},
  {"content":"\r\n\r\n عارفى كو كه كند فهم زبان سوسن * تا بپرسد كه چرا رفت و چرا باز آمد \r\n*\r\n نهم بر زخم پيكانش دمادم مرهمى ديگر * كه بهر تير ديگر زنده‌باشم يك دمى ديگر \r\n\r\nدانش طبيعى و متكلمان\r\nهر قدر دانشمندان در علوم رياضى بيشتر تلاش كرده‌اند . دانشمندان گذشته‌ى اين علم اعتبار بيشترى يافته‌اند و اين بر خلاف دانش طبيعى است كه دانشمندان گذشته اين علم اعتبارى ندارند ، زيرا بيشتر دلايلشان مخدوش است . متكلمان هم تلاش خود را به كار گرفته‌اند كه ضعف كلام آنها را آشكار كنند . بطورى كه برهان‌هاى طبيعيان با مناقشه و اعتراض‌هاى وارده بر آنها متزلزل شده‌است . ولى سزاوار به حال متكلمان اين است كه از نقض دلائل آنها دست بردارند و تنها تا آن مقدار مخالفت كنند كه نظر طبيعيون مخالف شريعت مطهر باشد و ساير مطالب آنان مورد خدشه قرار ندهند و از سوى خود مطالبى را نياورند كه خودشان از اثبات آن عاجز باشند . مثلًا در باره‌ى تركيب جسم از هيولا و صورت ، گفته‌اند جسم از اجزاى غير قابل تجزيه تركيب شده‌است و براى اثبات اين حرف دلائلى آورده‌اند كه هيچ بيمارى را شفا نمىدهد و تشنه‌اى را سيراب نمىكند . اگر متكلمان به بيان نقص دلائل اثبات هيولا مىپرداختند بهتر بود ، و كلامشان در نفوس جاى مناسب‌تر مىگرفت و البته خدا به راه صواب توفيق دهد .\r\n\r\nدوَران فلك\r\nمحى الدين در فتوحات مكيه آورده‌است : فلك ثوابت در مدت بيست و سه هزار و صد و شصت و هفت سال ( 23167 ) ، دور خود را به پايان مىبرد . اين مقدار كمتر از نظريه بطلميوس است كه او دوران فلك را در سى و شش هزار سال مىدانست .\r\nابن‌اعلم و محقق طوسى آن را بيست و پنج هزار و دويست سال گفته‌اند .\r\n\r\nجفر\r\nجفر ، بيست و هشت جزء است و هر جزيى بيست و هشت صفحه است و هر صفحه‌اى بيست و هشت سطر است و هر سطرى بيست و هشت بيت و هر بيتى از چهار حرف درست شده‌است . حرف اول به تعداد اجزاء و حرف دوم به تعداد صفحات و حرف سوم به تعداد سطرها و حرف چهارم به تعداد بيوت است . پس مثلًا اسم جعفر كه از چهار حرف درست شده‌است را مىتوان در خانه بيستم از سطر هفدهم از صفحه شانزدهم از جزء سوم يافت .\r\n\r\n","description":"","footnote":"","page_name":" 717 ","page_number":717},
  {"content":"\r\n\r\n\r\nاسم ذات\r\nصاحبدلان گويند اسم همان ذات يا صفت معين و تجلى ويژه است . اين همان اسمى است كه در آن اختلاف شده‌است كه آيا عين مسمى است يا غير آن و مشاجره در مجرد لفظ نيست چنانچه متكلمان ورقها را سياه كرده‌اند و جزوه‌ها نوشته‌اند به چيزهاى بىاساس كه دانشمندى را بر نادان ترجيح نمىدهد .\r\n\r\nهمنشينى با زن\r\nاديبى با زنش نزاع داشت و تصميم بر طلاق او گرفت . زن گفت : اين زندگى طولانى كه با هم داشتيم از خاطر نبر . مرد گفت : به خدا گناهى جز همنشينى زياد با تو ندارم .\r\n\r\nبهلول\r\nگروهى اطراف بهلول را گرفتند و يكى از آنها به او گفت : مىدانى من چه كسى هستم ؟\r\nبهلول گفت : به خدا مىدانم . تو مانند قارچ زمين هستى كه نه ريشه دارى و نه ميوه .\r\n\r\nزن\r\nبقراط به مردى كه با زنى سخن مىگفت ، گفت : از دام دور شو مبادا گرفتار شوى .\r\n* از بقراط پرسيدند بدترين درندگان كدام است ؟ گفت : زن .\r\nگويند\r\n عمرى ز پى وصال خوبان جهان * گرديدم و اين تجربه كردم ز ايشان\r\nيك راحت و صد هزار محنت ، وصل است * يك محنت و صد هزار راحت ، هجران \r\nگويند\r\n ز هر بازيچه رمزى مىتوان خواند * ز هر افسانه فيضى مىتوان يافت \r\nنظامى\r\n مخفت اى ديده چندان غافل و مست * چو هشياران بر آور در جهان دست\r\nكه چندان خفت خواهى در دل خاك * كه فرموشت كند دوران افلاك \r\nحسن دهلوى\r\n دايم دل خود به‌معصيت شاد كنى * چون غم رسدت خداى را ياد كنى \r\n\r\n","description":"","footnote":"","page_name":" 718 ","page_number":718},
  {"content":"\r\n\r\n دنيا ز تو رفته و ترا دعوا ترك * گنجشك پريده را چو آزاد كنى \r\nكمال اسماعيل\r\n بافاقه و فقر همنشينم كردى * بى مونس و بى يار غمينم كردى\r\nاين مرتبه‌ى مقربان در تست * آيا بچه خدمت اين چنينم كردى \r\nنظامى\r\n بچشمى ناز بىاندازه كردن * بديگر چشم عهدى تازه كردن\r\nعتابش گر چه مىزد شيشيه بر سنگ * عقيقش نرخ مىپرسيد در جنگ\r\nدو شكر چون عقيق آب داده * دو گيسو چون كمند تاب داده\r\nخم گيسويش آب از دل كشيده * به گيسو سبزه را بر گل كشيده\r\nشده گرم از نسيم مشك تيزش * دماغ نرگس بيمار خيزش \r\nامير خسرو دهلوى\r\n چه خوش باشد در آغاز جوانى * دو دلبر را به هم سوداى رسانى ( جانى )\r\nگه از ابرو عتاب آغاز كردن * گه از مژگان بيان راز كردن\r\nگهى از دور باش غمزه راندن * گهى از گوشه‌هاى چشم خواندن\r\nفشرده عشق در دلها قدم سخت * خرد برده به صحراى عدم رخت\r\nدرون جان خيال زلف بالا * چو دزد خانگى جاسوس كالا\r\nمىتلخ است جور گل‌عذاران * كه هر چندش خورى باشد گواران \r\n\r\nملكه ، حق اليقين\r\nبرخى از حكيمان برآنند كه فاعل افعال نباتى و حيوانى چون تغذيه ، نمو و تصوير و غير اينها در نبات و حيوان ، جوهر لطيف روحانى است كه از سوى خداى فياض مأمور است آن افعال خاص را انجام دهد . در شريعت از آن تعبير به ملكه مىشود . اين نظر اشراقين و غزالى است . يكى از محققين مىگويد : به جانم اين همان حق اليقين است .\r\nحافظ\r\n بيا كه قصر امل سخت سست بنياد است * بيار باده كه بنياد عمر بر باد است\r\nغلام همت آنم كه زير چرخ كبود * ز هر چه رنگ تعلق پذيرد آزاد است \r\n\r\n","description":"","footnote":"","page_name":" 719 ","page_number":719},
  {"content":"\r\n\r\n چه گويمت كه به ميخانه دوش مست و خراب * سروش عالم غيبم چه مژده‌ها داد است\r\nكه اى بلند نظر شاهباز سدره نشين * نشيمن تو نه اين كنج محنت آباد است\r\nترا ز كنگره‌ى عرش مىزنند صفير * ندانمت كه در اين دامگه چه افتاد است\r\nغم جهان مخور و پند من مبر از ياد * كه اين لطيفه نغزم ز رهروى ياد است\r\nحسد چه مىبرى اى سست نظم بر حافظ * قبول خاطر و لطف سخن خدا داد است \r\n*\r\n بحريست بحر عشق كه هيچش كناره نيست * آنجا جز آنكه جان بسپارند چاره نيست\r\nآندم كه دل به‌عشق دهى خوش دمى بود * در كار خير حاجت هيچ استخاره نيست\r\nما را به منع عقل مترسان و مى بيار * كاين شحنه در ولايت ما هيچ كاره نيست\r\nفرصت شمر طريقه رندى كه اين نشان * چون راه گنج بر همه كس آشكاره نيست\r\nنگرفت در تو گريه حافظ به هيچ روى * حيران آن دلم كه كم از سنگ خاره نيست \r\nميرزا اشرف\r\n غمگين نيم ز صحبت گرم تو با رقيب * دانسته‌ام كه مهر و وفاى تو تا كجاست \r\nامير خسرو\r\n چون درد دلى گويم در خواب كنى خود را * اين درد دل است آخر افسانه نمىگويم \r\nخيام\r\n گر علم لدنى همه از بر دارى * سودت نكند چون نفس كافر دارى \r\n\r\n","description":"","footnote":"","page_name":" 720 ","page_number":720},
  {"content":"\r\n\r\n سر را به زمين چه مىنهى بهر نماز * آن را به زمين بنه كه بر سر دارى \r\nجامى\r\n خوشحال مجردى جهان پيمايى * و ز نيك و بد زمانه بىپروايى\r\nخورشيد صفت سير كنان در عالم * هر روز به منزلى و هر شب جايى \r\nمحمد جامه باف هروى\r\n عشق آمد و گرد فتنه بر جانم بيخت * صبرم شد و عقل رفت و دانش بگريخت\r\nزين واقعه هيچ دوست دستم نگرفت * جز ديده كه هر چه داشت در پايم ريخت \r\n\r\nبلاغت\r\nدر كتاب لسان المحاضر و النديم آمده‌است : مأمون با يحيى بن اكتم از نيزارى عبور كردند . مردى از نيزار خارج شد و نامه‌اى شكوائيه بر سر نى كرده‌بود . استر مأمون رم كرد و نزديك بود او را به زمين بزند . مأمون برآشفت و دستور داد او را بگيرند و سوگند ياد كرد كه او را به قتل برساند . وقتى مأمور قتل آمد ، وى به مأمون گفت : اى اميرالمؤمنين اندوه‌ديده ، دانسته خطر متحمل مىشود و دانسته خلاف ادب مرتكب مىگردد . اگر بر روزگار سخت من بنگرى ، پاسخ نيكى به من خواهى داد و اگر خدا را با قسم شكسته ديدار كنى بهتر از اين است با قتل ديدار كنى . مأمون به يحيى گفت : تا حال سخنى چنين بليغ نشنيده‌ام . به خدا حاجتش را برآورده كنم . چنين كرد و جايزه داد .\r\n\r\nشعر خوب\r\nاديبى خواست وصف شعر بگويد . گفت : شعر خوب ، شعرى است جارى كننده چشمه‌هاى ذوق با متن زيبا كه گوش نيازارد و دل ناخرسند نكند . ديگرى گفت : شعر خوب ، شعرى دلنشين‌تر است كه گوش احساس آسايش كند .\r\n\r\nغلام\r\nمتوكل علاقه‌اى بسيار به خادمش ، وصيف داشت . وصيف روزى لباسى زيبا پوشيده و به حضور متوكل رسيد ، متوكل خوشحال شد و به فتح بن خاقان گفت : آيا وصيف را دوست دارى ؟ فتح بن خاقان گفت : از آن جهت كه تو او را دوست دارى ، دوست ندارم . از آن نظر او را دوست دارم كه تو را دوست دارد .\r\nحافظ\r\n در ره عشق نشد كس به يقين محرم راز * هر كسى بر حسب فهم گمانى دارد \r\n\r\n","description":"","footnote":"","page_name":" 721 ","page_number":721},
  {"content":"\r\n\r\n*\r\n زاهد ظاهر پرست از حال ما آگاه نيست * در حق ما هر چه گويد جاى هيچ اكراه نيست\r\nبر در ميخانه رفتن كار يك رنگان بود * خود فروشان را به‌كوى مى فروشان راه نيست\r\nهر كه خواهد گو بيا و هركه خواهد گو برو * كبر و ناز و حاجب و دربان در اين درگاه نيست\r\nهر چه هست از قامت ناساز بىاندام ماست * ورنه تشريف تو بر بالاى كس كوتاه نيست \r\n\r\nقناعت\r\nحكيمى گويد : قناعت پيشه ، عزت دنيا و ثواب آخرت دارد .\r\n\r\nنااميدى\r\nهمچنين گويد : نااميدى ، بيچاره را عزيز و امير را بيچاره كند .\r\n\r\nقناعت ، رضا\r\nهمچنين گويد : قناعت حاكمى پنهان است و رضا به قضاى خدا آسايش زندگى است .\r\n\r\nاسلام زرتشتى\r\nيك زرتشتى مسلمان شد . گفتند : اسلام را چگونه ديدى ؟ گفت : دين عجيبى است .\r\nواردش شود سر آلت او را مىبرند و چون خارج شود سرش را قطع مىكنند .\r\n\r\nكفو در ازدواج\r\nيكى از اشراف مدينه به خواستگارى يتيمه‌اى رفت كه ابن‌عباس او را بزرگ كرده‌بود . ابن عباس گفت : اين دختر لياقت همسرى تو را ندارد ، خواستگار علت را جويا شد . عباس گفت :\r\nدزدى مىكند ، چشم چران است ، بد دهان است ، مرد گفت : من او را با همه‌ى اين اوصاف به همسرى خود قبول دارم . ابن‌عباس گفت : اينكه تو لياقت او را ندارى .\r\nجامى\r\n شد خاك قدم طوبى آن سرو سهى قد را * ما اعظمه شأناً ما ارفعه قدرا \r\n\r\n","description":"","footnote":"","page_name":" 722 ","page_number":722},
  {"content":"\r\n\r\n اى پيكر روحانى از زلف بنه دامى * در قيد تعلق كش ارواح مجرد را\r\nمن زنده و تو خيزى خون دگران ريزى * هر لحظه از اين غصه بايد ( خواهم ) بكشم خود را \r\n\r\nچشم شور\r\nدر كتاب بستان الادباء آمده‌است : در مدينه زنى بسيار شور چشم بود و به هيچ چيزى نگاه نمىكرد مگر اينكه نابودش مىساخت . وى به عيادت اشعب كه در بستر احتضار بود و به سختى حرف مىزد ، رفت . اشعب به دخترش مىگفت : وقتى از دنيا رفتم بر من نوحه سرايى نكن ، مردم صداى تو را مىشنوند ، نگو واى بر من كه پدرم نماز و روزه نداشت ، با فقه و قرآن نبود ، چون مردم تو را تكذيب مىكنند و مرا لعن مىنمايند . اشعب نگريست ديد همان زن شور چشم مىآيد ، صورتش پوشانيد و گفت : اى زن ! تو را به خدا سوگند اگر خوبى در من ديدى ، صلواتى بر پيامبر بفرست . زن گفت : چشم تو بد است . تو در حالى نيستى كه به چشم من خوش آيى ، تو دارى آخرين رمق زندگى خود سپرى مىكنى . اشعب گفت : اينها را مىدانم و مىترسم جان دادن سريع من به نظر تو خوش آيد و من به سختى جان دهم .\r\nزن در حالى كه او را دشنام مىداد خارج شد ، همه‌ى اطرافيان اشعب از زن و فرزندان به خنده آمدند و اشعب درگذشت .\r\nنزديك به اين حكايت ، داستان ملا صنوف است . وى در لطيفه گويى بين عجم نادر بود .\r\nوقتى به حال احتضار افتاد ، قارى را آوردند كه در كنار او قرائت قرآن كند . قارى بسيار بد صدا بود ، چون قرائت را طول داد ، ملا صنوف به زبان فارسى گفت : ملا بس كن من مردم . و همان وقت جان داد .\r\n\r\nآينده نگرى از شانه گوسفند\r\nعلامه شيرازى در شرح قانون در فصل پنجم در باره‌ى كسانى كه به‌خاطر خلقتشان حال خوشى ندارند ، مىنويسد : هركه دانش كتف شناسى را بداند وقتى به كتف گوسفند نگاه مىكند ، مىتواند بفهمد در سال آينده خشكسالى است يا نه . نيز مىتواند بفهمد در سال آينده جنگ و خونريزى زياد است يا نه . و نيز مىتواند بفهمد حال شاه و وزير و امير چگونه است . آيا برقرارند يا نه . البته اين حكم شرايطى دارد كه عبارتست از :\r\n1 - گوسفند را به نيت كسىكه براى او سؤال مىشود و كسىكه از او سؤال مىشود ذبح\r\n\r\n","description":"","footnote":"","page_name":" 723 ","page_number":723},
  {"content":"\r\n\r\nكند .\r\n2 - از حال كسىكه براى او سؤال مىشود مطلع باشد .\r\n3 - نور ماه زياد باشد .\r\n4 - كسىكه براى او سؤال مىشود و نيز ذبح كننده ، طاهر بوده و لباس پاكيزه پوشيده‌باشند .\r\n5 - ذبح كننده و گوسفند در بستان و نزديك آب جارى باشد .\r\n6 - گوسفند متوسط باشد .\r\n7 - كتف راست گوسفند را ملاحظه كنند .\r\n8 - گوشت را از شانه گوسفند به زيبايى جدا كنند .\r\n9 - از رساندن چاقو به شانه گوسفند خوددارى كنند .\r\n10 - پشت شانه را به‌طرف خورشيد و روى آن را كه برآمدگى دارد ، به‌طرف خود نمايد .\r\nپس از حصول اين شروط ، تلاش كند تا از نقشها و علامتها و دايره‌ها و نقطه‌هاى شانه ، آنچه مىخواهد استخراج كند ، البته فهم اين مطالب راهى جز تجربه زياد در اين فن و قدرت حافظه ندارد .\r\n\r\nمبتدا و خبر\r\nبچه‌آهويى از من پرسيد مبتدا و خبر چيست ؟ فوراً مثالى براى من بزن . گفتم : « تو ماهى » .\r\n و شادن يقول لى * مالمبتداء ماالخبر\r\nمثلها لى مسرعاً * فقلت انت القمر \r\n\r\nنظام اعلى\r\nغزالى از عمر خيام پرسيد ، چرا مقدار حركت فلك به حد معين بستگى دارد و مناطق افلاك حركت سريع تا نزديك قطب دارند ؟ خيام پاسخ را طولانى كرد و گفت : اين امور از مقتضيات نظام اعلى است . پس از چندى خيام از غزالى پرسيد چه باعث شد هستى در همان زمانى كه بوجود آمد ، بوجود آيد ، با اينكه پيش از آن زمانى وجود نداشته‌است . غزالى گفت : اين هم از مقتضيات نظام اعلى است .\r\n\r\nپاسخگويى خيام\r\nدر تاريخ الحكماء ديدم روزى غزالى از خيام در باره‌ى نام‌گذارى بخشى از فلك به قطب ، سؤال كرد با اينكه فلك بسيط و اجزاء متماثل دارد ؟ خيام سخن را طولانى كرد و مقدمات\r\n\r\n","description":"","footnote":"","page_name":" 724 ","page_number":724},
  {"content":"\r\n\r\nخارج از بحث را مطرح نمود و بحث مقوله‌ى حركت را مطرح ساخت . اين عادت خيام بود كه پيش از پاسخ پرسش به بيان مقدمات خارج از بحث مىپرداخت . در آن حال مؤذن اذان گفت و غزالى گفت :  جاءَ الْحَقُّ وَ زَهَقَ الْباطِلُ  « 1 » و از نزد خيام بيرون رفت .\r\n\r\nحكمت\r\nحكمت ، نزد حكماء عبارت است از علم به حقيقت اشياء و اوصاف و خواص و احكام آنها به شكلى كه هستند و نيز ارتباط اسباب و مسببات و اسرار نظام موجود است و عمل به مقتضاى آنها .  وَ مَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً  « 2 » . حكمتى كه در اين آيه آمده‌است علوم شريعت و طريقت است و حكمتى كه مسكوت گذاشته شده‌است ، اسرار حقيقت است كه براى دانشمندان رسوم و عوام قابل فهم نيست چه اينكه اگر از آن مطلع شوند يا زيان بينند و يا هلاك شوند . حكمتى كه نزد آنها مجهول است به همان علت كه ايجاد شده‌است بر آنها مخفى مانده‌است . مثل رنج برخى بندگان و مرگ اطفال و خلود در آتش .\r\nايمان به اين دست موارد و رضايت به ايجاد آنها و اعتقاد به اينكه حق و عدل است ، لازم است . اينها را عبدالرزاق كاشى در اصطلاحات گفته است .\r\n\r\nامام كاظم عليه السلام\r\nابن جوزى از شفيق بلخى نقل كرده‌است كه : براى كارى در سال 149 عازم حج شدم . در قادسيه كه منزل كردم ، جوانى زيبا و گندمگون ديدم ، لباسى پشمين پوشيده و عبايى بر دوش انداخته و نعلين به پا كرده‌است و جداى از مردم نشسته بود . با خودم گفتم از صوفيان است و مىخواهد بار بر مردم باشد . به خدا به سوى او مىروم و او را از كارش ملامت مىكنم .\r\nنزد او رفتم ، او چون مرا ديد كه به وى نزديك مىشوم ، گفت : اى شفيق از بسيارى گمانها پرهيز كن كه برخى گناه‌است .  اجْتَنِبُوا كَثِيراً مِنَ الظَّنِّ إِنَّ بَعْضَ الظَّنِّ إِثْمٌ  « 3 » . با خود گفتم اين جوان بنده‌ى صالح خداست ، نزد او بروم و حلاليت بطلم . كه از نگاهم غيب شد . وقتى وارد واقصة شدم ، همان جوان را ديدم كه مشغول نماز است ، بدنش مىلرزد و اشكش سرازير است . گفتم : بروم و از او عذر خواهى كنم . نمازش را كوتاه كرد و اين آيه را خواند كه : من\r\n\r\n\r\n","description":"","footnote":"\r\n( 1 ) - اسراء ، 81 .\r\n( 2 ) - بقره ، 269 .\r\n( 3 ) - حجرات ، 12 .\r\n","page_name":" 725 ","page_number":725},
  {"content":"\r\n\r\nبخشنده كسى هستم كه توبه كند و ايمان آورده و عمل صالح كند و درخواست هدايت نمايد .  إِنِّي لَغَفَّارٌ لِمَنْ تابَ وَ آمَنَ وَ عَمِلَ صالِحاً ثُمَّ اهْتَدى  « 1 » . با خود گفتم اين كه تاكنون دوبار از حال من خبر داد ، از برگزيدگان است .\r\nوقتى وارد منزل زباله شديم ، ديدم همان جوان كنار چاهى نشسته و كوزه‌اى در دست دارد و مىخواهد آب بنوشد ، كوزه از دستش سُر خورد و به چاه افتاد . وى سر به آسمان گرفت و گفت : تو پروردگار تشنگى و گرسنگى من هستى ، من كسى جز تو را ندارم . به خدا سوگند ديدم آب چاه بالا آمد و جوان كوزه‌اش را گرفت و از آب پر كرد و چهار ركعت نماز خواند . سپس به سوى تلى رفت ، مشتى از ريگها را داخل كوزه‌اش ريخت و نوشيد . نزديك او رفتم و گفتم : از آنچه خدا به تو روزى داده به من هم بده . گفت : اى شفيق نعمت‌هاى ظاهرى و باطنى خدا همواره بر ما مىآيند . به خداى خود حسن‌ظن داشته‌باش . سپس كوزه‌اش را به من داد ، نوشيدم ، ديدم شربتى از بهترين شكر است . به خدا تاكنون لذيذتر از آن و خوشبوتر از آن نخورده بودم . ديگر او را نديدم تا وارد مكه شديم . نيمه شبى او را زير ناودان ديدم كه نماز مىخواند و ناله مىكرد . وقتى سپيده دميده شد نماز صبحش را خواند . خانه را طواف كرد و خارج شد و من در پى او شدم ، ديدم بر خلاف آنچه كه در طول راه از وى ديده بودم ، مشاهده كردم اموالى دارد و چند غلام او را همراهى مىكنند و مردم اطراف او هستند و دست و پاى او را مىبوسند . پرسيدم : اين مرد كيست ؟ گفتند : موسى بن جعفر است ! گفتم :\r\nبلى ، شگفت نيست اين‌همه اعجاز از مانند اين سيد .\r\nگويند\r\n اندر آن معرض كه خود را زنده سوزند اهل درد * اى بسا مرد خدا كو كمتر از هندوز نيست \r\nنظامى\r\n اگر صد سال مانى ور يكى روز * ببايد رفت از اين كاخ دل افروز\r\nچه خوش باغى است باغ زندگانى * گر ايمن بودى از باد خزانى\r\nخوش است اين كهنه دير پر فسانه * اگر مردن نبودى در ميانه\r\nاز آن سرد آمد اين كاخ دلاويز * كه چون جا گرم كردى گويدت خيز \r\n\r\n\r\n","description":"","footnote":"\r\n( 1 ) - طه ، 82 .\r\n","page_name":" 726 ","page_number":726},
  {"content":"\r\n\r\n\r\nضرب المَثل\r\nيكى از ضرب المثل‌ها اين است كه مىگويند : الحديث ذوشجون ، يعنى سخن شاخ و برگ دارد . اين ضرب المثل را جايى به كار مىبرند كه سخنى موجب سخن ديگر شود ، مانند ضرب المثل الكلام يجرّالكلام . ريشه‌ى اين ضرب المثل اين است كه ضبة بن ادو ، دو فرزند بنام سعد و سعيد داشت . آن دو به سفرى رفتند ، سعد از دنيا رفت و سعيد بازگشت . در يكى از ماهاى حرام پدر براى جستجو از پسرش با حارث بن كعب از شهر بيرون رفت . در بين سفر در حال گفتگو بودند كه به مكانى رسيدند . حارث گفت : در اين مكان جوانى با چنين اوصافى ديدم و او را به قتل رساندم و اين شمشير اوست . ضبة گفت : ببينم شمشير را . حارث شمشير را به او داد و آن شمشير پسرش سعد بود . ضبة گفت : سخن شاخ و برگ دارد ، و حارث را به قتل رساند . مردم او را ملامت كردند كه حرمت ماه حرام را نگه نداشته‌است . ضبة گفت : شمشير جدل پيش دستى كرد .\r\nآذرى\r\n عشقبازان كه تماشاى نگار انديشند * ننگشان باد اگر زآنكه زعار انديشند\r\nكسوت مردم عيار بر آن قوم حرام * كه در انديشه گنج اند و زمار انديشند\r\nآذرى از گل اين باغ ببويى نرسند * نازكانى كه ز آزردن خار انديشند \r\n\r\nغم\r\nشاعر گفته است : اگر غم من موجب شادى شماست ، به‌خاطر سرور شما ، به حزن خود خشنود هستم .\r\n لئن سركم انى حزنت فاننى * رضيت بحزنى رغبة فى سروركم \r\n\r\nمراتب نفس\r\nاگر نفس انسان مسخر قواى حيوانى وى باشد . همان نفس اماره است كه به لذت‌ها و شهوت‌هاى حسى فرمان مىدهد . و قلب را به سوى پستىها و اعمال ناشايست سوق مىدهد . خدا مىفرمايد :  إِنَّ النَّفْسَ لَأَمَّارَةٌ بِالسُّوءِ  « 1 » ، ولى اگر نفس بر قواى حيوانى حاكم باشد و مطيع قواى روحانى باشد ، اخلاق پسنديده در او رسوخ مىنمايد ؛ چنين نفسى ، نفس مطمئن است كه بسوى عالم قدس در حركت است و از بدىها پيراسته بوده و به\r\n\r\n\r\n","description":"","footnote":"\r\n( 1 ) - يوسف ، 53 .\r\n","page_name":" 727 ","page_number":727},
  {"content":"\r\n\r\nحضرت رفيع الدرجات مشتاق است . به طورى كه وى او را مورد خطاب قرار مىدهد كه     يا أَيَّتُهَا النَّفْسُ الْمُطْمَئِنَّةُ ارْجِعِي إِلى رَبِّكِ راضِيَةً مَرْضِيَّةً فَادْخُلِي فِي عِبادِي وَ ادْخُلِي جَنَّتِي     « 1 »     .    \r\nاگر هيچ‌كدام از اخلاق نيك و بد ، ملكه‌ى نفس نشده‌باشد ، گاهى به سوى خير و گاهى بسوى شر متمايل مىشود . اگر بسوى شر برود ، خود را ملامت مىكند و نفس لوامه مىشود كه از نورى به اندازه تنبه وى از غفلت حاصل شده‌است . وى به اصلاح حال خود مىكوشد و به جانب ربوبيت و حقيقت حركت مىكند . حال اگر به ملاحظه سنخيت اوليه مرتكب خطا شود ، به‌خاطر نور تنبه انابه و طلب آمرزش مىكند و بسوى همان نور مىرود . به‌همين خاطر است كه خدا به آن سوگند ياد كرده‌است .  وَ لا أُقْسِمُ بِالنَّفْسِ اللَّوَّامَةِ  « 2 »  . \r\nحافظ\r\n در خرقه چو آتش زدى اى سالك عارف * جهدى كن و سرحلقه‌ى رندان جهان باش \r\n\r\nدعاى حزين\r\nمصباح المتهجد آورده‌است : امام سجاد عليه السلام در مناجات با خدا بعد از نماز شب مىفرمود :\r\nبا تو نجوى كنم اى موجود در هر مكان ، شايد صدايم را بشنوى ، گناهم بسيار و حيائم اندك شده . اى مولاى من ، اى مولاى من ، چه را به خاطر آورم و چه را فراموش كنم . اگر چيزى جز مرگ نبود ، كافى بود ؛ در حالى كه بعد از مرگ غم‌هاى بزرگى دارم .\r\nاى مولاى من ، اى مولاى من ، تا كجا و تا كى بگويم ، چه بسا پىدرپى مرا عتاب كنى و نزد من راستى و وفا نيابى . پس فرياد ، فرياد ، بسوى تو اى خدا از هواى نفْسم كه بر من چيره شده و از دشمنى كه دائماً بر من تعدى مىكند و از دنيايى كه خود را براى من آرايش كرده و از نفس اماره كه اگر پروردگارم رحم نكند به بدى فرمانم دهد .\r\nاى مولاى من ، اى مولاى من ، اگر مثل مرا بخشيدى مرا هم ببخش . و اگر مثل مرا قبول كردى مرا هم قبول نما .\r\nاى كسى كه ساحران درگاه فرعون را پذيرفتى مرا نيز بپذير ، اى كسى كه از ازل بوده آيا از من خوبى ديده‌اى ؟\r\nاى كسى كه صبح و شام مرا روزى مىرسانى ، روزى كه تنها بسوى تو مىآيم و چشمها به\r\n\r\n\r\n","description":"","footnote":"\r\n( 1 ) - فجر ، 27 تا 30 .\r\n( 2 ) - قيامت ، 2 .\r\n","page_name":" 728 ","page_number":728},
  {"content":"\r\n\r\nتو خيره كرده‌ام و در پى اعمالم روان شده‌ام و تمام مردم از من دورى جسته‌اند به من رحم نما .\r\nآرى ، پدر و مادرم و جميع هستى من فداى تو . اگر تو مرا نبخشى چه كسى در وحشت قبرم مرا ببخشد ؟ و چه كسى هنگام همراه شدن با عملم ، زبانم را به سخن آورد ؟ زمانى كه از من چيزى مىپرسند كه تو از من با آن آگاه‌ترى . اگر بگويم من انجام داده‌ام ، چگونه از عدالت تو فرار كنم ، و اگر بگويم من انجام نداده‌ام ، به من گويى : آيا من شاهد عمل تو نبوده‌ام !\r\nپس درخواست عفو از تو دارم اى مولاى من ، قبل از اينكه در جهنم بر من لباسهاى آتشين بپوشانند .\r\nپس درخواست عفو از تو دارم قبل از اينكه دستهايم به گردن بسته شود . اى بزرگترين رحم كنندگان و اى بهترين بخشندگان .\r\nحافظ\r\n هاتفى از گوشه‌ى ميخانه دوش * گفت ببخشند گنه مى بنوش\r\nعفو الهى بكند كار خويش * مژده رحمت برساند سروش\r\nاين خرد خام به ميخانه بر * تا مى لعل آوردش خوش به‌جوش\r\nگرچه وصالش نه بكوشش دهند * آنقدر اى دل كه توانى بكوش\r\nرندى حافظ نه گناهى است صعب * با كرم پادشه جرم پوش \r\n*\r\n ترا چنان كه تويى هر نظر كجا بيند * به قدر بينش خود هر كسى كند ادراك \r\n*\r\n اى در اين خوابگه بيخبران * بى خبر خفته چو كوران و كران\r\nسر برآور كه در اين پرده سراى * مىرسد بانگ سرود از همه جاى\r\nبلبل از منبر گل نغمه نواز * قمرى از سر و سهى زمزمه ساز\r\nبانگ برداشته مرغ سحرى * كرده بر خفته دلان نوحه گرى\r\nچرخ در گردش ازين بانگ و نوا * كوه در رقص ازين صوت و صدا\r\nهيچ از جاى نمىخيزى تو * اللَّه اللَّه چه گران خيزى تو\r\nساعتى ترك گران جانى كن * شوق را سلسله جنبانى كن\r\nبگسل از پاى خود اين لنگر گل * گام زن شو بسوى كشور دل \r\n\r\n","description":"","footnote":"","page_name":" 729 ","page_number":729},
  {"content":"\r\n\r\n آستين بر سر عالم افشان * دامن از طينت آدم افشان\r\nسنگ بر شيشه ناموس انداز * چاك در خرقه‌ى سالوس انداز\r\nهمه ذرات جهان در رقص‌اند * رو نهاده بكمال از نقص‌اند\r\nتو هم از نقص قدم نه بكمال * دامن افشان ز سر جاه و جلال \r\n خواب بگذار كه بىخوابى به * ديده را سرمه‌ى بىخوابى ده \r\n\r\nحسود\r\nدر برابر حسود صبر كن كه صبر تو قاتل اوست . تو را كافى است كه وى از شدت حسادت چون زنده‌اى است كه مفاصل او آب مىشود ، مانند آتشى كه اگر چيزى براى خوردن نيابد خودش را مىخورد .\r\n اصبر على كيد الحسود * فان صبرك قاتله\r\nيكفيك منه انه * حى تذوب مفاصله\r\nكاالنار تاكل بعضها * ان لم تجد ما تاكله \r\n\r\nبرودت آب\r\nشيخ در اشارات مىگويد : حكماء گويند : آب به حسب طبيعت خود از زمين سردتر است و هوا از آب مرطوب‌تر است پس آب در كمال برودت و هوا در نهايت رطوبت است . اينجا اشكالى قابل طرح است و آن اينكه : آب به‌خاطر چيره شدن برودت منجمد مىشود ، اگر آب به خاطر طبعش سرد باشد ، انجماد به‌خاطر طبع او و عدم انجماد به‌خاطر نزديكى با هواى گرم باشد ، اين هواى گرم به مقتضاى طبعش مانع مىشود برودت آب اثر كند و آب را منجمد نمايد .\r\nمؤيد ديگر بر اينكه آب به طبع منجمد مىشود اين است كه آب منجمد تا با چيزى گرم ارتباط نيابد ، ذوب نمىگردد . اگر انجماد آب به‌خاطر طبعش باشد ، مرطوب با طبع نيست ، پس چه باعث ذوب يخ شده‌است ، حال يا بايد گفت كه برودت كامل مقتضاى طبع آب نيست و يا رطوبت مقتضاى طبيعت آن نيست و اين در فرض بر خلاف اظهارات حكماء است . البته اين اشكال براى متأمل ماهر خالى از تأمل نيست .\r\n\r\nجنگ بهلول\r\nبهلول غالب اوقات در آسيابى بسر مىبرد ، و عصايى به همراه داشت و هرگز از آن جدا نمىگشت . بچه‌ها جاى او را مىدانستند و او را اذيت مىكردند . وقتى آزار آنها زياد مىشد به\r\n\r\n","description":"","footnote":"","page_name":" 730 ","page_number":730},
  {"content":"\r\n\r\nآسيابان مىگفت : تنور داغ شده‌است و آتش جنگ شعله گرفت . حال با دليلى كه از جانب خدا دارم به كارزار بروم . چه مىگويى ؟ آسيابان مىگفت : تو هرچه مىخواهى انجام ده . وى از جا مىپريد و به سوى كودكان با عصا حمله ور مىشد و كودكان بر زمين مىافتادند و گاه عورت آنها نمايان مىشد . بهلول مىايستاد و مىگفت : عورت مؤمن پناه گاه اوست ، اگر اين پناهگاه نبود ، عمروعاص از دست اميرالمؤمنين عليه السلام در صفين نجات نمىيافت و سپس حمله مىكرد و چون بچه‌ها فرار مىكردند مىگفت : اميرالمؤمنين ما را فرمان داده‌است كه هركس به جنگ پشت كند او را تعقيب نكنيم و بر مجروح حمله نكنيم ، پس نزد آسيابان باز مىگشت و عصا بر زمين مىانداخت .\r\n\r\nاياس قاضى\r\nكسى به‌خاطر رفتن به حج ، مقدارى از اموالش را نزد شخصى سپرد . وقتى از سفر بازگشت ، به سوى امانت خود رفت ولى گيرنده‌ى امانت انكار كرد . وى ناراحت شد و نزد اياس رفت . اياس گفت : در اين باره با كسى حرفى نزن . قاضى اياس امانت گيرنده را خواست و به او گفت : پولى از كسى نزد من است مىخواهم به امينى بسپارم ، محل مناسبى در منزل خود براى آن آماده كن و كسى مورد اطمينان بفرست تا آن مال را به نزد تو بفرستم . مرد رفت ، قاضى اياس مالباخته را خواست و گفت : اكنون نزد او برو و مال خود را مطالبه كن اگر نداد ، بگو نزد قاضى اياس شكايت مىبرم . وى تا اسم اياس را شنيد ، اموال مالباخته را به وى بازگرداند . مالباخته نزد اياس آمد و ماجرا را گفت : اياس خنديد و گفت : خدا تو را در مالت بركت دهد .\r\n\r\nقاضى حمص\r\nقاضى حمص هر روز به شيوه‌اى قضاوت مىكرد . وقتى علت را از او مىپرسيدند ، مىگفت : داورى سرزمينى وسيع و درختى پربار است .\r\n\r\nپرونده نويس دادگاه\r\nيكى از خلفا به كارگزار خود نوشت سى تن از زندانيان كه كشتن آنها واجب شده‌است ، سوى من بفرست تا بدن آنها را جزء جزء تشريح كنم . اگر اين تعداد را ندارى از پرونده نويسان دادگاه ، عدد را تكميل كن كه اينها هم مستحق كشتن هستند .\r\n\r\nقاضى و سلطان\r\nتاجرى در نزاعى به سلطان شكايت برد . شاه با وى نزد قاضى حاضر شدند . قاضى گفت :\r\n\r\n","description":"","footnote":"","page_name":" 731 ","page_number":731},
  {"content":"\r\n\r\nهركس در ادعايش از سلطان كمك بگيرد ، بايد نزد قضاة شياطين برود .\r\n\r\nغضب و حزن\r\nاز ابن‌عباس در باره‌ى غضب و حزن سؤال شد كه كدام بدتر هستند ؟ ابن‌عباس گفت :\r\nجاى آنها يكى و الفاظشان مختلف است . هركس با ناتوانى نزاع كند ، بر او چيره مىشود آن را غضب گويند و كسىكه با توانمندى نزاع كند ، نزاع را كتمان كند و آن را حزن نامند .\r\n\r\nخواست خدا\r\nانوشيروان به يكى از دشمنان خود كه بر او چيره شده بود گفت : سپاس خداى را كه بر تو پيروزم كرد . دشمنش گفت : خدا را كافى است كه برابر با خواسته‌هاى خود به تو مرحمت كند .\r\n\r\nعدل و احسان\r\nمردى خطايى كرد و او را نزد منصور آوردند . منصور دستور قتل او را صادر كرد . آن مرد گفت : خدا به عدل و احسان فرمان مىدهد . اگر با ديگران به عدل رفتار كرده‌اى با من به احسان رفتار كن ، منصور دستور آزادى او را داد .\r\n\r\nاقرار به كفر\r\nهارون الرشيد به مردى كه او را به كفر متهم مىكردند ، گفت : به تو چنان مىزنم تا اقرار كنى . مرد گفت : اين خلاف دستور خداست . خدا فرمان داده مردم را بزنيد تا ايمان آورند و تو مرا مىزنى كه به كفر اقرار كنم . هارون او را بخشيد .\r\n\r\nافتخار ، كبر\r\nامام سجاد عليه السلام مىفرمايد : هيچ‌كدام شما بر كسى افتخار نكند ، همه بنده‌ايد و مولى يكى است .\r\n\r\nريا\r\nاز حكيمى پرسيدند : چيزى كه نبايد گفته شود كدام است ؟ حكيم گفت : انسان كار نيك خود را بگويد .\r\n\r\nشوخى\r\nحكيمى گويد : مزاح شخصيت انسان را بر باد مىدهد .\r\n\r\nسكوت\r\nحكيمى گويد : ارزش سكوت را به گفتار خود از رونق نينداز .\r\n\r\n","description":"","footnote":"","page_name":" 732 ","page_number":732},
  {"content":"\r\n\r\n\r\nارزش شعر\r\nيكى از ياران پيامبر بر مجلس وى وارد شد ، شاعرى در حال سرودن اشعار خود بود ، آن صحابى عرض كرد كه : با وجود قرآن چه جاى شعر است ؟ پيامبر فرمود : اين جاى خود و آن جاى خود .\r\nگويند\r\n به‌دوست گرچه عزيز است راز دل مگشاى * كه دوست نيز بگويد به‌دوستان عزيز \r\n\r\nاستدلال خليفه\r\nيزيد بن اميه ، از بلايى كه عباس برادر منصور بر سر وى آورده بود به منصور شكايت كرد .\r\nمنصور به يزيد گفت : احسان من به تو را با بدى برادرم به تو جمع كن ، برابرند . يزيد گفت : اگر احسان شما پاداش بدى شما باشد ، اطاعت من از شما تفضل من بر شما خواهد شد .\r\n\r\nقصرى در برابر كاخ مأمون\r\nمحمد بن عمران ، قصرى مقابل قصر مأمون ساخت . به مأمون اين خبر را رسانيدند . وى محمد بن عمران را احضار كرد و گفت : چرا در برابر كاخ من ، كاخ ساختى ؟ گفت : مىخواستم امير آثار نعمتى كه به من داده‌است ، مشاهده كند .\r\n\r\nخشم سريع\r\nحكيمى گويد : هركس زود خشم گيرد ، زود خشنود گردد ، آنان چون چوب خشك هستند ، زود آتش مىگيرند و زود خاموش مىشوند .\r\n\r\nاجازه ملاقات\r\nابوتمام نزد عبداللَّه بن طاهر رفت ولى او اجازه ملاقاتش را نداد . ابوتمام براى او نوشت : در پرده بودنت آرزوى مرا برآورده نمىكند ، اميد مىرود آسمان پشت ابر ، درآيد .\r\n ليس الحجاب بمقض عنك لى املا * ان السماء يرجى حين يحتحب \r\n\r\nغلام و فرزند\r\nكسرى گويد : غلام نيكوكار از فرزند بهتر است . چرا كه غلام صلاح خويش را در مرگ مولى نمىبيند ولى فرزند آن را جز در مرگ پدر نمىپندارد .\r\n\r\nتأثير اخته\r\nپزشكان گويند : هر حيوانى چون بز و مانند آن‌كه اخته شود بوى زير بغل او رفع گردد ،\r\n\r\n","description":"","footnote":"","page_name":" 733 ","page_number":733},
  {"content":"\r\n\r\nبر خلاف انسان كه اگر اخته شود ، بوى زير بغلش بيشتر شود .\r\n\r\nفايده غلام سياه و اخته\r\nبه ابوالعيناء كه غلامى اخته و سياه چهره داشت گفتند : چرا چنين غلامى خريده‌اى ؟\r\nگفت : فايده چهره سياهش اين است كه مردم مرا به‌خاطر او متهم نكنند و فايده اخته بودنش اين است كه مردم او را به‌خاطر من متهم نكنند .\r\n\r\nناسزا به فرزند\r\nاسكندر به پسرش گفت : اى پسر زن حجامتگر ، پسرش گفت : آن زن كه خوب همسرى اختيار كرد و شما زنى حجامت‌گر اختيار كرديد . ( خوبى از او و بدى از توست ) .\r\n\r\nوصف زن\r\nعربى باديه نشين ، زنى را توصيف كرد و گفت : رفيق‌تر از هواست ، بهتر از هر نعمت است ، نزديك است چشمها او را بخورند ، دلها او را مىآشامند ، برهان گناه را آشكار سازد ، مالك افسار قلبها شود ، چون كسى است كه با غلامان بهشتى درآويخته و از خازن بهشت و از رضوان فرار كرده‌است .\r\n\r\nمحمد بن داود اصفهانى\r\nمحمد داود اصفهانى ، بر دانش و ادب تكيه زده بود . مىگفت : از خوش طبعى نيست كه آدمى بيش از چهل سال عمر كند ، وى خود بيش از چهل سال عمر نكرد ، وى بسيار زيبا اندام بود .\r\n\r\nمناظره\r\nمحمد بن داود با ابوالعباس بن شريح به مناظره پرداخت و بر او چيره شد . ابن‌شريح به او گفت : مهلت بده تا آب گلويم را فرو ببرم . محمد گفت : آنقدر مهلت دهم تا آب دجله را هم فرو دهى . ابن‌شريح ناراحت شد ، آستين خود را گشود و به منظور تحقير او گفت : داخل آستين من شو . محمد گفت : ارجمندتر از من از نطفه هيچ انسانى بوجود نيامده‌است .\r\nابن‌شريح چيزى نگفت . محمد بن داود سال 297 از دنيا رفت . كتابهاى زيادى در فقه و اصول و ادب و غير اينها دارد . وى از درد عشق درگذشت .\r\n\r\nنشاط شنيدن\r\nحكيمى گويد : كسىكه نشاط شنيدن ندارد ، زحمت شنيدن را از او بردار .\r\n\r\n","description":"","footnote":"","page_name":" 734 ","page_number":734},
  {"content":"\r\n\r\n\r\nسخن گفتن با زن\r\nهمچنين گويد : با زنان دوبار حرف بزنيد اگر نشنيدند ، دست برداريد .\r\n\r\nسكوت\r\nهمچنين گويد : سكوت زينت عاقل و حجاب نادان است .\r\n\r\nصداى بلند\r\nعمر بن عبدالعزيز به مردى كه بسيار بلند حرف مىزد گفت : صدايت را پايين بياور ، اگر صداى بلند خيرى داشت ، الاغ آن خير را درك مىكرد .\r\n\r\nشعر مطبوع\r\nمردى براى عربى شعرى سرود و سپس گفت : اى برادر عرب آن را مطبوع يافتى ؟ عرب گفت : بر قلب خودت مطبوع يافتم .\r\n\r\nترس از سخن\r\nحكيمى گويد : كسىكه از جواب ترس ندارد ، حرف مىزند و آنكه مىترسد حرف نمىزند .\r\n\r\nطبع شعر\r\nفرزدق مىگويد : اوقاتى پيش مىآيد براى من كه كشيدن دندانم از يك بيت شعر گفتن آسان‌تر است .\r\n\r\nحجاز و دانش\r\nيكى از اهالى حجاز به ابن‌شبرمه گفت : دانش از ما بوجود آمده‌است . ابن‌شبرمه گفت : ولى بسوى شما مراجعت نكرده‌است .\r\n\r\nاسلام على بن رستم\r\nعلى بن رستم به بغداد رفت و مسلمان شد و نامه‌اى به خانواده‌اش نوشت به اين عبارت :\r\nاز شهر اسلام ، ما سلامتيم و اسلام آورده‌ايم ، والسلام . ( من مدينةالاسلام عن سلامة واسلام ، والسلام ) . وقتى برادرش نامه را خواند گفت : به خدا برادرم به بغداد نرفت و اسلام نياورد مگر به‌خاطر همين كه اين كلمات را در نامه‌اش بنويسد .\r\nحافظ\r\n در سراى مغان رفته بود و آب زده * نشسته پيرو صلايى بشيخ و شاب زده \r\n\r\n","description":"","footnote":"","page_name":" 735 ","page_number":735},
  {"content":"\r\n\r\n سبو كشان همه در بندگيش بسته كمر * ولى زترك كله خيمه بر سحاب زده\r\nگرفته ساغر عشرت فرشته‌ى رحمت * زجرعه بر رخ حور و پرى گلاب زده\r\nعروس بخت در آن حجله با هزاران ناز * كشيده وسمه و بر برگ گل گلاب زده\r\nسلام كردم و بر من به روى خندان گفت * كه‌اى خماركش مفلس شراب زده\r\nكه كرد اينكه تو كردى بضعف و همت و رأى * ز كنج خانه شده خيمه بر خراب زده\r\nوصال دولت بيدار ، ترسمت ندهند * كه خفته‌اى تو در آغوش بخت خواب زده \r\n*\r\n مفروش عطر عقل به هندوى زلف يار * كانجا هزار ناقه‌ى مشكين به نيم جو \r\nمولوى\r\n منبسط بوديم يك جوهر همه * بى سر و بىپا بديم آن سر همه\r\nيك گهر بوديم همچون آفتاب * بىگره بوديم و صافى همچو آب\r\nچون به صورت آمد آن نور سره * شد عدد چون پايه‌هاى كنگره\r\nكنگره ويران كنيم از منجنيق * تا رود فرق از ميان اين فريق\r\nشرح اين را گفتمى من از مرى * ليك ترسم تا نلغزد خاطرى \r\n نكتها چون تيغ فولاد است تيز * گر ندارى تو سپر واپس گريز\r\nپيش اين الماس بىاسپر ميا * كز بريدن تيغ را نبود حيا\r\nزين سبب من تيغ كردم در غلاف * تا كه كج خوانى نيايد بر خلاف \r\n\r\nطاغوت و طاعون\r\nمنصور گفت : از بركات ما بر مسلمانان اين بود كه در ايام ما طاعون برداشته شد . يكى از حضار گفت : خدا ابا دارد كه طاغوت و طاعون را با هم جمع كند .\r\n\r\n","description":"","footnote":"","page_name":" 736 ","page_number":736},
  {"content":"\r\n\r\nجامى\r\n دلا ديده‌ى دوربين بر گشاى * درين دير ديرينه‌ى ديرپاى\r\nببين غور دور شبان روزيش * بخورشيد و مه عالم افروزيش\r\nنگويم قديم است از آغاز كار * كه باشد قدم خاصه‌ى كردگار\r\nحدوث ار چه شد سكه‌ى نام او * نداند كس آغاز و انجام او\r\nشب و روز او چون دو يغمايىاند * دو پيمانه‌ى عمر پيمايى اند\r\nدو طرار هشيار و تو خفته مست * پى كيسه ببريدنت تيز دست\r\nز عقد امانى ترا كيسه پر * بجان دشمن كيسه پر كيسه بر\r\nچو كيسه بسيم و زر آكنده است * دل كيسه داران پراكنده‌است\r\nيكى جمع شو زين پراكندگى * تهى كن دل از كيسه آكندگى\r\nپى عزت نفس خوارى مكش * زحرص و طمع خاكسارى مكش\r\nمياميز چون آب با هر كسى * مياويز چون باد با هر خسى\r\nخلاصى تو از آبرو ريختن * چه بخشد ز مردم نياميختن\r\nخوش آنكو در اين لاجوردى رواق * زآميزش جفت طاقست طاق\r\nترا دانكه بد بند بر گردنش * نه زين خاكدان گرد بر دامنش \r\nحافظ\r\n اى دل ار عشرت امروز بفردا فكنى * مايه نقد بقا را كه ضمان خواهد شد \r\n*\r\n عشقبازى كار آسان نيست اى دل سر بباز * ورنه گوى عشق نتوان زد بچوگان هوس \r\n\r\nخاك طبقه سوم\r\nاز مير صدرالدين محمد نقل شده كه قناتى براى خود حفر كرديم . پس از حفارى زياد به خاكى سبك رسيديم كه تاكنون ديده نشده‌است .\r\nبايد اين خاك ، خاك طبقه سوم از طبقات هفتگانه باشد . طبقه اول مركب از كوهها و معادن است طبقه دوم گِل است و طبقه سوم شفاف است . و اينكه حكماء گويند زمين شفاف است . مراد همان طبقه سوم است كه بر همان شفافيت گذشته باقى مانده‌است .\r\nفاضل قوشجى ، كلام اعجاب آورى در شرح تجريد مطرح كرده‌است . وى مىگويد : اگر زمين را شفاف بيابيم بايد بگوييم اساساً خوفى رخ نمىدهد . چون اگر شعاع خورشيد در زمين\r\n\r\n","description":"","footnote":"","page_name":" 737 ","page_number":737},
  {"content":"\r\n\r\nنفوذ كند چه مانع رسيدن نور خورشيد به ماه مىگردد . لذا چه بسا خواجه نصير نويسنده تجريد كه مىگويد زمين شفاف است از باب اشتباه قلم باشد ، البته اگر بگوييم مراد از شفاف اين است كه جسمى بىرنگ و پرتو نداشته‌باشد اين خلاف اصطلاح است . و هركه در كتابهاى حكمت دقت كند شفاف را جسمى مىنامند كه داراى رنگ و پرتو نورانى است . به نظرم مىرسد كه حرف فاضل قوشجى صحيح نباشد .\r\nجامى\r\n شيخ نادان برد زنادانى * ظن ، كه شد اين كمال انسانى \r\n كه كند خانقاه و صومعه جاى * واكشد پا زباغ و راغ و سراى\r\nابلهى چند گرد او گردند * تابع ذكر و ورد او گردند\r\nبر خلايق مقدمش دارند * هر چه گويد مسلمش دارند\r\nمقتداى زمانه خواجه فقيه * با درون خبيث و نفس سفيه\r\nحفظ كرده‌است چند مسأله‌اى * در پى افكنده از خران گله‌اى\r\nسينه پركينه دل پر از وسواس * كرد ضايع به گفتگو انفاس\r\nعمر خود كرده در خلاف و مرا * صرف حيض و نفاس و بيع و شرا\r\nگشته مشعوف لايجوز و يجوز * مانده عاجز به كار دين چو عجوز\r\nبا چنين كار و بار كرده قياس * خويشتن را كه هست اكمل ناس\r\nحد ايشان به مذهب عامه * حيوانى است مستوى القامه\r\nپهن ناخن برهنه پوش زموى * به دو پاره سپر به خانه و كوى\r\nهر كه را بنگريد كاين سانست * مىبرندش گمان كه انسانست \r\n\r\nپيرى و معركه\r\nابن مهلبى گويد : در دربار منتصر بودم ، جماز كه پيرمردى خميده پشت بود وارد شد .\r\nمنتصر به من گفت از او بپرس آيا با اين وضع باز هم علاقه به زنان دارى ؟ من هم از او اين پرسش را جويا شدم . گفت : بلى . گفتم : چه علاقه‌اى دارى ؟ گفت : مىخواهم جاكش آنها باشم . منتصر اينقدر خنديد كه به پشت افتاد .\r\nگويند\r\n با هركه نشستى و نشد جمع دلت * ور تو نرهيد زحمت آب و گلت\r\nزنهار صحبتش گريزان ميباش * ورنه نكند روح عزيزان بحلت \r\n\r\n","description":"","footnote":"","page_name":" 738 ","page_number":738},
  {"content":"\r\n\r\nحافظ\r\n بلبل از فيض گل آموخت سخن ، ورنه نبود * اين همه قول و غزل تعبيه در منقارش \r\n*\r\n بمژگان سيه كردى هزاران رخنه در دينم * بيا كز چشم بيمارت هزاران درد برچينم\r\nشب رحلت هم از بستر روم تا قصر حورالعين * اگر در وقت جان دادن تو باشى شمع بالينم \r\n\r\nتقسيم پول\r\nمنصور ، مقدارى پول به زياد بن عبداللَّه داد و او را فرمان داد كه آن را بين اشخاص زمين گير ( قواعد ) ، نابينا و ايتام تقسيم كند . ابوزياد تميمى نزد زياد آمد و گفت : خدا تو را عافيت دهد نام مرا بين زمين گيران بنويس . زياد گفت : واى بر تو نمىدانى قواعد ، زنان پيرى هستند كه علاقه به شوهر ندارند . گفت : مرا بين كوران بنويس . گفت : آرى چون خدا در قرآن كورى قلب را هم كورى ناميده‌است .  فَإِنَّها لا تَعْمَى الْأَبْصارُ وَ لكِنْ تَعْمَى الْقُلُوبُ الَّتِي فِي الصُّدُورِ  « 1 » ، و اسم او را بين كوران نوشت . ابوزياد گفت : پسر مرا هم جز ايتام بنويس . زياد گفت درست است ، كسى كه تو پدرش باشى يتيم است .\r\n\r\nعيادت ، پرهيز ، فقير\r\nمزيد تهيدست بيمار شد . يكى از دوستانش به عيادت او آمد و توصيه كرد از پرخورى بپرهيزد و توصيه‌اش را جدى مطرح كرد . مزيد گفت : چيزى نداريم تا پرخورى كنيم . چون خواست برود به مزيد گفت : اگر كارى دارى انجام دهم . مزيد گفت : حاجت من اين است كه ديگر به عيادت من نيايى .\r\nحافظ\r\n اى كه مهجورى عشاق روا مىدارى * بندگان را زبر خويش جدا مىدارى\r\nدل ربودى و بحل كردمت اى جان ليكن * به ازين دار نگاهش كه مرا مىدارى \r\n\r\n\r\n","description":"","footnote":"\r\n( 1 ) - حج ، 46 .\r\n","page_name":" 739 ","page_number":739},
  {"content":"\r\n\r\n اى مگس عرصه‌ى سيمرغ نه جولانگه تست * عرض خود مىبرى و زحمت ما مىدارى\r\nحافظ خام طمع شرمى ازين قصه بدار * كار ناكرده چه اميد عطا مىدارى \r\n*\r\n يكى است تركى و تازى در اين معامله حافظ * حديث عشق بيان كن بهر زبان كه تو دانى \r\nگويم\r\n گذشت عمر تو در فكر نحو و صرف و معانى * بهايى از تو بدين نحو صرف عمر بديع است \r\n\r\nدعاى شانزدهم صحيفه‌ى سجاديه\r\nبار خدايا اى آنكه گناهكاران به سبب رحمت او فريادرسى مىجويند ، و اى آنكه بيچارگان به ياد احسان و خوشرفتارى او پناه مىبرند ، و اى آنكه خطاكاران از ترس او سخت مىگريند ، اى آرام دل هر دور از وطن كه از تنهايى دلگير است ، و اى شادى هر اندوهگين دل شكسته‌اى ، و اى فريادرس هر خوار شده‌ى تنها مانده‌اى ، و اى مددكار هر نيازمند رانده‌اى ، رحمت و علم تو همه چيز را فرا گرفته ، و به هر آفريده‌اى بهره‌اى از نعمتهاى خود داده‌اى ، و بخشش تو از كيفرت برتر است ، و رحمت تو بر غضبت پيشى مىگيرد ، و بخشش تو از منع افزون است ، و قدرت تو بر همه آفريده‌شدگانت احاطه دارد . تو به هركه نعمت دادى پاداش نخواستى ، و در كيفر گناهكاران افراط نكردى . خدايا ! من ، بنده‌ى توام كه او را به دعا فرمودى و گفت : اطاعت مىكنم و فرمانت بجا مىآورم . اينك منم ، اى پروردگار ، بنده‌اى كه در پيشگاهت افتاده ، منم آنكه خطاها پشتش را سنگين كرده ، و منم آنكه گناهان عمرش را بسر رسانده و منم آنكه با نادانى ترا نافرمانى كرده و حال آنكه تو شايسته نافرمانى او نبودى . آيا تو ، اى خداى من ، به هركه تو را بخواند رحم مىكنى تا در دعا بكوشم ؟ يا هركه را در پيشگاهت گريه كند مىآمرزى تا در گريه بشتابم ؟ يا هركه را كه از خوارى در درگاهت روى خود به خاك مالد مىبخشى ؟ يا هركه را كه با توكل از فقر به تو گلايه كند بىنياز مىكنى ؟\r\nبار خدايا نوميد مكن كسى را كه جز تو بخشنده‌اى نمىيابد ، و خوار مكن كسى را كه از تو\r\n\r\n","description":"","footnote":"","page_name":" 740 ","page_number":740},
  {"content":"\r\n\r\nبه كسى جز تو بىنياز نمىگردد . بار خدايا بر محمد و آل او درود فرست ، و از من روى مگردان در حالى كه به تو روى آورده‌ام ، و نوميدم مفرما هنگامى كه از تو درخواست نموده‌ام ، و اكنون كه در پيشگاهت ايستاده‌ام دست رد بر پيشانيم مزن . تو خود را به رحمت وصف فرموده‌اى ، بر محمد و آل او درود فرست ، و به من رحم كن . و تو آنيكه خود را بخشنده ناميدى مرا ببخش . اى خداى من ، روان شدن اشكم را از ترست ، و نگرانى دلم را از بيم عظمتت ، و لرزيدن اندامم از شكُوه و بزرگيت مىبينى ؛ همه‌ى اينها از شرمندگى از تو است براى بدرفتاريم . از اين رو صداى تضرع و زاريم بدرگاهت گرفته ، و زبان راز و نياز با تو كند گرديده‌است . اى خداى من سپاس ترا است كه چه بسيار عيب مرا پوشاندى و رسوايم نكردى ، و چه بسيار گناه مرا پنهان نمودى و معروفم ننمودى ، و چه بسا زشتى كه بجا آوردم و پرده‌ى مرا ندريدى ، و طوق ناپسندى و زشتى آن را به گردنم نيانداختى ، و بديهاى آن را بر همسايگانم كه در جستجوى عيب‌هايم هستند و بر رشگبران نعمتى كه به من داده‌اى آشكار نساختى ، پس آن همه مهربانىها مرا از دنبال كردن به بدى آنچه تو از من مىدانى باز نداشت .\r\nاى خداى من ! كيست به رستگارى خود از من نادان‌تر و از بهره‌ى خود فراموشكارتر و از اصلاح و سازگار نمودن نفس خود دور تر ، با اينكه من رزقى را كه بر من رسانده‌اى در نافرمانيت كه مرا از آن بازداشتى صرف مىكنم ؟ و كيست از من در نادرستى فرو رونده‌تر و بر اقدام به بدى سخت‌تر هنگامى كه بين دعوت تو به سعادت و دعوت شيطان به شقاوت مىايستم و دعوت شيطان را نه از روى نابينايى در شناختن او و نه از روى فراموشى ، مىپذيرم ؟ و من در اين هنگام باور دارم كه سرانجام دعوت تو بهشت و انجام دعوت او آتش است .\r\nمنزه و پاكى ! چه شگفت آور است آنچه در باره‌ى خود به آن گواهى مىدهم ، و كار پنهانى خويش را مىشمارم ، و شگفت‌تر از آن بردبارى تو در باره‌ى من و درنگ تو از زود به كيفر رسانيدن من است ، و اين نه براى گرامى بودن من نزد تو است ، بلكه براى مدارا و خوشرفتارى و احسان تو بر من است تا از معصيت خشم آور تو دست بردارم ، و از گناهان خوار كننده خود را باز دارم ، و براى آنست كه نزد تو گذشتن از من از كيفر رساندن من خوشايندتر است .\r\nو من ، اى خداى من ! گناهانم بيشتر و نشانه‌هايم زشتتر و كردارهايم بدتر و بىباكيم در\r\n\r\n","description":"","footnote":"","page_name":" 741 ","page_number":741},
  {"content":"\r\n\r\nنادرستى سخت‌تر و بيداريم هنگام طاعت تو سستر و آگاهى و مراقبتم به تهديد و ترساندن تو از كيفرت كمتر از آنست كه زشتيهاى خود را براى تو بشمارم ، يا بر يادآورى گناهانم توانا باشم ، و اينكه خود را به اين سخنان سرزنش مىنمايم براى طمع در مهربانى تو است كه اصلاح كار گناهكاران به آنست ، و براى اميد به رحمت تو است كه رهايى گردن خطاكاران به آنست .\r\nبار خدايا ! اين گردن من است كه گناهان آن را باريك كرده ، پس بر محمد و آل او درود فرست ، و به عفو خود آن را آزاد كن ، و اين پشت من است كه خطاها آن را سنگين كرده ، پس بر محمد و آل او درود فرست ، و به انعام خود آن را سبك نما .\r\nاى خداى من اگر در پيشگاه تو بگريم تا پلكهاى چشمانم بيافتد ، و به آواز بلند بنالم تا صدايم قطع گردد ، و در برابر تو بايستم تا پاهايم ورم كند ، و براى تو ركوع كنم تا استخوان پشتم از جا كنده شود ، و ترا سجده نمايم تا اينكه سياهى چشمهايم پنهان شود و همه‌ى عمر خاك زمين بخورم و تا پايان زندگى آب خاكسترآلود بياشامم ، و در بين اينها به ذكر تو گويا باشم تا زبانم كند شود ، سپس از شرمندگى از تو چشم به اطراف آسمان نياندازم ، با اين رفتارها سزاوار از بين بردن گناهى از گناهانم نمىگردم . و اگر مرا بيامرزى هنگامى كه آمرزش ترا سزاوار گردم ، و ببخشى آنگاه كه شايسته‌ى عفو تو شوم پس آن آمرزش و بخشيدن از روى شايستگى من لازم نگشته زيرا جزاى من از تو در نخستين بار كه ترا معصيت كردم آتش بود ، پس اگر مرا كيفر نمايى در باره‌ى من ستم ننموده‌اى .\r\nاى خداى من ! چون گناهان مرا به پرده‌ى عفو خود پوشاندى و رسوايم نكردى ، و با بخشش خود با من خوشرفتارى نمودى و در كيفرم شتاب نكردى ، و از فضل و احسان خويش در باره‌ى من بردبارى نمودى و نعمت را از من نگرفتى ، و احسانت را به من تيره نساختى ، پس بر بسيارى زارى و سختى فقر و بىچيزى و بدى جايگاهم رحم فرما . بار خدايا بر محمد و آل او درود فرست ، و مرا از گناهان نگهدار ، و بفرمانبرى بدار ، و نيكى بازگشت از گناه را روزيم فرموده به توبه پاكم گردان ، و با نگهدارى خود از گناهان و گرفتاريها كمكم كن ، و با تندرستى سازگارم نما ، و شيرينى آمرزش را به من بچشان ، و مرا رها شده‌ى عفو و آزاد گرديده‌ى رحمتت گردان ، و در نامه عمل ايمنى از خشمت را برايم بنويس ، و مرا به آن اكنون پيش از آينده مژده ده ، مژده‌اى كه آن را بشناسم ، و نشانه‌اى در آن به من بنما كه آن را آشكار سازم ، زيرا روا ساختن درخواست من در برابر توانايى تو دشوار نيست ، و تو را در\r\n\r\n","description":"","footnote":"","page_name":" 742 ","page_number":742},
  {"content":"\r\n\r\nتوانايى و بردباريت به رنج نمىافكند ، و در برابر بخششهاى بسيارت كه آيات قرآن تو بر آن دلالت دارد ترا سنگينى نمىدهد ، زيرا تو انجام مىدهى آنچه مىخواهى ، و حكم مىكنى آنچه اراده مىنمايى ، چون به هر چيز توانايى .\r\n\r\nدوست\r\nحكيمى گويد : دوست تو كسى است كه همان تو باشد ، ولى غير توست .\r\n\r\nعلاقه به غذا\r\nبقراط گويد : مردم مىخواهند زنده‌باشند تا بخورند ولى من مىخواهم بخورم تا زنده‌باشم .\r\n\r\nوالى حجاج\r\nحجاج بن يوسف ، كسى را به نام سليمان ، والى يكى از شهرهاى فارس نمود و با او هفتصد تن ترك فرستاد و به او گفت : هفتصد شيطان را با تو فرستاده‌ام تا طاغيان و متعديان را ذليل كنى . اين تركها فساد را در آن شهر از حد گذرانيدند ، و اموال و ناموس مردم را به يغما بردند . مردم به حجاج شكوه نمودند . حجاج به سليمان نوشت . نعمت را كفران كردى اى سليمان ، فوراً نزد ما بيا . سليمان در پاسخ او آيه‌اى از قرآن را نوشت كه :  ما كَفَرَ سُلَيْمانُ وَ لكِنَّ الشَّياطِينَ كَفَرُوا  « 1 » ، حجاج چون نامه را ديد پسنديد ، او را ابقا كرد و تركها را از كمك به او بازداشت .\r\n\r\nقياس براى آزادى از دست مأمون\r\nمأمون بر عمويش ابراهيم بن مهدى چيره شد . وقتى وى را نزد مأمون آوردند ، مأمون قصد قتل او كرد . ابراهيم همان سخنى كه سعيد بن عاص موقع خشم معاويه بر زبان آورد ، بيان كرد . مأمون جمله را به‌خاطر داشت ، و به او گفت : اين از تو نيست از بنىالعاص است كه به معاويه گفته‌اند . ابراهيم گفت : بلى اگر شما هم از گناه من بگذرى كار تازه‌اى نكرده‌اى بلكه بزرگ بنىحرب ( معاويه ) بر تو در اين كار پيشى گرفته‌است . علاوه اينكه من و تو دور تر از سعيد و معاويه نيستيم ، تو از معاويه برترى و من از سعيد برترم . انتساب من به تو هم بيش از انتساب سعيد به معاويه است . و نيز بدترين پستى اين است كه معاويه در بخشش از فرزندان هاشم پيشى بگيرد . مأمون گفت : عموجان راست گفتى ، پس او را عفو كرد و آزادش\r\n\r\n\r\n","description":"","footnote":"\r\n( 1 ) - بقره ، 102 .\r\n","page_name":" 743 ","page_number":743},
  {"content":"\r\n\r\nگذاشت .\r\n\r\nكتاب\r\nرياشى گويد : اصمعى به من گفت : مىخواهى تو را زبانى بياموزم كه در آستينت است و بوستانى بخوانم كه در خانه‌ى توست و لالى را بياورم كه تو را هدايت كند و چون ناراحت شدى سكوت كند ؟ پرسيدم : چيست ؟ گفت : كتاب است آن را رهانكن .\r\nفغانى\r\n مشو دلگرم اگر بخشد سپهرت * كه تيزى سنان دارد سر هر موى سنجابش \r\nسعدى\r\n عاشق جان خويش را باديه سهمگين بود * من به هلاك راضيم لاجرم از خود ايمنم \r\nغزالى\r\n خاك دل آن روز كه مىبيختند * شبنمى از عشق بر او ريختند\r\nدل كه به آن رشحه غم اندود شد * بود كبابى كه نمك سود شد\r\nديده‌ى عاشق كه دهد خون ناب * هست همان خون كه چكد از كباب\r\nبى اثر مهر چه آب و چه گل * بى نمك عشق چه سنگ و چه دل\r\nنازكى دل سبب قرب توست * گر شكند كار تو گردد درست\r\nدل كه زعشق آتش سودا دروست * قطره‌ى خونى است كه دريا دروست\r\nسبحه شماران ثريا گسل * مهره گل را نشمارند دل\r\nناله زبيداد نباشد پسند * چند دل و دل چونه‌اى دردمند\r\nبه كه نه مشغول به اين دل شوى * كش ببرد گر به چو غافل شوى\r\nنيست دل آندل كه درو داغ نيست * لاله‌ى بىداغ در اين باغ نيست\r\nآهن و سنگى كه شرارى در اوست * بهتر از آندل كه نه يارى در اوست\r\nاى كه به نظاره شدى ديده باز * سهل مبين در مژه‌هاى دراز\r\nكان مژه در سينه چو كاوش كند * خون دل از ديده تراوش كند\r\nيا منگر سوى بتان تيز تيز * يا قدم دل بكش از رستخيز \r\n روى بتان گر چه سراسر خوش است * كشته‌ى آنيم كه عاشق كش است\r\nهر بت رعنا كه جفا كيش‌تر * ميل دل ماسوى او بيشتر\r\nيار گرفتم كه به خوبى پرى است * سوختن او نمك دلبرى است \r\n\r\n","description":"","footnote":"","page_name":" 744 ","page_number":744},
  {"content":"\r\n\r\n سوزش و تلخى است غرض از شراب * ورنه به‌شيرينى از او بهتر آب\r\nلاله رخان گرچه كه داغ دلند * روشنى چشم و چراغ دلند\r\nمهر و جفا كاريشان دل فروز * ديدن و ناديدنشان سينه سوز\r\nحسن چه دل بود كه دادش نداد * عشق چه تقوى كه بيادش نداد\r\nدامن از انديشه‌ى باطل بكش * دست زآلودگى دل بكش\r\nقدر خود آنها كه قوى يافتند * از قدم پاك روى يافتند\r\nكار چنان كن كه درين تيره خاك * دامن عصمت نكنى چاك چاك\r\nعشق بلند آمد و دلبر غيور * در ادب آويز رها كن غرور\r\nچرخ در اين سلسله پا در گل است * عقل در اين ميكده لايعقل است\r\nجان و جسد خسته‌ى اين مرهمند * ملك و ملك سوخته‌ى اين غمند \r\nامير خسرو دهلوى\r\n اى دو جهان ذره‌اى از راه تو * هيچ‌تر از هيچ بدرگاه تو\r\nراز تو بر بىخبران بسته در * باخبران نيز زتو بىخبر\r\nوصف تو زاندازه‌ى دانش فزون * كار تو زانديشه مردم برون\r\nفكرت ما را سوى تو راه نيست * جز تو كس از سر تو آگاه نيست\r\nدر تو زبان را كه تواند گشاد * هاى و هويت را كه تواند نهاد\r\nحكم ترا در خم اين نه زره * رشته دراز است گره بر گره \r\n گر همه عالم بهم آيند تنگ * به نشود پاى يكى مور ، لنگ\r\nجمله جهان عاجز يك پاى مور * واه كه بر قادر عالم چه زور\r\nبه كه زبيچارگى جان خويش * معترف آييم به نقصان خويش\r\nگمشدگانيم درين تنگناى * ره كه نمايد كه تويى رهنماى\r\nخسرو مسكين ز دل مستمند * طرح به‌تسليم رضايت فكند\r\nكار نگويم كه چسان كن به دو * آنچه زتو مىسزد آن كن به دو \r\n\r\nنفس و بدن\r\nيكى از عارفان گويد : اگر الفت عارضى بين نفس و بدن نبود ، يك چشم بهم زدن نفس در بدن قرار نمىگرفت ، چون آن دو با هم فرق بسيارى دارند ، با اين وصف وقتى به ياد زمانى كه در قفس تن بوده مىافتد ، نزديك است از شوق ذوب گردد و با اين حال آرزوى جدايى از او\r\n\r\n","description":"","footnote":"","page_name":" 745 ","page_number":745},
  {"content":"\r\n\r\nرا دارد ، حافظ در اين باره گويد :\r\n چاك خواهم زدن اين دلق ريايى چكنم * روح را صحبت ناجنس عذابى است اليم \r\nعارف رومى نيز بر همين منوال سروده‌است :\r\n در بدن اندر عذابى اى پسر * مرغ روحت بسته با جنس دگر\r\nهر كه را با ضد وى بگذاشتند * اين عقوبت را چو مرگ انگاشتند \r\n\r\nمرگ و زندگى\r\nحكيمى گويد : برترين چيزها سه چيزند : زندگى ، ناتوانى زندگى ، بهتر از زندگى . زندگى در اساس پسنديده‌است . ضعف زندگى در ستايش خواهى است . بهتر از زندگى ، رضاى خدا و رضوان اكبر است .\r\nبهترين كارها هم سه چيز است ، مرگ ، ضعف مرگ و بدتر از مرگ . مرگ در فقر است .\r\nضعف مرگ در نكوهش ناپسند است . و بدتر از مرگ ، خشم خداى متعال است .\r\n\r\nنفس\r\nحقيقت نفس همان چيزى است كه آدمى با واژه « من » به آن اشاره مىكند . در كتابهاى مشهور ، چهارده ديدگاه در باره‌ى نفس آمده‌است كه عبارت است از :\r\n1 - هيكل محسوسى است كه از آن به بدن تعبير مىشود .\r\n2 - مراد قلب يعنى همان عضو صنوبرى شكل گوشتى است .\r\n3 - مراد دماغ يعنى مغز سر است .\r\n4 - اجزايى غير قابل تجزيه در قلب است ، اين حرف نظام و پيروان اوست .\r\n5 - اعضاى اصلى است كه از منى ايجاد شده‌است .\r\n6 - مراد مزاج است .\r\n7 - همان روح حيوانى است كه قريب به اين حرف سخن كسى است كه آن را جسم لطيف گفته است ، مانند جريان آب در گُل و روغن در كنجد .\r\n8 - مراد آب است .\r\n9 - مراد آتش و حرارت غريزى است .\r\n10 - مراد نَفَس است .\r\n11 - خداى متعال است .\r\n12 - اركان اربعه است .\r\n\r\n","description":"","footnote":"","page_name":" 746 ","page_number":746},
  {"content":"\r\n\r\n13 - صورت نوعيه‌اى است كه به بدن جسمانى قوام دارد و اين نظر ماديگرايان است . 14 - جوهرى است مجرد از ماده جسمانى و عوارض جسمانى و در بدن تدبير و تصرف دارد و مرگ قطع اين تعلق است . اين نظريه فلاسفه الهى و بزرگان صوفيه و اشراقيون است . و آراء محققان متكلم چون رازى ، غزالى ، محقق طوسى و غير اينها نيز به‌همين نظريه معطوف است . و اين نظريه‌اى است كه كتابهاى آسمانى و احاديث نبوى و امارات حسى و مكاشفات ذوقى بر آن دلالت دارد .\r\nگويند\r\n برو اين دام بر مرغ دگر نه * كه عنقا را بلند است آشيانه \r\n\r\nنيمه شب امام سجاد عليه السلام\r\nامام زين‌العابدين عليه السلام در نيمه شب به راز و نياز با خدا بر مىخاست و مىگفت : اى خداى من ! ستارگان صفحه‌ى آسمان را فرا گرفته و چشم مردم به خواب رفته و فرياد انسان و حيوان خاموش گرديده‌است . پادشاهان درِ كاخ‌ها را بر خود بسته و نگهبانان بر آنها به نگهبانى نشسته و نياز كسى را بر نمىآورند و بهره‌اى به كسى نمىرسانند .\r\nو تو اى خداى من ! زنده‌ى پايدارى كه نمىخوابى و به چيزى سرگرم نمىشوى . درهاى آسمانت براى خواهندگانت باز است و كسى از دربار بخشايش تو محروم نمىشود و هرگز از بهره‌ى تو نااميد نمىگردد .\r\nخداى من ! تو آن بخشايشگرى هستى كه هيچ مؤمن خواهنده‌اى را از دربار كرمت نااميد نمىسازى و خود را از آنان نمىپوشانى . سوگند به بزرگوارى خودت ، كه لحظه‌اى از نيازمندى آنها روى بر نمىگردانى و جز تو ديگرى نياز آنها را برآورده نمىسازد .\r\nخداى من ! مرا مىبينى و از ايستادنم در پيشگاه خود باخبرى و به حال بيچارگى من كه در برابر تو ايستاده‌ام اطلاع دارى . از باطن من و از راز قلبى من خبردارى و مىدانى چه چيزى دنيا و آخرت مرا اصلاح مىكند .\r\nخداى من ! ياد مرگ و بيم از شب اول قبر و ايستادن در برابر تو ، غذا و آب را بر من حرام كرده و شدت خوف از تو ، آب دهان مرا خشكانيده و مضطربانه از خوابگاهم به حركت آورده و خواب از چشمم گرفته‌است .\r\nآرى ! چگونه بخوابد آنكس كه از بيدارى عزرائيل در طول شب و روز خبردار است ؟ آدم خردمند چگونه بخوابد با آنكه مىداند فرشته مرگ همواره بيدار است و در پى زمانى است\r\n\r\n","description":"","footnote":"","page_name":" 747 ","page_number":747},
  {"content":"\r\n\r\nكه روح او را در هر موقع از شبانه روز قبض نمايد .\r\nسپس امام عليه السلام سر به سجده گذارد و گونه مبارك را بر خاك ماليد و گفت : از تو مىخواهم تا در هنگام مرگ ، مرا از آرامش جان كندن برخوردار سازى و آنگاه كه به ملاقات تو مىرسم مرا عفو كنى و از گناه من درگذرى .\r\nحافظ\r\n گر چه از آتش دل چون خم مى در جوشم * مهر بر لب زده خون مىخورم و خاموشم\r\nقصد جانست طمع در لب جانان كردن * تو مرا بين كه درين كار بجان مىكوشم\r\nحاش لله كه نيم معتقد طاعت خويش * اينقدر هست كه گه گه قدحى مىنوشم\r\nهست اميدم كه على رغم عدو روز جزا * فيض عفوش ننهد بار گنه بر دوشم\r\nپدرم روضه رضوان به دو گندم بفروخت * ناخلف باشم اگر من بجوى نفروشم \r\n\r\nبخشش منصور به آيه قرآن\r\nاز كسى در حضور منصور سعايت كردند . منصور سعايت شده را خواست وى به بىگناهى خود دليل مىآورد . منصور گفت : در حضور من حرف مىزنى ! سعايت شده گفت : اى اميرالمؤمنين ، خداى متعال مىفرمايد : قيامت روزى است كه هركس با خدا براى دفاع از خود مجادله مىكند .  يَوْمَ تَأْتِي كُلُّ نَفْسٍ تُجادِلُ عَنْ نَفْسِها  « 1 » ، با خدا به جدال بر من رواست و با تو حرف نزنم ؟ منصور بىپاسخ ماند ، او را عفو كرد و جايزه داد .\r\n\r\nعالم مثال\r\nقيصرى در شرح فصوص الحكم مىنويسد : عالم مثال عالم روحانى از جوهر نورانى شبيه به جوهر جسمانى است در اينكه محسوس و مقدارى است . و شبيه به مجرد عقلى است در اينكه نورانى و غير جسمانى مادى است .\r\nپس عالم مثال جوهر مجرد عقلى نيست چون برزخ و فاصله‌اى است بين آنها . و هر برزخى غير از دوطرف خود است و براى او دو جهت شباهت با دو طرف وجود دارد . مگر اينكه گفته شود مثال ، جسم نورى در غايت لطافت است ، پس حد فاصل بين جواهر مجرد لطيف و جواهر جسمانى حجيم است . هرچند برخى از اين اجسام از بعض ديگر لطيف‌تر است مانند آسمانها نسبت به غير آنها .\r\n\r\n\r\n","description":"","footnote":"\r\n( 1 ) - نحل ، 111 .\r\n","page_name":" 748 ","page_number":748},
  {"content":"\r\n\r\n\r\nشب\r\nامير خسرو دهلوى در كتاب خسرو و شيرين از شب و پناه به خدا ، مىگويد :\r\n شبى تاريك چون درياى پر قير * به دريا در فكنده چشمه‌ى شير\r\nزجنبيدن فلك بيكار گشته * ستاره در رهش سيار گشته\r\nسوادش تيره چون سوداى خامان * بدامان قيامت بسته دامان\r\nغنوده در عدم صبح شب افروز * به قير انباشته دروازه‌ى روز\r\nبكنج صبح قفل افكنده افلاك * كليد گنج را گم كرده در خاك \r\n جهان چون اژدهاى پيچ در پيچ * بجز دود سيه گردش دگر هيچ\r\nشبى زينگونه تاريك و جگر سوز * زغم بىخواب شيرين سيه روز\r\nاگر چه پاسبان بيدار باشد * نه همچون عاشق بيمار باشد\r\nبه آب ديده با شب راز مىگفت * ز روز بد حكايت باز مىگفت\r\nكزين بىمهرى و تاريك رويى * شبى بارى ز بخت من نگويى\r\nبپايان شو كه من زين بىقرارى * بخواهم مرد ازين شب زنده‌دارى\r\nمگر سوگند خوردى اى جهان سوز * كه بعد از مردنم شيرين شوى روز\r\nچه خسبى خيز اى صبح سيه روى * به آب چشم من رخ را فرو شوى\r\nمگر كردى تو هم ز آشوب غم جوش * كه كردى خنده را چون من فراموش\r\nگرفتم كز خمار باده‌ى دوش * صبوحى گشت مستان را فراموش\r\nچه شد يارب بگه خيزان شب را * كه در تسبيح نگشايند لب را\r\nمگر بگسست ناى مطرب پير * كه بر ناورد امشب ناله زير\r\nمگر بر نوبتى خواب اشتلم كرد * كه امشب خواستن را وقت گم كرد\r\nمگر شد بسته مرغ صبح در دام * كه بانگى بر نمىآرد بهنگام\r\nگهى باشد كه اين شب روز گردد * دل پر سوز من بىسوز گردد\r\nازين ظلمات غم يابم رهايى * به چشم خويش بينم روشنايى\r\nبسى مىكرد زينسان نااميدى * كه ناگه از افق سر زد سفيدى\r\nچو لاله گرچه بودش بر جگر داغ * ز باد صبحدم بشكفت چون باغ\r\nچه خوش باديست باد صبگاهى * كزو در جنبش آيد مرغ و ماهى\r\nدر آندم هر دلى كافسرده باشد * اگر زنده نگردد مرده باشد \r\n\r\n","description":"","footnote":"","page_name":" 749 ","page_number":749},
  {"content":"\r\n\r\n دلى كو نور صبح راستين يافت * كليد كار خود در آستين يافت\r\nهمان در زن كه ملك عالم آنجاست * وگر زان بيشتر خواهى هم آنجاست\r\nچو شيرين يافت نور صبحدم را * بروشن خاطرى بر زد علم را\r\nبمسكينى جبين بر خاك ماليد * زدل پيش خداى پاك ناليد\r\nكه اى در هر دلى داننده‌ى راز * به بخشايش درت بر بندگان باز\r\nزناكامى دلم تنگ آمد از زيست * تو ميدانى كه كام چون منى چيست\r\nچو تو اميد هر اميدوارى * اميدم هست كاميدم برآرى\r\nجز اين در دل ندارم آرزويى * كه يابم از وصال دوست بويى\r\nدرونم سوخت زين حاجت نهانى * گرم حاجت برآرى مىتوانى\r\nنشاطى ده كزين غم شاد گردم * ز زندان فراق آزاد گردم\r\nبسر كبريا در پرده‌ى غيب * بوحى انبياء در حرف لا ريب\r\nبنور مخلصان در روسفيدى * بصبر مفلسان در نااميدى\r\nبدان تاريك زندان مغاكى * ببالين فراموشان خاكى\r\nبه خون غازيان در قطع پيوند * بسوز مادران در مرگ فرزند\r\nبه آهى كز سر شورى برآيد * بخارى كز سر گورى برآيد\r\nبه مهر اندوده دلهاى كريمان * بگرد آلوده سرهاى يتيمان\r\nبشبهاى سياه تنگدستان * بدلهاى سفيد حق پرستان\r\nبعشق نو در آغاز جوانى * بغمهاى كهن در دل نهانى\r\nبدان بىدل كه هستى نايدش ياد * بدان دل كو بود در نيستى شاد \r\n بدان سينه كه دارد عشق جاويد * بهجرانى كه هست از وصل نوميد\r\nكه بردارى غم از پيرامن من * نهى مقصود من در دامن من\r\nگرفتارم بدست نفس خود رأى * برحمت بر گرفتاران ببخشاى\r\nاگر چه ماجرا هست از ادب دور * تو آنى كز تو نتوان داشت مستور \r\nحافظ\r\n از تهتك مكن انديشه و چون گل خوش باش * زانكه تمكين جهان گذران اين‌همه نيست \r\n\r\n","description":"","footnote":"","page_name":" 750 ","page_number":750},
  {"content":"\r\n\r\nشاه شجاع\r\n يك چند طريق رهروان گيرم پيش * وز ناز و نعيم ياد نارم كم و بيش\r\nمردانه درين راه بپويم پس و پيش * باشد كه رسم به آرزوى دل خويش \r\n*\r\n اى كرده رخت غارت هوش و دل من * عشق تو شده خانه فروش دل من\r\nسرى كه مقربان از آن محرومند * عشق تو فرو گفت به گوش دل من \r\n*\r\n جان در طلب وصل تو شيدايى شد * دل در خم گيسوى تو سودايى شد\r\nاندر طلب وصال تو گرد جهان * بيچاره دلم بگشت و هر جايى شد \r\nاحتمالًا اين دو بيتى از ابن‌حجاج باشد كه مىگويد : پيرمردى گنهكار كه شتران از حمل گناهش درمانده‌اند ، موهايش را تاريكى شب سفيد كرده و چهره‌اش را خطا سياه نموده‌است .\r\n شيخ كبير له ذنوب * تعجز عن حملها المطايا\r\nقد بيضت شعره الليالى * واسودت وجهه الخطايا \r\nجامى اين دو بيت را به شعر آورده‌است .\r\n جامى كه نامه عملش را نيامده * عنوان به غير مظلمه مضمون بجز گناه\r\nموى سياه را به هوس مىكند سفيد * روى سفيد را به گنه مىكند سياه\r\nحالش تب ندامت و آه و خجالت است * هرگز مباد حال كسى اينچنين تباه \r\n\r\nكنيه‌ى غذاها\r\nمحدثان عرب براى هر غذايى كنيه‌اى ابداء كرده‌اند برخى از آنها در جلد چهارم آمد و اينك بقيه آنها :\r\nسفره ( ابورجاء ) ؛ نان ( ابوجابر ) ؛ نمك ( ابوعون ) ؛ آب ( ابوغياث ) ؛ شكر ( ابوطيب ) ؛ گردو ( ابوالقعقاع ) ؛ ماهى ( ابوسابخ ) ؛ نقل ( ابوتمام ) ؛ نرگس ( ابوالعيناء ) ؛ نبيذ ( ابوغالب ) ؛ دينار ( ابوالفرج ) ؛ درهم ( ابوواضح ) .\r\n\r\nنفس\r\nنفس هرچند غير بدن است ولى ادراك آن بيرون از ادراك بدن نيست . مثلًا اگر ما زيد را تصور كنيم . بدنش را هم تصور مىكنيم . اين به جهت شدت تعلق نفس به بدن است .\r\n\r\n","description":"","footnote":"","page_name":" 751 ","page_number":751},
  {"content":"\r\n\r\nبه‌همين خاطر است كه برخى به اشتباه رفته و گفته‌اند نفس همان بدن است .\r\nجامى گويد :\r\n زآميزش جسم و آلايش جان * چنان گشتى از جوهر خويش غافل\r\nكه جان را به‌صد فكرت از تن بدانى * زهى فكر باطل زهى جهل كامل \r\n\r\nنفس و بدن\r\nشيخ الرييس در كتاب شفا در بيان اتصال نفس به بدن مىگويد : اين اعضا در واقع همان لباسهايى هستند كه مىپوشيم و اين لباسها چون هميشه تن ما را مىپوشانند چون اجرام و اعضاى ما مىباشند . وقتى جان از بدن خارج شود ، برهنه خارج نمىشود بلكه با جسم پوشيده شده بيرون مىآيد . علت اين امر شدت ملازمت و دوام اتصال است . به‌همين علت زمانى كه لباس از تن خارج مىكنيم و دور مىاندازيم ، روح كه از بدن خارج مىشود به طور كلى از بدن دور نمىشود . پس گمان ما كه اعضاى بدن جرم ما هستند قوىتر از گمان ما به اينكه لباس ما جرم ما هستند ، مىباشد .\r\nاديب صابر\r\n كهتر و مهتر و وضيع و شريف * همه از روزگار رنجورند\r\nدوستان گر به دوستان نرسند * در چنين روزگار معذورند \r\n\r\nاتمام كار نيك\r\nابوالفرج ابن‌جوزى در كتاب صفوةالصفوة از امام صادق عليه السلام نقل مىكند كه فرموده‌اند : كار پسنديده تمام نمىشود مگر به سه چيز ؛ عجله ، كوچك شمردنش ، مخفى داشتنش .\r\n\r\nتأثير ستم\r\nنيز فرمود : كسىكه از ستم متأثر نشود ، نعمت را شكر نمىكند .\r\n\r\nفضل امام على عليه السلام\r\nاز امام صادق عليه السلام پرسيدند : على عليه السلام چه صفت ويژه‌اى داشت ؟ امام فرمود : از معاصران خود به‌خاطر سبقتش بر آنان ، برتر و از متأخران به‌خاطر قرابت با پيامبر ، والاتر بود .\r\n\r\nقرآن\r\nهمچنين فرمود : قرآن ، ظاهرى شايسته و باطنى ژرف دارد .\r\n\r\nنشستن در مجالس\r\nهمچنين فرمود : در هر مجلسى وارد شدى ، همه‌ى احترامى كه صاحب خانه براى تو\r\n\r\n","description":"","footnote":"","page_name":" 752 ","page_number":752},
  {"content":"\r\n\r\nقائل مىشود بپذير ولى بالاى مجلس ننشين .\r\n\r\nشاعران\r\nهمچنين فرمود : با شاعران شوخى نكنيد ، كه اگر در حضورشان كسى را مدح كنى ، حسادت مىورزند و شما را نكوهش كنند .\r\n\r\nمناجات\r\nآن امام همام ، به خدا مىفرمود : پروردگارا تو شايسته‌تر به بخشش هستى ، از من كه شايسته‌تر به عذابم .\r\n\r\nفتنه\r\nهمچنين فرمود : هركه فتنه‌اى را روشن كند ، به آتش آن مىسوزد .\r\n\r\nاصلاح باطن\r\nفرمود : باطن انسان اگر اصلاح گردد ، ظاهرش را تقويت بخشد .\r\n\r\nمحبت به امام كاظم عليه السلام\r\nبه امام صادق عليه السلام گفتند : ميزان محبت شما به امام كاظم عليه السلام چقدر است ؟ فرمود : اينقدر كه دوست داشتم فرزندى ديگر نداشتم تا كسى شريك در محبت من به او نباشد .\r\n\r\nنامه پادشاه مصر و مكه\r\nپادشاه مصر به شريف مكه نوشت : به نام خداى بخشنده و بخشايشگر ، نيك نيك است و از بيت نبوت نيك‌تر . بد بد است و از خاندان على عليه السلام بدتر . اى سيد خوش نسب ، به من خبر رسيده‌است كه شما خانه‌ى خدا را كه محل امن و امان است ، به محل خوف و اضطراب تبديل كرده‌اى ! آهن‌ها زنگار گرفته ، نامه‌ها سياه شده‌است . تعجب است از تو كه معدن كرامت و گنجينه حرم حسنى ، مجرمان را پناه دهى و ثروت بينوا را حلال شمارى . هر كه فرمان خدا را سست شمارد ، چه ارزشى دارد . اگر از رفتار جد خود پيروى كنى ، فبها و در غير اين صورت شمشير خود را از غلاف خارج و پيكر نفس تو را از اسب بدن پياده خواهم كرد .\r\nبدان اگر زمستان لباسش را درآورد و بهار پيراهنش را بپوشد ، با لشكرى به سوى تو خواهم آمد كه قبلًا با چون آن برخورد نكرده‌اى و تو را ذليلانه از شهر خارج خواهم كرد .\r\nشريف مكه در جواب او نوشت : بسم الله الرحمن الرحيم . پادشاه به گناهش اعتراف كرد و به آئين نياكان و فرمان پروردگار باز گرديد . از شما مىخواهم وى را به رضايت خود افتخار دهيد و از گذشته‌اش بگذريد . چه اينكه عادت شما اين نيست كه مكافات بدكار دهيد . در\r\n\r\n","description":"","footnote":"","page_name":" 753 ","page_number":753},
  {"content":"\r\n\r\nپايان گويم اگر از مانند من انتقام گيريد ، دست شما تواناتر است و اگر خواستى بگذرى ، به تقوا نزديك‌تر است . شما توان مكافات داريد و از كوزه همان تراود كه دراوست .\r\n\r\nسگ و عابد\r\nداستان سگ و عابد ، كه در دفتر اول با همين عنوان و بار ديگر در همان دفتر با عنوان قصه‌ى عابد كوه لبنان ، آمده‌است ، تكرار شده‌است .\r\nگويند\r\n اهل عصيان بتولاى تو گر تكيه كنند * معصيت ناز كند روز جزا بر غفران \r\nسعدى\r\n مرا حاجئى شانه‌ى عاج داد * كه رحمت بر اخلاق حجاج باد\r\nشنيدم كه بارى سگم خوانده بود * كه از من بنوعى دلش رانده بود\r\nبينداختم شانه كاين استخوان * نمىبايدم ديگرم سگ مخوان \r\nگويند\r\n اگر از لطف ظاهر طعن غيرت مىشود مانع * نمىدانم كه مانع مىشود لطف نهانى را \r\nفغانى\r\n برگ عيش دگران روز بروز افزونست * خرمن سوخته ماست كه با خاك يكى است \r\n\r\nحكمت\r\nشيخ الرييس گويد : حكمت صنعتى نظرى است كه آدمى به وسيله آن حوائج خود و واجبات خويش و هر آنچه كه كسب آن لازم است را بدست مىآورد ، تا به اين وسيله به خود برسد و جهان معقولى شود كه همپاى جهان موجود است و به سعادت نهايى اخروى برسد ، و اين بر اساس طاقت بشر است .\r\n\r\nعالم مثال\r\nارواح پيش از اينكه در بدنها ظاهر شوند در عالم مثال با صورتى مناسب خود بوده‌اند . اين موضوع براى صاحبان شهود ، موضوعى معلوم است و همه‌ى كسانى كه توان مكاشفه يافته‌اند ، بيشترين چيزى كه از امور غيبى ديده‌اند در اين عالم بوده‌است .\r\nدر همين عالم ، اعمال انسان چه خوب و چه بد به چيزى متناسب با آن مجسم مىشود .\r\nغير از صاحبان كشف و شهود ، بقيه انسان‌ها نيز با قوه‌ى خيال در خواب مىتوانند بخشى از\r\n\r\n","description":"","footnote":"","page_name":" 754 ","page_number":754},
  {"content":"\r\n\r\nاين واقعيات را درك كنند .\r\nهمچنين نخستين چيزى كه براى انسان پس از غيبت از عالم جسمانى پيش مىآيد ، عالم مثال است . انسان هر مقدار صفاى باطن و قوه‌ى استعداد داشته‌باشد مىتواند احوال بندگان را دريابد . البته كسىكه چيزى را كه يك سال ديگر روى مىدهد مىبيند ، استعداد قوىترى دارد از كسىكه حوادث آينده‌اى كمتر از اين مقدار را مشاهده مىكند .\r\n\r\nمعناى صراط\r\nراغب گويد : راه را صراط ناميده‌اند چرا كه صراط به معناى شمشير بران است ، يعنى رونده را مىبلعد . مثلًا گويند : اكلته المفازة يعنى بيابان او را خورد ، يعنى او را پنهان كرد يا مىگويند اكل المفازة يعنى بيابان را خورد و راه را به پايان برد . به‌همين خاطر است كه مفازه را به معناى لَقَم گفته‌اند ، يعنى بيابان او را چون لقمه‌اى بلعيد يا او بيابان را چون لقمه‌اى بلعيد . به‌همين خاطر است كه گفته شده‌است قافله‌هاچون از كنار ما عبور مىكنند ، حال آنها نسبت به ما مانند اين است كه راه آنها را مىبلعد و چون به سوى ما مىآيند ، حال آنها نسبت به ما مثل اين است كه آنها راه را مىبلعند و چون لقمه‌اى فرو مىبرند .\r\n\r\nشاعر هرند\r\nابوالقاسم عمر هرندى از شاعران با ذوق و از اهالى هرند است كه يكى از دهات اصفهان مىباشد . وى مىگويد : باد با من مخالفت مىكند و توان مقابله با او را ندارم . چون هرگاه مىخواهم او را ببوسم عبا را بر صورتش مىكشاند .\r\n الريح تحسدنى عليك * و لم اخلها فى العدا\r\nلما هممت بقبلة * ردت على الوجه ردا \r\n\r\nغذا در راه\r\nدر كتاب كافى از امام صادق عليه السلام نقل شده‌است كه : روزى پيش از ظهر پيامبر خدا از خانه خارج شد و پاره نانى كه شير به آن زده شده بود همراه داشت ، ميل مىكرد . بلال مردم را به نماز مىخواند و پيامبر با مردم نماز گذارد .\r\nامام على عليه السلام مى فرمايد : باكى ندارم در راه غذا بخورم چرا كه پيامبر چنين كرده‌است .\r\nسعدى\r\n بكم خوردن از عادت خواب و خورد * توان خويشتن را ملك خوى كرد\r\nنخست آدمى سيرتى پيشه كن * پس آنگه ملك خواهى انديشه كن \r\n\r\n","description":"","footnote":"","page_name":" 755 ","page_number":755},
  {"content":"\r\n\r\n به اندازه خور زاد اگر مردمى * چنين پر شكم آدمى يا خمى\r\nشكم جاى قوتست و جاى نفس * تو پندارى از بهر نانست و بس\r\nدو چشم و شكم پر نگردد به هيچ * تهى بهتر اين روده پيچ پيچ\r\nشكم بند دست است زنجير پاى * شكم بنده نادر پرستد خداى\r\nبرو اندرونى بدست آر پاك * شكم پر نخواهد شد الا به خاك \r\nانورى\r\n اى دست تو در جفا چو زلف تو دراز * وى بىسببى كشيده پا از من باز\r\nوى دست زآستين برون كرده بعهد * امروز كشيده پاى در دامن ناز \r\nحالتى\r\n گفتى كه فلان زياد من خاموش است * وز باده‌ى شوق ديگران مدهوش است\r\nشرمت نايد هنوز خاك در تو * از گرمى خون دل من در جوش است \r\n\r\nتجويد\r\nدر سخن برخى كه حرفشان اعتبارى ندارد آمده‌است : مخرج ضاد و ظاء بسيار به هم نزديك است و مىتوانند جايگزين هم شوند .\r\nاين حرف نارسا است ، اين دو هركدام مخرج جداگانه‌اى دارند ، اگر اين جايز باشد بايد جيم جاى شين بگيرد . « 1 »\r\n\r\n\r\n","description":"","footnote":"\r\n( 1 ) - حرف « ض » از حروف ضرسى است . در تلفظ اين حرف دندان‌هاى مأخير يااضراس دخالت دارند . هنگام تلفظ اين حرف ، كناره‌هاى آخر زبان در طرف راست يا چپ به دندان‌هاى اضراس همان طرف مماس مىشود و به همين دليل خروج هوا مشكل مىگردد ، هوايى كه به سختى از آن محل خارج مىشود حرف « ض » را ايجاد مىنمايد .\r\nو اما حرف « ظ » از حروف ذولقىاست . ذلق به معناى تيزى است و مراد از ذولق در اينجا تيزى نوك زبان است و چون در تلفظ اين دسته از حروف ، تيزى سر زبان دخالت دارد ، اين حروف را ذولقى گويند .\r\nدر تلفظ اين حرف سر زبان به قسمت بالاى دندان‌هاى ثناياى بالا ( پايين‌تر از برجستگىهاى بالاى ريشه ثنايا ) مماس مىگردد .\r\nغير از آنچه گفته‌شد ، صفات اصلى اين دو حرف نيز فرق دارند . « ض » صفت شدت دارد . اين صفت ، از حبس جريان هوا بوجود مىآيد . يعنى اين حرف به سختى تلفظ مىشود .\r\nاما « ظ » صفت رخوه دارد . رخوه به معناى سستى آمده‌است و در اصطلاح تجويد به معناى راحت و نرم تلفظ نمودن حرف است . جريان هوا در خلال تلفظ حرف از مشخصه‌هاى اين حروف مىباشد . ر . ك : تجويد قرآن نوشته مترجم .\r\n","page_name":" 756 ","page_number":756},
  {"content":"\r\n\r\n\r\nضنين در قرآن ، تجويد\r\nزمخشرى در كشاف ذيل آيه  وَ ما هُوَ عَلَى الْغَيْبِ بِضَنِينٍ  « 1 » در سوره تكوير مىگويد : پيامبر نسبت به آنچه از غيب اطلاع مىداد متهم نبود . ضنين از ماده ظن به معناى تهمت است برخى ضنين را از ماده ضن به معناى بخل دانسته‌اند ؛ يعنى پيامبر نسبت به وحى بخل نمىورزيد كه برخى را ترك كند يا پيامبر در ياد دادن قرآن به كسى بخل نمىورزيد كه قرآن را به او نياموزد .\r\nدر مصحف عبداللَّه ، ظنين آمده‌است و گفته شده پيامبر اين واژه را هم به ضاد و هم به ظا قرائت كرده‌است .\r\nاعتقاد به فرق بين ضاد و ظا لازم است و شناخت دو مخرج جداگانه براى آنها براى قارى ضرورى است ، چه اينكه بيشتر غير عربها بين اين دو فرقى نمىگذارند .\r\nسپس زمخشرى مىافزايد : اگز نمازگزار حرفى را جاى حرف ديگر تلفظ كند چه پيش مىآيد ؟ مىگويم : تبديل ض به ظا تبديل دال به جيم و ثاء به سين است و تفاوت بين ض و ظا مانند تفاوت بين حروف ديگر است .\r\n\r\nنماز\r\nابن مسعود گويد : نماز ترازوى خداست و اگر كسى به نماز وفا كند به ترازو وفا كرده و اگر از نماز بكاهد ، از ترازو كاسته‌است خدا مىفرمايد :   وَيْلٌ لِلْمُطَفِّفِينَ   « 2 »   .  \r\n\r\nپارسايى\r\nبه زاهدى گفتند چرا ترك دنيا كرده‌اى ؟ گفت : چون از لذائذ آن محروم هستم ، خواستم از ناراحتىهاى آن هم محروم باشم .\r\n* به حكيمى گفتند : بهره خود را از دنيا بگير چرا كه فانى است . پاسخ داد حال كه چنين\r\n\r\n\r\n","description":"","footnote":"\r\n( 1 ) - تكوير ، 24 .\r\n( 2 ) - مطففين ، 1 .\r\n","page_name":" 757 ","page_number":757},
  {"content":"\r\n\r\nاست لازم است بهره‌ام را از آن نگيرم .\r\n\r\nتفسير آيه ضُرّ\r\nزمخشرى در تفسير آيه  وَ أَيُّوبَ إِذْ نادى رَبَّهُ أَنِّي مَسَّنِيَ الضُّرُّ وَ أَنْتَ أَرْحَمُ الرَّاحِمِينَ  « 1 » ، مىگويد : ضر يعنى زيان كلى در همه چيز و ضُر يعنى ضرر جانى مانند بيمارى و لاغرى است . از اين آيه بدست مىآيد كه درخواست كننده بايد با توجه كامل درخواست خود را مطرح كند و خدا را نهايت رحمت بداند و تصريح به مطلوب نكند . گويند : پيرزنى به دربار سليمان بن عبدالملك آمد و گفت : اى امير موشهاى منزل ما با عصا راه مىروند . سليمان گفت اكنون كه نياز خود را با ادب خواستى ، دستور مىدهم چون پلنگ بجهند و دستور داد خانه‌اش را پر از گندم كردند .\r\nسعدى\r\n اگر مرد عشقى كم خويش گير * و گرنه ره عافيت پيش گير\r\nمترس از محبت كه خاكت كند * كه باقى شوى گر هلاكت كند\r\nترابا حق آن آشنائى دهد * كه از دست خويش رهائى دهد\r\nكه تا با خودى در خودت راه نيست * وزين نكته جز بى خود آگاه نيست\r\nنه مطرب كه آواز پاى ستور * سماع است اگر عشق دارى و شور\r\nمگس پيش شوريده‌اى پر نزد * كه او چون مگس دست بر سر نزد\r\nنه بم داند آشفته سامان نه زير * به آواز مرغى بنالد فقير\r\nسراينده خود مىنگردد خموش * و ليكن نه هر وقت باز است گوش\r\nچو شوريدگان مى پرستى كنند * به آواز دولاب مستى كنند\r\nبه چرخ اندر آيند دولاب وار * چو دولاب بر خود بگريند زار\r\nبتسيلم سر در گريبان برند * چو طاقت نماند گريبان درند\r\nمكن عيب درويش بيهوش و مست * كه غرق است از آن مىزند پا و دست\r\nنگويم سماع اى برادر كه چيست * مگر مستمع را بدانم كه كيست\r\nگر از برج معنى پرد طير او * فرشته فرو ماند از سير او\r\nاگر مرد لهو است و بازوى لاغ * قوىتر شود ديوش اندر دماغ \r\n\r\n\r\n","description":"","footnote":"\r\n( 1 ) - انبياء ، 83 .\r\n","page_name":" 758 ","page_number":758},
  {"content":"\r\n\r\n جهان بر سماع است و مستى و شور * و ليكن نبيند در آيينه كور\r\nپريشان شود گل بباد سحر * نه هيزم كه نشكافدش جز تبر\r\nنبينى شتر در حدى عرب * كه چونش برقص اندر آرد طرب\r\nشتر را چو شور و طرب در سر است * اگر آدمى را نباشد خر است \r\n\r\nاحتلام\r\nدر كتابى تاريخى ديدم كه عده‌اى عليه حجاج بن يوسف شورش كردند . حجاج به مبارزه رفت و آنها را از بين برد و امير آنها را كه مردى عابد بود اسير نمود ، و دستور داد دستانش را از بازو و پاهايش را از زانو بريدند و او را شب تا صبح غلطان در خون خود رها كنند . وى صبحدم فرياد مىزد چه كسى است كه دو دلو بر من آب بريزد و مرا غسل دهد و مزدش بگيرد ، چرا كه من ديشب جنب شده‌ام . راوى داستان گويد : اين از پيشامدهاى عجيب است كه مرد دست و پا بريده‌اى شب بخوابد و محتلم شود .\r\n\r\nعالم خلق و امر\r\nبرخى از عارفان عوالم را به چهار قسم مشهور تقسيم كرده‌اند و مىگويند دو قسم كلى بيشتر نداريم و آن عالم امر و عالم خلق است . اين تقسيم را از آيه شريفه  لَهُ الْخَلْقُ وَ الْأَمْرُ  « 1 » گرفته‌اند . مراد آنان از عالم خلق ، هرآن چيزى است كه با حوادث ظاهرى قابل حس است . و مرادشان از عالم امر ، آن امورى است كه قابل رؤيت نيست . مستند اين حرف آنان آيه روح است كه خدا آن را امر الهى مىداند  وَ يَسْئَلُونَكَ عَنِ الرُّوحِ قُلِ الرُّوحُ مِنْ أَمْرِ رَبِّي  « 2 » . اين دو عالم به ضميمه دو عالم ديگر ، عالم غيب و شهادت ، عوالم چهارگانه محسوب مىشوند .\r\n\r\nآراستگى ظاهر و باطن\r\nحكيمى كه قصد سفر داشت به پسرش سفارش كرد كه : اى فرزندم ، ظاهرت را آراسته كن كه دليل موفقيت توست ؛ آنچه دارى پاكيزه نگهدارى كن كه دليل بر برترى توست ؛ لباس‌هايت را تميز نما كه دليل بر شكر نعمت است ؛ خود را خوشبو كن كه اثر جوانمردى توست ؛ ادب كامل را رعايت نما تا محبت تو در دلها فراوان گردد ؛ بدان بايستى عقل و دين ، سخن و عمل و لباس و منزلت با هم باشند .\r\n\r\n\r\n","description":"","footnote":"\r\n( 1 ) - اعراف ، 54 .\r\n( 2 ) - اسراء ، 85 .\r\n","page_name":" 759 ","page_number":759},
  {"content":"\r\n\r\n\r\nدوست\r\nاز سخن حكيمان است كه مىگويند : دوست تو از صداقت توست نه كسى كه تو را تصديق كند . نيز برادر تو كسى است كه تو را نكوهش كند نه آنكه عذر تو را قبول نمايد .\r\n\r\nابوسعيد رستمى اصفهانى\r\nابوسعيد رستمى اصفهانى از شاعران زمان صاحب بن عباد بوده‌است . از شعر او قصيده‌اى مشهور است كه دو بيت آغازين آن چنين است : آبهاى جارى بر ريگها چون صفحه طلا جدول كشيده‌اند و از شدت جريان ديوانه‌وار پيش مىروند و بادها آنها را به زنجير كشيده‌اند .\r\n مياه على الرضراض تجرى كانها * صفايح تبر قد سبكن جداولا\r\nكان بها من شدة الجرى جنة * لذا البستهن الرياح سلاسلا \r\nسلمان ساوجى\r\nگمان مىكنم سلمان ساوجى در باره‌ى بيت ابوسعيد رستمى ، زمانى كه دجله طغيان كرد ، اين شعر را سروده‌باشد .\r\n دجله را امساله رفتارى عجب مستانه بود * پاى در زنجير و كف بر لب مگر ديوانه بود \r\nسلمان در اين شعر كف را بر آب اضافه كرده و به حسن شعر خود افزوده‌است .\r\n\r\nغذاى قيامت\r\nاز كشف الغمه نقل شده‌است كه زهرى گويد : سالى هشام بن عبدالملك به مكه آمد . وى بر غلامش سالم تكيه داده بود و با اين هيبت وارد مسجدالحرام شد . امام باقر عليه السلام در مسجدالحرام بود ، سالم به هشام گفت : اى اميرالمؤمنين اين محمد بن على بن حسين است ؟ هشام گفت : همان كه عراقىها فريفته او هستند ؟ گفت : بلى ، هشام گفت : نزد او برو و بگو اميرالمؤمنين مىگويد : مردم تا فراغت از قيامت چه مىخورند ؟ وى پرسش را به خدمت امام برد و امام فرمود : به او بگو ، مردم بر زمينى چون قرص محشور مىشوند ، در آن سرزمين نهرهايى جارى است و مردم از آن مىخورند و مىآشامند .\r\nچون پاسخ را برگرداند ، هشام احساس كرد كه امام بر او چيره شده‌است . لذا تكبير گفت و باز غلام را روانه ساخت تا از او بپرسد كه چه عملى آنان را از ياد خوردن و آشاميدن باز مىدارد ؟ امام در پاسخ اين پرسش نيز فرمود : دوزخيان در بين آتش به حال خود سرگرم هستند تا حدى كه آنان از خازنان جهنم درخواست آب و نان مىكنند . هشام با شنيدن اين\r\n\r\n","description":"","footnote":"","page_name":" 760 ","page_number":760},
  {"content":"\r\n\r\nپاسخ چيزى نگفت و بر سخنش نيفزود .\r\n\r\nپند ، آمرزش ، تواضع\r\nسفارش پيامبر خدا صلى الله عليه و آله به ابوذر عليه الرحمه اين بود كه : اى ابوذر ، در قيامت گناهان بر بنده عرضه مىشوند و او از گناهانش عبور مىكند و مىگويد از اين كار نگران بودم . خدا او را مىبخشد .\r\nاى ابوذر انسان همه‌ى آگاهى را نمىتواند كسب كند مگر اينكه انسانها را در كنار خدا ناچيز و خود را ناچيزتر ببيند .\r\nاى ابوذر به حقيقت ايمان نمىرسى مگر اينكه اطمينان يا بى كه تمام انسانها نسبت به دين خود نادان و نسبت به دنياى خود آگاهند .\r\n\r\nفقر ، عشق به وطن\r\nزنى به همسرش گفت : به خدا هيچ موشى در خانه‌ى تو نمىماند مگر به‌خاطر محبتش به خانه‌اش .\r\n\r\nخسيس\r\nاشعب به فرزندش نگريست كه به زنى نگاه مىكند ، به پسرش گفت : اينجور نگاه كردن موجب حامله شدن مىشود .\r\n\r\nثروت و فقر\r\nخدا را بندگانى است كه نعمت‌هايى را به‌خاطر مصالح بندگان به آنها اختصاص داده‌است .\r\nآن نعمت‌ها در دستان آنان است تا از آن بذل كنند و چون چنين نكردند . نعمت‌ها را از آنها گرفته و به ديگران مىدهد .\r\n\r\nقضاى حاجت\r\nاميرى به فرزندش گفت : فرزندم هر كسى به تو اميدى دارد ، او را به طلب خواسته‌اش وادار نكن كه شيرينى مطالبه ، ارزش تلخى رفت و شد را ندارد .\r\n\r\nرفتار با زيردست\r\nبه كسى گفتند : خدمتكاران تو بىادب هستند تا حدى كه به حرف تو گوش نمىدهند وى پاسخ داد : من بين فساد اخلاق آنها و خودم قرار گرفته‌ام . ديدم فساد اخلاق آنها بهتر است كه من اخلاق خودم را با عصبانيت و سرزنش آنان ، فاسد كنم .\r\n\r\n","description":"","footnote":"","page_name":" 761 ","page_number":761},
  {"content":"\r\n\r\n\r\nجاى آشتى\r\nبه يكى از اشراف عرب گفتند : به چه چيزى به سيادت و آقايى رسيدى ؟ گفت : هركس با من خصومت كرد ، جايى براى آشتى باز گذاشتم .\r\n\r\nمرثيه بر برمكيان\r\nوقتى نتيجه حكومت برامكه شد ، آنچه كه شد ، بسيارى از شعرا در موردشان مرثيه سرايى كردند .\r\n\r\nعار\r\nيكى از حكيمان يونان گويد : در سه چيز عار نيست ، بيمارى ، ندارى و مرگ .\r\n\r\nچشم روشنى\r\nسه چيز موجب چشم روشنى هر كسى است . خوردن ميوه‌ى درختى كه خودش كاشته‌است ، فرزندى كه مردم او را ستايش كنند ، شعرى كه او سروده و مردم مىخوانند .\r\n\r\nانصاف\r\nنبايد سه دسته از سه دسته ديگر انتظار انصاف داشته‌باشند ، بردبار از احمق ، مؤمن از فاجر و شريف از پست .\r\n\r\nدوستى\r\nبرخى گفته‌اند : دوستى بر سه قسم است . نخست دوستى با خدا نه به اميد بهشت و نه ترس از جهنم است . مكر و خيانت در اين دوستى بىاثر است . دوم دوستى چاپلوسى و معاشرت است . سوم دوستى بيم و اميد است ، اين دوستى از همه بدتر است و زودتر به دشمنى تبديل مىشود .\r\n\r\nشايسته ترحم\r\nافلاطون گويد : سه دسته از مردم شايستگى ترحم دارند . ضعيفى كه در اسارت قوى است .\r\nكريمى كه نيازمند لئيمى شد و عاقلى كه بايد تابع حكم جاهلى باشد .\r\n\r\nباطن انسان\r\nلقمان مىگويد سه دسته در سه جا شناخته مىشوند ، شجاع در جنگ ، حليم هنگام غضب و برادر موقعى كه به او محتاج هستى .\r\n\r\nبيچاره\r\nحكيمى گويد : در سه چيز چاره‌اى نيست . فقرى كه با كسالت و تنبلى همراه باشد ،\r\n\r\n","description":"","footnote":"","page_name":" 762 ","page_number":762},
  {"content":"\r\n\r\nدشمنى كه حسد در آن رخنه كرده‌باشد و بيمارى كه با پيرى همراه شود .\r\n\r\nاكرام پير\r\nنبايد كوچكترها بر بزرگترها مقدم شوند مگر در سه جا ، وقتى شبانه حركت مىكنند ، وقتى در سيلاب راه مىروند و هنگام گرفتن افسار مركب .\r\n\r\nدانش ، كار ، بخشش\r\nحسن بن سهل گويد : سه چيز نابود مىشود ، دين بدون دانش ، قدرت بدون عمل ، مال بدون بخشش .\r\n\r\nگنج بهشت\r\nدر حديث آمده‌است كه چهار چيز از گنجينه‌هاى بهشت است كه عبارت است از : پنهان كردن نياز ، پنهان دادن صدقه ، پنهان كردن بلا و پنهان كردن درد .\r\n\r\nحكومت\r\nحكيمى ، سلطانى را با چهار كلمه موعظه كرد و گفت : آنها را نگه دار كه صلاح سلطنت و پايدارى رعيت تو در آن است . وعده‌اى كه اطمينان به وفاء آن را نداشته‌باشى به كسى نده .\r\nبه مقام بلندى ننگر هرچند بتوانى به آنجا برسى كه فرود آمدنت را سخت مىكند . بدان هر عمل تو پاداش و جزاى خاصى دارد ، لذا از عواقب كارهايت بهراس و هر كارى سختى ويژه‌اى دارد تو بر ضد آن قدم بردار .\r\n\r\nانفاق\r\nدر كليله و دمنه آمده‌است سزاوار است كه ثروتمند ، ثروتش را در سه جا مصرف كند . اگر طالب آخرت است صدقه دهد . اگر طالب دنياست به مصرف سلطان و ياران او برساند . اگر لذت زندگى خواهد به مصرف زنان برساند .\r\n\r\nاصناف انسان‌ها\r\nمأمون عباسى مىگويد : مردان بر سه دسته‌اند . عده‌اى چون غذا هستند كه كسى از او بىنياز نيست . عده‌اى چون دارو هستند كه چه بسا به آنها محتاج شوى . و عده‌اى كه درد هستند ؛ از آنها به خدا پناه مىبرم .\r\n\r\nنتيجه ثروت\r\nحكيمى گويد : وقتى انسان ثروتمند شد به چهار بلا گرفتار مىشود . خادم قبلى را از دست مىدهد ، هوو براى زنش مىآورد ، خانه‌اش را ويران مىكند و از نو مىسازد ، مركبش را\r\n\r\n","description":"","footnote":"","page_name":" 763 ","page_number":763},
  {"content":"\r\n\r\nعوض مىكند .\r\n\r\nزن و مرد\r\nيكى از حكيمان گفته است : لازم است زن در چهار چيز كمتر از مرد باشد ، سن ، قد ، ثروت ، حسب .\r\n\r\nعجله\r\nاحنف بن قيس مىگويد : عجله فقط در چهار جا رواست ، ازدواج مجرد ، خاك سپارى ميت ، چيزى كه گذشت زمان آن را از بين مىبرد ، كار نيك .\r\n\r\nسعادت\r\nكسى گفته است : هركس خود را از چهار چيز باز دارد ، سعادتمند شده‌است . عجله ، لجاجت ، تنبلى ، خودبينى .\r\n\r\nسَعَدَ و سَعِدَ\r\nدر صحاح اللغة آمده‌است : سعادت مخالف نحوست است . وقتى سعادت صفت انسان باشد در مقابل آن شقاوت قرار مىگيرد . ولى فعل سعادت در برابر نحوست و سعادت در برابر شقاوت از دو باب است . سعد اگر در برابر نحوست باشد ، ماضى آن سَعَدَ است و اگر در مقابل شقاوت باشد ، ماضى آن سَعِدَ است .\r\n\r\nفضايل خواندن قرآن\r\nشريف در حاشيه كشاف ، آخر سوره فاتحه آورده‌است كه بيشتر احاديث وارد شده در فضايل سوره‌ها كه از ابى بن كعب نقل شده‌است ، ساختگى است . « 1 »\r\nصنعانى گويد : اين فضايل را يكى از اهالى آبادان جعل كرده‌است وقتى گفته شد كه چرا چنين مىكنى ؟ چنين بهانه آورد كه مردم به شعر و فقه ابوحنيفه رجوع كرده‌اند ، و قرآن را پشت سر انداخته‌اند ، من خواستم آنها را به قرآن راغب كنم ، تا اينجا حرف سيد بود .\r\nمن مىگويم كه در كتابى مشاهده كردم كه وقتى به آن مرد گفتند : آيا سخن پيامبر را\r\n\r\n\r\n","description":"","footnote":"\r\n( 1 ) - چنين احاديثى كه ترتب ثواب بر عمل مستحب را بيان مىكنند ، مطابق اخبارى كه سند آنها صحيح است و آنها را اخبار « من بلغ » مىناميم ، معتبر مىشوند . بنابراين هركس بر طبق هر كدام آنها عملى انجام دهد ، از او پذيرفته‌شده و خداوند همان ثواب مورد نظرش را از فضل خود به او عطا مىكند .\r\n","page_name":" 764 ","page_number":764},
  {"content":"\r\n\r\nنشنيده‌اى كه فرموده‌است : هركس عمداً دروغى بر من ببندد ، جايگاه او آتش است ؟ گفت :\r\nمن بر عليه پيامبر دروغ نبسته‌ام ، من به نفع او دروغ گفته‌ام .\r\n\r\nتفسير غير المغضوب عليهم ولاالضالين\r\nبيضاوى مىگويد : به نظر ابن‌حاجب فاعل غير ، نائب فاعل است . ابن‌مالك در تفسير سوره جن مىگويد ، نائب فاعل ، فاعل است ، و در   قُلْ أُوحِيَ إِلَيَّ أَنَّهُ اسْتَمَعَ نَفَرٌ مِنَ الْجِنِّ   « 1 » ، نايب فاعل ،   اسْتَمَعَ نَفَرٌ   است كه همان فاعل هم مىباشد .\r\nگويند\r\n كسى كه منزل او كوى يار خواهد بود * به از سفر بجهانش چه كار خواهد بود \r\nابوعلى سينا\r\n كفر چو منى گزاف و آسان نبود * ثابت‌تر از ايمان من ايمان نبود\r\nدر دهر چو من يكى و آن هم كافر * پس در همه دهر يك مسلمان نبود \r\nگويند\r\n اى خاك بوسى درت مقصود هر صاحبدلى * بردن به خاك اين آرزو مشكلتر از هر مشكلى \r\n\r\nمقام جمع و مقام فرق\r\nوقتى مظاهر خلق مستهلك در انوار ذات ببيند ، آن را مقام جمع مىنامند و اگر ذات و مظاهر خلقيه بدون استهلاك ببيند مقام فرق نامند . مقام فرق به دو بخش قابل تقسيم است ، قبل از وصول و پس از آن . اولى به محجوبان تعلق دارد و فرق دوم خاص كاملان است . به‌همين شكل فرق بعد از جمع و صحو بعد از محو و بقا بعد از فنا و صحو ثانى و عبارات مشابه اينها مىتوان تعبير كرد . اين همان به هوش آمدن بنده پس از بيهوشى حاصل شده از تجلى خدا بر بنده و خروج بنده از انانيت و از هم پاشيده شدن تعيّن كه در نهايت خدا به او وجودى ديگر عطا مىكند ، مىباشد .\r\nدر اين حالت خداوند عقل ديگرى به او عطا مىكند او را به تصرفات در نفس خودش وامى دارد . چنين وجودى را وجود حقانى گويند چه اينكه اين وجود پس از وصال با حق در كالبد او دميده شده‌است . البته چنين موهبتى تنها از سوى خداى متعال است نه به‌واسطه\r\n\r\n\r\n","description":"","footnote":"\r\n( 1 ) - جن ، 1 .\r\n","page_name":" 765 ","page_number":765},
  {"content":"\r\n\r\nاعمال او و يا همانطور كه برخى تصور كرده‌اند به‌خاطر غذاى او باشد . پس او بايد در غذا خوردن به اكل صالحان كه غذاى اندك است كفايت كند ؛ در روايت آمده‌است رحمت خدا بر غذاى صالحان نازل مىشود . پس سزاوار است كه به اندازه انسان مضطر از طعام استفاده شود و بايد بداند هرچه مصرف مىكند ، نتيجه آن اين است كه كثافتى از بدن او بيرون مىريزد .\r\nداستان انسان و ميوه‌ها داستان سوسك و پِهِن است ، اگر درخت حرف بزند به آدمى مىگويد : تو مازاد مرا مىبلعى چنان كه سوسك مازاد تو را مىخورد . نيز خوك كه از فضله‌ى انسان لذت مىبرد همانند لذت بردن ما از فضله‌ى درخت است . پس شرافت طعام و نوشيدنى نسبى است نه مطلق . حال تو اى انسان پرده غفلت را بيفكن و بصيرت به كار بند و عبرت بگير .\r\n\r\nتفسير طيبات من الرزق\r\nمراد از طيب در آيه  الطَّيِّباتِ مِنَ الرِّزْقِ  « 1 » ، البته خدا مىداند ، چيزى است كه با لذت و نفع همراه بوده و از حلال بدست آمده‌باشد ، چه اينكه خداوند طعام بر خلاف اين را نكوهش مىكند و مىفرمايد :  الَّذِينَ كَفَرُوا يَتَمَتَّعُونَ وَ يَأْكُلُونَ كَما تَأْكُلُ الْأَنْعامُ وَ النَّارُ مَثْوىً لَهُمْ  « 2 » ، يعنى كفار از غذايى استفاده مىكنند كه چهارپايان استفاده مىكنند و آتش جايگاه آنان است .\r\nاز براهينى كه دلالت بر پستى خوردن مىكند اين است كه اكثر مردم ادعاى كم‌خورى مىكنند و كمتر پيش مىآيد كه كسى به پرخورى فخر بورزد . به‌همين خاطر است كه گفته شده‌است كه : هركس همت او چيزى باشد كه در شكم اوست ، ارزش او چيزى است كه از وى خارج مىشود .\r\n\r\nميزان غذا\r\nپيامبر خدا صلى الله عليه و آله مىفرمايد : چند لقمه‌اى كه آدمى را روى پا نگه دارد براى او كافى است ، اگر به ناچار از غذا بايد استفاده كند ثلث شكم را براى غذا ، ثلث ديگر را براى آب و ثلث سوم را براى نفس بگذارد .\r\nهمچنين مىفرمايد : مؤمن از يك روده و كافر از هفت روده سير مىشود . از اين خبر\r\n\r\n\r\n","description":"","footnote":"\r\n( 1 ) - اعراف ، 32 .\r\n( 2 ) - محمد عليه السلام ، 12 .\r\n","page_name":" 766 ","page_number":766},
  {"content":"\r\n\r\nاستفاده مىشود كه روا نيست انسان بيش از يك هفتم شكمش را سير نگه دارد . پس كسى كه مىتواند گرسنگى را تحمل كند يك هفتم و آنكه نمىتواند يك سوم شكمش را سير كند .\r\n\r\nعهدشكنى ، حيله و . . .\r\nدر حديثى آمده‌است كه هركه پنج خصلت داشته‌باشد ، به ضرر اوست ، عهد شكنى ، تجاوز ، حيله ، خدعه ، آزار . در قرآن آياتى وجود دارد كه ضرر همه‌ى اين پنج مورد بر صاحبانشان را نشان مىدهد . اين آيات عبارت است از : عهد شكنى  فَمَنْ نَكَثَ فَإِنَّما يَنْكُثُ عَلى نَفْسِهِ  « 1 » ؛ تجاوز  يا أَيُّهَا النَّاسُ إِنَّما بَغْيُكُمْ عَلى أَنْفُسِكُمْ  « 2 » ؛ مكر  وَ لا يَحِيقُ الْمَكْرُ السَّيِّئُ إِلَّا بِأَهْلِهِ  « 3 » ؛ خدعه  يُخادِعُونَ اللَّهَ وَ الَّذِينَ آمَنُوا وَ ما يَخْدَعُونَ إِلَّا أَنْفُسَهُمْ  « 4 » ؛ ظلم  وَ ما ظَلَمُونا وَ لكِنْ كانُوا أَنْفُسَهُمْ يَظْلِمُونَ  « 5 » .\r\n\r\nپنج غنيمت\r\nدر حديث آمده‌است كه : پنج چيز را پيش از پنج چيز غنيمت شمار . جوانى پيش از پيرى ، سلامتى پيش از بيمارى ، ثروت پيش از فقر ، راحتى پيش از گرفتارى ، زندگى پيش از مرگ .\r\n\r\nراه كسب ثروت\r\nيكى از حكيمان يونان مىگويد : ثروت جمع نمىشود مگر از پنج راه كه عبارت است از :\r\nرنج دنيا ، بىتوجهى به آخرت ، ترس از دست دادن ، تحمل بار بخل و جدا شدن از دوستان .\r\n\r\nلوازم شهر\r\nحكيمى گويد : سزاوار نيست عاقل در بقعه‌اى بماند كه يكى از اين پنج چيز را نداشته‌باشد ، حاكم محتاط ، پزشك آگاه ، قاضى عادل ، آب جارى ، بازار با رونق .\r\n\r\nتحصيل دانش\r\nراه تحصيل دانش ، اين پنج چيز است . طبيعت موافق دانش ، كوشش بسيار ، هزينه كافى ، صبر تمام و معلم پند ده .\r\n\r\n\r\n","description":"","footnote":"\r\n( 1 ) - فتح ، 10 .\r\n( 2 ) - يونس ، 23 .\r\n( 3 ) - فاطر ، 43 .\r\n( 4 ) - بقره ، 9 .\r\n( 5 ) - اعراف ، 160 .\r\n","page_name":" 767 ","page_number":767},
  {"content":"\r\n\r\n\r\nخصوصيات كريم\r\nامام على عليه السلام مىفرمايد : چهار خصلت از صفات كرامت است ، حفظ زبان ، توجه به موقعيت ، علاقه به وطن ، حفظ دوستان قديمى .\r\n\r\nپرهيز از پنج چيز\r\nحكيمى گويد : عاقل بايد از پنج چيز بر حذر باشد ، كريمى كه به او اهانت كند ، لئيمى كه او را اكرام كند ، عاقلى كه او را منع كند ، احمقى كه با او شوخى كند ، بدكارى كه با او معاشرت نمايد .\r\n\r\nبلا ، مفلس\r\nاحنف بن قيس مىگويد : نهايت بلا پنج چيز است : خادم تنبل ، هيزم‌تر ، خانه‌ى خالى ، سفره‌ى تهى و سربازى كه در را مىكوبد .\r\n\r\nسختىها\r\nدر حديث آمده‌است كه شش كس هست كه سختى از او جدا نمىشود ، كينه ورز ، حسود ، فقيرى كه پيش از اين ثروتمند بوده ، ثروتمندى كه از فقر مىترسد ، خواهانى كه به مطلوب نمىرسد ، همنشين اهل ادب كه از آنان نباشد .\r\n\r\nهمنشينى\r\nامام على عليه السلام مىفرمايد : همنشينى با كسىكه اين شش خصلت را در خود جمع كرده‌است ، خيرى ندارد : حرف مىزند ، دروغ مىگويد ؛ با او حرف بزنى ، تو را تكذيب مىكند ؛ امينش قرار دهى ، خيانت مىكند ؛ تو را امين قرار دهد ، تهمت مىزند ؛ به او نعمتى برسانى ، كفران مىكند ؛ به تو نعمتى برساند ، منت مىورزد .\r\n\r\nآبادانى دنيا\r\nحكيمى گويد : آبادانى دنيا به شش چيز است :\r\n1 - ازدواج زياد و كثرت فرزندان كه غير اين موجب قطع نسل مىشود .\r\n2 - مهربانى به فرزندان كه غير اين موجب قطع علاقه آنها با هم مىشود و فرزندان از بين مىروند .\r\n3 - آرزوى بلند كه غير اين كار و سازندگى تعطيل مىشود .\r\n4 - ندانستن عمر ، كه غير اين آرزو و نشاط از بين مىرود .\r\n5 - اختلاف طبقاتى در فقر و غنا كه غير اين موجب مىشود زندگى سامانى نداشته‌باشد .\r\n\r\n","description":"","footnote":"","page_name":" 768 ","page_number":768},
  {"content":"\r\n\r\n6 - سلطان كه اگر نباشد مردم همديگر را هلاك مىكنند .\r\n\r\nويژه شرافتمندان\r\nحكيمى گويد : شش عادت پسنديده خاص شرافتمندان است .\r\n1 - پايدارى گاه نعمت بزرگ .\r\n2 - صبر گاه مصيبت بزرگ .\r\n3 - متمايل كردن نفس به عقل گاه شهوت .\r\n4 - پوشاندن راز از دوستان و دشمنان .\r\n5 - صبر بر گرسنگى .\r\n6 - تحمل همسايه‌ى بد .\r\n\r\nنعمت زياد و عجله\r\nهر زياده‌اى دشمن طبيعت انسان است و هر عجولى هرچند كارش به نتيجه رسد ، ملامت مىشود .\r\n\r\nاسرار ، نعمت نادان ، همنشينى\r\nهر چند خزينه‌ى اسرار بيشتر گردد ، نابودى آن بيشتر شود . هرچه نعمت نادان بيشتر شود ، زشتى و قباحت او بيشتر گردد . هر چيزى ، چيزى است ولى همنشينى و تصديق دروغگو ناچيزى است .\r\nاز كلام آنان است كه : لباس انسان ، زبان شكر نعمت خداست .\r\n- همنشينى با انسان ثقيل و سنگين ، تب روح است .\r\n- زكات افكار و آراء ، پند دادن به كسى است كه مشورت مىخواهد .\r\n- نهايت بلا ، كمى ثروت و نان خور زياد است .\r\n- روز درمانده ، معين است .\r\n- دوست پدر ، عموى توست .\r\n- كار درست نادان ، مانند كار ناصحيح داناست .\r\n- شوخ بودن صورت ، رزق آماده است .\r\n- علامت دروغگو ، تلاش در اداى سوگند براى كسى است كه از او سوگند نمىخواهد .\r\n- گمان عاقل از يقين نادان بهتر است .\r\n- سگ پاسبان از شير مريض و خوابيده بهتر است .\r\n\r\n","description":"","footnote":"","page_name":" 769 ","page_number":769},
  {"content":"\r\n\r\n- خيال كرد صيد است ولى قيد بود .\r\n- نگرانى كريم از نخواستن و نگرانى لئيم از خواستن است .\r\n- نادانى كه به تو كمك كند ، از دانايى كه تو را به زحمت اندازد بهتر است .\r\n- هر روز را غذايى است .\r\n- از شريف‌ترين كارهاى مردم ، غفلت از اعمال نيك آنان است .\r\n- از سعادت انسان اين است كه دشمن او عاقل باشد .\r\n- زبان جاهل نابود كننده اوست .\r\n- مرگ انسان خيّر موجب راحتى او و مرگ شرير موجب راحتى ديگران است .\r\n- بهترين اموال تو آن است كه تو را نگه دارد و برترينش آن است كه تو او را نگه دارى .\r\n- برترين عفو ، هنگام قدرت است .\r\n- هر روز را طعامى خاص آن است .\r\n- حاجتى كه فوت شود از طلب كردن آن از غير اهلش بهتر است .\r\n- برترين ثروت تو آن است كه تو را نفع رساند .\r\n- برترين شهرها ، شهرى است كه تو را تحمل كند .\r\n- برترين تجربه‌ها ، چيزى است كه تو را موعظه كند .\r\n- ستم به ضعيف از زشت‌ترين ظلم‌ها است .\r\n- از توفيقات ، توقف در حيرت‌ها است .\r\n- هركه مستبد باشد خود را به زحمت انداخته‌است .\r\n- قطع رحم از سوى جاهل معادل صله از سوى عاقل است .\r\n- اصلاح نفس در پى بردن به فساد آن است .\r\n- خشم نادان در سخنش و خشم دانا در عمل اوست .\r\n- حق را نسبت به كسى روا بدار كه بدون اينكه به تو نيازى داشته‌باشد تو را عظيم شمارد .\r\n- با فرزندت مهربان باش كه مهربانى تو نشانه محبت تو است .\r\n- از دوستت راضى باش چراكه ولايت محبت را قبلا به تو داده‌است .\r\n- با مردم در عقل‌هايشان شريك شو تا از غصه‌ها و اندوهاى آنها سالم مانى .\r\n- آنچه رئيس قوم مىگويد رهاكن نه آنكه خدا مىگويد .\r\n- درى را باز نكن كه نتوانى ببندى ، تيرى نيفكن كه از بازگرداندنش عاجز مانى .\r\n\r\n","description":"","footnote":"","page_name":" 770 ","page_number":770},
  {"content":"\r\n\r\nاز اعطاء مال قليل حيا نكن كه منع كردن از آن كمتر است .\r\n- پىگير راز خود را به عقد خويش در نياور .\r\n- در پى غنيمت نباش مگر اينكه سلامتى تو تأمين شود .\r\n- از كسانى نباش كه ابليس را به ظاهر نفرين مىكنند و مخفيانه با او دوست هستند .\r\n- كنيز را روز خريدنش ستايش نكن .\r\n- مانند ملخ نباش كه هرچه بيابد مىخورد و هرچه او را يافت وى را مىخورد .\r\n- رطب نباش كه آب تو را بگيرند ، خرما خشك نباش كه شكننده شوى .\r\n- لطف حسود جز بر وحشت تو نمىافزايد .\r\n- از سم نخور به اميد اينكه ترياكى دارى .\r\n- مسئله‌ى كوچك را كه امكان رشد دارد ، كوچك نشمار .\r\n- آنچه نمىدانى نگوى تا در باره‌ى آنچه كه مىدانى تو را متهم به دروغگويى نكنند .\r\n- با بدان نشست و برخاست ننما ، آنان به اينكه از دستشان سالم مانى بر تو منت مىگذارند .\r\n- اگر ادب ندارى ، سكوت كن .\r\n- اگر در باره‌ى دو مسئله شبهه داشتى ، هركدام به هواى نفس تو نزديك‌تر است رها ساز .\r\n- وقتى قدرت توسعه يابد ، شهوت كاهش مىيابد .\r\n- وقتى سؤال زشت باشد ، منع پاسخ زيبا شود .\r\n- وقتى آنچه تو مىخواهى نمىشود ، آنچه مىشود را بخواه .\r\n\r\nآذوقه زمستان\r\nبه عربى بيابانى گفتند : براى زمستان چه مهيا كرده‌اى ؟ گفت : صداى ابرها و ويرانى معده و دو زانو به بغل نشسته را در خانه آماده كرده‌ام .\r\n\r\nحاجت كم\r\nعربى بيابانى بر ناقه‌اش نشسته بود و خطاب به ناقه گفت : خدا تو را راكبى داده كه حاجتش كم و هودج وى سبك است .\r\n\r\nشجاعت ، انفاق\r\nعربى بيابانى در توصيف قبيله‌اش گفت : قبيله‌ى من شيران جنگ و ياران زمان قحطى و نابود كننده‌ى دشمن و انفاق كننده به محتاج هستند .\r\n\r\n","description":"","footnote":"","page_name":" 771 ","page_number":771},
  {"content":"\r\n\r\n\r\nحسن بن سهل\r\nاز ابوالعيناء در باره‌ى كرامت و جوانمردى حسن بن سهل سؤال شد . وى گفت : گويا آدم بين فرزندانش او را جانشين خود قرار داده‌است وى جبران كننده‌ى كمبود و ياور مشكلات آنهاست .\r\n\r\nحاكم و امير\r\nافلاطون گويد : پادشاه چون رودخانه است اميران جوى آبند ، اگر رودخانه شيرين باشد اينان شيرين و اگر شور باشد اينان هم شورند .\r\n\r\nهيبت شاه\r\nسزاوار نيست پادشاه از اطرافيان خود درخواست محبت كند مگر اينكه هيبت خودش را در دل آنها جاى داده‌باشد . در اين صورت با كوچكترين اشاره‌اى فرمانبرى مىكنند . ولى اگر پيش از ايجاد هيبت ، از آنها طلب محبت كند ، با او جمع نشوند و شاه نيز كمك و يارى نمىبيند .\r\n\r\nدروغ به شاه\r\nبهرام گور مىگويد : چيزى پرضررتر براى پادشاه نيست كه سخنى از كسى بشنود كه كلام او درست نباشد .\r\n\r\nصعصة بن صوهان\r\nمعاويه به صعصعة بن صوهان گفت : تو زبانت را نگه نمىدارى و هرچه را مىخواهى بدون دقت مىگويى . اگر چنين نيست بگو افضل ثروت چيست ؟ صعصعة گفت : به خدا من سخن نمىگويم مگر اينكه در سينه‌ام آن را آرد مىكنم . استوارى آن را مىسنجم ، و كجى آن را راست مىنمايم . برترين ثروت ، درخت خرما در زمين پر درخت و يا گوسفندى زرد در مزرعه سبز رنگ و چشمه‌ى روانى در سرزمين سست است .\r\nمعاويه پرسيد در باره‌ى طلا و نقره چه مىگويى ؟ صعصعه گفت : دو سنگ كوبيده شده هستند ، به آنها روى آورى ، نابود شوند ، رهايشان سازى ، چيزى بر خود نمىافزايند .\r\n\r\nمكروهات سفر\r\nحكيمى گويد : عيب سفر هفت چيز است كه عبارتند از : جدا شدن از وطن ، نزديك شدن به غير هم سنخ خود ، در خطر انداختن ثروت ، مخالفت با عادت خود در خور و خواب ، مبارزه با گرما و سرما ، تحمل دلال و كرايه دهنده و گيرنده‌ى شتر ، تلاش براى يافتن يك\r\n\r\n","description":"","footnote":"","page_name":" 772 ","page_number":772},
  {"content":"\r\n\r\nمنزل جديد .\r\n\r\nمهمان\r\nيكى از كسانى كه بر عليه عبيداللَّه بن زياد خروج كرده‌بود ، نزد او آوردند . عبيداللَّه دستور داد دست و پايش را بريدند و در خانه‌اش او را به دار آويختند و عده‌اى را مأمور كرد تا از دار فرود نياورند . مصلوب در آن حالت به فرزندش توصيه كرد كه از مأموران به خوبى پذيرايى كنند چرا كه مهمان بر آنان هستند . فرزندش چنين كرد .\r\n\r\nبلاغت\r\nاز ابن‌مقفع پرسيدند بلاغت چيست ؟ گفت : سخن كوتاه بدون درماندگى و سخن مفصل بدون اشتباه .\r\nهمچنين گفته است : بلاغت سخنى است كه اگر نادانى آن را بشنود ، تصور مىكند كه مىتواند بهتر از آن بگويد .\r\n\r\nآرزو\r\nحكيمى گفته است : آرزوها ، خواب‌هاى افراد بيدارند ، نااميدى تلخ و آرزو بنده است ، مرگ به آرزو مىخندد .\r\n\r\nسلام\r\nهمچنين مىگويد : سلام ، نردبان سلامتى است .\r\n\r\nرشوه\r\nهمچنين مىگويد : رشوه ريسمان حاجتمندى است .\r\n\r\nبخل\r\nهمچنين مىگويد : بخيل‌ترين مردم به مال بخشنده‌ترين به آبروى خود است .\r\n\r\nعدى بن حاتم\r\nمعاويه از عدى بن حاتم پرسيد ، چه باعث شده كه در قبيله‌ى طى مانند تو پيدا نشود ؟\r\nعدى گفت : همان چيزى كه باعث شده مانند تو در عرب نباشد .\r\n\r\nحاضرجوابى ، پاسخ طعن\r\nزياد بن عجم عده‌اى را دور خود گرد آورده بود و شعر مىخواند ، فرزدق بر او گذشت و گفت : اى ختنه نكرده ! باز حرف مىزنى ؟ زياد گفت : چه زود مادرت اين خبر را به تو رسانده‌است ! فرزدق گفت : به خدا اين جواب ساكت كننده‌است .\r\n\r\n","description":"","footnote":"","page_name":" 773 ","page_number":773},
  {"content":"\r\n\r\n\r\nحاضرجوابى ، پاسخ طعن\r\nمردى به دو عرب بيابانى نگريست كه در سخن گفتن بر هم سبقت مىگرفتند و عجله مىكردند . به آنها گفت : چه دروغى مىگوييد كه اينقدر عجله داريد ! گفتند : تو را مىخواهيم ستايش كنيم .\r\n\r\nازدواج در پيرى\r\nپيرمردى از عرب مىگويد : در يكى از قبايل عرب ، زنى جوان ، زيبا و خوش قامت ديدم ، از او خوشم آمد و به او گفتم : اى خانم اگر شوهر داشته‌باشى خدا در او براى تو بركتى عنايت كند . زن گفت : خواستگار من هستى ؟ گفتم : آرى . گفت : موهاى سر من سفيد شده‌است . آيا باز قبولم مىكنى . افسار حيوانم را برگرداندم كه دور شوم . زن گفت : صبر كن . گفتم : چه مىگويى ؟ گفت : سن من به بيست نرسيده‌است ، خواستم بگويم به‌خاطر چيزى از تو تنفر دارم ( پيرى ) ، كه تو تنفر دارى .\r\n\r\nسكوت\r\nحكيمى گويد : همواره ساكت باش تا سخن همراه تو باشد .\r\n\r\nلباس\r\nهمچنين گويد : عزت به لباس نيست .\r\n\r\nهمسايه\r\nنيز گويد : خوش همسايگى در اين نيست كه از آزار همسايه خوددارى كنى ، بلكه در اين است كه آزار همسايه را تحمل كنى .\r\n\r\nثروت و آبرو\r\nكسى كه پولش را اكرام كند ، خودش را ذليل كرده‌است .\r\n\r\nدوست\r\nكسى كه زندگى تو بستگى به او دارد بايد براى او بميرى .\r\n\r\nآرزو\r\nهر كه دقت كند به آرزوى خود مىرسد .\r\n\r\nمتهم و خليفه\r\nمردى را نزد مهدى آوردند و خليفه گناهان او را برمى شمرد . آن مرد گفت : اى اميرالمؤمنين اگر از اين اتهامات عذر جويم ، تو را تكذيب كرده‌ام و اگر اقرار كنم ، به ناكرده\r\n\r\n","description":"","footnote":"","page_name":" 774 ","page_number":774},
  {"content":"\r\n\r\nاقرار كرده‌ام . من به جاى هر دو مىگويم ، اگر آسايش خود را در عذاب من مىبينى در عفو من زهد پيشه نكن .\r\n اذا كنت ترجو فى العقوبة راحة * فلا تزهدن عند المعافات فى الاجر \r\n\r\nبخشش اقرار كننده\r\nگويند : ارزش عفو در بخشش اعتراف كننده‌است . نه اينكه هر كسى به گناهش اصرار مىورزد مورد بخشش قرار مىگيرد .\r\n\r\nنصيحت آشكار\r\nنصيحت علنى كسى به مثابه رساندن خبر گناه او به دوستان اوست .\r\n\r\nبخشش كسرى\r\nيكى از خادمان كسرى مقدار كمى غذا روى دست انوشيروان ريخت . آثار خشم بر شاه آشكار شد ، غلام فهميد كشته مىشود و لذا عمداً همه‌ى غذا را بر سفره ريخت . انوشيروان گفت : با اينكه فهميدى ريختن آن يك ذره خطا بود ، اين چه بود كه كردى ؟ غلام گفت :\r\nدانستم كشته مىشوم . گفتم : ممكن است مورد ملامت قرار بگيرى كه خادم خود را پس از عمرى خدمت براى يك قطره غذا كشته است ، خواستم گناه را به آخر برسانم تا پادشاه براى قتل من معذور باشد . كسرى او را عفو كرد و فرمان داد جايزه‌اش دهند .\r\n\r\nبخشش شاه\r\nمردى كه قتل او واجب بود ، به حضور شاه بردند . وى خطاب به شاه گفت : تو را به كسى سوگند مىدهم كه در قيامت نزد او از اينك كه من در برابر تو هستم ، ذليل‌تر هستى ، و نيز او در آن روز از قدرت امروز تو بر من ، قدرتمندتر است ؛ به حقوق من رسيدگى كن ، نگاه‌كسى كه برائت من نزد او از بيمارى من بهتر باشد ، شاه او را بخشيد و فرمان داد او را جايزه دهند .\r\n\r\nبخشش شاهانه\r\nوقتى معتصم عباسى به خلافت رسيد نامه‌اى به عبداللَّه بن طاهر نوشت و چنين نگاشت : خدا به ما و تو عافيت دهد . در دل از تو ناراحت بودم و اقتدار خلافت آن را بخشيد ، ولى چون بخشى از اين ناراحتى هنوز باقى است و بيم دارم وقتى تو را ديدم بر تو خشم گيرم ، اگر هزار نامه از من به تو رسيد كه اينجا بيايى ، نيا ؛ كافى است تو را كه بدانى چه تصميمى در باره‌ى تو دارم . والسلام .\r\n\r\n","description":"","footnote":"","page_name":" 775 ","page_number":775},
  {"content":"\r\n\r\n\r\nگريه سوزناك\r\nشعبى گويد : نزد شريح قاضى بودم . زنى آمد و به سختى گريه مىكرد و از شوهرش شكايت داشت . به شريح گفتم : از حال او برمى آيد كه مورد ستم واقع شده‌است . شريح گفت :\r\nاز كجا معلوم است ؟ گفتم : مگر گريه سوزناك او را نمىبينى ؟ شريح گفت : گريه سوزناك او تو را فريب ندهد . برادران يوسف پس از كارشان شبانه نزد يعقوب آمدند و سخت گريستند .\r\n\r\nبخشش شاهانه\r\nپادشاهى از خطاى كسى گذشت و سپس او را مورد سرزنش قرار داد . به شاه گفت : اگر مىخواهى صورت رضايت خود را از من نخراشى چنين كن .\r\n\r\nهجو امير\r\nشاعرى يكى از اميران خراسان را هجو نمود . امير شاعر را خواست و شاعر فرار كرد و سپس با نامه‌اى كه مادرش براى امير نوشته بود نزد امير رفت . امير پرسيد : با چه رويى آمده‌اى ؟ گفت : با همان رويى كه خدا را بدتر از اين گناهان مىكنم و نزد او مىروم . امير او را تصديق كرد و انعام داد .\r\n\r\nجنگ امين و مأمون\r\nوقتى امين در محاصره سپاه برادرش قرار گرفت ، سپاهيانش اطراف او را گرفتند و تقاضاى حقوق خود مىكردند . امين صبحدم ، فرياد محاصره كنندگان از بيرون شهر و شورشگران از درون شهر را شنيد . گفت : خدا هر دو را نابود كند كه جمعى طالب خون من و عده‌اى طالب مال من هستند . يكى از دوستانش گفت : امير در آشكار و نهان سخن بسيار ظريفى گفت .\r\n\r\nعجله در قضاوت\r\nيكى از قضات گفته است : وقتى كسى آمد و از چشم كور شده‌اش به وسيله‌ى ديگرى شكوه كرد ، هنوز حكم صادر نكن ، تا طرف مقابل را بياورند ، چه بسا او بيايد و هر دو چشمش درآمده‌باشد .\r\n\r\nبخشش شاهانه\r\nانوشيروان دهانه اسب را كشيد و دهانه پاره شد . انوشيروان فرمان داد دست ميرآخور را قطع كنند . ميرآخور گفت : سلطان انسان‌ها ، دهانه سلطان حيوانات را به آسانى مىكشد ، اگر به سختى مىكشيد چه مىشد ؟ انوشيروان او را عفو كرد .\r\n\r\n","description":"","footnote":"","page_name":" 776 ","page_number":776},
  {"content":"\r\n\r\n\r\nبخشش\r\nافلاطون گويد : پيروزى ، شفاعت كننده‌ى گنهكاران در پيشگاه كريمان است .\r\n\r\nدشمن\r\nهمچنين گويد : وقتى دشمن در دسترس تو بود ، از زمره‌ى دشمنان خارج و در گروه دوستان تو قرار گرفته‌است .\r\n\r\nسخن بليغ\r\nوالى شام ، اسحاق بن عمران كه در غل و زنجير بود ، نزد هارون الرشيد آوردند . هارون به وى گفت : تو را والى بهشتى چون دمشق كردم و تو آن را به صورت كوهى از سنگ و بيابانى وحشتناك درآوردى . اسحاق گفت : راهى ديگر نداشتم ، من كسانى را مسلط بر مردم كردم كه تعدى روا داشتند ، آنان ديدند جنگ با ترك آبادانى بهتر از زيان رساندن به خليفه است .\r\nامير به جاى غضب و مورد مؤاخذه قرار دادن من ، حق خود را از آنها بگيرد . هارون الرشيد گفت : كلام تازه‌اى از بيمناك است ، چرا كه حكيمان گويند : برترين سخن بديهه ، سخن در حال بيمناكى است .\r\n\r\nحيله براى هديه\r\nمحمد بن سائب گويد : با جمعى از شاعران به دربار اسحاق بن ايوب امير موصل رفتيم و هر كدام در وصف او قصيده‌اى سروديم و در انتظار جايزه او بوديم . ولى جايزه‌اى نداد ، اقامت ما هم در موصل به درازا كشيد . اسحاق كنيزى به نام بدعت داشت كه فريفته او بود . با خودم گفتم : به خدا خدعه‌اى مىكنم . روزى نزد اسحاق رفتم و گفتم : مىدانيد بدعت در باره‌ى تو با همسالان خود به‌خاطر محبت به ما چه گفته است ، اسحاق از شنيدن نام بدعت خوشحال شد و گفت : چه گفته است ؟ گفتم : بدعت مىگويد : شما را به خدا براى من انگشترى بسازيد و نام اسحاق را بر نگين آن حك كنيد .\r\n باللَّه ان صنعتن لى خاتماً * فانقشن اسحق على الخاتم \r\nگونه‌هاى اسحق درخشيد و گفت : به خدا ، بدعت نمكين حرفى زده‌است ! و فرمان داد صد دينار و اسب و خلعت به من دهند و گفت : هر سال اين سهميه را دارى و به بقيه چيزى نداد .\r\n\r\nبخشش شاهانه\r\nتميم بن جميل در ساحل فرات آشوب راه انداخته بود . او را نزد خليفه معتصم آوردند .\r\nمعتصم دستور داد شمشير و پوستى را حاضر كنند . جلاد آن را براى كشتن او حاضر كرد .\r\n\r\n","description":"","footnote":"","page_name":" 777 ","page_number":777},
  {"content":"\r\n\r\nمعتصم به تميم گفت : عذرى دارى بياور . تميم گفت : اگر اميرالمؤمنين اجازه دهد مىگويم .\r\nتبهكارىها زبان را لال مىكند و چشم دل را كور مىنمايد . گناه بزرگ است و جرم سنگين است . بدگمانى پيش آمده و غير از بخشش يا انتقام تو چيز ديگرى باقى نمانده‌است . از تو تقاضا دارم هركدام به حال من نزديك‌تر و به خلافت تو شبيه‌تر است انجام دهى .\r\nسپس چند بيت شعر سرود كه : من خود را بين شمشير و پوست كه براى كشتن من آماده شده مىبينم . گمان من اين است كه تو مرا خواهى كشت ، كسى از دست تقدير نمىتواند فرار كند . من ترسى از مرگ ندارم زيرا مىدانم مرگ بالاخره خواهد آمد . ولى در پى من بچه‌هايى هستند كه آنها را رها كرده‌ام و جگر آنها براى من خونين است . اگر من زنده بمانم آنها نيز زنده مىمانند و از من بهره مىبرند و اگر بميرم آنها نيز خواهند مرد .\r\n ارى الموت بين السيف والنطع كامنا * يلاحظنى من حيث ما اتلفت\r\nو اكثر ظنى انك اليوم قاتلى * واى امرء مما قضى اللَّه يفلت\r\nو ما جزعى انى اموت و اننى * لا علم ان الموت شىء موقت\r\nو لكن خلفى صبية قد تركتهم * و اكبادهم من حسرة تتفتت\r\nفان عشت عاشوا خائضين بنعمة * اذود الاسى عنهم و ان مت موتوا \r\nمعتصم تبسمى كرد و گفت : نزديك بود شمشير از من در نكوهش پيشى گيرد . برو تو را به بچه‌هايت بخشيدم . سپس دستور داد كه زنجيرهايش را باز كردند و او را والى ساحل فرات قرار داد .\r\n\r\nقضاى حاجت\r\nامام صادق عليه السلام مىفرمايد : كسى حاجتى را نزد من بيان مىكند من به سرعت حاجت او را روا مىكنم . مىترسم فوراً از آن حاجت مستغنى شود يا اگر كندى كنم ، كار من براى او فايده‌اى نداشته‌باشد .\r\n\r\nفقر\r\nاصمعى گويد : من در ريگزار لوى بودم ، مرد عربى آمد و گفت : خدا رحمت كند كسىكه گوشش از حرف من ناراحت نشود و از بدى حال من عبرت گيرد . خشكسالى شهرها را فرا گرفته ، ما گرسنه شديم و زندگى مانع بيان حال خود است . تهيدستى مرا برآن داشته كه به شما بگويم ، خدا رحمت كند كسى را كه مرا سير كند يا دعاى خيرى نمايد . گفتم : خدا تو را مورد لطف خود قرار دهد ، كيستى ؟ گفت : بدى پيشه مرا از نام بردن بستگانم باز مىدارد .\r\n\r\n","description":"","footnote":"","page_name":" 778 ","page_number":778},
  {"content":"\r\n\r\n\r\nتجربه ، مشورت\r\nحكيمى گويد : با انسان تجربه آزموده مشورت كن . او آنچه را به رنج بدست آورده‌است ، مجانى به تو مىدهد .\r\n\r\nمشورت\r\nديگرى گويد : مشورت يا نيك است و از نتيجه‌ى خوب آن بهره‌مند مىشوى و يا بد است كه به كراهت باطنى آن پى خواهى برد .\r\n\r\nمشورت\r\nباديه نشينى گويد : در هيچ معامله‌اى زيان نبردم كه مردم من قبلًا از آن زيان برده بودند .\r\nگفتند : چگونه ؟ گفت : كارى بدون مشورت انجام نمىدهم .\r\n\r\nنكوهش\r\nافلاطون گويد : بپرهيز از اينكه كسى را به ظاهر سرزنش كنى به‌خاطر خطاى باطنى وى كه از آن از تو شرمگين است .\r\n\r\nشكر نعمت\r\nافلاطون همچنين مىگويد : هرگاه خواستى بدانى شكرگزارى انسان از نعمت‌هايش تا چه ميزان است ، ببين صبر او در از دست دادن آن نعمت چه اندازه است .\r\n\r\nقضاى حاجت\r\nو مىگويد : وقتى حال پوشيده‌اى بر تو آشكار شد ، از رد كردن او بپرهيز ، چرا كه او تو را به باطن خودش كه جز خدا از آن اطلاع نداشت ، آگاه كرد .\r\n\r\nلذت يأس\r\nارسطو مىگويد : همانطور كه انسان به مقصود رسيده لذت رسيدن به خواسته‌اش را مىبرد ، انسان نااميد هم لذت يأس را مىبرد .\r\n\r\nسرمايه\r\nبه ارسطو گفته شد : چه مالى سزاوار است كه انسان آن را سرمايه خود قرار دهد ؟ ارسطو گفت : مالى كه همراه كشتى غرق شده به دريا فرو رود .\r\n\r\nدوست\r\nبه حكيمى گفتند : دوست چيست ؟ پاسخ داد جزيى از نام عنقاء ( حيوان خيالى ) است كه وجود ندارد .\r\n\r\n","description":"","footnote":"","page_name":" 779 ","page_number":779},
  {"content":"\r\n\r\n\r\nپيرى\r\nكسى به ابوالعيناء كه از پيرى ضعيف شده بود ، گفت : چگونه صبح كردى ؟ گفت : صبح كردم در دردى كه مردم در پى آن هستند ، يعنى پيرى .\r\n\r\nغم ديگران\r\nحكيمى گويد : بيتابى در غم برادرت بهتر از صبر بر آن است . و صبر بر غمى كه به تو رسيده بهتر از بيتابى بر آن است .\r\n\r\nعصا\r\nحجاج بن يوسف باديه نشينى را ديد و به او گفت : چه در دست دارى ؟ گفت : عصايى است كه موقع نهار بر زمين مىگذارم و در حال حركت با خود بر مىدارم و چهارپايانم را با آن مىرانم ، در سفر از آن كمك مىگيرم ، در راه رفتن تكيه گاه من است تا قدمهاى بلند بردارم ، با آن از رودخانه مىگذرم ، از افتادن بازم مىدارد ، عبايم بر آن مىافكنم تا از گرماى آفتاب سايبانى و از سرما محافظتم نمايد ، هرچه دور است با كمك آن به خود نزديكش مىسازم ، مركب سفر و وسيله باز كردن در خانه‌ام مىباشد ، سگ را از خود با كمك آن دور مىكنم ، مانند شمشير است در جنگ ، از پدرم به من ارث رسيده و از من به فرزندم ارث مىرسد ، نيز گله‌ام را با آن مىچرانم و كارهاى زيادى با آن دارم ، حجاج مبهوت شد و بازگشت .\r\n\r\nعهد\r\nابوعبيده گويد : جمعى عليه حجاج شورش كردند . حجاج فرمان قتل آنها داد ، يكى از آنها باقى ماند كه وقت نماز رسيد ، حجاج به قتبية بن مسلم گفت : اين زندانى در اختيار توست ، فردا او را نزد ما بياور ، قتبيه مىگويد : بيرون شدم و آن مرد با من بود ، در راه به من گفت خيرى در تو هست ؟ گفتم : چه خيرى ؟ گفت : امانت‌هايى نزد من است ، مولاى تو مرا خواهد كشت ، مرا رهاكن كه هم با اهل و عيالم وداع كنم و حق مردم را باز گردانم و وصيت بكنم ، خدا را كفيل قرار مىدهم كه صبحدم نزد تو آيم . قتبيه گويد : از اين حرف خنده‌ام گرفت ولى او توجهى به خنده‌ى من نكرد و خواسته‌اش را تكرار نمود و اصرار كرد عهدى است كه برمىگردد . من به او گفتم برو . وقتى از جلو چشمانم غايب شد ، مانند كسىكه خوابيده‌باشد از غفلت بيدار شدم و گفتم اينك چكار كنم . به ناچار به خانه آمدم و با اهل خانه تا صبح در آن شب طولانى نخوابيديم .\r\nصبح كسى در خانه را به صدا درآورد ، رفتم در را باز كردم ، ديدم هم او بازگشته‌است ؟\r\n\r\n","description":"","footnote":"","page_name":" 780 ","page_number":780},
  {"content":"\r\n\r\nگفتم : بازگشتى ! گفت : چگونه برنگردم در حالى كه خدا را كفيل خود قرار داده بودم . او را نزد حجاج بردم ، حجاج تا مرا ديد جوياى اسير شد . گفتم : حاضر است ، اسير را احضار كرد و من قصه‌ام را براى حجاج بازگفتم . حجاج به شگفت آمد و چند بار به او خيره شد و گفت او را به تو بخشيدم . من و اسير خارج شديم و من به اسير گفتم : برو هر جايى كه مىخواهى . اسير سر به آسمان برد و شكر خدا را بجاى آورد و به من نه خوب و نه بد چيزى نگفت . با خودم گفتم : به خداى كعبه ديوانه است ! روز بعد نزد من آمد و بسيار تشكر كرد و گفت : ديروز تشكر از تو را فراموش نكردم ، بلكه نخواستم با شكر خدا ، شكر شما را هم گفته‌باشم .\r\n\r\nنه كلمه در عزت انسان\r\nدر كتاب جواهر ابوعبيده آمده‌است : على عليه السلام بين كلمات خود ، نُه كلمه آورده كه طمع همه‌ى بليغان از آوردن يكى از آنها را قطع كرده‌است . از اين نه كلمه ، سه كلمه در مناجات با خدا ، سه كلمه در اهميت دانش و سه كلمه در اهميت ادب است . آن سه كلمه كه مناجات خداست عبارت است از : در عزتمندى من بس است كه تو خداى منى . و در فخر من بس است كه من بنده‌ى توأم . تو براى من چنانى كه من مىخواهم پس مرا توفيق ده كه آنچنان كه تو مىخواهى باشم .\r\nآن سه كلمه كه در باره دانش است عبارتت است از : انسان پنهان در زير زبان خود است .\r\nهر كس قدر خود بداند ، از اعتبار نيفتاده‌است . سخن بگوييد تا شناخته شويد .\r\nو آن سه كلمه كه در باره ادب است عبارت است از : اكرامش كن تا امير بر او باشى . از او بى نياز شو تا همتاى او گردى . اظهار نياز كن تا اسير او باشى .\r\n\r\nزيبايى و زشتى\r\nاى نيكو رخسار از بيهوده گويى بپرهيز و زينت را به زشتى مبدل نساز و اى بد قيافه احسان كن و دو زشتى را با هم همراه ننما .\r\n يا حسن الوجه توق الخنا * لا تبديل الزين بالشين\r\nو يا قبيح الوجه كن محسنا * لا تجمعن بين قبيحين \r\n\r\nنعمت\r\nبه حكيمى گفتند : نعمت چيست ؟ گفت : در هشت چيز است و عبارت است از : ثروت ، امنيت ، عافيت ، جوانى ، زيبايى ، عزت ، دوستان ، همسر خوب .\r\n\r\n","description":"","footnote":"","page_name":" 781 ","page_number":781},
  {"content":"\r\n\r\n\r\nنعمت تكرارى\r\nاز حكيمى پرسيدند : چه چيزهايى هرچند تكرارى باشند ، ملال آور نيستند ، گفت : نان گندم ، گوشت گوسفند ، آب خنك ، لباس نرم ، بستر گسترده ، بوى خوش ، ديدار معشوق ، گفتگو با دوستان با صداقت .\r\n\r\nمشورت\r\nهر كس مشورت كند ، در صورت موفقيت از ستايش نمىافتد و در صورت عدم موفقيت معذور است .\r\n\r\nدانش و نااهل\r\nحكيمى گويد : دانش مانع آن است كه چراغ آن بدست نااهلان افتد .\r\n\r\nبخل در دانش\r\nبخل در تعليم دانش به نااهل ، نشانه‌ى اداء حق علم است .\r\n\r\nخط\r\nخط نيكو حق را آشكار مىكند .\r\n\r\nقلم\r\nقلم درختى است كه ميوه‌ى آن معانى است .\r\n\r\nفكر\r\nفكر دريايى است كه گوهر آن حكمت است .\r\n\r\nقلم\r\nقلم زبان دست است .\r\n\r\nخودستائى\r\nعجب آفت عقل است .\r\n\r\nنادانى\r\nنادان دشمن خود است ، چنين كسى چگونه مىتواند دوست ديگرى باشد .\r\n\r\nياد خدا ، واجبات\r\nاعمال واجب ، انسان را به يادآورى خدا ناچار مىسازد .\r\n\r\nشراب\r\nجام شراب ، سرچشمه غمها و ميخ شر است .\r\n\r\n","description":"","footnote":"","page_name":" 782 ","page_number":782},
  {"content":"\r\n\r\n\r\nامنيت\r\nامن زمان ، زمان عقل است\r\n\r\nشكر\r\nشكر بر نعمت گذشته ، اقتضاى نعمت جديد مىكند .\r\n\r\nگذشت\r\nسزاوارترين مردم به گذشت ، قادرترين آنها به عقوبت است .\r\n\r\nاعتراف\r\nاعتراف به خطا ، مانع جدايى است .\r\n\r\nدعا ستمديده\r\nاميرى گفته است : دو دعا هستند كه به يكى چنان اميدوارم و از ديگرى چنان ترسانم ، دعاى ستمديده‌اى كه ياريش كنم ، و نفرين مظلومى كه به او ستم كنم .\r\n\r\nنادانى ، اظهار نياز\r\nحكيمى گويد : در دو جا اگر درمانده شدم معذور نيستم ، روبرو شدن با نادان ، اظهار نياز .\r\n\r\nثروت و فقر\r\nحكيمى گويد : دو عده در عذاب مساوى هستند . ثروتمندى كه دنيا به او رو آورده و او مشغول و غمبار دنيا و خاطرش ناآرام است . فقيرى كه دنيا از او دور شده و او با حسرت به دنيا مىنگرد و راهى براى رسيدن به آن ندارد .\r\n\r\nعصبانيت\r\nآغاز عصبانيت ، جنون و پايان آن پشيمانى است .\r\n\r\nصبر\r\nمصيبت به صبر ، بزرگترين دو مصيبت است .\r\n* صبر بر مصيبت ، مصيبت كسى است كه بدان خشنود است .\r\n\r\nامهال نه اهمال\r\nخدا به گنهكار مهلت مىدهد ولى اهمال و سستى نمىكند .\r\n\r\nسخن اشتباه\r\nاشتباه در سخن چون آبله صورت است\r\n\r\n","description":"","footnote":"","page_name":" 783 ","page_number":783},
  {"content":"\r\n\r\n\r\nزبان\r\nزبان كم جرم و پرگناه است .\r\n\r\nضرب المَثل\r\nحرارت از آتش چيزى نمىكاهد .\r\n\r\nسخن اشتباه\r\nحكيمى شنيد كه كسى سخن مىگويد و اشتباه مىكند ، به وى گفت : براى كلام تو خاموشى بر سخن گفتن فضيلت دارد .\r\n\r\nسخن چينى\r\nكسى به حكيمى گفت : فلان شخص در باره‌ى تو چنين و چنان گفت . حكيم گفت : به چيزهايى با من روبرو شدى كه من از روبرو شدن به آنها شرم دارم .\r\n\r\nتهديد بى جا\r\nخليفه‌اى به عاملش نوشت : بپرهيز از اينكه گنهكار را به بيش از گناهش وعده عذاب دهى ، كه اگر وعده را عملى كنى گناه كرده‌اى و اگر عملى نكنى دروغ گفته‌اى .\r\n\r\nضعف انسان\r\nافلاطون گويد : دليل ضعف انسان اين است كه از جايى كه نمىداند نعمتش ، و از جايى كه انتظار نداشت ، مصيبتش مىرسد .\r\n\r\nعجله يا دقت\r\nهمچنين گويد : دنبال سرعت كار نباش ، دنبال كار نيك باش . مردم نمىپرسند چه‌وقت تمام شد ، مردم انتظار كار خوب و صحيح مىبرند .\r\n\r\nوفاى به عهد\r\nباز گويد : وقتى به وعده‌ات وفا كردى ، دو فضيلت را احراز كرده‌اى ، عمل نيك ، صداقت .\r\n\r\nسنگ قبر\r\nابن خلكان در تاريخش مىنويسد : زمخشرى هنگام مرگ وصيت كرده‌بود كه دو بيت ذيل را بر سنگ قبرش نقش زنند . خدايا در خانه‌ى قبر مهمان بر توأم . هر كريمى از مهمان خود پذيرايى مىكند ، با گناهان بسيار به حضور تو آمده‌ام و جز بزرگوار از گناه بزرگ نمىگذرد .\r\n الهى لقد اصبحت ضيفك فى الثرى * و للضيف حق عند كل كريم \r\n\r\n","description":"","footnote":"","page_name":" 784 ","page_number":784},
  {"content":"\r\n\r\n فهب لى ذنوبى فى قراى فانها * عظيم و لا تقرى لغير العظيم \r\nممكن است كه اين دو بيت از خود زمخشرى باشد .\r\n\r\nعقل و دانش\r\nابن مقفع و خليل دوست داشتند با همديگر ديدارى داشته‌باشند ، تا اينكه در مكه همديگر را ديدند و سه روز با هم بودند . وقت جدايى به ابن‌مقفع گفتند : خليل را چگونه ديدى ؟ گفت : مرديست كه عقل او بيش از دانش اوست . از خليل پرسيدند : ابن‌مقفع را چگونه ديدى ؟ گفت : مرديست كه دانش او بيش از عقل اوست .\r\n\r\nخليل و ابن‌مقفع\r\nمورخان مىگويند : هر دو قضاوت بيجايى داشتند ، خليل زمان مرگش زاهدترين مردم در دنيا بود ، ابن‌مقفع علاقه‌ى بسيارى به دنيا داشت . منصور او را به بدترين شكل به قتل رسانيد .\r\n\r\nدانش و تقوا\r\nگفته‌اند : با تقوا و دانش بر دشمن چيره شو ، جوانمرد دو چيز ديگرى را مانند دانش و تقوادر كنار هم قرار نمىدهد .\r\n عدوك بالتقى والعلم فاقهر * فانت بذا و ذاك عليه تقوى\r\nو ما قرن الفتى شيئاً بشىء * كمثل العلم يقرنه بتقوى \r\nسعدى\r\n ديبا نتوان بافت از اين پشم كه رشتيم * خرما نتوان خورد از اين خار كه كشتيم \r\n گر خواجه شفاعت نكند روز قيامت * شايد كه زمشاطه نرنجيم كه زشتيم \r\n\r\nاعضاى بدن و اعمال\r\nبزرگى گفته است هرگاه عمل آدمى قلبى باشد ، اعضا در استراحت افتد . منظور اين جمله اين است كه اعضاى انسان به‌خاطر اعمال نيك ، آسايش بدست مىآورد و نيز وظايف بدنى مورد توجه بدن هستند ولى اعضا تصرف در آنها نمىكنند بلكه از انجام آنها لذت مىبرد .\r\n\r\nاثر نماز\r\nدر كتاب عوالى اللئالى آمده‌است : پيامبر خدا صلى الله عليه و آله مىفرمايد : وقتى زمان انجام واجبى فرا رسد ، فرشته‌اى زير عرش الهى صدا زند اى مردم آماده آتشى باشيد كه خود بر پشت خويش افروخته‌ايد ، آن را با نمازتان خاموش كنيد .\r\n\r\n","description":"","footnote":"","page_name":" 785 ","page_number":785},
  {"content":"\r\n\r\n\r\nخمول\r\nهمچنين پيامبر خدا مىفرمايد : خداوند انسانهاى منزوى و پرهيزكار و نيكوكار خود را دوست مىدارد . آنان كه اگر نبودند ، جستجو نمىشوند و اگر بودند شناخته شده نيستند .\r\n\r\nسختى دانش\r\nسقراط مىگويد : هركس بر سختى دانش صبر نكند ، بر شقاوت نادانى صبر مىكند .\r\n\r\nفالوده\r\nيكى از ياران پيامبر براى او فالوده آورد . پيامبر مقدارى از آن ميل كرد و فرمود : اى بنده‌ى خدا ، اين طعام را از چه فراهم مىكنند ؟ صحابى گفت : پدر و مادرم فدايت باد روغن و عسل را در قابلمه سنگى قرار مىدهيم و بر آتش مىگذاريم سپس اندكى نشاسته به آن مخلوط كرده و تفت مىدهيم . به اين صورت درمىآيد . پيامبر فرمود : طعامى گوارا است .\r\n\r\nعذر و رضا\r\nحكيمى گويد : هركس با عذرخواهى در برابر تو اظهار فروتنى مىكند ، با رضايت از او بر وى برترى جوى .\r\n\r\nترس\r\nهركس از بالا دست بترسد ، زيردست از او مىترسد .\r\n\r\nپند\r\nهركه پند نپذيرد مورد پند قرار مىگيرد .\r\n\r\nعصبانيت\r\nهركس به آسانى خشمگين شود ، به آسانى خشنود گردد .\r\n\r\nبخشش\r\nهر كس نيكويى كند ، بخشش به مردم داشته‌باشد ، آقا شده‌است .\r\n\r\nآتش آخرت\r\nدر اتاقى كه امام زين‌العابدين عليه السلام در حال نماز بود ، آتش سوزى رخ داد . مىگفتند اى پسر رسول خدا ، آتش ، آتش ! اما امام سر از سجود برنداشت تا آتش خاموش شد . يكى از دوستانش گفت : چه باعث شد از آتش نترسى ؟ فرمود : آتش آخرت .\r\n\r\nانفاق امام سجاد عليه السلام\r\nهرگاه فقيرى بر امام زين‌العابدين عليه السلام وارد مىشد ، مىفرمود : آفرين بر كسىكه توشه‌ى\r\n\r\n","description":"","footnote":"","page_name":" 786 ","page_number":786},
  {"content":"\r\n\r\nمرا تا آخرت مىبرد .\r\nوى شبانه كيسه‌ى نان بر دوش مىگرفت و براى فقراى مدينه مىبرد و صدقه مىداد و مىفرمود : صدقه مخفيانه ، غضب خدا را فرو مىنشاند . وقتى از دنيا رفت و او را غسل دادند ، آثار حمل كيسه‌ها بر دوش او بود . وى در هر شبانه روز هزار ركعت نماز مىگذارد . چون صبح شده بود بيهوش بر زمين افتاده بود و باد بدن لاغرش را مانند سنبله حركت مىداد .\r\n\r\nشروط تفسير قرآن\r\nغزالى در يكى از نامه‌هايش مىنويسد : واجب است هركس قصد تفسير قرآن را دارد ، در هفت جهت ذيل دقت كند :\r\n1 - لغت و جوهره لفظ .\r\n2 - استعارات و كنايات .\r\n3 - نحو .\r\n4 - واژه‌هاى مفرد و جملات و احوال آنها بنابر آنچه در دانش معانى آمده‌است .\r\n5 - امثال و محاورات عرب .\r\n6 - رمز فلاسفه الهى .\r\n7 - ديدگاه صوفيان و مراتب آنان .\r\nگويند\r\n زتو هركه دور ماند چه كند چه چاره سازد * چه عمل بدست گيرد به چه پاى بست باشد \r\nنيكى\r\n اى زتو قوت بيان نطق سخن سراى را * وى زتو عقده‌هابدل عقل گره گشاى را\r\nدر طلب تو چون كند طى مكان عشق دل * همسفرى كجا رسد عقل شكسته پاى را\r\nمحمل راه عشق را دل ز فغان دراى شد * هرزه دراى نشنود بانگ چنين دراى را\r\nچون زجهان برون بود ساقى مجلس بقا * نام چرا كسى برد جام جهان نماى را\r\nكام مرا مده دگر ذوق ز لذت جهان * تا نكند دل آرزو زهر شكر نماى را\r\nنيكى اگر برد كسى پى بطريق بندگى * سجده شكر كم بود تا به ابد خداى را \r\nگويند\r\n ملك تقويم بر كف از پى تقطيع پيراهن * اجل پنجه مهيا كرده از بهر گريبانش \r\n\r\n","description":"","footnote":"","page_name":" 787 ","page_number":787},
  {"content":"\r\n\r\n\r\nمرگ ، پند\r\nكسى كه اوقاتش را به بطالت مىگذراند و لحظات زندگى را به نادانى و جهالت سپرى مىكند ، سزاوار است كه بر خود بسيار بگريد ، و از خدايى كه او را مهلت داده شرمگين باشد ، پس عجبا از مطلوبى كه از دست داده كه بايد آن را بيابد و رحمتى كه يافته و ترديدى در نابودى خود ندارد .\r\nبه خدا مرگ ، خبرى را كه در انتظار ماست ، تصديق مىكند و تغيير احوال را اطلاع مىدهد ، و بين ما صدا مىزند : وقت كوچ است و دسته‌اى در پى دسته‌ى ديگر در حال كوچ هستند . پيداست ما براى موقعيتى در حركت هستيم كه و بال آن بسيار عظيم و اضطراب آن زياد است و به وضوح حال آن نمايان مىگردد و انسان مىگويد : چه شده‌است ؟ در آن روز اعضاى بدن مىلرزند و گواهى مىدهند . آنجا تمام راهها بر فراريان بسته شده و چشم حيله‌گران از حيله‌گرى كور شده‌است و آرزوى آرزوداران به يأس منجر شده و تمام جهانيان حاصل تلاش خود را مىيابند . حال چرا قلب مردم خاشع نمىشود ؟ و چرا چشمها اشك خود را جارى نمىكنند .\r\nخدايا ! در آن مقام ما را استوارى بخش ، و خطاها را محو كن و ما را از كسانى قرار ده كه از بهترين ابزار بهره گرفته‌اند و شب و روز بر از دست رفته‌هاى خود گريسته‌اند . خدايا يقين ما را به معاد اضافه فرما و ميزان اعمال ما را به حسنات سنگين‌تر گردان . و ما را از حسرت و ندامت بزرگ برهان . و آسايش قيامت را به ما بچشاى كه تو شنونده‌ى دعا و لطف كننده‌ى هر آن چيزى كه بخواهى ، هستى .\r\n\r\nدنيا و آخرت\r\nبراى دنياى خود به قدرى كه در آن هستى تلاش كن و براى آخرت خود به قدرى كه در آن هستى تلاش نما و براى خدا به قدر نيازت كار كن و براى آتش به اندازه‌اى كه در آن توان صبر دارى كار كن .\r\nشاعر عجم\r\n بكوش تا به كف آرى كليد گنج هنر * كه بىطلب نتوان يافت گوهر مقصود\r\nبر آستان ارادت كه سر نهاد تنى * كه لطف دوست برويش دريچه‌اى نشود \r\nعطار\r\n اى كه بر خوان خدا نان ميخورى * وينهمه فرمان شيطان ميبرى \r\n\r\n","description":"","footnote":"","page_name":" 788 ","page_number":788},
  {"content":"\r\n\r\n ديوت از ره برد لا حوليت نيست * وز مسلمانى بجز قوليت نيست\r\nرهروان رفتند و تو درمانده‌اى * حلقه بر در زن كه بس وامانده‌اى\r\nگر ندارى شاديى از وصل يار * خيز بارى ماتم هجران بدار\r\nاى سرا و باغ تو زندان تو * خانمان تو بلاى جان تو\r\nدر غم دنيا گرفتار آمدى * خاك بر فرقت كه مردار آمدى\r\nچشم همت برگشا و ره ببين * پس قدم در ره نه و درگه ببين\r\nدستها اول زخود كوتاه كن * بعد از آن مردانه عزم راه كن \r\n از قدم تا فرق نعمتهاى اوست * عرض كن بر خويش نعمتهاى دوست\r\nتا بدانى كز كه دور افتاده‌اى * وز جدايى چه صبور افتاده‌اى\r\nگر تو مرد زاهدى شب زنده باش * بندگى كن تا بروز و بنده باش\r\nور تو مرد عاشقى رو شرم دار * خواب را با ديده‌ى عاشق چكار\r\nچون نه اينى و نه آن اى بىفروغ * پس مزن در عشق ما لاف دروغ \r\nگويند\r\n ما شرمسار مانده ز تقصيرهاى خويش * لطف تو خود نمىنگرد خوب و زشت ما \r\n\r\nدنيا\r\nامام على عليه السلام مىفرمايد : هركس دوست دارد فردا زندگى كند ، آرزو دارد هميشه زندگى كند و كسىكه آرزو دارد هميشه زندگى كند ، قلب وى سخت شده و به دنيا رغبت مىورزد و از نعمتى كه نزد پروردگارش دارد ، چشم مىپوشد .\r\n* امام همچنين مىفرمايد : خدا رحمت كند كسانى كه دنيا نزد آنها وديعه است . آنان دنيا را به كسانى كه به آنها اطمينان دارند مىسپارند و خود سبكبال كوچ مىكنند .\r\n\r\nدعا\r\nخداى متعال به داود عليه السلام فرمود : مرا در سختىهايت ياد كن تا تو را در راحتىهايت اجابت كنم .\r\n\r\nنفاق\r\nدر حديث آمده‌است : مؤمن به خواسته‌ى اهل و عيال خود غذا مىخورد و منافق اهل خود را با خواسته‌هايش مىبلعد .\r\n\r\n","description":"","footnote":"","page_name":" 789 ","page_number":789},
  {"content":"\r\n\r\n\r\nعفت و شكر\r\nامام على عليه السلام مىفرمايد : عفت ، زينت فقر است و شكر زينت ثروت .\r\n\r\nتقوا\r\nهمچنين مىفرمايد : بپرهيز از اينكه خدا تو را در حال گناه ببيند و زمان اطاعت نبيند و به اين سبب از زيانكاران باشى . چون توانى يافتى در طاعت خدا آن را مصرف نما و چون ضعيف شدى ، از نافرمانى خدا هم ضعيف شو .\r\n\r\nارزش انسان ، همت\r\nهمچنين مىفرمايد : ارزش آدمى به اندازه همت اوست . صداقت او به اندازه جوانمردى اوست ، شجاعت او به اندازه الفت او و پاكدامنى وى به اندازه غيرت اوست .\r\n\r\nابن‌قريه\r\nابن قِرِّيه در قدرت حافظه ضرب المثل بود . قِرِّيه مادر وى است كه به معناى چينه‌دان پرنده مىباشد ؛ نام وى ايوب است . وى بسيارى از كتاب‌هاى گذشتگان را به عربى درآورده‌است . ابن‌قريه ، به‌دست حجاج كشته شد .\r\nگويند\r\n خوش كردى اى حبيب كه آتش زدى بدل * كاين داغ بر جراحت ما سودمند بود \r\n\r\nنابغه جعدى\r\nوى شاعر دوران جاهليت و اسلام بود . يكصد و هشتاد سال عمر كرد و در اصفهان از دنيا رفت او قصيده‌اى در حضور پيامبر اسلام سروده‌است كه در آن مىگويد :\r\n بلغنا السماء جوداً او مجداً و سودداً * و انا لنرجو فوق ذلك مظهراً \r\nپيامبر به او فرمود : اى ابوليلى اميدوارى تا كجا برسى ؟ گفت : تا بهشت ، پيامبر فرمود : بلى انشاءاللَّه مىرسى .\r\nوى وقتى دو بيتى ذيل را نزد پيامبر قرائت كرد :\r\n و لا خير فى حلم اذا لم يكن له * بواد تحمى صفوة ان تكدرا\r\nو لا خير فى جهل اذا لم يكن له * حليم اذا ما اورد الامر اصدرا \r\nدر بردبارى و صبرى كه محبت كننده‌اى نباشد تا كدر شده را صاف كند ، خيرى نيست .\r\nدر جهالتى كه بردبارى نباشد تا وارد شده را خارج كند ، خيرى نيست .\r\nپيامبر به او فرمود : خدا دهانت را نشكند .\r\n\r\n","description":"","footnote":"","page_name":" 790 ","page_number":790},
  {"content":"\r\n\r\nوى دندانى زيبا داشت . هر وقت دندانش مىافتاد ، باز دندانى سبز مىشد . او خلفا را يكى پس از ديگرى ديده‌است و آنان او را احترام مىكردند و جايزه مىدادند . نابغه تا روزگار ابن‌زبير بوده‌است .\r\n\r\nذات نحيين\r\nنام وى سلمى است و دختر تعار خثعميه است . داستان مشهورى دارد . مردى كه حكايت او را مشهور ساخت ، خوات بن جبير است ، كه در جنگ بدر حضور داشته و در سال چهلم از دنيا رفته است .\r\n\r\nلبيد\r\nاز شاعران نامدار عرب است ، كه جاهليت و اسلام را درك كرده‌است . مردى بخشنده بوده و عمرى طولانى داشت و در سال چهلم از دنيا رفت . وقتى عمر او به صد و ده سالگى رسيده بود ، گفت : هركس به صد سالگى برسد و به ده سال آن را تكميل كند ، سختى خواهد ديد .\r\n اليس فى مئة قد عاشها رجل * و فى تكامل عشر بعدها عسر \r\nوقتى از صد و ده گذشت گفت : از زندگى و طول آن خسته شدم ، نيز از پرسش مردم كه مىگويند حال لبيد چگونه است ؟\r\n و لقد سمئت من الحياة و طولها * و سؤال هذا الناس كيف لبيد \r\n\r\nحطيئه\r\nحطيئه ، سراينده‌اى مشهور از عرب است كه در سال پنجاه و نه از دنيا رفته است . جوزى مىگويد : قرائن گواهى دادند كه حطيئه پس از پيامبر اسلام مسلمان شده‌است . به همين خاطر بين صحابه از او اسمى نمىبرند و نيز از كسانى كه به حضور پيامبر رسيده‌اند ، شمرده نمىشود . حطيئه در هجو يد طولانى داشت . وى مادر ، عمو ، دايى و نيز خودش را هجو كرده‌است . ابن‌جوزى اشعار هجو او را در تاريخ خود آورده‌است .\r\nوى زبرقان بن بدر را هجو كرد و گفت : از اظهار كرم دست بردار كه تو بهره‌اى از آن نبرده‌اى ، به جاى خود بنشين كه تو خوراننده و پوشاننده‌اى .\r\n دع المكارم لا تنهص لبغيتها * واقعد فانك انت الطاعم الكاسى \r\nزبرقان به عمر شكايت كرد . عمر گفت : هجايى نمىبينم ، خشنود نيستى خوراننده و پوشاننده باشى ؟ عمر ، حسان بن ثابت را خواست و از او پرسيد آيا در اين بيت هجايى است ؟\r\n\r\n","description":"","footnote":"","page_name":" 791 ","page_number":791},
  {"content":"\r\n\r\nحسان گفت : او را هجا نكرده ولى نجاست بر او ريخته‌است . عمر دستور زندانى كردن حطيئه را داد و به او گفت : اى خبيث ! تو را از هتك حرمت آبروى مسلمان باز مىدارم . او مدتى در زندان بود تا عمروعاص شفاعتش كرد و آزاد شد . عمر از او پيمان گرفت كه مردم را هجو نكند .\r\n\r\nمؤمن محاربى\r\nمحاربى از شاعران خوش ذوق بود و در زمان مهدى عباسى زندگى مىكرد . اين شعر از اوست : اى كسانى كه در قضاوت بر ما ستم روا مىداريد و در حالى كه گناه ستم از ديگر گناهان بيشتر است . ما به غير شما به كسى توجه نداريم ولى اگر ستم روا داريد ، به سوى شما مىگريزيم .\r\n يا جائرين علينا فى حكومتهم * والجور اعظم ما يؤتى و يرتكب\r\nلسنا الى غيركم منكم نفر اذا * جرتم و لكن اليكم منكم الهرب \r\n\r\nعدى بن حاتم\r\nعدى فرزند حاتم ، سخاوتمند مشهور عرب است وى در سال 68 هجرى ، در يكصد و بيست سالگى از دنيا رفته است . عدى در جنگ جمل و صفين در خدمت امام على عليه السلام بوده‌است . او مانند پدرش بخشنده بود . وى براى مورچگان نان ريز مىكرد و مىگفت همسايگان ما هستند .\r\n\r\nابوالمجن ثقفى\r\nابوالمجن از ياران پيامبر صلى الله عليه و آله است . وى شخصى شجاع ، مورد توجه و بزرگوار ، ولى شرابخوار بود ، عمر او را هشت بار حد زد . در قادسيه دلاورانه جنگيد ، امير سپاه گفت : ديگر حد در باره‌ى تو جارى نمىكنم . وى نيز گفت : من ديگر شراب نمىخورم ؛ شراب مىخورم كه حد جارى كنيد ، و پس از آن ديگر شراب نخورد . وى گفته است : هر وقت از دنيا رفتم مرا در كنار درخت مو به خاك بسپاريد تا پس از مرگم استخوانهايم از ريشه‌ى مو سيراب شود .\r\nمرا در بيابان به خاك نسپاريد ، مىترسم از ريشه‌ى درخت مو بهره‌مند نشوم .\r\n اذا مت فادفنى الى جنب كرمه * تروى عظامى بعد موتى عروقها\r\nو لا تدفننى فى الفلاة فاننى * اخاف اذا ما مت ان لا اذوقها \r\nدر كتاب استيعاب آمده‌است كه : هيثم بن عدى گمان كرده كه قبر او در آذربايجان يا اطراف گرگان است . بر قبر او سه درخت انگور سبز شده‌است و انگور داده و بر او سايه\r\n\r\n","description":"","footnote":"","page_name":" 792 ","page_number":792},
  {"content":"\r\n\r\nافكنده‌است .\r\nاين صحيح است من قبر او را در تبريز زيارت كرده‌ام . قبر او در دو فرسخى شهر تبريز در ساحل رودخانه‌اى است كه آن را در آنجا شوراب گويند . اهل شهر از زيارت آن ابا ندارند و يكى از تفرجگاه‌هاى آنهاست .\r\n\r\nمعاويه\r\nوقتى بيمارى معاويه شدت گرفت و مردم در باره‌ى مرگ او سخن مىراندند ، معاويه دستور داد كه چشمانش را سرمه كشند ، و سر و صورتش را روغن مالى كنند . صورت او برق مىزد ، وى دستور داد او را بنشانند و بار عام دهند . مردم به عيادت وى آمدند . كسى نفهميد او در حال احتضار است جز يكى از فرزندان امام على عليه السلام .\r\nمعاويه گفت : چابكى من براى شماتت گران است ، مىخواستم ثابت كنم كه در برابر حيله روزگار ضعفى ندارم .\r\n و تجلدى لشامتين اريهم * انى لريب الدهر لا اتضعضع \r\nسيد علوى گفت : وقتى مرگ چنگال‌هاى خود را بر تو فرو كند ، هيچ تعويذى تو را چاره نيست .\r\n و اذا المنية انشبت اظفارها * الفيت كل تميمة لا تنفع \r\nمردم از جواب او متعجب شدند و معاويه همان روز از دنيا رفت .\r\n\r\nثروت و فقر\r\nحكيمى گويد : دو عده در عذاب مساوى هستند . ثروتمندى كه دنيا به او رو آورده و فقيرى كه دنيا از او دور شده‌است .\r\n\r\nمغز و حكومت\r\nدر ذريعه راغب آمده‌است : محل قوه‌ى تفكر انسان ، وسط مغز است و به منزله‌ى پادشاه مىباشد . كه در وسط مملكت ، پايتخت خود را قرار مىدهد . محل قوه‌ى خيال ، اول مغز است كه به مثابه نامه رسان سلطان مىباشد . محل قوه‌ى حافظه ، آخر مغز است كه به منزله‌ى خزانه دار شاه است . قوه‌ى ناطقه به جاى مترجم شاه و حواس به منزله‌ى جاسوسان و صاحبان رسانه‌ها و اخبار است . آنان هر چيزى كه مىشنوند به نامه‌رسان شاه اطلاع مىدهند و او زوائد را جدا كرده و خلاصه‌ى آنها را به اطلاع شاه مىرساند . شاه نفع و ضرر اخبار را بررسى و به خزانه دار مىدهد .\r\n\r\n","description":"","footnote":"","page_name":" 793 ","page_number":793},
  {"content":"\r\n\r\nگويند\r\n پروانه كه سوخت زآتش خنجر شمع * آن عاشق بىقرار غم پرور شمع \r\n مىخواست نهان زچشم غيرش سازد * زان بال گشود و گشت گرد سر شمع \r\nگويند\r\n اين يك نفس كه بوى تو گل مىتوان شنيد * بيرون مرو زباغ كه فرصت غنيمت است \r\n*\r\n تا درين گله گوسفندى هست * ننشيند فلك ز قصابى \r\nگويند\r\n حفظ ناموس تو منظور است مىدانى تو هم * ورنه صد تقريب خوب از بهر رسواييم هست \r\n\r\nبيمارى جسم\r\nچشم ابوذر درد گرفت ، يكى از دوستانش گفت : چرا مداوا نمىكنى ؟ ابوذر گفت : من از مداواى چشم فارغ شده‌ام . گفتند : چرا دعا نمىكنى تا خدا عافيت دهد ؟ گفت : خواسته‌هاى مهم‌ترى از خدا دارم .\r\n\r\nاحتضار ابن‌مبارك\r\nعبداللَّه مبارك در حال احتضار بود ، نگاهى به آسمان كرد و خنديد و گفت : عمل كنندگان بايد چنين كار كنند . ( مثل هذا فليعمل العاملون ) .\r\nگويند\r\n با بوالهوس از پاكى دامان تو گفتم * تا باز به دنبال تو بيهوده نگردد \r\n\r\nسكوت\r\nاسطرخس حكيم همواره در سكوت بود . علت سكوتش را پرسيدند . گفت : آن مقدار كه از سخن گفتن پشيمانم از سكوت پشيمان نيستم .\r\n\r\nشكر بى جا\r\nحكيمى گويد : اگر كسى بدون جهت از تو سپاسگزارى كند ، مطمئن باش اگر نعمتى به او برسانى كفران خواهد كرد .\r\n\r\nخمول\r\nحكيمى گويد : انزوا از مردم جز از سه كس پسنديده نيست . سلطان براى تدبير امور ،\r\n\r\n","description":"","footnote":"","page_name":" 794 ","page_number":794},
  {"content":"\r\n\r\nحكيم براى استنباط حكمت ، عابد براى مناجات با خدا .\r\n\r\nطبقات عارفان\r\nمؤلف منازل السائرين مىنويسد : اصحاب سرّ ، آنانى هستند كه دور از مردم بوده و اين خبر در باره‌ى آنان است . برترين بندگان نزد خدا ، انسانهاى مخفى و با تقوا هستند ، ( احب العباد الى اللَّه الاخفياء الاتقياء ) . اين دسته به سه گروه تقسيم مىشوند .\r\nدسته اول صاحبان همت عالى هستند . بىريا بوده ، راهشان صحيح است و كسى از رسم آنها با خبر نيست . انگشت نما نيستند و در هر كجا كه باشند ذخائر گنجينه‌ى خدا مىباشند .\r\nدسته دوم : به كارى اشاره مىكنند ولى خود در آن نيستند . توريه مىكنند و نظرشان چيز ديگر است . افراد را به كارى مىخوانند و خودشان در پى كار ديگرند . غيرت شديد آنها را واداشته كه در خفا زندگى كنند . ادبشان آنها را حفظ كرده و در مسير هدايت هستند .\r\nطبقه‌ى سوم : كسانى هستند كه خدا آنها را ناپيدا كرده‌است و آنها را به شكلى نمايان كرده كه از درك حالت خود غافل هستند . و توان مشاهده آنچه كه در آن قرار گرفته‌اند را ندارند . كه حكايت از صحت مقام آنهاست از خود پنهان شده‌اند و حتى با نيت صادق و محبت خالص مبدأ هستى از آنها پوشيده مانده‌است . شوقى در وجود آنها ايجاد شده كه نمىتوانند بفهمند چه كسى قلب آنان را شعله ور گردانيده‌است . اين مرتبه از رقيق‌ترين مراتب اهل ولايت است .\r\n\r\nثروتمند\r\nحكيمى گويد : ثروتمندان سفيه همانند بزها و آهوهايى هستند كه پشم آنها از دُرّ است و نيز چون خرهايى هستند كه پالان آنها برد يمنى است .\r\n\r\nزبان\r\nحكيمى گويد : اگر انسان زبان حرف زدن نداشت ، چون چهارپاى از كار افتاده يا عكس بر ديوار بود .\r\n\r\nهمت\r\nهمچنين گويد : عزت به همت عالى است نه به استخوان پوسيده .\r\n\r\nنادانى\r\nهمچنين گويد : جهالتى كه نگهدار آدمى باشد بهتر از دانشى است كه انسان نگهدار آن شود .\r\n\r\n","description":"","footnote":"","page_name":" 795 ","page_number":795},
  {"content":"\r\n\r\n\r\nكبر در خردسالى\r\nكسى كه در خردسالى جايى بنشيند كه دوست دارد ، در بزرگسالى جايى مىنشيند كه دوست ندارد .\r\n\r\nلبيك\r\nسفيان بن عينيه مىگويد : امام سجاد عليه السلام در سفر حج وقتى لباس احرام پوشيد و خواست لبيك بگويد ، رنگ صورتش زرد شد و لرزه‌اى بر اندامش افتاد و توان گفتن لبيك نداشت ، به او گفته شد چرا لبيك نمىگويى ، فرمود : مىترسم در پاسخ من بگويد چه لبيكى .\r\n\r\nدنيا\r\nبشتاب ، بشتاب ، دنيا خانه‌ى كسى نيست ، وقتى آدمى بر اسب خود سوار است و آن را مىجهاند در درياى خواسته‌هايش فرو رفته است . مرگ را ناديده مىگيرد ، دستورهاى داده شده به او را ناديده مىگيرد . در آن هنگام ، دست روزگار ثروتش را از وى مىستاند و هرچه به او داده از او مىگيرد . غم بزرگى بر او مىگذارد و بار ناتوانى را بر او تحميل مىكند و او را بر مركب چوبين سوار مىكند . خويش و بيگانه او را بر دوش كشند و به ديار مردگان و جاى آفت‌ها برند . خدايا ما را از خواب غفلت و جهالت بيدار كن و از درد تنبلى و بطالت نجات ده و دل‌هاى ما را از تعلق به غير خودت پيراسته ساز ، و ما را از كسانى قرار ده كه آنها را دوست دارى و آنان تو را دوست دارند . و سياهى قلب ما را به نور هدايت خودت ببر و ما را از كسانى قرار ده كه به آنان رو كرده‌اى و آنان از غير تو روى برگردانده‌اند .\r\nعطار\r\n راه دور است اى پسر هشيار باش * خواب با گور افكن و بيدار باش\r\nكار آسان نيست بر درگاه او * خاك مىبايد شدن در راه او\r\nنيست اين وادى چنين سهل اى سليم * سهل پندارى تو از جهل اى لئيم\r\nتو همين دانى كه اين بازار عشق * هست چون بازار بغداد و دمشق\r\nبرق استغنا چنين آتش فروخت * كز تف آن جمله‌ى عالم بسوخت\r\nصد هزاران خلق در زنار شد * تا كه عيسى محرم اسرار شد\r\nصد هزاران طفل سر ببريده شد * تا كليم اللَّه صاحب ديده شد\r\nصد هزاران جان و دل تاراج رفت * تا محمد يك شبى معراج رفت\r\nمىجهد از بىنيازى صرصرى * مىزند درهم به يك دم عالمى \r\n\r\n","description":"","footnote":"","page_name":" 796 ","page_number":796},
  {"content":"\r\n\r\n بى نيازى بين و استغنا نگر * خواه مطرب باش خواهى نوحه‌گر \r\n\r\nانكار نكردن شنيده‌هاى عارفان\r\nشيخ در اشارات گويد : وقتى به تو خبر رسيد كه از عارفى كارى يا حركتى خارج از طاقت مثل او انجام داده‌است ، به درستى آن اعتراف كن ، چرا كه ممكن است در اثر پذيرش آن از اسباب طبيعى آن برخوردار شوى .\r\nسپس مىنويسد : وقتى به تو خبر رسيد عارفى از غيب خبر مىدهد ، ايمان به خبر او براى تو سنگين نباشد ، چرا كه اين مطلب علل طبيعى خاص دارد ، شيخ اين مسئله را مفصل توضيح داده‌است .\r\n\r\nرسول باطنى و ظاهرى\r\nخدا براى مردم دو فرستاده دارد ، يكى از درون كه همان عقل است و ديگرى از بيرون كه پيامبر است .\r\nانسان به وسيله رسول باطنى ، صحت ادعاى رسول بيرونى را تأييد مىكند . عقل جلودار است و شريعت نگه دار .\r\nمعقولات همانند داروهايى هستند كه براى عافيت يافتن از آنها بهره برده مىشود .\r\nشرعيات همانند غذاهايى هستند كه براى بقاء سلامتى از آنها استفاده مىشود . همانطور كه جسم تا بيمار است از غذا بهره نمىبرد ، بلكه خوراكيها به او ضرر مىرسانند ، هركس بيمار نفس باشد بهره‌اى از شنيدن قرآن كه موضوع شرعيات است نمىبرد ، بلكه جه‌بسا براى او مضر باشد . و لذا خدا مىفرمايد :  وَ إِذا ما أُنْزِلَتْ سُورَةٌ فَمِنْهُمْ مَنْ يَقُولُ أَيُّكُمْ زادَتْهُ هذِهِ إِيماناً فَأَمَّا الَّذِينَ آمَنُوا فَزادَتْهُمْ إِيماناً وَ هُمْ يَسْتَبْشِرُونَ   وَ أَمَّا الَّذِينَ فِي قُلُوبِهِمْ مَرَضٌ فَزادَتْهُمْ رِجْساً إِلَى رِجْسِهِمْ وَ ماتُوا وَ هُمْ كافِرُونَ  « 1 »  . \r\n\r\nقلب و اعتقاد\r\nنيز قلب به منزله‌ى مزرعه‌اى براى معتقد است . اعتقاد در اين مزرعه به مثابه‌ى بذر است چه بذر خير باشد يا شر . سخن خدا هم به منزله آبى است كه اين مزرعه را سيرآب مىسازد .\r\nگياهان اين مزرعه به حسب اختلاف بذرشان مختلف است . قرآن نيز اگر بر اعتقاد راسخ در قلب وارد شود ، تأثير آن مختلف است . به‌همين مطلب خداوند متعال اشاره كرده‌است .  وَ فِي \r\n\r\n\r\n","description":"","footnote":"\r\n( 1 ) - توبه ، 124 و 125 .\r\n","page_name":" 797 ","page_number":797},
  {"content":"\r\n\r\n الْأَرْضِ قِطَعٌ مُتَجاوِراتٌ وَ جَنَّاتٌ مِنْ أَعْنابٍ وَ زَرْعٌ وَ نَخِيلٌ صِنْوانٌ وَ غَيْرُ صِنْوانٍ يُسْقى بِماءٍ واحِدٍ وَ نُفَضِّلُ بَعْضَها عَلى بَعْضٍ فِي الْأُكُلِ إِنَّ فِي ذلِكَ لَآياتٍ لِقَوْمٍ يَعْقِلُونَ  « 1 »  ،   وَ الْبَلَدُ الطَّيِّبُ يَخْرُجُ نَباتُهُ بِإِذْنِ رَبِّهِ وَ الَّذِي خَبُثَ لا يَخْرُجُ إِلَّا نَكِداً كَذلِكَ نُصَرِّفُ الْآياتِ لِقَوْمٍ يَشْكُرُونَ  « 2 »\r\n\r\nطلب حق\r\nنويسنده منازل السائرين در مقدمه‌ى كتابش مىنويسد : در باره‌ى دخول در غربت ، حديثى از حمزة بن محمد بن عبداللَّه الحسنى از ابوالقاسم عبدالواحد بن احمد هاشمى صوفى از ابا عبداللَّه العلان بن زيد دينورى صوفى در بصره از جعفربن خلدى صوفى از جنيد از سرى از معروف كرخى از امام صادق ، از امام باقر ، از امام سجاد ، از على بن ابيطالب عليهما السلام از پيامبر صلى الله عليه و آله نقل كرده‌است كه فرمود : طلب حق غربت است يعنى طالب حق چون كسى است كه در غربت است .\r\n\r\nدنيا\r\nكافى در باب حب دنيا و حرص بر آن حديثى طولانى آورده‌است كه : عيسى عليه السلام بر قريه‌اى گذشت كه مردم آنجا و همه‌ى پرندگان و چهارپايانشان مرده بودند . فرمود : اين مردم با هم از خشم خدا مرده‌اند كه اگر تك تك مىمردند ، يكديگر را دفن مىكردند . حواريين از پيامبر خواستند آنها را زنده كند تا از كارهايشان خبر دهند . عيسى عليه السلام خدا را خواست و خدا در پاسخ او فرمود : كنار آن سرزمين برو و مردگان را بخوان ، عيسى عليه السلام بر جايى مشرف به همان سرزمين رفت و گفت : اى مردم اين قريه ! يكى پاسخ داد : بلى اى روح و كلمه‌ى خدا . عيسى فرمود : واى بر شما كار شما چه بوده‌است ؟ آن مرد گفت : ما طاغوت را مىپرستيديم و عاشق دنيا بوديم ، ترسمان اندك بود و آرزويمان دراز . در لهو و لعب روزگار به غفلت مىگذرانديم .\r\nعيسى فرمود : علاقه شما به دنيا چقدر بود ؟ گفت : مانند علاقه بچه به مادرش . دنيا به ما رو مىآورد مسرور بوديم و اگر پشت مىكرد گريه مىكرديم و حزين بوديم . فرمود : عبادت طاغوت شما چگونه بود ؟ گفت : ما از اهل گناه اطاعت مىكرديم . حديث طولانى است من به قدر نياز از آن نقل كردم .\r\n\r\n\r\n","description":"","footnote":"\r\n( 1 ) - رعد ، 4 .\r\n( 2 ) - اعراف ، 58 .\r\n","page_name":" 798 ","page_number":798},
  {"content":"\r\n\r\n\r\nفلسفه\r\nاميرالمؤمنين على عليه السلام در باره‌ى احبار و علماء يهودى گويد : هركس طبعش معتدل باشد ، مزاجش صاف است . هركس ، مزاجش صاف باشد اثر نفس در آن قوت دارد . و هركس اثر نفس در وى قوى باشد به مراتب بالا ارتقا مىيابد و هركس چنين باشد به اخلاق نفسانى متخلق شده و موجوديت انسانى مىيابد و از حالت موجودى كه حيوان است خارج مىشود ، وى در باب فرشتگان وارد مىشود و تغيير حالت نمىدهد . يهودى گفت : اللَّه اكبر ! اى على بن ابى طالب ، همه‌ى فلسفه را آوردى .\r\n\r\nشاهد اعمال\r\nمردى به شبلى گفت : مرا سفارشى بنما . شبلى گفت : تو را سفارش مىكنم به شعر شاعر كه گويد : وقتى به سرزمين قبيله آمدى ، از مخالفت بپرهيز ، كه چشمى موكل توست و چون تو بخواهى او نمىخواهد .\r\n قالوا توقى الديار الحى ان لهم * عينا عليك اذا ما نمت لم تنم \r\nدر تلويحات مىگويد : بدان كه چشم‌هايى از ملكوت تو را مىبينند .\r\n\r\nناسزا\r\nيكى از پيامبران از پروردگارش خواست كه زبان بدگويان را از وى بازدارد ، خدا به او وحى رسانيد : اين خصلت را به خودم ندادم چگونه به تو دهم .\r\n\r\nحق نفس و بدن\r\nنفس آدمى در بدن چون والى شهر است و قوه‌ها و اعضاى بدن همانند ياران آن والى هستند . عقل نيز چون وزير والى است . شهوت عبدى بدكار است كه در پى خوشحالى است .\r\nاين عبد به صورت نصيحت كننده‌اى بر والى وارد مىشود ، نصيحت او كه چون نيش عقرب است و در برابر تدبير وزير مىباشد و لحظه‌اى از مخالفت با وزير دست برنمى دارد . هرگاه والى با وزير خود مشورت كند ، وزير را مسلط بر اين عبد قرار مىدهد تا عبد مرئوس باشد ، نه رييس و فرمان‌بر باشد نه مدير و امور شهر به خوبى اداره مىشود . نفس نيز در اداره امور هرگاه از عقل مدد جويد و مسلط بر شهوت باشد ، امورش به اصلاح بگذرد و در غير اين صورت فاسد شود خدا نيز ما را از پيروى از هواها بازداشته‌است و مىفرمايد :  وَ لا تَتَّبِعِ الْهَوى \r\n\r\n","description":"","footnote":"","page_name":" 799 ","page_number":799},
  {"content":"\r\n\r\n فَيُضِلَّكَ عَنْ سَبِيلِ اللَّهِ  « 1 »  . \r\nو نيز مىفرمايد :  أَ فَرَأَيْتَ مَنِ اتَّخَذَ إِلهَهُ هَواهُ وَ أَضَلَّهُ اللَّهُ عَلى عِلْمٍ  « 2 »  . \r\nو نيز مىفرمايد :   وَ أَمَّا مَنْ خافَ مَقامَ رَبِّهِ وَ نَهَى النَّفْسَ عَنِ الْهَوى فَإِنَّ الْجَنَّةَ هِيَ الْمَأْوى   « 3 »   .  \r\nو آيات ديگر .\r\n\r\nمباهات خدا\r\nو يكى از بزرگان گويد : وقتى سيرت مؤمن با صورت او همراه باشد ، خداوند به ملائكش مباهات كند .\r\n\r\nگريه شبانه\r\nعارفى گويد : چه كسى است كه مرا به گريه شبانه بخواند ، تا روز را بسيار بخندم .\r\n\r\nامانت دارى\r\nعارفى گويد : خدايا با مردم امانت دارى كردم و با تو خيانت ورزيدم .\r\n\r\nدانشمندان قشرى\r\nدر شرح مثنوى پيش از داستان مرغابى كه جوجه‌ى مرغى را تربيت مىكند ، آمده‌است :\r\nزمخشرى با غزالى ملاقات كرد و چيزى از كشاف به او عرضه نمود . غزالى خواند و گفت : تو از علماء قشرى هستى ، زمخشرى افتخار مىكرد كه غزالى او را عالم دانسته‌است .\r\nيكى از فاضلان گفته است كه اين قصه صحيح نيست چون زمخشرى پس از غزالى بوده و آن دو معاصر نيستند . من مىگويم آنچه از تاريخ بدست مىآيد اين است كه وفات غزالى در سال 505 بوده و وفات زمخشرى در سال 538 بوده‌است ، وفات غزالى 33 سال پيش از زمخشرى بوده و اين مىرساند كه منافاتى در هم زمان بودن آنها نيست . « 4 »\r\n\r\nموسى و يوسف عليه السلام\r\nدر كشاف ذيل تفسير سوره انعام آمده‌است : حضرت موسى عليه السلام چهارصد سال پس از\r\n\r\n\r\n","description":"","footnote":"\r\n( 1 ) - ص ، 26 .\r\n( 2 ) - جاثيه ، 23 .\r\n( 3 ) - نازعات ، 40 و 41 .\r\n( 4 ) - ساعدى در ترجمه‌اش از كشكول مىنويسد : زمخشرى متولد 467 است و غزالى در سال 505 از دنيا رفته و زمخشرى در آن سال 38 ساله بوده‌است ، وى تفسيرش را در سال 525 يعنى بيست سال پس از مرگ غزالى نوشته لذا اين تفسير به اطلاع غزالى نرسيده‌است .\r\n","page_name":" 800 ","page_number":800},
  {"content":"\r\n\r\nرحلت يوسف عليه السلام وارد مصر شده‌است .\r\n\r\nجواب نامه\r\nدر كتاب كافى از امام صادق عليه السلام آمده‌است كه : جواب نامه چون جواب سلام واجب است .\r\n\r\nنامه\r\nدر همان كتاب آمده‌است كه امام صادق عليه السلام فرمود : ديدار دوستان در شهر با زيارت و در سفر با نامه‌نگارى انجام مىپذيرد .\r\nسعدى\r\n ترا عشق همچون خودى زاب و گل * ربايد همى صبر و آرام دل\r\nبه بيداريش فتنه بر خط و خال * بخواب اندرش پاى بند خيال\r\nبصدقش چنان سر نهى بر قدم * كه بينى جهان بىوجودش عدم \r\n دگر با كست بر نيايد نفس * كه با او نماند دگر جاى كس\r\nتو گويى به چشم اندرش منزل است * و گر ديده بر هم نهى بر دلست\r\nنه انديشه از كس كه رسوا شوى * نه قوت كه يكدم شكيبا شوى\r\nوگر جان بخواهد بلب بر نهى * وگر تيغ بر سر نهد سر نهى\r\nچه عشقى كه بنياد آن بر هواست * چنين فتنه‌انگيز و فرمانرواست\r\nعجب دارى از سالكان طريق * كه باشند در بحر معنى غريق\r\nزسوداى جانان بجان مشتعل * بذكر حبيب از جهان مشتغل\r\nبه ياد حق از خلق بگريخته * چنان مست ساقى كه مى ريخته\r\nنشايد بدارو دوا كردشان * كه كس مطلع نيست بر دردشان\r\nالست از ازل همچنانشان به گوش * بفرياد قالوا بلى در خروش\r\nگروهى عمل دار عزلت نشين * قدمهاى خاكى دم آتشين\r\nبه‌يك نعره كوهى زجا بركنند * به يك ناله شهرى زهم برزنند\r\nچو بادند پنهان و چالاك روى * چو سنگند خاموش و تسبيح گوى\r\nسحرها بگريند چندانكه آب * فرو شويد از ديده‌شان كحل خواب\r\nفرس كشته از بس كه شب رانده‌اند * سحرگه خروشان كه وامانده‌اند\r\nشب و روز در بحر سودا و سوز * ندانند زآشفتگى شب ز روز\r\nچنان فتنه بر چشم صورت نگار * كه با حسن صورت ندارند كار \r\n\r\n","description":"","footnote":"","page_name":" 801 ","page_number":801},
  {"content":"\r\n\r\n ندادند صاحبدلان دل به پوست * وگر ابلهى دار بىمغز اوست\r\nمى از جام وحدت كسى نوش كرد * كه دنيا و عقبى فراموش كرد \r\n\r\nحقيقت بسيطه\r\nفخر رازى در نهايةالعقول مىنويسد : ممكن نيست كسى بتواند حقيقت بسيطه چه به نفسه و چه با امور داخلى يا صفات خارجى را تعريف كند . البته ممكن است با اشاره عقلى يا حسى آن را تعريف نمود . تعريف اشاره عقليه چنين‌است : اگر بخواهيم درد يا خوشى را تعريف كنيم ، نمىتوان بيش از آن حالى كه انسان زنده از درد يا خوشى احساس مىكند ، چيزى بيابيم .\r\nتعريف حقيقت به اشاره حسيه چنين است : ما اگر بخواهيم ماهيت سياه و سفيد را تعريف كنيم ، رنگهاى مخصوصى را مورد اشاره قرار مىدهيم . ولى اشاره زمانى به مشاراليه كمك مىكند كه مشاراليه منحصر به يك فرد باشد . و اگر مشاراليه دو فرد باشد ، معين نمىشود و تميز ممكن نيست .\r\nبنابر آنچه گفته شد ، عارفانى كه غرق در وجود خدا شده‌اند و عقل و قلب و حس آنها توجه به غير خدا ندارد ، از خدا با « هو » اشاره مىكنند . و كسىكه غير از خدا به چيزى ديگر نيز توجه دارد ، كه آنها را اهل نظر مىنامند ، در تعريف خدا به لفظ هو اكتفا نمىكنند ، بلكه به لفظى محتاجند كه خدا را از موجودات ديگر تميز دهد .\r\n\r\nعوالم\r\nاهل عرفان ، كليات عوالم را در چهار عالم مىدانند كه عبارت است از : عالم جبروت ، ملكوت ، غيب ، شهادت .\r\nعالم جبروت كه مراد ذات مقدس خداست و اين واژه از جبر يا اجبر بوده و به معناى اكراه كردن است . در اين صورت وجه مناسب عالم جبروت با خداى متعال اين است كه خدا ، مخلوقان را به پذيرش مقضيات خدايى اجبار كرده‌است . ممكن است از جباره باشد كه درخت خرمايى قد كشيده را گويند كه دست كسى به آن نرسد . در اين صورت وجه مناسب اين است كه عقول مخلوقان از درك ذات خدا عاجز هستند .\r\nعالم ملكوت : از آن به صفات خدا نيز تعبير مىكنند كه به دو بخش ملكوت اعلى و ملكوت ادنى قابل تقسيم است ، ملكوت اعلى به خلايق مرتبط نيست و حكايت از سيطره خداوند بر همه‌ى مخلوقان مىنمايد . ملكوت ادنى متعلق به مخلوقان است و حكايت از تصرف خدا در\r\n\r\n","description":"","footnote":"","page_name":" 802 ","page_number":802},
  {"content":"\r\n\r\nمخلوقان مىنمايد  . فَسُبْحانَ الَّذِي بِيَدِهِ مَلَكُوتُ كُلِّ شَيْءٍ وَ إِلَيْهِ تُرْجَعُونَ  « 1 »  . \r\nعالم غيب : عالم مخلوقانى است كه از چشم ما غايب هستند .\r\nعالم شهادت : عالم مخلوقانى است كه براى ما محسوس هستند .\r\nدر بيان موقعيت اسماءاللَّه در اين چهار عالم بايد گفت : از نظر موقعيت اسماء خدا در عالم جبروت و از جنبه‌ى نزولى در عالم ملكوت هستند . نيز از جهت ابداع روحانيات كه به وسيله آنها صورت مىگيرد در مرتبه عالم غيب مىباشند و از آن جهت كه ايجاد كننده حسيات هستند در مرتبه عالم شهادت قرار دارند . و پايين‌تر از آن عالم هم عالمى نيست كه اسماء الهى از عالم شهادت تنزل يابند .\r\n\r\nضرب المَثل\r\nقباله ، شهركى است از شهرهاى يمن . نخستين محلى است كه حجاج والى آنجا شد . وى وقتى به آنجا رسيد از راهنماى قافله پرسيد : قباله كجاست ؟ گفت : پشت اين پشته است .\r\nحجاج گفت : محلى كه پشته كوهى آن را دربرگيرد لياقت والى گرى ما را ندارد . وى از همانجا بازگشت . حرف حجاج بين عرب ضرب المثل شد كه : فلان چيز پست‌تر از قباله براى حجاج است . اهون من قباله على الحجاج .\r\n\r\nبلا ، آمرزش\r\nكافى در باره‌ى عجله در عقوبت گنهكار از امام صادق عليه السلام مىنويسد : خدا اگر خير كسى را بخواهد ، عقوبتش را در دنيا مىخواهد ، و اگر شر كسى را بخواهد ، گناهانش را تا روز قيامت نگه مىدارد .\r\nامام صادق عليه السلام همچنين فرموده‌است : مؤمنى در خواب وحشت زده مىشود ، گناهانش بخشوده مىشود . نيز او كه دچار ضعف مىشود ، گناهانش بخشوده مىشود .\r\nگويند\r\n آن نوع زى كه چون قفست بشكند اجل * تا روضه‌ى جنان نكند روى باز پس \r\n*\r\n\r\n\r\n","description":"","footnote":"\r\n( 1 ) - سپاس خداى كه در دست او ملكوت هر چيزى است و هر چيز به سوى او باز مىگردد . يس ، 83 .\r\n","page_name":" 803 ","page_number":803},
  {"content":"\r\n\r\n شجاع امشب كه وصل دوست دارى جان سپردن به * علاج محنت هجران فردا مردنست امشب \r\n\r\nتفسير آيه كل انسان بامامهم\r\nكشاف در تفسير  يَوْمَ نَدْعُوا كُلَّ أُناسٍ بِإِمامِهِمْ  « 1 » مىگويد : يكى از تازگىهاى تفسير اين است كه امام جمع ام است و مراد آن است كه مردم در قيامت به نام مادرانشان خوانده مىشوند . حكمت آن رعايت حال عيسى و شرافت حسنين عليهما السلام است و نيز تا اينكه فرزندان فحشا رسوا نشوند . من نمىدانم كدام يك از اين دو حرف بدعت است ، اينكه امام جمع ام است و يا اين حكمتى كه بيان شده‌است .\r\n\r\nتفسير يخرون للاذقان\r\nزمخشرى در كشاف در تفسير  يَخِرُّونَ لِلْأَذْقانِ  « 2 » مىگويد : اگر گفته شود : معناى خرور للذقن چيست ؟ گويم : مراد به رو افتادن است . علت اينكه چانه ذكر شده‌است اين است كه نخستين عضوى كه در حال افتادن به رو به زمين مىخورد ، چانه است . به حرف زمخشرى اعتراض شد كه نخستين عضو پيشانى يا بينى است و در كتاب كشف به اين شبهه پاسخ داده‌است كه : اگر ابتداى به رو افتادن منظور باشد ، نخستين عضو چانه است . علاوه اينكه در آيه مبالغه‌ى در خضوع به كار رفته است و آن خاك مال شدن ريش است و چانه كنايه از اين مبالغه است . مضافاً اينكه نخستين عضو بيهوش كه به رو به زمين خورده‌است چانه است .\r\nنويسنده فرائد مىگويد : چون چانه دورترين عضو صورت است كه در حال سجده به زمين مىرسد ، كسىكه چانه‌اش به زمين خورده حتماً پيشانى وى به زمين خورده‌است و لذا اهميت خوردن چانه به زمين از پيشانى بيشتر است . پس از آيه استفاده مىشود كه آنان چنانند كه در سجده حتى چانه را بر زمين مىگذارند .\r\nبيضاوى گويد : آنان صورتهايشان را به‌خاطر تعظيم امر الهى و يا شكر رسيدن وعده‌اش ، بر زمين مىاندازند . و اينكه چانه ذكر شده‌است به اين جهت است كه نخستين عضو سجده كننده‌است كه به زمين مىرسد ، لام هم لام اختصاص است .\r\n\r\n\r\n","description":"","footnote":"\r\n( 1 ) - اسراء ، 71 .\r\n( 2 ) - همان ، 107 .\r\n","page_name":" 804 ","page_number":804},
  {"content":"\r\n\r\nسعدى\r\n جهان متفق بر الهيتش * فرو مانده در كنه ماهيتش\r\nبشر ماوراى جلالش نيافت * بصر منتهاى كمالش نيافت\r\nنه بر اوج ذاتش پرد مرغ وهم * نه در ذيل وصفش رسد دست فهم\r\nدر اين ورطه كشتى فرو شد هزار * كه پيدا نشد تخته‌اى بر لب آب ( در كنار )\r\nچه شبها نشستم در اين سير گم * كه دهشت گرفت آستينم كه قم\r\nمحيطست علم ملك بر بسيط * قياس تو بر وى نگردد محيط\r\nنه ادراك بر كنه ذاتش رسد * نه فكرت بغور صفاتش رسد\r\nكه خاصان درين ره فرس رانده‌اند * بلا احصى از تك فرو مانده‌اند\r\nنه هر جاى مركب توان تاختن * كه جاجا سپر بايد انداختن\r\nاگر سالكى محرم راز گشت * نه بندند به روى در بازگشت\r\nكسى را درين بزم ساغر دهند * كه داروى بيهوشيش در دهند\r\nكسى ره سوى گنج قارون نبرد * وگر برد ره باز بيرون نبرد\r\nنديدم در اين موج درياى خون * كز و كس ببر دست كشتى برون\r\nاگر طالبى كاين زمين طى كنى * نخست اسب باز آمدن پى كنى \r\n*\r\n همه بضاعت خود عرضه مىكنند آنجا * قبول حضرت حق تا كدام خواهد بود \r\n*\r\n سخن ماند از عاقلان يادگار * زسعدى همين يك سخن گوشدار\r\nگنهكار انديشه‌ناك از خداى * بسى بهتر از عابد خود نماى \r\n\r\nهمنشينى\r\nدر نهج‌البلاغه آمده‌است : معاشرت كنيد با مردم به گونه‌اى كه اگر مرديد بر شما بگريند و اگر زنده مانديد فريفته شما باشند .\r\n\r\nمعامله با خدا\r\nنيز اميرالمؤمنين عليه السلام فرموده‌است : هركه با خدا معامله كند از معامله زيان نبرد و سود مىبرد .\r\n\r\n","description":"","footnote":"","page_name":" 805 ","page_number":805},
  {"content":"\r\n\r\n\r\nتلاش\r\nهمچنين فرموده‌است كسى به آنچه نزد خداست نرسد مگر با چشم بينا و نفس كوشا .\r\n\r\nانفاق\r\nهمچنين فرموده‌است : بخشنده زير بار خواهندگان خواهد رفت و انسان بىخير مطيع كسى نخواهد شد .\r\n\r\nذلت نفس\r\nهمچنين فرموده‌است : واى بر كسىكه بين عزت نفس و ذلت حاجت واقع شود .\r\n\r\nخشم خدا\r\nهمچنين فرموده‌است : واى بر كسىكه بين خشم خدا و شماتت مخلوق قرار گيرد .\r\n\r\nآرزو\r\nهمچنين فرموده‌است : آرزوها متعلق به ثروتها هستند .\r\n\r\nهمنشينى\r\nهمچنين فرموده‌است : اديب با غير مثل خود مجالست نمىكند .\r\n\r\nدوست\r\nهمچنين فرموده‌است : چه بسيار مگس‌هايى كه اطراف پوست حيوانى جمع شده‌اند .\r\n\r\nريا\r\nهمچنين فرموده‌است : چه بسيار عقاب‌هايى كه به صورت مرغ خانگى هستند .\r\n\r\nنامه\r\nهمچنين فرموده‌است : چه بسيار نامه‌اى كه از گستاخى نويسنده‌اش حكايت مىكند .\r\n\r\nغم\r\nهمچنين مىفرمايد : چه بسا غمها با غمهاى ديگر معطر شوند .\r\n\r\nعجله\r\nهمچنين فرموده‌است : وقتى سختى بر تو پيش آمد و راه چاره‌اى نيافتى ، بيتابى نكن و اگر راه كارى داشتى ، اظهار عجز ننما .\r\n\r\nامراض و دارو\r\nهمچنين فرموده‌است : داروهاى دنيا توان دفع سمهاى دنيا را ندارند . نسيم دنيا سمها را نمىتواند از بين ببرد .\r\n\r\n","description":"","footnote":"","page_name":" 806 ","page_number":806},
  {"content":"\r\n\r\n\r\nحادثه ناگهانى\r\nهمچنين فرموده‌است : بدترين حادثه‌ها ، حوادثى است كه بدون انتظار بيايند .\r\n\r\nآداب غذا خوردن\r\nهمچنين فرموده‌است : برخى باديه نشينان گويند : با بسم اللَّه سفره را پهن و با الحمدلله جمع كن .\r\n\r\nدوست ، سفره\r\nهمچنين فرموده‌است : حضور در سر سفره بدور از دوستان خوشايند نيست .\r\n\r\nپيشگيرى\r\nهمچنين فرموده‌است : چه بسا لقمه‌اى از لقمه‌ها جلوگيرى كند .\r\n\r\nروزى\r\nمردى از كثرت نان خور خود نزد زاهدى شكايت برد . زاهد به وى گفت : هر كدام روزى وى با خداست ، او را بفرست كه من روزيش دهم .\r\n* مردى كه همواره با چهارپايش نزد ابن‌سيرين مىآمد ، يك بار بدون چهارپا به ديدارسيرين آمد . ابن‌سيرين به وى گفت : چهارپايت كجاست ؟ گفت : چون نمىتوانستم اداره‌اش كنم ، آن را فروختم . ابن‌سيرين گفت : گمان مىكنى : روزى وى در اختيار تو بوده‌است ؟\r\n\r\nفرصت\r\nاز انوشيروان پرسيدند : بزرگترين معصيت‌ها ، كدام است ؟ گفت : اينكه بتوانى كارى نيك انجام دهى ولى با اين دست و آن دست كردن ، انجام آن را از دست بدهى .\r\n\r\nصداى رحمت ، رعد و برق\r\nدر دوران خلافت سليمان بن عبدالملك ، روزى عمربن عبدالعزيز نزد سليمان بود ؛ كه صداى رعدى آمد و سليمان سر خود را بر قربوس زين اسب گذاشت . عمر گفت : اين صداى رحمت خداست كه چنين مىترساند ، چه رسد به صداى غضب او .\r\n\r\nترس\r\nعارفى گويد : اگر به تو گفتند كه : آيا از خدا مىترسى ؟ ساكت باش . چرا كه اگر بگويى نه كافر شده‌اى و اگر بگويى آرى دروغ گفته‌اى .\r\n\r\n","description":"","footnote":"","page_name":" 807 ","page_number":807},
  {"content":"\r\n\r\n\r\nلذتهاى دنيا و آخرت\r\nانسانها در لذت مختلف هستند . بچه را نگاه كن ، در آغاز به راه افتادنش كه تا حدودى قوه تميز دارد ، از بازى لذت مىبرد و هيچ چيزى نزد او از بازى كردن لذيذتر نيست . پس از اين سن از كارهاى بيهوده چون لباس رنگى و مركب لذت بخش لذت مىبرد ، در اين سن بازى كردن كسرشأن محسوب مىشود . پس از اين سن ، نوبت به زر و زيور و علاقه به همسر و منزل و كلفت پيدا مىكند و اينها را لذيذ مىشمارد و غير اينها را پوچ مىانگارد . پس از اين سن نوبت لذت رياست و نيز ثروت و فخر فروشى به ياران و مريدان مىرسد . اين آخرين لذتهاى دنياست و خدا در قرآن به‌همين ترتيب اشاره مىكند كه :  أَنَّمَا الْحَياةُ الدُّنْيا لَعِبٌ وَ لَهْوٌ وَ زِينَةٌ وَ تَفاخُرٌ بَيْنَكُمْ وَ تَكاثُرٌ فِي الْأَمْوالِ وَ الْأَوْلادِ .  « 1 »\r\nپس از اين سن ، نوبت لذت علم به خدا و تقرب و محبت او و انجام وظايف عبادى و ترويج روح مناجات است و با اين حال تمام لذت‌هاى گذشته تحقير مىشود و حتى آدمى متعجب مىگردد از كسانى كه آنها را لذت مىشمارند .\r\nنكته ديگر آنكه : چنانچه بهشت خانه لذت‌ها است و چون لذتها به اعتبار اختلاف انسان‌ها مختلف است ، لذتهاى بهشت چنانچه در كتاب‌هاى آسمانى و صاحبان شرايع بيان كرده‌اند ، به گونه‌هاى مختلفى درآمده‌است ، تا هر صفتى به آنچه لايق بر حال خود وى است برسد . چرا كه هر گروهى به آنچه نزد وى است خوشحال و مردم دشمنان جهل خود مىباشند .\r\n\r\nانفاق\r\nابوسليمان داروانى گويد : من لقمه‌اى را كه به يكى از دوستانم بخورانم ، مزه‌اش را در دهان خود احساس مىكنم .\r\n\r\nدوست\r\nابراهيم ادهم عازم بيت‌المقدس بود . در راه مردى به او رسيد و گفت : مىخواهم در طول مسير با تو باشم . ابراهيم گفت : به شرطى بخشى از آنچه دارى ملك من نمايى . وى نپذيرفت . ابراهيم گفت : متعجب شدم از اينكه راست گفته‌باشى .\r\n\r\n\r\n","description":"","footnote":"\r\n( 1 ) - حديد ، 20 .\r\n","page_name":" 808 ","page_number":808},
  {"content":"\r\n\r\n\r\nدنيا\r\nپيامبر خدا در خطبه‌اى فرمود : اى مردم روزها سپرى مىشود ، عمرها پايان مىپذيرد ، بدنها در خاك كهنه مىشود . شب و روز چون چهارپايان در پى يكديگرند . هر چيز دورى را نزديك مىسازند و هر چيز نو را كهنه مىسازند . در اين بين بندگان راستين خدا سرگرم خواسته‌هاى نفس مىباشند و به انجام كارهاى نيك و ماندگار اقدام مىكنند .\r\n\r\nامتحان\r\nابليس به حضرت عيسى عليه السلام رسيد و گفت : مگر نه اين است كه مىگويى : جز آنچه خدا مقرر فرمود ، بهره‌اى ندارم ؟ عيسى فرمود : بلى . گفت : خود را از اين كوه به پايين پرتاب كن ، اگر قرار باشد زنده بمانى ، مىمانى . عيسى فرمود : اى مطرود از رحمت خدا ، خدا بايد بندگانش را بيازمايد نه اينكه بندگان او را آزمايش كنند .\r\nمىگويم : اين مناظره را محقق رومى آورده‌است و گفته بين امام على عليه السلام و يكى از يهوديان اتفاق افتاده‌است .\r\n\r\nپارسايى\r\nعارفى در راه خود به عده‌اى رسيد كه گفتند : اينان زاهد هستند ، عارف گفت : دنيا اين قدر ارزش ندارد تا اگر كسى از وى چشم پوشيد قابل ستايش باشد .\r\n\r\nمرگ\r\nگفته‌اند : چيزى پيش از مرگ سخت‌تر از مرگ و چيزى پس از مرگ آسان‌تر از آن نيست .\r\n\r\nبيان حكمت\r\nبه حكيمى گفتند : مردم فلان شهر حرف تو را نپذيرفتند . گفت : بر من واجب نبود كه حرف مرا بپذيرند ، بر من واجب بود حرف درست بزنم .\r\n\r\nخوشى ، روزى ، همنشينى\r\nاز باديه نشينى پرسيدند : خوشحالى در چيست ؟ گفت : انسان در شهر زندگى خود به قدر مخارجش ثروتمند باشد و با دوستانش نشست و برخاست نمايد .\r\n\r\nپند ، چاپلوسى\r\nحكيمى گويد : آدمى عاقل نيست مگر اينكه خوارى نزد پند دهنده براى او از چاپلوسى دشمن باطنى بهتر باشد .\r\n\r\n","description":"","footnote":"","page_name":" 809 ","page_number":809},
  {"content":"\r\n\r\n\r\nلذت دنيا\r\nپادشاهى گويد : لذت ما در چيزهايى است كه عموم مردم ندارند .\r\n\r\nبدى در مقابل نيكى\r\nحكيمى گويد : بر نفس خبيث حرام است كه از دنيا برود مگر اينكه به نيكوكارى كه به وى نيكى كرده ، بدى كند .\r\n\r\nعمل براى آخرت\r\nماندن تو منجر به نيستى و نيستى تو منجر به ماندن مىشود . پس از فناء بىقرار ، براى بقاء ماندگار ، توشه برچين و چون انسان كوچ كننده تلاش نما ؛ چرا كه ساربان مرگ زمانى تو را مىخواند كه روزى پس از آن نيست .\r\n\r\nانس با خدا\r\nاگر انس با خدا حاصل شود ، چيز ديگرى براى عاشق جز تنهايى باقى نمىماند ، لذا معاشرت با مردم سينه‌اش را تنگ مىكند . اگر با آنان معاشرت كند مانند انسان تنها است كه با جسم خود در بين جماعتى است و با قلب خود از آنان دور است و هميشه به شيرينى ياد خدا و فكر و انديشه غوطه‌ور است .\r\n\r\nخمول\r\nوقتى ابراهيم ادهم از كوه پايين آمد ، به او گفتند : از كجا آمدى ؟ گفت : از محل انس با خدا .\r\n\r\nانس با خدا\r\nگفته شده چون موسى عليه السلام سخن خدا را شنيد ، تا مدتها هر وقت صداى كسى به گوشش مىرسيد ، حالت غشوه به او دست مىداد . اين حالت به‌خاطر چيزى نبود مگر اينكه عشق موجب حلاوت كلام معشوق مىشود . در اين حالت سخن غير معشوق شيرينى خود را از دل عاشق خارج مىسازد ، بلكه نهايت تنفر را از سخن غير معشوق ايجاد مىكند . پس انس به خدا ملازم وحشت از غير خداست بلكه هر چيزى كه خلوت عاشق با خدا را به هم بزند از سنگين‌ترين چيزها بر قلب است .\r\n\r\nخمول\r\nعبدالواحد مىگويد : به راهبى گذشتم و به او گفتم : از علاقه‌ى تو به تنهايى درشگفتم .\r\nگفت : اى مرد ! اگر شيرينى تنهايى را بچشى از خودت هم به وحشت مىافتى . گفتم : اى راهب ! كمتر بهره‌ات از تنهايى چيست ؟ گفت : آسوده بودن از مدارا با مردم و ايمن بودن از\r\n\r\n","description":"","footnote":"","page_name":" 810 ","page_number":810},
  {"content":"\r\n\r\nآزار آنان . گفتم : اى راهب ! كى بنده شيرينى انس با خدا را مىچشد ؟ گفت : وقتى عشق به خدا پاكيزه شده و معامله با خدا خالص از هر چيزى باشد . گفتم : كى محبت پاكيزه مىشود ؟\r\nگفت : وقتى همت جمع شده و منحصر در طاعت خدا شود .\r\n\r\nوطن ، دوست\r\nبهترين سرزمين‌ها ، زمينى است كه آدمى به آن تعلق خاطر پيدا كرده‌باشد . سوراخ سوزن با دوستان ، ميدان است .\r\n و اطيب الارض ما للنفس فيه هوى * سم الخياط مع الاحباب ميدان \r\n\r\nخليفة اللَّه\r\nامام على عليه السلام مىفرمايد : گروهى كه دانش آنها را به حقيقت رسانده و با روح يقين همنوا بوده و آنچه را كه اشراف ، سخت تصور كرده‌اند بر آنان ساده بوده و با آنچه نادانان از آن وحشت داشته‌اند مأنوس شده ، با بدنهايشان همراه دنيا ولى روح آنان به ملاء اعلى متعلق بوده‌است . آنان جانشينان خدا بر زمين و مبلغان دين خدايند .\r\n\r\nبهره از داشت ها\r\nامام همچنين مىفرمايد : از سلامتى براى بيمارى خود ، از جوانى براى پيرى خود ، از آسايش براى زمان مشغول بودن خود ، از زندگى براى مرگ خود بهره بگير تو نمىدانى فردا به چه نامى خوانده مىشوى .\r\n\r\nياد مرگ\r\nابن عباس مىگويد : رسول خدا صلى الله عليه و آله مىفرمايد : نابود كننده‌ى خوشىها را خيلى ياد كنيد ، چرا كه اگر در تنگى زندگى آن را ياد كنيد دشوارى آن را براى شما آسان مىسازد و شما از آن خشنود شده و پاداش مىبريد .\r\nنيز اگر در وسعت زندگى آن را ياد كنيد ، ثروت را مبغوض شما قرار مىدهد و ثروت خود را ذخيره خود مىنمايند . چرا كه مرگ قطع كننده آرزو است و شب نزديك كننده آرزو است و آدمى بين دو روز است ؛ روزى كه گذشت و كارش شماره شده و پايان يافته و روزى كه باقى مانده و نمىداند به آن مىرسد يا نه ؟ انسان هنگام مرگ و در دل خاك پاداش اعمالش و بىنيازى به آنچه كه به جا گذاشته مىبيند ، شايد از راه باطل آن را جمع كرده‌باشد يا حقى را منع كرده‌باشد .\r\n\r\n","description":"","footnote":"","page_name":" 811 ","page_number":811},
  {"content":"\r\n\r\n\r\nخطبه همام\r\nاز خطبه‌هاى امام عليه السلام كه در آن صفات و روحيات و اعمال پرهيزگاران را به وضوح شرح مىدهد ، خطبه همام است . يكى از ياران امير مؤمنان عليه السلام به نام همام كه مردى عابد و پرهيزكار بود به امام عرض كرد ؛ اى امير مؤمنان ! پرهيزكاران را برايم آن چنان توصيف كن كه گويا آنان را با چشم مىنگرم !\r\nامام در پاسخش درنگ فرمود : آنگاه فرمود : اى همام از خدا بترس و نيكى كن كه خداوند با كسانى است كه تقوا پيشه كنند و با كسانى كه نيكوكارند .\r\nولى همام به اين مقدار قانع نشد و در اين باره اصرار ورزيد تا اينكه امام تصميم گرفت صفات متقين را مشروحاً برايش بازگو كند .\r\nامام خداى را ستايش و ثنا نمود و بر پيامبرش درود فرستاد . سپس فرمود :\r\nاما بعد : خداوند سبحان مخلوق را آفريد در حالى كه از اطاعتش بىنياز و از معصيت آنان ايمن بود . زيرا نه نافرمانى گناهكاران به او زيان مىرساند و نه اطاعت مطيعان به او نفعى مىبخشد . روزى و معيشت آنان را بينشان تقسيم كرد و هر كدام را در دنيا به جاى خويش قرار داد .\r\nاما پرهيزكاران در دنيا داراى اين صفات برجسته‌اند : گفتارشان راست ؛ پوشش آنان ميانه روى ، و راه رفتنشان تواضع و فروتنى است . چشمان خويش را از آنچه خداوند بر آنها تحريم نموده ، پوشيده‌اند و گوش‌هاى خود را وقف شنيدن علم و دانش سودمند ساخته‌اند . در بلا و آسايش حالشان يكسان است و تحولات آنها را دگرگون نمىسازد و اگر نبود اجل و سرآمد معينى كه خداوند بر آنها مقرر داشت ، روح آنان حتى يك چشم بر هم زدن از شوق پاداش و از ترس كيفر در جسمشان قرار نمىگرفت . خالق و آفريدگار در روح و جانشان بزرگ جلوه كرده به‌همين جهت غير خداوند در نظرشان كوچك است . آنها به كسى مىمانند كه بهشت را با چشم ديده و در آن متنعم است و همچون كسى هستند كه آتش دوزخ را مشاهده كرده و در آن معذب است . قلبشان پر از اندوه‌است و انسان‌ها از شرشان در امان هستند ، بدنهايشان لاغر بوده و نيازمندى هايشان اندك است . ارواحشان عفيف و پاك است ، براى مدتى كوتاه در اين جهان صبر و استقامت ورزيدند و راحتى بس طولانى بدست آوردند .\r\nتجارتى است پر سود كه پروردگارشان برايشان فراهم ساخته‌است ، دنيا با جلوه‌گرىهايش خواست آنها را بفريبد ولى آنها فريبش را نخوردند و آن را نخواستند ، دنيا با لذاتش آنها را\r\n\r\n","description":"","footnote":"","page_name":" 812 ","page_number":812},
  {"content":"\r\n\r\nاسير خود ساخت ولى آنها با فداكارى ، خويشتن را آزاد ساختند .\r\nپرهيزكاران همواره در شب بر پا ايستاده‌اند ، قرآن را شمرده و با تدبر تلاوت مىكنند ، با آن جان خويش را محزون مىسازند و داروى درد خود را از آن مىگيرند ، هرگاه به آيه‌اى برسند كه در آن تشويق باشد با علاقه‌ى فراوان به آن روى آورند و روح و جانشان با شوق بسيار در آن خيره شود ، و آن را همواره نصب العين خود مىسازند ؛ و هرگاه به آيه‌اى برخورد كنند كه در آن بيم باشد ، گوشهاى دل خويش را براى شنيدن آن باز مىكنند ، و صداى ناله و به هم خوردن زبانه‌هاى آتش با آن وضع مهيبش در درون گوششان طنين انداز است ؛ آنها در پيشگاه خدا به ركوع مىروند و جبين و دست و پا به هنگام سجده بر خاك مىسايند ، و از او آزادى خويش را از آتش جهنم درخواست مىكنند .\r\nو اما در روز دانشمندانى بردبار ، و نيكوكارانى با تقوا هستند ، ترس و خوف بدنهاى آنها را همچون چوبه‌ى تيرى لاغر ساخته‌است ، چنان كه ناظران ، آنها را بيمار مىپندارند ولى هيچ بيمارى در وجودشان نيست بيخبران مىپندارند آنها ديوانه‌اند در حالى كه انديشه اى بس بزرگ آنان را به اين وضع درآورده‌است .\r\nاز اعمال اندك خويش خشنود نيستند و اعمال فراوان خود را زياد نمىبينند . آنان خويش را متهم مىسازند و از كردار خود خوفناكند . هرگاه يكى از آنها ستوده شود از آن چه در باره‌اش گفته شده در هراس مىافتد و مىگويد : من از ديگران نسبت به خود آگاهترم و پروردگارم به اعمالم از من آگاهتر است . مىگويد بار پروردگارا ما را در گناهانى كه به ما نسبت مىدهند مؤاخذه مفرما و نسبت به نيكىهايى كه در باره‌ى ما گمان مىبرند ما را از آن برتر قرار ده ! و گناهانى را كه نمىدانند بيامرز .\r\nنيز از نشانه‌هاى آنان اين است : در دين نيرومند ، نرمخو و دورانديش ، با ايمانى سرشار از يقين ، حريص در كسب دانش ، داراى علم توأم با حلم ، ميانه‌رو در حال غنى ، در عبادت خاشع ، در عين تهى دستى آراسته ، در شدائد بردبار ، طالب حلال ، در راه هدايت با نشاط ، از طمع دور .\r\nاعمال نيك را انجام مىدهد ولى بازهم ترسان است ، روز را شام مىسازد و همّ او سپاسگزارى است ، شب را به روز مىآورد و تمام فكرش ياد خداست ، مىخوابد ولى ترسان است و برمىخيزد شادمان است ، ترس او از غفلت و شادمانى او به‌خاطر فضل و رحمتى است كه به او رسيده است . هرگاه نفس او در انجام وظائفى كه خوش ندارد سركشى كند ، او\r\n\r\n","description":"","footnote":"","page_name":" 813 ","page_number":813},
  {"content":"\r\n\r\nهم از آنچه دوست دارد محرومش مىسازد .\r\nروشنى چشمش در چيزى است كه زوال در آن راه ندارد ، و بىعلاقگى و زهدش در چيزى است كه باقى نمىماند ، علم و حلم را به هم آميخته و گفتار را با كردار هماهنگ ساخته آرزويش را نزديك مىبينى ، لغزشش را كم ، قلبش را خاشع ، نفسش را قانع ، خوراكش را اندك ، امورش را آسان ، دينش را محفوظ ، شهوتش را مرده مىبينى . خشمش را فرو خورده ، همگان به خيرش اميدوار و از شرش در امانند ، اگر در ميان غافلان باشد از ذاكران محسوب مىگردد و اگر در ميان ذاكران باشد از غافلان محسوب نمىشود .\r\nستمكار پشيمان را مىبخشد و به آنكه محرومش ساخته عطا مىكند . با آنكس كه پيوندش را قطع كرده مىپيوندد . از گفتار زشت و ناسزا بر كنار است . گفته‌هايش نرم ، بديهايش پنهان ، و نيكىهايش آشكار است .\r\nنيكىهاى وى رو كرده و شر او رخ برتافته‌است . در شدائد و مشكلات خونسرد و آرام و در برابر ناگوارىها شكيبا و بردبار و در موقع نعمت و راحتى سپاسگزار است . نسبت به‌دشمنش ظلم نمىكند و به‌خاطر دوستى با كسى مرتكب گناه نمىشود . پيش از آنكه شاهد و گواهى بر ضدش اقامه شود ، خود به حق اعتراف مىكند . آنچه را به او سپرده‌اند ضايع نمىكند و آنچه را به او تذكر داده‌اند به فراموشى نمىسپارد . مردم را با نامهاى زشت نمىخواند ، به همسايه‌ها زيان نمىرساند ، مصيبت زده را شماتت نمىكند ، در محيط باطل وارد نمىگردد و از دايره‌ى حق بيرون نمىرود . اگر سكوت كند سكوتش وى را مغموم نمىسازد و اگر بخندد صدايش به قهقهه بلند نمىشود و اگر به او ستمى از دوستان شود صبر مىكند تا خدا انتقام وى را بگيرد .\r\nخود را در سختى قرار مىدهد ولى مردم از دستش درآسايشند . خود را بخاطر آخرت به زحمت مىاندازد و مردم را در راحتى قرار مىدهد . كناره‌گيرى او از كسانى كه دورى مىكند از روى زهد و به‌خاطر پاك ماندن است و معاشرتش با آنان كه نزديكى دارد توأم با مهربانى و نرمش است . دورماندنش از روى تكبر و خود برتر بينى نيست و نزديكيش بخاطر مكر و خدعه نخواهد بود .\r\nراوى مىگويد : هنگامى كه سخن به اينجا رسيد ناگهان همام ناله‌اى از جان بركشيد و روحش همراه آن از كالبدش خارج شد .\r\nامير مؤمنان عليه السلام فرمود : آه ! من از اين پيشامد مىترسيدم .\r\n\r\n","description":"","footnote":"","page_name":" 814 ","page_number":814},
  {"content":"\r\n\r\nسپس فرمود : مواعظ و پند و اندرزهاى رسا به آنان كه اهل موعظه‌اند چنين مىكند .\r\nكسى عرض كرد : پس شما چطور اى امير مؤمنان ؟ يعنى توصيف پرهيزكاران با همام چنين كرد پس خود شما چطور ؟ امام عليه السلام فرمود : واى بر تو ! هر اجلى وقت معينى دارد كه از آن نمىگذرد و سبب مشخصى كه از آن تجاوز نمىكند . آرام باش ديگر چنين سخن مگوى اين حرفى بود كه شيطان بر زبانت نهاد .\r\n\r\nكمال و آسايش\r\nرسيدن به مدارج عالى و عشق به خانواده و وطن دو ضد هستند كه براى كسى در يك جا جمع نشوند . اگر طالب مدارج عالى هستى ، سختى را بر خود تحميل كن و اگر دنبال خانواده و وطن هستى ، ذلت و تن‌پرورى براى خود بخواه .\r\n نيل المعالى و حب الاهل والوطن * ضدان مااجتمعا للمرء فى قرن\r\nان كنت تطلب عزا فادرع تعباً * او فارض بالذل واختر راحة البدن \r\n\r\nخاصيت آهن ربا\r\nدر كتاب انموزج العلوم ، از يكى از عارفان نقل شده كه : علت جذب آهن به وسيله آهن ربا مزاجى است كه در آهن‌ربا وجود دارد . نسبتى كه در آهن‌ربا وجود دارد همان نسبتى است كه در اعداد متحابه وجود دارد ، مزاج يكى بر عدد كم و مزاج ديگرى بر عدد بيشتر است .\r\nمن مىگويم اين تصور لطيف است ولى موافق آزمايشات به عمل آمده نيست . چون ما متوجه شده‌ايم كه آهن‌ربا ، آهن‌رباى ديگر را هم جذب مىكند . ما خودمان يك آهن‌ربا را به چند قسم تقسيم كرده‌ايم و متوجه شديم كه قطعه كوچك جذب قطعه بزرگ مىشود و دو قطعه مساوى جذب هم مىگردند . اين آزمايش ثابت مىكند كه جذب به‌خاطر آنچه گفته‌شد نيست ، چون اجزاء يك آهن‌ربا همديگر را جذب مىكنند .\r\nتصور شده كه علت جذب در آهن‌ربا ، اجزاى عنصرى است كه به فعل و انفعال مىرسند .\r\nاين تصور هم غلط است زيرا اجزاء كوچك هر قدر هم كوچك باشد جذب بزرگ مىشود و اگر چنان بود كه تصور شده مىبايست در تمام اجزاء كوچك حكم جذب وجود نمىداشت .\r\nو بايد دو قطعه مساوى همديگر را جذب نمىكردند . اگر دو عدد مساوى چنين خاصيتى داشته‌باشند محتاج به اعداد متحابه نيستند .\r\n\r\nنكوهش دنيا\r\nپيامبر خدا صلى الله عليه و آله مىفرمايد : دنيا را دشنام ندهيد . دنيا عطيه‌اى نيك براى مؤمن است . وى\r\n\r\n","description":"","footnote":"","page_name":" 815 ","page_number":815},
  {"content":"\r\n\r\nبا سوار شدن بر دنيا به خير رهنمود مىشود و با دنيا از شر دور مىگردد . وقتى بنده‌اى بگويد لعنت خدا بر دنيا ، دنيا مىگويد : لعنت خدا بر هركسى از ما كه نافرمانى خدا مىكند .\r\n\r\nدنيا و آخرت\r\nهمچنين مىفرمايد : تلخى دنيا ، شيرينى آخرت و شيرينى دنيا تلخى آخرت است .\r\n\r\nلباس\r\nامام على عليه السلام مىفرمايد : لباست را كوتاه بدار كه هم بيشتر مىماند و هم موجب تقواى بيشتر است و هم به پاكيزگى و طهارت نزديك‌تر .\r\nگويند\r\n چند باشى زمعاصى مزه كش * توبه هم بىمزه نيست بچش \r\n\r\nتوبه\r\nدل خود را از گناه پاك ساز ، با عزم راستين روبه سوى خدا كن ، اطمينان خود را به او محكم نما ، تصور كن تو بنده‌اى فرارى از مولايى كريم و رحيم و حليم هستى ؛ مولايى كه دوست دارد كه بسوى او باز گردى و از عذابش تو را پناه دهد . او همواره از تو مىخواهد به سوى وى بازگردى و تو دائماً از او روى برمى گردانى . او به تو وعده داده اگر بسوى وى باز گردى و از آنچه هستى جدا شوى از خطاهاى تو چشم پوشى كند . پس برخيز و غسل احتياطى انجام ده و لباس پاكيزه بپوش و نمازهاى واجب را انجام ده و چيزى از نوافل را به دنبال آنها بياور و نمازت را با خضوع و خشوع و حيا و خاكسارى و گريه و اظهار عجز و بيچارگى در جايى كه كسى جز خدا تو را نبيند و صدايت را نشنود ، بجا آور و پس از سلام نماز ، با كمال حزن و اضطراب و اميد به تعقيبات نماز بپرداز . سپس دعاى وارد شده از امام سجاد عليه السلام كه آغاز آن\r\nاللهم يا من برحمته يستغيث المذنبون و يا من الى ذكر احسانه يفزع المضطرون\r\nاست ، بخوان . سپس صورت بر زمين بگذار و مقدارى خاك بر سر خود بريز و صورت خود را كه برترين اعضاى توست با آب چشم و قلب حزين و صداى بلند در خاك فرو كن و بگو : گناه از بنده‌ات بزرگ و عفو از تو نيكو است .\r\nعظم الذنب من عبدك فليحسن العفو من عندك\r\nو اين جمله را تكرار كن و گناهان خود را بشمار و خود را سرزنش كن و پشيمان باش و مدتى طولانى به اين حال باش سپس بايست و دست را بسوى خداى رحيم بلند كن و بگو : خدايا بنده فرارى تو بسوى درگاه تو بازگشته‌است . بنده‌ى گنهكار تو به سازش با تو بازگشته‌است . بنده‌ى گنهكار تو به پوزش خواهى آمده‌است و تو كريم‌ترين كريمان و\r\n\r\n","description":"","footnote":"","page_name":" 816 ","page_number":816},
  {"content":"\r\n\r\nرحيم‌ترين رحيمانى . سپس دعاى امام سجاد در طلب توبه را كه اول آن\r\nاللهم يا من لا يصفه نعت الناعتين\r\nبا اشك جارى بخوان و كوشش در حضور قلب و توجه با تمام وجودت داشته‌باش و گستره‌ى جود و رحمت خدا را احساس كن . سپس سجده نما و با صداى بلند كه جز خدا نشنود ، بسيار گريه و زارى كن . سپس سربردار و اطمينان داشته‌باش كه خدا پذيرفته‌است و خوشحال باش كه به آرزويت رسيده‌اى .\r\n\r\nدوست\r\nاگر دوستى در اين زمانه به تو رو كرد ، مطلوب تو همان است ولى آن دوست كجاست .\r\n و اذا صفا لك من زمانك واحد * فهو المراد و اين ذاك الواحد \r\nنظامى\r\n نظامى كه استاد اين فن ويست * در اين بزمگه شمع روشن ويست\r\nز ويرانه‌اى گنجه شد گنج سنج * رسانيد گنج هنر را به پنج\r\nچو خسرو به آن پنج هم پنجه شد * وزان بازوى فكرتش رنجه شد\r\nكفش بود از آنگونه گوهر تهى * بنا ساخت ليك از در ره دهى\r\nزر از سيم هر چند بهتر بود * بسى كمتر از در و گوهر بود\r\nمن مفلس عور دور از هنر * نه در حقه گوهر نه در صره ذر\r\nدر اين كارگاه فسوس و فسوس * نه مس ساختم پنج گنج فلوس\r\nمن و شرمسارى زده گنجشان * كه اين پنج من هست ده پنجشان \r\nخاقانى\r\n هر لحظه هاتفى به تو آواز مىدهد * كاين دامگه نه جاى امانست الامان\r\nدل دستگاه تست بدست جهان مده * كاين گنج خانه را ندهد كس برايگان\r\nفلسى شمر ممالك اين سبز كارگاه * صفرى شمر فذالك اين تيره خاكدان \r\n\r\nبسمله\r\nبسمله نوزده حرف است ، به وسيله اين نوزده حرف مقدس انسان از شر قواى نوزده گانه بدن چون حواس ظاهرى و باطنى و قواى شهوت و غضب و هفت قوه طبيعى كه سرچشمه شرور و ابزار گناهان است ، نجات مىيابد . به‌همين خاطر است كه خداوند خازنان جهنم را نوزده تن در برابر اين نوزده قوه معين كرده‌است .\r\nو گفته است  عَلَيْها تِسْعَةَ عَشَرَ  . نيز شب و روز بيست و چهار ساعت است ، پنج ساعت آن در\r\n\r\n","description":"","footnote":"","page_name":" 817 ","page_number":817},
  {"content":"\r\n\r\nبرابر نمازهاى پنجگانه و هر ساعت از نوزده ساعت ديگر آن ، در برابر شرى است كه در آن ايجاد مىشود و هر ساعتى از آن ساعات در برابر حرفى از حروف بسمله قرار دارد .\r\n\r\nدانش پزشكى ، بيمارى\r\nدر ملل و نحل آمده‌است كه : واضع دانش طب بقراط بود و انديشمندان پس از وى به عظمت او اعتراف كرده‌اند . روزى بقراط به عيادت بيمارى رفت و گفت : من و تو و بيمارى ، سه تن هستيم ؛ اگر هرچه گفتم انجام دادى من و تو مىمانيم و بيمارى تنها مىشود . معلوم است اگر دوتن با هم متحد باشند بر سومى چيره مىشوند .\r\nاز بقراط سؤال شد كه چرا وقتى آدمى دارو مىخورد ، برافروخته مىشود ؟ گفت : مانند خانه ، چون جارو شود گرد و غبار زياد گردد .\r\nبقراط مىگفت : هر بيمارى را بايد با گياهان سرزمين خودش معالجه كرد ، چرا كه هر طبيعتى از هواى همان طبيعت است و وابسته به غذاى همان جاست .\r\n\r\nثابيه نقاش\r\nدر ملل و نحل آمده‌است كه ثابيه نقاش ماهرى بود . وى بر ديمقراطيس وارد شد و گفت :\r\nخانه‌ات را گچكارى كن تا آن را نقاشى كنم . ديمقراطيس گفت : نقاشى كن تا من گچكارى كنم .\r\n\r\nمرگ\r\nحكيمى گويد : مرگ چون تيرى رها شده به سوى توست و عمر تو به اندازه مسير آن به سوى توست .\r\n\r\nوسط آسمان\r\nزراره از امام باقر عليه السلام از رسول خدا صلى الله عليه و آله نقل كرده‌است كه فرمود : هرگاه خورشيد به وسط آسمان رسيد ، درهاى آسمان و بهشت باز مىشود و دعا به اجابت رسد . خوشا به حال كسى كه در آن وقت از او عمل صالحى بالا رود .\r\n\r\nقرآن\r\nامام على عليه السلام مىفرمايد : خدا بر شما واجباتى مقرر كرده ، آنها را نابود نكنيد . حدودى معين نموده ، به آنها تعدى نكنيد . امورى را بيان نكرده نه اينكه فراموش كرده‌باشد ، آنها را دنبال نكنيد و خود را به زحمت نيندازيد .\r\n\r\n","description":"","footnote":"","page_name":" 818 ","page_number":818},
  {"content":"\r\n\r\n\r\nمكارم اخلاق ، خمول\r\nعارفى گويد : مكارم نيك در چهار خصلت جمع است . سخن اندك ، غذاى اندك ، خواب اندك ، و دورى از مردم .\r\nسبتى گويد : هر وقت همنشين سلاطين شدى لباس حفظ بپوش ؛ چون كور باش و چيزى را نبين و چون بازگشتى لال باش و چيز شنيده را بازگو نكن .\r\n اذا صحبت الملوك فالبس * من التوقى اعز ملبس\r\nو ادخل اذا ما دخلت اعمى * و اخرج اذا ما خرجت اخرس \r\n\r\nضرب المَثل\r\nدر ضرب المثل‌هاى عربى آمده‌است هذاالامر مما تركب له اعجاز الابل ، يعنى اين كارى است كه براى انجام آن بر شتر سوار شوى . ريشه اين مثل اين است كه شخص اسير يا برده بر دنباله حيوان سوار مىشود . اين مطلب را سيد رضى در نهج‌البلاغه آورده‌است زمانى كه فرمايش امام على عليه السلام را نقل مىكند كه مىفرمايد : ما را حقى است اگر داديد فبها و در غير اين صورت متحمل هر زحمتى مىشويم و شب را به پايان مىبريم .\r\nلنا حق فان اعطيناه و الا ركبنا اعجازالابل و ان طال السرى .\r\n\r\nضرب المَثل\r\nدر شرح نهج‌البلاغه ابن‌ابى الحديد در تفسير فرمايش امام على عليه السلام كه مىفرمايد :\r\nو طويت عنها كشحاً\r\n، آمده‌است : اين جمله از آن مثل گرفته شده‌است كه اگر كسى در طرف راست تو باشد مىگويى پهلوى چپ خود را پر كردى اينك به راست متمايل شدى .\r\nفطويت كشحك الايسر فقد ملئت عنه\r\n، كشح به حد وسط خاصره و پهلو گويند . من گمان مىكنم اين جمله براى منظور ديگرى به كار برده مىشود و آن اين است كه : كسىكه خود را گرسنه نموده چنان است كه از پر كردن پهلوى خود اعراض كرده‌باشد و كسىكه غذا بخورد پهلوى خود را سير كرده‌است .\r\nعلى عليه السلام مىفرمايد : من از غذاى خلافت اعراض كردم .\r\nكمال الدين ابن‌ميثم بحرانى نيز مىگويد : امام عليه السلام خلافت را به منزله مأكولى دانسته كه خود را از خوردن آن منع كرده‌باشد . البته گفته شده كه مراد اين جمله اعتراضى است كه اعراض كننده از خود ابراز مىكند .\r\n\r\n","description":"","footnote":"","page_name":" 819 ","page_number":819},
  {"content":"\r\n\r\n\r\nدوست\r\nدر بين دوستان كسى نيست كه در باره‌ى نجد با او سخن بگويم ، صديقى نيست كه حديث نجد را نگه دارد ، خدا گروهى در زير قبه عزت دارد كه در لباس فقر آن را جلال داده‌است .\r\n ما فى الصحاب اخو وجد نطارحه * حديث نجد و لا خل نجاربه\r\nلله تحت قباب العز طائفة * اخقاهم فى لباس الفقر اجلالا \r\n\r\nدنيا ، حرام خوارى\r\nپيامبر خدا صلى الله عليه و آله مىفرمايد : روز قيامت گروهى را مىآورند كه حسناتى به اندازه كوههاى مكه دارند و فرمان مىدهند كه داخل آتش شوند . اصحاب گفتند : اى پيامبر خدا آيا آنان نمازگزار بودند ؟ پيامبر فرمودند : آنان نماز مىگذارند و روزه مىگرفتند و پاسى از شب را بيدار بودند ، ولى وقتى چيزى از دنيا به آنان روى مىآورد ، خود را بر آن مىافكندند .\r\n\r\nوصيت\r\nيكى از گذشتگان گفته است : وصى نفس خود باش و مردم را وصى خود قرار نده ، چگونه مىتوانى آنان را به ضايع كردن وصيت خود ملامت كنى در حالى كه تو در زمان حيات خويش آن را ضايع ساختى .\r\n\r\nواژه ابل\r\nابل ، اسم جمع است و مفرد ندارد . اين واژه مؤنث است چون اسم جمع غير عاقل حتماً مؤنث است . ابل مصغر مىشود و ابَيْلَهْ گفته مىشود .\r\n\r\nعشق\r\nعارفى در صحرا از زنى پرسيد : عشق نزد شما چگونه است ؟ گفت : بزرگ است به حدى كه مخفى نيست . لطيف است به حدى كه ديده نمىشود ، چنان در عاشق جا گرفته كه سنگ در آتش‌زنه قرار گرفته‌است . اگر به هم بزنى آتش آن آشكار و اگر رهايش كنى مخفى مىشود .\r\n\r\nصبر و بلا\r\nدر كتاب انيس العقلاء آمده‌است : بدانكه : يارى از صبر است و گشايش از بلاست و آسانى با سختى همراه است .\r\nحكيمى گويد : با كليد تصميم بر صبر ، مىتوان قفل همه‌ى مشكلات را باز كرد . و نيز\r\n\r\n","description":"","footnote":"","page_name":" 820 ","page_number":820},
  {"content":"\r\n\r\nگفته‌اند : وقت بسته شدن راه گشايش ، طليعه‌هاى شادى آشكار مىشود .\r\n\r\nمأمون ، عاقبت حكومت\r\nعده‌اى به عيادت مأمون در بيمارى كه به همان سبب از دنيا رفت ، آمدند . ديدند كه وى دستور داده پالان الاغى براى او بگسترانند و بر آن خاكستر بريزند . مأمون صورت بر خاكستر مىماليد و مىگفت : اى خدايى كه سلطنت تو زايل نمىشود ، رحم كن به كسىكه سلطنتش زايل شد . يا من لا يزول ملكه ارحم من قد زال ملكه .\r\n\r\nاصلاح چند واژه\r\nابن جوزى در كتاب تقويم اللسان مىنويسد : كلمه جواب ، جمع بسته نمىشود و اينكه عوام مىگويند اجوبه يا جوابات ، غلط است .\r\nنيز حاجات و حاج جمع حاجة است و واژه حوائج غلط است ، همچنين حميت المريض درست است نه احميت المريض . نيز به كسىكه ايستاده اگر بخواهند بگويند بنشين مىگويند : اقعد ، و به كسىكه نشسته مىگويند : اجلس و عكس اين اشتباه است . همچنين جمله الحمدلله الذى كان كذا اشتباه است و بايد الذى حذف شود و گفته شود الحمدلله كان كذا . نيز واژه عروس هم به مرد و هم به زن اطلاق مىشود و اختصاص به زن ندارد . همچنين عبارت كثرت عيلة صحيح نيست و كثرت عياله صحيح است چون عيلة به معناى فقر است .\r\nواژه مَصطكى به فتح ميم است و ضم ميم صحيح نيست .\r\n\r\nدوست\r\nابوالفتح بستى گويد : اخلاق دوست را تحمل كن و طمع به استقامت او نورز چرا كه اخلاق او ممكن است يكى شود در حالى كه چهار طبيعت دارد .\r\n تحمل اخاك على مابه * فما فى استقامته مطمع\r\nو انى له خلق واحد * و فيه طبايعه الاربع \r\nگويند\r\n مشو با كم از خود مصاحب كه عاقل * همه صحبت بهتر از خود گزيند\r\nگرانى مكن با به از خود كه او هم * نخواهد كه با كمتر از خود نشيند \r\n\r\nايمنى از شر مردم\r\nگفته شده : نزديك شدن مردم در اخلاقشان موجب ايمنى از مكر آنها مىشود .\r\n\r\n","description":"","footnote":"","page_name":" 821 ","page_number":821},
  {"content":"\r\n\r\n\r\nتلاش\r\nهر كسى طالب چيزى باشد ، همه يا بعض آن را بدست آورد .\r\n\r\nرغبت ، ذلت نفس\r\nپرهيز تو از كسىكه به تو رغبت دارد ، موجب كم شدن بهره تو است و رغبت تو به كسىكه از تو پرهيز دارد ، موجب ذلت نفس توست .\r\n\r\nعدد تام و ناقص\r\nشريف‌ترين عدد ، عدد تام است و آن عددى است كه اجزاء آن مساوى خود آن باشد . به همين خاطر عدد روزهائى كه آسمان‌ها و زمين خلق شده‌است ، چنانچه در قرآن كريم آمده‌است ، شش است . عدد شش سه جز دارد كه عبارت است از نصف ، ثلث و سدس كه جمع اين سه ، شش مىشود .\r\nعدد ناقص به عددى گويند كه جمع اجزاء آن از خود عدد يا زيادترند يا كمتر . مانند دوازده كه اجزاء آن عبارت است از نصف و ثلث و ربع و جمع اين سه عبارت است از :\r\n13 / 3 + / 4 + / 6 و مانند عدد هفت كه فقط يك جزء دارد و آن سُبع است كه عبارت است از يك و كمتر از هفت است .\r\nمؤلف انموزج گويد : براى حصول عدد تام قاعده‌اى را به شعر آورده‌ام .\r\n چو باشد فرد اول ضعف زوج الزوج كم واحد * بود مضروب ايشان تام ورنه ناقص و زايد \r\nيعنى زوج الزوج عددى است كه جز واحد عدد ديگرى از افراد عاد آن نمىباشد و اين بيان در صورتى است كه واحد عدد نباشد مانند دو در اين مثال . اگر دو تضعيف شود چهار مىشود و اگر يك را از چهار كم كنى ، سه خواهد شد و عدد سه فرد اول است . زيرا جز عدد واحد كه فرد است فرد ديگرى عاد آن نيست . بنابراين عدد سه فرد اول است و چون عدد سه را با عدد دو كه زوج الزوج است ضرب كنى ، عدد شش به‌دست مىآيد و عدد شش عدد تام است . همچنين طبق قاعده مزبور عدد چهار را كه زوج الزوج است چون مضاعف كرديم هشت شد و چون يك را از آن كم نموديم هفت شد و عدد هفت فرد اول است . وقتى عدد هفت را در چهار ضرب كرديم ، حاصل بيست و هشت مىشود و آن نيز عدد تام است .\r\nو از ويژگيهاى عدد تام آنست‌كه در هر مرتبه‌اى از آحاد و عشرات و مأت آن ، عدد فرد ندارد .\r\n\r\n","description":"","footnote":"","page_name":" 822 ","page_number":822},
  {"content":"\r\n\r\n\r\nمعلول و علت\r\nاگر معلول را با علتش بسنجند ، به همان نسبتى كه با علت پيدا كرده داراى تحقق وجود است .\r\nو اگر معلول را ذاتاً و بدون انتساب با علت مورد مقايسه قرار دهند معدوم و بلكه ممتنع است . مثلًا سياهى اگر با جسم سنجيده شود موجود است و اگر ذاتاً لحاظ شود ، معدوم و چه بسا ممتنع الوجود است .\r\n\r\nكبر ، طبيعت انسان\r\nدر كتاب انيس العقلاء آمده‌است : بزرگى در عده‌اى ، موجب اخلاق ناپسند مىشود . البته معلوم است كه بزرگى موجب اخلاق ناپسند نمىشود ، بلكه طبيعت فاسد بزرگ چنين اثرى را آفريده‌است . همچنين طبيعت صحيحه موجب فضائل پسنديده مىشود . چرا كه دگرگونى حالات ، مستىيى را بوجود مىآورد كه موجب مىشود اخلاق پنهان و سيرت نهان ، ظاهر شود . مخصوصاً اينكه اگر در تحول حالت ، به طور ناگهانى و نه تدريجاً ، موقعيتى بدست آيد .\r\n\r\nعلت كبر و تواضع\r\nفضل بن سهل مىگويد : هركس بزرگى مقام او بيش از ارزشش باشد ، تكبر مىورزد و هر كس مقام او كمتر از ارزشش باشد تواضع مىكند . بليغى اين حرف را گرفته و چنين به آن افزوده‌است : مردم در مقام دو دسته‌اند ، دسته‌اى فضل و مروتشان موجب شد به مقام آنها لطمه‌اى وارد نشود و دسته‌اى كه پستى آن باعث شده كه به كارى دست نزنند . پس هر كسى از عملش فاصله نگيرد تواضع او بيشتر شود و هر كسى عملش از او فاصله گيرد متجبر و متكبر مىگردد .\r\n\r\nحيا از خدا\r\nحكيمى گويد : سزاوار است پيش از آنكه از خود شرم كنى از خدا شرم كنى . نيز گويد : هر كس مخفيانه عملى انجام دهد كه آشكارا حياء از آن دارد ، براى خود ارزشى قائل نشده‌است .\r\n\r\nچهل سالگى\r\nگروهى كسى را كه در جلسات شوخى همراه آنان بود ، بار ديگر به جلسه دعوت كردند ولى او از نشست با آنان اعراض كرد و گفت : من ديشب به سن چهل سالگى رسيدم و از سن خود\r\n\r\n","description":"","footnote":"","page_name":" 823 ","page_number":823},
  {"content":"\r\n\r\nحيا مىكنم .\r\n\r\nتفسير عبس و تولى\r\nدر غالب تفاسير آمده‌است : ابن‌مكتوم بر پيامبر خدا زمانى كه بزرگان قريش نزد او بودند .\r\nوارد شد ابن‌مكتوم نابينا قصد داشت پيامبر به وى توجه كند . پيامبر مشغول گفتگو با سران قريشن براى هدايتشان بود . آيه نازل شد و پيامبر را از عبوس شدن در برابرمكتوم ملامت كرد . برخى مىگويند : مردى از بنىاميه نزد پيامبر بود و او بر ابن‌مكتوم عبوس شد و آيه او را ملامت مىكند . اين حرف شريف مرتضى است وى مىگويد : عبوس شدن از صفات پيامبر حتى با دشمنان و معاندان نيست چه رسد به دوستان و هدايت يافتگان .\r\nنيز پيامبر برخى ناراحتىهايى كه پيامبران ديگر داشتند ، نداشت و از فقيران اعراض نمىكرد . او خود مىفرمود : فقر فخر من است و در شأن او در قرآن آمده‌است ، كه اخلاق عظيم دارد .\r\nامام صادق عليه السلام مىفرمايد : كسىكه عبوس شد ، مردى از بنىاميه بود نه پيامبر .\r\n\r\nتنبيه\r\nحكيمى گويد : عذاب بىباك ، كرامت و بزرگوارى نيست .\r\n* احياءالعلوم نقل كرده‌است كه : رسول خدا با حذيفة به سوى چاهى رفتند تا غسل كند .\r\nحذيفة بن يمان لباسى را پوشش قرار داد تا رسول خدا غسل كند . وقتى حذيفه خواست غسل كند ، پيامبر مىخواست لباسى را پوشش قرار دهد تا او غسل كند ولى حذيفه كه شرم داشت از اينكه پيامبر براى او كارى انجام دهد ، ابا مىكرد و گفت : پدر و مادرم فداى تو باشد اى رسول خدا چنين نكن . رسول خدا فرمود : هيچ دو نفرى نيستند كه با هم همراه شوند مگر اينكه محبوب‌ترين آنها نزد خدا كسى است كه با دوستش مرافقت و همراهى بيشترى داشته‌باشد .\r\n\r\nپند\r\nاز كلمات زمخشرى است . هركه كينه بكارد ، محنت درو مىكند .\r\n- زياد حرف زدن ، لغزش بسيار به دنبال دارد .\r\n- تا كى صبح و شام كنم و امروزم از ديروز بدتر است .\r\n- اسب را شلاق لازم است هرچند رهوار باشد .\r\n\r\n","description":"","footnote":"","page_name":" 824 ","page_number":824},
  {"content":"\r\n\r\n- هر زنى شوهرى مىخواهد .\r\n- ستارگان برج ثور در پى ستاره ثريا هستند .\r\n- نور خورشيد مخفى نمىماند و نور حق خاموش نمىشود .\r\n- چه بسا سوارگانى كه دست نياز به پيادگان دراز مىكنند .\r\n- رشوه ، باطل‌ها را يارى مىكنند .\r\n- گمان مىكنى روزه‌دارى و گوشت برادرت را مىخورى .\r\n- نمىدانم كدام شقىتر است ، آنكه در امواج شنا كند يا كسىكه برزوجه‌اش قرار گرفته‌است .\r\n- در مجالس خود ، جز هم‌پياله خود راه مده .\r\n- شيرتر از شير كسى است كه در راه شير راه مىرود .\r\n- وقتى طغيان و سركشى بسيار شود ، خداوند مرض طاعون مىفرستد .\r\n- اعمال تو نيت توست اگر نيت تو به آن نرسد .\r\n- احمق لذت حكمت را درك نمىكند ، همانطور كه زكام گرفته از بوى گل بهره‌اى نمىبرد .\r\n- خوشا به‌حال كسىكه آخر عمر او چون اول آن باشد و اعمالش او را رسوا نكرده‌باشد .\r\n\r\nگستره رحمت\r\nيكى از راستگويان برايم نقل كرد كه يكى از تبهكاران در اطراف بصره از دنيا رفت و همسرش هيچ‌كس را براى تشيع جنازه‌اش نيافت . به‌ناچار باربرى را اجير كرد تا او را به محل نماز ببرد ولى در آنجا هم كسى براى نماز بر وى حاضر نشد . او را به صحرا برد تا دفن كند . زاهدى كه در كوهى در حوالى آنجا عبادت مىكرد وقتى چشمش به جنازه افتاد به مانند كسى كه منتظر جنازه باشد از كوه به زير آمد و قصد نماز بر جنازه كرد . مردم شهر فهميدند و با زاهد نماز بر پيكر تبهكار خواندند . آنان كه از نماز زاهد متعجب بودند به وى گفتند سبب نمازش چه بود ؟ زاهد گفت : در عالم رؤيا به من گفتند : جنازه‌اى كه فقط زنى آن را تشيع مىكند و در فلان موضع به خاك سپرده مىشود ، بر او نماز بخوان كه بخشوده شده‌است . تعجب مردم از اين حرف بيشتر شد ، زاهد زن ميت را خواست و به او گفت : ميت چه حالى داشت ؟ زن گفت : روزش به شراب خوارى گذشت . زاهد پرسيد : كار نيكى از او ديدى ؟ زن گفت : سه كار نيك در عمرش داشت . اول آنكه : هر صبحدم كه از حال مستى خارج مىشد لباس پاكيزه مىپوشيد و وضو مىساخت و نماز صبح مىگذارد . دوم آنكه :\r\n\r\n","description":"","footnote":"","page_name":" 825 ","page_number":825},
  {"content":"\r\n\r\nخانه‌اش از يكى دو يتيم خالى نبود و به آنها بيشتر از اولادش احسان مىكرد . سوم آنكه :\r\nنيمه شب كه از مستى فارغ مىشد ، مىگريست و مىگفت : پروردگارا ! كدام گوشه‌ى جهنم را مىخواهى از اين خبيث پر كنى ؟\r\nگويند\r\n تو بتقصير خود افتادى از اين در محروم * از كه مىنالى و فرياد چرا مىدارى \r\n\r\nنكوهش بعد از بخشش\r\nدر احياءالعلوم آمده‌است : محمد بن حنفيه از پدرش امام على عليه السلام آورده‌است وقتى آيه شريفه  فَاصْفَحِ الصَّفْحَ الْجَمِيلَ  « 1 » ، نازل شد ، پيامبر از جبرائيل پرسيد صفح جميل چيست ؟\r\nجبرئيل گفت : وقتى ستمكار را بخشيدى ، ديگر او را عتاب نكنى .\r\nپيامبر فرمود : خداى متعال كريم‌تر است از اينكه بخشوده شده را عتاب كند . جبرئيل گريست و پيامبر نيز گريست . خداوند ميكائيل را نزد آنها فرستاد و فرمود : پروردگار شما ، سلامتان مىرساند و مىفرمايد : چگونه آنكه را بخشيده‌ام ، عتاب كنم ؛ اين شايسته كرم من نيست .\r\n\r\nگستره رحمت\r\nدر حديث آمده‌است : خدا در قيامت چنان مىبخشد كه به قلب هيچ كس خطور نكرده ، حتى ابليس به خدا اميدوار مىشود كه او را ببخشد .\r\nشاهى\r\n اى بىخبر از درد دل و داغ نهانى * ما قصه‌ى خود با تو بگفتيم و تو دانى\r\nدل مىنگرد روى تو جان مىرود از دست * داريم از اين روى بسى دل نگرانى\r\nاى شمع كه ما را به سخن شيفته كردى * پروانه‌ى خود را مكش از چرب زبانى\r\nما حال دل از گريه بجايى نرسانديم * اى ناله تو شايد كه بجايى برسانى\r\nعمريست كه با عارض تو شمع بدعويست * وقت است كه او را پى كارى بنشانى\r\nچون غنچه ز خوناب جگر لب نگشاديم * افسوس كه بر باد شد ايام جوانى\r\nچون دفتر گل سر بسر از گفته شاهى * هر جا ورقى باز كنى چون بفشانى \r\n*\r\n\r\n\r\n","description":"","footnote":"\r\n( 1 ) - حجر ، 85 .\r\n","page_name":" 826 ","page_number":826},
  {"content":"\r\n\r\n چنان ناچيز شو در خود كه گر در آينه بينى * نيابى عكس خود با آنكه بزدايى فراوانش \r\n\r\nاشك عارف ، ترس\r\nعارفى غالب شب را به عبادت مىگذرانيد . وقتى مىخواست بخوابد خطاب به رختخوابش مىگفت : اى جاى بد به خدا به اندازه چشم برهم زدنى از تو خشنود نيستم ، سپس مىگريست . به او گفته شد : چرا گريه مىكنى ؟ مىگفت : به‌خاطر كلام خدا كه مىگويد : تنها از اهل تقوا پذيرفته مىشود .  إِنَّما يَتَقَبَّلُ اللَّهُ مِنَ الْمُتَّقِينَ  « 1 »  . \r\n\r\nگستره‌ى رحمت\r\nعارفى گويد : به خدا خوش ندارم خدا حساب مرا در قيامت به پدر و مادرم بسپارد ، چرا كه يقين دارم كه خداى متعال از آنها به من رحيم‌تر است .\r\n* در خبر آمده‌است كه : خدا از فضل رحمت خود جهنم را تازيانه‌اى قرار داده تا بندگانش را بسوى بهشت سوق دهد .\r\nنيز آمده‌است : خدا مىفرمايد : خلايق را خلق كردم تا از من سودى برند ، نه من از آنها سودى برم .\r\n\r\nرياضى\r\nهر عددى كه به عدد ديگر تقسيم شود ، نسبت خارج قسمتش با نيمى از آن عدد ، مساوى نسبت مقسوم عليه با مقسوم است . پس هرگاه بخواهيم جذر عددى را بدست آوريم كه نسبت آن به جذرش برابر نسبت عددى به عدد ديگر باشد . بايد عدد اول را به عدد دوم تقسيم كنيم و خارج قسمت در خودش ضرب شود . مثلًا هشت را به چهار تقسيم مىكنيم .\r\nحاصل كه دو است نسبتش با خودش مساوى نسبت هشت به چهار است .\r\n\r\nرقيب و عتيد\r\nاصمعى گويد : با عربى بيابانى روبرو شدم ، و سخنانش را مىنوشتم . گفت : تو مانند رقيب و عتيدى ، كه هرچه مردم مىگويند كلمه به كلمه مىنويسند .\r\n\r\n\r\n","description":"","footnote":"\r\n( 1 ) - مائده ، 27 .\r\n","page_name":" 827 ","page_number":827},
  {"content":"\r\n\r\n\r\nگستره‌ى رحمت\r\nيكى از صالحان ابوسهل زجاجى را در خواب به هيئتى نيكو ديد و مىگفت « بوعيد الابد » .\r\nبه او گفت : حال تو چگونه است . ابوسهل گفت : مسئله را آسانتر از آنچه مىپنداشتم ، ديدم .\r\nابوسعيد\r\n گويند بحشر گفتگو خواهد بود * و آن يار عزيز تند خو خواهد بود\r\nاز خير محض جز نكويى نايد * خوش باش كه عاقبت نكو خواهد بود \r\n\r\nاميدوارى\r\nابونواس گويد : تا مىتوانى خطا كن كه به نزد پروردگار بخشنده مىرسى . گاه ملاقات با او بخشش او را مىبينى و خدا را پادشاهى بزرگ مىبينى . آنگاه انگشت حسرت به دهان مىگزى كه چرا به‌خاطر ترس از جهنم ، سرور دنيا را ترك گفته‌اى .\r\n تكثر ما استطعت من الخطايا * فانك بالغ ربا غفوراً\r\nستبصر ان وردت عليه عفواً * و تلقى سيداً ملكاً كبيراً\r\nتعض ندامة كفيك مما * تركت مخافة النار السروراً « 1 » \r\n\r\nپند\r\nابوسعيد ، به ابوعلى سينا نوشت : اى دانشمند ! خدا به تو آنچه شايسته‌ى به حال توست توفيق كرامت نمايد و سعادت هميشگى را چنان كه مناسب توست به تو ارزانى دارد . بلى در راه راست به سرچشمه‌ى يقين نايل شدم ، اما صحراهاى گمان در سر راه من بسيار است و به صورت‌هاى مختلفى ديده‌مىشود و معمول من اينست با هر سالكى كه روبرو مىشوم از طريقى كه او رفته جويا مىشوم و از خدا مىخواهم تا بدين وسيله در حقيقت را به روى من بگشايد و تو از جمله بزرگانى هستى كه از علم مرسوم بهره‌ور شده و از آئين طريقت برخوردار گرديده‌اى . اينك از آن حقايقى كه در اختيار دارى و به آنها رسيده‌اى ، مرا بهره‌مند كن و بدانكه تحير آغاز حال پرهيزكارى است و پرهيزكار شايسته‌ى همه مقامات عاليه است و وصول به اين حقيقت اگرچه در ابتدا آسان است ولى دست‌يابى آن در كمال دشوارى\r\n\r\n\r\n","description":"","footnote":"\r\n( 1 ) - اما آيا كسى كه چنين خداى مهربانى دارد ، حاضر مىشود به عصيان و خطا او را از خود ناخرسند كند .\r\n","page_name":" 828 ","page_number":828},
  {"content":"\r\n\r\nاست و البته خدا توفيق دهنده‌است .\r\nشيخ الرئيس در پاسخ نوشت : نامه فلان رسيد در آن نامه از عناياتى كه خدا به او فرموده حكايت كرده‌بود و از نعمت‌هايى كه به وى ارزانى داشته اشاره نموده و اظهار داشته به ريسمان ناگسستنى حق دست پيدا كرده و قدم در راه او گذارده و موجبات تقرب به او را براى خود فراهم ساخته و به جانب او توجه كرده و دلش را از آلودگىهاى اين دنيا پاكيزه ساخته و همت به مقام عالى روحانى گمارده‌است .\r\nنامه‌اى را كه در كمال ارزندگى و همراه با همه گونه سرور و فرحناكى بود . چند مرتبه قرائت كردم و مطالب آن را آنچنان كه لازم بود فهميدم و به شكر خدا پرداختم آن خدايى كه بخشنده عقل و افاضه كننده عدل است . از حق تعالى درخواست كردم تا وى را در دنيا و آخرت موفق بدارد و او را در طريقت ثابت قدم سازد و از خطا مصون فرمايد و به راه هدايت رهبرى نمايد و از نعمت فهم و فراست برخوردار گرداند و امور او را در دست تدبير خود به انجام رساند . خدايى را با چشم حقيقت مىنگرم كه هر گونه اثرى از او هويدا مىگردد و همگى حوادث مستند به اوست و مقتضيات عوالم ملكوت و جبروت بدين موضوع معترف‌اند و كسىكه چشم بصيرت داشته‌باشد بدين حقيقت اعتراف خواهد كرد .\r\nخوشا به حال آن كس‌كه تقدير الهى ، او را در رديف نيكبختان قرار دهد و از زمره بدبختان بيرون ببرد و او را بدان راه بخواند كه از سود جاودانى برخوردار گردد . مردم خردمند دلبستگى به دنيايى ندارند كه سرانجام بينوا و مالدار آن يكسان است و در هنگام فرا رسيدن مرگ برابرند . فرزانگان متوجه‌اند كه دنيا خانه‌ايست كه دردهايش آسيب دهنده و لذتهايش كسالت آور است . صحت دنيا در چند ضد است كه بر خلاف طبيعت بپايند و سلامتى آن در دفع فضولات آن است . آرى به خدا سوگند مردم احمق از وصول به مدارج كمال باز مانده‌اند . آنها كه به دنيا دلبستگى پيدا كرده‌اند و تبهكارانى كه بدان سرگرم شده‌اند . شيفته‌ى دنيا هميشه نااميد و گرفتار است و همواره در انديشه‌ى جمع آورى زر و سيم است و با افكار پريشان خود را ناراحت مىسازد . او در قيد حركات و مزدور نيازمنديهاى خود است .\r\nبديهى است اين مردم هيچ‌گاه هواى حق‌جويى و حق‌شناسى ندارند و با آن همه افكار نامناسب نمىتوانند قدم به شهرستان توحيد بگذارند و شايسته مقام قرب الهى بشوند و از خوابگاه دنيا به سر منزل آخرت ديده بگشايند .\r\n\r\n","description":"","footnote":"","page_name":" 829 ","page_number":829},
  {"content":"\r\n\r\nآن دوست يگانه متوجه است كه لذتهاى حقيقى منحصر به جهان ديگر است و در آنجا از شراب‌هايى سيراب و مست مىشوند كه سيرايى از آن ندارند و اينك از خدا مىخواهيم تا پرده كورى و نادانى را از ديدگان ما بردارد و زنگ تيرگى را از دل ما بزدايد و ما را از هدايت خود برخوردار سازد و دل ما را از دنيا تهى نمايد زيرا اين دنيا ما را به زر و زيورش شيفته گردانيده و فصلى است كه به صورت وصل تجلى كرده‌است . خداى بخشنده ، هدايت خود را رهبر ما قرار دهد .\r\nضمناً معلوم باشد آن دوست يگانه از من درخواست كرده تا شمه‌اى از اندرزها را براى او بنگارم . تمناى آن يار مهربان مانند آنست كه بينايى از نابينايى درخواست ارشاد بنمايد و شنوايى از كرى استخبار كند و من نمىتوانم موعظه‌اى كه نافع به حال آن دوست ارجمند باشد ايراد كنم در عين حال محض اينكه پاسخ نامه‌اش را داده‌باشم مىنويسم لازم است در آغاز و انجام هر كارى به ياد خدا باشى و جز او ديگرى را در نظر نگيرى و در ظاهر و باطن بجز او به ديگرى توجه نكنى و ديدگان باطن را به سرمه‌ى توحيد بيارايى و در برابر حق ثابت قدم باشى و چنان كه در عالم ناسوتى به عالم ملكوت سير كنى و خاطر خود را از اشراق الهى منور گردانى و خدا را در باطن هر چيز ببينى و اطمينان داشته‌باشى او در همه چيز ظهور كرده است .\r\n ففى كل شىء له آيه * تدل على انه واحد \r\nاگر اين حالت ملكه او شود و نقش ملكوت در دل او منعكس گردد و نشان قدس لاهوت براى او تجلى كند ، با ملكوت اعلى مانوس شود و از لذت آن كامياب گردد و هواى آن عالم وى را شيفته خود گرداند . وى با اين‌حال ، آرامشى در خود احساس مىنمايد و طمأنينه‌اى در باطن او ايجاد مىگردد و به جهان فانى به چشمى مىنگرد كه كسى به منظور ترحم به ديگرى نگران مىشود و خيال مربوط به آن را ناچيز مىشمارد و سنگينى آن را سست مىانگارد و خود را كه بدان عالم پايبند مىبيند و بزرگ مىشمارد و مسرور مىباشد و از رفعت مقام خود و پستى ديگران به شگفت مىآيد و با آنكه هنوز از دنيا نرفته ، همانند آن كسى است كه چشم از دنيا پوشيده و به عالم ديگر رهسپار شده‌است .\r\nاكنون بايد گفت : بهترين كارها نماز و نيكوترين آرامش‌ها روزه و نافع‌ترين نيكىها صدقه و پاكيزه‌ترين پسنديده‌ها تحمل سختىهاست . از سوئى بدترين كارها جدال است كه تا او گرفتار قيل و قالست پابند وزر و وبالست . و بهترين كارها عملى است كه توأم با نيت خالص\r\n\r\n","description":"","footnote":"","page_name":" 830 ","page_number":830},
  {"content":"\r\n\r\nباشد و نيكوترين نيت‌ها نيتى است كه همراه با علم باشد . حكمت اصل هر گونه فضيلتى و شناخت پروردگار از اهم مشاغل است زيرا سرانجام هر سخن پسنديده و هر كار شايسته به سوى اوست .\r\nآن دوست يگانه بايد به نفس خود بنگرد و آن را به كمال رساند و از اختلاط با اعمال ناپسند و پىگيرى از دنياى دنى باز دارد تا چون از دنيا رفت با اعمال ناشايست همراه و همراز نباشد زيرا نفس خود ذاتاً از كدورت و ناپاكى تهى است .\r\nآن دوست از سخن دروغ بپرهيزد تا ملكه راستى در او رسوخ كند و بدين نسبت خوابهاى راست و درست ببيند و از غذاهاى لذيذ به همان اندازه استفاده كند كه براى اصلاح طبيعت و برقرارى شخص خود نياز دارد و از مشروبات به منظور مداوا و دارو بهره‌گيرى كند و از آشاميدن آنها به منظور لهو و لعب خوددارى نمايد و با هر دسته‌اى طبق خوى آنها رفتار نمايد و از مال خودش به فقرا بدهد و با آنها مساوات نمايد و در امور شرعى و سنن الهى كوتاهى ننمايد و به تعبدات بدنى بپردازد و در هنگام آسودگى از عبادت ، به احوال ملوك و كشورگشايى آنها بنگرد و از كار آنها عبرت گيرد و آنچه را مايه لغزش مىداند دورى نمايد و بر مردم خورده نگيرد و از خدا بخواهد تا اين مسير را نصب العين او سازد و او را به انجام دستورات دينى توفيق دهد .\r\n\r\nپرهيز از موضع تهمت\r\nمعاذ بن جبل مىگويد : هر وقت دوستت والى شد ، ده برابر بيشتر از گذشته به او اظهار علاقه كن .\r\n\r\nتواضع\r\nيكى گفته است : تواضع از دام‌هاى بزرگوارى است .\r\n\r\nآقا كيست ؟\r\nبه كسى گفتند : آقا كيست ؟ گفت : كسىكه در حضورش از او بترسند و در غيبتش او را نكوهش كنند .\r\n\r\nبزرگى و انفاق\r\nگفته شده‌است : هركس بزرگى خود را به تو بنماياند و از ثروتش تو را منع كند ، انصاف روا نداشته‌است .\r\n\r\nتفسير آيه و لكن لا تبصرون\r\n\r\n","description":"","footnote":"","page_name":" 831 ","page_number":831},
  {"content":"\r\n\r\nملا عبدالرزقان قاسانى در تأويلاتش از امام صادق عليه السلام نقل مىكند كه ايشان فرموده‌اند :\r\nخدا در كلامش بر بندگانش تجلى يافته كه فرموده :  وَ لكِنْ لا تُبْصِرُونَ  « 1 » . در اين كتاب آمده‌است كه امام صادق عليه السلام در نماز غش مىكرد ، از او علت آن را پرسيدند . فرمود : آنقدر اين آيه را تكرار كردم تا آن را از خدا شنيدم .\r\nفاضل ميبدى در شرح ديوان ، اين واقعه را از شيخ شهاب الدين سهروردى نقل كرده‌است و از او گفته است كه زبان امام صادق عليه السلام در آن لحظه ، همانند درخت موسى بود كه گفت : من خدا هستم  إِنِّي أَنَا اللَّهُ  . اين واقعه در احياءالعلوم در مبحث تلاوت قرآن آمده‌است .\r\n\r\nپدر زنده\r\nكسى كه بين او و حضرت آدم پدر زنده‌اى نباشد ، كشته شده‌ى بين مردگان است .\r\n\r\nدوستى با ابليس\r\nاز كسانى نباش كه به ظاهر ابليس را لعن مىكنند و در نهان با او دوستند .\r\nگويند\r\n در مكتب عشق فضل و دانش رنديست * دانشمندى مايه ناخورسنديست\r\nيك خنده زروى عجز بر خاك نياز * بهتر زهزار گونه دانشمنديست \r\n\r\nمنطق ، ارسطو\r\nقطب الدين در شرح حكمت اشراق مىنويسد : معلم اول يعنى ارسطاطاليس هرچند صاحب قدر است ، عظيم الشأن است ، رأيى و الا و فكرى تمام دارد ، ولى نبايد مبالغه در شخصيت او به صورتى درآيد كه اساتيد او را مورد نكوهش قرار دهيم .\r\nگويا مراد قطب الدين از اين جملات ، شيخ الرييس باشد كه در پايان منطق شفا در باب تنظيم از ارسطو مىنويسد : ما در باب قياس و امتياز قياس منتج از عقيم و بقيه احكام آنها از كارهايى است كه ما خود را براى تحصيل آنها به زحمت انداخته‌ايم . و شب نخوابى را تحمل كرده‌ايم ، تا اين مباحث به اين حد رسيده‌است ، حال اگر كسى پس از ما آمد ، نكاتى به اين مباحث اضافه بيفزايد و يا نكته‌اى را اصلاح نمايد يا اشتباهى را درست كند .\r\nببينيد اى جماعت متعلمين ! آيا كسى پس از ارسطو آمده‌است كه علاوه بر قواعد مطرح شده از وى ، چيزى به آنها بيفزايد يا اشتباه او را اصلاح كند ، با آنكه روزگار درازى از آن\r\n\r\n\r\n","description":"","footnote":"\r\n( 1 ) - واقعه ، 85 .\r\n","page_name":" 832 ","page_number":832},
  {"content":"\r\n\r\nگذشته‌است براستى بايد گفت : آنچه كه او گفته در كمال صحت بوده و ميزان صحيحى و حق صريحى بوده‌است . سپس وى در تحقير افلاطون مىگويد : اگر افلاطون چيزى از حكمت داشته ، اثر كتبى و كلامى وى به ما نرسيده‌است ، بضاعت علمى او اندك بوده‌است .\r\nقطب الدين مىگويد : اگر ابوعلى سينا انصاف رعايت مىكرد ، مىدانست كه آنچه ارسطو در بسط منطق گفته است از استادش افلاطون بوده‌است . افلاطون از تهيه اين علوم عاجز نبوده‌است آنچه وى را ممانعت از پرداختن به اين امور مىكرد ، توجه وى به امور مكاشفه و ذوق زيباى وى در اين باره بوده‌است كه حقيقتاً همان حكمت است نه غير آن . كسىكه به آن امور مهم و شريف و نفيس توجه كند ، چگونه فراغى حاصل مىكند تا به فروع و اصول و تفضيل مجملات بپردازد .\r\n\r\nعقل و شهوت\r\nسقراط ، شاگرد فيثاغورس حكيم بود . وى مىگويد : وقتى حكمت به انسان رو آورد ، خواسته‌ها در خدمت عقل قرار مىگيرند و چون حكمت پشت كند ، عقل در خدمت خواسته‌ها قرار مىگيرد .\r\n\r\nتربيت فرزند\r\nهمچنين گويد : فرزندان را به آداب خودتان مجبور نكنيد كه آنان مخلوق زمانى غير زمان شما هستند .\r\n\r\nمرگ و زندگى\r\nهمچنين گويد : سزاوار نيست كه از رسيدن مرگ خوشحال و از زندگى غمگين باشى . چرا كه ما براى مرگ زنده مانده‌ايم و زنده مانده‌ايم تا نميريم .\r\n\r\nاهل معرفت ، اهل شهوت\r\nهمچنين گويد : دلهاى اهل معرفت منبر فرشتگان است و شكم اهل شهوت قبور حيوانات نابود كننده‌است .\r\n* همچنين گويد : زندگى دو محدوديت دارد ، اول آرزو و دوم اجل است . بقاء زندگى با اولى و نابودى آن با دومى است .\r\n\r\nذلت نفس\r\nآنكه سخنى بگويد و كسى به او توجه نكند ، شايسته‌ترين مردم به ذلّت است .\r\n\r\n","description":"","footnote":"","page_name":" 833 ","page_number":833},
  {"content":"\r\n\r\n\r\nغم\r\nحكيمى گويد : هركس شب لباس ظلمت بر قامتش بپوشاند ، روز آن جامه را از تن او درآورد .\r\n\r\nاسم بچه‌هاى حيوانات\r\nاز كتاب ادب الكتاب نقل شده‌است كه : فرزند هر نوع درنده‌اى را جرو مىگويند ، جوجه مرغ را فرخ و بچه‌هاى هر نوع وحشى را طفل و كره اسب را مهر و فلو و كره‌ى الاغ را جحش و عفو مىنامند . گوساله‌ى نر را عجل و ماده را عجله و بره‌ى نر و ماده‌ى ميش را سخله و به همه مىنامند . البته وقتى به چهار ماهگى برسد حمل و خروف نامند و ماده آن را خروفه گويند .\r\nبزغاله كمتر از چهار ماه را سخله و به همه و از چهار ماهگى نرش را جفر و ماده‌اش را جفره و از چهار ماه به بالا نرش را جدى و ماده‌اش را عناق مىنامند . بچه‌شير را شبل و بچه‌كفتار را فرعل و بچه‌خرس را ديسم ، و بچه‌فيل را دغفل و بچه‌شتر را حوار و بچه‌بز كوهى را غفر و بچه‌خرگوش را خرنق و بچه‌مار را حربش و بچه‌شترمرغ را دال و بچه‌موش را درص و بچه‌سوسمار را حسل و بچه‌آهو خشف و بچه خوك را خنوص و بچه گرگ ماده و سگ ماده و گربه و ملخ را درص و بچه روباه را هجرس مىنامند .\r\nكمال خجند\r\n گر در پى قول و فعل سنجيده شوى * در ديده‌ى خلق مردم ديده شوى\r\nبا خلق چنان مزى كه گر فعل ترا * هم با تو عمل كنند رنجيده شوى \r\nميرزا حسابى\r\n زين بزم برون رفت و چه خوش رفت ، حسابى * كازرده دل آرزده كند انجمنى را \r\nكمال اسماعيل\r\n چندين هزار گلشن شادى در اين جهان * ما با غم تو دامن خارى گرفته‌ايم \r\nخان ميرزا\r\n من از دو روزه حيوت آمدم بجان اى خضر * چه مىكنى تو زعمرى كه جاودان دارى \r\nحالتى\r\n\r\n","description":"","footnote":"","page_name":" 834 ","page_number":834},
  {"content":"\r\n\r\n تا به درد نااميدى مانده‌ام دانسته‌ام * قدر آن ذوقى كه دل در انتظار يار داشت \r\nفكارى\r\n زين پيش گريه را اثرى بود در دلش * چندان گريستم كه در آن هم اثر نماند \r\nملك قمى\r\n وصل تو گر نصيب شد از سعى ما نبود * گردون تلافى ستم خويش مىكند \r\nعطار\r\n بود عين عفو تو عاصى طلب * عرصه‌ى عصيان گرفتم زين سبب\r\nچون بستاريت ديدم پرده ساز * هم بدست خود دريدم پرده باز\r\nرحمتت را تشنه ديدم آب خواه * آبروى خويش بردم از گناه\r\nچشم بر صد بحر حب افكنده‌ام * لاجرم خود را جنب افكنده‌ام\r\nگشتم از درياى فضلت ( حبت ) با خبر * آمدم دست تهى تشنه جگر \r\nمولوى\r\n آن زليخا هر چه او را رو نمود * نام او را جمله يوسف كرده‌بود\r\nنام او در نامها مكتوم كرد * محرمان را سر او معلوم كرد\r\nچون بگفتى موم زآتش نرم شد * آن بدى كان يار با ما گرم شد \r\n ور بگفتى مه برآمد بنگريد * ور بگفتى سبز شد آن شاخ بيد\r\nور بگفتى برگها خوش مىطپند * ور بگفتى خوش همى سوزد سپند\r\nور بگفتى كه سقا آورده آب * ور بگفتى كه برآمد آفتاب\r\nصد هزاران نام اگر بر هم زدى * قصد او يوسف بدى يوسف بدى\r\nگرسنه بودى چو گفتى نام او * مىشدى او سير و مست جام او\r\nتشنگيش از نام او ساكن شدى * نام يوسف شربت باطن شدى\r\nوقت سرما بودى او را پوستين * اين كند در عشق نام دوست اين \r\n*\r\n آن كيست آن آن نيست آن كو سينه را غمگين كند * چون پيش او زارى كنى تلخ ترا شيرين كند\r\nگويد بگو يا ذاالوفا اعفو لعبد قد هفا * چون بنده آيد در دعا او در نهان آمين كند \r\n\r\n","description":"","footnote":"","page_name":" 835 ","page_number":835},
  {"content":"\r\n\r\n آمين او آنست كو اندر دعا ذوقش دهد * در گوش عاصى از كرم عذر گنه تلقين كند « 1 » \r\nگويند « 2 »\r\n ايروى تو ماه عالم آراى همه * وصل تو شب و روز تمناى همه\r\nگر با دگران به زمنى واى به من * ور با همه كس همچو منى واى همه \r\n\r\nموسى و يوسف عليهما السلام\r\nدر كشاف در تفسير سوره انعام آمده‌است : وارد شدن موسى به مصر چهار صد سال پس از داخل شدن يوسف به آن شهر بوده‌است .\r\n\r\nجواب نامه\r\nدر كافى از امام صادق عليه السلام آمده‌است پاسخ نامه چون پاسخ سلام واجب است .\r\n\r\nنامه\r\nهمچنين امام صادق عليه السلام مىفرمايد : دوستى دوستان در حضر با ملاقات و در سفر با نامه نگارى محقق مىشود .\r\n\r\nبخشش\r\nدر حديث آمده‌است : كسىكه پوزش خطاكار را چه راستگو باشد چه دروغگو نپذيرد ، در حوض كوثر بر من وارد نمىشود .\r\n\r\nغضب\r\nپيامبر خدا صلى الله عليه و آله مىفرمايد : نزديك‌ترين حالت بنده به خشم خدا ، زمانى است كه بنده خشمناك شود .\r\n\r\nروز نحس\r\nدر تفسير بيضاوى ذيل تفسير سوره قمر و آيه  إِنَّا أَرْسَلْنا عَلَيْهِمْ رِيحاً صَرْصَراً فِي يَوْمِ نَحْسٍ \r\n\r\n\r\n","description":"","footnote":"\r\n( 1 ) - اين ابيات در نسخه‌اى از مثنوى چنين آمده است :\r\n گويد بگو يا ذاالوفا اغفر لذنب قد هفا * چون بنده آيد در دعا او در نهان آمين كند\r\nآمين او آنست كو اندر دعا ذوقش دهد * او را برون و اندرون شيرين و خوش چون تين كند \r\n( 2 ) - رباعى فوق در مجموعه رباعيات شيخ ابوسعيد ابوالخير آورده شده‌است .\r\n","page_name":" 836 ","page_number":836},
  {"content":"\r\n\r\n مُسْتَمِرٍّ  « 1 » ، آمده‌است : آن روز نحس : روز چهار شنبه آخر ماه بود .\r\n\r\nمرگ\r\nدر حديث آمده‌است : روزى پيامبر از منزل خارج شدند و به گروهى برخورد كردند كه سخن مىگفتند و مىخنديدند . پيامبر بر آنها سلام كرد و فرمود : نابود كننده‌ى لذات را به‌خاطر آوريد . گفتند : چه چيزى نابود كننده لذتها است ؟ فرمود : مرگ !\r\n\r\nخنده\r\nروز ديگرى از خانه خارج شد و به گروهى برخورد كه مىخنديدند . فرمود : به خدايى كه جان من تحت قدرت اوست ، اگر آنچه را كه من مىدانستم مىدانستيد ، كم مىخنديد و بسيار گريه مىكرديد .\r\n\r\nاسلام غريب\r\nروز ديگرى از خانه خارج شد و به گروهى برخورد كه حرف مىزدند و مىخنديدند . پيامبر بر آنان سلام كرد و فرمود : اسلام غريب متولد شد و به زودى غريب خواهد شد . پس خوشا به حال غريبان در روز قيامت . گفته شد : آنان چه كسانى هستند ؟ فرمود : كسانى كه چون زمانه فاسد شود ، صالح مىمانند . اين حديث را خليل بن احمد نقل كرده‌است .\r\n\r\nفقر و بخل\r\nبديع الزمان همدانى گويد : تلاش فقير بهتر است از پوزش بخيل .\r\n\r\nمقابله به مثل\r\nهمچنين گويد : هركس با بينى طولانى با من روبرو شود با خرطوم فيل با او روبرو مىشوم .\r\n* همچنين گويد : هركس با گوشه‌ى چشم به من بنگرد به پشيزى او را مىفروشم .\r\n\r\nحكومت\r\nاميرى گفته است : نگران نيستم كه در زمين جهلى باشد كه حلم من به آن نرسد و خطايى باشد كه عفو من به آن نرسد و خواسته‌اى باشد كه از توان من خارج باشد .\r\n\r\n\r\n","description":"","footnote":"\r\n( 1 ) - ما در روزى نحس ، تند بادى سخت فرستاديم . قمر ، 19 .\r\n","page_name":" 837 ","page_number":837},
  {"content":"\r\n\r\n\r\nشادى بىغم\r\nيحيى بن معاذ گويد : دنبال شادىيى مىگردم كه غمى نداشته‌باشد . يعنى اگر در پىخوشحالى بهشت هستى ، در دنيا غمگين باش .\r\n\r\nسالم بن عبداللَّه عمر\r\nسالم بن عبداللَّه عمر بن خطاب ، انسانى با تقوا و زاهد بود . هشام بن عبدالملك در زمان خلافتش وارد خانه كعبه شد و در آنجا سالم را مشاهده كرد و به او گفت : اى سالم چيزى از من بخواه . سالم گفت : من حيا مىكنم كه در خانه‌اش از غير خدا چيزى بخواهم . وقتى سالم بيرون رفت ، هشام در پى او خارج شد و گفت : اكنون از من چيزى بخواه . سالم گفت : از حاجت‌هاى دنيايى بخواهم يا اخروى ؟ هشام گفت : از حاجت‌هاى دنيايى . سالم گفت : از كسىكه دنيا را مالك است نخواسته‌ام ، چگونه از كسى بخواهم كه مالك دنيا نيست . سالم در آخر ماه ذى الحجه سال 106 از دنيا رفت و هشام بن عبدالملك بر او نماز گذارد و در بقيع دفن شد .\r\n\r\nتيرگى دل\r\nعارفى گويد : سه چيز دل را سياه مىكند . خنده بدون تعجب ، خوردن بدون گرسنگى ، سخن گفتن بدون نياز .\r\n\r\nشرك آشكار و نهان\r\nقيصرى در شرح تائيه گويد : توحيد را مراتبى است كه عبارت است از :\r\n1 - توحيد زبانى با تصديق قلبى و آن گفتن لا إله الا الله است . اين سخن شرك آشكار را مىزدايد و آثار اسلام را مترتب مىكند .\r\n2 - اينكه گوينده‌ى لا إله الا الله ، هيچ فاعل و تصرف كننده‌اى در هستى جز خدا نداند و اين توحيد افعالى است .\r\n3 - اينكه وى صفت كمالى را براى غير خدا نبيند و اين توحيد صفاتى است .\r\n4 - اينكه او ذاتى را جز خدا نشناسد و آن توحيد ذاتى است .\r\nجوينده توحيد تا زمانى كه در نظرش براى چيزى فعل يا صفت يا ذات يا وجود قائل باشد هر چند لا إله الا الله بر زبان آورد ، مشرك به شرك نهان است ، و از آن رهايى نمىيابد مگر اينكه همه چيز غير از خدا در نظرش ، چه ذاتاً و چه صفتاً و چه فعلًا مستهلك شود .\r\nوقتى غير ، همه مستهلك شد و خودش نيز از ديدن اين استهلاك فانى شد ، حق به\r\n\r\n","description":"","footnote":"","page_name":" 838 ","page_number":838},
  {"content":"\r\n\r\nتنهايى مىماند و با نگاه دوم همه چيز را به وجود حق و همه را موجود به وجود حق مىبيند و همه‌ى هستى را مظهر اسماء و صفات حق مشاهده مىكند . او در اين حالت قائل به خلق و حق است و اين البته شرك خفى نيست . چرا كه چيزى را جز مظهر هويت الوهيت نمىبيند . و هستى غير از اللَّه نمىشناسد چنانچه در نگاه اول به‌همين رسيده بود .\r\n\r\nدنيا ، ثروت\r\nدر آغاز كتاب مكاسب در تهذيب از امام صادق عليه السلام آمده‌است كه فرمود : خداوند روزى احمق‌ها را توسعه داده تا دانايان بدانند بدست آوردن دنيا كوشش و زحمت و حيله گرى نمىخواهد .\r\n\r\nتلاش\r\nهمچنين در همان كتاب از عبدالاعلى آمده‌است : روزى بسيار گرم در يكى از كوچه‌هاى مدينه با امام صادق عليه السلام روبرو شدم . عرض كردم : فداى تو شوم ، با اين مقامى كه نزد خدا و قرابتى كه با رسول خدا دارى ، باز خود را در چنين روزى به زحمت انداخته‌اى ؟ امام فرمود :\r\nاى عبدالاعلى براى طلب روزى در چنين روزى خارج شدم تا از مانند تو بىنياز باشم .\r\n\r\nثروت و فقر\r\nگرده نانى خشك در كنجى بخورى و كف آبى سرد كه از نهرى بنوشى و اتاقى كوچك و خالى كه به سختى استراحت كنى يا مسجدى دور از آبادى ، در آن تلاوت قرآن نمايى ، از تاج در قصر و كاخ با شكوه بهتر است .\r\n رغيف خبز يابس تاكله فى زاوية * و كف ماء بارد تشربه من ساقية\r\nو غرفة ضيقة نفسك فيها خالية * او مسجد بمعزل عن الورى فى ناحية\r\nتتلوبه صحيفة مستدثرا بباريه * خير من التيجان فى قصر و دار عالية \r\nگويند\r\n گر دل خوش مىطلبى زينهار * كوش كه دل بر خوش و ناخوش نهى \r\nسعدى\r\n خوشا وقت شوريدگان غمش * اگر زخم بينند و گر مرهمش\r\nگدايانى از پادشاهى نفور * باميدش اندر گدايى صبور\r\nدمادم شراب الم وركشند * وگر تلخ بينند دم دركشند \r\n نه تلخ است صبرى كه بر ياد اوست * كه تلخى شكر باشد از دست دوست \r\n\r\n","description":"","footnote":"","page_name":" 839 ","page_number":839},
  {"content":"\r\n\r\n ملامت كشانند مستان يار * سبكتر برد اشتر مست ، بار\r\nاسيرش نخواهد رهايى زبند * شكارش نخواهد خلاص از كمند\r\nسلاطين عزلت گدايان حى * منازل شناسان گم كرده پى\r\nبسر وقتشان خلق كى پىبرند * كه چون آب حيوان بظلمت درند\r\nچو پروانه آتش به خود در زنند * نه چون كرم پيله به خود در تنند\r\nدلا رام در بر دلآرام جو * لب از تشنگى خشك در طرف جو\r\nكه آسوده در گوشه‌اى خرقه دوز * كه آشفته در مجلسى خرقه سوز\r\nبتسليم سر در گريبان برند * چو طاقت نماند گريبان درند \r\nگويند\r\n قدر وصال اگر نشناسيم دور نيست * اوقات ما هميشه بهجران گذشته‌است \r\n\r\nمناجات خواجه عبداللَّه\r\nابواسماعيل عبداللَّه انصارى گويد : الهى آنچه تو كِشتى آب ده ، و آنچه عبداللَّه كِشت بر آب ده . الهى ما معصيت مىكرديم و دوست تو محمد رسول‌اللَّه صلى الله عليه و آله اندوهگين مىشد و دشمن تو ابليس شاد ، فردا اگر عقوبت كنى باز دوست اندوهگين شود و دشمن شاد ؛ الهى دو شادى به دشمن مده و دو اندوه بر دل دوست منه . الهى اگر كاسنى تلخ است از بوستان است و اگر عبداللَّه مجرمست از دوستان است . الهى چون توانستم ندانستم و چون دانستم نتوانستم .\r\nالهى اين چاشنى كه دادى تمام كن و اين برق كه تابانيدى مدام كن .\r\nنيز گفته است : و اگر دارى طرب كن و اگر ندارى طلب كن . صحبت با اهل تا به‌جان است و با نااهل تاب جان . به كودكى پستى ، به جوانى مستى ، به پيرى سستى ، پس اى مسكين خداى را كى پرستى ؟ خوش عالمى است نيستى ، هر جا ايستى كس نگويد كيستى اگر آيى در باز است و اگر نيايى حق بىنياز است . اگر بر آب روى خسى باشى و اگر بر هوا پرى مگسى باشى ، دلى بدست آر تا كسى باشى .\r\n\r\nعذاب شبانه\r\nدر تفسير كشاف ذيل آيه  أَ فَأَمِنُوا مَكْرَ اللَّهِ فَلا يَأْمَنُ مَكْرَ اللَّهِ إِلَّا الْقَوْمُ الْخاسِرُونَ  « 1 » . . . بياتا ، از ربيع بن خيثم آمده‌است كه دخترش به او گفت : چه شده ! مردم را مىبينم مىخوابند و تو را\r\n\r\n\r\n","description":"","footnote":"\r\n( 1 ) - اعراف ، 99 .\r\n","page_name":" 840 ","page_number":840},
  {"content":"\r\n\r\nنمىبينم بخوابى ؟ ربيع گفت : دخترم ! پدرت مىترسد از اينكه شبانه عذاب فرا رسد . مراد وى آيه :  أَنْ يَأْتِيَهُمْ بَأْسُنا بَياتاً  « 1 » ، بود .\r\n\r\nپرخورى\r\nدر كتاب كافى از امام صادق عليه السلام نقل شده‌است كه فرمود : شكم از سيرى طغيان مىكند .\r\n\r\nپرخورى\r\nنيز آمده‌است : نزديك‌ترين حالت بنده به خدا زمانى است كه شكمش خالى است و مبغوض‌ترين حالت بنده به خدا زمانى است كه شكمش پر است .\r\n\r\nمركب و انسان\r\nگويند : الاغ حكيم روزى گفت : اگر روزگار انصاف دهد بايد من سواره باشم ، چون من جاهل بسيط هستم و راكب من جاهل مركب است .\r\n قال الحمار الحكيم يوما * لو انصف الدهر كنت راكب\r\nلاننى جاهل بسيط * و راكبى جاهل مركب \r\nگويند\r\n به تيغ مىزد و مىرفت و باز مىنگريست * كه ترك عشق نكردى سزاى خود ديدى \r\n\r\nآفرينش آسمان و زمين\r\nدر سِفر اول تورات آمده‌است : آغاز آفرينش از گوهرى بود كه خدا او را آفريد . سپس با هيبت به آن نگريست و آن گوهر ذوب شد و آب گرديد و از آب بخارى چون دود برخاست و خدا از آن دود آسمان‌ها را ساخت و بر آن آب كفى چون كف دريا ظاهر شد و زمين را از آن خلق كرد و با كوهها آن را نگه داشت .\r\n\r\nسه چيز خنده دار و گريه دار\r\nابودرداء گفته است كه سه چيز مرا به خنده آورد ، و سه چيز مرا محزون كرد تا به آن حد كه گريستم ، اما سه چيزى كه مرا به خنده آورد عبارت است از :\r\n1 - آرزومندى كه مرگ در پى اوست .\r\n2 - غافلى كه از او غافل نمىشوند .\r\n3 - خندانى كه دهانش از خنده پر شده و نمىداند كه از او خشمگين هستند يا راضى .\r\n\r\n\r\n","description":"","footnote":"\r\n( 1 ) - اعراف ، 97 .\r\n","page_name":" 841 ","page_number":841},
  {"content":"\r\n\r\nاما آن سه چيزى كه مرا به حزن آورد تا حدى كه گريستم عبارت است از :\r\n1 - جدايى دوستان يعنى پيامبر و ياران او .\r\n2 - ترس از شب اول قبر .\r\n3 - توقف در پيشگاه خدا در قيامت كه نمىدانم فرمان مىدهد به كجا مرا ببرند به بهشت يا آتش !\r\nگويند\r\n تو عاشق ديده و من عاشق معشوق ناديده * مرا آغاز كار است و ترا انجام پركارى \r\n\r\nشيوه‌ى حج\r\nطاوس يمانى گويد : زمانى كه من در مكه بودم ، حجاج سراغ من فرستاد و مرا در كنار خود نشاند و بر متكايى تكيه داد . در همان حال حجاج صداى مردى را شنيد كه با صداى بلند تلبيه گفت . حجاج فرمان داد او را حاضر كنند . وقتى او را آوردند حجاج به او گفت : از كدام مردمانى ؟ مرد گفت : از مسلمانان . حجاج گفت : از اسلام سؤال نكردم . مرد گفت : پس از چه پرسيدى ؟ حجاج گفت : از شهر زادگاهت . مرد گفت : از اهل يمن . حجاج گفت : برادرم محمد بن يوسف را چگونه ديدى ؟ آن مرد حرفى زد كه حجاج را ناراحت كرد . حجاج گفت : چه باعث شد كه اين حرف را بزنى در حالى كه قرب او را نزد من مىدانى ؟ . مرد يمنى گفت :\r\nگمان مىكنى او نزد تو عزيزتر از من است نزد خدا ؟ در حالى كه من مهمان خانه خدا هستم و آمده‌ام حق دينم را ادا كنم . حجاج حرفى نزد و يمنى بدون كسب اجازه خارج شد . طاوس مىگويد : من در پى او شدم و با خود گفتم مردى حكيم است . او را ديدم كه دست به پرده كعبه آويخته و مىگويد : خدايا ! پناهنده به تو هستم و به تو روى آورده‌ام ، خدايا ! مرا در كنف جود و رضايت خود قرار ده و از منع بخل‌كنندگان نگه دار و از ثروتمندان بىنياز ساز . خدايا ! گشايش تو نزديك ، بخشش تو كهن و عادت تو نيكى به بندگان است . سپس بين مردم رفت .\r\nدر شب عرفه نيز او را ديدم كه مىگفت : خدايا اگر حج من و زحمتم را نپذيرفتى ، مرا از مزد بر غم نپذيرفتنم محروم نكن ، سپس رفت و روز عيد او را ديدم كه مىگفت : واى بر من اگر مرا با اينحال ببخشى و پيوسته اين كلمه را بر زبان مىراند .\r\n\r\nپارسايى\r\nامام على عليه السلام در توصيف پرهيزكاران مىفرمايد : گروهى از اهل دنيا هستند ولى اهل دنيا نيستند . در دنيا هستند ولى از آنان نيستند . هرچه درك مىكردند عمل مىنمودند و در\r\n\r\n","description":"","footnote":"","page_name":" 842 ","page_number":842},
  {"content":"\r\n\r\nترك آنچه بايد ترك كنند پيشى مىگرفتند . آنان جز با اهل آخرت نشست و برخاست نداشتند . دنيا پرستان را مىديدند كه چگونه مرگ جسم خود را بزرگ مىشمارند ولى آنان مرگ قلب زندگان را بزرگ مىشمارند .\r\n\r\nتقوا\r\nتقوا سه مرتبه دارد . اول آنكه : دورى از عذاب جاودان با دور شدن از اينكه شريك براى خدا قائل شود . چنان كه خدا مىفرمايد :  وَ أَلْزَمَهُمْ كَلِمَةَ التَّقْوى  « 1 »  . \r\nدوم آنكه : پرهيز از همه‌ى گناهان كبيره وصغيره بطورى كه در مقررات دينى آمده‌است .\r\nچنان كه خدا مىفرمايد :  وَ لَوْ أَنَّ أَهْلَ الْقُرى آمَنُوا وَ اتَّقَوْا لَفَتَحْنا عَلَيْهِمْ . . .  « 2 »\r\nسوم آنكه : پرهيز از هرچه كه انسان را از خدا دور مىسازد و اين تقواى حقيقى است كه خدا مىفرمايد :  اتَّقُوا اللَّهَ حَقَّ تُقاتِهِ . \r\nزمخشرى در كشاف مىگويد : اگر  هُدىً لِلْمُتَّقِينَ  « 3 » را جمله بيانيه براى  الَّذِينَ يُؤْمِنُونَ  « 4 » بدانيم اشاره به مرتبه دوم تقوا است و اگر مدح مؤمنان بدانيم اشاره به مرتبه سوم است و اگر صفت مخصصه بدانيم اشاره به وجه اول است .\r\n\r\nدعاى ابراهيم در تورات\r\nدر تورات آمده‌است : اى ابراهيم دعاى تو را در حق اسماعيل و ناله تو را شنيدم ، اينك او را بركت دادم و بارور گردانيدم و او را به عنايت و نهايت به زيادتى مقام برسانم و از او دوازده سرور توليد خواهم نمود و او را امت عظيمى خواهم نمود . « 5 »\r\n\r\nرباب\r\nابن جوزى در تاريخ خود آورده‌است : رباب دختر امرؤالقيس ، همسر امام حسين عليه السلام است و سكينه از اوست . امام حسين عليه السلام سكينه را بسيار دوست مىداشت و منسوب به اوست كه :\r\nبه‌جان تو ، من هر خانه‌اى كه در آن سكينه و رباب باشد دوست دارم .\r\n\r\n\r\n","description":"","footnote":"\r\n( 1 ) - فتح ، 26 .\r\n( 2 ) - اعراف ، 96 .\r\n( 3 ) - بقره ، 2 .\r\n( 4 ) - همان ، 3 .\r\n( 5 ) - اين پاراگراف در متن كشكول به زبان فارسى نگاشته شده و عيناً منتقل شده‌است .\r\n","page_name":" 843 ","page_number":843},
  {"content":"\r\n\r\nرباب در كربلا با امام حسين عليه السلام بود و پس از شهادت امام به اسارت و سپس به مدينه بازگشت . ثروتمندان مدينه به خواستگارى وى آمدند رباب گفت : به خدا پس از رسول خدا خويش و نسبى براى خود برنمى گزينم . وى تنها يك سال پس از حادثه عاشورا زندگى كرد .\r\nپس از اين واقعه هرگز سقفى بر رباب سايه نينداخت و زير سقف نخوابيد .\r\n\r\nمهر مادرى\r\nدر تفسير فخر رازى آمده‌است : در يكى از جنگها در هواى گرم تابستان ، بچه‌اى بر سنگهاى داغ فرياد مىزد . مادرش به سرعت به وى رسيد ، او را گرفت و بغل كرد ، بر زمين افتاد و پسرك را بر سينه نگه داشت و مىگفت : پسركم ، پسركم . ياران پيامبر كه از مهر مادرى اين مادر متأثر شده بودند ، گريستند . پيامبر به آنها رو كرد و فرمود : از مهر اين مادر تعجب مىكنيد . رحم خدا به شما از اين مادر افزون‌تر است . اصحاب خوشحال شدند و سراغ كار خود رفتند .\r\nحافظ\r\n عشقت رسد بفرياد گر خود بسان حافظ * قرآن زبر بخوانى با ( در ) چارده روايت \r\n\r\nطعن\r\nمزنه همسر مروان حكم به ديدار خيزران رفت و زينب دختر سليم بن على هاشمى نزد او بود . زينب به مزنه گفت : سپاس خدا را كه نعمت تو را زايل كرد و تو را مايه عبرت ديگران قرار داد . به ياد دارى اى دشمن خدا وقتى اهل بيت من نزد تو آمدند و تقاضا كردند در باره‌ى اموال ابراهيم بن محمد با شوهرت صحبت كن و تو آنها را از خانه‌ات بيرون كردى ! مزنه تبسمى كرد و گفت : دختر عمو چه چيز تو را به تعجب وادار كرده از رفتار نيك خدا با من كه اكنون مىخواهى از من تقليد كنى ! راوى اين ماجرا مىگويد : مزنه بيرون رفت و پاسخ او زيباترين پاسخ بود .\r\n\r\nعشق\r\nحكيمان در كتاب‌هاى پزشكى گفته‌اند : عشق بخشى از ماليخوليا و ديوانگى و امراض سوداوى است . در كتاب‌هاى الهى گفته‌اند : عشق عظيم‌ترين كمالات و تمامترين سعادت است . چه بسا تصور رود اين دو كلام اختلاف دارند . ولى اين توهم سستى است چه اينكه مذموم شده عشق جسمانى حيوانى شهوانى است و ستايش شده عشق روحانى انسانى نفسانى است . اولى به مجرد وصال زائل مىشود و دومى تا ابد در تمام حالات باقى و\r\n\r\n","description":"","footnote":"","page_name":" 844 ","page_number":844},
  {"content":"\r\n\r\nاستمرار مىيابد .\r\n\r\nروزى ، انفاق\r\nكسى تمام اموالش را صدقه داد . به او گفتند : چرا چيزى براى فرزندت باقى نگذاشتى ؟\r\nگفت : من اين اموال را نزد خدا ذخيره كرده‌ام و خدا براى پسرم آن اموال را ذخيره قرار داده‌است . زيرا همان كه دهان داده ، روزى نيز مىدهد .\r\n\r\nغم\r\nيكى از شاگردان سقراط حكيم از او پرسيد : چرا هيچ وقت اثرى از حزن در تو نمىبينم ؟\r\nسقراط گفت : چون چيزى ندارم اگر معدوم شد براى آن ناراحت شوم .\r\n\r\nحيوان ، فرشته ، انسان\r\nحكيمى گويد : خدا فرشتگان را از عقل بىشهوت و چهارپايان را از شهوت بىعقل خلق كرد و انسان از عقل و شهوت آفريد . پس هر انسانى كه عقل او بر شهوتش چيره شود از فرشتگان برتر و هركس شهوتش بر عقلش چيره گردد از بهائم پست‌تر گردد . گمان مىكنم جامى است كه اين موضوع را به نظم درآورده‌است .\r\n آدميزاده طرفه معجونى است * كز فرشته سرشته وز حيوان\r\nگر كند ميل اين بود كم ازين * ور كند ميل آن شود به از آن \r\n\r\nقضاوت منصور\r\nمنصور از جانب ابوالعباس سفاح والى ارمنستان بود . روزى كه در محل قضاوت نشسته بود ، مردى وارد شد و گفت : اى امير ستمى در حق من شده و من تقاضا دارم پيش از بيان ستم ، ضرب المثلى را بيان كنم . منصور اجازه داد . مرد گفت : من ديدم خدا مردم را بر طبقات مختلفى خلق كرده‌است ، كودك در آغاز تولد كسى را غير از مادرش نمىشناسد و به مادرش پناه مىآورد . وقتى بزرگ شد و فهميد پدرش عزيزتر از مادرش است ، متوجه پدرش مىشود و از غير او چيزى نمىخواهد و چون از چيزى بترسد به او متوسل مىشود .\r\nپس از آن طبقه‌اى بالاتر مىرود و چون مشكلى براى او پيش آيد به امير پناهنده مىشود .\r\nو چون امير به داد او نرسد متوجه خدا مىگردد . اكنون من به خدا پناهنده‌ام ، ببين چگونه در حق من داورى مىنمايى . منصور به فكر فرو رفت و گفت : چه مىخواهى ؟ مرد گفت :\r\nابن‌نهيك به من ستم كرده و مزرعه‌ى مرا تصاحب نموده‌است ، منصور گفت : سخن اول خود را تكرار كن ، مرد تكرار كرد منصور گريست و فرمان داد مزرعه‌اش را به او باز گردانند و\r\n\r\n","description":"","footnote":"","page_name":" 845 ","page_number":845},
  {"content":"\r\n\r\nابن‌نهيك را از ولايت منطقه‌اش عزل ساخت .\r\n\r\nمصر ، خسيس\r\nابن حاجب گويد : اى اهل مصر دستهايتان را مىبينم كه از بذل مال بسته‌اند . من از وقتى كه وارد سرزمين شما شده‌ام چون موريانه كتابهايم را مىخورم .\r\n يا اهل مصر رايت ايديكم * عن بسطها بالنوال منقبضة\r\nمذ جئتكم نازلا بارضكم * الكت كتبى كاننى ارضة \r\nگويم\r\n اى گرانمايه‌ترين گوهر پاك * وى سبك سايه‌ترين پيكر خاك \r\n پيكر خاك طلسمى است تو گنج * گنجى از بهر ازل گوهر سنج\r\nاين گهر را چو شوى قدرشناس * برهى زآفت اميد و هراس\r\nخرقه كز وى نه دلت خشنود است * چشمه چشمه زره داود است\r\nباشد از ناوك هستيت پناه * داردت از طپش عجب ( قلب ) نگاه\r\nچون بر آن خرقه زنى بخيه مدار * چشم بر رشته كس سوزن وار\r\nخشك مانى كه شب از دريوزه * به كف آرى كه گشايى روزه\r\nخوشتر از ماده‌اى كرده خمير * بر سر خوان شه از شكر و شير\r\nپات بىكفش زفقر است و فنا * كفش گويى زده بر فرق غنا\r\nاز شكاف ار قدمت مضطربست * صد در رحمت از آن در عقب است\r\nموى ژوليده‌ى گردآلودت * خوش كمنديست سوى مقصودت\r\nشب دى خانه‌ى تو گلخن گرم * مهد سنجاب تو خاكستر نرم\r\nروز سرمات به بالاى عبا * بر تو خورشيد ز زر بفت قبا\r\nدست خالى ز درم يا دينار * گر سرافراز شوى همچو چنار\r\nبه كه با خار و خس آيى همسر * مست ( مشت ) چون غنچه پر از خورده زر\r\nكهنه ابريق سفاليت بدشت * دسته و نايره‌اش ديده شكست\r\nدر قيامت به ترازوى حساب * چربد از مشربه‌هاى زرتاب\r\nپرده بر چشم جهان بين مپسند * هر چه پرده است از او ديده ببند\r\nهر چه رويت بسوى خود كرده‌است * گر همان جان تو باشد پرده‌است\r\nكسب اسباب بود پرده گرى * شيوه فقر و فنا پرده درى \r\n\r\n","description":"","footnote":"","page_name":" 846 ","page_number":846},
  {"content":"\r\n\r\n مردمى كن همه را يكسو نه * ورنه در فقر و فنا زن توبه \r\nامير خسرو دهلوى\r\n بارها با خود اين قرار كنم * كه روم ترك عشق يار كنم\r\nباز انديشه مىكنم كه اگر * نكنم عاشقى چكار كنم \r\n*\r\n دلم را آرزوى گلعذارى است * كه در هر سينه از وى خار خاريست\r\nبه تيغ دوست بايد جان سپردن * بمرگ خويش مردن سخت كاريست\r\nتن خود را از آن رو دوست دارم * كه تركيبش زخاك رهگذاريست \r\n*\r\n سگ كوى خودت ( خودم ) خواندى عفى اللَّه * اگر من آدمى باشم همين بس \r\n\r\nكبك و پشه\r\nابوايوب بصرى مىگويد : من با كبك‌ها و پشه‌ها همراه هستم وقتى سياهى شب جهان را فرا گيرد ، وقتى پشه ترانه مىسرايد ، كبك‌ها مىرقصند .\r\n لى و البراغيث و البعوض اذا * ادركنا حندس الضلام قصص\r\nاذ تغنى بعوضه طربا * ساعد برغوثه الغنا فرقص \r\n\r\nخسيس\r\nيكى از فرزندان خلفاء به خادمش گفت : براى من قاطرى به نيم درهم خريدارى كن .\r\nاديبى سخن او را شنيد و گفت : به خدا چنين كسى هرگز رستگار نمىشود . به او گفتند : از كجا فهميدى ؟ گفت : خدا منزه است ، آيا فرزند خليفه كه بداند درهم نصف دارد ، رستگار مىشود ؟\r\n\r\nدرخواست از جواد\r\nاگر چيزى مىخواهى از جواد بخواه تا فرق ثروت و تهيدستى را بفهمى . اگر چاره‌اى جز ذليل شدن ندارى ، بار ذلت را در خانه جواد بيفكن چرا كه اكرام بزرگان نشانه ذلت تو نيست .\r\nبلكه ذلت اين است كه ناشايست را تكريم كنى .\r\n اسأل العرف ان سئلت جواداً * لم يزل يعرف الغنى واليسارا\r\nفاذا لم تجد من الذل بداً * فالق بالذل ان لقيت الكبارا \r\n\r\n","description":"","footnote":"","page_name":" 847 ","page_number":847},
  {"content":"\r\n\r\n ليس اجلالك الكبار بذل * انما الذل ان تجل الصغارا \r\nسعدى\r\n بد اندر حق مردم نيك و بد * مكن اى جوانمرد صاحب خرد\r\nكه بد مرد را خصم خود مىكنى * وگر نيك مرد است بد مىكنى \r\n*\r\n يكى گربه در خانه‌اى زال بود * كه برگشته ايام و بد حال بود\r\nروان شد به مهمان سراى امير * غلامان سلطان زدندش به تير\r\nروان خونش از استخوان مىچكيد * همى گفت و از هول جان مىدويد\r\nكه گر رستم از دست اين تير زن * من و كنج ( موش ) و ويرانه‌ى پيرزن\r\nنيرزد عسل جان من زخم نيش * قناعت نكوتر بدوشاب خويش \r\n\r\nنكوهش‌گر ، دوست\r\nسرزنش‌گر را دوست دارم چرا كه خبر دوستم را به من مىرساند . رقيب خود را از آن جهت دوست دارم كه با رقابتش ، من حقيقت محبت را در خود مىبينم .\r\n احب العذول لتكراره * حديث الحبيب على مسمعى\r\nواهوى الرقيب لان الرقيب * يكون اذا كان حبى معى \r\n\r\nنبض و قلب\r\nجالينوس حكيم و پيروان او مىگويند : حركت نبض پيرو حركت قلب نيست و ديگران مىگويند حركت نبض تابع حركت قلب است . راى اين دو دسته در برابر هم است . برخى از گذشتگان گويند : انبساط قلب زمان انبساط نبض و انقباض آن زمان انقباض نبض است .\r\nبرخى از متأخران و جمع زيادى از گذشتگان بر اين باورند كه انقباض نبض زمان انبساط قلب و انبساط نبض زمان انقباض قلب روى مىدهد . صاحب موجز همين عقيده را پسنديده است .\r\n\r\nمقوله حركت\r\nحكماء اختلاف كرده‌اند كه حركت از كدام مقوله است ؟ گفته شده از مقوله وضع است .\r\nبرخى گفته‌اند از مقوله اين است . و عده‌اى مىگويند از مقوله كم است . حق اين است كه حركت نبض خاصيت هر سه مقوله است . و لذا اينكه از هر كدام اين سه مقوله باشد ، ممكن است .\r\n\r\n","description":"","footnote":"","page_name":" 848 ","page_number":848},
  {"content":"\r\n\r\nعلامه گويد : حركت از دو حركت تركيب يافته‌است . حركت در اين و حركت در كم ، ولى پزشك حركت را در اين مىبيند نه در كم .\r\nبيشتر حكيمان قائل به اين هستند كه حركت از مقوله اين و مكانى است . علامه از شيخ الرييس آورده‌است كه وى حركت مكانى را در تعريف نبض نياورده‌است چون چيزى كه از مكان فهميده مىشود ، تبديل در مكان است .\r\nبه هر حال ، هيچ‌كدام از اين احتمالات دليلى كه نفس به آن آرامش يابد وجود ندارد .\r\n\r\nعبداللَّه\r\nدر بين ياران پيامبر دويست و بيست تن عبداللَّه نام داشته‌اند ولى اين اسم براى چهار نفر از آنان شهرت يافته‌است . و عبارتند از : عبداللَّه بن عباس ، عبداللَّه بن عمر ، عبداللَّه بن زبير و عبداللَّه بن عمرو عاص .\r\n\r\nبرادر\r\nزباندانان گويند : فرزندان اخياف برادرانى هستند كه از يك مادر و پدران متعدد باشند .\r\nفرزندان علات كسانى هستند كه از يك پدر و چند مادر باشند . فرزندان اعيان كسانى هستند كه از يك پدر و مادر باشند .\r\n\r\nخمول\r\nابن فارسى در كتاب مجمل گويد : حلس ، گليمى است كه در خانه پهن مىكنند . در حديث آمده‌است كه گليم خانه خود باش . يعنى از خانه بيرون نيا .\r\n\r\nپا از گليم\r\nفداى تو شوم ، اينكه من امساك مىكنم از بخيل بودن من نيست . بلكه به اين جهت است كه خرج من بيش از دخل من است . من بخشنده هستم ولى به اندازه گليم پا دراز بايد كرد .\r\n فديتك ليس امساكى لبخل * و لكن لايفى بالخرج دخلى\r\nوفى طبعى السماحة غير انّى * على قدر الكساء مددت رجلى \r\n\r\nابن‌عنين\r\nابن عنين شاعرى فاضل و اديب بود . شعر روان دارد كه برخى از آن را در جلد سه كشكول آوردم ، شعر او پر از هجو است . وى ابن‌عصرون و ابن‌عساكر را هجو كرده‌است .\r\n\r\nپيرى در جوانى ، ابن‌دقيق\r\nمحمد بن على معروف به ابن‌دقيق از فاضلان بنام از فقهاى مذهب شافعى بود . كتابهاى\r\n\r\n","description":"","footnote":"","page_name":" 849 ","page_number":849},
  {"content":"\r\n\r\nخوبى نوشته‌است و شعر روان ذيل از اوست .\r\nآرزو داشتم كه تا در طفوليت به ديدار پيرى برسم ، تا در پيرى از نشاط جوانى و آرامش پيرى برخوردار باشم .\r\n تمنيت ان الشيب عاجل لمتى * و قرب منى فى صباى مزاره\r\nلآخذ من عصر الشباب نشاطه * و آخذ من عصر المشيب وقاره \r\nابن دقيق اشعار خوبى دارد كه شايد برخى از اشعار او را آورده‌باشم . در ماه شعبان سال 625 متولد و در جمادى الثانى سال 702 از دنيا رفت .\r\n\r\nذلت دانش\r\nحكيمى گويد : هر كسى در بخشى از عمر خود ذلت دانش را متحمل نشود ، در تمام عمر به ذلت جهالت گرفتار باشد .\r\n\r\nهمنشينى\r\nامام صادق عليه السلام همواره مىفرمود : با مردم تا زمان آزمايش مجالست بنما و وقتى آنها را آزمايش كردى مجالست را كمتر كن .\r\n\r\nبصيرت\r\nحكيمى گويد : مردم مىگويند : دو چشمت را باز كن تا ما را ببينى و من مىگويم : دو چشمت را ببند تا ببينى .\r\n\r\nحجرالاسود\r\nدر سال 413 مردى مصرى وارد مسجدالحرام شد و بسوى حجرالاسود رفت . مردم گمان كردند قصد استلام حجر دارد ولى او گرزى را از زير لباسش درآورد و سه ضربه به حجرالاسود زد و با صداى بلند فرياد زد : تا كى مردم اين حجر را بپرستند . يا محمد صلى الله عليه و آله مرا از كارم منع كند چون من امروز اين خانه را ويران مىسازم . مردم بر سر او ريختند و او را گرفتند و قتل كردند و جسدش را سوزاندند ( خدا او را از رحمت خودش مطرود كند ) همچنين چهار تن از يارانش هم كشته شدند . وى جوانى با موهايى سرخ مايل به زرد ، بلند قامت و چاق بود .\r\n\r\nعمار ياسر\r\nوقتى عمار ياسر در صفين به شهادت رسيد . امام على عليه السلام بدنش را به خيمه برد و خون صورتش را پاك كرد و فرمود : هر آهويى كه با نگاه خود آهوان ديگر را اسير خود كند و با\r\n\r\n","description":"","footnote":"","page_name":" 850 ","page_number":850},
  {"content":"\r\n\r\nصداى گرم خود مسحور خويش نمايد ؛ از اين بهتر نيست كه شمشير صورتش را در راه خدا خونين ساخته و صبر را به نهايت رسانده‌است .\r\n و ما ظبية تسبى الضباء بطرفها * اذا نفثت قلنا باجفانها سحراً\r\nباحسن منه كلل السيف وجهه * دماً فى سبيل اللَّه حتى قضى صبراً \r\n\r\nدعا\r\nخدايا يقينى با برترين حجت‌ها روزى ما نما و برهانى برتر نصيب ما كن و از چشمان ما پرده تمايلات شهوانى را بزدا و توجه به امور جسمانى را دور ساز و آن را وقف رؤيت جلال خود گردان و با پرتوهاى نور جمال خويش منور ساز . تا اينكه به غير تو ننگرند و بر چيزى غير تو متوجه نشوند .\r\nنيز بين ما و برداران نيكمان در خانه كرامت خود جمع نما و ما را از رستگاران بخشوده شده به رحمت خودت قرار ده كه تو شنونده دعا هستى و به آنچه خواهى ، آگاهى .\r\n\r\nخاطره خوش\r\nارسطو به اسكندر نوشت : زمانى مىرسد كه هر چيز خوبى كهنه شود و يادش نيز از خاطرها بميرد مگر خاطره نيك ، كه آن در قلب‌ها رسوخ كرده‌است و آيندگان پى در پى آن را به ارث مىبرند .\r\n\r\nتوشه از دنيا\r\nحسن بصرى به عمربن عبدالعزيز نوشت : طولانى شدن بقاى آدمى در دنيا ، او را به سوى نابودى مىبرد ، پس از فنايى كه هرگز بقا ندارد به بقايى كه هرگز فنا ندارد توشه برگير .\r\n\r\nخمول\r\nخليفه‌اى از عربى باديه نشين پرسيد : چه مىخواهى ؟ اعرابى پاسخ داد : عافيت و گوشه‌گيرى . چرا كه من شرارت را از انسان‌هاى اجتماعى ديده‌ام . خليفه گفت : به خدا اگر اين سخن را پيش از خلافت مىشنيدم ، متولى امر خلافت نمىشدم .\r\n\r\nراز دارى\r\nلقمان مىگويد : مخفى كردن آنچه ديده‌اى از منتشر كردن آنچه تصور كرده‌اى بهتر است .\r\n\r\nتلخى دنيا\r\nابن مسعود مىگويد : همه‌ى دنيا غم است ، اگر سرورى پيش آيد ، سود است .\r\n\r\n","description":"","footnote":"","page_name":" 851 ","page_number":851},
  {"content":"\r\n\r\n\r\nكسالت\r\nحكيمى گويد : هركس كسالتش تداوم يابد به آرزويش نرسد .\r\n\r\nتلاش\r\nكسى كه بر مركب تلاش خويش سوار است ، بر دشمن خود ظفر مىيابد .\r\n* كسى كه تلاش خود را بكارد ، به مراد خود مىرسد .\r\n\r\nزبان\r\nاز سخن حكيمان است كه : پر ضررترين چيزها ، زبان است كه انسان نمىداند دشمن او است .\r\n\r\nمعاشرت\r\nبه حكيمى گفتند : چگونه با دوستانت معاشرت مىكنى ؟ گفت : با آنان نفاق نمىورزم و بيش از استحقاقشان احترام نمىكنم .\r\n\r\nعشق\r\nشاعرى گفته : دور است كه عنقاى عشق به تار عنكبوت گرفتار شود .\r\n هيهات ان يصطاد عنقاءالهوى * بلعابهن عناكب الافكار \r\n\r\nتحقير\r\nبه چشم حقارت ننگر به نظريه‌اى كه مطابق واقع است هرچند از انسانى ناقص صادر شده‌باشد ، چرا كه قيمت گوهر با ارزش ، در دست غواص نالايق كم نشود .\r\n لا تحقرن الرأى و هو موافق * حكم الصواب اذا اتى من ناقص\r\nفالدر و هو اجل الشىء يقتنى * ماحط قيمته هوان الغايص \r\nگويند\r\n فرياد از اين غصه كه درد دل ما را * هر چند شنيدى همه افسانه گرفتى \r\nشاهى\r\n شاهى ، همه روز مىكشيدى * روزى دوسه نيز پارسا باش \r\nسعدى\r\n رئيس دهى با پسر در رهى * گذشتند بر قلب شاهنشهى\r\nپسر چاوشان ديد و تيغ و تبر * قباهاى اطلس كمرهاى زر \r\n\r\n","description":"","footnote":"","page_name":" 852 ","page_number":852},
  {"content":"\r\n\r\n يلانى كماندار و شمشير زن * غلامان تركش كش و تير زن\r\nيكى در برش پرنيانى قبا * يكى بر سرش خسروانى كلا\r\nپسر كانهمه شوكت و پايه ديد * پدر را بغايت فرومايه ديد\r\nكه حالش بگرديد و رنگش بريخت * زهيبت به بيغوله‌اى درگريخت \r\n پسر گفتش آخر بزرگ دهى * بسر دارى از سر بزرگى مهى\r\nچه بودت كه ببريدى از جان اميد * بلرزيدى از باد هيبت چو بيد\r\nبلى گفت سالار فرمان دهم * ولى عزتم هست تا در دهم\r\nبزرگان از آن دهشت آسوده‌اند * كه در بارگاه ملك بوده‌اند\r\nتو اى بى خبر همچنان در دهى * كه بر خويشتن منصبى مىنهى \r\n\r\nدعا\r\nخدايا از نشانهاى تو يارى مىجوييم . ابرهاى عواطف تو بر مراتب آرزوهاى ما سايه افكنده و ما متعرض نسيم لطف تو هستيم . نسيم تو را مىبوييم و بوى خوش تو بينى ما را از زياد آمدن بوى خوش شكافت . مركب‌هاى راهوار از رسيدن به تو باز ماندند ولى قلائد احسان تو آنها را به سوى تو روان كرد . چشم‌هاى ما از ديدن تو عاجز شده‌اند ولى گياه معرفت تو آنها را جان بخشيد .\r\nخدايا جان خود را براى بادهاى فيض آماده كرديم . قدم ما را ثابت بدار ، و با ابر الهام خود ما را بپوشان تا گمان‌ها و شك‌ها از بين رود . و دلهاى ما را به سوى خودت مايل ساز تا هر حقيقتى چنان كه هست در آينه دل ما منعكس شود .\r\n\r\nوقت توبه\r\nدر حديث آمده‌است : پيرمردى چون توبه كند . ملائكه گويند : اينك توبه مىكنى كه حواس تو خاموش و نفس تو سرد شده‌است .\r\nحسن دهلوى\r\n اى حسن ، توبه آنگهى كردى * كه ترا قوت گناه نماند \r\n*\r\n با دل گفتم كه توبه بايد كردن * دل گفت بلى چو خير را مايه نماند \r\n*\r\n ببين با يك انگشت از چند بند * بصنع الهى به هم درفكند \r\n\r\n","description":"","footnote":"","page_name":" 853 ","page_number":853},
  {"content":"\r\n\r\n پس آشفتگى بايد و ابلهى * كه انگشت بر حرف صنعش نهى \r\n*\r\n نماز من به چه ملت قبول مىافتد * به‌ملتى كه عبادت گناه مىباشد \r\n\r\nكشتن عاشق\r\nبه پادشاهى گفتند : فلانى عاشق پسر توست او را بكش . شاه گفت : اگر همه‌ى محبان و دشمنان خود را به قتل رسانيم ، ممكن است كسى بر زمين باقى نماند .\r\nعطار\r\n بود عين عفو تو عاصى طلب * عرصه‌ى عصيان گرفتم زان سبب\r\nچون بستاريت ديدم پرده ساز * هم بدست خود دريدم پرده باز\r\nرحمتت را تشنه ديدم آبخواه * آبروى خويش بردم از گناه \r\nگويند\r\n اى وصل تو برتر از تمناى اميد * ناپخته بماند با تو سوداى اميد\r\nمن در تو كجا رسم كه آنجا كه تويى * نه دست هوس رسيد و نه پاى اميد \r\nگويند\r\n دى كز تو گذشت هيچ ازو ياد مكن * فردا كه نيامداست فرياد مكن\r\nبر رفته و بر نامده بنياد مكن * حالى درياب و عمر بر باد مكن \r\n\r\nفرصت\r\nبرخى گفته‌اند : آنچه از تو فوت شده رفته و آنچه به آن آرزو دارى كجاست ؟ پس فرصتها را بين دو نيستى مغتنم شمار .\r\n مافات مضى و ما سيأتيك فاين * قم فاغتنم الفرصة بين العدمين \r\nهمچنين گفته‌اند : گذشته رفت و آينده غايب است . تو را همان ساعتى است كه در آنى .\r\n ما مضى فات والمؤمل غيب * و لك الساعة التى انت فيها \r\nگويند\r\n اى بىخبر اين نفس مجسم هيچ است * وين دايره و سطح مخيم هيچ است\r\nدرياب كه در نشيمن كون و فساد * وابسته‌ى يك دمى و آن هم هيچ است \r\nگويند\r\n آنكه گفتم با تو خواهم دلبر ديگر گرفت * هم تويى و با تو خواهم عاشقى از سر گرفت \r\n\r\n","description":"","footnote":"","page_name":" 854 ","page_number":854},
  {"content":"\r\n\r\n\r\nحكيمان برجسته\r\nحكيمانى كه چنان در عالم زيستند كه گويى قانون اساسى هستند و علوم بسيارى از آنها منتشر شده‌است و استوانه‌هاى حكمت هستند ، يازده نفرند كه عبارتند از : افلاطون در الهيات ، ابرخس و بطلميوس در رصد و هيئت ، بقراط و جالينوس در پزشكى ، ارشميدس و اقليدس و ابلينوس در انواع رياضى ، ارسطوطاليس در طبيعيات و منطق ، سقراط و فيثاغورس در اخلاق .\r\n\r\nگوارش\r\nبد خوردن يعنى غذاى سريع‌الهضم بر دير هضم مقدم شود ، باعث مىگردد كه سريع‌الهضم هضم شود و چون ديرهضم هنوز هضم نشده در معده باقى بماند و راهى براى خارج شدن از معده نيابد ، لذا باعث فساد معده و غذا مىشود .\r\n\r\nكليد دندانه دار بهشت\r\nبه وهب گفتند : مگر لا إله الا الله كليد بهشت نيست ؟ گفت : بلى ولى كليد بايد دندانه داشته‌باشد . اگر كليد شما دندانه دارد ، در را باز مىكند و اگر دندانه ندارد ، باز نمىكند .\r\n\r\nحواريين\r\nحوارى در لغت از حورت الشىء گرفته شده‌است . حواريان عيسى عليه السلام ، مخلصين او و برگزيدگانش بودند . آنان لباس شو و يا صياد بودند . يكى از بزرگان گفته است : آنان را حوارى ناميدند چون نفس انسان‌ها را با بيانات خود تطهير مىكردند . آيه  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  « 1 » ، نيز حكايت از همين طهارت است . البته آنان را از باب تمثيل لباس شو ناميده‌اند ؛ كما اينكه ناميدن آنها به شكارچى به اين جهت بوده كه نفوس منحرف را صيد خود مىكردند و آنها را با خداى متعال مأنوس مىساختند .\r\nسعدى\r\n چه گوهر پاك دارد مردم پاك * كى آلوده شود در دامن خاك\r\nگِل سرشوى از اين معنى كه پاك است * بسر بر مىكنندش گرچه خاكست \r\n*\r\n از بند عشق هيچ دلى را گشاد نيست * شادان مباد هركه بدين مژده شاد نيست \r\n\r\n\r\n","description":"","footnote":"\r\n( 1 ) - احزاب ، 33 .\r\n","page_name":" 855 ","page_number":855},
  {"content":"\r\n\r\n\r\nعارف ، هش بش بسام\r\nشيخ الرييس در اشارات گويد : انسان عارف هش بش بسام است يعنى ، شخصى بزرگ است كه با مردم به نرمى رفتار مىكند . خوش رو و فروتن است و به خردسالان چون بزرگ ، احترام مىكند . و به بىنشاط چون انسان‌هاى معروف رفتار مىكند . چرا چنين نكند در حالى كه او به حق خوشحال است و هرچه بنگرد حق را در آن مىبيند . و چرا با همه بطور مساوى رفتار نكند در حالى كه همه چيز نزد او يكسان است .\r\nفخر رازى در شرح اشارات در توضيح اين عبارت مىگويد : هش بش بسام يعنى نرم و ساده است . مراد از اينكه عارف هش است اين است كه عارف از حقيقت باخبر است و خوشحالى به حق براى او به‌خاطر دانش دائمى او به حق ، دائمى است و لذا همواره هش است چه اينكه حوادث زمانه موجب خوشحالى يا بدحالى او شود .\r\nاينكه او همواره آرامش دارد به اين جهت است كه به غير خدا توجه ندارد و غير خدا را زنده‌اى كه قابليت توجه داشته‌باشد نمىداند . پس از آن جهت ، به هر چيز كه نگاه كند ، منتسب به خداست و لذا همه چيز نزد او مساوى است لذا او در برابر همه متواضع و با همه رفيق است .\r\n\r\nسير عارف\r\nگويند : دو تن از عارفان دو حجره براى مسافران تهيه كرده و آنجا براى خدمت به مسافران نشسته بودند . يكى از ديگرى پرسيد : چه باعث شد به اين كار توجه كنى ؟ گفت :\r\nتورى پهن كرده‌ام تا شايد شكارى به دام اندازم . اولى گفت : من در پى شكار نيستم . اين نشانه‌ى آن است كه صياد در مقام تصرف و صعود از خلق به خالق بوده و ديگرى در مقام رضا و نزول از خالق به سوى خلق است .\r\nنظامى\r\n به‌مردم درآويز اگر مردمى * كه با آدمى خوگر است آدمى\r\nاگر كان و گنجى چونايى بدست * بسى گنج زينگونه در خاك هست\r\nچو دوران ملكى بپايان رسد * به دو دست جوينده آسان رسد\r\nاگر ماهى از سنگ خارا بود * شكار نهنگان دريا بود\r\nزباغى كه پيشينگان كاشتند * پس آيندگان ميوه برداشتند\r\nچو كشته شد از بهر ما چند چيز * زبهر كسان ما بكاريم نيز \r\n\r\n","description":"","footnote":"","page_name":" 856 ","page_number":856},
  {"content":"\r\n\r\nگويم\r\n هر شب به هواى خاك پايت * ديده بره صباست ما را \r\nگويم\r\n شبهاى هجر را گذرانديم و زنده‌ايم * ما را بسخت‌جانى خود اين گمان نبود \r\nگويم\r\n عاشقم بر لطف و بر قهرش بجد * اى عجب من عاشق اين هر دو ضد \r\nنظامى\r\n بعشوه عاشقى را شاد مىكن * مبارك مرده را آزاد مىكن \r\n*\r\n ز فردا و زدى كس را نشان نيست * كه اين رفت از ميان آن در ميان نيست\r\nيك امروز است ما را نقد ايام * بر آن هم اعتمادى نيست تا شام \r\n\r\nعقل\r\nعقل بر دو گونه است ، عقل غريزى و عقل مستفاد . عقل غريزى در كودك مانند درخت خرما در هسته و سنبله در حبه است . عقل بر دو قسم است ، گاه انسان از آن باخبر نيست و گاه با اراده‌ى خود انسان حاصل مىشود . امام على عليه السلام مىفرمايد : عقل بر دو قسم است ، عقل طبعى و عقل مسموع . و عقل مسموع نفعى ندارد وقتى عقل مطبوع نباشد .\r\nعقل اكتسابى نيز بر دو قسم است ، قسمى با تجارب دنيوى و علوم اكتسابى بدست مىآيد و قسمى از علوم اخروى و معارف الهى است .\r\nراه دو عقل كاملًا با هم متنافى هستند . اميرالمؤمنين على عليه السلام در اين باره سه مثال زده‌اند و فرموده‌اند : داستان دنيا و آخرت مانند دو كفه‌ى ترازوست و هيچ‌كدام بالا نمىروند مگر به نقصان ديگرى . و نيز مانند مشرق و مغرب هستند كه هركس به يكى از آنها نزديك شود از ديگرى دور شده‌است . و نيز مانند دو هوو هستند كه هر كدام خشنود شود ديگرى ناراضى مىگردد . به‌همين خاطر مىبينى گروهى كه در بدست آوردن دنيا زرنگ هستند ولى در امور آخرت سفيه هستند و عده‌اى عكس اين .\r\nپيامبر خدا صلى الله عليه و آله مىفرمايد : اكثر بهشتيان بليه هستند اين به‌خاطر اختلاف راه دنيا و آخرت است . حسن بصرى گفته است : ما گروهى را ديده‌ايم كه اگر شما مىديديد مىگفتيد ديوانه‌اند و اگر آنها شما را مىديدند مىگفتند : از شياطين هستيد . چرا كه آنان به امور دنيا\r\n\r\n","description":"","footnote":"","page_name":" 857 ","page_number":857},
  {"content":"\r\n\r\nكمترين توجه را داشتند .\r\nپيامبر صلى الله عليه و آله ، به كسىكه يكى از مسيحيان را به عقل مىستود فرمود : ساكت باش ، خردمند كسى است كه توحيد را پذيرفته و مطيع او باشد . خداى متعال از قول جهنميان مىفرمايد :\r\n وَ قالُوا لَوْ كُنَّا نَسْمَعُ أَوْ نَعْقِلُ ما كُنَّا فِي أَصْحابِ السَّعِيرِ .  « 1 »\r\nهر كس به اختلاف دو راه دنيا و آخرت پى برد و ترديدى كه ديگران دچارش شده‌اند به او راه نيابد ، مىگويد : اگر اين دنيا حق باشد چرا آنان كه اهل حقيقت بودند به آن و صنايع دقيقش توجه نكردند . اين بدان جهت است كه محال است كه سالك راه شرق به آنچه در غرب است ظفر يابد ، و سالك راه غرب به آنچه در شرق است دست يابد .\r\n\r\nغيرت علمى\r\nغيرت در علم واجب است . بر دانشمندان لازم است كه دانش خود را از غير اهل آن باز دارند ، تا مبادا گوهر گرانبها را به گردن خوك‌ها آويزند .\r\n* حكيمى گويد : حال طالبان دانش خود را جستجو كن ، همانطور كه در باره‌ى خويشان خود دقت مىورزى .\r\n* ابوتمام گفته است : من به غير از همسايه به كس ديگر حسودى نمىورزم ، دراين صورت غيرت علمى ندارم .\r\n و ما انا بالغيران من دون جارتى * اذا انا اصبح غيوراً على العلم \r\n* عيسى عليه السلام مىفرمايد : حكمت را در غير جاى خودش قرار نده كه به دانش ستم كرده‌ايد ، همچنين حكمت را از اهلش منع نكن كه به آنان ستم كرده‌ايد .\r\n\r\nنشانه اعراض خدا\r\nبزرگى گويد : نشانه روى برگردان خدا از بنده اين است كه او را به چيزى مشغول كند كه نه به نفع دنياى او باشد و نه به نفع آخرت وى .\r\n\r\n\r\n","description":"","footnote":"\r\n( 1 ) - اگر سخن حق را مىشنيديم و تعقل مىورزيديم از اهل آتش نبوديم . ملك ، 10 .\r\n","page_name":" 858 ","page_number":858},
  {"content":"\r\n\r\n\r\nجايگاه\r\nهمچنين مىگويد : اگر مىخواهى به جايگاه خود پى ببرى ، ببين تو را كجا قرار داده‌اند .\r\n\r\nدوست\r\nبه حكيمى گفتند : كدام يك از دوستانت نزد تو دوست داشتنى ترند ؟ گفت : هر كدام ناراحتى مرا بزدايد و بيمارى مرا مداوا نمايد و لغزشم را عفو كند .\r\n\r\nحقوق ديگران\r\nنيز از سخنان حكيمان است كه : حق خداى متعال بر انسان اين است كه وى خدا را عظيم شمارد و شكر او را بجا آورد . حق سلطان اين است كه اطاعت شود و پند داده شود .\r\nحق آدمى بر خودش اين است كه تلاش كند و از گناه بپرهيزد . حق دوستان اين است كه به دوستى وفا كند و نياز دوست را رفع نمايد . حق عموم مردم اين است كه اذيت نشوند و با آنان به نيكى معاشرت شود .\r\n\r\nكريم\r\nكريم كسى است كه سپاسگزار سخن شايسته بوده و حق لحظات را رعايت مىكند .\r\n\r\nنماز\r\nنماز جامع تمام عبادات نفسانى و جسمانى است . طهارت ، پوشش عورت ، خرج كردن مال در تحصيل طهارت و لباس ، توجه به كعبه ، التزام براى انجام عبادت ، اظهار خشوع اعضاء ، اخلاص نيت قلبى ، جهاد با شيطان ، مناجات با خدا ، خواندن قرآن ، اقرار به شهادتين ، خود نگهدارى از چيزهاى خوب از جمله عبادات نفسانى و جسمانى است .\r\nگويم\r\n ما بىتو دمى شاد بعالم نزديم * خورديم بسى خون‌دل و دم نزديم \r\n بىشعله آه لب زهم نگشوديم * بىقطره اشك چشم بر هم نزديم \r\nسعدى\r\n ندانى كه شوريده حالان مست * چرا برفشانند بر رقص دست\r\nكه شايد درى بر دل از واردات * فشاند سر دست بر كاينات\r\nحلالش بود رقص بر ياد دوست * كه هر آستينش جانى در اوست \r\nگويند\r\n گيرم بنقاب دركشى رخسارت * يا پست كنى بر غم من گفتارت \r\n\r\n","description":"","footnote":"","page_name":" 859 ","page_number":859},
  {"content":"\r\n\r\n دانم نتوانى بنهفتن بارى * چستى قد و چابكى رفتارت \r\n\r\nمنازل دنيا و آخرت\r\nانسان مسافرى است كه بايد شش منزل را بپيمايد ، سه منزل را پيموده و سه منزل آن باقى مانده‌است . سه منزلى كه پيموده عبارتند از :\r\n1 - از كتم عدم به پشت پدر و رحم مادر منتقل شده‌است . چنان كه خدا مىفرمايد :  يَخْرُجُ مِنْ بَيْنِ الصُّلْبِ وَ التَّرائِبِ  « 1 »  . \r\n2 - رحم مادر چنان كه خدا مىفرمايد :  هُوَ الَّذِي يُصَوِّرُكُمْ فِي الْأَرْحامِ كَيْفَ يَشاءُ  « 2 »  . \r\n3 - از رحم به دنيا چنان كه خداوند مىفرمايد :  وَ حَمْلُهُ وَ فِصالُهُ ثَلاثُونَ شَهْراً  « 3 »  . \r\nاما منزل‌هايى كه نپيموده‌است ، عبارتند از :\r\n1 - قبر ، چنان كه پيامبر خدا مىفرمايد : قبر نخستين منزل از منزلگاههاى آخرت و آخرين منزل از منازل دنيا است .\r\n2 - فضاى محشر چنان كه خداوند مىفرمايد :  وَ عُرِضُوا عَلى رَبِّكَ صَفًّا  « 4 »  . \r\n3 - بهشت و جهنم چنان كه خدا مىفرمايد :  فَرِيقٌ فِي الْجَنَّةِ وَ فَرِيقٌ فِي السَّعِيرِ  « 5 »  . \r\nما اكنون در حال پيمودن منزل چهارم هستيم . پيداست كه مدت اين منزل همان مدت عمر ما است . روزهاى ما چون فرسخها ، ساعات ما چون آرزوها و نفس‌هايمان همان قدم‌هايى است كه به سوى آن منزل برمى داريم . چه بسيار انسان‌هايى كه چند فرسخ براى او باقى مانده‌است و ديگرانى كه چند ميل باقى است و كسانى كه چند قدم فاصله دارند . به خدا پناه مىبريم از مرگى بىتوشه .\r\n\r\nبعد از حج\r\nبعد از فراغت حُجاج از انجام مناسك حج ، به آنان گفته مىشود : ساختمانى را بنا كرديد ، خرابش نكنيد . گذشته را جبران كرديد در آينده نيك عمل باشيد .\r\n\r\n\r\n","description":"","footnote":"\r\n( 1 ) - طارق ، 7 .\r\n( 2 ) - آل عمران ، 6 .\r\n( 3 ) - احقاف ، 15 .\r\n( 4 ) - كهف ، 48 .\r\n( 5 ) - شورى ، 7 .\r\n","page_name":" 860 ","page_number":860},
  {"content":"\r\n\r\n\r\nذلت نادانى\r\nحكيمى گويد : هر كسى ذلت دانش را در بخشى از عمرش متحمل نشود ، در ذلت جهالت در تمام عمرش زندگى كند .\r\nگويند\r\n شاها ! دل آگاه گدايان دارند * سر رشته عشق بينوايان دارند\r\nگنجى كه زمين و آسمان طالب او * گر درنگرى برهنه پايان دارند \r\n\r\nلوح سبع المثانى\r\n رقم كن پانزده در پانزده سبع المثانى را * به تثليث قمر يا مشترى يا زهره يا خورشيد\r\nچو كردى اين عمل چون تاج بر فرق سرت جاده * كه آيد از پى پا بوست از چرخ سيم ناهيد\r\nز تأثيرات اين لوح عظيم القدر مىگردد * كمينه بنده‌ات قيصر دگر خاقان و هم جمشيد \r\n\r\nديوانه\r\nاميرالمؤمنين عليه السلام مىفرمايد : رسول خدا مشغول راه رفتن بودند و من با او بودم . پيامبر به جماعتى رسيدند و فرمود : اينان چه كسانى هستند ؟ به وى گفته شد : ديوانه‌اى است و مردم اطراف او جمع شده‌اند . رسول خدا صلى الله عليه و آله فرمود : اين بيمار است ، ديوانه كسى است كه با دست خود به كار ناشايست مىپردازد و در راه رفتن تكبر مىورزد . و شانه‌ها را حركت مىدهد . از خدا آرزوى ثواب دارد با اينكه در گناه و عصيان است .\r\n\r\nحج مقبول\r\nاز علامات قبولى حج ، ترك گناهانى است كه بنده بر آن گناهان ماندگار بوده‌است .\r\n\r\nحج آدم عليه السلام\r\nدر كافى آمده‌است كه : حج حضرت آدم عليه السلام به‌خاطر قبولى توبه او بوده‌است .\r\n\r\nكعبه\r\nدر حديث آمده‌است : كعبه هر روز بندگان خدا را مورد توجه قرار مىدهد . هركس آن‌جاست و هركس نمىتواند آنجا باشد و قلبش آن جا است ، مىبخشد .\r\n\r\n","description":"","footnote":"","page_name":" 861 ","page_number":861},
  {"content":"\r\n\r\n\r\nعمل نيك اندك\r\nحكيمى گويد : هيچ كار نيكى را كم نشماريد ، هرگاه توان انجام آن را يافتيد ، آن را انجام دهيد و منتظر عمل بزرگتر نشويد چرا كه كمى كه آدمى محتاج به آن باشد از زيادى كه نسبت به آن نيازى نباشد ، نافع‌تر براى اهل آن است .\r\n\r\nانفاق\r\nاز سخنان حكيمان است كه خدا رحمت كند كسىكه كف دستش را رها كرده و فكر خود را نگه داشته‌است .\r\nجامى\r\n هستى براى ثبت ثنايت صحيفه است * كآغاز آن ازل بود انجام آن ابد\r\nدر جنب آن صحيفه چه باشد اگر بفرض * صد نامه در ثناى تو انشا كند خرد\r\nنتوان صفات تو ز طلسم جهان شناخت * احكام آن نجوم نگنجد در اين رصد\r\nهر گونه اعتقاد كنندت نه‌اى چنان * ما را در اين قضيه جز اين نيست معتقد\r\nقرب ترا نبود سبب جز فنا و فقر * طوبى لمن تهيئا للقرب واستعد\r\nلبيك گفت لطف تو هر جا برهمنى * بر جاى ياصنم ، بخطا گفت يا صمد\r\nجاهل بود نفور ز نور حضور تو * آرى ز آفتاب رمد صاحب رمد \r\n\r\nاحترام كتاب\r\nعربى گويد : همواره عزت صاحب اين كتاب بالا رود تا زمانى كه كبوترى بر شاخه درخت مىنوازد و بوستان از اشك اكبر مىخندد .\r\n لا زال يعلو قدره دائماً * الى العلى صاحب هذا الكتاب \r\n ماغررت و رقاء فى دوحة * واضحك الروض بكاء السحاب \r\n\r\n","description":"","footnote":"","page_name":" 862 ","page_number":862},
  {"content":"\r\n\r\n\r\nفهرست موضوعى\r\nآ\r\nآب 241 ، آب و هيزم 118 ، برودت آب 730 .\r\nآبادانى آبادانى دنيا 768 .\r\nآبرو حفظ آبرو 204 ، 247 ، ثروت و آبرو 774 .\r\nآبستنى مدت آبستنى 251 .\r\nآبگوشت 510 .\r\nآتش 252 ، غضب و آتش 165 ، پناه از آتش جهنم 635 .\r\nآثار آثار عمل 175 ، آثار گناه 281 .\r\nآخرت دنيا و آخرت 29 ، 112 ، 126 ، 143 ، 204 ، 212 ، 222 ، 334 ، 354 ، 383 ، 403 ، 434 ، 480 ، 643 ، 655 ، 788 ، 816 ، عذاب آخرت 354 ، 786 ، لذتهاى دنيا و آخرت 808 ، آخرت بىطلب 380 ، اصلاح آخرت 662 ، عمل براى آخرت 810 ، منازل دنيا و آخرت 860 .\r\nآخرالزمان 402 .\r\nآداب آداب ملتها 481 ، آداب غذا خوردن 807 .\r\nآدامس 715 .\r\nآذوقه آذوقه زمستان 771 .\r\nآراستگى آراستگى ظاهر و باطن 759 .\r\nآرامش 312 ، آغاز آرامش 360 .\r\nآرزو 137 ، 162 ، 225 ، 344 ، 416 ، 665 ، 773 ، 774 ، 806 ، آرزوى عاشق 272 ، آرزوى مرگ 290 ، خط آرزو 41 ، آرزو و ثروت 691 .\r\nآزمايش آزمايش مردم 316 .\r\nآسايش آسايش و ناراحتى 209 ، بلا و آسايش 472 ، كمال و آسايش 815 .\r\nآسمان خلق آسمان و زمين 210 .\r\nآشتى 762 .\r\nآشنايى با خدا 478 .\r\nآفات اخلاق 667 .\r\nآفرينش 163 ، آفرينش آسمان و زمين 210 ، 841 .\r\nآقا كيست 831 .\r\nآمرزش 804 ، 761 ، طلب آمرزش 68 ، 388 ، 426 ، آمرزش يا رضا 397 .\r\nآواز خروس 617 .\r\nآهن ربا خاصيت آهن ربا 815 .\r\nآينده آينده‌نگرى 350 ، آينده نگرى از شانه گوسفند 723 .\r\nآينه انطباع و انعكاس آينه 359 .\r\nالف\r\nابدال 223 .\r\nابر حركت ماه پشت ابر 711 .\r\nابراهيم خواص 375 .\r\nابراهيم عليه السلام دعاى ابراهيم عليه السلام در تورات 843 .\r\nابل واژه ابل 820 .\r\nابليس 388 ، علت عناد ابليس 362 ، دوستى با ابليس 832 .\r\nابن جنيد ابن جنيد در برزخ 459 .\r\nابن خلكان 664 ، ابن خلكان و ابوحنفيه 181 .\r\nابن دقيق 849 .\r\nابن دمينه 324 .\r\nابن دهان نحوى 666 .\r\n\r\n","description":"","footnote":"","page_name":" 863 ","page_number":863},
  {"content":"\r\n\r\nابن سينا 72 .\r\nابن عنين 849 .\r\nابن قريه 790 .\r\nابن مسعود پند پيامبر به ابن مسعود 552 ، ابن مسعود و عثمان 705 .\r\nابن مقفع خليل و ابن مقفع 785 .\r\nابن مقله 616 .\r\nابن الوقت 146 .\r\nابن هيثم 707 .\r\nابواسحاق صابى 427 .\r\nابوبكر 672 .\r\nابوتراب 262 .\r\nابوتمام 241 .\r\nابوحيان نحوى 497 .\r\nابوذر ابوذر و عثمان 139 ، پند پيامبر به ابوذر 176 .\r\nابوسعيد اصفهانى 309 .\r\nابوسعيد رستمى اصفهانى 760 .\r\nابوفراس ابوفراس در زندان 65 .\r\nابوالاسود 706 .\r\nابوطالب 711 .\r\nابوالفرج اصفهانى 496 .\r\nابوالقيس 514 .\r\nابن مبارك احتضار ابن مبارك 794 .\r\nابوالمجن ثقفى 792 .\r\nابومسلم 688 .\r\nابونواس بخشش ابونواس 706 .\r\nاحتجاج 565 .\r\nاحتضار 305 ، احتضار ابن مبارك 794 .\r\nاحتلام 759 .\r\nاحتياط 68 ، 185 .\r\nاحسان 332 ، احسان خدا 416 ، عدل و احسان 732 .\r\nاحمد 672 .\r\nاحول 244 .\r\nاحيا احيا كننده دين 263 .\r\nاخته سهم اخته‌ها 708 ، تأثير اخته 733 ، فايده غلام سياه و اخته 734 .\r\nاخلاص 186 ، 206 ، 336 ، 478 ، 596 .\r\nاخلاط 482 .\r\nاخلاق اخلاق خدا 573 ، آفات اخلاق 667 ، اخلاق مطابق طبيعت و شغل 602 ، سيما و اخلاق 481 .\r\nادب 355 ، ادب نفس 355 ، 564 ، ادب علنى 600 .\r\nادريس ادريس و هرمس 188 .\r\nاذان 448 ، اذان پيش از وقت 557 .\r\nارث 88 .\r\nارتباط ارتباط با خدا 163 ، 662 .\r\nارزش ارزش انسان 144 ، 399 ، 790 .\r\nارسطو 187 ، 291 ، 832 ، نامه ارسطو به اسكندر 373 ، وصيت افلاطون به ارسطو 614 .\r\nازدواج 115 ، 635 ، كفو در ازدواج 722 ، ازدواج در پيرى 774 .\r\nاسب اسب برتر 170 ، اسب تركى 450 .\r\nاستعاره 230 ، 382 .\r\nاستعداد استعداد موعظه 289 .\r\nاستغاثه 217 .\r\nاسرار 125 ، 235 ، 426 ، 769 ، اسرار در دعا 354 ، افشاء سر 190 .\r\nاسراف 356 ، 487 ، 687 ، اسراف در خير 356 .\r\nاسطرلاب 326 .\r\nاسكندر 321 ، 393 ، نامه ارسطو به اسكندر 373 ، مرگ اسكندر 378 ، دعاى مادر اسكندر 487 .\r\nاسلام اسلام زرتشتى 722 ، اسلام على بن رستم 735 ، اسلام غريب 837 .\r\n\r\n","description":"","footnote":"","page_name":" 864 ","page_number":864},
  {"content":"\r\n\r\nاسم 82 ، 86 ، اسم جمع 245 ، اسم ساعات 239 ، اسم عرب 239 ، اسم و مسمى 241 ، اسم معنا 229 ، اسماء انبياء 62 ، اسم نزد عارفان 561 ، اسم مضمر 667 ، اسم خدا 409 ، اسم ذات 718 ، اسم بچه‌هاى حيوانات 834 .\r\nاسماعيليان 616 .\r\nاشاره 260 ، اشارات 473 .\r\nاشك اشك شوق 460 ، اشك عارف 827 .\r\nاشياء كنيه اشياء 582 .\r\nاصحاب 190 ، ميوه اصحاب 582 ، تعداد اصحاب بدر 680 .\r\nاصلاح اصلاح باطن 292 ، 662 ، 753 ، اصلاح نفس 351 ، 380 ، اصلاح آخرت 662 .\r\nاطاعت 24 .\r\nاطمينان 311 .\r\nاعتدال اعتدال مزاج 244 ، اعتدال در عبادت 471 .\r\nاعتراف 143 ، 783 .\r\nاعتزال اعتزال فخر 227 .\r\nاعتقاد اعتقادات جاهلى 295 ، قلب و اعتقاد 797 .\r\nاعتماد اعتماد به دوست 569 ، اعتماد به غير 582 .\r\nاعراض نشانه اعراض خدا 858 .\r\nاعشى 35 ، 532 .\r\nافتخار 739 .\r\nافراط افراط در محبت 325 ، 384 .\r\nافلاطون دعاى افلاطون 372 ، حكمت افلاطون 223 ، مناجات افلاطون 419 ،\r\nوصيت افلاطون به ارسطو 614 .\r\nافيون سردى افيون 544 .\r\nاقبال و ادبار اقبال و ادبار دنيا 340 ، 360 ، اقبال و ادبار قلب 288 .\r\nاكرام اكرام يا اهانت 247 ، اثر اكرام 441 .\r\nاكسير سعادت 641 .\r\nامام 84 ، امام على عليه السلام 92 ، حب امام على 169 ، فضل امام على 172 ، 752 ، اعتقاد به على عليه السلام 247 ، وصف امام على 404 ، ترك امام على 587 ، لباس امام على 688 ، محمد حنفيه و امام حسن عليه السلام 419 ، تربت امام حسين عليه السلام 16 ، نيمه شب امام سجاد عليه السلام 74 ، انفاق امام سجاد 786 ، امام كاظم عليه السلام 72 ، محبت به امام كاظم 753 ، نجوا با امام رضا عليه السلام 133 ، امام هادى عليه السلام و متوكل 494 .\r\nاماله اماله امير 536 .\r\nامان امان از رسوايى 174 ، دو امان زمين 354 .\r\nامانت امانت دارى 119 ، 800 .\r\nامت امتها 314 .\r\nامتحان 809 .\r\nام حبيبه محل دفن ام حبيبه 671 .\r\nام علقمه 531 .\r\nامنيت 212 ، 783 ، امنيت زيردستان 487 .\r\nامهال امهال نه اهمال 783 .\r\nامى 641 .\r\nاميد اميد حجاج 359 ، اميد رابعه 341 ، اميد بهشت 548 ، اميدوارى 828 .\r\nامير تب امير 536 ، اماله امير 536 ، حاكم و امير 772 .\r\nامين جنگ امين و مأمون 776 .\r\nانبياء فلاسفه و انبياء 507 .\r\nانتصاب 349 .\r\nانتظار 181 .\r\nانتقام 253 ، عفو يا انتقام 123 ، 388 ، ابزار انتقام 671 ، انتقام و بخشش امير 674 .\r\nانجير 479 .\r\nاندوه 145 .\r\nانس 413 ، انس با خدا 26 ، 365 ، 448 ، 626 ، 810 ، انس مؤمن 30 ، مجلس انس 312 .\r\n\r\n","description":"","footnote":"","page_name":" 865 ","page_number":865},
  {"content":"\r\n\r\nانسان 63 ، 321 ، 845 ، انسان كامل 324 ، 337 ، انسان و جن 63 ، انسان و دانش 56 ، فرق انسان و حيوان 376 ، انسان و معده 468 ، انسان ناقص 715 ، طبيعت انسان 823 ، باطن انسان 762 ، اصناف انسان‌ها 763 ، ضعف انسان 784 ، مركب و انسان 841 .\r\nانشاءاللَّه 673 .\r\nانصاف 312 ، 762 ، انصاف در حكومت 29 .\r\nانطباع انطباع و انعكاس آينه 359 .\r\nانفاق 104 ، 175 ، 177 ، 205 ، 302 ، 419 ، 456 ، 543 ، 644 ، 647 ، 763 ، 771 ، 806 ، 808 ، 845 ، 862 ، انفاق امام سجاد عليه السلام 786 ، بزرگى و انفاق 831 .\r\nانقطاع انقطاع از خلق 217 .\r\nانگشتر انگشتر طلا 173 .\r\nانوشيروان 442 ، گذشت انوشيروان 48 .\r\nاولاد ترك اولاد 649 .\r\nاياس 322 ، دانش اياس 254 ، اياس قاضى 731 .\r\nايران 393 ، دانش در ايران 565 .\r\nايمان 402 ، ايمان كامل 305 ، ايمان و روزى 524 ، ايمان و عمل صالح 589 ، ايمان قلبى 395 ، پله‌هاى ايمان 463 ، انواع ايمان 498 ، شيرينى ايمان 662 .\r\nايمنى ايمنى از عذاب قبر 211 ، ايمنى از شر مردم 821 .\r\nايوب رنج ايوب 354 .\r\nب\r\nباد باد دبور و قبول 562 .\r\nبادنجان 479 .\r\nبازار ترازوى بازارى 493 ، نماز بازارى 493 .\r\nباطن ظاهر و باطن 188 ، 603 ، آراستگى ظاهر و باطن 759 ، اصلاح باطن 662 ، 752 ، باطن انسان 762 ، رسول باطنى و ظاهرى 797 .\r\nباقلا 701 .\r\nباقيات صالحات 524 .\r\nبايزيد بسطامى 85 ، 86 .\r\nبحث ادبى 229 ، 231 ، 258 ، 273 ، 299 ، 339 ، 340 ، 341 ، 349 ، 379 ، 382 ، 398 ، 429 ، 471 ، 494 ، 546 ، 559 ، 703 ، 724 .\r\nبحث بلاغى 314 .\r\nبحث بيانى 584 .\r\nبخشش 296 ، 445 ، 451 ، 602 ، 763 ، 786 ، 836 ، جاى بخشش 364 ، بخشش يا انتقام 123 ، 388 ، بخشش جعفر برمكى 449 ، روح بخشنده 384 ، بخشش يوسف 559 ، بخشش خليفه 440 ، بخشش امير 674 ، انتقام و بخشش امير 674 ، بخشش ابونواس 706 ، بخشش شاه 775 ، بخشش كسرى 775 ، بخشش شاهانه 775 ، 776 ، 777 ، بخشش اقرار كننده 775 .\r\nبخل 269 ، 773 ، بخل و ترس 253 ، بخل در دانش 141 ، 782 ، حرص و بخل 176 ، كريم و بخيل 446 ، فقر و بخل 837 .\r\nبد بدى در مقابل نيكى 810 .\r\nبدل بدل غلط 379 .\r\nبدن 224 ، اجزاى بدن 250 ، قواى بدن در خواب 234 ، نفس و بدن 745 ، 752 ، اعضاى بدن و اعمال 785 ، حق نفس و بدن 799 .\r\nبرادر 849 ، برادر دينى 288 ، برادر خواب 464 .\r\nبردبار بردبارى 332 ، 369 ، 400 ، راهزن بردبار 643 ، بردبارى و عقل 651 .\r\nبردالعجوز 454 .\r\nبرزخ 401 ، 459 ، 489 ، 642 ، ابن جنيد در برزخ 459 .\r\nبرمكيان 268 ، اعدام جعفر برمكى 401 ، مرثيه بر برمكيان 762 .\r\n\r\n","description":"","footnote":"","page_name":" 866 ","page_number":866},
  {"content":"\r\n\r\nبزرگمهر 22 ، 351 .\r\nبس 96 .\r\nبسمله 817 .\r\nبشاشت 655 .\r\nبصره عذاب بصره 53 .\r\nبصيرت 304 ، 850 ، چشم بصيرت 132 .\r\nبقاء بقاء نداشتن دنيا 164 .\r\nبلا 479 ، 524 ، 587 ، 636 ، 637 ، 768 ، 804 ، شكر بلا 470 ، بلا و آسايش 472 ، صبر و بلا 820 .\r\nبلاغت 171 ، 248 ، 721 ، 773 ، سخن بليغ 777 .\r\nبلال حبشى 222 .\r\nبنا بناهاى مسلمانان 44 .\r\nبندگى 395 ، بندگى خدا 42 .\r\nبنىاميه 612 ، واليان بنىاميه و بنىعباس 672 .\r\nبنىتميم 326 .\r\nبوقلمون 482 .\r\nبول عجيب 677 .\r\nبو بويايى 360 .\r\nبهره بهره از داشتها 811 .\r\nبهشت شوق به بهشت 205 ، عرض بهشت 365 ، فروش بهشت 141 ، گناه و بهشت 53 ، بهشت يا مسجد 21 ، نعمت و بهشت 167 ، 548 ، گنج بهشت 763 ، كليد دندانه دار بهشت 855 .\r\nبهلول 311 ، 718 ، جنگ بهلول 730 .\r\nبيان بيان و پذيرش حكمت 809 .\r\nبيت المال 430 .\r\nبيچاره 762 .\r\nبيضاوى 50 .\r\nبيعت با يزيد 396 .\r\nبيمار بيمارى و زندان 361 ، دعاى بيمار 470 ، بيمارى و عافيت 470 ، بيمارى 818 ، بيمارى تن 794 ، بيمارى و دارو 806 .\r\nپ\r\nپاداش ستايش در برابر پاداش 507 .\r\nپادشاه ياران پادشاه 595 ، پادشاهى 595 .\r\nپارسايى 145 ، 154 ، 179 ، 209 ، 290 ، 310 ، 329 ، 330 ، 332 ، 336 ، 353 ، 364 ، 376 ، 402 ، 430 ، 469 ، 478 ، 488 ، 576 ، 630 ، 634 ، 704 ، 757 ، 809 ، 842 ، پارسا و مست 561 ، ستايش پارسا 442 ، پارسايى پيامبر 357 ، پارسايى دانشمند 134 ، پارسايى و دانش 133 ، پارسايى و دنيا 210 ، پارسايى و حاجت 410 ، پارسايى سلمان 221 ، پارسايى امام على و زهرا عليهما السلام 186 ، پارسايى امام على عليه السلام 452 ، پارسايى بعد از رياست 486 ، پارسا و عارف 576 ، دعاى پارسا 679 ، سخاوت ابراهيمى و پارسايى عيسوى 680 .\r\nپاره دوزى 426 .\r\nپاسخ پاسخ عملى 444 ، بهترين پاسخ 683 .\r\nپاكدامنى 276 .\r\nپدر دعا براى پدر 74 ، پدر حيله گر 310 ، پدر نودوپنج ساله 452 ، پدر لئيم 486 ، دوست پدر 512 ، پدر زنده 832 .\r\nپذيرش پذيرش خدا 680 .\r\nپرخورى 175 ، 333 ، 841 .\r\nپرداخت قرض 673 .\r\nپرده پوشى 162 ، 163 .\r\nپرونده نويس 731 .\r\nپرهيز 177 ، 739 ، پرهيز از پنج چيز 768 .\r\nپزشك پزشك معشوق 55 ، توصيه پزشكى 228 ، پزشك قانع 361 ، نقاشى يا پزشكى 333 ، دانش پزشكى 818 ، لغت يا پزشكى 546 .\r\nپشتكار 217 .\r\nپشم پشم سمندر 687 .\r\n\r\n","description":"","footnote":"","page_name":" 867 ","page_number":867},
  {"content":"\r\n\r\nپشيمانى 494 .\r\nپشه كبك و پشه 841 .\r\nپناه پناه حيوانات 305 ، پناه از آتش جهنم 635 .\r\nپند 35 ، 82 ، 117 ، 126 ، 163 ، 177 ، 191 ، 281 ، 287 ، 294 ، 296 ، 298 ، 306 ، 318 ، 330 ، 331 ، 371 ، 373 ، 385 ، 396 ، 406 ، 439 ، 445 ، 528 ، 577 ، 603 ، 632 ، 633 ، 645 ، 693 ، 694 ، 761 ، 786 ، 788 ، 809 ، 824 ، 828 ، پند امام على عليه السلام 285 ، 421 ، بهترين پند 247 ، پند پيامبر به ابوذر 176 ، 528 ، تأثير پند 263 ، پند مهم هنديها 23 ، پند نفس اماره 149 ، سه پند 177 ، پندهاى تورات 380 ، پند بهلول به هارون 396 ، پند جالينوس 447 ، پند پيامبر به ابن مسعود 552 ، پند پيامبر به على عليه السلام 578 ، پند به فرزند 664 ، استعداد پند 289 .\r\nپوزش 450 ، 642 ، سخن و پوزش 662 .\r\nپول پول دوستى 476 ، تقسيم پول 739 .\r\nپياله پياله و مى 305 .\r\nپيامبر عشق به پيامبر 222 ، وصيت پيامبر 189 ، 190 ، دو ذبح شده 649 ، صلوات بر پيامبر اسلام و ابراهيم عليه السلام 640 ، مصيبت پيامبر 640 ، سفير پيامبر 475 ، قرابت پيامبر 489 ، عمر پيامبران 566 .\r\nپير 271 ، پيرى 271 ، 361 ، 464 ، 465 ، 780 ، پيرى و خضاب 162 ، پير جوان‌نما 466 ، اكرام پير 763 ، پيرمرد شهوت‌ران 707 ، پيرى و معركه 738 ، ازدواج در پيرى 774 .\r\nپيش بينى 461 .\r\nپيشگيرى 483 ، 693 ، 807 .\r\nپيروز 69 ، پيروز اصلى 142 ، پيروزى در مسابقه 496 .\r\nت\r\nتابط شراً 613 .\r\nتاريخ تاريخ فتوحات 224 ، تاريخ وقايع سال 241 و 242 447 ، تكرار تاريخ 461 ، حوادث دجله 610 ، هزار سر بريده 611 ، على بن عيون 679 .\r\nتب امير 536 .\r\nتبذير و تدبير 539 .\r\nتبرك 84 .\r\nتبريك تبريك و تعزيت 344 .\r\nتجارت 329 ، تجارت بعد از نماز جمعه 190 .\r\nتجربه 774 .\r\nتجريد 146 .\r\nتجسم تجسم عمل 303 .\r\nتجنيس تام 429 .\r\nتجويد 756 ، 757 .\r\nتحقير 400 ، 408 ، 446 ، 852 .\r\nتحمل انسان 134 .\r\nتدبير تبذير و تدبير 539 .\r\nترازو ترازوى بازارى 493 .\r\nترانه 671 .\r\nتربت تربت امام حسين عليه السلام 169 .\r\nتربيت تربيت فرزند 833 .\r\nترجمه 256 .\r\nترحم شايسته ترحم 762 .\r\nترس 413 ، 827 ، 786 ، 807 ، ترس از قيامت 236 ، 562 ، 662 ، بخل و ترس 253 ، ترس از خدا 335 ، 554 ، ترس مؤمن 625 ، ترس از سخن 735 .\r\nتزكيه 132 ، 427 ، 589 .\r\nتسبيح تسبيح موجودات 216 .\r\nتسليت تسليت صحيح 683 .\r\nتسليم تسليم و رضا 365 .\r\nتشبيه 230 .\r\n\r\n","description":"","footnote":"","page_name":" 868 ","page_number":868},
  {"content":"\r\n\r\nتصميم نغض تصميم 376 ، تصميم راسخ 482 .\r\nتصريح و كنايه 225 ، 568 .\r\nتصنيف 200 .\r\nتضرع 291 .\r\nتعامل تعامل با ديگران 287 .\r\nتعبير خواب 211 ، 496 ، 553 ، 557 ، 602 .\r\nتعجب 29 ، 448 ، تعجب از كار خود 715 .\r\nتعصب تعصب مذموم 547 .\r\nتغيير تغيير اخلاق 390 ، تغيير انواع 468 .\r\nتفويض جبر و تفويض 561 .\r\nتقوا 140 ، 211 ، 367 ، 427 ، 548 ، 790 ، 843 ، دانش و تقوا 785 .\r\nتلاش 41 ، 366 ، 806 ، 822 ، 839 ، 852 ، تلاش براى دنيا 179 ، تلاش براى دنيا يا آخرت 655 ، تلاش بىخدا 395 .\r\nتلاوت تلاوت قرآن 211 .\r\nتلفظ تلفظ غلط 317 .\r\nتمسخر 333 ، 407 ، 537 ، پاسخ تمسخر 498 .\r\nتناسب تناسب درخواست 217 .\r\nتنبلى 509 .\r\nتنبيه 824 .\r\nتنفر تنفر دل 364 .\r\nتنهايى 375 .\r\nتواضع 287 ، 292 ، 305 ، 338 ، 343 ، 375 ، 389 ، 571 ، 602 ، 761 ، 831 ، شهرت و تواضع 206 ، تواضع حقيقى 362 ، علت كبر و تواضع 723 .\r\nتوبه 81 ، 181 ، 413 ، 816 ، توبه از خطاها 152 ، توبه امروز 171 ، توبه در عرفه 191 ، توبه حجاج 192 ، مرگ و توبه 410 ، درِ توبه 417 ، توبه شرابخوار 503 ، وقت توبه 853 .\r\nتوجه توجه به خدا 157 ، 165 ، 324 .\r\nتوحيد 183 ، 297 ، 500 ، 538 ، 591 .\r\nتورات 410 ، پندهاى تورات 381 ، دعاى ابراهيم عليه السلام در تورات 843 .\r\nتوقف توقف آخر باب 253 .\r\nتوكل به خدا 115 ، 175 ، 406 ، 419 .\r\nتولد مقايسه تولد و مرگ 355 .\r\nتهديد نامه تهديد 195 ، تهديد به فيل 488 ، تهديد بىجا 784 .\r\nتهمت 146 ، 364 ، تهمت به وكيل 407 ، پرهيز از موضع تهمت 831 .\r\nتيمارستان 310 .\r\nتفسير\r\nتفسير اياك نعبد 21 .\r\nال در الحمد 34 .\r\nزيادى اسم در بسمله 46 .\r\nتأمل در سه آيه 134 .\r\nتناقض در تفسير 158 .\r\nتفسير آيه تبين 203 .\r\nتقدم و تأخر لهو 203 .\r\nتفسير آيه سد 222 .\r\nواژه بين 228 .\r\nتفسير آيه نحل 242 .\r\nتفسير آيه حاش لله 242 .\r\nوقف در آيه و مالى 255 .\r\nتفسير آيه مهد 268 .\r\nتفسير آيه نفاد 269 .\r\nتفسير آيه تحدى 277 .\r\nتفسير آيه ولقد زيّنا 297 ، 390 .\r\nتفسير و جعلنا رجوماً 297 .\r\nتفسير آيه لا خوف عليهم 307 .\r\nسوره فاتحه 309 .\r\nتفسير آيه وضو 312 .\r\nتفسير آيه لايقبل منها عدل 318 .\r\nتفسير آيه ولقد همّ بها 318 .\r\nتفسير آيه فلا اقسم بالخنس 322 .\r\n\r\n","description":"","footnote":"","page_name":" 869 ","page_number":869},
  {"content":"\r\n\r\nتفسير آيه يخرج منها اللؤلؤ 329 .\r\nتفسير آيه ان السمع 331 .\r\nتفسير آيه سيئة 332 .\r\nتفسير بقرات سمان 341 .\r\nتفسير آيه مااترفوا 342 .\r\nتفسير آيه تحبون اللَّه 342 .\r\nتفسير افمن شرح صدره 353 .\r\nتفسير آيه نامه عمل 356 .\r\nتفسير آيه بدالهم 356 ، 505 .\r\nتفسير آيه لا تقتلوا 357 .\r\nتفسير آيه اولم نعمر 363 .\r\nتفسير آيه ناشئه 394 .\r\nتفسير آيه ماغرك 402 .\r\nتفسير آيه انه كان للاوابين 417 .\r\nتفسير ان اللَّه يامركم 431 .\r\nتفسير آيه ولقد فضلنا 432 .\r\nتفسير آيه واضرب لهم مثلًا 432 .\r\nتفسير آيه ولا الليل سابق النهار 433 .\r\nتفسير آيه و هو الذى يقبل 435 .\r\nتفسير آيه و اما السائل 476 .\r\nتفسير به رأى 440 .\r\nتفسير صبيّا 552 .\r\nسوره تبت و اخلاص 555 .\r\nتفسير آيه و كان تحته 557 .\r\nتفسير آيه و كان ابوهما 558 .\r\nتفسير آيه هب لى من لدنك 560 .\r\nتفسير آيه حمد 603 .\r\nتفسير آيه لاينال عهدى 625 .\r\nمتعلق بسم اللَّه 630 .\r\nتفسير آيه بعوضه 636 .\r\nتفسير آيه غلمان 646 .\r\nلفظ جلاله 648 .\r\nآيه مكارم الاخلاق 648 .\r\nتفسير بضنين 757 .\r\nتفسير آيه ضرّ 758 .\r\nتفسير آيه غيرالمغضوب 765 .\r\nتفسير آيه طيبات من الرزق 766 .\r\nشروط تفسير آيه قرآن 787 .\r\nتفسير آيه كل انسان بامامهم 804 .\r\nتفسير آيه يخرون للاذقان 804 .\r\nتفسير آيه عبس و تولى 824 .\r\nتفسير آيه و لكن لا تبصرون 831 .\r\nث\r\nثابيه نقاش 818 .\r\nثروت 42 ، 177 ، 196 ، 312 ، 379 ، 525 ، 542 ، 691 ، 839 ، استفاده از ثروت 327 ، دو راه ثروتمندى 391 ، ثروت و فقر 511 ، 524 ، 761 ، 783 ، 793 ، 839 ، عارف و ثروتمند 220 ، ثروت و علم 534 ، ثروت اندوزى 542 ، سرچشمه ثروت 141 ، 144 ، ثروت و عمل 143 ، ثروت و جان 295 ، ثروت حرام 344 ، زوال ثروت 542 ، دوستى با ثروتمندتر 543 ، بنده ثروت 543 ، ثروت و لئيم 543 ، ضرطه ثروتمند 545 ، آرزو و ثروت 691 ، نتيجه ثروت 763 ، راه كسب ثروت 767 ، ثروتمند 795 .\r\nثناى بى جا 339 .\r\nثنويه و وثنيه 548 .\r\nج\r\nجاحظ 510 .\r\nجادو 324 ، عقيق و جادو 36 ، 397 .\r\nجاذبه جاذبه نيكى 31 .\r\nجارية بن قدامه 250 .\r\nجايزه جايزه شعر 274 .\r\nجايگاه 442 ، 859 .\r\nجبر جبر و تفويض 561 .\r\nجذبه 524 .\r\n\r\n","description":"","footnote":"","page_name":" 870 ","page_number":870},
  {"content":"\r\n\r\nجسم جسم و روح 272 ، 462 ، 686 ، دو حركت جسم واحد 294 ، ضعف جسم 306 ، جسم عنصرى 612 .\r\nجالينوس 175 ، پند جالينوس 447 ، .\r\nجان جان به در بردن 371 ، ثروت و جان 295 .\r\nجذراصم 429 .\r\nجفر 717 ، جفر و جامعه 409 .\r\nجماعت همرنگ جماعت 393 .\r\nجمال و كمال 601 .\r\nجمجمه جمجمه بزرگ 509 .\r\nجمعه 629 .\r\nجمله 255 .\r\nجن 428 ، 484 ، ديدن جن 223 ، سيد جن 683 ، محكمه جنيان 265 .\r\nجنس تغيير جنسيت 33 .\r\nجنين 325 .\r\nجوان 271 ، جوانى 391 ، جوانمرد 581 ، 685 ، 693 ، درخواست از جوان 847 .\r\nجوجه جوجه كبوتر و مرغ 493 .\r\nجهان جهان ديگر 468 ، جهان واحد 508 .\r\nجهنم خلود جهنم 507 .\r\nچ\r\nچاپلوسى 168 ، 176 ، 316 ، 348 ، 407 ، 809 .\r\nچربى رفع چربى 665 .\r\nچشم چشم بصيرت 132 ، چشم پوشى 299 ، چشم تيزبين 226 ، چشم شور 723 ، چشم روشنى 762 .\r\nچلبى 581 .\r\nچنگيز 616 .\r\nچوب 693 .\r\nچهارشنبه 273 ، 704 .\r\nچهل سالگى 356 ، 823 .\r\nح\r\nحاتم برادر حاتم 543 .\r\nحاجت 681 ، حاجت از خدا 133 ، حاجت متقابل 635 ، رد حاجت 469 ، حاجت كم 771 ، قضاى حاجت 164 ، 327 ، 761 ، 778 ، 779 .\r\nحادثه حادثه ناگهانى 807 .\r\nحاضرجوابى 445 ، 451 ، 479 ، 774 .\r\nحاكم 417 ، دانشمند و حاكم 135 ، حاكم و رعيت 295 ، ارتباط با حاكم 351 ، ويژگىهاى حاكم 393 ، سخن حاكم 395 ، توصيه به حاكم 519 ، بود و نبود حاكم 519 ، حاكم و امير 772 .\r\nحال بدترين حال 410 ، حال و قال 248 .\r\nحب حب على عليه السلام 169 .\r\nحج حج تمتع 189 ، لبيك 796 ، بعد از حج 860 ، حج آدم 861 ، حج مقبول 861 ، شيوه حج 842 ، كعبه 861 .\r\nحجاب حجاب ظلمانى 79 ، حجاب شراب 267 .\r\nحجاج 63 ، 245 ، 667 ، 695 ، توبه حجاج 192 ، اميد حجاج 359 ، زندان حجاج 669 ، والى حجاج 743 .\r\nحجاز حجاز و دانش 735 ، والى حجاز 743 .\r\nحجرالاسود 850 .\r\nحجيت حجيت امر در خواب 234 .\r\nحد حد زنا 460 ، حد مست 635 ، حد حيوان 673 .\r\nحديث حديث قدسى و قرآن 587 ، حديث مسند 685 .\r\nحدوث حدوث و قدم كلام 224 ، حدوث عالم 696 .\r\nحدود حدود خدا 585 ، 602 .\r\nحرام‌خوارى 820 .\r\nحرص 427 ، 540 ، حرص و بخل 176 ، عقل و\r\n\r\n","description":"","footnote":"","page_name":" 871 ","page_number":871},
  {"content":"\r\n\r\nهوا و حرص 598 .\r\nحرف حرف واو 248 ، حرف زدن با خدا 439 .\r\nحركت حركت ماه پشت ابر 711 ، مقوله حركت نبض 541 ، مقوله حركت 848 .\r\nحزن غضب و حزن 732 .\r\nحس حس مشترك 563 .\r\nحسرت 54 .\r\nحسنات توجيه حسنات 544 .\r\nحسن بن سهل 772 .\r\nحسود 419 ، 730 .\r\nحسن ظن 207 ، 316 .\r\nحضور قلب 281 .\r\nحظيرة القدس 663 .\r\nحق استحقاق 419 ، حق مؤمن 647 ، حق اليقين 719 ، عمل به حق 554 ، طلب حق 798 .\r\nحقوق حقوق مؤمن 174 ، حقوق ديگران 859 .\r\nحقيقت 522 ، حقيقت حروف 562 ، حقيقت بسيطه 802 .\r\nحكايت سند حكايت 678 .\r\nحكمت 725 ، 754 ، حكمت افلاطون 223 ، حكمت‌ها 84 ، 237 ، حكمت خدا 317 ، طالبان حكمت 379 ، ريشه حكمت 581 ، بيان و پذيرش حكمت 809 .\r\nحكومت 21 ، 376 ، 590 ، 763 ، 837 ، انصاف در حكومت 29 ، دورى از حكومت 210 ، حكومت بر دل عاقل 310 ، شراكت در حكومت 318 ، شيوه حكومت 332 ، انتهاى حكومت 342 ، عاقبت حكومت 821 .\r\nحكيم حكيم غافل 680 ، روش حكيمان 314 ، حكيمان برجسته 855 .\r\nحلاج 185 ، 196 ، 292 ، 299 ، كشتن حلاج 194 ، 393 .\r\nحلال لقمه حلال 68 ، غذاى حلال 79 ، حلال و پاكيزه 251 .\r\nحمام عافيت حمام رفته 474 .\r\nحمد الحمدلله 578 .\r\nحمص قاضى حمص 731 .\r\nحوادث حوادث جوى 571 ، حوادث دجله 610 .\r\nحواريين 855 .\r\nحيا 538 ، حيا از خدا 537 ، 823 .\r\nحيض عذر حيض 570 .\r\nحيله حيله 767 ، حيله براى هديه 777 .\r\nحيوان 845 ، حيوانات 233 ، 834 ، فرق انسان و حيوان 376 ، غريزه حيوانات 621 ، دانش حيوانات 683 ، كنيه حيوانات 582 ، اسم بچه‌هاى حيوانات 834 ، حيوانات و عقل 467 .\r\nخ\r\nخاتم 471 .\r\nخادم خادم خوب 172 .\r\nخاطر خاطر و ناموس 87 ، خاطره خوش 851 .\r\nخاك خاك طبقه سوم 737 .\r\nخانه خانه دارى 335 ، خانه كوچك 496 ، خانه خدا 497 .\r\nخبر 473 .\r\nختنه گوشت ختنه 511 .\r\nخدا سوى خدا 161 ، خداى كريم 547 ، انس با خدا 26 ، 365 ، 448 ، 626 ، 810 ، بندگى خدا 42 ، شناخت خدا 80 ، دانش خدا 80 ، 593 ، 679 ، راه خدا 114 ، توكل به خدا 115 ، 406 ، حاجت از خدا و غير او 133 ، توجه به خدا 157 ، 165 ، 324 ، ارتباط با خدا 163 ، 662 ، خريدار خداست 164 ، ظن به خدا 165 ، سئوال از خدا و بنده 165 ، مكر خدا 171 ، عزت از غير خدا 176 ، رضايت خدا 205 ، 288 ، شرم از خدا 209 ، غير خدا 239 ،\r\n\r\n","description":"","footnote":"","page_name":" 872 ","page_number":872},
  {"content":"\r\n\r\nمحاسبه با خدا 315 ، حكمت خدا 317 ، ترس از خدا 335 ، 554 ، فيض خدا 362 ، وصف خدا 370 ، سياست و خدا 383 ، ياد خدا 392 ، تلاش بىخدا 395 ، اسم خدا 409 ، حرف زدن با خدا 439 ، نور خدا 456 ، 562 ، خليفه خدا 457 ، آشنايى با خدا 478 ، عذاب خدا 481 ، قرض خدا 483 ، خدعه با خدا 495 ، خانه خدا 497 ، حيا از خدا 537 ، 823 ، اخلاق خدا 573 ، عالم خانه خدا 574 ، تضمين خدا و انسان 601 ، عبادت خدا 619 ، سخن خدا 626 ، پذيرش خدا 670 ، صفات خدا 675 ، علاقه به خدا 686 ، خواست خدا 732 ، ياد خدا 782 ، مباهات خدا 800 ، معامله با خدا 805 ، خشم خدا 806 ، نشانه اعراض خدا 858 ، دوستان خدا 556 ، حدود خدا 585 ، 602 ، عهد خدا 208 ، رحمت خدا 409 ، 420 ، 465 ، 475 ، 484 ، 496 ، نماز براى خدا 680 .\r\nخدعه خدعه با خدا 495 .\r\nخر سال خر 489 .\r\nخربزه 479 ، خربزه رى 388 .\r\nخريد خريد غير ضرورى 163 .\r\nخريدار خريدار خداست 164 .\r\nخستگى رفع خستگى 563 .\r\nخسوف نور در حال كسوف و خسوف 415 .\r\nخسيس 100 ، 706 ، 715 ، 761 ، 846 ، 847 ، خساست 536 .\r\nخشم فرو بردن خشم 329 ، خشم سريع 733 ، خشم خدا 806 .\r\nخشونت 449 .\r\nخصائل خصائل بزرگان 233 .\r\nخضاب پيرى و خضاب 162 .\r\nخضوع 487 .\r\nخط 782 ، خط متقاطع 292 .\r\nخطابه 384 .\r\nخطيئه 791 .\r\nخلافت 520 .\r\nخلع 312 .\r\nخلفاء معرفى خلفاء عباسى 455 ، خلفاى عباسى 532 ، بنىاميه 612 ، واليان بنىاميه و بنىعباس 672 .\r\nخلق خلق آسمان و زمين 210 .\r\nخُلق تغيير خُلق 519 .\r\nخلقت راز خلقت 352 .\r\nخلوت 61 ، 134 ، 564 .\r\nخليفه خليفه خدا 456 ، عشق خليفه 503 ، استدلال خليفه 733 ، متهم و خليفه 774 ، خليفةاللَّه 811 .\r\nخليل خليل و ابن مقفع 785 .\r\nخمس 188 .\r\nخمول 25 ، 26 ، 27 ، 28 ، 30 ، 108 ، 110 ، 112 ، 126 ، 127 ، 153 ، 156 ، 162 ، 167 ، 198 ، 205 ، 209 ، 418 ، 427 ، 450 ، 549 ، 581 ، 786 ، 794 ، 810 ، 819 ، 849 ، 851 .\r\nخنده 837 ، خنده و قيامت 583 ، سه چيز خنده دار و گريه دار 841 .\r\nخواب حجيت امر در خواب 234 ، قواى بدن در خواب 234 ، بىخوابى 708 .\r\nخواجه عبداللَّه مناجات خواجه عبداللَّه 840 .\r\nخواجه نصير 192 .\r\nخودستايى 372 ، 395 ، 420 ، 427 ، 442 ، 782 .\r\nخورشيد نور خورشيد 485 ، حيات خورشيد و ماه 516 ، خورشيد در طالع 578 .\r\nخواست قلب 287 .\r\nخوشى 809 ، خوشبختى 664 ، خوشحالى 384 ، 479 ، 586 ، خوشرويى 671 .\r\nخوك خوك و شراب 677 ، خير سگ و خوك 700 .\r\n\r\n","description":"","footnote":"","page_name":" 873 ","page_number":873},
  {"content":"\r\n\r\nخويشى و دوستى 354 .\r\nخيار 577 .\r\nخياط خياط و فقير 235 .\r\nخيام پاسخگويى خيام 724 .\r\nخيانت خيانت در دانش 136 .\r\nخير خير و شر 225 ، خير انسان 337 .\r\nد\r\nدارو 483 ، داروى قلب 263 ، درمان سردرد 536 ، بيمارى و دارو 806 .\r\nداماد داماد پيامبر 183 .\r\nدانش 324 ، 542 ، 586 ، 593 ، 763 ، دانش و سياست 41 ، انسان و دانش 56 ، دانش خدا 80 ، 679 ، دانش عقلى يا نقلى 127 ، پارسايى و دانش 133 ، نور دانش 136 ، خيانت در دانش 136 ، دانش و ظلم 136 ، بخل در دانش 141 ، 782 ، دانش نافع معاد 150 ، دانش با عمل 161 ، 162 ، عمل به دانش 166 ، گداى دانش 166 ، دانش در نهان و آشكار 176 ، كودك و دانش 253 ، دانش اياس 254 ، دانش و معرفت 260 ، دانش حيوانات 683 ، دانش طبيعى و متكلمان 717 ، اجرت دانش 707 ، دانش در ايران 565 ، دانش نجوم 563 ، دانش يا شنا 475 ، دانش فقه 540 ، شاكر دانش 583 ، دانش آشكار و مخفى 658 ، دانش پزشكى 818 ، پول به اندازه دانش 705 ، احترام دانش 711 ، حجاز و دانش 735 ، تحصيل دانش 767 ، عقل و دانش 785 ، دانش و نااهل 782 ، دانش و تقوا 785 ، سختى دانش 786 ، ذلت دانش 850 .\r\nدانش‌آموز وقت دانش آموزى 136 .\r\nدانشمند ضجر دانشمند 353 ، دانشمند و نادان 365 ، 478 ، پارسايى دانشمند 134 ، دانشمند با عمل 134 ، دانشمند و حاكم 135 ، نگاه به دانشمند 136 ، مثل دانشمند بىعمل 136 ، دانشمندان هند 192 ، عذاب دانشمند 478 ، دانشمندان قشرى 800 .\r\nدب اصغر 421 .\r\nدجله حوادث دجله 610 .\r\nدرخواست درخواست صله 47 ، درخواست از كريم 48 ، درخواست عاجزانه 137 ، رد درخواست 215 ، تناسب درخواست 217 ، درخواست مرگ 360 ، درخواست از جواد 847 .\r\nدرد درد سر 435 ، دردهاى روانى 24 ، شكوه از درد 470 .\r\nدروغ 422 ، دروغ پذيرفته 234 ، راست و دروغ 442 ، 702 ، پاسخ دروغ 482 ، دروغ براى خنداندن 537 ، غم و وعده دروغ 674 ، دروغ به شاه 772 .\r\nدزد دزد آشكار 337 .\r\nدست جمع دست 271 ، دست بالاتر از دست 359 ، دست بوسى 443 ، 673 ، رنگ دست 487 ، شستن دست 543 .\r\nدشمن 777 ، معامله با دشمن 331 ، طمع شكار دشمن 331 ، يارى از دشمن 365 ، دشمن پست 653 ، دشمن عاقل 705 .\r\nدعا 167 ، 300 ، 336 ، 443 ، 512 ، 789 ، 851 ، 853 ، دعاى عليه 167 ، كيفيت دعا 170 ، دعا براى رفع درد 171 ، دعا در عرفات 41 ، دعا براى پدر 74 ، دعاى پيامبر 192 ، دعا براى گنهكار 198 ، 343 ، دعاى كافر 303 ، اسرار در دعا 354 ، اجابت دعا 362 ، دعاى افلاطون 372 ، دعاى فيثاغورس 372 ، دعاى پارسا 679 ، نفرين و دعا 418 ، شيوه دعا 427 ، دعاى بيمار 470 ، دعاى مادر اسكندر 487 ، استجابت دعا 549 ، دعاى حزين 728 ، دعاى شانزدهم صحيفه سجاديه 740 ، دعا ستمديده 783 ، دعاى ابراهيم عليه السلام در تورات 843 .\r\n\r\n","description":"","footnote":"","page_name":" 874 ","page_number":874},
  {"content":"\r\n\r\nدل دل توانگر 106 ، كورى دل 147 ، سوز دل 206 ، حكومت بر دل عاقل 310 ، تنفر دل 364 ، تيرگى دل 368 .\r\nدلبستگى 69 .\r\nدنيا 105 ، 113 ، 121 ، 140 ، 154 ، 205 ، 271 ، 281 ، 306 ، 311 ، 312 ، 321 ، 334 ، 346 ، 368 ، 376 ، 396 ، 400 ، 403 ، 430 ، 431 ، 434 ، 443 ، 448 ، 480 ، 489 ، 527 ، 576 ، 578 ، 596 ، 611 ، 635 ، 654 ، 789 ، 796 ، 798 ، 809 ، 820 ، 839 ، 643 ، هجرت از دنيا 25 ، مثل دنياطلبى 29 ، ترك دنيا 30 ، لذت دنيا 37 ، 810 ، با دنيا 79 ، دين و دنيا 96 ، محبت به دنيا 163 ، دنيا و دنباله‌رو 163 ، بقاء نداشتن دنيا 164 ، دنيا و من 165 ، تلاش براى دنيا 179 ، دنياى جاودان 179 ، طول دنيا 192 ، مسلمان و دنيا 196 ، سختى دنيا 196 ، 574 ، 576 ، زيان دنيا 205 ، پارسايى و دنيا 210 ، شكوه از دنيا 228 ، نكوهش دنيا 243 ، دنياى فانى 310 ، 316 ، ضرر دنيا و دين 342 ، دنيا زندان مؤمن 347 ، همه دنيا 352 ، ارزش دنيا 357 ، 396 ، 434 ، نعمت دنيا 362 ، حقارت دنيا 571 ، زيرورو شدن دنيا 409 ، ترك دنيا به خاطر ترك دين 543 ، دنياى عاريه 606 ، آبادانى دنيا 768 ، توشه از دنيا 851 ، تلخى دنيا 851 ، منازل دنيا و آخرت 860 .\r\nدنيا و آخرت 29 ، 112 ، 126 ، 143 ، 204 ، 212 ، 222 ، 334 ، 354 ، 383 ، 403 ، 434 ، 480 ، 643 ، 655 ، 788 ، 816 ، لذتهاى دنيا و آخرت 808 .\r\nدوات جمع دوات 594 .\r\nدو ذبح شده 649 .\r\nدوست 32 ، 48 ، 102 ، 113 ، 204 ، 252 ، 318 ، 352 ، 364 ، 370 ، 388 ، 418 ، 425 ، 426 ، 478 ، 507 ، 527 ، 549 ، 578 ، 584 ، 692 ، 743 ، 760 ، 774 ، 779 ، 806 ، 807 ، 808 ، 811 ، 817 ، 820 ، 821 ، 848 ، 859 ، ياد دوست 312 ، اكرام دوست 329 ، اعتماد به دوست 569 ، دوست پدر 512 .\r\nدوستان گله از دوستان 62 ، دوستان خدا 556 .\r\nدوستى 349 ، 366 ، 414 ، 762 ، دوستى در دنيا 32 ، خويشى و دوستى 354 ، شرايط دوستى 355 ، معيار دوستى 371 ، اندازه دوستى و دشمنى 185 ، 343 ، 464 ، دوستى با ثروتمند 543 ، دوستى با ابليس 832 .\r\nدهان طهارت دهان 68 ، دهان و بينى 359 .\r\nديدار ديدار پيش از مرگ 108 .\r\nدير مدرسه و دير 702 .\r\nدين عقل و دين 194 ، دين خليفه عباسى 241 ، ضرر دنيا و دين 342 .\r\nديوانه 586 ، 674 ، 861 ، ديوانه‌ها 373 ، ديوانه خوشحال 187 ، فنون و جنون 194 ، ديوانه يا عاقل 296 ، ديوانگى 409 ، ديوانه واقعى 679 .\r\nديوجانس 374 .\r\nديه عيسى عليه السلام 510 .\r\nذ\r\nذات 586 ، معدوم نشدن ذات 468 ، اسم ذات 718 ، ذات نحيين 791 .\r\nذخيره 326 .\r\nذكر 142 ، 373 ، 448 .\r\nذلت 408 ، ذلت نفس 806 ، 822 ، 833 ، ذلت نادانى 861 ، ذلت دانش 850 .\r\nذهن آسايش ذهن 702 .\r\nر\r\nرازدارى 236 ، 287 ، 377 ، 851 .\r\nراست راست و دروغ 442 ، 702 ، وعده راست 443 ، راست گويى 654 .\r\n\r\n","description":"","footnote":"","page_name":" 875 ","page_number":875},
  {"content":"\r\n\r\nراضى به گناه 287 .\r\nراغولى 581 .\r\nراه خدا 114 .\r\nراهزن راهزن بردبار 643 .\r\nرب تجلى رب 541 .\r\nرباب 843 .\r\nرباعى رباعى بىنقطه 107 .\r\nرتمه 639 .\r\nرحمت رحمت خدا 409 ، 420 ، 465 ، 484 ، 475 ، 496 ، 497 ، صداى رحمت 807 ، گستره رحمت 825 ، 826 ، 827 ، 828 .\r\nرد درخواست 215 .\r\nرسوايى امان از رسوايى 174 .\r\nرسول رسول باطنى و ظاهرى 797 .\r\nرشوه 350 ، 408 ، 773 .\r\nرضا 205 ، 288 ، 655 ، 722 ، تسليم و رضا 365 ، آمرزش يا رضا 397 ، رضا به گناه 585 ، عذر و رضا 786 .\r\nرضايت 493 .\r\nرضى سيد رضى 709 .\r\nرضى الدين على لالا 214 .\r\nرطوبت رطوبت دست راست 435 .\r\nرعد و برق 807 .\r\nرعيت حاكم و رعيت 295 .\r\nرغبت 821 .\r\nرفتار رفتار مردم 164 ، رفتار با زيردست 761 .\r\nرفع نياز ديگران 330 .\r\nرفو زدن 165 .\r\nرقص كار رقاصه 678 .\r\nعتيد رقيب و عتيد 827 .\r\nرمضان رمضان در واوها 271 .\r\nرنج رنج كورى 498 .\r\nرنگ بر طرف كردن رنگ 657 ، رنگ لباس 688 .\r\nروح روح و جسم 272 ، 463 ، روح انبياء 456 ، غذاى روح 504 .\r\nروز روز خراب 173 ، روز و شب 450 ، روزگار 692 ، روزگار بىوفا 454 ، طول روز 478 ، روزها 113 .\r\nروزه 688 ، چهل سال روزه 525 .\r\nروزى 171 ، 178 ، 251 ، 374 ، 678 ، 807 ، 809 ، 845 ، روزى از مخلوق 247 ، ايمان و روزى 524 .\r\nرؤيت 304 .\r\nريا 22 ، 335 ، 358 ، 511 ، 595 ، 689 ، 733 ، 806 ، ريا و مرگ 165 .\r\nرياست 71 ، 525 ، خطر رياست 362 ، چاره رياست 678 ، طلب رياست 681 .\r\nرياضت 566 .\r\nريسنده 509 .\r\nرياضى 827 ، چند مسئله رياضى 39 .\r\nز\r\nزبان 333 ، 334 ، 784 ، 795 ، 852 ، عمل و زبان 22 ، زبان و شهوت 138 ، زبان عاقل 299 ، زبان مدعى 702 ، زبان دراز 379 .\r\nزرتشت اسلام زرتشتى 722 .\r\nزلزله 701 .\r\nزفاف 460 .\r\nزمان زمان و ما 25 ، خوبى با زمانه 161 ، حوادث زمان 354 ، زمانه 427 ، 500 ، عقل و زمانه 630 .\r\nزمستان 347 ، آذوقه زمستان 771 .\r\nزمين زمين كربلا 169 ، دو امان زمين 354 ، معامله زمين با اسب 483 .\r\nزن 137 ، 214 ، 318 ، 321 ، 718 ، مكر زنان 39 ، 534 ، زن با وفا 214 ، زن سخاوتمند 253 ، شهوت زن 275 ، اجتماع زنان 293 ، زن بردبار\r\n\r\n","description":"","footnote":"","page_name":" 876 ","page_number":876},
  {"content":"\r\n\r\n678 ، نگاه زن به مرد 465 ، عيب زن 481 ، همنشينى با زن 718 ، سخن گفتن با زن 735 ، وصف زن 734 ، زن و مرد 764 .\r\nزنا حد زنا 460 ، قتل زانيه 497 .\r\nزندان 527 ، بيمارى و زندان 361 ، زندانى 488 ، زندان حجاج 669 .\r\nزندگى نگاه به زندگى 316 ، مقايسه مرگ و زندگى 361 ، زندگى فلك 516 ، مرگ و زندگى 746 ، 833 .\r\nزهرا عليها السلام 576 .\r\nزياد بن عبداللَّه 675 .\r\nزيارت زيارت مدينه 36 ، 92 ، زيارت مكه 37 ، زيارت حرم 92 ، زيارت مشهد 99 .\r\nزيان زيان دنيا 205 .\r\nزيبا 106 ، زيبايى 585 ، زيبايى و زشتى 781 .\r\nزيتون اكبر 376 .\r\nزيردست رفتار با زيردست 761 .\r\nس\r\nسالك 639 .\r\nسالم بن عبداللَّه عمر 838 .\r\nسبب مباشر و سبب 55 .\r\nسبع المثانى لوح سبع المثانى 861 .\r\nستاره ستارگان 283 ، 620 ، ستاره دنباله دار 605 ، نور ستارگان 57 ، 572 .\r\nستايش 663 ، 675 ، ستايش بىمورد 209 ، ستايش عسكريين عليهما السلام 99 ، ستايش رو در رو 235 ، ستايش مؤثر 266 ، كفاره ستايش 570 ، ستايش پارسا 442 .\r\nستم 262 ، 263 ، مايه ستم 293 ، دفع ستم 317 ، ستم به خويش 408 ، ستم ستيزى 433 ، تأثير ستم 752 .\r\nستمديده 511 ، يارى ستمديده 211 ، دعا ستمديده 783 .\r\nستمگر 213 ، خانه ستمگر 30 ، ركون به ستمگر 82 ، دانش و ستمگر 136 ، كمك به ستمگر و ستمديده 217 ، همنشينى با ستمگران 329 ، كمك از ستمگر 330 ، روز ستمگر 353 ، حاكم ستمگر 407 ، يار ستمگر 481 .\r\nسجده 414 .\r\nسخاوت 408 ، سخاوت ابراهيمى و پارسايى عيسوى 680 .\r\nسخن سخن بىفايده 144 ، 296 ، 332 ، سخن و عمل 295 ، سخن راست 339 ، سخن بى جا 400 ، سخن چين 408 ، 479 ، سخن خدا 626 ، سخن و پوزش 662 ، ترس از سخن 735 ، سخن بليغ 777 ، سخن اشتباه 783 ، 784 ، سخن چينى 784 .\r\nسراى نيكو 143 .\r\nسرگرم مولا 346 .\r\nسرّ سرّ لغات عربى 194 ، سرّ حقيقت 452 .\r\nسرمايه 779 ، سرمايه همراه 334 .\r\nسرور 316 .\r\nسرى سقطى 375 .\r\nسعادت 537 ، 764 ، سعَدَ و سعِد 764 .\r\nسعيدبن جبير مرگ سعيدبن جبير 668 .\r\nسفر 44 ، 383 ، 399 ، زمان سفر 681 ، مكروهات سفر 772 .\r\nسفره 807 .\r\nسفيان ثورى 689 .\r\nسفير سفير پيامبر 475 .\r\nسقراط حكيم 175 ، 429 .\r\nسكوت 108 ، 157 ، 204 ، 346 ، 384 ، 400 ، 419 ، 566 ، 642 ، 665 ، 732 ، 735 ، 774 ، 794 ، معرفت سكوت 421 .\r\nسگ رفتار با سگ 519 ، خير سگ و خوك 700 ، سگ و عابد 754 .\r\nسلام 579 ، 773 ، سلام بر فاسق 162 .\r\n\r\n","description":"","footnote":"","page_name":" 877 ","page_number":877},
  {"content":"\r\n\r\nسلامتى 391 .\r\nسلطان شريك سلطان 141 ، يار سلطان 330 ، سلطان عقل 373 ، سخن گفتن با سلطان 442 ، قاضى و سلطان 731 .\r\nسلطنت سلطنت بىدوام 115 ، نبوت نه سلطنت 356 .\r\nسلمان پارسايى سلمان 221 .\r\nسلوك انواع سلوك 524 .\r\nسليطه 407 .\r\nسمراء بنت قيس 634 .\r\nسمندر پشم سمندر 687 .\r\nسن سن قاضى 256 ، سن يا كمال 256 .\r\nسنگ سنگ قبر 784 .\r\nسواره پيش از مركب 707 .\r\nسئوال 671 ، سئوال از خدا 165 ، سئوال بىمورد 497 .\r\nسوانح 123 .\r\nسوره يس 211 .\r\nسوز دل 206 .\r\nسوسمار داروى سوسمار 514 .\r\nسوفسطا و فيلسوف 537 .\r\nسوگند 120 ، 408 ، سوگند ويژه 483 .\r\nسهروردى قتل سهروردى 518 .\r\nسياست 373 ، دانش و سياست 41 ، سياست و خدا 383 .\r\nسياه سياه و قرمز 514 ، لباس سياه 708 .\r\nسيب 109 .\r\nسيد عرب 579 .\r\nسيره محمدى 40 .\r\nسيما سيما و اخلاق 481 .\r\nسيمرغ 530 .\r\nسيميا 324 .\r\nش\r\nشادى غم و شادى 37 ، شادى بىغم 838 .\r\nشاعر شاعرترين 242 ، چاره شاعر 249 ، كم لطفى به شعر شاعر 267 ، اقرار شاعر 443 ، وصيت شاعر 477 ، شاعر و صراف 570 ، 753 ، شاعر هرند 755 .\r\nشاكر شاكر و صابر 459 ، شاكر دانش 583 .\r\nشافعى قبر شافعى 40 .\r\nشاه 295 ، همنشينى با شاهان 156 ، خدمت شاه 209 .\r\nشاه شاه شجاع 108 ، بخشش شاه 775 ، بخشش شاهانه 775 ، 776 ، 777 ، هيبت شاه 772 ، دروغ به شاه 772 .\r\nشاهد شاهد اعمال 799 .\r\nشب 480 ، 749 ، شب قدر 260 ، 276 ، شب زنده دارى 335 ، 562 ، سياهى شب 480 ، نيمه شب امام سجاد عليه السلام 747 ، عذاب شبانه 840 .\r\nشبلى 21 ، مرگ شبلى 44 ، نماز شبلى 375 .\r\nشجاعت 558 ، 771 .\r\nشر دفع شر 330 ، ايمنى از شر مردم 821 .\r\nشراب 396 ، 782 ، حجاب شراب 267 ، پياله و مى 305 ، توبه شراب‌خوار 503 ، خوك و شراب 677 .\r\nشرف 287 ، شرف و كرامت 426 .\r\nشراكت در حكومت 318 .\r\nشرافت ويژه شرافتمندان 769 .\r\nشرك شرك خفى 28 ، كمترين شرك 583 ، شرك طاعت 583 ، شرك آشكار و نهان 838 .\r\nشرم شرم از كاسبى 211 ، شرم از خدا 209 .\r\nشرور مغلوب 144 .\r\nشريك بن اعور معاويه و شريك بن اعور 246 .\r\nشطرنج 464 ، واضع شطرنج 271 .\r\nشعر 246 ، 247 ، 374 ، شعر حقيقى 255 ، جايزه شعر 274 ، شعرى در هجو 295 ، شرح\r\n\r\n","description":"","footnote":"","page_name":" 878 ","page_number":878},
  {"content":"\r\n\r\nشعر 301 ، مستى شعر 344 ، شعر عاشقانه 570 ، تضمين 613 ، شعر متوسط 715 ، شعر خوب 721 ، ارزش شعر 733 ، شعر مطبوع 735 ، طبع شعر 735 .\r\nشغل 705 .\r\nشفيق بلخى 568 .\r\nشقاوت شقاوت مادرى 347 .\r\nشكر 336 ، 783 ، شكر نعمت 43 ، 179 ، 288 ، 332 ، 587 ، 642 ، 779 ، شكر و صبر 215 ، شكر منعم 131 ، 249 ، شكر بىجا 367 ، 794 ، شكر بلا 470 ، عفت و شكر 790 .\r\nشكرالعلوى 461 .\r\nشِكَر 211 .\r\nشكم 530 .\r\nشكوه شكوه از دنيا 228 ، شكوه از درد 470 ، شكوه با كنايه 700 .\r\nشمشير شمشير و زور بازو 232 ، شمشير على عليه السلام 232 .\r\nشنا دانش يا شنا 475 .\r\nشناخت خدا 80 .\r\nشنيدن نشاط شنيدن 734 .\r\nشوخى 532 ، 653 ، 732 ، جزاى شوخى 414 ، شوخى معاويه 378 ، شوخى بى جا 590 .\r\nشوق 413 ، شوق معبود 111 .\r\nشوم 557 .\r\nشهادت 497 .\r\nشهر بهترين شهر 349 ، عرض شهر 428 ، لوازم شهر 767 .\r\nشهرستانى 187 ، 300 .\r\nشهرت شهرت و تواضع 206 .\r\nشهوت 324 ، زبان و شهوت 138 ، شهوت زن 275 ، اهل شهوت 833 ، شهوت قارى 678 ، پيرمرد شهوت ران 707 ، عقل و شهوت 833 .\r\nشير 390 ، شير مذكر 558 .\r\nشيطان سر شيطان 434 .\r\nص\r\nصابر شاكر و صابر 459 .\r\nصاعقه صاعقه و طلا 545 .\r\nصالحان 315 .\r\nصباح نظام و صباح 540 .\r\nصبر 142 ، 175 ، 243 ، 302 ، 311 ، 447 ، 583 ، 585 ، 642 ، 689 ، 783 ، شكر و صبر 215 ، سه روز صبر 395 ، صبر از عذاب 688 ، صبر و بلا 820 .\r\nصدارت پناه جواب حرف صدارت پناه 57 .\r\nصدا صداى سقف 250 ، صداها 479 ، صداى بلند 481 ، 735 .\r\nصدقه صدقه و صله 215 ، مصاديق صدقه 349 .\r\nصراط معناى صراط 755 .\r\nصراف شاعر و صراف 570 .\r\nصحيفه سجاديه دعاى شانزدهم 740 .\r\nصعصة بن صوحان 772 .\r\nصفات صفات خدا 685 .\r\nصفين جنگ صفين 672 .\r\nصلح 407 .\r\nصلوات چگونگى بيان صلوات 348 ، صلوات بر پيامبر اسلام و ابراهيم عليه السلام 640 .\r\nصله درخواست صله 47 ، صله رحم 48 ، صدقه و صله 215 ، صله بزرگان 445 .\r\nصورت صورت جسميه و نوعيه و هيولا 696 .\r\nصوفى 217 ، تصوف 72 ، 82 ، 111 ، 342 ، 525 ، 547 ، 634 ، 637 ، خرقه صوفى 293 ، 475 ، صوفى و مردم 330 ، حذف و تقدير صوفيان 55 ، شيخ صوفى و عوام 525 .\r\nض\r\nضرب المثل 114 ، 144 ، 378 ، 587 ، 673 ،\r\n\r\n","description":"","footnote":"","page_name":" 879 ","page_number":879},
  {"content":"\r\n\r\n674 ، 691 ، 700 ، 702 ، 703 ، 727 ، 803 ، 819 ، 784 .\r\nضرر اندك 334 .\r\nضعف جسم 306 .\r\nضمير نكره 349 .\r\nط\r\nطاعون 41 ، طاغوت و طاعون 736 .\r\nطاغوت طاغوت و طاعون 736 .\r\nطاير فرخنده 460 .\r\nطبيعت 571 .\r\nطرب 292 .\r\nطعن 421 ، 446 ، 844 ، پاسخ طعن 43 ، 774 ، طعن بىپاسخ 377 .\r\nطغرل 503 .\r\nطلا صاعقه و طلا 545 ، وزن طلا و نقره 685 .\r\nطلاق 481 ، 509 .\r\nطلسم 194 ، 300 .\r\nطلوع بين الطلوعين 312 .\r\nطمأنينه طمأنينه در نماز 168 .\r\nطمع 299 ، 673 ، 700 ، طمع شكار دشمن 331 .\r\nطهارت دهان 68 .\r\nطينت 539 .\r\nظ\r\nظاهر و باطن 188 ، 603 ، آراستگى ظاهر و باطن 759 ، رسول باطنى و ظاهرى 797 .\r\nظل فرق ظل و فىء 426 .\r\nظلمت نور و ظلمت 565 .\r\nظواهر فرياد از ظواهر 214 .\r\nظهور احدى 538 .\r\nع\r\nعابد عابد كوه لبنان 129 ، مجلس عابد 167 ، سگ و عابد 754 .\r\nعادت بزرگان 380 .\r\nعار 762 .\r\nعارف 856 ، عارف و ثروتمند 220 ، حال عارف 366 ، عارف و دانشمند 525 ، اسم نزد عارفان 561 ، پارسا و عارف 576 ، اشك عارف 827 ، سير عارف 856 .\r\nعاشق 337 ، آرزوى عاشق 272 ، شعر عاشقانه 570 ، كشتن عاشق 854 .\r\nعافيت بيمارى و عافيت 470 ، عافيت حمام رفته 474 .\r\nعاقل ديوانه يا عاقل 296 ، زبان عاقل 299 ، حكومت بر دل عاقل 310 ، با عاقل 488 ، دشمن عاقل 705 .\r\nعالم عالم مثال 458 ، 748 ، 754 ، عالم ذر 526 ، عالم خانه خداست 574 ، عالم خلق و امر 625 ، 759 ، عوالم 802 .\r\nعبادت 366 ، عبادت صحيح 63 ، عبادت برتر 142 ، حال عبادت 363 ، شركت در عبادت 459 ، اعتدال در عبادت 471 ، عبادت نشسته و معصيت ايستاده 508 ، عبادت خدا 619 .\r\nعباس بن احنف 326 .\r\nعباسيان سلطنت و انقراض عباسيان 512 .\r\nعبد تصغير عبد 373 ، عبدالرؤف 518 ، عبداللَّه 849 .\r\nعبدالباقى بغدادى 462 .\r\nعبدالملك مروان 672 .\r\nعتيد رقيب و عتيد 827 .\r\nعبرت 139 ، 142 ، 145 ، 692 .\r\nعثمان ابوذر و عثمان 139 .\r\nعجله 694 ، 764 ، 806 ، نعمت زياد و عجله 769 ، عجله در قضاوت 776 ، عجله يا دقت\r\n\r\n","description":"","footnote":"","page_name":" 880 ","page_number":880},
  {"content":"\r\n\r\n784 .\r\nعداوت 407 ، 408 ، عداوت عاقل 410 .\r\nعدد 87 ، 384 ، عدد اسماءالحسنى 514 ، اعداد قرآنى 599 ، عدد مخفى 659 ، عدد تام و ناقص 822 .\r\nعدل 585 ، متعادل 651 ، عدل و احسان 732 ، عدالت امام على عليه السلام 474 ، تقسيم عدالت 518 .\r\nعدى بن حاتم 773 ، 792 .\r\nعدم وجود و عدم 363 .\r\nعذاب عذاب بصره 53 ، عذاب آخرت 354 ، 786 ، عذاب دانشمند 478 ، عذاب خدا 481 ، عذاب شبانه 840 .\r\nعذر عذر و رضا 786 .\r\nعربده 293 .\r\nعرض تقسيم عرض 559 .\r\nعرفات دعا در عرفات 41 .\r\nعرفان 376 ، 513 ، 639 ، اهل معرفت 833 ، طبقات عارفان 795 ، انكار نكردن شنيده‌هاى عارفان 797 .\r\nعرفه 300 ، توبه در عرفه 191 ، .\r\nعزب عزب و متأهل 525 .\r\nعزت 22 ، 312 ، عزت نفس 168 ، 175 ، 207 ، 349 ، 542 ، 564 ، 571 ، عزت از غير خدا 176 ، عزت طاعت 427 ، عزت انسان 537 ، عزت باطل 579 ، عزت نزد ما 674 ، نه كلمه در عزت انسان 781 .\r\nعزت بثيه و كثير 502 ، عشق عزت و كثير 502 .\r\nعزل تأديب به عزل 579 .\r\nعشق 31 ، 32 ، 35 ، 53 ، 57 ، 79 ، 82 ، 88 ، 97 ، 98 ، 102 ، 107 ، 260 ، 265 ، 446 ، 447 ، 469 ، 487 ، 524 ، 548 ، 565 ، 569 ، 604 ، 611 ، 820 ، 844 ، 852 ، پزشك معشوق 55 ، بازار عشق 57 ، عشق به پيامبر 222 ، عشق پولى 234 ، گريه معشوق 309 ، وصف معشوق 584 ، رخسار معشوق 576 ، عشق مجنون 602 ، عشق زليخا 448 ، جدايى از معشوق 448 ، كتمان عشق 449 ، عشق خليفه 503 ، عشق كاذب و حقيقى 506 ، عشق به دنيا 523 ، عشق به وطن 761 .\r\nعصبانيت 783 ، 786 .\r\nعصمت نشانه عصمت 350 ،\r\nعصا 780 ، كار عصا 84 .\r\nعطا عطاى بىمنت 109 .\r\nعطيه عطيه معاويه 245 .\r\nعفت 384 ، عفت و شكر 790 .\r\nعفو عفو منصور به آيه قرآن 748 .\r\nعقائد معتزله 231 .\r\nعقل 857 ، عقل و عاقل 177 ، عقل و دين 194 ، نادانى و عقل 353 ، لذت عقلى 363 ، سلطان عقل 373 ، حيوانات و عقل 467 ، عقل سلب شده 536 ، عقل و هوا و حرص 598 ، عقل و زمانه 630 ، بردبارى و عقل 651 ، كمال عقل 682 ، 694 ، عقل و دانش 785 ، عقل و شهوت 833 .\r\nعقيق عقيق و جادو 36 .\r\nعلاقه علاقه به ماه 106 .\r\nعلف كندن علف 597 .\r\nعلم علم به خود 403 ، ثروت و علم 534 .\r\nعلى نام على 49 .\r\nعلى بن سهل 142 ، اعتقاد به على عليه السلام 247 .\r\nعلى بن عيون 679 .\r\nعلى بن رستم اسلام على بن رستم 735 .\r\nعلية عليه خواهر هارون 501 .\r\nعمار ياسر 850 .\r\nعمر عمر ضايع 128 ، عمر پيامبران 566 ، طول عمر 483 .\r\nعمروابن عبيد 180 .\r\nعمر خيام 335 ،\r\n\r\n","description":"","footnote":"","page_name":" 881 ","page_number":881},
  {"content":"\r\n\r\nعمل 123 ، عمل و زبان 22 ، دانشمند با عمل 134 ، ثروت و عمل 143 ، دانش با عمل 161 ، 162 ، عمل به دانش 166 ، آثار عمل 175 ، عمل و قيامت 206 ، دوام در عمل 210 ، عمل حتى 239 ، سخن و عمل 295 ، قول و عمل 469 ، عمل به حق 554 ، ايمان و عمل صالح 589 ، اعضاى بدن و اعمال 785 ، عمل براى آخرت 810 ، شاهد اعمال 799 ، عمل نيك اندك 862 .\r\nعنصر عناصر اربعه انسان و طبيعت 652 .\r\nعنقا 513 .\r\nعنوان بصرى 281 .\r\nعورت كشف عورت 707 .\r\nعهد 780 عهد الهى 208 ، عهد شكنى 600 ، 767 ، وفاى به عهد 784 .\r\nعيادت 739 ، عيادت طولانى 535 .\r\nعيبجويى 331 ، 400 ، 442 ، 504 ، 534 ، 689 ، 716 .\r\nعيد 167 ، 414 .\r\nعيسى عليه السلام ديه عيسى عليه السلام 510 ، عيسى و يحيى عليهما السلام 586 .\r\nغ\r\nغايب حاضر 550 .\r\nغدير خطبه غدير 200 .\r\nغذا غذاى حلال 79 ، ارزش غذا 369 ، غذاى كم 144 ، غذاى روح 504 ، نگاه به دهان هم غذا 531 ، كنيه غذا 751 ، انواع غذا 643 ، هم غذا با مجذوم 648 ، غذاى خوب 651 ، ميزان غذا 651 ، 766 ، غذاى پر زحمت 667 ، غذاى گوارا 667 ، علاقه به غذا 743 ، غذاى قيامت 760 ، غذا در راه 755 ، آداب غذا خوردن 807 ، پرخورى 175 ، 333 ، 841 .\r\nغرور 446 .\r\nغريزه غريزه حيوانات 621 .\r\nغريب 676 .\r\nغزالى 350 ، گوشه‌گيرى غزالى 307 .\r\nغش 566 .\r\nغضب 204 ، 836 ، غضب و آتش 165 ، غضب و حزن 732 .\r\nغفلت 29 ، 156 ، 170 ، 564 .\r\nغلام 721 ، غلام و مولا 498 ، غلام و فرزند 733 .\r\nغم 323 ، 325 ، 408 ، 434 ، 445 ، 606 ، 689 ، 693 ، 727 ، 834 ، 845 ، غم و شادى 37 ، غم و خشم 431 ، غم بىفايده 551 ، غم و وعده دروغ 674 ، غم گمشده 684 ، غم ديگران 780 ، شادى بىغم 838 .\r\nغنيمت پنج غنيمت 767 .\r\nغيرت غيرت علمى 858 .\r\nغير خدا 239 .\r\nغيبت 30 ، 364 ، 366 ، 407 ، 427 ، 442 ، 546 ، 586 .\r\nف\r\nفارابى 655 .\r\nفاطمه عليها السلام در صحاح 188 .\r\nفاعل فاعل و مفعول 498 .\r\nفال بد 268 ، 405 .\r\nفالوده 509 ، 786 .\r\nفتق 627 .\r\nفتنه 753 .\r\nفخر فخر به لباس 212 ، فخر فروشى 351 .\r\nفدك حدود فدك 480\r\nفراموشى 340 ، فراموشى خطاى ديگران 179 ، فراموشى نيكى 358 .\r\nفرزدق 339 ، 707 .\r\nفرزند ناسزا به فرزند 734 ، غلام و فرزند 733 .\r\n\r\n","description":"","footnote":"","page_name":" 882 ","page_number":882},
  {"content":"\r\n\r\nفرشته 845 ، فرشتگان 385 ، رقيب و عتيد 827 .\r\nفرصت 807 ، 854 .\r\nفرو بردن خشم 329 .\r\nفضل مرگ فضل 461 .\r\nفضل بن منصور 461 .\r\nفضيل فضيل اياض 293 ، گريه فضيل 416 .\r\nفقر 164 ، 224 ، 335 ، 352 ، 363 ، 376 ، 383 ، 390 ، 391 ، 473 ، 552 ، 576 ، 655 ، 739 ، 761 ، 778 ، علامت فقر 506 ، ثروت و فقر 511 ، 524 ، 761 ، 783 ، 793 ، 839 ، راضى به فقر 525 ، فقر مؤمن 525 ، انواع فقر 682 ، فقر و بخل 837 .\r\nفقه فقهاء 327 ، دانش فقه 540 ، سئوال فقهى سفيه 554 ، مسئله فقهى 601 .\r\nفقير خياط و فقير 235 ، آسودگى فقير 542 ، اسرار فقير 499 ، فقيران بلخ 531 .\r\nفكر 142 ، 655 ، 782 .\r\nفلسفه 304 ، 573 ، 799 ، فلاسفه و انبياء 507 ، فيلسوف واقعى 508 ، سوفسطا و فيلسوف 537 ، مقوله حركت نبض 541 ، مقوله حركت 848 .\r\nفلك حركت فلك 515 ، حيات فلك 516 ، توصيف فلك 516 ، فلك زهره يا شمس 523 ، دوران فلك 717 .\r\nفنون و جنون 194 .\r\nفيثاغورس دعاى فيثاغورس 372 .\r\nفىء فرق ظل و فىء 426 .\r\nفيض فيض خدا 362 ، مبدأ فياض 508 .\r\nفيل تهديد به فيل 488 .\r\nق\r\nقاتل بچه قاتل 462 .\r\nقاضى سن قاضى 256 ، قاضى حمص 731 ، پرونده نويس 731 ، قاضى و سلطان 731 .\r\nقاطر قاطر در جنگ 464 .\r\nقانون 655 .\r\nقبر اهل قبور 25 ، قبر ليلى 74 ، قبور قم 121 ، قبر پيشوايان 169 ، ايمنى از عذاب قبر 211 ، سنگ قبر 784 .\r\nقبله 664 ، تغيير قبله 181 .\r\nقتل جزاى قتل 46 ، قتل زانيه 497 .\r\nقحطى 455 ، قحطى در مصر 462 ، قحطى و استسقاء 650 ، قحطى خراسان 696 .\r\nقد قد كوتاه 510 .\r\nقدر 284 ، قضا و قدر 311 ، 405 ، 527 ، 581 ، دست تقدير 580 .\r\nقرآن 564 ، 752 ، 818 ، قرآن جاويد 34 ، خواندن قرآن 45 ، تلاوت قرآن 211 ، ختم قرآن 263 ، كلمات و حروف قرآن 266 ، قرآن مخلوق 273 ، جامعيت قرآن 435 ، آيه جعلى 502 ، جدايى از قرآن 520 ، قرآن پيام جاويدان 560 ، حديث قدسى و قرآن 587 ، اعداد قرآنى 599 ، خلق قرآن يا نزول 651 ، عفو منصور با آيه قرآن 748 ، فضائل خواندن قرآن 764 .\r\nقِران قِران نَحسَيْن 594 ، قران عِلْويين 594 .\r\nقرائت قرائات سبعه 49 ، قرائت صحيح 379 ، شهوت قارى 678 .\r\nقرامطه 666 .\r\nقرض طلب قرض 418 ، قرض خدا 483 ، قرض الحسنه 511 .\r\nقرمز سياه و قرمز 514 .\r\nقصر قصرى در برابر كاخ مأمون 733 .\r\nقصه مريم عليها السلام 197 .\r\nقضاوت 322 ، 475 ، عجله در قضاوت 776 ، قضاوت منصور 845 .\r\nقضاى حاجت 327 ، 761 ، 778 ، 779 ، قضاى حاجت ديگران 164 .\r\nقعود و جلوس 340 .\r\n\r\n","description":"","footnote":"","page_name":" 883 ","page_number":883},
  {"content":"\r\n\r\nقلب قلب و اعتقاد 797 ، نبض و قلب 848 .\r\nقلم 782 ، قلم و نى 376 .\r\nقم قبور قم 121 .\r\nقناعت 144 ، 164 ، 175 ، 338 ، 376 ، 390 ، 642 ، 722 .\r\nقنطار 657 .\r\nقواى بدن در خواب 234 .\r\nقول قول موجب 314 ، قول و عمل 469 .\r\nقهر 635 .\r\nقهوه 44 .\r\nقياس 257 ، اعتبار قياس 465 ، قياس براى آزادى از دست مأمون 743 .\r\nقيامت 186 ، 357 ، 385 ، 672 ، عمل و قيامت 206 ، ترس از قيامت 236 ، 562 ، 662 ، ياد قيامت 340 ، خنده و قيامت 583 ، غذاى قيامت 760 .\r\nقيل و قال 223 .\r\nك\r\nكار 562 ، 763 ، ارزش كار 631 ، كار رقاصه 678 ، اتمام كار نيك 752 .\r\nكافى كافى و مجزى 415 .\r\nكبر 30 ، 154 ، 693 ، 732 ، 823 ، كبر در خردسالى 796 ، علت كبر و تواضع 723 .\r\nكبك كبك و پشه 847 .\r\nكتاب 744 ، نوشتن كتاب 702 ، احترام كتاب 862 .\r\nكتمان 142 ، 218 .\r\nكثير عزه 333 .\r\nكجايى 342 .\r\nكرامت 206 ، شرف و كرامت 426 .\r\nكربلا زمين كربلا 169 .\r\nكريم 362 ، 859 ، درخواست از كريم 48 ، كريم و بخيل 446 ، خصوصيات كريم 768 .\r\nكسالت 852 .\r\nكسايى 684 .\r\nكسرى بخشش كسرى 775 .\r\nكسوف نور در حال كسوف و خسوف 415 .\r\nكعبه 861 ، كعبين 620 .\r\nكفاره كفاره ستايش 570 .\r\nكفتار طماع 235 .\r\nكفر اقرار به كفر 732 .\r\nكفران نعمت 215 .\r\nكلاغ و كبوتر 350 .\r\nكلام كلام دو پهلو 249 ، كلام نيك 370 ، معناى حقيقى كلمات 426 ، تأثير كلام 651 .\r\nكليه و دمنه كليله و دمنه منظوم 582 .\r\nكمال 361 ، 542 ، جمال و كمال 601 ، كمال و آسايش 815 .\r\nكنايه 225 ، تصريح و كنايه 568 ، شكوه با كنايه 700 .\r\nكنيز كنيزها 272 ، پسر كنيز 683 .\r\nكنيه نامها و كنيه‌ها 399 ، كنيه حيوانات 582 ، كنيه اشياء 582 ، كنيه غذا 751 .\r\nكوبه صداى كوبه 465 .\r\nكودك كودك و دانش 253 ، تأثير كودكى 339 .\r\nكورى دل 147 .\r\nكهانت 358 .\r\nكينه 170 ، كينه ورزى 117 .\r\nگ\r\nگدا گداى دانش 166 ، حسب و نسب گدا 469 ، رد گدا 469 .\r\nگرسنه 634 .\r\nگرگ دستمزد گرگ 703 .\r\nگريه گريه معشوق 309 ، گريه بر گذشته 365 ، گريه فضيل 416 ، گريه سوزناك 776 ، گريه شبانه 800 ، سه چيز خنده دار و گريه دار 841 .\r\n\r\n","description":"","footnote":"","page_name":" 884 ","page_number":884},
  {"content":"\r\n\r\nگزش 339 .\r\nگشايش 283 .\r\nگل گل خودرو 165 ، گل خطمى 620 .\r\nگليم پا از گليم 380 ، 849 .\r\nگله از دوستان 62 .\r\nگمان گمان به خدا 165 ، گمان نيك 662 .\r\nگناه 162 ، 366 ، 379 ، 426 ، گناه و بهشت 53 ، اثر گناه 145 ، گناه بزرگ و كوچك 144 ، 162 ، بوى گناه 179 ، مانع گناه 270 ، توجيه گناه 560 ، رضا به گناه 585 ، آلت گناه 674 .\r\nگنج بين دو گنج 179 .\r\nگنجينه اسرار 208 .\r\nگنهكار ملامت گنهكار 32 .\r\nگواهى موى چشم 51 .\r\nگوارش 855 .\r\nگوشه‌گيرى غزالى 307 .\r\nگوهر گوهرى در مزبله 561 .\r\nگوياى خموش 656 .\r\nل\r\nلا إله الا إله 680 .\r\nلام اقسام لام 232 .\r\nلباس 687 ، 774 ، 816 ، فخر به لباس 212 ، لباس مناجات 677 ، هيبت و لباس 687 ، لباس امام على عليه السلام 688 ، لباس نرم 688 ، لباس كوتاه 688 ، رنگ لباس 688 ، لباس پشمين 688 ، لباس سياه 708 .\r\nلبيد 791 .\r\nلذت لذت دنيا 37 ، 427 ، 810 ، لذتهاى دنيا و آخرت 808 ، مروت و لذت 487 ، لذت يأس 779 .\r\nلشكر لشكرهاى دنيا 672 .\r\nلطائف 144 ، 271 ، 380 ، 440 ، 465 ، 481 ، 483 ، 497 ، 498 ، 508 ، 510 ، 519 ، 520 ، 545 ، 570 ، 604 ، 673 ، 674 ، 761 ، 734 ، 737 ، 738 ، 739 ، .\r\nلغت لغت يا طب 546 .\r\nلغوى 232 .\r\nلف و نشر 34 .\r\nلفظ و معنا 371 .\r\nلقب 274 .\r\nلقمه حلال 68 ، 336 .\r\nلن ترانى 472 .\r\nليلى قبر ليلى 74 .\r\nم\r\nمادر دعاى مادر اسكندر 487 .\r\nمال اللَّه 377 ، نام مال 395 .\r\nمالك پادشاه 101 .\r\nمأمون 821 ، قصرى در برابر كاخ مأمون 733 ، قياس براى آزادى از دست مأمون 743 ، جنگ امين و مأمون 776 .\r\nمانى نقاش 605 .\r\nماه 87 ، علاقه به ماه 106 ، ماه‌هاى رومى 208 ، اسامى ماه‌هاى سال 267 ، حيات خورشيد و ماه 516 ، حركت ماه پشت ابر 711 .\r\nماهيت وجود و ماهيت 484 .\r\nمايه ستم 293 .\r\nمباشر مباشر و سبب 55 .\r\nمبالات بىمبالاتى 443 .\r\nمباهات مباهات خدا 800 .\r\nمبتدا مبتدا و خبر 724 .\r\nمتأهل عزب و متأهل 525 .\r\nمتكلمان دانش طبيعى و متكلمان 717 .\r\nمتهم متهم و خليفه 774 .\r\nمتوكل امام هادى عليه السلام و متوكل 494 ، ايام متوكل 615 .\r\nمثقال 664 .\r\n\r\n","description":"","footnote":"","page_name":" 885 ","page_number":885},
  {"content":"\r\n\r\nمَثل 231 ، 694 ، مَثل دانشمند بىعمل 136 ، مثلهاى عرب 237 ، مثلهاى عاميانه 238 ، مثل دنياطلبى 29 ، مثل عربى 619 .\r\nمجادله 488 .\r\nمجاز انواع مجاز 236 .\r\nمجلس نشستن در مجالس 752 ، مجلس انس 312 .\r\nمجنون نام مجنون 51 ، ليلى و مجنون 668 ، عشق مجنون 602 .\r\nمحاسبه 139 ، 315 ، 425 ، محاسبه با خدا 315 .\r\nمحبت 78 ، 336 ، 464 ، 547 ، محبت قلبى 171 ، محبت به دنيا 163 ، افراط در محبت 325 ، 384 ، محبت به امام كاظم عليه السلام 753 .\r\nمحمد حنفيه 88 ، محمد حنفيه و امام حسن عليه السلام 419 ، محمد حنفيه و حسنين عليهما السلام 521 .\r\nمحمد بن داود اصفهانى 734 .\r\nمحمد بن سليمان 606 .\r\nمحى الدين نامه محى الدين 422 .\r\nمخرج كسر 372 .\r\nمخفى اسم مخفى 86 ، ماه مخفى 87 ، عدد مخفى 87 .\r\nمدارا 346 ، 407 ، 408 .\r\nمداوا 181 .\r\nمدرسه مدرسه و دير 702 .\r\nمدينه 377 ، زيارت مدينه 92 .\r\nمرثيه مرثيه پيامبر 505 .\r\nمرد مرد تمام 120 ، نيمه آخر مرد و زن 532 ، زن و مرد 764 .\r\nمردار مردار شب 367 .\r\nمرده ياد مرده 369 .\r\nمركب سواره پيش از مركب 707 ، مركب و انسان 841 .\r\nمرگ 99 ، 198 ، 316 ، 324 ، 346 ، 361 ، 397 ، 456 ، 575 ، 665 ، 788 ، 809 ، 818 ، 837 ، نفرت از مرگ 37 ، ريا و مرگ 165 ، ديدار پيش از مرگ 108 ، مرگ در كمين 118 ، مرگ ناگهانى 134 ، بعد از مرگ 155 ، 377 ، حسرت مرگ 178 ، ياد مرگ 217 ، 422 ، 811 ، علت مرگ 164 ، مرگ برادر 251 ، مقايسه تولد و مرگ 355 ، 356 ، 361 ، درخواست مرگ 360 ، پاداش مرگ 361 ، مرگ و توبه 410 ، مرگ سعيد بن جبير 668 ، مرگ و زندگى 746 ، 833 .\r\nمرواريد 186 .\r\nمروان حمار 489 .\r\nمروت مروت و لذت 487 .\r\nمريم قصه مريم عليها السلام 197 .\r\nمزبله گوهرى در مزبله 561 .\r\nمزه 243 .\r\nمساحت مساحت جسم 40 ، مساحت زمين 207 .\r\nمست حد مست 635 .\r\nمستحبات 170 .\r\nمستى شعر 344 .\r\nمسجد بهشت يا مسجد 21 .\r\nمسكين خانه مسكين 498 .\r\nمسلمان مسلمان و دنيا 196 .\r\nمسئوليت 342 ، پذيرش مسئوليت 416 .\r\nمسيلمه كذاب 457 .\r\nمشورت 330 ، 380 ، 774 ، 779 ، 782 .\r\nمشهد زيارت مشهد 99 .\r\nمصر 846 ، نامه پادشاه مصر و مكه 753 .\r\nمصعب ابن زبير 97 .\r\nمصيبت 579 ، مصيبت پيامبر 640 ، بىتابى در مصيبت 688 .\r\nمعاشرت 97 ، 204 ، 299 ، 852 ، معاشرت با مردم 313 .\r\nمعاد 304 ، دانش نافع معاد 150 ، معاد جسمانى\r\n\r\n","description":"","footnote":"","page_name":" 886 ","page_number":886},
  {"content":"\r\n\r\n449 ، 458 ، 710 ، 716 ، انكار معاد 647 .\r\nمعامله معامله با دشمن 331 ، معامله زمين با اسب 483 ، معامله با خدا 805 .\r\nمعاويه 793 ، عطيه معاويه 245 ، معاويه و شريك 246 ، هرقل و معاويه 258 ، مزاح معاويه 378 ، آب از دست معاويه 549 ، استعفاى معاويه دوم 551 .\r\nمعتزله عقائد معتزله 231 ، معتزله و اشاعره 445 .\r\nمعتصم 478 .\r\nمعدن انسان و معدن 468 .\r\nمعراج 27 .\r\nمعرفت 68 ، دانش و معرفت 260 .\r\nمعلول 339 ، معلول و علت 823 .\r\nمعما 103 ، 155 ، معماى رياضى 285 ، 288 .\r\nمعمارى 226 .\r\nمعيشت 705 ، راه معيشت 475 .\r\nمغز مغز و حكومت 793 .\r\nمغول 616 .\r\nمفاخره 241 .\r\nمفلس 147 ، 768 .\r\nمفيد شيخ مفيد و سيد مرتضى 201 .\r\nمقابله به مثل 837 ، بدى در مقابل نيكى 810 .\r\nمقام مقام‌هاى انتباه 139 ، اختلاف مقام 420 ، مقام جمع و مقام فرق 765 .\r\nمقدمه 19 ، 147 ، مقدمات عمل 346 .\r\nمقعد مقعد با بركت 550 .\r\nمكارم اخلاق 819 .\r\nمكر مكر زنان 39 ، 534 ، مكر خدا 171 .\r\nمكه زيارت مكه 37 .\r\nمگس بال مگس 174 .\r\nملازم پادشاه 136 .\r\nملاقات اجازه ملاقات 733 .\r\nملكه 719 .\r\nممنوعيت ممنوعيت از تصرف مال 210 .\r\nمناجات 52 ، 316 ، 361 ، 753 ، شيرينى مناجات 177 ، مناجات افلاطون 419 ، مناجات خواجه عبداللَّه 840 .\r\nمنازل منازل دنيا و آخرت 860 .\r\nمناظره 734 .\r\nمنافق 648 .\r\nمنصور دوانيقى 180 ، 670 ، عفو منصور به آيه قرآن 748 ، قضاوت منصور 845 .\r\nمنطق 832 ، پيش از منطق 415 .\r\nموسى موسى و يوسف 800 ، 836 .\r\nموسيقى 306 ، 671 .\r\nمؤمن حقوق مؤمن 174 ، ترس مؤمن 625 ، حق مؤمن 643 ، شأن مؤمن 670 .\r\nمؤمن محاربى 792 .\r\nمو موى سفيد 101 ، زندگى مو و ناخن 559 .\r\nمهر مادرى 844 .\r\nمهمان 235 ، 475 ، 479 ، 555 ، 680 ، 773 ، مهمان نوازى 284 .\r\nميانه روى 346 .\r\nميوه ميوه اصحاب 582 .\r\nن\r\nنااميدى 330 ، 722 .\r\nنابغه جعدى 790 .\r\nناخن زندگى مو و ناخن 559 .\r\nنادان 177 ، 299 ، 585 ، اعتقادات جاهلى 295 ، نادانى و عقل 353 ، دانشمند و نادان 365 ، 478 ، همنشين نادان 701 ، نادانى 330 ، 783 ، 795 ، ذلت نادانى 861 ، نعمت نادان 769 .\r\nناراحتى آسايش و ناراحتى 209 .\r\nناسزا 447 ، پاسخ ناسزا 482 ، ناسزا و محروميت 487 ، ناسزا به فرزند 734 .\r\nناشكرى 229 .\r\n\r\n","description":"","footnote":"","page_name":" 887 ","page_number":887},
  {"content":"\r\n\r\nنافله 281 .\r\nنام نام‌ها و كنيه‌ها 399 .\r\nناموس خاطر و ناموس 87 .\r\nنامه 801 ، 806 ، 836 ، جواب نامه 801 ، 836 ، نامه به نجف 36 ، نامه خاندان نبوت 88 ، نامه يعقوب 186 ، نامه عمل 187 ، نامه تهديد 195 ، نامه ارسطو به اسكندر 373 ، جلد نامه عمل 337 ، نامه محىالدين 422 ، نامه عمل والدين 484 ، نامه پادشاه مصر و مكه 753 .\r\nنانجيب نيك و نانجيب 715 .\r\nنبض مقوله حركت نبض 541 ، نبض و قلب 848 .\r\nنبوت نبوت رسول 227 ، اجزاى نبوت 346 ، نبوت نه سلطنت 356 ، ادعاى نبوت 695 .\r\nنذر سلامتى 214 .\r\nنجوا نجوا با امام رضا عليه السلام 133 .\r\nنجوم دانش نجوم 563 ، تأثير نجوم در طبيعت 463 ، نظر منجمان 508 .\r\nنحس روز نحس 836 .\r\nنحو آغاز دانش نحو 398 .\r\nنديم شاه 124 .\r\nنذر وفاى به نذر 480 .\r\nنسب نسب عرضى 441 .\r\nنسيم قدسى 125 .\r\nنشاط 678 .\r\nنشانه نشانه اعراض خدا 858 .\r\nنصارى 389 .\r\nنصب مفعول 340 .\r\nنصيحت نصيحت آشكار 775 .\r\nنطق 656 .\r\nنظافت 657 ، 665 .\r\nنظام نظام اعلى 724 .\r\nنظام و صباح 540 .\r\nنظام الملك 462 .\r\nنعمت 781 ، شكر نعمت 43 ، 179 ، 587 ، 637 ، 642 ، 779 ، نعمت بهشت 167 ، نعمت زياد و عجله 769 ، نعمت نادان 769 ، نعمت تكرارى 782 .\r\nنعم و بئس 341 .\r\nنفاق 789 .\r\nنفرين نفرين و دعا 418 .\r\nنفس 272 ، 283 ، 356 ، 365 ، 489 ، 655 ، 746 ، 751 ، جاى نفس 138 ، دشمنى نفس 163 ، نفس مجرد 196 ، 347 ، هواى نفس 324 ، 693 ، ادب نفس 355 ، 564 ، اصلاح نفس 380 ، نفس و صورت 614 ، مراتب نفس 727 ، نفس و بدن 745 ، 752 ، عزت نفس 168 ، 175 ، 207 ، 349 ، 542 ، 564 ، 571 ، ذلت نفس 806 ، 822 ، 833 ، حق نفس و بدن 799 .\r\nنَفَس نفس آلوده كننده هوا 570 .\r\nنقاشى يا پزشكى 333 .\r\nنقرس 483 .\r\nنقره وزن طلا و نقره 685 .\r\nنقطه 399 .\r\nنكوهش 246 ، 408 ، 779 ، نكوهش گنهكار 32 ، نكوهش دانش دنيايى 149 ، نكوهش دنيا 243 ، 815 ، نكوهش‌گر 848 ، نكوهش بعد از بخشش 826 .\r\nنگارش 133 ، 134 ، نگارش كتاب 127 ، نگارش نامه 663 .\r\nنگاه نگاه ناروا 109 ، 215 ، نگاه به دانشمند 136 ، نگاه به زندگى 316 ، نگاه زن به مرد 465 ، نگاه به دهان هم غذا 531 .\r\nنماز 632 ، 757 ، 859 ، نماز شب 78 ، نماز و نفس 113 ، طمأنينه در نماز 168 ، تجارت بعد از نماز جمعه 190 ، دو ركعت نماز 348 ، نماز شبلى 375 ، نيم نماز 380 ، نماز بازارى 493 ، نماز باطل 509 ، توجه و نماز 513 ، نماز براى\r\n\r\n","description":"","footnote":"","page_name":" 888 ","page_number":888},
  {"content":"\r\n\r\nخدا 680 ، اثر نماز 785 .\r\nنمىدانم 384 .\r\nنور 348 ، نور ستارگان 57 ، نور دانش 136 ، نور خدا 456 ، 562 ، نور و ظلمت 565 ، نور زمين 385 .\r\nنوشتن 367 .\r\nنهاوش يا مهاوش 665 .\r\nنهج البلاغه 287 ، خطبه همام 812 .\r\nنى قلم و نى 374 .\r\nنياز 408 ، بىنيازى 322 ، 384 ، 564 ، رفع نياز 535 ، اظهار نياز 783 .\r\nنيت 406 .\r\nنيك گمان نيك 362 ، بيان كار نيك 732 ، اتمام كار نيك 752 ، ياد نيك 851 ، عمل نيك اندك 862 ، كلام نيك 371 ، نيك و نانجيب 715 .\r\nنيكى نيكى با زمانه 161 ، فراموشى نيكى 358 ، بدى در مقابل نيكى 810 .\r\nو\r\nواجبات 782 .\r\nواژه اصلاح چند واژه 821 .\r\nوالدين 629 ، والدين و اولاد 629 ، نامه عمل والدين 484 .\r\nوالى حجاج 743 .\r\nواليس 595 .\r\nوثنيه ثنويه و وثنيه 548 .\r\nوجود وجود و عدم 363 ، وجود و ماهيت 484 .\r\nوحشت 321 .\r\nوحى وحى شياطين 451 .\r\nوزارت 536 ، واژه وزارت 695 .\r\nوزير خليفه 251 .\r\nوصيت 820 ، وصيت پيامبر 189 ، 190 ، وصيت افلاطون به ارسطو 614 ، وصيت شاعر 477 .\r\nوضو شيوه وضو 433 .\r\nوطن 352 ، 698 ، 811 .\r\nوعده وعده و وعيد 153 ، وعده راست 443 .\r\nوفا 331 ، زن با وفا 214 ، وفاى انسان 317 ، وفاى به نذر 480 ، وفاى به عهد 784 .\r\nوفات وفات برخى بزرگان 338 .\r\nوقت 295 ، 473 ، اثر تيغ وقت 39 ، وقت دانش آموزى 136 ، فوت وقت 168 ، فرصت زود گذر 337 .\r\nوكيل تهمت به وكيل 407 .\r\nولايت ولايت ظاهرى 520 .\r\nه\r\nهارون الرشيد 186 .\r\nهجرت 347 ، هجرت از دنيا 25 .\r\nهجو هجو خود 675 ، ستايش يا هجو 504 ، هجو امير 776 .\r\nهدايت 393 .\r\nهدبه عذرا 214 .\r\nهديه 106 ، هديه ناقابل 199 ، هديه شاهانه 383 ، حيله براى هديه 777 .\r\nهرات نامه به هرات 36 .\r\nهرقل و معاويه 258 .\r\nهرمزان 695 .\r\nهرمس 291 ، ادريس و هرمس 187 .\r\nهرند شاعر هرند 755 .\r\nهر و بر 293 .\r\nهستى 466 ، 544 ، خلق هستى 528 ، تصرف در هستى 454 .\r\nهش بش بسام 856 .\r\nهلاكت وقوع در هلاكت 493 .\r\nهمت 790 ، 795 ، همت شاهانه 215 ، همت و الا 287 .\r\nهمدردى 634 .\r\n\r\n","description":"","footnote":"","page_name":" 889 ","page_number":889},
  {"content":"\r\n\r\nهمخوابى 276 .\r\nهمسايه 536 ، 774 .\r\nهمسر معيار همسر 532 .\r\nهمنشين 107 ، 664 ، همنشين بد 418 .\r\nهمنشينى 126 ، 157 ، 204 ، 407 ، 499 ، 768 ، 769 ، 805 ، 806 ، 809 ، 850 ، همنشينى دانشمند با سلطان 136 ، همنشينى اهل حال و كمال 152 ، همنشينى با شاهان 156 ، همنشينى با حاكم 197 ، همنشينى با ستمگران 329 ، همنشينى نادان 701 .\r\nهندسه 399 .\r\nهوا هواى نفس 324 ، 693 ، عقل و هوا و حرص 598 .\r\nهيبت هيبت و لباس 687 .\r\nهيزم آب و هيزم 118 .\r\nهيولا 513 ، 562 ، صورت جسميه و نوعيه و هيولا 696 .\r\nى\r\nياد ياد مرده 369 ، ياد قيامت 340 ، ياد خدا 392 ، 782 ، ياد بخشش نكردن 498 .\r\nيارى يارى مظلوم 211 ، يارى از دشمن 369 .\r\nيأس لذت يأس 779 .\r\nيافعى 377 .\r\nيزيد بيعت با يزيد 396 .\r\nيزيدبن عبدالملك 685 .\r\nيحيى اكتم 198 .\r\nيحيى بن سلامه 585 .\r\nيحيى و عيسى عليهما السلام 586 .\r\nيقين 578 .\r\nيمنىها 245 .\r\nيوسف پيراهن يوسف 696 ، موسى و يوسف 800 ، 836 .\r\nيوم التغابن 222 .\r\n\r\n","description":"","footnote":"","page_name":" 890 ","page_number":890},
  {"content":"\r\n\r\n\r\nفهرست شعرا\r\nآ\r\nشيخ آذرى 477 ، 535 ، 554 ، 555 ، 704 ، 727 .\r\nشيخ بهاءالدين آملى 39 ، 54 ، 64 ، 72 ، 77 ، 78 ، 105 ، 109 ، 112 ، 114 ، 115 ، 122 ، 123 ، 125 ، 129 ، 131 ، 135 ، 156 ، 166 ، 167 ، 197 ، 199 ، 212 ، 372 ، 376 ، 414 ، 420 ، 446 ، 465 ، 480 ، 493 ، 500 ، 505 ، 516 ، 521 ، 539 ، 553 ، 592 ، 681 ، 682 ، 740 ، 846 ، 857 ، 859 .\r\nالف\r\nابوسعيد 40 ، 73 ، 74 ، 80 ، 90 ، 105 ، 133 ، 176 ، 207 ، 219 ، 428 ، 555 ، 828 .\r\nابوعلى سينا 94 ، 454 ، 565 ، 765 .\r\nقاسم انوار 98 .\r\nانورى 119 ، 260 ، 262 ، 530 ، 636 ، 756 .\r\nميرزا احسانى 529 .\r\nميرزا اسماعيل 554 .\r\nكمال اسماعيل 81 ، 527 ، 550 ، 556 ، 682 ، 703 ، 719 ، 834 .\r\nاشرف 659 .\r\nميرزا اشرف 720 .\r\nاميدى 74 .\r\nامير شاهى 85 ، 87 ، 656 ، 826 ، 852 .\r\nاوحدالدين كرمانى 64 .\r\nاوحدى 119 ، 137 ، 618 ، 704 .\r\nاهلى 50 ، 71 ، 476 ، 485 ، 551 ، 567 .\r\nب\r\nباجى 173 .\r\nبابا طاهر 153 .\r\nشرف بافقى 69 .\r\nبيكسى 220 .\r\nپ\r\nپيامى 153 .\r\nت\r\nخواجه افضل تركه 91 .\r\nخواجه ضياءالدين على تركه 91 .\r\nث\r\nمعلم ثانى 220 .\r\nخواجه حسين ثنايى 681 .\r\nج\r\nمجمد جامه باف هروى 721 ، سيد محمد جامه باف 100 ، 218 .\r\nجامى 65 ، 89 ، 101 ، 220 ، 229 ، 400 ، 411 ، 419 ، 448 ، 450 ، 451 ، 453 ، 460 ، 466 ، 467 ، 469 ، 486 ، 490 ، 499 ، 500 ، 501 ، 517 ، 545 ، 596 ، 600 ، 607 ، 699 ، 706 ، 708 ، 711 ، 713 ، 721 ، 722 ، 737 ، 738 ، 862 ،\r\nح\r\nحافظ 94 ، 126 ، 213 ، 296 ، 477 ، 485 ،\r\n\r\n","description":"","footnote":"","page_name":" 891 ","page_number":891},
  {"content":"\r\n\r\n490 ، 501 ، 516 ، 522 ، 677 ، 713 ، 716 ، 719 ، 1 ، 1 ، 728 ، 729 ، 735 ، 737 ، 739 ، 748 ، 750 ، 844 . 72\r\nحالتى 76 ، 105 ، 112 ، 444 ، 756 ، 834 .\r\nحزنى 69 .\r\nميرزا حسابى 834 .\r\nحسام 523 .\r\nحيرتى 165 ، 681 .\r\nخ\r\nخاقانى 61 ، 62 ، 65 ، 127 ، 153 ، 155 ، 817 .\r\nخان احمد 219 .\r\nكمال خجند 834 .\r\nابوالحسن خرقانى 523 .\r\nخسرو 38 ، 68 ، 196 ، 216 ، 220 ، 618 ، 681 ، 702 .\r\nناصر خسرو 179 .\r\nخيام 720 .\r\nد\r\nولى دشت بياضى 90 ، 91 ، 216 ، 529 ، 553 ، 563 ، 681 ، 703 ، 704 .\r\nدرويش دهكى 218 .\r\nاميرحسين دهلوى 453 .\r\nامير خسرو دهلوى 61 ، 65 ، 480 ، 492 ، 493 ، 513 ، 551 ، 613 ، 719 ، 745 ، 746 .\r\nحسن دهلوى 70 ، 72 ، 83 ، 219 ، 71 ، 718 ، 746 .\r\nديك الجن 91 .\r\nر\r\nرشكى 68 .\r\nز\r\nعبيد زاكانى 96 ، 530 .\r\nس\r\nسلمان ساوجى 72 ، 760 .\r\nسحابى 403 ، 523 .\r\nسعدى 66 ، 71 ، 74 ، 88 ، 135 ، 157 ، 178 ، 216 ، 445 ، 477 ، 490 ، 523 ، 564 ، 565 ، 567 ، 577 ، 589 ، 597 ، 617 ، 627 ، 637 ، 640 ، 650 ، 654 ، 659 ، 661 ، 662 ، 744 ، 754 ، 755 ، 758 ، 785 ، 801 ، 805 ، 839 ، 848 ، 852 ، 855 ، 859 .\r\nطغرل بن ارسلان سلجوق 503 .\r\nميرزا سلمان 76 .\r\nسنايى 40 ، 62 ، 64 ، 67 ، 69 ، 81 ، 83 ، 113 ، 257 ، 276 ، 338 ، 586 ، 701 ، 680 .\r\nش\r\nمحمود شبسترى 637 .\r\nشبلى 70 .\r\nشاه شجاع 108 ، 751 .\r\nشريف 70 .\r\nميرزا مخدوم شريفى 77 .\r\nشكيبى 71 .\r\nشوقى 105 .\r\nص\r\nاديب صابر 752 .\r\nصابى 102 .\r\nصبرى 69 ، 71 .\r\nصفدى 62 .\r\nملا محمد صوفى 529 ، سيف الدين صوفى 67 .\r\n\r\n","description":"","footnote":"","page_name":" 892 ","page_number":892},
  {"content":"\r\n\r\nض\r\nضميرى 68 ، 477 ، 511 ، 530 ، 550 ، 553 .\r\nط\r\nشاه طاهر 95 ، 96 .\r\nخواجه نصيرالدين طوسى 72 .\r\nمحقق طوسى 238 .\r\nع\r\nعرفى 68 ، 115 ، 156 ، 158 ، 466 .\r\nخواجه عصمت 681 .\r\nعطار 26 ، 31 ، 52 ، 67 ، 75 ، 128 ، 161 ، 215 ، 591 ، 653 ، 788 ، 796 ، 835 ، 854 .\r\nرضى الدين على لالا 213 .\r\nعلينقى 155 .\r\nغ\r\nغزالى 226 ، 704 ، 744 .\r\nسيد حسن غزنوى 568 .\r\nمحمود غزنوى 265 .\r\nف\r\nظهير فاريابى 595 .\r\nفشارى 161 .\r\nفصيحى 96 .\r\nفغانى 57 ، 529 ، 618 ، 754 ، 744 .\r\nعماد فقيه 69 .\r\nفكارى 513 ، 563 ، 835 .\r\nفيضى 109 .\r\nق\r\nقاسمى 45 .\r\nقاضى نور 657 .\r\nكاكا قزوينى 112 .\r\nميرزا قلى 550 .\r\nملك قمى 835 .\r\nك\r\nافضل الدين كاشى 370 .\r\nگ\r\nگلخنى 69 ، 72 ، 112 .\r\nعبدى گنابادى 64 ، 77 .\r\nميرزا قاسم گنابادى 550 .\r\nگنجى 69 ، 72 ، 112 .\r\nسلطان الغ بيك گوركانى 238 .\r\nل\r\nشيخ زاده لاهيجى 556 .\r\nلسانى 466 .\r\nم\r\nمجير 71 ، 120 .\r\nمحتشم 461 ، 564 ، 714 .\r\nمسيحى 165 .\r\nسلطان مصطفى 529 .\r\nپير مغان 138 .\r\nمولوى 24 ، 25 ، 31 ، 33 ، 48 ، 52 ، 56 ، 64 ، 65 ، 66 ، 67 ، 73 ، 74 ، 77 ، 80 ، 96 ، 98 ، 110 ، 112 ، 114 ، 115 ، 116 ، 117 ، 119 ، 121 ، 161 ، 166 ، 172 ، 174 ، 178 ، 202 ، 213 ، 215 ، 217 ، 285 ، 432 ، 453 ، 473 ، 477 ، 505 ، 515 ، 521 ، 526 ، 577 ، 591 ، 592 ، 635 ، 697 ، 710 ، 736 ، 835 .\r\nمهر و مشترى 107 .\r\nمهرى 219 .\r\nميراشكى 83 .\r\nقاضى ميرحسين 541 .\r\n\r\n","description":"","footnote":"","page_name":" 893 ","page_number":893},
  {"content":"\r\n\r\nاسماعيل ميرزا 551 .\r\nخان ميرزا 70 ، 834 .\r\nسلطان حسين ميرزا 700 .\r\nن\r\nنزارى گيلانى 69 .\r\nامير مغيث نحوى 556 .\r\nنصيبى 69 ، 70 .\r\nنظام الدين 138 ، 569 .\r\nنظامى 35 ، 76 ، 172 ، 394 ، 453 ، 454 ، 467 ، 476 ، 490 ، 499 ، 570 ، 572 ، 576 ، 579 ، 593 ، 597 ، 598 ، 599 ، 604 ، 627 ، 631 ، 633 ، 700 ، 718 ، 719 ، 726 ، 817 ، 856 ، 857 .\r\nنظيرى 69 .\r\nنيكى 787 .\r\nو\r\nوحشى 38 ، 47 ، 60 ، 656 .\r\nرشيد وطواط 66 ، 76 .\r\nوقوعى 704 .\r\nبهاءالدين ولد 529 .\r\nه\r\nهلالى 213 .\r\nامير همايون 103 ، 117 ، 618 .\r\nمجد همگر 64 .\r\nى\r\nيحيى 71 .\r\nمير درى يزدى 633 .\r\nمؤمن حسين يزدى 154 ، 528 .\r\nنامعلوم\r\n39 ، 52 ، 56 ، 62 ، 66 ، 67 ، 70 ، 71 ، 74 ، 101 ، 108 ، 116 ، 118 ، 127 ، 161 ، 167 ، 168 ، 196 ، 202 ، 220 ، 226 ، 240 ، 291 ، 315 ، 338 ، 344 ، 366 ، 371 ، 414 ، 419 ، 444 ، 453 ، 466 ، 473 ، 482 ، 490 ، 500 ، 509 ، 511 ، 515 ، 521 ، 522 ، 523 ، 528 ، 530 ، 535 ، 537 ، 545 ، 548 ، 549 ، 553 ، 555 ، 560 ، 563 ، 574 ، 581 ، 586 ، 590 ، 592 ، 593 ، 594 ، 597 ، 599 ، 612 ، 617 ، 621 ، 627 ، 629 ، 631 ، 632 ، 633 ، 642 ، 643 ، 649 ، 656 ، 657 ، 659 ، 663 ، 666 ، 668 ، 681 ، 682 ، 689 ، 706 ، 708 ، 709 ، 711 ، 714 ، 715 ، 718 ، 726 ، 733 ، 738 ، 747 ، 754 ، 765 ، 787 ، 788 ، 789 ، 790 ، 794 ، 803 ، 816 ، 821 ، 826 ، 832 ، 836 ، 839 ، 840 ، 841 ، 842 ، 852 ، 854 ، 859 ، 861 .\r\nتذكر : نام شاعر اين دسته از اشعار كتاب معين نيست ، اين اشعار كه چه بسا برخى از آنها از خود شيخ باشد ، ذيل اين عنوان آمده‌است .\r\n\r\n","description":"","footnote":"","page_name":" 894 ","page_number":894},
  {"content":"\r\n\r\n\r\nفهرست منشورات مترجم\r\nبيان روان ، ميثم تمار ، 1376 ، 15000 ، پنجم ، وزيرى ، 328 ، 7500 ريال .\r\nحكومت اسلامى در نهج البلاغه ، طاووس بهشت ، 1379 ، 2000 ، اول ، وزيرى ، 320 ، 14000 ريال .\r\nالاضواءالفقهيه رسالة فى البلوغ ، طاووس بهشت ، 1380 ش ، 1422 ق ، 3000 ، اول ، وزيرى ، 160 ، 85000 ريال .\r\nازدواج و آداب زناشويى در آيينه حديث ، لاهيجى ، 1382 ، 5000 ، چهارم ، وزيرى ، 224 ، 8500 ريال .\r\nره رستگارى ج 1 ، لاهيجى ، 1382 ، 5000 ، اول ، وزيرى ، 416 ، 20000 ريال .\r\nره رستگارى ج 2 ، لاهيجى ، 1382 ، 5000 ، اول ، وزيرى ، 428 ، 20000 ريال .\r\nره رستگارى ج 3 ، لاهيجى ، 1382 ، 5000 ، اول ، وزيرى ، 408 ، 20000 ريال .\r\nزفاف ، نيلوفرانه ، 1383 ، 5000 ، ششم ، رقعى ، 208 ، 12000 ريال .\r\nشگفتىهاى عالم برزخ ، نيلوفرانه ، 1383 ، 3000 ، ششم ، رقعى ، 192 ، 10000 ريال .\r\nحكومت اسلامى در نهج البلاغه ( ويرايش دوم ) ، نيلوفرانه ، 1385 ، 2000 ، اول ، وزيرى ، 344 ، 21000 ريال .\r\n\r\n","description":"","footnote":"","page_name":" 895 ","page_number":895},
  {"content":"\r\n\r\nتجويد قرآن ، نيلوفرانه ، 1385 ، 3000 ، اول ، رقعى ، 160 ، 120000 ريال .\r\nنهج الفصاحه ، عصر غيبت ، 1386 ، 5000 ، اول ، وزيرى ، 688 ، 57000 ريال .\r\nتفسير النبى صلى الله عليه و آله ، عصر غيبت ، 1386 ، 5000 ، اول ، وزيرى ، 304 ، 28000 ريال .\r\nما و ابليس ، نيلوفرانه ، 1388 ، 5000 ، اول ، وزيرى ، 376 ، 45000 ريال .\r\nمبانى تشيع در منابع تسنن ، اسوه ، 1388 ، 5000 ، اول ، وزيرى ، 448 ، 50000 ريال .\r\nشگفتىهاى عالم برزخ ( ويرايش دوم ) ، نيلوفرانه ، 1389 ، 5000 ، هشتم ، رقعى ، 192 ، 26000 ريال .\r\n\r\n\r\n","description":"","footnote":"","page_name":" 896 ","page_number":896}
  ]