[
  {"content":"\r\nعلامه فقيد شيعه آية الله مجاهد :\r\nمرحوم شيخ عبد الحسين امينى نجفى\r\nالغدير\r\nترجمه\r\nدكتر جمال موسوى\r\nجلد پنجم\r\n","description":"","footnote":"","page_name":" 9 ","page_number":1},
  {"content":"\r\nالغدير جلد 5\r\nمؤلف : علامه و محقق بزرگ عبد الحسين امينى نجفى\r\nترجمه : دكتر جمال موسوى\r\nناشر : كتابخانهء بزرگ اسلامى\r\nتيراژ : 3000\r\nنوبت چاپ : پنجم\r\nتاريخ نشر : 1368\r\nمراكز پخش : فروشگاههاى كتاب بنياد بعثت\r\nتهران : خيابان طالقانى پلاك 589 تلفن 760133\r\nمشهد : خيابان آيت الله شيرازى كوچه آب ميرزا تلفن 59555\r\nقم : خيابان ارم پاساژ قدس تلفن 32118\r\n","description":"","footnote":"","page_name":" 10 ","page_number":2},
  {"content":"\r\nبسم اللَّه الرّحمن الرّحيم\r\n","description":"","footnote":"","page_name":" 11 ","page_number":3},
  {"content":"\r\n\r\nالغدير فى الكتاب و السنة و الادب\r\nجلد هشتم\r\n. . . همچنان مؤلف دانشمند و محقق اين كتاب بحثهاى خود را در موضوع الغدير ( غدير خم ) و مباحث مربوط به آن در آيات قرآن و سنت پاك پيامبر و ادبيات عصور مختلف عرب ادامه ميدهد ، مؤلف محترم شعراى غدير را ، تا قرن نهم هجرى در جلد هفتم كتابش آورده است ولى جلد هشتم گنجايش شعراى غدير مربوط به قرون بعد را نداشت زيرا مؤلف سراسر آن را از بحثهاى فراوانى در زمينهء مسائل دينى و تاريخى آكنده است ، در اين بحثها به بينش مخصوص شيعه كه لازم است ، اهل سنت به صورتى صحيح و از منشأى اصيل بدانند و بدون ابهام و تحريف بشناسند متعرض شده است .\r\nاين گونه شناختهاى صحيح مسلما در كيفيت ديد مخالف به منظور نزديك ساختن شكاف موجود ميان مسلمانان بسيار مؤثر است و در نتيجهء اين نزديكيها است كه جبههء اسلام در مقابل بيگانگان نيرومند و صفوفشان متحد ميگردد .\r\nمؤلف در اين جلد ( جلد هشتم ) از نظر قدرت پرورش موضوع ، تسلَّط كامل به جوانب بحث ، اطلاع وسيع نسبت به مآخذ كوچك و بزرگ ، پىگيرى از تأليفات قديم و جديد عربى ، و هشيارى كامل بر آنچه در روزنامه‌ها ، مجلات ، جزوه‌ها و كتابها ميگذرد ، عينا مانند جلدهاى پيشين است .\r\n« الكتاب » سال هفتم شماره پنجم\r\n","description":"","footnote":"","page_name":" 12 ","page_number":4},
  {"content":"\r\nترجمهء الغدير\r\n","description":"","footnote":"","page_name":" 13 ","page_number":5},
  {"content":"\r\nولاية على بن ابى طالب حصنى\r\nفمن دخل حصنى امن من عذابى\r\n","description":"","footnote":"","page_name":" 14 ","page_number":6},
  {"content":"\r\n\r\nالغدير در يك مجلهء مشهور جهانى\r\nدر شماره‌هاى مجلهء معروف « الكتاب » كه در قاهرهء مصر منتشر مىشود .\r\nتقريظهاى پىدرپى دربارهء مجلدات كتابمان در شماره‌هاى مختلف آن خوانده‌ايم .\r\nاين تقريظها خود نشانهء محكمى براى معرفى روحيهء استاد بزرگ « عادل غضبان » سرپرست مجله است ؛ و نيز نشاندهندهء اين واقعيت است كه او خردمندى است مجرّب ، صاحب نظرى دور انديش ، اديبى بلند پايه ، مطلعى از تاريخ صحيح ، مجاهدى در راه مصالح عمومى و وحدت كلمه ، يعنى كلمهء راست و عدل و بسيارى از فضائل ديگر .\r\nما ضمن ابراز سپاس بيكران خود نسبت به استاد ، آخرين مقالهء او را كه در ماه شعبان 1371 ه 1952 م منتشر شده عينا از لحاظ عموم ميگذرانيم .\r\n","description":"","footnote":"","page_name":" 15 ","page_number":7},
  {"content":"\r\n\r\nمقاله اى گرانقدر از علامهء بزرگوار حجة الاسلام استاد ميرزا محمد على أردبادى\r\nبسم اللَّه الرّحمن الرّحيم\r\nدر كشاكش واقعيت و خيال\r\nبار پروردگارا ! بزرگى و كبريائى تو را سزا است ، شكوه و جلال و جمال تنها تو را زيبد و درود ما بر ممتازترين گزيدگانت پيامبرت و جانشينان او از ائمه اطهار .\r\nطوفان بحث و جدال از ديرباز بين فريقين بالا گرفته است ولى نه از آنرو كه خيال را در برابر حقيقت عرض اندامى و يا زرق و برق را در قبال واقعيت موجوديتى است ، نه - بلكه سر و صداها و جنجالهائى از مردم موهوماتى است كه در مقابل دعوت حق مقاومت نشان ميدهند و سخنانى خشك و بىمنطق از دلالهاى هواپرستى است كه بر گلبانگ صلاح و فضيلت ، شبيخون ميزنند . از اينرو پيوسته كشمكش و جدال از قرنها پيش بر پا گشته است .\r\nاما كسى كه واقع امر را بنگرد ، بوضوح در مقابل ديدگانش مجسم خواهد شد كه دولت از آن حق است و باطل را جولانى بيش نيست . عربدهء جهالت هر چند احيانا بالا گيرد ، پيوسته نور معرفت در برابرش ميدرخشد و بوى عطر حقيقت مشام را مينوازد . از اينرو درخشندگى معارف و عطر حقايق ، ظلمت و آسيب گمراهى\r\n","description":"","footnote":"","page_name":" 16 ","page_number":8},
  {"content":"\r\nرا مىپوشاند و فتنه‌هاى نادانى هرچند بدرازا كشد سرانجام ژاژ خوايان را رسوا مىكند .\r\nآرى امثال ابن حزم ، ابن تيميه ، ابن قيّم ، ابن كثير ، ابن حجر و امثال و اشباه آنان را اين كيفر بس كه بافته‌هاى خيالات و نسبتهاى نارواشان ، در ميان اضطراب و تزلزل ظلمات جهل ، به زودى در نسلهاى بعد پردهء ضخيمى خواهد شد كه اركان مذهب را خواهد لرزانيد .\r\nبگذاريد آنان به فريبكارى خود سرگرم باشند هشياران قرون مراقب كارشان ميباشند . آيندهء پرده زداى از بركت كاوشهاى علم رجال ، ناچار پرده از كار زشتشان بر خواهد گرفت و بر محققان آشكار خواهد شد كه اينان برهان هدايت را جز از روى سوء نيست ، مردود نساخته‌اند .\r\nچقدر تفاوت است بين كاخى كه بر بنايى استوار نهاده شده و بين كاخى كه بر - لبهء پرتگاهى تند قرار گرفته باشد ، مگر تهمت ميتواند جاى راستى را بگيرد و مگر با دعاوى بىدليل هم ميتوان استدلال كرد ؟\r\nاينان بيهوده كوشيدند ، آوازهء شيعه را با نسبتهاى جعلى و دروغين مشوب سازند و دلائل شيعه را با شبهات بىاساس مردود نشان دهند ، غافل از اينكه در امت اسلامى كاوشگرى پديد خواهد آمد كه مو را از مو و ذره را از ذره بشكافد و در قرن چهاردهم هجرى صاعقه اى مانند صاعقهء قوم عاد يا عذابى دائم بر آنان فرود آيد يا در عصر نور طوفانى آتشين پديد آمده ، خرمن بافته‌هاى آنانرا خاكستر گرداند .\r\nخداى سبحان براى عصر طلائى نهضت علمى ، قهرمانى مقدر گردانيد كه بايد او را قهرمان جهاد و نگهبان حقايق يا قهرمان تحقيق و تتبع ناميد ، او كه نمونه عالى هر نوع فضيلت ، پرچمدار علم و مشعلدار هدايت است : علامه حجة الاسلام « امينى » امين مىباشد .\r\nاو در حالى آهنگ امتش را كرد كه كتاب پر فيض و ارزشمند « الغدير »\r\n","description":"","footnote":"","page_name":" 17 ","page_number":9},
  {"content":"\r\nخود را در دست گرفت : كتابى كه بىشبهه مايهء هدايت پرهيزگاران است . و از بن دندان به صدا درآمد : بيائيد كتاب مرا بخوانيد كه در آن برهانى صادق ، و دليلى كوبنده دارم .\r\nدر اين كتاب طريق واضح و جادهء شوسه اى براى درك حقيقت پيشنهاد كرده‌ام .\r\nكتاب من حقايق را زنده كرده ، اوهام و خيالات را بدست تباهى سپرده است .\r\nسايهء شوم شبهت هرچند مدتى دراز بر اين امت پرده افكنده باشد ولى من مأموريت دارم آن را بر اندازم .\r\nعقيده‌ام بر اينست كه هرچند اين تيرگيها دير پايد ولى چون سرعت ابر بهارى به زودى بر طرف خواهد شد ، چنان كه من تعهد ميكنم لغزشهاى ناشى از فريبكارى هرچند در جدال با حقيقت سرسختى نشان دهد ، از ميان برداشته شود .\r\nو كتاب من پرچم راهنما ، و فروغ مجلس آراست ، شما را بر مقرّ خلافت و مركز لواى آن و مصب رود نصوص ، و كانون نورانى آن واقف مىسازد . و كتاب من پرده‌ها را از روى آن حقيقت روشنى كه فريبكاريهاى ناجوانمردانه پوشانيده بود ، بالا مىزند و حقيقت را بر ملأ مىكند .\r\nمن هم اكنون به اين خفتگان نيمروز ، راه كارشان را ، نشان مىدهم به آنها ميگويم بنگريد چگونه نيرنگها با شكست مواجه مىشود ، كسى كه بر مجموعه مجلَّدات كتاب « الغدير » واقف گردد به خوبى ميداند اوصافى كه ياد كردم دون مقام كتاب است .\r\nكسى كه اين مطالب را دربارهء كتاب ميشنود در وهلهء اول ميپندارد مطالب كتاب ، بموضوع غدير محدود است .\r\nولى وقتى پا به چشمه زلال غدير نهاد ، مىبيند رشته بحث پيرامون بسيارى از دلائل امامت كشيده شده خار و خاشاك فراوانى را كه فراراه سالكان حقيقت ريخته‌اند ، همه را جاروب مىكند و نيشها و طعنه‌هاى گزندهء كه باعث شق عصاى مسلمين\r\n","description":"","footnote":"","page_name":" 18 ","page_number":10},
  {"content":"\r\nشده و سنگ اختلاف كلمه در امت انداخته ، از بن بر مىكند و آنچه در پشت پرده‌هاى سوء نيت نهفته شده ، همه را پديدار ميسازد و كلنگهاى ويران كننده بنياد تعاليم اسلامى را كه در پشت تپه‌ها مخفى كرده‌اند كشف كرده ، امت اسلامى را از ننگ و عار قلمهاى مزدورى كه مطالب ناروا را بر آن چسبانده‌اند ، پاك مىكند و نام و آوازهء اسلامى را كه بوسيلهء سوء نيت دلالهاى هواپرست با افسانه‌هاى سود جويانه مشوب و ملوث گرديده است تنزيه و تبرئه مىكند .\r\nگذشته از اينها مسائل فراوانى از فقه ، كلام ، تفسير ، حديث و تاريخ در اين كتاب وجود دارد و ميتواند از روى فريبكاريهاى خائنانه اى كه در آنها صورت گرفته و توطئه‌هاى مداومى كه با انگيزهء هوا و هوس از يكطرف و آتش تيز حقد و كينه از طرف ديگر به آنها كمك رسانده ، پرده بردارد .\r\nدر اين عصر پر افتخار فرهنگ و تحقيق ، نور و تفاهم ، در اين عصرى كه بسيارى از حقايق به شكوفانى رسيده و رازهاى نهانى علم را گشوده ، ميدانهاى نبرد حق و باطل مشخص گرديده ، روى ايده‌ها بررسى و تمرين و تجربه صورت گرفته تا از راههاى صحيح پيروى گردد و اصولى ثابت و استوار بماند .\r\nدر اين عصر ، من به هيچ چيز به اين اندازه تأسف نخوردم كه رجّاله هائى دنبال كار گذشتگان خود خفته‌هاى قرون و اعصار تاريك را گرفته ، و در ظلمات نابينائى آنان آشيانه بگذارند و در نابخرديهاى جهل بسيطشان تكتازى كنند ، در نتيجه در هر برخوردى ، لغزشى نشان دهند و بهر وادى هلاكتى درافتند زيرا كه اينان دل دارند ولى نمىفهمند ، ديده دارند ولى نور حقيقت را نمىنگرند ، گوش دارند ولى بانك حقايق را نمىشنوند .\r\nوه ، كه چه تفاوت فاحشى ميان اين دو گروه است . در جائى كه معاصران ما از نظر علم و روشنگرائى مجذوب مقتضيات زمانند ، كينه‌هاى پرگداز اينان را نميگذارد گامى جز در راه تعصب شوم و خائنانهء خود بردارند . پندارند كسى نيست بكارشان بنگرد و به حسابشان برسد . گويا حتى فرشتگان حسابگر پروردگار\r\n","description":"","footnote":"","page_name":" 19 ","page_number":11},
  {"content":"\r\nبافته‌هاى آنان را ثبت نمىكنند و خدا بر كارشان ناظر و محيط نيست ! !\r\nشايد هم بزعم آنان مردمى را بدگوئى ميكنند و مورد حملات ناجوانمردانه قرار ميدهند كه از اقوام گذشته بوده منقرض شده‌اند و ديگر كسى ندارند از موجوديت آنها دفاع كند و در راه معتقداتشان به مبارزه برخيزد ، زيبائيهاى بهجت انگيز و شكوه آميخته به هيبت و احترام رخسار عقائدشان را بنماياند .\r\nشگفتا ، گويا اينان بخواب رفته‌اند و نميدانند در بين اين قوم ، دانشمندان نويسندگان و محققان كاوشكر در طول اعصار و قرون وجود داشته و دارد كه با خامهء منزه ، آزاد و حق گوى خود و با اشعهء نور حقيقت از خود دفاع خواهند كرد .\r\nآرى ، اينان پيوسته در مستى جهالت خود گمراهانه ميتاختند ، ناگهان سيل خروشان « الغدير » با طوفان علم جهالت كن بر سر آنان تاخت و يك جا بافته‌هاى آنان را پنبه كرد .\r\nزنده باد مؤلف مجاهد و مبارز ما امينى كه خداوند مقامش را برتر سازد و سپاس خداى راست بر احقاق حق و شتشوى آلودگيهاى باطل و درود بر پيشواى ما محمّد و دودمان پاكش .\r\nمحمد على غروى اردبادى\r\n","description":"","footnote":"","page_name":" 20 ","page_number":12},
  {"content":"\r\n\r\nبسم اللَّه الرّحمن الرّحيم\r\nپروردگارا سپاست ميگزارم ، اى نعمت بخش بىدريغ ، بر نعمتهايت كه بر ما ارزانى داشتى ، ولايت خود ، ولايت محمّد پيشواى پيامبرانت و ولايت خاندان پاك او كه صاحب اختياران به امر تواند . سپاسگزارم .\r\nپروردگارا از تو ميخواهم تا بر محمّد و آلش درود فرستى و نهانيهاى اسرار باطن ما را بصلاح رهبرى فرمائى و ايمان ما را نيك به كار اندازى و در راهى كه براى خدمت اجتماعى و دعوت به حق و پىگيرى مصالح عمومى و اعلاى كلمهء توحيد و نشر فضائل زعماى اسلام و بزرگان امّت ، در پيش گرفته‌ام ، دستم را بگيرى كه توفيق من جز بدست تو نيست ، بر تو اتكاى من و بسوى تو بازگشت من است .\r\nعبد الحسين احمد\r\nالامينى\r\n","description":"","footnote":"","page_name":" 21 ","page_number":13},
  {"content":"\r\n\r\n","description":"","footnote":"","page_name":" 22 ","page_number":14},
  {"content":"\r\nباقيماندهء شعراى غدير در قرن سوم\r\nو قسمتى از شعراى قرن چهارم هجرى\r\nو اينان يازده شاعرند\r\n","description":"","footnote":"","page_name":" 23 ","page_number":15},
  {"content":"\r\n\r\n\r\n11 - ابو اسماعيل علوى\r\nجدّ من وزير و پسر عمّ مصطفى است و پسر عمش على ( ع ) هنگام درگيرى جنگ اختر درخشان است ( 1 ) .\r\nآيا نه او در جنگ بدر اول به دشمن تاخت و با شمشير آبدار بهر سوى اطراف ميدان مىپريد . ( 2 )\r\nاو اول نمازگزار ، اول موحّد و بزرگتر كسى است كه به زيارت حطيم و زمزم نائل شد . ( 3 )\r\nاو قهرمان روز سايبان است كه احمد بپاخاسته با صداى بلند فرياد برداشت : ( 4 )\r\nمن تو را اى على نسبت به خود به منزله هرون نسبت به موساى نجيب و كليم قرار دادم . ( 5 )\r\nدرود خدا بر او تا خورشيدى در جهان درخشد و مادام كه شتر سواران به زيارت كعبه حضور يابند . ( 6 )\r\n\r\n","description":"","footnote":"\r\n( 1 ) وجدى وزير المصطفى و ابن عمه ، على شهاب الحرب فى كل ملحم\r\n( 2 ) أليس ببدر كان اول قاحم ، يطير به حد السيف هام المقحم\r\n( 3 ) و اول من صلى و وحد ربه ، و افضل زوار الحطيم و زمزم\r\n( 4 ) و صاحب يوم الدوح اذ قام احمد ، فنادى برفع الصوت لا بتهمهم\r\n( 5 ) جعلتك منى يا على به منزل ، كهارون من موسى النجيب المكلم\r\n( 6 ) فصلى عليه اللَّه ماذر شارق ، و اوفت حجور البيت اركب محرم\r\n","page_name":" 24 ","page_number":16},
  {"content":"\r\n\r\nشاعر را بشناسيم\r\nاو ، ابو اسماعيل محمّد بن على بن عبد اللَّه بن عباس بن عبيد اللَّه بن عباس بن الامام امير المؤمنين على بن ابيطالب صلوات اللَّه عليهم اجمعين ، مىباشد .\r\nشاعر ما يكى از شاخسارهاى درخت پر بركت خلافت و از مفاخر خاندان پيغمبر ( ص ) است . او در جامه‌هاى بلند بالاى افتخار و تجليل به خود مىبالد و خود را مالامال از شرافت خاندان و بزرگوارى نسب مىبيند ، او ميان شخصيتى منزه و نسبى عالى ميدرخشد . فضائل احمدى و مناقب علوى و شهامت عباسى و بسيارى از فضائل ديگر را كه زبان از بيانش عاجز است ، در وجود خويش بهم در آميخته است .\r\nمرزبانى گويد ( 1 ) : او شاعرى است كه به پدرانش ( رضوان اللَّه عليهم ) زياد مىبالد در ايام متوكل و مدتى دراز پس از او ميزيسته و از اشعار اوست .\r\nمن بزرگى از بزرگان ساداتم ، آنها كه دست احسانشان بعطاياى فراوان مىبارد .\r\nآنها بهترين و برترين كسى هستند كه با پاى برهنه يا با كفش راه پيموده و عاليترين سخاوتمندان از اولاد غالب ( غالب بن فهر ، جد پيامبر اكرم ) ميباشند .\r\nاينان براى دوستانشان چون منّ و سلوى و در كام دشمن بدانديش سمّ مهلكند .\r\nو هم از اشعار اوست :\r\nمن با نگاه مهر آميز او را ( محبوبه ) درود فرستادم ولى او با نگاهى خشم آلود بىمهرى آغاز كرد .\r\nديدم كه جانم بر لب پرتگاه است . ناچار به صبر و شكيبائى پناه بردم و همان صبر دواى درد من بود .\r\nامّا اينكه ابو اسماعيل به پدرانش افتخار مىكند ، حق دارد ، آخر شما بگوئيد بدانم چه كسى را مىيابيد بزرگان آل هاشم او را زاده باشند ، و او شايستهء آن نباشد كه پاى بر عرش اعلى سايد ؟ كدام شريفى است در سايه خاندان قمر بنى هاشم ابا الفضل باشد\r\n\r\n","description":"","footnote":"\r\n( 1 ) معجم الشعراء ص 435 .\r\n","page_name":" 25 ","page_number":17},
  {"content":"\r\nو او را نزيبد تا اوج فلك در برابر مجد و عظمتش سر تعظيم فرود آرد ؟ اگر شاعر ما به خاندانش مىبالد ، بجا است زيرا آنان در حقيقت ستارگان زمين ، پرچمهاى هدايت و نمونه‌هاى شاخص ايمانند :\r\n« از اينان بهر كس بر خورد كنى از پير و جوان او را علم هدايت ، يا درياى خير و عطا خواهى يافت » .\r\nاين جدّ او ابا الفضل العباس ثانى است كه خطيب دربارهء او چنين گويد ( 1 )\r\nدانشمندى شاعر و فصيح از شخصيتهاى بنى هاشم است كه زبان و بيانش معروف مىباشد تا جائى كه غالب علويان ذوق شعر او را برتر از همه فرزندان ابو طالب ميشناسند وى از حاشيه نشينان مجلس هرون بود در يكى از اشعارش برادرى ابو طالب با عبد اللَّه را كه با هم برادر تنى بودند آورده گويد :\r\nما و رسول خدا را يك پدر ، يك مادر و يك جدّ بىعيب متّحد ميسازد .\r\nكسى كه ما را بخاندان پيمبر وارد ساخت بانوئى بود از نسل عمران بن مخزوم كه در ميان فاميلش ميدرخشيد .\r\nاو روزى به دربار مأمون آمد ، حاجب نگاهى به او كرد و سرش را به زير افكند عباس گفت : اگر اجازه دهند وارد ميشويم ، اگر عذرمان را بخواهند مىپذيريم اگر بگويند بازگرد باز ميگرديم ، امّا يك نگاه پس آنگاه يك بىتوجهى ، چيزى است كه با آن آشنا نيستم ( 2 ) سپس اين شعر را خواند :\r\n« من رضا نميدادم الاغ مركوب سواريم باشد ولى پياده ، بالاخره بهر مركوبى رضايت ميدهد . »\r\n\r\n","description":"","footnote":"\r\n( 1 ) تاريخ بغداد 12 / 136 .\r\n( 2 ) اين جمله در تذكره سبط ابن جوزى ص 32 از تاريخ خطيب به غير اين صورت آمده است .\r\n","page_name":" 26 ","page_number":18},
  {"content":"\r\n\r\nاز كلمات حكمت آميز اوست :\r\n« بدانكه چون انديشه ات نميتواند همهء كارها را زير نظر گيرد آن را به كارهاى مهمتر بگير . »\r\n« و چون اموالت نميتواند همهء مردم را رفع نياز كند آن را به حق داران اختصاص بده . »\r\n« و از آنجا كه نميتوانى با همهء مردم آميزش كنى اهل فضل و دانش را برگزين . »\r\n« و چون شبانه روزت با تمام كوشش كفايت همه كارهايت را نميدهد ، كارت را تقسيم كن . »\r\n« هرچند وقتى كه صرف كارهاى غير مهم كنى به كارهاى مهم زيان زده اى . »\r\n« هرچند اموالت را كه در راه باطل مصرف ميكنى ، از مصرف آنها در راه حق خود را محروم كرده اى . »\r\n« هرچند از مقام و شخصيت خود را با مردم كم مايه بگذرانى از فيض محضر اهل فضل و كمال محروم ميگردى . »\r\n« آنچه از روز و شب خود را در غير نياز به كار گيرى ، از كارهاى مورد نيازت بازمانى . »\r\nبرادر اين عباس ، فضل بن حسن همان شاعرى است كه در مصيبت جدش ابا الفضل شهيد كربلا ( ع ) گفته است .\r\nاحقّ الناس أن يبكى عليه ، فتى ابكى الحسين بكربلاء ( 1 )\r\nاخوه و ابن والده علىّ ، ابو الفضل المضرّج بالدّماء ( 2 )\r\nو من واساه لا يثنيه شىء ، و جاد ، له على عطش بماء ( 3 )\r\n\r\n","description":"","footnote":"\r\n( 1 ) شايسته ترين فردى كه در عزاى او بايد گريست جوانمردى است كه حسين را در كربلا گريانيد .\r\n( 2 ) او برادرش و فرزند پدرش على ابو الفضل به خون آغشته است .\r\n( 3 ) ابا الفضلى كه برادر را بر خود مقدم داشت و با اينكه خود تشنه بود در راه او از آب گذشت .\r\n","page_name":" 27 ","page_number":19},
  {"content":"\r\nاين اشعار را مورّخ هندى اشرف على در كتاب خود ( 1 ) آورده و دوست ما علامهء متتبع شيخ محمّد على اردبادى ( قدس سره ) آن را تضمين كرده است .\r\nاحق الناس ان يبكى عليه ، بدمع شابه علق الدماء\r\nبجنب العلقمى سرى فهر ، فتى ابكى الحسين بكربلاء\r\nاخوه و ابن والده على ، هزبر الملتقى رب اللواء\r\nصريعا تحت مشتبك المواضى ، ابو الفضل المضرج بالدماء\r\nو من واساه لا يثنيه شىء ، عن ابن المصطفى عند البلاء\r\nو قد ملك الفرات فلم يذقه ، و جاد له على عطش بماء\r\nشاعر ما از نظر خردمندى و دور انديشى نمونه اى از جدّ بزرگوارش بود .\r\nكلمات او نيز مانند حكم و امثال دهن به دهن ميگشت . از جمله اين كلام است كه دربارهء مردى از خاندانش گفت : من نمىپسندم علم او بر عقلش فزون باشد چنان كه دوست نميدارم زبانش بيش از علمش باشد ( 2 ) .\r\n\r\n","description":"","footnote":"\r\n( 1 ) روض الجنان فى نيل مشتهى الجنان .\r\n( 2 ) كامل مبرد 1 / 56 .\r\n","page_name":" 28 ","page_number":20},
  {"content":"\r\n\r\n12 - ( 10182 ) وامق مسيحى\r\nآيا نه در خم غدير - محمد ، على را در حضور جمع در موسم حج بپاداشت ( 1 )\r\nو به آنها گفت : از ميان شما كسى كه من مولاى اويم بعد از من مولايش على پسر فاطمه است ( 2 ) .\r\nآنگاه گفت : خداى من ، با دوستانش مهرورز و دشمنانش را دشمن دار ( 3 ) .\r\nتا آنجا كه گويد :\r\nآيا اين على نبود كه عمرو ( ابن عبدود ) را روز جنگ احزاب چنان با شمشير زد كه غرقابه خون شد ( 4 ) .\r\nتو يا على براى خدا در مقابل همهء قبائل عرب ايستادى و در راه حق از ملامت احدى نهراسيدى ( 6 )\r\nو بعد از محمد تو از همه به او شايسته تر بودى زيرا جاهل با عالم يكسان نيست ( 7 ) .\r\n\r\n","description":"","footnote":"\r\n( 1 )\r\n\r\nأليس بخم قد اقام محمد\r\nعليا باحضار الملا فى المواسم\r\n\r\n( 2 )\r\n\r\nفقال لهم من كنت مولاه منكم\r\nفمولاكم بعدى على بن فاطم\r\n\r\n( 3 )\r\n\r\nفقال : الهى كن ولى وليه\r\nو عاد اعاديه على رغم راغم\r\n\r\n( 4 )\r\n\r\nأما رد عمرا يوم سلع بباتر\r\nكان على جنبيه لطخ العنادم\r\n\r\n( 6 )\r\n\r\nو عاديت فى اللَّه القبائل كلها\r\nو لم تخش فى الرحمن لومة لائم\r\n\r\n( 7 )\r\n\r\nو كنت احق الناس بعد محمد\r\nو ليس جهول القوم فى حكم عالم\r\n\r\n","page_name":" 29 ","page_number":21},
  {"content":"\r\n\r\nپيرامون شعر\r\nممكن است خواننده از مداحى مسيحيان نسبت به امير المؤمنين با اينكه معتقد به اصل اسلام نيستند تا چه رسد به مسئله خلافت آن ، تعجب كند ، اين امر جاى شگفتى نيست زيرا اين كار ، راه رفتن با حقايق موجود ، و هم پائى با تاريخ صحيح است . زيرا شخص منصف هر چند عقيده اى بر خلاف اسلام داشته باشد ، نميتواند فضائل مولاى ما را از قبيل : اخلاق عاليه ، علم سرشار ، خوارق عادات زياد ، قدرت قهرمانى و جنگ آورى ، و بالاخره سخنان بلند و فراوانى كه پيغمبر دربارهء او گفته است ، ناديده بگيرد .\r\nپيغمبر اسلام در نظر غير مسلمانان ، يكى از بزرگان و خردمندان عالم است بلكه او را از بزرگترين رجال و شخصيتهاى دهر معرفى كرده‌اند ، اينان ميگويند بيهوده سخن آن هم از پيغمبر اسلام بدين درازا نبود . كسى كه پيغمبر ( ص ) اين فضائل را براى او عنوان كرده مانند خودش يكى از بزرگان يا با يك درجه پائينتر از او است .\r\nچنان كه در كتب بسيارى از مسيحيان و كليميان مدح و ثناى فراوانى نسبت به پيامبر و وصى او مىيابيم .\r\nمانند كتاب :\r\n1 - گفتار محمّد تأليف مستر استنلى لين بول\r\n2 - محمّد و قرآن تأليف مستر جان وانتبورت\r\n3 - محمّد و قرآن تأليف استاد مونته\r\n4 - عقيدهء اسلام تأليف گلديسهر\r\n5 - عالم اسلامى تأليف ماكس ماير هوف\r\n6 - تاريخ عرب تأليف استاد هوار\r\n7 - متفكران اسلام تأليف كاداو دوفو فرانسوى\r\n","description":"","footnote":"","page_name":" 30 ","page_number":22},
  {"content":"\r\n8 - گاهوارهء اسلام تأليف اب لامنس\r\n9 - خلاصهء تاريخ عرب تأليف سدير فرانسوى\r\n10 - زندگانى محمّد تأليف سر ويليام ميور انگليسى\r\n11 - سيرهء محمّد تأليف سر ويلم موير\r\n12 - تمدنهاى شرق تأليف مسيو گروسه\r\n13 - هشيارى اجتماعي تأليف دكتر وگستون كرسطا ايتاليائى\r\n14 - محمّد و اسلام تأليف حنادا قنبرت\r\n15 - زندگانى محمّد تأليف مستر كالون سر\r\n16 - محمّد و اسلام تأليف مستر بوسرت اسمت\r\n17 - عرب اسپانيا تأليف مسيو دوزى\r\n18 - از قانون دولتى تأليف دكتر نجيب ارمنازى\r\n19 - بزرگترين معلم تأليف مستر هربرت وايل\r\n20 - قهرمانان تأليف توماس كارلايل انگليسى\r\n21 - اسلام خاطره‌ها و سانحه‌ها تأليف هنرى دى كاسترى فرانسوى\r\n22 - وضع حاضر جهان اسلام تأليف لوتروب استودارد امريكائى\r\n23 - حكم و اندرزهاى محمّد تأليف تولستوى روسى\r\n24 - تحول تمدن اسلامى تأليف هولينگ فيلسوف امريكائى\r\n25 - رمز پيشرفت اسلام تأليف گوستاو لوبن فرانسوى\r\n26 - آراء و معتقدات تأليف گوستاو لوبن فرانسوى\r\n27 - تمدنها تأليف گوستاو لوبن فرانسوى\r\n28 - تمدن اسلامى ( 1 ) تأليف گوستاو لوبن فرانسوى\r\n\r\n","description":"","footnote":"\r\n( 1 ) ترجمه فارسى اين كتاب در تهران در 804 صفحه چاپ شده است .\r\n","page_name":" 31 ","page_number":23},
  {"content":"\r\n29 - اسلام و محمّد تأليف و الافتنرت\r\n30 - محمّد و تمدن ( 1 ) تأليف عبد المسيح افندى وزير\r\nو صدها كتاب ديگر غير از كتابهاى نامبرده كه مسيحيان دربارهء اسلام و پيامبرش نوشته‌اند . اينها نيست مگر بخاطر اطلاعى كه از صفات و سجاياى اسلامى و پيامبر اسلام بدست آورده ، بعنوان حقايقى روشن كه قابل هيچگونه شك و شبهه اى نيست و با گذشت زمان دستخوش حوادث نميگردد ، متعرض آن شده‌اند .\r\nخاطره‌هاى جاودانه اى كه تا روزگار بر پا است شب و روز بايد از آنها سخن گفت .\r\nيكى از اين گونه حوادث تاريخى جاويدان ، داستان غدير است كه مردم يك صدا در نقل آن همآوازند . دوست فرياد مىزند ، ناصبى اعتراف مىكند ، مسلمان بدان استدلال مىكند و اهل كتاب با صداى رسا از آن ياد ميكنند .\r\n\r\nشاعر را بشناسيم\r\nبقراط فرزند اشوط وامق ارمنى مسيحى يكى از بطريق ( 2 ) هاى ارمنى و پيشواى بزرگ آنان و رهبر و فرمانده مقدم در قرن سوم هجرى است .\r\nابن شهر آشوب در معالم العلماء او را در رديف مدحگويان معتدل اهل بيت شمرده و يعقوبي ( 3 ) و ابن اثير ( 4 ) نوشته‌اند :\r\nدر سال 237 مردم ارمنيه بر حاكم خود يوسف بن محمّد شوريده ، او را كشتند .\r\nعلت اين امر از آنجا بود كه وقتى يوسف به جانب ارمنيه ميرفت يكى از بطريقها ( رهبر مذهبى ) بنام بقراط بن اشوط كه از بزرگ بطريقها بود ، نزد يوسف آمده از او امان خواست .\r\nيوسف ، بطريق و پسرش نعمت را گرفته ، بدربار خليفه متوكل گسيل داشت\r\n\r\n","description":"","footnote":"\r\n( 1 ) مقاله اى است كه در مجله استقلال سال 1927 م منتشر گرديده است .\r\n( 2 ) بطريقها پيشوايان كاردان و جنگ آزموده مسيحيانند و اين كلمه از ريشهء غير عربى گرفته شده .\r\n( 3 ) تاريخ يعقوبى 3 / 213 .\r\n( 4 ) كامل ابن اثير 7 / 20 .\r\n","page_name":" 32 ","page_number":24},
  {"content":"\r\nبطريقهاى ارمنى با پسر برادر بقراط بن اشوط بر كشتن يوسف هم پيمان شدند .\r\nموسى بن زرارة داماد بقراط در اين كار با آنان موافقت كرد . وقتى خبر توطئه به يوسف رسيد . اطرافيانش او را از توقف در آن محل منع كردند ، او نپذيرفت زمستان فرا رسيد ، برف مىباريد ، درنگ كردند تا برف فرو نشست ، قصد او كردند او در شهر « طرون » ( يكى از شهرهاى ارمنيه ) بود . شهر را محاصره كردند ، او از حصار خارج شده با آنان جنگيد تا او و هر كه با او مىجنگيد ، كشته شدند .\r\nامّا آنان كه با او نمىجنگيدند به آنها گفته شد : لباس از تن بيرون كنيد و خود را برهنه سازيد تا نجات يابيد . بدين دستور عمل كردند و با پاى برهنه و بدن عريان راه پيمودند ، بيشتر آنان در سرماى شديد تلف شدند و بسيارى ديگر انگشت پاهاشان افتاد ، ولى از خطر مرگ نجات يافتند .\r\nاين واقعه در ماه رمضان اتفاق افتاد ، يوسف قبل از واقعه يارانش را بروستاهاى مربوط به عمّالش متفرق ساخته بود ، آنها براى هر دسته گروهى از بطريقها را مأمور ساختند ، بطريقها ياران يوسف را در يك روز كشتند . وقتى خبر به متوكل رسيد ، متوكل « بغا الكبير » را براى خونخواهى خون يوسف به ارمنيه فرستاد .\r\nبغا از طريق موصل و جزيره رهسپار شد ، در آغاز كار از شهر « ارزن » يكى از شهرهاى ارمنيه شروع به كار كرد ، در آنجا موسى بن زراره و برادرانش اسماعيل سليمان ، احمد عيسى ، محمّد و هرون بودند .\r\nبغا ، موسى را نزد متوكل فرستاد و خون شورشيان را مباح ساخت و حدود سى هزار نفر از آنها كشته شدند و عدهء بسيارى از آنها را اسير گرفته ، فروختند .\r\n\r\nبارى گروهى ديگر از مسيحيان در مدح امير المؤمنين ( ع ) شركت جسته و اشعارى نغز در مدح آن بزرگوار سروده‌اند مانند زينبا ابن اسحق رسعنى موصلى مسيحى . اشعار زير را بيهقى ( 1 ) ، و زمخشرى ( 2 ) ، و ابو حيان ( 3 ) ، و ابو العباس عسقلانى ( 4 )\r\n\r\n","description":"","footnote":"\r\n( 1 ) المحاسن و المساوى 1 / 50 .\r\n( 2 ) ربيع الابرار .\r\n( 3 ) البحر المحيط 6 / 221 .\r\n( 4 ) المواهب اللدنية .\r\n","page_name":" 33 ","page_number":25},
  {"content":"\r\nو ابو عبد اللَّه زرقانى مالكى ( 1 ) و مقرى مالكى ( 2 ) و شيخ محمّد الصبان ( 3 ) از سروده‌هاى زينبا پسر اسحق موصلى مسيحى نقل كرده‌اند ( 4 ) .\r\n« با اينكه مايل نيستم از دودمان تيم وعدى ( خاندان عمر و ابابكر ) ببدى نام برم ولى من دوستدار هاشمم ( 5 ) » .\r\nعشقى دربارهء على و آلش ، وقتى ياد شوند در دلم ميگذرد كه از ملامت هيچ ملامت كننده اى نمىهراسم ( 6 ) .\r\nميگويند از چيست كه مسيحيان آنانرا دوست دارند و خردمندان عرب و عجم نيز ( 7 ) .\r\nبه آنها گفتم پندار من اينست كه دوستى آنها در دل همهء خلائق حتى حيوانات وجود دارد ( 8 ) .\r\nخطيب خوارزمى ( 9 ) و ابن شهر آشوب ( 10 ) و اربلى ( 11 ) اشعار زير را بيكى از مسيحيان\r\n\r\n","description":"","footnote":"\r\n( 1 ) شرح المواهب 7 / 14 .\r\n( 2 ) نفح الطيب 1 / 505 .\r\n( 3 ) اسعاف الراغبين 117 به نقل از امام و پيشواى آنها ابى عبد اللَّه محمد بن على بن يوسف انصارى شاطبى رضى الدين متولد 601 متوفى 680 كه شرح حال او در نفح الطيب 1 / 505 آمده است .\r\n( 4 ) فتال در روضة الواعظين 143 و ابن شهر آشوب در مناقب 2 / 237 نيز اشعار را به او نسبت داده‌اند .\r\n( 5 )\r\n\r\nعدى و تيم لا احاول ذكرها\r\nبسوء و لكنى محب لهاشم\r\n\r\n( 6 )\r\n\r\nو ما تعترينى فى على و رهطه\r\nاذا ذكروا فى اللَّه لومة لائم\r\n\r\n( 7 )\r\n\r\nيقولون : ما بال النصارى تحبهم\r\nو اهل النهى من اعرب و اعاجم\r\n\r\n( 8 )\r\n\r\nفقلت لهم : انى لا حسب حبهم\r\nسرى فى قلوب الخلق حتى البهائم\r\n\r\n( 9 ) مناقب خوارزمى 28 .\r\n( 10 ) مناقب ابن شهر آشوب 1 / 361 .\r\n( 11 ) كشف الغمه 20 .\r\n","page_name":" 34 ","page_number":26},
  {"content":"\r\nنسبت داده‌اند :\r\n« امير المؤمنين على را عزمى راسخ است و جز او ديگرى را در خلافت طمع كردن روا نيست » ( 1 )\r\n« او داراى نسبى برتر ، و اسلامى اقدم ، و فضائلى است كه مسلمانان اجماع كرده‌اند : » ( 2 )\r\n« به اينكه على از تمام مردم بعد از پيغمبر برتر ، باورعتر و شجاعتر است » ( 3 ) .\r\n« من هر گاه به ملَّتى غير از ملَّت خود گرايم بى ترديد مسلمان شيعى خواهم بود » ( 4 ) .\r\nاستاد عماد الدين طبرى اشعار ذيل را به ابى يعقوب مسيحى نسبت داده است ( 5 ) :\r\nآفرين بر درختى كه در بهشت برين روئيده هيچ درختى با آن برابرى نميكند .\r\nمصطفى ريشه ، فاطمه شاخه ، آنگاه على آقاى انسانها لقاح آن درختاند .\r\nو آن دو هاشمى ، دو سبط پيغمبر ، ميوهء آن و شيعيان پيچيده به اطراف آنند .\r\nاين مضمون گفتار پيغمبر است كه راويان احاديث به سند عالى نقل كرده‌اند .\r\n\r\n","description":"","footnote":"\r\n( 1 )\r\n\r\nعلى امير المؤمنين صريمة\r\nو ما لسواه فى الخلافة مطمع\r\n\r\n( 2 )\r\n\r\nله النسب الاعلى و اسلامه الذى\r\nتقدم فيه و الفضائل اجمعوا\r\n\r\n( 3 )\r\n\r\nبان عليا افضل الناس كلهم\r\nو اورعهم بعد النبى و اشجع\r\n\r\n( 4 )\r\n\r\nفلو كنت اهوى ملة غير ملتى\r\nلما كنت الا مسلما اتشيع\r\n\r\n( 5 ) جلد دوم بشارة المصطفى\r\n","page_name":" 35 ","page_number":27},
  {"content":"\r\nمن به دوستى آنها آرزو دارم فردا نجات يابم و با گروه برتر محشور شوم .\r\nاين مرد مسيحى در اشعار خود اشاره به حديثى كرده كه حافظان احاديث از پيغمبر اكرم ( ص ) نقل كرده‌اند كه فرمود : انا الشجرة و فاطمة فرعها و علىّ لقاحها و الحسن و الحسين ثمرتها و شيعتنا ورقها و اصل الشجرة فى جنّة عدن و سائر ذلك فى سائر الجنة ( 1 ) ( من مانند درختى هستم كه فاطمه شاخهء آن ، على پيوند آن ، حسن و حسين ميوهء آن ، شيعيان ما برگهاى آنند ، ريشهء درخت در بهشت « عدن » و بقيه اش در دگر جاهاى بهشت است ) .\r\nاين عين تعبير حديث در كتابهاى اهل سنت است ، امّا نزد علماى ما تعبير روايات چنين است :\r\n« خلق الناس من اشجار شتى و خلقت انا و علىّ بن ابيطالب من شجرة واحدة فما قولكم فى شجرة انا اصلها ، و فاطمة فرعها ، و علىّ لقاحها و الحسن و الحسين ثمارها و شيعتنا اوراقها فمن تعلَّق بغصن من اغصانها ساقته الى الجنة و من تركها هوى فى النار » ( 2 ) .\r\nيكى از مسيحيان متأخر كه على ( ع ) را مدح گفته‌اند عبد المسيح انطاكى مصرى در قصيدهء علوى مبارك اوست در 5595 بيت از جمله در صفحه 547 در اينباره گويد :\r\n\r\n","description":"","footnote":"\r\n( 1 ) حاكم در مستدرك 3 / 160 ، ابن عساكر در تاريخش 4 / 138 ، محب الدين در « الرياض » 2 / 253 ، ابن صباغ در « الفصول » 11 صفورى در « نزهة المجالس » 2 / 222 .\r\n( 2 ) مردم هر كدام از درختهاى مختلفى آفريده شده‌اند ، من و على بن ابيطالب از يكدرخت آفريده شديم شما در مورد درختى كه من آن را ريشه ، و فاطمه آن را شاخه و على آن را پيوند ، و حسن و حسين آن را ميوه و شيعيان ما آن را برگهايند ، چه ميگوئيد ؟ كسى كه به يكى از شاخهاى آن بياويزد او را به بهشت ميكشاند و كسى كه آن را رها كند در آتش فرو خواهد افتاد .\r\n","page_name":" 36 ","page_number":28},
  {"content":"\r\nمرتضى را بعد از پيامبر بعقيدهء اهل يقين مقامى بىنهايت بلند است ( 1 ) .\r\nدانشمندان آنمقام را ميشناسند و دادگران انصاف ميورزند ، نادانها ، مسرف و كافران نسبت به آن اختفاء ميكنند ( 2 ) .\r\nدر اين امر اجماع بلا خلاف در مذهب از نواحى مختلف موجود است ( 3 ) .\r\nاگر اسلام بدان اعتراف كند جاى شگفتى نيست كه از آغاز وحى ، اسلام ميدانست ( 4 ) .\r\nو هر گاه بخواهى تو گروه مسلمين را اعلام كنى ، قبل از اين صاحب رسالت آن را اعلام كرده است ( 5 ) .\r\nبلكه اين پذيرش به غير مسلمين سرايت كرده آنها نيز متوجه حقگزارى على شده‌اند ( 6 ) .\r\nحتى طرفداران فلسفهء مادى از مقام على در شگفتند و بزرگواريش آنانرا بيشتر به تعجب آورده ( 7 ) .\r\nدر ميان مردم زمين مدح او تكرار مىشود و توصيف و تشبيهات نغز در اينمورد صادق آمده ( 8 ) .\r\nهمچنين دل مسيحيان شيفتهء حبّ على است و بدوستىاش سرود خوانى ميكنند ( 9 ) .\r\n\r\n","description":"","footnote":"\r\n( 1 )\r\n\r\nللمرتضى رتبة بعد الرسول لدى\r\nاهل اليقين تناهت فى تعاليها\r\n\r\n( 2 )\r\n\r\nذو العلم يعرفها ذو العدل ينصفها\r\nذو الجهل يسرفها ذو الكفر يكميها\r\n\r\n( 3 )\r\n\r\nو ان فى ذاك اجماعا به غير خلا\r\nف فى المذاهب مع شتى مناحيها\r\n\r\n( 4 )\r\n\r\nو ان اقر بها الاسلام لا عجب\r\nفانه منذ بدء الوحى داريها\r\n\r\n( 5 )\r\n\r\nو ان تنادى جموع المسلمين بها\r\nفقد وعت قدرها من وعى واعيها\r\n\r\n( 6 )\r\n\r\nبل جاوزتهم الى الاغيار فانصرفت\r\nنفوسهم نحوها بالحمد تطريها\r\n\r\n( 7 )\r\n\r\nو ذى فلاسفة الجحاد معجبة\r\nبها و قد اكبرت عجبا تساميها\r\n\r\n( 8 )\r\n\r\nو رددت بين اهل الارض مدحتها\r\nفيه و قد صدقت وصفا و تشبيها\r\n\r\n( 9 )\r\n\r\nكذا النصارى بحب المصطفى شغفت\r\nالبابها و شدت فيه اغانيها\r\n\r\n","page_name":" 37 ","page_number":29},
  {"content":"\r\nاز آنها در هر محفلى كه نامش بميان آيد جز مدح غراى او را نميشنوى ( 1 )\r\nنزد كشيشهاى مسيحى در ميان كليساها و راهبان آنها در پناه ديرها برو ( 2 )\r\nتا محبت آميخته باحترام او را بيابى كه به دلهاى آنها نشسته و با او عشق ميورزند ( 3 ) .\r\nشما دليران ديلم را بنگريد وقتى در بحران جنگ فرو ميروند و تركها را در هر جنگى ( 4 ) .\r\nمىبينى همه به مرتضى پناه مىبرند و تصوير زيباى او را بر شمشيرهاى خود نقش ميكنند ( 5 ) . و ايمان دارند هرگاه شمشير خود را به تصوير او مرصّع كنند پيروزى آنان تضمين خواهد شد ( 6 ) .\r\nدر اين اواخر استاد بولس سلامه قاضى مسيحيان در بيروت پس از خواندن كتاب الغدير ما ، قصيدهء بىنظير خود را تحت عنوان « عيد الغدير » در 3085 بيت سرود . در اين قصيده تحليل و دقت نظر خاصى به كار رفته ، پرده از روى حقايق آشكارى برداشته و با تاريخ صحيح راه ميرود ( 7 ) .\r\n\r\nنمونه اى از عربده‌هاى تعصب جاهليت دورهء نخستين\r\nكسانى كه با آشكار شدن راههاى هدايت به عقب برميگردند ، شيطان آنها را به خيالات واهى ميكشاند و زندگى را در نظرشان دراز مدت جلوه ميدهد .\r\n\r\n","description":"","footnote":"\r\n( 1 )\r\n\r\nفلست تسمع منها غير مدحته\r\nالغراء ما ذكرته فى نواديها\r\n\r\n( 2 )\r\n\r\nفارجع لقسانها بين الكنائس مع\r\nرهبانها و هى فى الاديار تأويها\r\n\r\n( 3 )\r\n\r\nتجد محبته بالاحترام اتت\r\nنفوسها و له ابدت تصبيها\r\n\r\n( 4 )\r\n\r\nو انظر الى الديلم الشجعان خائضة\r\nالحروب و الترك فى شتى مغازيها\r\n\r\n( 5 )\r\n\r\nتلف استعاذتها بالمرتضى و لقد\r\nزانت بصورته الحسنا مواضيها\r\n\r\n( 6 )\r\n\r\nو آمنت ان ترصيع السيوف بصو\r\nرة الوصى ينيل النصر منضيها\r\n\r\n( 7 ) اين قصيده در 317 صفحه منفردا چاپ و منتشر گرديده است .\r\n","page_name":" 38 ","page_number":30},
  {"content":"\r\n* ( إِنَّ الَّذِينَ ارْتَدُّوا عَلى أَدْبارِهِمْ مِنْ بَعْدِ ما تَبَيَّنَ لَهُمُ الْهُدَى الشَّيْطانُ سَوَّلَ لَهُمْ وَأَمْلى لَهُمْ ) * . ( آيه 25 سوره محمد )\r\nمحققى كه در تأليفات مستشرقان تاريخ اسلامى به كاوش پردازد در بعضى اوقات ، يكنوع بىنظرى ، عفت قلم ، امانت در نقل ، دورى از تحريف ، دورى از تصرّف در مآخذ ( هر چند ناموثق باشد ) ، اجتناب از بد دهنى و هتاكى در پاره اى از آثار اين نويسندگان مشاهده مىكند . اينها از محسنات نوشته و متناسب با شخصيت نويسنده است چنان كه هر پيش آهنگى به حكم الرائد لا يكذب اهله ( 1 ) مرتكب دروغ و خلاف نميشود .\r\nولى در ميان همين قوم كسانى پيدا ميشوند كه مؤلفاند و در تأليف خود معرّف نابخردى خويش « اينان چه سودى از گوش و چشم و دلشان مىبرند وقتى منكر آيات حق باشند و همه چيز را به استهزاء گيرند » ( 2 ) با اينكه ابو جهل مرده است ، گويا هنوز جهالتها نمرده و با اينكه ابو لهب به لهيب آتش در افتاد ، هنوز شعلهء گمراهىها خاموش نشده است ، مگر دنيا ميخواهد به عقب باز گردد و خورشيد جهان تاب از خير و بركت باز ايستد ؟ !\r\n\r\nدر ميان اين گروه كسى پديد آمده است كه پس از گذشت مدتى دراز ميخواهد مردم را به جاهليت نخستين ، باز گرداند و به تعصّبهاى پوسيده فراخواند و جانبدارىهاى جاهلانه ابراز دارد . قيام كرده تا مسيحى را مژده دهد كه از دو طبيعت ( خدائى و بشرى ) تلفيق شده باشد و با اين كار در تأليف خويش خود را خوشبخت ميداند گمان مىكند مطلب جديدى ارائه داده و مثل كسانى كه فلسفه دانى را به خود بندند با لكنت زبان و پشت هم اندازى ، با تحريف كلمات از جاى خود و تأويل آيات برأى ناقص خود و با استفاده از احاديث با فكر ضعيف خود\r\n\r\n","description":"","footnote":"\r\n( 1 ) مثلى است در عرب يعنى پيشرو كاروان كه براى يافتن آب و هوا و سرزمين مساعد نزول ميرود به اهل و كسان خود دروغ نميگويد كنايه از اينكه رهبران هر قومى نبايد بملت خود دروغ گويند .\r\n( 2 ) ( اقتباس از آيه 26 سورهء احقاف ) .\r\n","page_name":" 39 ","page_number":31},
  {"content":"\r\nميخواهد اظهار نظر نمايد .\r\nبزعم فاسد اين مرد مسيحى ، پيغمبر اسلام يكى از مبشران مسيحيت صحيح بوده است همان مسيحيت كه در حقيقت چيزى جز گمراهى محض نيست .\r\nاين نويسنده در عين حال نقلهايش مزوّرانه و رواياتش آميخته با خيانت و در نصائحش سوء نيت دارد و عموما نوشته هايش كثيف و آلوده است .\r\nنسبت به مقام قدس رسول اكرم گستاخى نموده ، از حق و حقيقت بدور افتاده و همهء اين مطالب را باسم كتاب « زندگانى محمّد » تمام مىكند .\r\nاين مرد را بشناسيد او استاد « اميل در منگام » است .\r\nوقتى مىبيند امروزه سر و صداى اسلام بالا گرفته و بر تمام نقاط جهان آوازه اش گسترش يافته ، و آسمان فضيلت اسلام بر تمام روى زمين سايه افكنده ، و نور اسلام حتى در ويرانه‌ها تابيده و پست و بلنديها را فرا گرفته و پرتو آن بر هر نو خواسته و كهن جامه اى نشسته است وقتى ميشنود فرياد و غريو مدح و تحسين از حلقوم خود مسيحيان نسبت به اسلام عزيز و پيغمبر مقدسش بلند است و سراسر گيتى را پر كرده و همگان تحت تأثير قرآن كه هم قانون اساسى اجتماعى و هم دين و شريعت و هم دستور سياسى و اصلاحى و هم راهنماى خير و تميز حق از باطل است ، قرار گرفته‌اند ، بر او گران مىآيد چنان كه بر پيشينيان سبكسرش قدرت عظيم اسلام از پيش سنگينى ميكرد همان قدرتى كه منتهى بر غلبهء اسلام بر كفر شد و همان نظامى كه به حمايت از ستمديدگان شتافت و كسراها و پيروانشان و قيصرها و فرعونها را كه بر افكار قبطىها كشيشها ، پدران كليسا ، دير نشينان و اصحاب كنيسه‌ها حاكم بودند همه را كوبيد و منكوب كرد .\r\nبراى او سنگين است كه در محيط غربى خود ، طلوع اسلام شرقى را به بيند و افكار روشنگرايان ملتش را در پرتو درخشان قرآن عربى بنگرد . و از نزديك ملاحظه كند معارف جاودان اسلام در پايتختهاى اروپا مانند سيلى سهمگين ريشه‌هاى گمراهى ، هواپرستى غربى ، بدعتها و ضلالتهاى عمومى را از بن مىكند و برباد ميدهد .\r\n","description":"","footnote":"","page_name":" 40 ","page_number":32},
  {"content":"\r\nبراى او قابل تحمل نيست كه به گوش خود بشنود در قلب اروپا و زبان فلاسفهء آن با بانگ رسا فرياد ميزنند : محمّد با عزمى راسخ در تمام طول زندگىاش بابت پرستى سخت به مبارزه برخاست و لحظه اى را به حال ترديد كه آيا بت يا خداى يگانه را بپرستد ، نگذرانيد ( 1 ) . يا از ديگرى بشنود كه اعلام مىكند : قرآن كتابى جاودانى است هيچ چيز نه از پيش و نه از دنبال نميتواند آن را باطل سازد و صلاحيت بهره - بردارى از آن براى هر وقت ، و هر جا قطعى است ( 2 )\r\nو يا از شخص سومى از خود مسيحيان بشنود ( 3 ) در حالى كه دنيا را با صداى خود پر كرده است ، ميگويد : مقررات اسلامي بر بنياد محكمى از آيات روشن متكى است كه منظم ، پى در پى نازل شده و در پايان كار اين آيه آمده است\r\n« اليوم اكملت لكم دينكم و اتممت عليكم نعمتى و رضيت لكم الاسلام دينا\r\n( 4 ) « و يا به گوش خود بشنود قرآن كريم را در فرستنده‌هاى جهان هر روز صبح و شام بخوانند و بآياتش مردم جهان گوش فرا دهند ولى از كتاب ملت مسيح و يا هر ملت ديگر سخنى بميان نيايد .\r\n\r\nو نادى لسان الكون في الارض رافعا\r\nعقيرته في الخافقين و منشدا\r\nاعبّادى عيسى ، انّ عيسى و حزبه\r\nو موسى جميعا يخدمون محمّدا\r\n\r\n( 5 )\r\n\r\n","description":"","footnote":"\r\n( 1 ) از : كانت هنرى دى كاسترى .\r\n( 2 ) از : مسيوسنايس .\r\n( 3 ) از دكتر نجيب ارمنازى .\r\n( 4 ) استشهاد به آيه 3 از سورهء مائده : امروز دين شما را برايتان كامل كردم و نعمت خود را بر شما تمام نموده ، اسلام را بعنوان دينى كامل براى شما رضا دادم .\r\n( 5 ) از ابيات شاعر و سخنور توانا ابو الوفا ، راجح حلى متوفى 627 مىباشد يعنى :\r\nزبان هستى در روى زمين بانگ برداشت و با آهنگى كه جن و انس مىشنيدند فرياد كرد :\r\nاى پرستندگان عيسى ، بدانيد عيسى و حزب او و موسى و پيروانش همه خدمتگذار محمدند .\r\n","page_name":" 41 ","page_number":33},
  {"content":"\r\nبدين ترتيب مردك را عصبيت داغ مىكند ، بگوشهء چشم مينگرد نگاهى دزدانه به اسلام و كتاب و پيامبرش افكنده ، سخت خيره مىشود ، آنگاه خود را براى دفاع از ملتش آماده ميسازد و بالاخره از عقيدهء باطل خود به دفاع پرداخته ، آوازش را با سينه اى آكنده از بد خواهى بلند مىكند ، در حالى كه او فساد مىكند نه اصلاح ، شروع كرده به اسم معرفى اسلام و زندگى محمّد به مسيحيت دعوت كردن .\r\nاو ميگويد : محمّد بعنوان يكنفر مسيحى كتابش را به عربى آورد زيرا او يكى از پيغمبرانى بود ، كه تحت تأثير مسيحيت واقع گرديد و ( بزعم او ) مسيحيان احساسات دينى او را قبل از بعثتش بر انگيختند و به گمان او اصول مسيحيت را در قرآن ميتوان يافت و بنا به اظهار او : تأييد روح القدس مستقيما براى عيسى بوده نه براى موسى و محمّد و براى عيسى مقامى از عصمت بر طبق قرآن ( 1 ) مىباشد كه براى محمّد نيست او مىپندارد : مسيحيت شامل اسلام و چيزهاى ديگرى است كه در اسلام وجود ندارد .\r\nاو گمان كرده است : مسيح فرزند خداى يگانه مىباشد ولى به يك معنى عرفانى كه متناسب با ذوق خرافى باشد .\r\nو بزعم او : قرآن مردم را به مسيحيت صحيح دعوت مىكند و مسيحيت صحيح عقيده به الوهيت و بشريت مسيح است و اين كه هر دو طبيعت در يك شخص جمع شده است .\r\nكليهء آراء سخيف و نا معقول خود را به قرآن نسبت داده ميگويد : قرآن به تمام حقائق مسيحيت احاطه نداشته است .\r\nو نظر ميدهد : آخرين قرآنى كه مورد اعتماد است بدست حجاج بن يوسف ثقفى ساخته شده و ميتوان قرآن را به غير از سبك موجود قرائت كرد .\r\nو معتقد است : علماى توحيد قائل به الوهيت مسيحاند .\r\n\r\n","description":"","footnote":"\r\n( 1 ) كاش ما را بر آن آيهء قرآن راهنمائى ميكرد .\r\n","page_name":" 42 ","page_number":34},
  {"content":"\r\nو ميگويد : شكاف موجود ميان مسلمانان و مسيحيان چيزى جز سوء تفاهم نيست .\r\nو مىپندارد : فاصلهء موجود ميان دو ملت ، از انديشهء مفسران قرآن و علماى اسلام است .\r\nو گمان مىكند : بدار نياويختن مسيح بر خلاف منطق عقل و نقل است .\r\nو ميگويد : اعتقاد مسلمين مبنى بر اينكه مسيح را بدار نزدند ، باطل است و آيه اى را كه دليل براى آن مىآورند پيچيده و مبهم است .\r\nو آيهء * ( وَما قَتَلُوه وَما صَلَبُوه وَلكِنْ شُبِّه لَهُمْ ) * ( 1 ) را متناسب با تعاليم مسيحيت تأويل كرده است .\r\nو ميگويد : يكى از گمراهىهاى جزيرة العرب ، انكار الوهيت مسيح و جنبهء بشريت محض به او دادن است .\r\nاز پيغمبر اسلام به « بيابانى خشك » تعبير مىكند .\r\nاينها پاره اى از خرافات مربوط به تبشير و دعوت مسيحيت است و بدين وسيله هر فرد محققى مىتواند به هدف نويسنده و ارزش نوشتهء او آگاه گردد و بداند چگونه اين شخص در وادى هواى نفس ، سقوط كرده و بسود خود در قضاوتهايش گام بر مىدارد غافل از اينكه طرفداران اين دين ، دين همان « مرد بيابانى خشك » بيدارند و براى حمايت از دين او كشيك مىدهند .\r\nاينان مقاصد زير پردهء صليبيان را خوب مىشناسند و در مقابل هر گونه جنجال و هياهو ، ياوه گوئى و ژاژخايى ، دروغ و تهمتى نسبت بساحت مقدس اسلام ، آرام ننشسته به دفاع مىپردازند و پليديهاى جاهليت و كثافتهاى آن را از دامن پاك اسلام ميزدايند .\r\n\r\n","description":"","footnote":"\r\n( 1 ) آيهء 157 از سورهء نساء او ( مسيح ) را نه كشتند و نه بدار آويختند فقط امر بر آنها مشتبه شد .\r\n","page_name":" 43 ","page_number":35},
  {"content":"\r\n* ( إِنَّما يَفْتَرِي الْكَذِبَ الَّذِينَ لا يُؤْمِنُونَ بِآياتِ الله وَأُولئِكَ هُمُ الْكاذِبُونَ ) * ( 1 )\r\nاگر بخواهيد حقيقت آنچه را اين مردك به دروغ و تهمتهاى بدخواهانه بهم بربافته است ، دريابيد ، لازم است به كتابهاى : « الهدى الى دين المصطفى » و « الرحلة المدرسيه » و كتابهاى ديگر حجة الاسلام استاد مجاهد ما آيت علم و عمل « شيخ محمّد جواد بلاغى » و كتابهاى ديگر علماى ملت اسلامى توجه فرمائيد .\r\n\r\nسقوط مشرق زمين يا انحطاط مسلمين\r\nمن باور نمىدارم بر افراد ساده لوح - تا چه رسد به فضلا و دانشمندان اسلامى هدف اين گونه نوشته‌هاى مزوّرانه مخفى بماند و نتوانند حدس بزنند كه اين گونه قلمهاى مزدور در حقيقت هدفى جز آراستن و پرداختن افكار جاهليت ندارند . كسى كه كمترين آزرم اخلاقى در خود سراغ داشته باشد از خود مىپرسد آيا هدف اين گونه تأليفات و فائدهء آنها براى شرق اسلامى چيست ؟ مشرق زمين كه خود گاهوارهء علم و تمدن جهان و مركز فضيلت و اخلاق بوده است ، آيا اگر شرق از اين گونه نشريات دستش كوتاه گردد چه اتفاقى رخ خواهد داد .\r\nآيا هيچ عاقلى ميتواند باور كند اينان با اين مطالب ميخواهند به حق باز گردند ؟ ! ؟\r\nو يا اين اساتيد مستشرق ، فكر صالح و نظريهء جديدى براى اصلاح جامعه در زمينه‌هاى اجتماعى ، اخلاقى ، سياسى ، ادبى ، و روانى آورده‌اند كه پيامبر اسلام در كتاب و سنتش از آن غافل بوده است ؟ حاشا پيغمبر اسلام را از اين نسبت ناروا ، آن هم پيامبرى كه براى اصلاح و تكميل مكارم اخلاق آمده است .\r\nما نمىدانيم ملت اسلامى كه راه خود را بسوى كمال در جبههء مقدم شرق در پيش گرفته ، چه نيازى براى خود به اين تأليفات پوچ و عارى از ادب و تربيت دينى ، علمى ، پاكى و پاكدامنى ، راستى و درستى و حق و حقيقت طلبى احساس مىكند تا براى او ترجمه شود ؟ !\r\n\r\n","description":"","footnote":"\r\n( 1 ) آيه 105 از سورهء نحل « جز اين نيست آنها دروغ و افترا مىبندند كه ايمان به آيات خداوند ندارند و اينان خود دروغگويانند » .\r\n","page_name":" 44 ","page_number":36},
  {"content":"\r\nجاى شگفتى است كه اين چه انحطاط و سقوط حتمى براى ملل اسلامى است كه بايد او را به اين گونه نوشته‌هاى مسموم با مطالبى سست و پوسيده و بى اساس سرگرم كرد ، آن هم با دست كسانى كه از هر خيرى تهى و به اشاعهء هر شرى آماده‌اند ، كسانى كه مقصودى جز گمراه ساختن در آنها نميتوان ديد .\r\nملت اسلامى چه نيازى به اين كتابها دارد ( كه نياز نداشته و ندارد ) با وجود كتاب عربى ( گويا ) و مقدس اجتماعىاش كه هر باطلى را مىشكند و هيچ باطلى نه از پيش و نه از دنبال آن را نخواهد شكست ! كتابى كه بىشك مايهء هدايت پرهيزگاران است ، كتابيكه از آداب اجتماعى و مصالح عمومى بر اساسى استوار و بنيادى از عدل و احسان متين ، سخن ميگويد و مطالبش را در عفت ، پاكى و مهربانى مىتوان خلاصه كرد .\r\nملت اسلامى تا وقتى حامل سنت پيغمبر خود باشد ، چگونه حاضر مىشود به اين كتابها دست نياز دراز كند ، سنتى كه از حكم و اندرزهاى نغز اجتماعى ، احكام حقوقى و جزائى و مدنى ، و از قوانين دفاعى و انتظامى در راه ريشه كن ساختن ظلم و حفظ حقوق مردم و راهنمائى مردم به مصالح دنيا و آخرتشان ، آكنده است و نيز سنتى كه مملو از قوانين بهداشتى و مصالح عمومى و پايه ريزى ترقيات علمى است و انسان را از چنگال عفريت نادانى و گمراهى مىرهاند و در راه رشد و فلاح رهبرى مىكند .\r\nسنتى كه زندگى سياسى را بنياد مىنهد و به يگانگى و همبستگى جامعه بشريت و فضائل اخلاقى او روح مىبخشد و كليهء حقوق نوعى و شخصى انسان را زنده مىكند .\r\nچگونه ملت اسلامى مىتواند دست نياز به اين نوشته‌ها دراز كند كه خود برنامهء اصلاحى زنده اى مشتمل بر همهء موجبات امن و راحت و سلامت و اتحاد و گرايش به نيكىها و دورى از بديها ، دارد . برنامه اى كه در آن از هر چه رشتهء تمدن و ترقى صحيح را ميگسلد ، نهى شده و به هر چه او را به راه استوار رهبرى كند امر شده ، چيست اين برنامه ؟ اين برنامه همان « نهج البلاغه » امام امير المؤمنين عليه السّلام تأليف شريف سيّد رضى است كه فلاسفهء دنيا آن را از سخن خدا فروتر و از سخن مخلوق فراتر ميدانند .\r\n","description":"","footnote":"","page_name":" 45 ","page_number":37},
  {"content":"\r\n\r\nاى مام ميهن اسلامى ، سرشگ بيفشان\r\nبا من اى شرقى مسلمان ، بيا ، با من بيا تا از استاد فلسطينى « محمّد عادل زعيتر » دربارهء گفتار زشت و عمل نابجايش در ترجمه عربى كتاب « حيات محمّد » بنقد و تحليل بپردازيم :\r\nاز او مىپرسيم اين چه جنايتى بود كه بر ملت اسلامى روا داشتى ؟ ! جائى كه بقول خودش در مقدمهء ترجمه ميگويد : « بدون ترديد مستشرقين نسبت به حقايق سيرت پيغمبر صلَّى اللَّه عليه و آله و سلَّم جنايت روا مىدارند ، جنايتهاى آنان ، نويسندگان عرب را بر آن داشته تا در نقل تأليفاتشان به زبان عربى دريغ ورزند ، از طرفى تعطيل زبان عرب از اين گونه آثار نيز نقصى در نهضت علمى ما به حساب مىآيد » ما مىپرسيم چه نقصى بر نهضت علمى ما بر مبناى كتاب و سنت پيغمبر وارد مىشود وقتى از چنگال جنايتكار جاهليت ، محفوظ بماند ؟ كتاب و سنتى كه خود نقطهء مركزى علوم جهان و روشنى بخش روشنفكران است ، كتاب و سنتى كه هر متفكرى را به خود جلب كرده گمشدهء دانشمندان و مطلوب فيلسوفان در شرق و غرب است ! تا جائى كه خود مؤلف در مقدمهء كتابش گويد : « مهمترين مأخذ براى شرح زندگانى محمّد ، قرآن و كتابهاى حديث و سيرت مىباشد و قرآن هر چند از همهء مصادر فشرده تر است ولى از همهء آنها صحيحتر مىباشد » .\r\nكاش او نيز مانند ديگر نويسندگان عرب از نقل و ترجمهء اين سند گمراهى به عربى ، دريغ مىورزيد ، و بدون هر گونه پاورقى و توضيح ، قلم خود را از نشر اين اعلاميهء فساد در جامعهء اسلامى حفظ ميكرد . اين چه تذكرى دربارهء مفاسد كتاب است كه ميگويد « خواننده نبايد گمان برد من باتمام آنچه مؤلف در اين نوشته آورده كه غالبا هم مخالف واقع است ، همراه و موافقم » اى مام ميهن اسلامى در سوك اين مرد گريه كن كه او با چه مبلغ گران يا ثمن بخسى شرف ملت خود ، عزت مذهب ، عظمت ملت ، قداست كتاب و سنتش را فروخته است ؟ !\r\n","description":"","footnote":"","page_name":" 46 ","page_number":38},
  {"content":"\r\nاو مگر چه مقصد مهمّى داشت كه خود را با « اميل در منگام » در اين كار شريك كرد و اين اباطيل و گمراهىهاى مخالف مذهب را منتشر ساخت ، و با انتشار مطالب بىاساس و گمراه كننده از چاپخانه هائى كه جاى تأسف و نگرانى بر هزينه‌هاى سنگين آنست آبروى خود و مصر عزيز و جامع الازهر و اساتيد پاك و نويسندگان مقتدر آن را بر باد داد . در حالى كه خود در مقدمه گويد : « با وجود حسن نيّتى كه بر نوشته‌هاى مؤلف حاكم است حوادث تاريخى و آرائى كه ابراز داشته خالى از لغزش نيست » .\r\nكاش من و ملتم ميدانستيم ؛ ما چه نيازى به حسن نيت كسى داريم كه مسيح بن مريم را خدا و پسر خدا ميداند ؟ ! و آيا چه چيز ميتواند حسن نيت اين گونه كسان را نشان دهد ، با اينكه هر صفحه كتابش بيك وادى گم سر ميكشد و كمتر برگى از اين كتاب را ميتوان ورق زد كه از آن نوائى از بدبينى ، بدخواهى و بد انديشى برنخيزد .\r\nبلى ، بعقيدهء من - و مؤمن را بصيرتى خدائى است - آقاى مترجم از مطلب دروغ و ساختگى كتاب كه معرف انگيزه‌ها و تمايلات اموى است ، خوشش آمده ، از اينرو گرگ با گفتار دوست شده تا محاسن اسلام را ناديده بگيرد ، و مساوى بنى اميه را زنده كند . از اخلاق و صفات نيك رو گردان و بصفات زشت توجه كرده به نظام شوم طبقاتى گرائيده است .\r\nبلى ، از اين خوشش آمده كه نويسنده نسبت به اهل بيت طاهر پيغمبر با جوش و خروش ژاژخايى كرده دروغ مىبندد ، و تاريخ را عليه كرامت و شخصيت پيغمبر و خاندان با عظمتش ، به صورتى كه با روح خبيث اموى سازگار باشد ، ميسازد و خاندان پيغمبر را در انظار به صورت زننده اى كوچك و از لحاظ بد اخلاقى ، سوء معاشرت و ناسازگارى با مردم ، بىآبرو جلوه ميدهد كه نه با ناموس طبيعت وفق ميدهد و نه با شرافت انسانى . ميگويد : فاطمه قيافه اش گرفته بود و از نظر زيبائى رقيه بر او ترجيح داشت\r\n","description":"","footnote":"","page_name":" 47 ","page_number":39},
  {"content":"\r\nچنان كه هوش زينب از او افزون بود ، هنگاميكه فاطمه از پشت پرده شنيد على بن ابيطالب از او نام ميبرد ناسازگارى نشان داد ، فاطمه على را مردى زشت رو و با همهء دليريش كم مايه ميدانست و در عين حال على علاقه اش به فاطمه بيشتر از علاقهء فاطمه به او نبود .\r\nعلى چهره اش زيبا نبود ، در چشمان درشتش سستى مشاهده ميشد و تيرهء بينىاش شكستگى داشت . شكمش فربه و جلو سرش خالى از مو بود ، گذشته از اينها على مردى شجاع ، پرهيزگار ، راستگو وفادار ، با اخلاص و بايكنوع سستى و ترديد مرد صالحى بود .\r\nعلى ناله كنان براى آبيارى درختهاى خرماى يكى از يهوديان در مقابل مشتى خرما ، آب ميكشيد ، وقتى به خانه باز ميگشت با تندروئى بهمسرش ميگفت : بخور و بفرزندانت بخوران . . . .\r\nعلى معمولا بعد از هر اختلاف و مشاجره اى ، عصبانى ميشد و ميرفت تا در مسجد بخسبد پدر زنش به دنبالش ميافتاد و او را با موعظه و اندرز براى مدتى با فاطمه آشتى ميداد ، روزى اتفاق افتاد كه پيغمبر دخترش را ديد از ضرب مشت على گريه مىكند .\r\nبا اينكه محمّد ، بخاطر راضى كردن دخترش ، قدمت اسلام على را ميستود ، توجه كمترى به او ابراز ميكرد . دو داماد ديگر پيغمبر از بنى اميه : عثمان با شخصيت ، و ابو العاص بيش از على با پيغمبر سازگار بودند . و على از اينكه پيغمبر براى خوشبختى و رفاه حال دخترش اقدامى نميكرد رنج ميبرد و از اينكه در كارهاى بزرگ او را به حساب نمىآورد نگران بود زيرا پيغمبر هر چند گردن زدن اشخاصى را به او واگزار ميكرد ولى هيچگاه فرماندهى به او واگزار نميكرد .\r\nاز اين زننده تر كتك كارى على و فاطمه با دشمنان خود از زنان پيغمبر و بجان هم افتادن اين دو دسته است . فاطمه سخت برپدرش مىشوريد كه چرا از دخترانش جانبدارى نميكند . و خيلى چيزهاى ديگر از جنايات تاريخى كه اين مرد صفحات كتابش را بدانها سياه و تباه كرده است .\r\n","description":"","footnote":"","page_name":" 48 ","page_number":40},
  {"content":"\r\n\r\nدنباله رو را نكوهشى نيست\r\nمن مؤلف گوش بريده را توبيخ نميكنم - هر چند دروغ و ياوه سرائى را از حد گذرانده است زيرا او از دشمنان اسلام است و هيچگونه اميدى بخيرش نيست كتاب او نشان دهنده عقده‌ها و نابسامانيهاى روانى اوست بلكه اين تندى و اعتراض خشونت آميز را بايد نسبت به مترجم ابراز داشت كه خيانتى بزرگ به اسلام ، شرق ، و عموم مسلمين كه خود را يكى از آنها ميداند روا داشته است ، آرى او بهم جنس خود گرائيده و به حكم ، كبوتر با كبوتر باز با باز ، هم مسلك خود را پيدا كرده است .\r\nكليهء مطالب كتابش از سخنان دروغين و نسبتهاى نارواى آن كه همه خلاف تاريخ صحيح و نقطهء مقابل اجماع ملت اسلام ، و اخبار پيغمبر اكرم مىباشد ، چيزى جز نشانه سبكسرى و نادانى او نيست .\r\nآيا سخنان جعلى او دربارهء فاطمهء زهرا با سخن پدرش رسول اللَّه ( ص ) كه ميفرمايد : ؛\r\n« فاطمه حوراء انسيه\r\n( فرشته اى در كسوت بشرى ) است و من هر وقت مشتاق بهشت ميشوم او را مىبوسم « سازگار است ( 1 ) .\r\nيا آنجا كه ميگويد ( ص ) : دخترم فاطمه فرشته سيرت و آدمى صورت است ( 2 )\r\nيا آنجا كه فرمايد ( ص ) : فاطمه ستارهء زيبائى است\r\n« فاطمة هى الزهرة »\r\n( 3 ) . يا سخن مادر انس بن مالك : فاطمه مانند ماهى در شب چهارده يا خورشيدى پوشيده به اين بود كه وقتى از ابر خارج ميشد ، چهرهء سپيد آميخته به قرمزى داشت ، موهايش مشكى بود و از هر انسانى به پيغمبر شبيه تر بود ، به خدا سوگند او بگفتار شاعر مىماند كه گويد :\r\n\r\n","description":"","footnote":"\r\n( 1 ) تاريخ خطيب بغدادى 5 ر 86 .\r\n( 2 ) صواعق 96 ، اسعاف الراغبين 172 نقل از نسائى .\r\n( 3 ) نزهة المجالس 2 ر 222 .\r\n","page_name":" 49 ","page_number":41},
  {"content":"\r\n\r\nبيضاء تسحب من قيام شعرها\r\nو تغيب فيه و هو جثل اسحم\r\nفكانّها فيه نهار مشرق\r\nو كانّه ليل عليها مظلم .\r\n\r\n( 1 )\r\nو آيا سخنان بىمدرك او دربارهء هوش فاطمه و اخلاق او با سخن « ام المؤمنين » خديجه « رضى اللَّه عنها » موافق است كه ميگويد : فاطمه در شكم مادر سخن ميگفت هنگاميكه به دنيا آمد در اولين فرود خود را به حال سجود ، به زمين افكنده و با انگشت به اشارت پرداخت ( 2 ) .\r\nو يا با سخن عايشه همساز است آنجا كه گويد : من هيچكس را نديدم در رفتار و گفتار و حسن سيرت و متانت چه در حال ايستاده و يا نشسته ، شبيه تر از فاطمه برسول اللَّه باشد . وقتى فاطمه بر پيغمبر خدا وارد ميشد پيامبر به تمام قامتش برميخاست او را مىبوسيد ، خوش آمد ميگفت ، آنگاه دستش را ميگرفت و او را در جاى خود مىنشاند . ( 3 ) .\r\nو در تعبير بيهقى « من كسى را نديدم كه سخن گفتنش شبيه تر از فاطمه برسول خدا باشد . . . » ( 4 )\r\nو آيا مجعولات او دربارهء امام على صلوات اللَّه عليه و نازيبائى چهره اش و اينكه فاطمه او را زشت و عبوس ميپنداشت ، با روايات بسيارى كه دربارهء شمايل بىمثالش آمده\r\n\r\n","description":"","footnote":"\r\n( 1 ) مستدرك حاكم 3 ر 161 ( سپيد اندامى كه خرمن گيسوانش بر زمين ميكشد و اندام او در ميان انبوه گيسوان پنهان ميماند پس او در ميان موهايش گويا روزى است درخشنده و موهايش در اطراف او ، شبى تاريك ) .\r\n( 2 ) سيرة الملا ، ذخائر العقبى 45 ، نزهة المجالس 2 ر 227 .\r\n( 3 ) اين حديث را حافظ ابن حبان بنابر نقل ذخائر العقبى 40 م نقل كرده و حافظ ترمذى سند آن را پس از نقل حديث نيكو دانسته چنان كه حافظ عراقى در تقريب بنابر شرح تقريب كه او و پسرش آن را نوشته‌اند 1 ر 150 و ابن عبد ربه در عقد الفريد 2 ر 3 و ابن طلحه در مطالب السؤل 7 و اسعاف الراغبين 171 نيز آن را نقل كرده‌اند .\r\n( 4 ) سنن بيهقى 7 ر 101 .\r\n","page_name":" 50 ","page_number":42},
  {"content":"\r\nاز قبيل : او بقدرى چهرهء تابناكش زيبا بود كه گويا ماهى در شب چهاردهم است ، گردنش مانند صراحى اى از نقره بود ( 1 ) و دندانهايش پيوسته ، خندان ( 2 ) هر گاه تبسّم مىكرد رشتهء مرواريد را ميماند ( 3 ) - سازگار است ؟\r\nاين حرفها را با سخن ابو الاسود دؤلى در شعرش چطور ميتوان جمع كرد :\r\n\r\nاذا استقبلت وجه ابى تراب\r\nرايت البدر حار النّاظرينا .\r\n\r\n( 4 )\r\nبلى بايد گفت :\r\n\r\nحسدوا الفتى إذ لم ينالوا فضله\r\nفالنّاس اعداء له و خصوم\r\nكضرائر الحسناء قلن لوجهها\r\nحسدا و بغضا إنّه لدميم\r\n\r\n( 5 )\r\nاصولا آيا وجدان آزاد شما ميتواند مطالبى را كه از قلبى پركينه دربارهء سستى و دودلى على گفته است ، بپذيرد ، و حال آنكه على همان كسى است كه هميشه در كارهاى بزرگ مقدم و پيش آهنگ بود ، در جنگها مقدم بر ديگران بميدان ميآمد و شمشير ميزد . او كسى است كه از آغازيكه پيغمبر دست به كار تبليغ دين شد ، تا روزيكه على در بستر پيغمبر بيتوته كرده ، خود را فدائى او ساخت تا روزيكه پيغمبر به قرارگاه ابديش ميشتافت در تمام اين مدت از پيغمبر فاصله نگرفت و پيوسته تيرگيهاى غم و اندوه را از چهرهء مباركش ميزدود .\r\n\r\n","description":"","footnote":"\r\n( 1 ) كتاب صفين 262 الاستيعاب 2 ر 469 ، رياض النضرة 2 ر 155 ، نزهة المجالس 2 ر 204 .\r\n( 2 ) تهذيب الاسماء و اللغات امام نووى .\r\n( 3 ) حلية الاولياء 1 ر 84 ، تاريخ ابن عساكر 7 ر 35 المحاسن و المساوى 1 ر 32\r\n( 4 ) تذكرة سبط 104 ( وقتى با چهرهء ابو تراب رودررو شوى ، او را ماهى خواهى يافت كه بينندگان را بحيرت انداخته ) .\r\n( 5 ) بر آن جوانمرد از آنرو رشگ بردند كه نتوانستند بمقام فضلش برسند و از اين لحاظ مردم دشمن و بدخواه او شدند مانند هو وهاى زن زيبا كه از روى حسد و كينه توزى روى زيبايش را زشت خواندند .\r\n","page_name":" 51 ","page_number":43},
  {"content":"\r\nآيا على آن يگانه مرد مبارزى نيست كه اين آيه دربارهء او نازل شد :\r\n* ( أَ جَعَلْتُمْ سِقايَةَ الْحاجِّ وَعِمارَةَ الْمَسْجِدِ الْحَرامِ كَمَنْ آمَنَ بِالله وَالْيَوْمِ الآخِرِ وَجاهَدَ فِي سَبِيلِ الله ) * ( 1 ) .\r\nو نيز آيهء : « * ( وَمِنَ النَّاسِ مَنْ يَشْرِي نَفْسَه ابْتِغاءَ مَرْضاتِ الله ) * ( 2 ) . دربارهء او نازل گرديد ؟ !\r\nآيا چه موقع را در زندگى على ميتوان يافت كه از قلع و قمع كفار عرب در راه اسلام و دفاع از قداست صاحب رسالت ، فارغ نشسته باشد تا او را بسستى و دودلى متهم ساخت ، چيزى كه هست سخن به باطل گفتن را حدّ و اندازه اى نيست .\r\nآيا ميتوان تصور كرد امير المؤمنين با همسر پاك سيرتش ، سوء معاشرت داشته باشد ، و حال آنكه پيغمبر به او ميگويد توبه شمايل من و به اخلاق من شباهت دارى و تو از همان شجره اى هستى كه من از آنم . ( 3 ) .\r\nو چگونه پيغمبر صلَّى اللَّه عليه و آله و سلم او را افضل امت ، بردبارترين و خوش اخلاق ترين امت معرفى كرده ميفرمايد : « على بهترين فرد امت من و داناترين و بردبارترين آنها است » ( 4 ) .\r\nو به فاطمه بگويد : « من ترا به ازدواج كسى در آوردم كه اسلامش از همه با سابقه تر و علمش از همه بيشتر و بردباريش از همه عظيمتر است » ( 5 ) .\r\n\r\n","description":"","footnote":"\r\n( 1 ) آيه 19 از سورهء توبه ( آيا آب دادن حاجيان و آبادانى مسجد الحرام را با كار كسى كه ايمان به خدا و روز جزا آورده و در راه خدا جهاد مىكند يكسان مىپنداريد ) براى مدرك اين آيه و آيهء بعد مراجعه كنيد به جلد سوم الغدير ص 89 همين كتاب .\r\n( 2 ) آيهء 207 از سورهء بقره ( از بين مردم كسى هست كه در راه جلب رضاى حق ، جان خود را در راه او ميفروشد ) .\r\n( 3 ) تاريخ بغداد خطيب بغداد 11 و 171 .\r\n( 4 ) طبرى ، خطيب ، دولابى بر طبق كنز العمال 6 ر 153 ، 392 ، 398 آورده‌اند .\r\n( 5 ) مسند احمد 5 ر 26 رياض النضرة 2 ر 194 ، ذخائر العقبى 78 مجمع الزوائد 9 ر 101 ، 114 در اين سند اخير اعتراف به صحت و وثاقت رجال حديث نيز شده است .\r\n","page_name":" 52 ","page_number":44},
  {"content":"\r\nو به اين جمله توجه او را جلب كند : « همسرى براى تو برگزيدم كه اسلامش از همه مقدم و اخلاقش از همه برتر است » ( 1 ) .\r\nاين نمونهء سخنان پيغمبر است در حالى كه معاشرت على نيز در مقابل چشم و نزديك گوش مردم است ، چه دروغ فاحشى اين حيله گران ابراز داشتند حقيقة على همانگونه است كه پيغمبر صادق امين او را معرفى كرده .\r\nآيا شما ميتوانيد نسبت مشت كوبى على بر فاطمه پارهء تن پيامبر را بپذيريد ؟\r\n- خدا دهانش را بشكند - على كسى است كه گام جاى گام پيغمبر مىنهد و گوشهايش از اين آهنگ پيغمبر آكنده است كه به فاطمه فرمود « خداوند بر اثر خشم تو به خشم ميآيد و با رضايت تو خوشنود ميگردد » ( 2 ) .\r\nو سخن پيغمبر اكرم هنگاميكه دست فاطمه را گرفته بود « هر كس او ( فاطمه ) را ميشناسد كه ميشناسد و هر كس نميشناسد ، بداند او پارهء تن من است او قلب و روح من است كه در ميان دو پهلوى من است ، هر كس او را آزار دهد مرا آزرده است ( 3 ) .\r\nو گفتار آن بزرگوار\r\n« فاطمة بضعة منّى ، يريبنى ما رابها و يؤذينى ما اذاها »\r\n( 4 ) ( فاطمه پاره اى از تن من است هر چه خشم او را باعث شود ، خشم مرا باعث ميگردد و هر چه او را آزرده سازد مرا مىآزارد ) .\r\n\r\n","description":"","footnote":"\r\n( 1 ) اين روايت را ابو الخير حاكمى به نقل رياض النضرة 2 ر 182 آورده است .\r\n( 2 ) مستدرك حاكم 3 ر 154 و اعتراف به صحت آن هم كرده است . ذخائر العقبى 39 تذكرة السبط 175 مقتل الخوارزمى 1 ر 52 ، كفاية الطالب 219 ، شرح المواهب زرقانى 3 ر 202 ، كنوز الدقائق مناوى 30 ، اخبار الدول قرمانى ، هامش الكامل 1 ر 185 كنز العمال 7 ر 111 از قول حاكم و ابن نجار ، تهذيب التهذيب 12 ر 443 ، الاصابه 4 ر 378 ، صواعق 105 ، الاسعاف 171 از قول طبرانى ، ينابيع الموده 173 .\r\n( 3 ) الفصول المهمة 150 ، نزهة المجالس 2 ر 228 ، نور الابصار 45 .\r\n( 4 ) صحيح بخارى ، صحيح مسلم ، صحيح ترمذى ، مسند احمد 4 ر 328 ، خصائص نسائى 35 الاصابه 378 .\r\n","page_name":" 53 ","page_number":45},
  {"content":"\r\nو گفتار آنحضرت ( ص ) « فاطمه پارهء تن من است كسى كه او را بخشم آورد خشم مرا باعث شده است » ( 1 ) .\r\nو اين سخن كه فرمود « فاطمه پارهء تن من است هر چه او را دلگير كند مرا دلگير كرده هر چه انبساط خاطرش را فراهم آورد ، مرا به نشاط آورده است » ( 2 ) .\r\nو آيا پيغمبر على را فقط به قدمت اسلامش ستوده است تا دربارهء علت آن فلسفه بافى شود و بگويد اين امر براى راضى كردن دخترش بوده است : گذشته از اين هر گاه پيغمبر على را به اين منظور ميستود بايد اين سخن را تنها براى فاطمه بگويد تا مقصود حاصل آيد ديگر چرا يك دفعه دست على را در اجتماع بزرگ صحابه گرفته ميگويد « همانا اين اول كسى است كه به من ايمان آورده و اول كسى خواهد بود كه فرداى قيامت با من مصافحه مىكند » و دفعهء ديگر اصحاب خود را مخاطب ساخته ميگويد : اول كسى كه سر حوض كوثر بر من وارد مىشود على بن ابيطالب اول مسلمان است ؟ !\r\nچگونه اين علت ساختگى بر صحابهء حاضر محضر پيغمبر و تابعين آنها در نيك رفتارى ، مخفى مانده كه آنها نيز او را به اين خصلت ممتاز ميستودند همچون ستايشهاى سلمان فارسى ، انس بن مالك ، زيد بن ارقم ، عبد اللَّه بن عباس ، عبد اللَّه حجل ، هاشم بن عتبه ، مالك اشتر ، عبد اللَّه بن هاشم ، محمّد بن ابى بكر ، عمرو بن حمق ، ابو عمرة ، عدى بن حاتم ، ابو رافع ، بريده ، جندب بن زهير ، ام الخير بنت الحريش ( 3 ) .\r\nو آيا اين سخن كه پيغمبر توجهى به على نداشت با قرآنى كه ميگويد على نفس پيغمبر پاك است و يا قرآنى كه محبت او را پاداش رسالتش قرار داده است چگونه جمع مىشود .\r\nيا گفتار رسول اكرم ( ص ) در حديث صحيح مرغ بريان ( طير مشوىّ ) ، كه\r\n\r\n","description":"","footnote":"\r\n( 1 ) صحيح بخارى ، خصائص نسائى 35 .\r\n( 2 ) مسند احمد 4 ر 323 ، 322 ، صواعق 112 .\r\n( 3 ) متن كلمات اين عده به زودى در همين جلد ايراد مىگردد .\r\n","page_name":" 54 ","page_number":46},
  {"content":"\r\nدر كتب احاديث صحاح و مسانيد وارد شده است كه فرمود « بار پروردگارا محبوبترين خلق خود را نزد من فرست تا در اين خوراك هم غذاى من باشد ؟ ( و خداوند على را فرستاد )\r\nيا سخن پيغمبر به عايشه : إنّ عليا احبّ الرّجال الىّ و أكرمهم علىّ فاعرفى له حقّه و اكرمى مثواه ( 1 ) .\r\n( على محبوبترين مردان نزد من و گرامى ترين آنها بر من است حق او را بشناس و پاس حرمتش را نگهدار ) .\r\nيا اين جمله كه فرمود : محبوبترين مردم نزد من از ميان مردان على است . ( 2 )\r\nيا اين تعبير كه فرمود : « على خير من اتر كه بعدى » ( 3 ) .\r\nيا اين سخن كه فرمود : بهترين مردان شما على بن ابيطالب و بهترين زنان شما فاطمه دخت محمّد است ( 4 ) .\r\nيا سخنى كه فرمود : على بهترين انسانها است ، هر كس زير بار نرود كافر مىشود ( 5 ) .\r\nيا آنكه فرمود : كسى كه قائل نباشد كه على بهترين مردم است كافر مىشود . ( 6 )\r\nيا آنجا كه در حديث رايت ( پرچم جنگ ) كه اتفاقى همگان است فرمود :\r\nفردا پرچم را بدست مردى مىدهم كه خدا و رسولش او را دوست دارند ، و او خدا و\r\n\r\n","description":"","footnote":"\r\n( 1 ) حافظ خجندى بنابر آنچه در رياض 161 مىباشد اين حديث را نقل كرده ، ذخائر العقبى 62 .\r\n( 2 ) در اين تعبير احب الرجال آمده و در تعبير ديگر كه اسامة آن را نقل كرده احب اهلى ( محبوبترين فرد خانواده ) آمده است .\r\n( 3 ) مواقف الايجى 3 ر 272 . مجمع الزوائد 9 ر 113 .\r\n( 4 ) تاريخ خطيب بغداد 4 ر 392 .\r\n( 5 ) تاريخ بغداد از جابر ، كنوز الحقايق در حاشيهء جامع الصغير 2 ر 16 ، كنز العمال 6 ر 159 متن حديث :\r\n« على خير البشر فمن ابى فقد كفر » .\r\n( 6 ) تاريخ خطيب بغدادى 3 ر 192 از ابن مسعود ، كنز العمال 6 ر 159 .\r\n","page_name":" 55 ","page_number":47},
  {"content":"\r\nرسولش را ؟\r\nيا قول پيامبر ( ص ) كه گويد : نسبت على با من ، نسبت سر من با تن من يا بدن من است ( 1 ) .\r\nيا گفتار آنحضرت كه اظهار فرمود :\r\nعليّ منّى بمنزلتى من ربّى .\r\nنسبت على با من نسبت من با خدا است ( 2 ) .\r\nيا اين بيان كه فرموده ( ص ) على نزد من از همه كس دوست داشتنىتر و نزد خدا از همه كس محبوبتر است ( 3 ) .\r\nبا آنجا كه به على فرمود « من از توام ، و تو از منى » يا « تو از من ، و من از توام » ( 4 ) .\r\nيا سخن رسول اكرم ( ص ) : على از من است و من از اويم ، و او مولاى هر مؤمن بعد از من است ( 5 ) .\r\nو يا سخن آنحضرت در حديث فرستادن سورهء برائت كه صحت آن اجماعى است :\r\nنبايد آن را ببرد ( آيات سورهء برائت را ) مگر مردى از من كه من از او باشم ( 6 )\r\nبلى گفتار آن بزرگوار ( ص ) كه فرمود : گوشت تو ، گوشت من است و خون تو ، خون من ، و حق ( هميشه ) با تو است ؟ ( 7 )\r\n\r\n","description":"","footnote":"\r\n( 1 ) تاريخ خطيب 7 ر 12 ، رياض النضرة 2 ر 162 ، صواعق 27 م ، جامع الصغير سيوطى شرح عزيزى 2 ر 417 ، فيض القدير 4 ر 357 ، نور الابصار 80 مصباح الظلام 2 ر 56 .\r\n( 2 ) رياض النضرة 2 ر 163 ، سيرهء حلبيه 3 ر 391 ( شايد مقصود اين باشد : من برگزيدهء خدا و على برگزيدهء من است ) .\r\n( 3 ) تاريخ بغداد 1 ر 160 .\r\n( 4 ) مسند احمد 5 ر 204 خصائص النسائى 36 و 51 .\r\n( 5 ) مسند احمد 5 ر 356 و گروهى از حافظان احاديث با سندهاى صحيحى كه بدانها اشاره خواهد شد نقل كرده‌اند .\r\n( 6 ) خصائص نسائى 8 مراجعه كنيد 1 ر 93 ترجمهء الغدير .\r\n( 7 ) المحاسن و المساوى 1 ر 31 كفايه الطالب 135 ، مناقب خوارزمى 76 ، 83 ، 87 ، فرائد السمطين باب 2 . 27 .\r\n","page_name":" 56 ","page_number":48},
  {"content":"\r\nيا سخن پيغمبر ( ص ) كه فرمود هيچ پيغمبرى نيست كه در امتش شبيهى نداشته باشد و شبيه من در امتم على است ( 1 ) .\r\nيا حديثى كه حاكم به صحت آن معترف است و طبرانى آن را از ام سلمه نقل كرده كه گفت : وقتى پيامبر خشمگين ميشد هيچكس جز على جزئت سخن گفتن با او را نداشت ( 2 ) .\r\nيا سخن عايشه : « و اللَّه كسى را نديدم نزد رسول خدا محبوبتر از على ، و نه زنى محبوبتر از زن او . ( 3 )\r\nيا گفتار بريدة و أبيّ :\r\nاحبّ الناس الى رسول اللَّه من النسّاء فاطمة و من الرجال عليّ . ( 4 )\r\nيا حديث جميع بن عمير كه گويد : همراه عمه‌ام بر عايشه وارد شديم از او پرسيدم از مردم چه كسى نزد رسول اللَّه محبوبتر است ؟ گفت فاطمه . پرسيدم از مردها كى ؟ پاسخ داد شوهرش تا آنجا كه من مىدانم روزها روزه دار و شبها بعبادت قيام داشت ( 5 ) .\r\nآيا چگونه پيغمبر اكرم ( ص ) توجه خود را به ديگرى جز على معطوف ميدارد در حالى كه بر طبق خبرى كه به فاطمه داد ، او اول مردى است كه خداوند او را\r\n\r\n","description":"","footnote":"\r\n( 1 ) رياض النضرة 2 ر 164 .\r\n( 2 ) مستدرك حاكم 3 ر 130 صواعق 73 ، تاريخ الخلفا سيوطى 116 .\r\n( 3 ) مستدرك حاكم 3 ر 154 و به صحت آن اقرار كرده ، عقد الفريد 2 ر 275 خصائص نسائى 29 ، رياض النضرة 2 ر 161 .\r\n( 4 ) خصائص النسائى 29 ، مستدرك حاكم 3 ر 155 حاكم و ذهبى به صحت آن اعتراف كرده‌اند ، جامع ترمذى 2 ر 227 .\r\n( 5 ) جامع ترمذى 2 ر 227 چاپ هند ، مستدرك حاكم 3 ر 157 و گروهى ديگر\r\n« انّ اللَّه اطَّلع على اهل الارض فاختار منه اباك فبعثه نبيا ، ثمّ اطَّلع الثانية فاختار بعلك فاوحى الىّ فأنكحته و اتّخذته وصيّا\r\n. »\r\n","page_name":" 57 ","page_number":49},
  {"content":"\r\nاز ميان تمام مردم روى زمين برگزيد و اينك ترجمهء متن خبر : « خداوند بر اهل زمين توجهى فرمود و از ميان آنها پدرت را به پيغمبرى برگزيد ، آنگاه بار ديگر توجهى فرمود و از ميان آنها شوهرت را برگزيد ، آنگاه به من وحى فرستاد تا شما را به ازدواج او در آورم و او را وصى خود بگيرم » ( 1 ) .\r\nو در بيان ديگر فرمود ( ص ) : خداوند از ميان مردم زمين دو مرد را برگزيد يكى پدر تو : و ديگرى همسر تو . ( 2 ) .\r\nمن ديگر مجال آن را ندارم تا سخن مردك « دو داماد اموى پيغمبر . . . » را تحليل كنم ، همينقدر ، براى نشان دادن ميزان سازگارى عثمان كريم النفس ، حديث انس از پيغمبر خدا ( ص ) هنگام دفن دختر عزيزش را كافى ميدانم وى گويد :\r\nهنگاميكه پيغمبر بر سر قبر نشست و از چشمانش سرشك همى باريد فرمود :\r\nكداميك از شما ديشب با همسر خود در نياويخته است ؟\r\nابو طلحه گفت : من يا رسول اللَّه ، پيغمبر او را دستور فرمود تا در قبر داخل گردد .\r\nابن بطَّال گويد : پيغمبر نميخواست اجازه دهد عثمان داخل قبر شود با اينكه براى اين كار از هر فرد ديگر شايسته تر به نظر ميرسيد به دليل اينكه او شوهر بوده و همسرى را از دست داده بود كه هيچ چيز با آن برابرى نميكرد ، از اينرو وقتى پيغمبر فرمود : كداميك از شما ديشب با همسر خود در نياويخته است ؟ عثمان ساكت ماند و پاسخ نداد : من . زيرا او در همان شبى كه يكى از همسرانش در گذشته بود اندوه مصيبت وارده و گسيختگى پيوندش با پيغمبر ، او را از سرگرمىهاى جنسىاش باز نداشته بود ، در نتيجه از حق خود ، كه از ابو طلحه يا هر كس ديگر به اين كار\r\n\r\n","description":"","footnote":"\r\n( 1 ) طبرانى از ابو ايوب انصارى بر طبق آنچه در اكمال كنز العمال است 6 ر 153 ، نقل كرده و نيز هيثمى در مجمع الزوائد 9 ر 165 از على هلالى آورده است براى اهميت موضوع متن حديث نقل ميگردد :\r\n( 2 ) مواقف ايجى 8 مراجعه كنيد 2 ر 318 چاپ دوم متن .\r\n","page_name":" 58 ","page_number":50},
  {"content":"\r\nشايسته تر بود ، محروم ماند . اين مفهوم معنى آشكار حديث است ، و شايد پيغمبر اين مطلب را بوسيلهء وحى آگاه شده بود ، پيغمبر ايرادى به او نگرفت زيرا عملش شرعا مجاز بود ولى نشان ميداد درجهء مصيبت او به حدى نرسيده است كه او را به خود سرگرم سازد و لذا عمل او را با تعريضى غير مستقيم ، ممنوع قلمداد فرمود ( 1 ) .\r\nاما دربارهء أبو العاص ديگر از من توقع نداشته باشيد سخنى بگويم كسى كه تا سال صلح حديبيّة مشرك مانده بود و دوبار با مشركان اسير گرديد و اسلام ميان او و زنش زينب دختر پيغمبر براى مدت شش سال جدائى افكند ، زينب به عنوان اسلام مهاجرت كرد و او را براى شركش ترك گفت ، بعد از اسلامش بهيچوجه جمله اى كه رابطهء او را با پيغمبر اكرم و حتى سازش با او را برساند ، به زبان نياورد تا چه رسد كه بتوان او را با على پدر فرزندان پيغمبر مقايسه كرد .\r\nاين مرد ميگويد به نص قرآن پيغمبر اسلام در امر خوشبختى دختر طاهر و مطهرش بىتوجهى نشان داده و به على نسبت ميدهد كه از اين ازدواج رنج ميبرد و حال آنكه پيغمبر اكرم هر روز صبح به خانه على و فاطمه مىرفت ميگفت : خداوند شما را رحمت كند « يرحمكم اللَّه » -\r\nانّما يريد اللَّه ليذهب عنكم الرّجس اهل البيت و يطهرّكم تطهيرا ( 2 ) .\r\nو پيوسته ميگفت : فاطمه محبوبترين مردم نزد من است .\r\nو ميگويد ، محبوبترين مردم نزد من از ميان زنان ، فاطمه است .\r\nو گويد : محبوبترين افراد خانواده‌ام نزد من فاطمه است .\r\nو عمر خطاب بفاطمه گويد : به خدا قسم كسى را نديدم ، كه نزد رسول خدا از تو محبوبتر باشد ( 3 ) .\r\n\r\n","description":"","footnote":"\r\n( 1 ) روض الانف 2 ر 107 .\r\n( 2 ) ارادهء خدا تعلق گرفته است تا هر نوع پليدى را از ساحت اهل بيت بزدايد و بطور كامل شما را پاكيزه گرداند ، آيه 33 از سوره احزاب .\r\n( 3 ) مستدرك حاكم 3 ر 150 و اين حديث را از احاديث صحاح شمرده است .\r\n","page_name":" 59 ","page_number":51},
  {"content":"\r\nحال بنگريد : چقدر اين مرد در سخنان دروغينش بر پيغمبر ، بخاطر اينكه گويد على را به كارهاى بزرگ فرا نميخواند ، زشت و زننده عمل كرده است ، در حالى كه على را پيغمبر مددكار و يار و ياور خود ، و به تمام معنى همكار خود خوانده و از آغاز دعوت تا آخرين نفس او را با تمام امكاناتش ، معاون خود ميداند و بدين وسيله او نفس پيغمبر ، برادر ، وزير ، وصى ، خليفه ، وارث و صاحب اختيار بعد از او گرديد .\r\nو تنها او قائد و فرمانده كل قوى در جنگها مىباشد . على تنها كسى است كه به عنوان « قائد الغرّ المحجّلين » بوحى پروردگار در شب معراج ، شبى كه :\r\n* ( « أَسْرى بِعَبْدِه لَيْلًا مِنَ الْمَسْجِدِ الْحَرامِ إِلَى الْمَسْجِدِ الأَقْصَى » ) * . ملقب گرديد ( 1 ) .\r\nاز همهء اينها بدتر ، اينكه اين مرد زنان پيغمبر را دشمنان على و فاطمه ميداند و از نزاع عايشه با آنها و ام سلمه سخن ميگويد و با نقل داستانى مجعول به تفصيل پرداخته تشكيل دو حزب ( دموكراتى ، و اريستوكراتى ) ميدهد . آنگاه با سخنان خود متعرض ناموس پيغمبر شده به شخصيت همسرانش كه هر كدام ام المؤمنين به حساب مىآيند اهانت مىكند و با جلفى و سبكسرى آل اللَّه را جلوه ميدهد .\r\nكاش مىدانستم چگونه مترجم به خود اجازه مىدهد عايشه دشمن فاطمه باشد ؟ با اينكه عايشه خود گويد : « من هيچكس را نديدم برتر از فاطمه باشد مگر پدرش » ( 2 ) .\r\nعايشه كسى است كه سر فاطمه را مىبوسيد و مىگفت : « كاش من يكى از\r\n\r\n","description":"","footnote":"\r\n( 1 ) قسمتى از آيه اول سورهء اسراء ( پاك و منزه است خدائى كه شبانه پيامبرش را از مسجد الحرام به مسجد اقصى سير داد ) اين حديث را حاكم در مستدرك 3 ر 138 با اعتراف به صحت آن ، رياض النضرة 2 ر 177 ، شمس الاخبار 39 ، اسد الغابه 1 ر 69 ، مجمع الزوائد 9 ر 121 نقل كرده‌اند .\r\n( 2 ) اين حديث را طبرانى در الاوسط به سند صحيح به اصطلاح شيخين نقل كرده اين مطلب را از شرح المواهب 3 ر 202 و الشرف المؤبد 58 نقل كرديم .\r\n","page_name":" 60 ","page_number":52},
  {"content":"\r\nموهاى سرت بودم » ( 1 ) .\r\nو آيا چگونه اهل سنت به انتشار اين مطالب كوبنده رضا ميدهند در حالى كه قرآن مودت و محبت عترت پيغمبر را واجب دانسته ( 2 ) و در ميان مسلمانان جاى ترديد نيست كه نشانه ايمان و نفاق در قانون پيامبر محبوب ، دوستى على و دشمنى اوست چنان كه حديثش را ذكر خواهيم كرد . و اين مورد اتفاق امت اسلامى است چنان كه در حديث غدير گذشت كه پيغمبر خدا دربارهء على فرمود : پروردگارا دوست بگير هر كس على را دوست بگيرد و دشمن بدار هر كس عليرا دشمن دارد .\r\nدر حديث صحيح از پيغمبر ( ص ) چنين رسيده است :\r\nمن احبّ عليا فقد أحبّني و من ابغض عليا فقد ابغضني و من آذى عليا فقد آذانى و من آذانى فقد آذى اللَّه . ( 3 )\r\nو پيغمبر اكرم ( ص ) از جبرئيل آورده كه او خبر داده است « خوشبخت كامل كسى است كه على را در زندگى من و بعد از مرگ من دوست دارد و بدبخت كامل كسى است كه على را در زمان حيات و بعد از مرگ من دشمن دارد » ( 4 )\r\nو چگونه اين مرد ندانست كه نسبت دشمنى بزرگترين مرد و زن عترت پيغمبر را ، به زنان او دادن هر گاه به دادگاه عدالت اسلامى عرضه شود و بخواهند با سخن پيغمبر اكرم ( ص ) دربارهء عترت كه فرمود « هيچكس آنان را دوست ندارد مگر كه پدرانش خوشبخت بوده و زادگاهش پاك باشد و هيچكس آنان را دشمن نميدارد\r\n\r\n","description":"","footnote":"\r\n( 1 ) نزهة المجالس 2 ر 227 .\r\n( 2 ) مراجعه كنيد 2 ر 206 ، 311 چاپ دوم متن .\r\n( 3 ) استيعاب 2 ر 461 ذخائر العقبى 65 ، الاصابه 3 ر 103 ، نزهة المجالس 2 ر 207 ( كسى كه على را دوست دارد مرا دوست داشته و كسى كه على را دشمن دارد مرا دشمن داشته است و كسى كه على را آزار دهد مرا آزرده و كسى كه مرا بيازارد خدا را آزرده است » .\r\n( 4 ) رياض النضرة 3 ر 215 ، فصول المهمة 124 ، مجمع الزوائد 9 ر 132 ، كنز العمال 6 ر 400 ، نزهة المجالس 2 ر 207 .\r\n","page_name":" 61 ","page_number":53},
  {"content":"\r\nمگر كه پدرانش بدبخت بوده و زادگاهش ناپاك باشد ( 1 ) .\r\nيا آنچه از طريق ثقات محدثين رسيده كه :\r\n« انّ عليّا لا يبغضه احد قطَّ إلَّا و قد شارك ابليس فى رحم امّه\r\n. ( 2 ) يا آنچه حافظ جزرى از عبادة بن الصامت در حديث آورده كه گفت « ما فرزندانمان را به دوستى على بن ابيطالب رضى اللَّه عنه ، آزمايش ميكرديم ، اگر ميديديم يكى از آنها على بن ابطالب را دوست نميدارد ميدانستيم او از ما نيست و نطفه اش ناپاك است . آنگاه حافظ جزرى گويد » اين مطلب از قديم الايام تا امروز مشهور است كه : ما يبغض عليا رضى اللَّه عنه الَّا ولد زنا .\r\nتنها زنازاده ميتواند دشمن على باشد « ( 3 )\r\nاين بود پارهء از مجعولات كتاب « زندگانى محمّد » و چه بسيار نظائرى براى اين سخنان دربارهء قرآن و تحريف ميتوان يافت . در اين ميان نسبتهائى به شيعه بسته‌اند كه شيعه از آنها مبرّا است . جاى شگفتى است كه عادل زعيتر به گمان خود با يك جمله مىخواهد خود را در نشر اين اباطيل گمراه كنندهء جامعهء اسلامى معذور دارد و آن جمله اينست كه : « دوست ميداشتم در پاورقى بمطالب كتاب حاشيه بزنم ولى اين كار مرا از دائرهء ترجمه بيرون مىبرد » ولى اين عذر پذيرفته نيست .\r\nآيا اين از عدالت است : روح جامعه متدين را از سموم كشنده سيراب كردن و به اين گزافه سخنان عذر تراشيدن ؟ آباتا اين حد نادانى در سرشت انسان آفريده شده است ؟\r\nانّ الَّذين يحبّون ان تشيع الفاحشة في الَّذين آمنوا لهم عذاب اليم في الدّنيا و الآخرة . ( 4 )\r\n\r\n","description":"","footnote":"\r\n( 1 ) رياض النضرة 2 ر 189 .\r\n( 2 ) تاريخ خطيب 3 ر 289 ( على را هيچكس دشمن نميدارد مگر كسى كه شيطان در رحم مادرش شركت كرده باشد ) .\r\n( 3 ) اسنى المطالب 8 .\r\n( 4 ) آيه 19 از سورهء نور براى كسانى كه دوست ميدارند ، در ميان مردم با ايمان كارهاى زشت و زننده انتشار يابد ، در دنيا و آخرت عذابى دردناك مقرر است .\r\n","page_name":" 62 ","page_number":54},
  {"content":"\r\n\r\nاتفاقى كه چهرهء تأليف را زشت وانمود كرد .\r\nانديشه اى ناشايست يا بگوئيد بدعتى زننده كه باب تهمت زنى را به روى امت اسلامى گشوده است از اين بدعت هنر دروغزنى در حديث ، سرچشمه گرفته و سخنان باطلى بدنبال پرداخته شده كه هر نوع مطالب بىاساس و سفسطه بافى از آنجا ريشه ميگيرد و آن عبارت از همان نقشهء جديد كتاب نويسى است كه ساده لوحان امت را پسند آمده ، نامش را تحليل ميگذارند و آن را از محسنات نويسندگى ميشمرند .\r\nبا اين طرز تفكر ، مقام با عظمت تأليف به بيمايگى گرائيده نويسندگان فزونى گرفته ، گروهى بعنوان مؤلف پديد آمدند كه هر كدام در يك بيراهه اى گام مينهند و نميتوانند خطاى خود را پوشيده دارند ، اينان بىمطالعه قلم روى كاغذ ميگذارند و در جامعهء اسلامى مطالب بىاساس و نامقبول پخش ميكنند ، اظهار نظر كردنهاى بىدليل ، دروغ آشكار ، خيانت در نقل ، تحريف سخن از جاى خود ، نسبتهاى نادرست دادن ، طرفداران غير مذهب خود را با هر نسبتى آلوده كردن و با فحاشى و آزردن آنان از اين كار خسته نشدن ؛ از مشخصات چنين طرز تفكر است .\r\nنتايج اين گونه انديشيدن است ، كه امت اسلامى را به زشتي و ننگ كشانيد ، نغمه‌هاى ناموزون ببار آورد ، و يكباره كار آنان را به فتنه و نقار اختلاف شديد كشانيد ، دست بىعفتى را به روى تأليفات اسلامى گشود ، و صفحات آن را به ننگ و رسوائى و ابتذال كشيد ، و در تعقيب آن شرافت اسلامى ، ادب دينى ، امانت در نقل و ارزش راستى فداى اميال و شهوات شخصى جانبدارىها و تعصبهاى باطل ، و فداى قلمهاى مزدور گرديد . اين انديشه ، روى تأليف را سياه كرد ، قلمها عامل\r\n","description":"","footnote":"","page_name":" 63 ","page_number":55},
  {"content":"\r\nجنايت شد و در دلها كينه‌ها پديد آورد . با اين انديشه ، مفسّران قرآن را برأى خود تأويل ميكنند و محدّثان حق دارند مطابق ذوق خود حديث بسازند و متكلم از نحله‌ها و مذاهب دروغين نام ببرد ، فقيه به آنچه خود مىپسندد ، فتوا دهد و مورّخ آنچه موافق ميل اوست در تاريخ بگذارد . اينان همه بىدليل حرف ميزنند و بدون مأخذ و برهان نظر ميدهند ، و بىتوجه و احساس خلاف گوئى سخن به دروغ گفته ، منكر حقايق مىگردند .\r\nواى بر آنان از آنچه بدست خود نوشته‌اند ، اوخ بر آنان از آنچه براى خود فراهم ساخته‌اند ( 1 ) .\r\nخوانندهء عزيز ميتواند نمونهء اين تأليفات را در برابر چشمان خود در كتابهاى الصراع بين الاسلام و الوثنيه ، الوشيعه في الردّ على الشيعة ، فجر الاسلام ، ضحى الاسلام ، ظهر الاسلام ، الجولة في ربوع الشرق الادنى ، المحاضرات للخضرى ، السنة و الشيعة ، الاسلام الصحيح ، العقيدة في الاسلام ، خلفاء محمّد ، حياة محمّد تأليف هيكل و در پيشاپيش همه زندگانى محمّد اميل در منگام را بنگرد .\r\nاز اينرو خالى بودن تأليف مسلمان شرقى ، از ذكر منابع ، از ياد بردن كتاب و سنت است ، برهم زدن اصول علم ، خيانت به پيشينيان و ناديده گرفتن آثار و يادگارهاى اسلامى است ، اصولا عملى ناقص و كوششى بريده و ناتمام است ، كارى بدين صورت نه بصلاح امت عربى و نه بمصلحت جامعه اسلامى است . روزى بر اين نويسنده بگذرد كه دندان ندامت بر پشت دست خواهد گزيد .\r\nچنين تأليفى ، تنها علم و معرفتى را كه نشان ميدهد روحيهء مؤلف و غرض ورزى اوست و از نظر خواننده ارزشش بيشتر از زمانى كه شخصى از خود سخنى بافته و ساخته باشد نيست .\r\nشما در يك موضوع ميتوانيد دو كتاب را بعنوان نمونه از كتابهاى زيادى كه بحث ما ناظر به آنها است ، در نظر گيريد . اين دو كتاب عبارتند از :\r\n\r\n","description":"","footnote":"\r\n( 1 ) فويل لهم مما كتبت ايديهم و ويل لهم مما يكسبون آيه 79 از سوره بقره .\r\n","page_name":" 64 ","page_number":56},
  {"content":"\r\n1 - كتاب امام على تأليف استاد ابى نصر عمر .\r\n2 - كتاب امام على تأليف استاد عبد الفتاح عبد المقصود .\r\nاين هر دو نويسنده با اينكه در موضوع كتاب ، نوع تمايل ، محيط ، تحقيقات و انگيزهء نويسندگى ، به توافق كامل رسيده‌اند ، در مباحث و نظرات مربوط به آن اختلافات فراوانى با هم دارند .\r\nاين يكى استاد ابو نصر ، آراء و نظرات ، خضرى اموى و افرادى مشابه او را گرفته و در قعر انبيق تأليفش ريخته و كتاب خود را در نهايت زشتى و ناقبارگى در آورده تا جائى كه كار بر سوائى كشيده است .\r\nولى استاد عبد الفتاح كوششها و پىگيرىهاى مجدّانه اى به كار برده تا شيرهء خالص حقايق روشن را گرفته است . جز اينكه او نيز زحمات خود را با ، نا ياد آورى مآخذ از بين برده ، در نتيجه كتاب او مانند رأى و نظر شخصى عرضه شده است .\r\nهر گاه او تأليفش را با ذكر مصادر در پاورقى زينت مىبخشيد و روايات منقول را تأييد آراء سديد خود قرار ميداد ، در تجسّم افكار جامعه اسلامى رساتر و در نشان دادن نظرات گروههاى دينى مؤثرتر بود .\r\nهر چند كوششهاى اين مرد با سپاس فراوان همراه است .\r\nو لو انّهم فعلوا ما يوعظون به لكان خيرا لهم و اشدّ تثبيتا . ( 1 )\r\n\r\n","description":"","footnote":"\r\n( 1 ) اگر اينان آنچه را بدانها اندرز ميدادند عمل ميكردند ، براى آنان بهتر و در پايدارى كارشان مؤثرتر بود .\r\n","page_name":" 65 ","page_number":57},
  {"content":"\r\n\r\nابن رومى متوفى 283\r\n\r\nيا هند لم أعشق و مثلى لا يرى ، عشق النّساء ديانة و تحرّجا\r\nلكنّ حبّى للوصيّ مخيّم ، فى الصّدر يسرّح في الفؤاد تولَّجا\r\nفهو السّراج المستنير و من به ، سبب النّجاة من العذاب لمن نجا\r\nو إذا تركت له المحبّه لم أجد ، يوم القيامة من ذنوبى مخرجا\r\nقل لى ءاترك مستقيم طريقه ، جهلا و اتّبع الطَّريق الاعوجا\r\nو اراه كالتّبر المصفّى جوهرا ، و أرى سواه لناقديه مبهرجا\r\nو محلَّه من كلّ فضل بيّن ، عال محلّ الشّمس أو بدر الدّجا\r\nقال النّبىّ له مقالا لم يكن ، يوم الغدير لسامعيه ممجمجا\r\nمن كنت مولاه فذا مولى له ، مثلى و اصبح بالفخار متوّجا\r\nو كذاك إذ منع البتول جماعة ، خطبوا و اكرمه بها اذ زوّجا\r\nو له عجائب يوم سار بجيشه ، يبغى لقصر النّهروان المخرجا\r\nردّت عليه الشّمس بعد غروبها ، بيضاء تلمع و قدة و تاجّجا ( 1 )\r\n\r\n« هند ، من عاشق نيستم و كسى مانند من عقيده به عشق زنان ندارد و زير بار گناه نميرود .\r\nولى عشقى از وصى پيغمبر در سينهء من سايه افكنده كه تا عمق دلم رسوخ كرده است .\r\nاو چراغى فروزانست و هر كس از عذاب نجات يابد از بركت اوست .\r\nمن اگر به او عشق نورزم ، ديگر كسى را براى نجات از گناهانم روز قيامت نمىيابم .\r\n\r\n","description":"","footnote":"\r\n( 1 ) مناقب ابن شهر اشوب ج 1 ص 531 چاپ تهران .\r\n","page_name":" 66 ","page_number":58},
  {"content":"\r\nبه من بگوئيد آيا راه راست او را از روى نادانى رها كنم و دنبال راه كج و معوج بروم ؟\r\nمن او را مانند شمشى از طلاى ناب مىبينم و ديگران را در چشم ناقدى بصير ، قلب و ناسره مىنگرم .\r\nدر هر فضيلتى آشكارا و با عظمت ، مقام او را تا درجهء خورشيد بالا و تا درجهء ماهى كامل ، در شبى تاريك ميدانم .\r\nپيغمبر روز غدير سخنى به او گفت كه براى شنوندگان هيچگونه ابهامى نداشت :\r\nكسى كه من مولاى اويم اين على درست مثل من مولاى اوست ، و بدين افتخار او تاج ( ولايت ) گرفت .\r\nبار ديگر وقتى تاج افتخار بدست آورد كه بخاطر ( فاطمهء ) بتول پيشنهاد ازدواج داوطلبان را رد كرده از آن او را پذيرفت .\r\nو براى او روزيكه از جسر نهروان لشگر خود را عبور ميداد ، عجائبى رخ داد :\r\nخورشيد بعد از غروب بر او بازگشت در حالى كه بشدت ميدرخشيد و لهيب شعله هايش بالا گرفته بود .\r\n\r\nشاعر را بشناسيم\r\nشاعر ما : ابو الحسن على بن عباس بن جريج ( 1 ) مولى ( 2 ) عبد اللَّه بن عيسى بن جعفر\r\n\r\n","description":"","footnote":"\r\n( 1 ) اينطور در فهرست ابن نديم و تاريخ خطيب و بسيارى از كتب تاريخ رجال آمده است ولى در مروج الذهب سريج ضبط شده ، در معجم مرزبانى جورجس و در تاريخ ابن - خلكان بنقل قول مجهول جورجيس و در برخى فرهنگها جرجيس آمده است .\r\n( 2 ) مولى بمعنى : مالك ، سيد ، عبد معتق ( غلام آزاد شده ) ، منعم ، منعم عليه .\r\nمحب ، صاحب ، هم پيمان ، همسايه ، ميهمان ، شريك ، فرزند ، پسر عمو ، پسر خواهر ، عمو ، داماد ، مطلق نزديكان ، ولى ، تابع ( رجوع كنيد المنجد مادهء ولى ) اما در اينجا مقصود غلام آزاد شده است چنان كه اشاره خواهد شد ( مترجم )\r\n","page_name":" 67 ","page_number":59},
  {"content":"\r\nبغدادى مشهور به ابن رومى ، يكى از مفاخر عالم تشيع و مردى فوق العاده و داراى ويژگىهاى ممتاز در امت اسلامى است . زيبائى و ظرافت اشعار طلائىاش كه بسيار فراوان هم مىباشد ، رونق بخش بلاغت عربى است . اين اشعار از شمشهاى طلاى ناب برتر ، و از ستارگان آسمان فزونتر و نورانىتر است ، از ميان فنون مختلف شعر ابن رومى در مدح ، هجا ؛ توصيف و تغزل ، ممتاز شناخته شده است ، بطوريكه ديگران از رسيدن بپايگاهش ناتوان مانده ، چشمها به ادب و كمال او خيره شده است و او برتر از شبيه و نظير است چنان كه فضائل و كمالاتش از حساب بيرون مىباشد .\r\nاو را در دوستى خاندان پيغمبر صلَّى اللَّه عليه و آله هدفهاى بلندى منظور است . اصولا ويژگى او بدان خاندان ، و مديحه سرائىاش براى آنان ، و دفاع از آنان در برابر حملات مخالفان ، از حقايق آشكار زندگى اوست .\r\nابن صبّاغ مالكى متوفى 855 ( 1 ) و شبلنجى ( 2 ) او را از شعراى امام حسن عسكرى عليه السلام شمرده‌اند .\r\nهمهء اشعارش به ترتيب حروف تهجّى مرتب نبوده « مسيّبى » على بن عبد اللَّه بن مسيّب ، و « مثقال » غلام ابن رومى آنها را در صد برگ روايت كردند . احمد بن ابى قسر كاتب و همچنين « خالد » كاتب هر كدام ، صد برگ از شعرش را نوشته‌اند . و آنگاه « صولى » در دويست برگ بر حسب حروف آن را مرتب ساخته است . « ابو الطيب وراق بن عبدوس » اشعار ابن رومى را از نسخه‌هاى موجود جمع آورى كرد ، در حدود هزار بيت\r\n\r\n","description":"","footnote":"\r\n( 1 ) فصول المهمه 302 .\r\n( 2 ) نور الابصار 166 .\r\n","page_name":" 68 ","page_number":60},
  {"content":"\r\nشد و اين رقم بيش از هر نسخهء ديگرى است . چه آنها كه بر طبق حروف تهجى مرتب شده بود يا آنها كه نامرتب بوده است .\r\n« ابو بكر محمّد خالدى » و « ابو عثمان سعيد خالدى » كتابى در اخبار شعر ابن رومى نگاشته‌اند . ( 1 )\r\nابن سينا ديوان او را برگزيده و مشكلات اشعارش را شرح كرده است ( 2 )\r\nو گويند ابن سينا گفته از تكاليف درسى استاد ادبياتم يكى حفظ اشعار ابن رومى بود و من آن اشعار را با چند كتاب ديگر ظرف شش روز و نيم حفظ كردم .\r\n« ابو الحسين على بن جعفر حمدانى » ، و « اسماعيل بن على خزاعى » و « ابو الحسن جحظه » كه ابن رومى او را مدح گفته و در صفحه 168 ديوانش ديده مىشود ، هر كدام پاره اى از اشعار او را نقل كرده‌اند .\r\nنام ابن رومى و تجليل و احترام او را در : فهرست ابن نديم ، ( 3 ) تاريخ بغداد ( 4 ) ، معجم الشعراء ( 5 ) ، امالى سيد مرتضى ( 6 ) ، مروج الذهب ( 7 ) ، عمدهء ابن رشيق ( 8 ) ، معالم العلماء ابن شهر آشوب ، وفيات الاعيان ( 9 ) ، مرآة الجنان يافعى ( 10 ) ، شذرات الذهب ( 11 ) ، معاهد التنصيص ( 12 ) كشف الظنون ( 13 ) ، روضات الجنات ( 14 ) ، نسمة السحر في من تشيّع و شعر ، دائرة المعارف بستانى ( 15 ) ، دائرة المعارف اسلاميه ( 16 ) ، الاعلام زركلى ( 17 ) ، الشيعة و فنون الاسلام ( 18 ) و هم در مجله الهدى عراقى ( 19 ) مىتوان يافت .\r\n\r\n","description":"","footnote":"\r\n( 1 ) مراجعه كنيد به فهرست ابن نديم 235 و 241\r\n( 2 ) كشفف الظنون 1 ر 498 .\r\n( 3 ) الفهرست 235\r\n( 4 ) . 12 ر 23\r\n( 5 ) . 289 و 453\r\n( 6 ) . 2 ر 101\r\n( 7 ) . 2 ر 495\r\n( 8 ) . 1 ر 56 و 61 و 94\r\n( 9 ) . 385\r\n( 10 ) . 198\r\n( 11 ) . 2 ر 188\r\n( 12 ) . 1 ر 38\r\n( 13 ) . 1 ر 498\r\n( 14 ) . 473\r\n( 15 ) . 1 ر 494\r\n( 16 ) . 1 ر 181\r\n( 17 ) . 2 ر 675\r\n( 18 ) . 105\r\n( 19 ) . 223 و 227\r\n","page_name":" 69 ","page_number":61},
  {"content":"\r\nبسيارى از كسان كه عنايت خود را به جمع آورى آثار ابن رومى و نوشتن اخبار و داستانهايش مبذول كرده‌اند از اين جمله‌اند :\r\n1 - ابو العباس احمد بن محمّد بن عبد اللَّه بن عمّار متوفى 319 ابن مسيب گويد :\r\nوقتى ابن رومى از دنيا رفت ابو العباس كتابى ( 1 ) در فضائل و اشعار ممتاز او ترتيب داده مىنشست و آن را بر مردم املاء مىكرد تا بنويسند ( 2 ) .\r\n2 - « ابو عثمان ناجم » كتابى مخصوص در شرح حال ابن رومى دارد .\r\n3 - « ابو الحسن على بن عباس نوبختى » متوفى 327 اخبار زندگى ابن رومى را در كتابى مستقل جمع آورى كرده است ( 3 ) .\r\n4 - از نويسندگان متأخر ، استاد عباس محمود عقاد ، كتابى در شرح حال ابن رومى در 392 صفحه نوشته كه ما قسمتهاى مهمّ آن را عينا در اينجا خلاصه مىكنيم :\r\n« ابن رومى در زندگىاش هشت نفر از خلفا را درك كرده و آنها عبارتند از :\r\n« واثق » ، « متوكل » ، « منتصر » ، « مستعين » ، « معتز » ، « مهتدى » ، « معتمد » و « معتضد » كه بعد از ابن رومى از دنيا رفت .\r\n« عميدى » صاحب « ابانه » و « ابن رشيق » صاحب « العمده » او را ستوده‌اند .\r\nابن رشيق گويد از ميان شعراى مولَّدين ( 4 ) كسى كه از همه اختراع و نو آورى بيشتر دارد طبق نظر اهل خبره ابو تمام و ابن رومى مىباشند .\r\n« ابن سعيد مغربى » متوفى 673 در كتابش « عنوان المرقصات و المطربات » از ابن رومى احترام و تجليل به عمل آورده .\r\n\r\n","description":"","footnote":"\r\n( 1 ) حموى از آن كتاب شرح حال احمد بن محمد بن عمار را نقل كرده است .\r\n( 2 ) فهرست ابن نديم 212 معجم الادباء 1 ر 227 .\r\n( 3 ) معجم مرزبانى 295 ، معجم الادباء 5 ر 229 .\r\n( 4 ) مولدين اصطلاح شعراى بعد از اسلام است كه در اشعارشان نو آورىهاى اسلامى ديده مىشود و اينها طبقه سوم شعرا را تشكيل مىدهند . طبقهء اول شعراى جاهلى كه پيش از اسلام بودند و طبقه دوم مخضرمين كه جاهليت و اسلام هر دو را درك كردند و طبقهء سوم مولدين يا شعراى متأخر و جديدند كه بعد از دو طبقهء پيشين ظهور كرده‌اند ( مترجم ) .\r\n","page_name":" 70 ","page_number":62},
  {"content":"\r\nو ظاهرا « ابو عثمان سعيد بن هاشم خالدى » از ادباى قرن چهارم كه در شرح حال ابن رومى بسط كلام داده اين شرح مفصل را يا در كتاب « حماسة المحدثين » و يا در كتابى مخصوص او آورده است . ولى هرچه بوده يادداشتهاى او در اين باره همه از ميان رفته و چيزى جز پراكنده هائى از آن ، در كتابهاى مختلف كه براى شرح حال او كافى و حتى شبه كافى هم نيست ، باقى نمانده است . ما آن مقطعات را به همان صورت ، اينجا نقل مىكنيم :\r\nابن رومى روز چهارشنبه بعد از طلوع فجر ، دوم ماه رجب سال 221 در بغداد در محل معروف به « عقيقه » ( 1 ) و « درب الختلية » در خانه اى مقابل كاخ « عيسى بن جعفر منصور » ( 2 ) به دنيا آمد ابن رومى غلام آزاده شده « عبد اللَّه بن عيسى » بود . جاى ترديد نيست كه او رومى الاصل مىباشد و اين مطلب را او خود ياد كرده و در چند جاى ديوانش روى آن تأكيد مىكند . نام جدّش جريج يا جرجيس ، بىشك اسمى يونانى است . پس به سخن كسى كه گفته است به اين دليل او را ابن رومى گويند كه در كودكى زيبا روى بود ، نبايد وقعى نهاد .\r\nپدر ابن رومى با عده اى از دانشمندان و ادبا رابطهء دوستى داشت ، يكى از آنها : « محمّد بن حبيب راويه » را بايد نام برد كه در لغت و علم انساب عرب ، دستى داشت ، شاعر ما به همين مناسبت با او رفت و آمد پيدا كرد . محمّد بن حبيب بر اثر تيز هوشى و قريحه اش او را مورد توجه خاص خود قرار داد ، شاعر از اين محمّد بن حبيب ياد كرده گويد : وقتى او به چيزى مىگذشت كه او را شگفت مىآمد و آن را مىپسنديد به من مىگفت : اى ابا الحسن آن را به ذهنت بسپار .\r\nما مىدانيم كه مادر ابن رومى ايرانى بوده است چه خود اظهار كرده ايرانيها دائىها و روميها عموهاى مناند ، ولى بعد از آنكه نسبش را از طرف پدر\r\n\r\n","description":"","footnote":"\r\n( 1 ) در معجم الشعراء آمده « در جانب غرب عتيقه » و اين درست است .\r\n( 2 ) از ابو عثمان خالدى اقتباس شده .\r\n","page_name":" 71 ","page_number":63},
  {"content":"\r\nبه يونان رسانده گفته است ، پس مرا پدر سياست ، « ساسان » نزاده است ، شايد مادرش از اصل ايرانى بوده و مىخواسته بگويد از طرف پدر و مادر هيچكدام ايرانى خالص نيستم و اين سخن بيشتر مورد قبول است زيرا با اينكه زبان فارسى مىدانست ولى مثل كسى نبود كه در دامن مادرى كه فقط به زبان فارسى حرف مىزند و غير فارسى نداند ، بزرگ شده باشد . وقتى مادرش از دنيا مىرفت او از جوانى به كهولت يا در شرف كهولت رسيده بود كه در شعرش گويد :\r\nبه من گويند آيا از بىشيرى گريه مىكنى با فاصله اى كه بين شيرخوارى تا كهولت است ؟ مىگويم :\r\nاو مادر است اى مردم از فراقش مىسوزم و كسى كه بر مادر مويه كند نه ملامت شده و نه خواهد شد .\r\nامينى گويد : مادرش « حسنة » دختر عبد اللَّه سجزى است ( 1 ) و سجز يكى از شهرهاى ايران در خراسان است پس او فارسى خالص مىباشد .\r\nبرادر تنىاش « محمد ابو جعفر » از ابن رومى بزگتر بوده و قبل از او فوت كرد ، ابن رومى به ياد او اظهار درد و مصيبت مىكرد . وقتى برادر ابن رومى از دنيا رفت كه او در خدمت عبيد اللَّه بن طاهر يكى از بزرگان طاهريان بسر مىبرد . و از ديوان ابن رومى بدست مىآيد كه وى نيز مردى اديب و نويسنده بوده است .\r\nبعد از مرگ برادر ، ابن رومى كسى را نداشت كه عائلهء او و برادرش را تعهّد كند مگر عده اى از دوستدارانش از بنى هاشم و بنى عباس كه گاهى به او مىرسيدند و گاهى هم او را فراموش مىكردند . و چنان كه از اين پس آشكار خواهد شد در عهد هاشميان آل ابيطالب بيش از عهد هاشميان آل عباس به او رسيدگى مىشد .\r\nامّا پسر عم او كه در اين شعرش به دو اشاره كرده :\r\n« من پسر عموئى دارم كه از قديم با كوشش فراوان براى من شرّ به پا مىساخت ولى او خود به آتش آن نمىسوخت » .\r\n\r\n","description":"","footnote":"\r\n( 1 ) معجم مرزبانى\r\n","page_name":" 72 ","page_number":64},
  {"content":"\r\n« او جنايت مىكند تا من بجنايتش بسوزم آنگاه مرا بىياور مىگذارد و هر جا او چوب آتش ( كبريت ) شد من گيرايهء آنم » .\r\nما نمىدانيم آيا او پسر عموى بلا فصل او بوده يا عموزادهء كلاله ( برادرزادگان پدر از برادر مادرى يا پدرى ) بوده است . و در هر صورت ميزان پيوند دوستى فيما بين ، از دو بيت بالا به خوبى معلوم مىشود .\r\n\r\nفرزندان او\r\nابن رومى سه فرزند داشت كه عبارتند از « هبت اللَّه » ، « محمد » و فرزند سومى كه نامش را در ديوان ذكر نكرده است ، آنها همه در كودكى در گذشتند و ابن رومى آنان را با اشعارى كه از بليغترين و جانگدازترين مرثيه هائى كه پدرى در سوك پسرانش سروده است ، رثا گفته . فرزند متوسط او ميميرد و اشعار داليهء مشهور ، كه از جملهء آنها دو بيت زير است ، براى او سروده مىشود :\r\n« كبوتر مرگ پسر متوسطم را طلبيد به خدا سوگند نمىدانم چرا ميانهء گردن بند را برگزيد ؟\r\nدرست همان موقع كه از نگاههايش بوى خير و نيكى مىرسيد و از حركاتش بلوغ و رشدش را دريافتم » .\r\nو از اشعار اوست كه در توصيف بيمارى فرزند سروده :\r\nدرنگ او ميان گاهواره تا لحد اندك شد ، هنوز دوران گاهواره را فراموش نكرده بود كه به لحد درماند ، تا آنجا خونريزى به او فشار آورد كه سرخى چهره ى مانند گلش ، به زردى زعفران مبدل شد . او روى دست اين و آن جان خود را از دست مىداد و چنان آب بدنش گرفته شد كه گياه رند ( 1 ) ، خشك ميگردد » .\r\nدر دنباله همين شعر اشاره به دو برادر ديگر محمد كرده گويد :\r\n\r\n","description":"","footnote":"\r\n( 1 ) رند گياه بيابانى خوشبو شبيه آس است .\r\n","page_name":" 73 ","page_number":65},
  {"content":"\r\n\r\nمحمّد ما شىء توهّم سلوة\r\nلقلبى إلَّا زاد قلبى من الوجد\r\nارى اخويك الباقيين كليهما\r\nيكونان للاحزان أورى من الزّند\r\nاذا لعبا فى ملعب لك لذّعا\r\nفؤادى به مثل النّار عن غير ما عمد\r\nفما فيهما لى سلوة بل حزازة\r\nيهيجانها دونى و أشقى بها وحدى\r\n\r\nاى محمّد ! هر آنچه گمان ميرفت باعث تسلاى خاطرم شود ، بيشتر اندوه مرا بر انگيخت .\r\nمىبينم كه اين دو برادرت كه بجا مانده‌اند آتش زنهء هر اندوه و مصيبتاند .\r\nموقعى كه با يكى از بازيهاى كودكانه ات سرگرم ميشوند غافل از اينند كه بر دل من آذر ميزنند .\r\nلذا وجود اين دو كودك مايهء تسلى من نيست بلكه بيشتر اندوه مرا ميآشوبند و من تنها در آتش بدبختى ميسوزم .\r\nامّا فرزند ديگرش « هبت اللَّه » از رثاى او معلوم مىشود نوجوان بوده كه گويد :\r\n« افسوس تو را همچون شاخ شمشادى پر طراوت ولى بارور نشده از دست دادم\r\nفرزندم ، ديروز تو و تسلى خاطرم ، هر دو با هم به كفن سپرده شديد »\r\nچنان كه اشعارى در رثاء فرزند سومى خود دارد كه از او نام نبرده و ميگويد :\r\n« اندوهى كه بر دل او نشسته خواب را از چشمانش ربود ، تا صبح همچنان ديده به ستارگان دوخته بود كه غروب كردند .\r\nاى ديده سرشك بيفشان كه من درى شهوارتر از آنچه شما از ريزش آن بخل ميكنيد بر خاك افشاندم .\r\nهمان پسر كم كه ديروز بدامن خاك تيره اهداء كردم ، واقعا كه من تا چه حد سخت جانم .\r\nاگر از ريزش اشكى امتناع ميكنيد ، ناچار بآغوش اندوهى پناه ميبرم كه اگر سرشكى بر شعله‌هاى آن نيفشانيد تار و پود مرا خواهد سوخت » .\r\n","description":"","footnote":"","page_name":" 74 ","page_number":66},
  {"content":"\r\nبه نظر مىرسد اين رثاء مربوط به فرزند كوچكتر اوست كه نامش را ذكر نكرده و ما نمىدانيم آيا او قبل از مرگ برادرش از دنيا رفته است يا بعد . وقتى اين رثاها را در مقابل هم قرار دهيم ، تصور مىرود اشعار بائيه ( آنها كه ابياتش به حروف باختم مىشود ) آخرين شعر رثائى او درباره فرزندانش باشد ؛ زيرا ، در آنها اشاره بفاجعهء شخصى شده كه اندوه از دست دادن پسران او را بقدرى رياضت داده كه چشمانش از سرشگ خشكيده و بجاى اشگ آههاى سوزان سر ميدهد ، در تعجب است كه چگونه زنده مانده ، و نيروى مقاومتش براى اين حادثه‌هاى سخت ، درهم نشكسته است .\r\nرثاى فرزند متوسطش ، فرياد اندوهى بود كه از اثر ضربهء اول بلند گردد هيجانى شديد از خلال اشعارش مشاهده مىشد ، سپس درد تلخ مصيبت اول ، جاى خود را ، به مصيبت دوم مىدهد ، دردى لا علاج كه همچون قلاده اى به گردن او آويخته است و در نتيجه ديگر سكوت و آرامش نشان مىدهد و تنها سرشگ همى بارد ، آنگاه در پايان تسليم محض مىشود . و تعجب مىكند چگونه اندوهها او را از پاى در نياورده است . سوزش مصيبت را در دل احساس مىكند ولى در ديدگانش اثر آن را نمىبيند . بدين ترتيب تمام زندگى او را غبار مرگ فرو مىگيرد . همسرش پس از مرگ فرزندان از دنيا مىرود و مصيبتش كامل مىگردد و ديگر كارش بزرگ مىشود . . .\r\n\r\nآموزش او\r\nاين بود مجموع آنچه توانستيم از زندگى و خانوادهء شاعر ، اخبارى سودمند فراهم آوريم از مآخذ و مصادر موجود براى كاوش از دوران كودكى ، آموزش ، اساتيد و علما و رواتى كه به درسشان حاضر مىشده ، سودى عايد نمىشود زيرا اين مصادر از مطالب مفيد در اين زمينه خالى است مگر آنچه در جلد ششم « اغانى » به عنوان جملهء معترضه متذكر شده است كه : ابن رومى از ابى العباس ثعلب روايت كرده و ثعلب از حمّاد بن مبارك و حمّاد از حسين بن ضحاك . و چون در جاى ديگر\r\n","description":"","footnote":"","page_name":" 75 ","page_number":67},
  {"content":"\r\nابن رومى از قتيبه روايت مىكند و قتيبه از عمر سكونى در كوفه و عمر از پدرش و پدر او از حسين بن ضحاك . پس مىتوان گفت روايت كردن ، همان درس از استاد گرفتن باشد ، زيرا ثعلب در سال 200 متولد شده و 21 سال از شاعر بزرگتر بوده است . امّا قتيبه ( كه مقصود ابو رجاء قتيبة بن سعيد بن جميل ثقفى محدث و دانشمند معروف باشد ) مىتواند از كسانى باشد كه بر ابن رومى املاى حديث كرده و شاعر ما از دست او آموزش گرفته باشد زيرا وقتى قتيبه از دنيا رفت ابن رومى هنوز بيست ساله نشده بود .\r\nدر گذشته اشاره كرده‌ايم كه او نزد محمّد بن حبيب دانشمند بزرگ علم روايت انساب رفت و آمد داشت و خواهيم ديد كه او در بعضى از مفردات لغات ، به او مراجعه مىكرده . شرح اين مراجعات را خود در ديوانش آورده و روى آنها تكيه مىكند ، او بعد از اين بيت از اشعارش :\r\n\r\nو اصدق المدح مدح ذى حسد\r\nملآن من بغضه و من شنف\r\n\r\nصادقترين مدح ، مدح كسى است كه بر ممدوحش حسد مىبرد و از دشمنى نگاهش پر از خشم است .\r\nگويد : محمّد بن حبيب مرا گفته است شنف خشمى است كه در ديده ظاهر گردد .\r\nو بعد از اين بيت :\r\n\r\nبانوا فبان جميل الصّبر بعدهم\r\nفللدّ موع من العينين عينان\r\n\r\n« آنها رفتند و شكيب و بردبارى هم از كف رفت و پس ، آنگاه اشگها از ديدگان روان گرديد » .\r\nباز به او اشاره كرده گويد : در تفسير كلمهء عينان . از ابن حبيب روايت شده كه گفت :\r\nعان الماء عينا و عينانا : اذا ساح .\r\n« عان فعل ماضى يعين فعل مضارع آن مىشود و عين و عينان مصدر و به معنى\r\n","description":"","footnote":"","page_name":" 76 ","page_number":68},
  {"content":"\r\nروان گرديدن است » .\r\nاينها سه نفر از اساتيد ابن رومى هستند كه نام برديم در مآخذى كه ما مراجعه كرده‌ايم استادى غير از اين سه كس براى او نمىشناسيم . با اين حال ما را اين مقدار بس است كه بدانيم : او به هر كيفيتى كه آموزش گرفته ، و معلمش هر كس بوده با بهرهء كافى از دانش زمانش بزرگ شده و از علوم قديم و جديد ، سهم بسزائي در شعرش آورده است . اگر معرّى نگفته بود : او در انديشه‌هاى فلسفى بسر مىبرد ، و اگر مسعودى نمىگفت : شعر براى ابن رومى ، كمترين وسيلهء معرفى اوست ، ما خود از شواهد پراكندهء سخنانش ، مىتوانستيم اين معنى را استنباط كنيم . سخنان ابن رومى فراوان و مكرر در اختيار است هر كاوشگرى كه به برخى از آنها دست يابد ، يقين مىكند ، گوينده اش از فلسفه آگاهى داشته ، و با اهلش به مصاحبت مىپرداخته ، و به كار آن سرگرم بوده ، بطورى كه در روش و انديشهء او اثر گذاشته است . بيش از اين هم از يك دانشجوى فلسفهء آن روز براى آموزش آن يا براى اينكه از دانشجويان آن محسوب شود ، نبايد كار ديگرى انتظار داشت . شما نمىتوانيد از كسى كه در فلسفه كار نكرده باشد يا نا آشناى به فلسفه و قياس منطقى و علم نجوم باشد چنين كلامى بشنويد :\r\n« براى اعلام دگرگونيهاى دنيا است كه طفل هنگام تولد گريه مىكند .\r\nو گرنه چيست باعث گريهء او در حالى كه دنيايش وسيعتر و زندگىاش مرفّه تر شده است » .\r\nدر اينجا شواهد فراوانى بر توجه و آشنائى او به علوم و اصطلاحات علمى آورده كه براى اختصار از پرداختن به آنها صرفنظر مىكنيم .\r\n\r\nنامه‌هاى ابن رومى\r\nدر اشعار همزيه ( كه آخر بيت به همزه ختم مىشود ) اشاره به مهارت خود در نويسندگى و شركت خود در ميدان نثر بليغ كرده و اين بيت در تأييد همين مطلب است :\r\n","description":"","footnote":"","page_name":" 77 ","page_number":69},
  {"content":"\r\n\r\nالم تجدونى آل وهب لمدحكم\r\nبشعرى و نثرى اخطلا ثمّ جاحظا\r\n\r\n« اى خاندان وهب ، مگر نيافته‌ايد مرا در كار مدحتان كه شعرم مانند اخطل ( شاعر معروف عرب ) و نثرم مانند جاحظ ( نويسندهء معروف ) است » .\r\nبنابراين قطعا او نويسنده اى است كه در صناعت نثر عربى نيز تمرين داشته است . ولى عبارات منثورى كه ما از او بدست آورديم بسيار معدود و كوتاه است :\r\nاز جمله :\r\n1 - « نامه اى است كه به قاسم بن عبد اللَّه نوشته ، تا خود را در آن تبرئه كند ، گويد :\r\nترفّع عن ظلمى ان كنت بريئا و تفضّل بالعفو ان كنت مسيئا . . .\r\nاگر بىگناهم دست از ظلم بدار ، و اگر گناهكارم بر من ببخشاى ، به خدا سوگند عفو از گناهى مىجويم كه آن را مرتكب نشده‌ام و اميد گذشت نسبت به امرى دارم كه آن را نمىشناسم ، شما عنايت خود را بيش كنيد و من خضوع خود را ، من حال خود را نزد شما از سخن چينى كه دشمنى مىورزد به پناه كرم شما مىسپارم ، و از دست ستمگرى كه مىكوشد آن را تباه سازد ، زير سايهء وفاى شما حفظ مىكنم ، از خدا مىخواهم كه بهرهء مرا از شما به قدر محبت من نسبت به شما قرار دهد ، و ميزان اميد مرا از شما به قدر حقى كه بر شما دارم ، محدود كند و السلام » .\r\n2 - نامه اى كه در عيادت دوستى بيمار نوشته است :\r\nأذن اللَّه فى شفائك و تلقّى داءك بدوائك و . . .\r\n« خداوند فرمان بهبوديت را صادر كند و دردت را به درمان رساند ، و دست عافيتش تو را بنوازد و پيك سلامتش را بسويت بفرستد ، و بيماريت را باعث محو گناهان و افزونى پاداشت قرار دهد » .\r\n3 - نامه اى كه به يكى از دوستانش - كه از سيراف ( شهرى در ساحل خليج فارس 360 كيلومترى شيراز ) آمده و براى گروهى از دوستان جز شاعر ما هديه\r\n","description":"","footnote":"","page_name":" 78 ","page_number":70},
  {"content":"\r\nآورده - نوشته است .\r\nاطال اللَّه بقاءك و ادام عزّك و سعادتك و . . . .\r\n« خداوند عمرت را دراز ، و عزت و سعادتت را پايدار و مرا فداى تو گرداند ، اگر نه اين بود كه من دركارم متحير و به فكر خود مشغولم ، از هم جدا نمىشديم .\r\nاشتياق ديدارت - خداداند - بر من مستولى ؛ و عطش ملاقاتت ، در من شديد است .\r\nاز خداوند خواستارم قدرت ملاقاتت بر حسب محبتم عطا فرمايد كه او توانا و بخشاينده است » .\r\n« موقعيت ما از راى ظريف شما - خدايت مؤيد داراد - ايجاب مىكند حقوق خود را از ناحيهء شما بطلبيم ، و سجاياى كريمانه و خوى شما در اين تصميم ما را نيرو مىبخشد و آنچه بر ما منّت نهادى از مايه انس ، ما را بشما مأنوس مىدارد و انبساط خاطر مىبخشد . عطاياى شما ما را بشما رهبرى مىكند و بزرگواريت را بر ما گواهى مىدهد ، خداوند عمر شما را طولانى ، و سعادت ما را در وجود شما ، و بوسيلهء شما مستدام دارد . به من خبر داده‌اند - خداوند عزت شما را پاينده دارد - ابرهاى كرم شما چند روزيست ، باريدن گرفته ، بارشى كه همهء برادرانتان را به نيكى و گوارائى شامل گرديده است . از عدل و فضل و كرم شما بعيد مىدانستم من از اين باران بيرون باشم با اينكه من از كسانى هستم كه به شما مىنازم و به تو معتقدم . به سويت مىآيم و تو اميد منى . دردم از بدگمانى نسبت به شما ، به مراتب بيش از درد از دست دادن بهره‌ام از لطف شما است . از اين رو به نظر رسيد براى داروى قلبم از سوء ظن ، و درمان قلبت از فراموشى ، و پايدارى مهر در بين ما ، دست به گلايه بزنم كه به قول معروف ( و يبقى الودّ ما بقى العتاب ) تا گلايه نباشد دوستى بر جا نمىماند ، براى كسى كه مانند تو گوشى شنوا ، و ديده اى بصير ، داشته باشد اين مقدار گلايه كافى است » .\r\n4 - در برترى گل نرگس نسبت به گل سرخ گويد :\r\nالنّرجس يشبه الاعين و الورد يشبه الخدود و . . .\r\n","description":"","footnote":"","page_name":" 79 ","page_number":71},
  {"content":"\r\n« نرگس مانند ديدگانى با دندانهائى خندان و گل سرخ همچون گونه‌ها باشد ، ديده و دندان برتر از گونه است و آنچه شبيه برتر است برتر است از چيزى كه شبيه فروتر . گل سرخ همچون صفت است زيرا رنگ است و نرگس اسمى است كه او را ماند زيرا نرگس گلى وارد ( در آب پرورده ) يعنى هميشه در آب است . گل سرخ شرمنده و گل نرگس خندان ، بنگريد هر كدام شباهتش به ديدگان نزديكتر است ، او برتر » .\r\nاين بود تنها نمونه اى از نثر ابن رومى در مدارك موجود . كسى كه بدين روش مىنگارد ، اگر او را بليغترين نويسندگانش نخوانيم ، حداقل او را يكى از آنان بايد به حساب آوريم ، گذشته از اين ، او هر گاه به طوائف مختلفى بر مىخورد ، خود را جز با شعرا همراه نمىديد در اشعارى كه در مدح « ابى الحسين كاتب ابن ابى الاصبع » سروده دربارهء خود چنين گويد :\r\n« ما گروه شاعران به نسبتى نزديك به نويسندگان منسوبيم .\r\nهر چند نويسندگان به هر فضيلتى شايسته تر و زبان و بيانى بليغتر دارند .\r\nوقتى نسبت بدهيم پدر ما پدر آنها است كه همان ستارهء عطارد در آسمان باشد .\r\nاما بهره اى كه او از علوم عربيّت و علوم دينى داشت ، بهتر است متعرض احصاى شواهد آن در كلام ابن رومى نگرديم ، زيرا اين امر آشكارتر از آنست كه احتياج به توضيح داشته باشد . كمتر قصيده اى از قصائد دراز و يا كوتاهش را مىتوان پيدا كرد ، كه شما به خوانيد و در خلال خواندن يقين نكنيد كه ناظم آن دريائى از علم لغت ، و داراى احاطهء وسيعى به مفردات غريب ، و اوزان و مشتقات آن و تصريفهاى لغوى و آشنائى با موقعيت امثال عرب و اسماء مشاهير آنان است ، اينها همه همراه با آنچه مربوط به احكام دينى و اقتباسها از ادب قرآن صورت مىگيرد ، به طورى كه در شعر عربى كسى نيست كه اين شواهد در كلامش به اين فراوانى و دقت ، ديده شود مگر دو شاعر : يكى شاعر ما ابن رومى ، دوم معرّى\r\n","description":"","footnote":"","page_name":" 80 ","page_number":72},
  {"content":"\r\n( ابو العلاء ) .\r\nابن رومى گاهى كه رؤسا و ادبائى امثال « عبيد اللَّه بن عبد اللَّه » و « على بن يحيى » و « اسماعيل بن بلبل » را به قصائدى مدح مىگفت ، كلمات غريبش را در همان كاغذى كه قصيده را مىنوشت تفسير مىكرد . گويا از اينكه دقائق الفاظ و اسرار لغتش از آنها فوت شود ، بر آنها مهر مىورزيد آنگاه وقتى از آنها جفا كارى و تغيّر مىديد ، مجددا پوزش مىطلبيد كه :\r\n« لغات نامأنوس را براى شما تفسير نكردم ، بلكه براى غير شما كسى كه آن را نمىداند » .\r\nيا ميگفت :\r\n« تفسير براى غير شماست نه براى شما ، چگونه براى كسى كه عالم به اسرار لغت است مىتوان تفسير كرد » .\r\nبر اثر شهرتى كه ابن رومى در علم لغت و اسرار و نكات لطيف آن ، پيدا كرده بود كلمات نامأنوسى مىساختند و براى تفريح يا عاجز كردن ، از او مىپرسيدند .\r\nاز قصهء جرامض كه يكى از اين بازيگرى است ، مىتوان ديگر نمونه‌هاى آن را دانست . در مجلس « قاسم بن عبد اللَّه » كسى از ابن رومى پرسيد « جرامض » چيست او بلا درنگ پاسخ داد :\r\n« از معنى جرامض براى يافتن علم آن پرسيدى ، جرامض عبارت است از خزاكل آخر گاهى غوامض با غوامضى مثل خود تعبير و تفسير ميشوند .\r\nاز جرامض به سلجكل هم ميتوان تعبير كرد ، و اگر نميپذيرى بعنوان فرض و احتمال قبول كن » .\r\nاينها همه كلماتى از قبيل جرامض است كه نه معنى دارد و نه وجود خارجى .\r\nاگر كاوشهاى ما صحيح باشد ، و استادان او امثال ثعلب و قتيبه باشند ، و نيز استادى قطعى ابن حبيب كه از آنجا علم به لغات غريب و انساب و اخبار پيدا كرده\r\n","description":"","footnote":"","page_name":" 81 ","page_number":73},
  {"content":"\r\nاست ، بايد گفت اينان همه برگزيدهء برگزيدگان در اين مطالبند ، به ويژه وقتى شاگردى تا اين حدّ هوشمند ، تيز فهم ، با حافظهء قوى مانند ابن رومى ، به آنها كمك كند .\r\nقبلا اشاره كرديم كه او پنج بيت شعر را فقط با يك بار خواندن حفظ مىكرد فرض ميكنيم در روايت تا اندازهء مبالغه رفته است ، ولى مسلما او سريع الحفظ بوده و چنين سرعت حفظى او را در كار فراهم ساختن لغات ، و توضيح مفردات آن نيرو مىبخشيده است .\r\nابن رومى همهء زندگانىاش را در بغداد بسر برد . اگر كمى بغداد را ترك مىگفت سريعا به سوى آن باز مىگرديد ، و اشتياق فراوان خود را به بغداد با ناله‌هاى جانفرسا ، ابراز مىداشت . آن روز بغداد پايتخت بىرقيب دنيا بود ، و ابن رومى در آن در كارهاى خيرى دست داشت ، مالك دو خانه و ثروتها و هداياى موروثى بود : يكى از ثروتهاى موروثىاش قدحى منسوب به هرون الرشيد بود كه وقتى آن را به « على بن منجم يحيى » اهداء مىكرد در وصفش چنين گفت :\r\n« قدحى از يادگارهاى رشيد را يكى از پسران موافق نه ناموافقش برگزيد . اين قدح در شيرينى از دهان دوست شيرين تر است هر چند يك كلمه سخن نمىگويد .\r\nاز جواهر با صفاى طبيعى ريخته شده نه با مادهء شيميائى آن را صفا داده باشند .\r\nديده در آن چنان فرود مىرود كه از صفاى قدح ، پندارى به اشتباه افتاده است .\r\nهمچون عشق محبوب نا آلوده به غبار كدورت داراى نورى بسيار رقيقتر و با صفاتر است » .\r\nآنگاه عقاد سخنش را به بحث درباره مزاج ، اخلاق و زندگى و ما يملك ابن رومى كشانده و از مزاحها و شوخىها و هجاها و شكست او وفال بدزدن از صفحه 102 تا صفحه 203 مفصل شرح و بسط داده است . آنگاه به شرح عقيده اش ( كه در آن جاى نقد و تأمل بسيار است ) به اين شرح مىپردازد .\r\n","description":"","footnote":"","page_name":" 82 ","page_number":74},
  {"content":"\r\n\r\nعقيدهء او\r\nدر گذشته گفته‌ايم وضع دينى قرن سوم هجرى چگونه بود . در اين عصر مذاهب و نحله‌ها ، زياد شد ، و كمتر كسى بود كه نتواند در عقائد موجود نظر و رأيى ، براى خود برگزيند و اسلامش را به وسيله آن تفسير و توجيه كند ، تا بوسيله آن خود را از گزند گروه محققان و خوانندگان علوم جديد ، نجات بخشد .\r\nابن رومى يكى از اين خوانندگان علوم جديد است . انتظار نمىرود مباحثى را كه بررسى مىكرده ، و در مجالس آنها حاضر مىگرديده ، و سخنانى كه از اهل آنها مىشنيده ، اثرى محسوس در او نگذاشته باشد . از اين رو او مسلمانى بود ، در اسلامش مستقيم ، ولى شيعى معتزلى و قدرى بود ، كه عقيده به دو طبيعت ( ميل به پستى از يك سو و گرايش به طهارت و پاكى از سوى ديگر ) داشت و اين سالمترين مذاهب و نحله‌هاى معروف آن روز از نظر عقيدهء دينى است .\r\n« معرّى » در « رسالة الغفران » گفته است : بغداديان مدعىاند كه او اظهار تشيّع مىكرده و بر اين امر استدلال به قصيدهء جيميه اش مىكنند ، آنگاه در تعقيب آن گفته : من معتقدم او مذهبى جز مذهب شعراى ديگر نداشته است .\r\nما نمىدانيم از چه رو « معرّى » در تشيّع او ترديد كرده مىگويد « او مذهبى جز مذهب شعراى ديگر نداشته است » شعرا هم وقتى مذهب تشيّع را مىپذيرند مانند ساير مردم واقعا شيعه مىشوند بلكه گاهى راه افراط را پيش گرفته بيش از ديگر شيعيان اظهار تشيّع مىنمايند ، ما معتقديم معرّى بر همهء اشعار او آگاهى نداشته ، از اين رو حقيقت مذهبش بر او پوشيده مانده است ، و اگر چنين نبوده ، نبايد اين حقيقت بر او پنهان ماند .\r\nگذشته از اين ، قصيدهء جيميّه به تنهائى در اظهار تشيّع او بىشك كافى است زيرا شاعر هيچگونه انگيزهء طمع يا سازش با دستگاهى نداشته و به عكس با سرودن\r\n","description":"","footnote":"","page_name":" 83 ","page_number":75},
  {"content":"\r\nآن ، خود را ، آماج خطر شديدى از ناحيهء طاهريان و عباسيان قرار داده است .\r\nدر اين قصيدهء خود ، او « يحيى بن عمر بن الحسين بن زيد بن على ( بن الحسين ) ( ع ) را كه مقابل دستگاه خلافت ، و رو در روى طاهريان ، حكام خراسان قيام كرد ، رثا گفته است .\r\nو در آن قصيده در حالى كه از ( حكام سوء ) طاهريان ياد مىكند ، خطاب به بنى عباس گويد :\r\n« اى بنى عباس از دشمنىهاى خود دست بداريد و معايب خود را سخت سر بسته نگهداريد » .\r\n« حكَّام سوءتان را با گمراهيهايشان رها كنيد ، كه شايستهء آنها ، غرق شدن در امواج فسادشان است » .\r\n« در انتظار روزى كه باز گرداننده اى ، حق را به اهلش برساند باشيد ، آنگاه چنان كه افرادى محزون بودند ، شما محزون خواهيد شد » .\r\n« هنگامى فرا رسد كه از خطاهاى خود . پوزش نتوانيد آورد و حجت خدا بر شما تمام شده راه فرارى نداريد » .\r\n« بذر دشمنى اكنون فيما بين نيفشانيد كه اين بذرها به ثمر خواهد رسيد » .\r\n« به زيان شما است كه اگر فكر كنيد وضع ( موجود ) برايتان دوام خواهد يافت با اينكه روزگار يك رنگ باقى نمىماند » .\r\n« شايد در سويداى نهان نهضتى بر پا گردد و آنان را بر شما برترى دهد كه هميشه بامداد روشن در دل شب تاريك است » .\r\nآيا شيعه به « بنى عباس » چه بگويد سختتر و صريحتر از اين كه بترسيد از آيندهء خود و منتظر دولت علويان باشيد ؟ او با اين سخن بنىعباس را از زوال ملكشان ترسانده و براى آل على آرزوى روزى را كرده كه دشمنانشان را بكوبند و حقشان را بازستانند ، خونخواهى كنند ، و ظلمهاى وارده را پاسخ گويند . او از علويان\r\n","description":"","footnote":"","page_name":" 84 ","page_number":76},
  {"content":"\r\nمانند هر فرد شيعى بطور واضحى هوا خواهى كرده است .\r\nاز اين واضحتر ، اشعار نونيهء اوست كه در آن آرزوى هلاك دشمنانشان را دارد و خود را توبيخ مىكند كه چرا در يارى آنها از جانفشانى كوتاهى كرده است :\r\n« اگر روزگار دشمنانتان را حكم و قدرت بخشيده ، رقيبى هم در كمين آنها نشسته است » .\r\n« اينان در ميان اعتراض مردم و خود خواهىهاى خويش ، رشتهء حق را گسيخته دست به تجاوز زدند » .\r\n« شكيبا باشيد كه خداوند آنان را به خاطر شما هلاك خواهد كرد چنان كه ملوك يمن را به هلاكت رسانيد » .\r\n« زمان يارى نزديك شده است كندى نورزيد يقينا يارى نزديك است » .\r\n« اين از تقصيرهاى من است ، كارى كرده‌ام مانند كار به دنيا وابستگان كه خونم حفظ شده » .\r\n« اين چيست كه خونم نه دريارى شما مىريزد ، و نه به آبرو و شخصيتم لطمه اى وارد مىشود » .\r\n« ولى من جانم را نثار خواهم كرد ، هرچند خداوند خون مرا با خونهاى ديگران تا كنون حفظ كرده است » .\r\n« كاش من به جاى شما آماج حوادث مىشدم يا مىتوانستم زره يا پوشش ضخيمى براى شما باشم » .\r\n« با پيشانىام تير مخالف را به خود گيرم و با گلوگاه و سينه‌ام ، نيزهء دشمنان را به خود ميخرم » .\r\n« كسى كه بخواهد در راه شما رضاى حق را بخرد ، هيچگاه از ترس جانش ، احساس غبن نمىكند » .\r\nكسى كه اين گونه سخن گويد و چنين دركى داشته باشد ، هيچ جاى شبهه در تشيّعش نخواهد بود او خود را براى محبت آل على بدون هيچگونه غرض مادّى در\r\n","description":"","footnote":"","page_name":" 85 ","page_number":77},
  {"content":"\r\nمعرض مرگ قرار مىدهد ، به خاطر آنها بخشم مىآيد ، اعلام مهر و عاطفتى نسبت به آنها مىكند كه نه نفعى از آن عايد خود و نه عايد آنها مىگردد .\r\nابن رومى از « يحيى بن عمر » جز به لقب شهيد چنان كه در قصيده ى جيميه ملاحظه مىشود ، ياد نميكرد . در واقعهء مستقل ديگرى از او با اين دو بيت ياد كرده است :\r\n« نيزهء دشمن پارچهء خونين بر او پوشانيد و او نزد خداوند با رنگ قرمز وارد شد » .\r\n« پاداش روبوسى او بادار ، عينا رو بوسى او با زيبارويان آزرم ديده گرديد » .\r\nتنها پاره اى از اين اشعار كافى بود كه او را شيعهء آل ابيطالب ، معرفى كند و دليل بر اين باشد كه او تشيع را به عنوان مذهبى در امر خلافت اسلامى پذيرفته است ، مانند مذاهب شعرا يا غير شعرا . بويژه تشيّع معتدلى كه اهل آن عقيده دارند جائز است امامت شخص فروتر با وجود شخص برتر ، و لعن صحابه اى را كه در امر خلافت معارض على شدند ، زشت ميدانند ، اين شيعيان بيشتر زيدى هستند كه در لشگر « يحيى بن عمر » براى مقابله با بنى عباس قيام كردند . اينان در يارى آل على چيزى بيشتر از ابن رومى نمىگويند ، و آرزوئى زيادتر از آرزوى او ندارند .\r\nبه نظر مىرسد ابن رومى تشيّع را از پدر و مادرش به ارث برده باشد ، زيرا مادرش ايرانى الاصل بود ، و تشيّع به مذهب ملتش ، ايرانيان در يارى آل على ، نزديكتر بود و هم به اين دليل كه پدرش او را على ناميد و على از اسماء محبوب شيعيان است كه ياران سرسخت خلفا از آن اجتناب مىكنند . ايرادى بر پدر شاعر نيست كه با وجودى كه شيعه بود در خدمت يكى از خاندانهاى بنى عباس بسر مىبرد ، زيرا پيشوايانش مردمى بودند كه خود را از خلافت و ولايت عهدى كه علت دشمنى شديد بين عباسيان و علويان مىگرديد . دور نگهميداشتند ، گاهى اتفاق مىافتاد پاره اى از خلفا و ولى عهدانشان نسبت به على و اولاد على اظهار احترام و تكريم نمايند ، چنان كه\r\n","description":"","footnote":"","page_name":" 86 ","page_number":78},
  {"content":"\r\nاين امر در مورد « معتضد » خليفه اى كه ابن رومى زياد مدح او را گفته ، مشهور است .\r\nو چنان كه از « منتصر » ولى عهدى كه مىگويند پدرش « متوكل » را به جرم يك بر خورد شوخى كه بين آن دو اتفاق افتاد ، در دفاع از حرمت على و آل على ، كشت ، اين امر ، نيز به شهرت پيوسته است ، ( سپس بعد از تأييد تشيّع بنى طاهر در صفحه 207 - 209 گويد : )\r\nبهترين عقيده اى كه شايسته است انسان در راه آن بكوشد ، عقيده اى است كه انسان را هنگام ترس ، دليرى بخشد و چون از دگرگونيهاى حوادث ، به خشم آمد راه تسلَّى خاطر و پوزش را در برابرش بگشايد آرزوى رسيدن به آينده اى بهتر از وضع حاضر ، را پيش پايش نهد . و از اين نزديكتر ، تيرگيهاى نادانى را بزدايد و حق هر كس را بپردازد همهء اينها را از ابن رومى به حد كامل در تشيّع علوى طرفدار امام منتظر غايب بدست مىآورد ، در مقابل عباسيان كه طرفدار وضع حاضرند و مردم همه دشمن آنهايند ، و آرزوى زوال ملكشان را دارند . از اين رو تشيع ابن رومى در دلش بود ، در اميدهايش بود ، و او بر مذهب ديگر شاعران و بر مذهب ديگر مردان ، از طرفداران تشيّع بود .\r\nاما در مورد اعتزال ، ابن رومى نه آن را پنهان مىكند و نه در آن باره به بحث و جدل مىپردازد . بلكه به آن افتخار نموده نسبت به آن حرص مىورزد .\r\nاز آن جمله دربارهء « ابن حريث » گفته است :\r\n« او يك معتزلى است در نهان كه روى آن را مىپوشاند در حالى كه سرانجام پنهانىها خود را آشكار مىگردانند » .\r\n« آيا من عقيدهء اعتزال را رها كنم ؟ ابدا ، من دردادن آن بخيلام » .\r\n« به نظر من اگر عقيدهء » ابن حريث « به چيزى غير از اعتزال باشد ، من به دين او نخواهم بود » .\r\nمذهب ابن رومى در اعتزال ، تابع قدريه است قدريه يعنى كسانى كه قائل به اختيارند و خداوند را از كيفر جبر بر عملى كه انجام شده ، تنزيه ميكنند . اين\r\n","description":"","footnote":"","page_name":" 87 ","page_number":79},
  {"content":"\r\nمطلب از سخن او در خطاب به « عباس بن قاشى » كه او را به پيوند مذهبى سوگند ميدهد معلوم مىشود :\r\n« اگر بين ما ، قرابت فاميلى هم نباشد بستگى دينى به حدى است كه پدر را از فرزند جدا مىسازد »\r\n« ما در عقيدهء به عدل و توحيد با هم مشتركيم ولى نه با كسانى كه شبيه اين دو را گويند يا منكر هر دو گردند » .\r\n« ميان دو كس كه بدعتى گمراه كننده نهاده‌اند ، رفاقت حاكم است تا چه رسد به كسانى كه سنت هدايت نهند » .\r\n« با خوى شكوفان خود كه بر تو ملازم و پاينده است ، مضبوط و دائمى باش »\r\n« چيست عذر يك نفر معتزلى متمكن ، كه دست خود را از مساعدت معتزلى درويش باز ميكشد » .\r\n« آيا مىپندارد تقدير حتمى او ، به تأخير مىافتد ، اگر چنين پندارى داشته باشد پيمان اعتزالش را گسيخته است » .\r\n« يا عطاى او شايستگى رفيقش را ندارد ؟ چگونه و حال آنكه او از راه بدر نرفته و منحرف نشده است » .\r\n« يا چيزى كه بتواند او را راضى كند در اختيارش نيست در صورتى كه برادر از برادر به آنچه ميسوراست بسنده مىشود » .\r\n« اعلام مىكنم ، به عقيدهء من هيچ عذرى براى شخصى مثل شما نيست ، از اينكه رأى محكم را به كار نبندد » .\r\nبدين ترتيب از كلامش واضح مىشود او معتزلى و از اهل عدل و توحيد است و اين همان اسمى است كه قدريه را بدان مىنامند ، زيرا آنان عدل را به خدا نسبت ميدهند و بنده را نسبت بگناهى كه خدا مقدر كرده و بدان مبتلا شده ، قائل به كيفر نيستند .\r\nو به اين علت كه آنان خداوند را به يگانگى مىشناسند ، معتقدند قرآن مخلوق اوست ، و قديم نيست تا مانند او داراى صفت قدمت باشد . اينان براى خود نام عدل و\r\n","description":"","footnote":"","page_name":" 88 ","page_number":80},
  {"content":"\r\nتوحيد را انتخاب كرده‌اند تا به كسانى كه مىخواهند آنان را قدريه خوانده و حديث « القدرية مجوس هذه الامة » را بر آنها تطبيق كنند ، پاسخ ردّ داده باشند . مىگويند ما قدريه نيستيم . اين اسم شايستهء كسانى است كه عقيده به قدر داشته باشند . ما اهل عدل و توحيديم و خدا را منزه از ظلم و شرك ميدانيم .\r\nهمچنين از سخنش واضح است كه او عقيده به آزادى انسان در انجام كارهاى خير و شر ، دارد و بر رفيقش اينطور استدلال كرده ، به او مىگويد : چرا به من پاداش نمىرسانى ؟ اگر بگوئى مقدّر نيست پس كو آزادى انسان در اعمالش ، و اگر بگوئى نمىخواهى ، پس در دوستى ستم كرده اى و آئين جوانمردى را شكسته اى .\r\nاو غير از اينها ، اشعارى صريح در عقيدهء به اختيار دارد كه نشان مىدهد انسان اعمالش را خود ، پديد مىآورد . مانند اين شعر :\r\n« اگر دگرگونيهاى آزادى و اختيار در كار نبود اميال و هوسها ، مرا مانند رشتهء قطار اشتران ، به خود مىكشانيد » .\r\nو اين شعر ديگر او ، كه گويد :\r\n« كجا چنين باشى ، و حال آنكه اختيار در كف تو است و در شكستن و بستن ، تو خود دست اندر كارى . »\r\nو در اين شعرش كه گويد :\r\n« نيكى مصنوعى است كه بسازنده اش مربوط است ، از اين رو هر گاه دست در كار خيرى زدى آن خير تو را دنبال خواهد كرد » .\r\n« بدى نيز اثر عمل كنندهء آن است وقتى دست به كار شرى زدى همان شر ، هلاكت خواهد كرد » .\r\nولى در تقسيم ارزاق عقيده بتقدير دارد و ميگويد :\r\n« روزى بدون طلب به پاى خود مىآيد و فرق نمىكند چه از آن فرار كنى يا آن را سوى خود فرا خوانى » .\r\nو نيز گويد :\r\n","description":"","footnote":"","page_name":" 89 ","page_number":81},
  {"content":"\r\n« آيا نمىبينى راهها ، در ميان كوهها چقدر وسيع است ، و خدا زنده و روزى تضمين شده است ؟ »\r\n( امينى گويد ) اين مطلب در مورد رزقى است كه شخص را مىجويد و دنبال مىكند اما در مورد رزقى كه بايد طلب كرد چنين نيست چنان كه به همين مضمون ( 1 ) حديث آمده است ، در مورد رزقى كه نبايد طلب كرد ، قدريه دچار تناقض نخواهند شد زيرا آنان تنها در امورى كه انسان مورد ثواب و عقاب قرار مىگيرد ، قائل به اختيارند نه در مورد رزق و بهره‌هاى دنيوى .\r\nاما دربارهء عقيدهء به دو طبيعت ( كه قبلا اشاره شد ) واضحترين سخنش در اين اشعار است .\r\n« ما و شما هر دو داراى طبيعت خاكى هستيم كه هميشه ما را به جاهاى بدى پرت مىكند » .\r\n« قبل از ما آدم و همسرش را از بهترين خانه ، بهشت برين ( فردوس ) سقوط داد » .\r\n« پس بجاى باغها و رودهاى روان ، دنياى دنى را كه مانند نامش پست است ، به عوض گرفتند » .\r\n« سوگند به خدا ، بد طبيعتى است كه پدر ما را از مقام قرب جوار حق ، محروم ساخت » .\r\n« فرزندان ضعيفش را بعد از خود ، تسليم اسارت كرد تا آنان بدون اسير كننده اى ، خود اسير نفس گردند » .\r\n« ولى هواى نفس در آزادگان ، اسير و محدود ، و مقهور قدرت آزاد مردى است » .\r\n« هر چند پيكرها بخاطر آن طبيعت به هواى نفس كشيده شوند ولى نفس مانند آتش به بلندى مىگرايد » .\r\n\r\n","description":"","footnote":"\r\n( 1 ) الرزق رزقان : رزق يطلبك و رزق تطلبه . ( مترجم )\r\n","page_name":" 90 ","page_number":82},
  {"content":"\r\n« اگر درگيرى پيكرها با نفوسشان نبود ، آنان با يك پرش شديد آن از همهء اقطار مىگذشتند » .\r\n« و اگر پرش آنان كوتاه تر هم بود ، باز ماه كيهان و ستارگان گردنده را ، در دست مىگرفتند » .\r\nامينى گويد : در اينجا نويسنده ، نسبتهاى بىاساسى به ابن رومى داده ، كه در ميزان حقيقت فاقد ارزش است . علت اين نسبتها فاصله گرفتن او از علم اخلاق و عدم درك معنى اشعار ابن رومى است كه پنداشته افكار او با توحيد اسلامى منافات دارد ليكن كسى كه با سبكهاى سخن آشنا باشد و غرائز مختلف انسان را بشناسد در معنى شعر او شك نخواهد كرد و اين خود نشانهء آن است كه ابن رومى آشنائى كامل به اخلاق داشته كه جاى تفصيل اين جمله ، كتب اخلاق و تربيت است و چون اين بحث از موضوع كتاب خارج است ما از آن صرف نظر مىكنيم .\r\nگويد : ابن رومى ديندارى در سرشتش بود زيرا ترس آميخته به خضوع و تكيه بر ياور غيبى جزء سرشت او شده بود و اين هر دو ، دو رهگذر مخفى براى نفوذ ايمان و اعتراف به عنايت بزرگ در جهان هستى است از اين رو او از ترس شك ، به خدا ايمان دارد ، متوجه تسليم است تسليمى ساده ، به سادگى كسى كه از اضطراب و قلق مىگريزد و آرامش را بر هر چيز ، ترجيح مىدهد .\r\nكار سادگى او به آنجا كشيد كه بر فلاسفه اى كه نسبت به محفوظ ماندن پيكر پرهيزگاران پس از مرگ ، ترديد كرده و آن را اثر دارو يا حنوط مىدانستند به شدت انكار نموده و به « ابن ابى ناظرة » كه براى آزمايش ، بدنى را چشيده بود عوامل بقاء آن را بداند ، گفت :\r\n« شما كه مردگان را مىچشى ، تا معلوم شود عامل محفوظ ماندن آنها بعد از گذشت زمان دارو است » .\r\n« اگر خالق جهان را تهمت به ناتوانى نمىزدى ، آزمايشت از روى رعايت راستى امانت بود » .\r\n","description":"","footnote":"","page_name":" 91 ","page_number":83},
  {"content":"\r\n« آيا مىپندارى خداوند قادر نيست مردگان را مانند زندگان محفوظ نگهدارد ؟ »\r\n« و آيات لطيف خدا را كه مىبينى از تدابير حكمايش مىپندارى ؟ »\r\nاو از دنيا رفت و لحظات آخر عمرش مىگفت :\r\nلقاى پروردگار را هول و هراسى است كه هيچ ترسى بدان پايه نمىرسد .\r\nطيره يا فال بد ، نزد او تنها بخشى از همين ترس دينى غريزى بود از اين رو او فلسفه بافى مىكرد و آراء و نظراتش را در دين وارد مىساخت ولى در حد احساس نه انديشه و لذا بايد گفت او يك هنرمند است نه يك فيلسوف .\r\nامينى گويد : فال بد زدن ( طيرة ) بخشى از دين نيست . و كسى كه تسليم دين باشد گوشش از سخن پيغمبر ( ص ) پر است كه فرمود لا طيرة و لا حام : « نه فال بد و نه پرندهء شوم . و به آن تكيه نخواهد كرد بلكه ترتيب اثر دادن به فال بد خاصيت ضعف در نفوسى است كه به نور ايمان و يقين و توكل بر خدا در همه حال نيرومند نشده باشد لذا در جاهليت فال بد زدن فراوان بود و اسلام آن را از ميان برداشت .\r\nگويد : اينكه او عقيده به اختيار دارد از جرئت و دليريش نيست و نمىخواهد نظرى بر خلاف اصطلاح عمومى ابراز كرده باشد ، او گناه را به گردن انسان مىاندازد و تقدير خدا را در مورد ثواب و عقايد بنده دور از ظلم مىبيند ، و دربارهء خداوند به نيكوترين تصورّى كه يك فلسفه ساز خدايش را تصوير مىكند ، مىنگرد و گويا اين عقيده را ، ترس از عالم غيب به او داده است نه جرئت و دليرى نسبت به آن .\r\nو از ترس اشكالاتى كه او را فرا گرفته بود ، به رأى معتزله كشيده شد و آرامشى نداشت تا به پناهگاهى برسد و به آسودگى امن و امان ، دست يابد . از اين رو به دوستان پناه مىبرد و با آنان به درد دل مىپرداخت و از آنان مىخواست تا اندوهش را بگشايند چنان كه گويد :\r\n« همبستگى ما را در دوستى ، مهر ما نسبت به نيكان بنىهاشم مستحكم مىدارد » .\r\n","description":"","footnote":"","page_name":" 92 ","page_number":84},
  {"content":"\r\n« و اخلاص ما در توحيد خداى يگانه و دفاع ما از دينش در مقاومتها »\r\n« با چنان معرفتى كه هيچ شك نتواند آن را بكوبد و هيچ سلاحى در مقابلش كارگر نيفتد » .\r\n« و با به كار بردن انديشه در هر شبهه اى كه بدان استدلال شود تا زيركان زبان دادن عاجز گردند » .\r\n« ما و شما هر دو در زير سايه رضاى پروردگار ، و اخلاص نسبت به حجت او با سينه اى آكنده از اندوه ، بسر مىبريم » .\r\nچيزى كه هست ايمان يك امر است و اداى فرائض دينى امرى ديگر ، نهايت درجهء ايمان نزد او اين است كه به وسيله تقرب به اهل بيت ، و تنزيه خداوند و اطمينان به عدل و رحمتش به او تأمين دهد ، آنگاه راهش را باز گذارد تا هر چه ميخواهد به بازيگرى و مزاح بگذراند ولى مثلا روزه دارى ، كه او را از مشتهيات و نيازهاى غريزى باز دارد خوش آيندش نيست .\r\n\r\nفلا اهلا بمانع كلّ خير\r\nو اهلا بالطَّعام و بالشّراب\r\n\r\n« من به جلوگير از هر خيرى ، خوش آمد نميگويم ولى از خوراك و نوشيدنى استقبال مىكنم » .\r\nبلكه مانعى نمىبيند شبى را كه در خوشى گذرانده به شب معراج تشبيه كند و بگويد :\r\n« خوشبختى ما را در آن شب به مقام بلند پيروزى رسانيد از اين رو مانند شب معراج گرديد » .\r\nبه همين دليل او در تقواى اخلاقىاش از احساسات آنى ، اطاعت مىكند چنان كه در هر حالت بازيگرى و مزاح را از دست نمىدهد ، وقتى هم پاى تقوا و خشوع به ميان ميآيد ، احدى از عبّاد روزگار به پايش نمىرسد . در بررسى اين اشعار به نظر مىرسد او عابدى بوده كه عمرى را در صومعهء عبادت گذرانيده است !\r\n","description":"","footnote":"","page_name":" 93 ","page_number":85},
  {"content":"\r\n« آنان ( پرهيزگاران ) پهلو از خوابگاه تهى ساخته\r\nميان خوف و رجابه خداى خود پناهنده اند\r\nو لذت خواب را از چشمان خواب آلودهء خود زدوده -\r\nاختران را مىنگرند يكى بعد از ديگرى طلوع مىكنند\r\nاگر آنان را هنگام اشاره با انگشتان به بينى -\r\nو هنگامى كه به آيات مربوط به قيامت بر مىخورند ، چگونه آه ميكشند\r\nو هنگامى كه با كمال خشوع گونه‌ها بر خاك مىسايند .\r\nبا چشمانى گريان و اشگهاى سيل آسا .\r\nدعا مىكنند ، خداى ما ! صاحب اختيار ما ، اى كه همه كارت نيكو است !\r\nبه خاطر چهره‌هاى خاكسارمان ، از گناه ما در گذر .\r\nبه خاطر چشمهاى گريانمان ، از گناه ما بگذر\r\nتو بهترين پشت گرمى ما هستى ، وقتى كسى را نداريم\r\nپاسخ مىرسد ، پاسخى كه گوش آن را نمىشنود .\r\nدوستانم ، كارهايتان نزد من ضايع نميشود .\r\nجانهاى خود را كه به راه من دهيد ، به امانت نزد من محفوظ مىماند »\r\nابن رومى از اين نمونه اشعار خاشعانه بسيار دارد ما هيچگاه اين نمونه اشعار از شعرائى مانند « ابن فارض » و « محى الدين » ( كه معروف به عرفان و تصوفاند ) ، نشنيده‌ايم .\r\nامينى گويد : عقيدهء ابن رومى در باب اختيار ناشى از تيرگى شك و شبهه نيست چنان كه عقّاد پنداشته است ، بلكه اين عقيده را در نتيجهء برهان و دليل اتخاذ كرده است . او به حساب ترس از سرنوشت ، معتقد به تقدير نشده ، بلكه براهين قاطع او را بدان ملزم داشته است .\r\nچنان كه عقيدهء او در باب روزى كه تقدير محض است از روى برهان اتخاذ شده و منافاتى ندارد كه انسان در عين حال مكلف به كوشش باشد و دنبال اسباب ظاهرى ،\r\n","description":"","footnote":"","page_name":" 94 ","page_number":86},
  {"content":"\r\nبر طبق نواميس الهى كه حاكم بر نظام جهان است ، برود . اينها مسائل فلسفهء اسلامى است كه در جاى خود بايد بررسى شود .\r\nامّا اتكاء ابن رومى به عدل و رحمت و پاكيزه پنداشتن خدا از ظلم و قساوت ، اين از خصوصيات هر مسلمان مؤمن به خداوند است كه خدا را به صفات كمال و جلالش بشناسد .\r\nعلت تقرب به اهل بيت طاهرين ( ع ) تنها براى جلب مودت و دوستى آنها است كه به نص آيهء قرآن اجر رسالت قرار گرفته و مثل آنها ، مثل كشتى نوح گشته است كه هر كس در آن داخل شد ، نجات يافت ، و هر كس تخلف ورزيد غرق گرديد .\r\nاهل بيت پيغمبر صلَّى اللَّه عليه و آله قرين كتاباند و پيغمبر آنان را جانشين بعد از خود معرفى كرده ، فرموده است : اين هر دو امانتى هستند كه اگر به آنها چنگ زديد هيچگاه بعد از من گمراه نخواهيد شد . پس آنان چقدر شايستگى دارند كه نزديكى به آنها ما را براى جهان آخرت ، تأمين روانى بخشد .\r\nامّا نسبت شوخ طبعى و بى آزرمى به او ، بايد گفت اينها مضامين شعرى است و شعرا را نبايد بدان مؤاخذه كرد ، چه بسيار شعراى عفيف و پاكدامنى كه امثال اين مضامين را سروده‌اند .\r\n\r\nهجاى او :\r\nقرن سوم هجرى ، دو شاعر هجاء گو بيرون داد كه از ديگر شعراى قرون اسلامى در اين زمينه مشهورتر شدند : يكى ابن رومى و ديگرى دعبل خزاعى كه خلفا ، حكام و مردم ، همه را هجو گفته‌اند .\r\n« ابو العلاء معرى » اين دو شاعر را با هم ، در شعرش آورده و در هجو گوئى روزگار بر فرزندان خود ، به آن دو مثل زده است :\r\n\r\nلو انصف الدّهر هجا أهله\r\nكأنّه الرّومىّ أو دعبل\r\n\r\nحتى تاريخ نويس امروز هم نمىتواند اسم تازه اى به اين دو نام بيفزايد ، زيرا\r\n","description":"","footnote":"","page_name":" 95 ","page_number":87},
  {"content":"\r\nدر دوره‌هاى بعد از قرن سوم كسى كه شبيه آن دو در اين زمينه باشد و نفوذ و تأثير نشان دهد ، پيدا نشد .\r\nاين دو هجاگو ، هر كدام سبك خاصى در هجا دارند كه در مقارنهء با هم به خوبى آشكار ميگردد . دعبل چنان كه در غير اين كتاب گفته‌ايم . . . ( بحث دعبل او را چون به اينجا مربوط نيست ، متذكر نميشويم ) ، و اما ابن رومى در طبعش نفرتى از مردم ديده نمىشود ، او نمىخواهد براى جامعه در ادبيات عرب ، راهزن باشد . او هنرمندى است چيره دست ، كه قدرت نقاشى و دقت تخيل دارد . ابتكار نشان ميدهد ، و با معانى و شكل الفاظ ، بازى مىكند . وقتى بخواهد شخص يا چيزى را هجا گويد ، دوربين عكاسى دقيقش را به طرف او متوجه مىسازد و صورتى از آن در شعرش مىپردازد بطورى كه تصوير موجود ، خود را وسيلهء خودش هجو كرده باشد ، در آن تصوير نگاه دوربين را به نقيصه‌ها و نقطه‌هاى ضعف چهرهء عكس بردارى شده مىافكند . درست مانند وقتى كه شكلى را در آينه‌هاى مقعر و محدّب بخواهند ارائه دهند ، از اين رو هجاهاى او يك نوع نقاشى آماده اى براى هر شكلى است كه بخواهد و يك نوع بازى با مفاهيم مختلفى است ، نسبت به كسانى كه او را تحريك كرده باشند .\r\nابن رومى از شخص هجو شدهء خود ، عقل و هوش و علم را مىگيرد و تمام عيوب تمدن را كه در يك جمله گرايش به پستى در غرقاب شهوات است ، به او مىچسباند وقتى از هجاهاى او موجبات تمدن و بىبند و بارى حاكم بر تمدن آن روز را ، بيندازيم ، زننده ترين قسمتش را حذف كرده‌ايم و باقيمانده آن چيزى جز ، از قبيل شوخ طبعى و شكلك سازى نيست\r\nابن رومى در هجا هنر خاصى داشت كه بىترديد آن را برگزيده و زياد در آن كار كرده هر چند بدان نيازى نداشت ، و به حساب دشمنى با كسى هم نبود ، مقصود از آن هنر شكلك سازى و بازى با تصاوير مضحك و منظره‌هاى فكاهى و شبيه سازيهاى دقيق بود . گويا اين تمايل در سرشت ابن رومى چنان كه در طبع نقاش چيره دست است\r\n","description":"","footnote":"","page_name":" 96 ","page_number":88},
  {"content":"\r\nوجود داشته ، كه هر چه ديده عينا بقلم آورده و نقاشى خود را در كمال محكمى ، و ابتكار مىپرداخت .\r\nآنچه از هجاها ، در شعر ابن رومى ديده مىشود ، هر چند ضرورتى براى آن وجود نداشته و بين او و مردم روابط حسنه اى موجود بوده است ، به منظور ابراز هنر - مندى او صورت گرفته است . و اين هنر را بهتر است ، قدرت تخيل و تصور بناميم تا هجا و يكى از محسنات است نه سيئات ، مطلوب است نه مطرود و مذموم ؛ شما اگر به بينيد فرزندتان در چنين هنرى وارد است و رموز و خفاياى آن را مىداند هر چند شما در صدد تهذيب و ارشادش باشيد ، بدتان نمىآيد . با اينكه وقتى به بينيد به كسى فحش مىدهد و او را توهين مىكند و هجامى گويد نگران و عصبانى خواهيد شد . زيرا اگر او را از توجه به نقاشىهاى فكاهى و درك معانى و تصاوير آن و تجسم تصورات مشابه آن باز داريد ، در حقيقت شما او را از اخلاقى كه باعث رشد و نمو فكرى او مىشده است باز داشته‌ايد و احساس صادق او را از تصديق و فهم آنچه مىفهمد ، جلوگيرى شده‌ايد .\r\nولى اگر او را از هجاگوئى و انگيزه‌هاى آن باز داريد ، از خوى زائدى كه قابل نيست او را باز داشته‌ايد .\r\nاينست هنر ابن رومى كه نه عذرى دارد و نه مىخواهد تا عذرى برايش بتراشند در غير از اين نمونه هجاها كه ياد كرديم بايد گفت مواردى است كه او را بدانها كشانيده‌اند نه او خود بدانها دست زده باشد . و يا از خود دفاع كرده است نه اينكه حمله اى را آغاز كرده باشد و يا در پاره اى موارد عمدا او را بر انگيخته‌اند ، نه او خود برانگيخته شده باشد با اينكه وقتى در شعرش مىخوانيد :\r\n« دو نفر كه با هم فحاشى كنند هميشه كسى كه خودش و پدر و مادرش از ديگرى بدتر باشد ، پيروز ميگردد » .\r\nباور نمىكنيد ، گويندهء آن ابن رومى هجا آفرين زبان عرب و كسى كه هجا گويان را به نقاط ضعفشان هجا مىگويد ، باشد . ولى حقيقت همين است ، او برخى اوقات متوجه راه تكاملش مىگرديد ، از هجا گوئى متنفر و مستعفى مىشد ، دوست مىداشت\r\n","description":"","footnote":"","page_name":" 97 ","page_number":89},
  {"content":"\r\nاز هجاى ديگران هر چند بدگو و هجا كننده اش باشند ، خود را نجات بخشد و سوگند ياد مىكرد تا ديگر توبه را نشكند و كسى را هجو نكند چنان كه گويد :\r\n« سوگند ياد كرده‌ام در دوران روزگار ، جز كسى كه مرا هجو كند ؛ احدى را هجا نگويم » .\r\n« بلكه به كلى هجا گوئى را هر چند مرا هجا كنند ؛ به يك سو بيندازم » .\r\n« تا همهء مردم خط امان خود را از من بگيرند » .\r\n« مرا بردبارى عزيزتر آيد تا خشم ؛ به شرط اينكه خشمم ؛ مرا رها كند »\r\n« اگر عنان حلم در كفم باشد ، حلم از إعمال جهالت ( خشم و هجاگوئى ) برتر است » .\r\nاين شيوهء انديشه ، با ابن رومى متناسبتر است زيرا او از باطن سليم النفس و آسانگير آفريده شده ، و شرارت آميخته با درشتخوئى و دشمنى در باطن او نيست :\r\nبلكه اگر او شرارت داشت ، به اين همه هجاگوئى نيازش نمىافتاد و يا اگر شرارتش افزون بود ، هجا گوئىاش را كمتر مىنمود زيرا در مقابل دشمنىها اگر از راه شرارت براى خود تأمينى ساخته بود ، ( با هجايش ) مقابله به مثل نمىكرد . چنان كه گفتيم هجاى او اسلحه دفاعى بود نه به عنوان هجوم و حمله و هجايش نشانهء كينه توزى و دشمنى و انواع شرور باطنى نبود . چنان كه نمىتوان آن را نمودار ناراحتى درونى تنفر طبع ، احساس ظلم غير قابل تحمّل و غير قابل پرهيز دانست . بسيارى از مردم شرور كه مرتكب قتل و تعدى و فساد مىشوند ، زندگى را بدون اينكه كلمه اى در بدگوئى كسى از آنها شنيده شود ، بسر مىبرند و بسيارى از مردم ، بدگوئى و كينه توزى نشان مىدهند زيرا خوى مذمّت و كينه توزى گرفته‌اند .\r\nولى كسى كه رثاهاى ابن رومى را دربارهء فرزندان ، مادر ، برادر ، همسر و خاله و پاره اى از دوستانش بخواند ، به خوبى درك مىكند اين رثاها از طبع كسى تراوش كرده كه از سرشت او مهر و محبت فيضان دارد ، و توجه به رحم ، و انس به دوستان و برادران ، از باطنش ، مىجوشد . از اين رو مراثى او ، دليل روشنى\r\n","description":"","footnote":"","page_name":" 98 ","page_number":90},
  {"content":"\r\nبر ميزان عطوفت و مهربانى اوست كه مىتواند براى شناخت او راهنماى منصفى باشد نه مدحهاى او كه بر اثر ميل و طمع سروده شده يا هجاهايش كه از انگيزهء كينه توزى و بى صبرى و بر خوى مردم ريشه گرفته است . در اين رثاها سرشت مردى خود نمائى مىكند كه آز و نياز او را دگرگون نساخته است و به عكس نشان دهندهء فرزندى نيك ، برادرى با شفقت ، پدرى مهربان ، همسرى محبوب ، فاميلى رؤف ، و چون برادرى در حزن برادرش محزون است . چنين مردى نمىتواند انسانى شرور ، سختدل ، كينه توز و موذى باشد .\r\nو هرگاه ميان او و مردم زمانش اختلافى در قول پديد آيد ، عقل ما حكم مىكند قبل از اينكه سخن مردم را دربارهء او بپذيريم ، سخن او را دربارهء مردم زمانش بنگريم . زيرا آنان آزار او را مجاز ، و دروغ بستن بر او را كه رفتارش به نظرشان غريب ميآمد . آسان تلقى مىكردند . مردم عادت كرده‌اند هر گاه رفتار غريبى از كسى ديدند ، هر نوع تهمت و شگفتى را درباره اش بپذيرند در حالى كه او خود از اين تهمتها بيزار است و بديهاى مردم را يكى بعد از ديگرى از ترس بالا گرفتن شكايتش از مردم مىبخشد با اينكه مىداند مردم بىانصافند چنان كه گويد :\r\n« از برادرى به من سخنى رسيد كه من او را بخشيدم هر چند كمتر از آن هم آدم را گله مند مىكند » .\r\n« هنگام بر افروختن خشم ، محاسنى چند از او ، كه گناه هر خطا كارى را مىبخشد ، بخاطر آوردم » .\r\n« مناسب من همين است كه خوبىها را با ديدهء روشن بنگرم و از بديها بدون توبيخ چشم پوشى كنم » .\r\n« اى كسى كه از خشم ما گريزانى و خود را تبرئه مىكنى ، نجات بخشترين گريزگاه را براى خود برگزيده اى » .\r\n« پوزش شما با گشاده روئى بر گناهتان مقدم است و مهر شما با شايستگى و خوش آمد پذيرفته است » .\r\n","description":"","footnote":"","page_name":" 99 ","page_number":91},
  {"content":"\r\n« اگر چيزى از تو بگوشم برسد ، من در مقام دشمنى با گوشم آن را تكذيب مىكنم » .\r\n« من به مجرد تغيير زبانى ، تا دل دگرگون نشده باشد ، رفاقتم را نمىشكنم »\r\nبنابر اين با اينكه ابن رومى مردى شرور و بد نفس و زود رنج نبود ، پس چرا هجاهايش زياد است و به شدت متعرض آبروى هجو شدگانش ميگردد ؟ ، گمان مىكنم از آن رو بدين كار دست مىزند كه حيله باز نيست خوش باطن است . با مكر و حيله و كجروى و افزارهائى از اين قبيل ، كه وسيلهء زندگى آن عصر بود ، سرو كارى نداشت . او در هنر خود فرو رفته بود ، شعر و دانش و ادب را براى موفقيت خود و رسيدن به مقام وزارت و رياست ، به تنهائى كافى مىپنداشت زيرا او در دوره اى بود كه مقام وزارت را به نويسندگان و راويان حديث مىسپردند و براى رسيدن به اين مقامات ، هزاران هزار داوطلب بودند كه براى تقرب بدربار خلفا و حكام ، وسيله فراهم مىكردند .\r\nابن رومى شاعرى نويسنده ، و خطيبى پر روايت ، همراه با معلوماتى در زمينهء منطق ، هيئت ، لغت و هر علمى كه فرهنگ زمان اقتضا داشت يا چنان كه « مسعودى » گفته است كمترين افزارهايش شعر است . . . و شعر به تنهائى براى فراهم آوردن مال و رسيدن به آرزوها كافى است .\r\nبنابراين وقتى مردم او را شاعر ، نويسنده و روايت كننده اى كه بر فلسفه و نجوم نيز آگاهى دارد بشناسند ، چه خواهد شد ، جز اينكه پايگاه وزارت خواستار او شده ، به سوى او بشتابد و محبوب خود را خواستگارى كند ، چنان كه براى بسيارى از مردمى كه نه علم او را داشتند ، و نه بپايهء بلاغت او مىرسيدند ، وزارت فراهم شد ، آيا اين « ابن زيّات » نبود كه بر اثر يك كلمه كه براى معتصم تفسير كرد و به تفصيل آن پرداخت ، به مقام وزارت رسيد ؟ و آن كلمهء « الكلاء » بود كه عموم ادباهم بلد بودند .\r\nبلى ابن رومى كسى است كه آنقدر غرايب لغت مىداند كه احدى از شعرا و\r\n","description":"","footnote":"","page_name":" 100 ","page_number":92},
  {"content":"\r\nادباى عصرش نمىداند ، پس او خيلى زياده شايستگى وزارت را دارد اين دنيا چه قدر ستم پيشه است كه از دادن حق ابن رومى از منصب و ثروت به او بخل مىورزد !\r\nحال كه وزارت نشد ، آيا كمتر از نويسندگى يا كارمندى برخى از وزراء و نويسندگان بزرگ هم مىشود ؟ وقتى نه آن شد و نه اين ، آيا خسارتى براى انسان از اين بالاتر ميتوان تصور كرد ؟ و آيا روزگار از اين تقصير ، تقصيرى شومتر و فرومايه تر هم دارد ؟ .\r\nپيشگوئى پدرش و اميد به آيندهء فرزند كه گفته بود « تو براى شرافت خواهى بود » آيا اينها همه از بين مىرود ؟ و چيزى دستش را نمىگيرد ؟\r\nاين گونه پيشگوئىها است كه در قلب كودكان مانند شراره‌هاى آتش اثر مىگذارد و پيوسته طول دوران كودكى ، و آرزوهاى جوانى ، آن را زينت مىبخشد ، و دراعماق دل شخص ، اثر مىگذارد . آيا با اين حال وقتى جوانى فرا رسد آرزوهاى بر باد رفته ، همه بيهوده و ناپديد مىگردد ؟ ديگر ديده نمىشود يا خلافتش ديده مىشود و روزگار آنها را به بيمارى ، درويشى و كسادى بر مىگرداند . و چگونه مىتوان اين آرمانها را از دل سترد مگر وقتى كه قلبى كه در آن نقش بسته است ، سترده شود ؟ و چگونه مىتوان آنها را در خارج به عكس آنچه در دل گذشته در آورد ، مگر وقتى كه انديشه‌هاى قلبى همه واژگون گردد و پايه‌هاى اساسى آن درهم پيچد و اين كارى است كه بر دلها بسيار دشوار آيد و جز ، براى كسى كه دورادور آن را به بازى گيرد ، كار آسانى نيست .\r\nاين چنين بود كه ابن رومى هر دفعه ، و هر روز ، در شعرش از خود مىپرسيد :\r\n« چرا من شمشيرم را از غلاف بيرون كشيده ، دوباره غلاف مىكنم ؟ چرا آن را برهنه نكنم كه شمشيرها همه برهنه است » .\r\n« چرا يك بار در طبيعت روى آن تجربه نكنم و نگويم اى مردم ، بدانيد من شمشيرم آبدار است » .\r\nاو نمىدانست چگونه سؤالش را پاسخ گويد زيرا نمىدانست تمام فضائل و\r\n","description":"","footnote":"","page_name":" 101 ","page_number":93},
  {"content":"\r\nكمالاتش بدون نيرنگ و آشنائى با روش معاشرت با مردم ، پشيزى ارزش ندارد ، نيرنگ به تنهائى او را از همهء اين فضائل بىنياز مىساخت ، ديگر لازم نيست كسى كه نيرنگ به كار مىبندد شعر بسرايد ، يا به كتابهاى فلسفهء حديث و نجوم ، نظرى بيندازد .\r\nدر اين صورت خوبست وزارت ، امارت ، و كارمندى را پس از حرمانى دردناك رها كند ، هر چند براى ما آسان است با يك جمله از آن بگذريم ولى براى كسى كه در رنج رسيدن به آن است و مايل است تا براى يك لحظهء زندگى هم كه شده خود را از اين رنج برهاند ، كار آسانى نيست ، با اين حال خوبست ما آنها را رها كنيم ، و به پاداشى كه وزراء ، امراء و كارمندان عاليرتبه به شعرا و مداحان مىدهند قناعت كنيم حال آيا بعقيدهء شما آنها پاداش ميدهند ؟\r\nپاسخ منفى است ، زيرا براى روان ساختن جوائز و پاداشها مانند هر هدف ديگر از اهداف زندگى ، مخصوصا در آن زمان كه فتنه جوئى و سخن چينى ، شايع گرديده بود ، مكر و حيله لازم است .\r\nهيچ سالى نمىگذشت كه يك مكر و دسيسهء نهانى ، منتهى به پايان دادن زندگى خليفه اى يا امير ، يا وزيرى نشود ، اين حيله‌ها بوسيله سازشكارى در بانان ، و يا هوا پرستى نفوس حاشيه نشينان و نديمان ، و بازيگرى و كرشمه‌هاى مرموز آنان و يا خنداندن اين و آن ، صورت مىگرفت و اينها همه در اين باره براى شاعر مفيدتر بود از اشعار بليغ و علم فراوانش .\r\nسخن را در اين موضوع تا صفحه 235 گسترش داده سپس گفته است :\r\n\r\nاو و شعراى معاصرش\r\nابن رومى در محيط خود با شعراى بسيارى معاصر بود كه از همه آنها مشهورتر « حسين بن ضحاك » ، « دعبل خزاعى » ، بحترى ، « على بن جهم » ، « ابن معتزّ » و « ابو عثمان ناجم » مىباشند .\r\n","description":"","footnote":"","page_name":" 102 ","page_number":94},
  {"content":"\r\nاز اين عده و غير از اينها از معاصران او ، چه كسانى كه او را شناختند و چه كسانى كه او را نشناختند ، هيچكدام اثر سازنده اى جز دو كس ، روى او نداشتند كه به گمان ما آن دو كس : « حسين بن ضحاك » و « دعبل خزاعى » مىباشند .\r\nامينى گويد : بين ابن رومى با شاعر نو آور « ابن حاجب محمّد بن احمد » رابطهء دوستى و مودّت بر قرار بود و ميان آن دو لطائفى ردّ و بدل مىگرديد از جمله : ابن رومى از ابن حاجب در روز معيّن درخواست ملاقات كرد وقتى نزد او رفت او را در منزل نيافت ابن رومى اين شعر را گفت :\r\n« اى ابن حاجب دربانت ترا از دست من نجات داد ولى هيچ فراريى از دست من نجات نخواهد يافت . . . » تا آخر\r\nابن حاجب او را با چند بيت پاسخ گفت ( 1 ) .\r\nگويد : ابن رومى از حسين بن ضحاك خوشش ميآمد و شعر او را نقل مىكرد و خبرهايش را با ظرافت براى دوستانش شرح مىداد . ابن رومى نوجوانى بود كه به مجالس ادبى حاضر مىشد در آن وقت كه ابن رومى درس مىخواند ، حسين در اوج شهرتش بود و اشعارش را ادباى « كوفه » و « بغداد » و شهرهاى ديگر « عراق » ، انشاد مىكردند ( آنگاه پاره اى از اشعارى كه ابن رومى به نقل اغانى از ابن ضحاك آورده است ، نقل مىكند ) سپس گويد :\r\nوقتى حسين بن ضحاك بدرود زندگى گفت ابن رومى بيست و نه ساله بود و نه در تاريخ زندگى او ، نه در تاريخ زندگى حسين ، چيزى كه نشان دهد آن دو در بغداد ، آنجا كه بيشتر زندگى ابن رومى در آن سپرى شده ، يا در جاى ديگر ، از مسافرتهاى ابن ضحاك ، با هم ملاقات كرده باشند ، وجود ندارد .\r\nامّا دعبل ، ابن رومى در دو مورد با او به مقابله برخاسته است :\r\nيكى در مورد قصيدهء طائيه به اين مطلع :\r\n\r\n","description":"","footnote":"\r\n( 1 ) مراجعه كنيد معجم مرزبانى 453 .\r\n","page_name":" 103 ","page_number":95},
  {"content":"\r\nاسر المؤذّن خالد و ضيوفه ، أسر الكمىّ هفا خلال الماقط\r\nو ديگر در قصيده اى به اين مطلع :\r\nاتيت ابن عمرو فصادفته ، مريض الخلائق ملتائها\r\nگذشته از اينها ، دعبل نسبت به آل على اظهار تشيع مىكرد و در تشيعش غلو داشت ( 1 ) اينها روح جوانمرد ابن رومى را به دعبل جذب مىكرد ، و صحبت و دوستى او را نزدش محبوب مىساخت و شايد يكى ديگر از علل تمايل او به دعبل ، هجا دوستى او بوده است . وقتى دعبل از دنيا رفت ابن رومى بيست و پنج ساله بود .\r\nهيچگونه اطلاعى از آشنائى و يا ملاقات حضورى آن دو ، نداريم .\r\nاما « بحترى » و « ابو عثمان ناجم » محقق است كه ابن رومى آن هر دو را به خوبى مىشناخته و با آنها بسر برده است . ابن رومى بحترى را در خانهء ناجم شناخت و با ناجم دوست بود و اين دوستى تا روز مرگش ادامه داشت .\r\nامينى گويد : ابن رومى قصيده اى دربارهء بحترى و قدرت ادبى و شعريش سروده كه ابياتى از آن در « ثمار القلوب » ثعالبى صفحه 200 و 342 يافت مىشود .\r\nو امّا « على بن جهم » متوفى 249 ميان او و ابن رومى فاصله زيادى از اختلاف مسلك در دين و شعر ، هر دو وجود دارد ، ابن رومى شيعه و ابن جهم ناصبى است كه على و آل على را نكوهش مىكند ، چنان كه ابن رومى گويد « لا يلتقى الشيعى و الناصب » ( هيچگاه شيعه را با ناصبى ملاقاتى نخواهد بود ) . ابن جهم به معتزله خيلى سخت ايراد مىگرفت و مخصوصا اهل عدل و توحيد آنها را هجو مىكرد و براى آنها دسيسه و دغل به كار مىبرد و دربارهء پيشواى آنها « احمد بن ابى داود » مىگفت :\r\n« ابن بدعتها چيست كه از روى نادانى نامش را عدل و توحيد نهاده اى »\r\nو ابن رومى چنان كه گفتيم از همين گروه است : از اين رو مذهب و روش\r\n\r\n","description":"","footnote":"\r\n( 1 ) نسبت باطلى است كه پاكى تشيع دعبل ، نبايد به آن آلوده شود .\r\n","page_name":" 104 ","page_number":96},
  {"content":"\r\nدينى او را ابن جهم نمىپسندد و او هم از مجاورتش متنفّر است ، هر گاه غير از مذهب از لحاظ بذله گوئى و تمايلات ذوقى بهم نزديك شوند به نظر مىرسد ، اختلاف آنها ناچيز گردد و براى ابن رومى كه جوانى در تكاپوى يك رهبر است و گام در طريق كسب شهرت بر مىدارد بقيهء مطالب قابل اغماض باشد .\r\nولى وقتى شما شعر ابن جهم را در زمينهء مطايبات و يا افتخاراتش مىخوانيد به فكر شما مىرسد كه سخن يك سپاهى را خوانده‌ايد كه فقط ادّعا و غرور نشان مىدهد . و اين غرور و ادعا نشانهء آن است كه او از هر نوع عاطفه اى غير از عواطف آن عدّه از نظاميان كه پيوسته اوقات خود را به فسق و فجور و آهنگهاى موسيقى و مستى و عربده كشى مىگذراندند ، خالى است و ميان اين مزاج و روحيه ، با مزاج و روحيهء ابن رومى هيچگونه رابطهء رهبرى يا نزديكى در ميل و احساس مشاهده نميشود .\r\nاما ابن معتز ، در سال 247 به دنيا آمد و وقتى به سن جوانى رسيد و توانست شعر بگويد كه ابن رومى سالش از چهل گذشته بود ، و حدود پنجاه داشت و هنگامى كه ابن معتز به مرحله اى رسيد كه كلام او مشهور گرديد و در مجالس ادباء خوانده مىشد ، ابن رومى به شصت سالگى رسيده بود و كارش از آموزش يا اقتباس از ديگران گذشته بود . حتى اگر جريان امر به عكس اين بود ، و ابن معتز زودتر از ابن رومى متولد شده بود ، باز ابن رومى چيزى از او نمىگرفت ، مگر اينكه طبعش را فاسد كرده باشد زيرا ابن معتز ميان شعراى بغداد در زمان خود به سه خصلت ممتاز شناخته شده بود : بديع ( 1 ) ، توشيح ، و تشبيه به آثار و اشياء نفيس ولى ابن رومى سهم ناچيزى هم از اين مزايا نداشت و هيچگاه اهل بديع و تشبيهات مربوط به ظرافتها و آرايشهاى لفظى ، مربوط به مورد تشبيه ، نبود .\r\n\r\n","description":"","footnote":"\r\n( 1 ) دانشى كه به محسنات و ظرافتهاى سخن توجه دارد .\r\n","page_name":" 105 ","page_number":97},
  {"content":"\r\n\r\nتاريخ وفات او :\r\n« ابن خلكان » گويد : ابن رومى روز چهارشنبه بيست و هشتم جمادى الاولى سال 283 و يا 270 در گذشت و در مقبرهء « باب البستان » دفن شد . كسانى كه بعد از ابن خلكان آمدند در اين ترديد از او پيروى كردند ، در صورتى كه به چند دليل هيچ مجوّزى براى اين ترديد به نظر نمىرسد :\r\nاوّل سخن خود ابن رومى است كه گويد :\r\n« به نشاط آمدم ولى نه در سن نشاط جوانى آيا پير مردى به سن شصت سالگى ، چگونه عشق و نشاط مىورزد ؟ »\r\nبا توجه به تاريخ ولادتش كه مورد اتفاق مورخين است شصتمين سال عمرش با سال 281 برابر مىشود و او محققا در اين تاريخ هنوز زنده بوده است . و نبايد پنداشت لفظ ستين ( شصت ) در اينحال به عنوان تقريبى براى ضرورت شعر آمده است زيرا او صريحا در جاى ديگر 55 را آورده است :\r\n« كبرت و فى خمس و خمسين مكبر ، و شبت فألحاظ المها عنك نفّر » ( 1 )\r\nدليل دوّم : مسعودى گويد : « قطر الندى » دختر خمارويه به بغداد رسيد .\r\nو با ابن جصّاص در ذى حجّه سال 281 ازدواج كرد ، در اين باره ابن رومى گويد :\r\n« اى بزرگ مرد عرب كه به ميمنت و مباركى بزرگ بانوى عجم را برايش زينت كرده‌اند » .\r\nامينى گويد : طبرى ( در تاريخش 11 ر 345 ) و رود آنها را به بغداد روز يكشنبه دوم محرم سال 282 آورده است .\r\n\r\n","description":"","footnote":"\r\n( 1 ) « سالمند شدى و در 55 سالگى هم آدمى سالمند مىشود ، پير شدى و ديگر نگاه درشت چشمان از ديدار تو نفرت دارد . ذكر 55 سالگى منافاتى با اينكه ستين ( 60 ) تقريبى باشد ندارد .\r\n","page_name":" 106 ","page_number":98},
  {"content":"\r\nدليل سوّم : قطعه اى است كه شاعر در مراسم ازدواجى كه خليفه به سال 282 براى آن جشن گرفت سروده است .\r\nامينى گويد : از چيزهائى كه جاى تردى باقى نمىگذارد در اينكه وفات شاعر 270 نبوده است قصيدهء اوست كه « معتضد باللَّه ابو العباس احمد را در ايام خلافتش مدح گفته و او در ماه رجب سال 279 بعد از عمويش معتمد از مردم بيعت گرفت . در آن قصيده گويد :\r\n« بنى عباس ، گوارايتان باد كه پيشواى شما پيشواى هدايت ، مرد صاحب قدرت و سخاوت احمد شد » .\r\n« چنان كه حكومت شما به ابى العباس آغاز شد ، تجديد آن نيز به ابى العباس صورت گرفت » .\r\nعقّاد گويد : اما دو تاريخ ديگر يعنى سال 283 و 284 به نظر ما ترجيح با اولى است كه تاريخ روز و ماه را نيز ذكر كرده است بخلاف تاريخ دوم ، بنابراين وفات او بايد در سال 283 باشد نه سال 284 .\r\nامينى گويد : ذكر روز و ماه را به تنهائى ما دليل ترجيح نمىدانيم مگر به ضميمه تقارنهاى تاريخى ، لذا گويد :\r\nاين ترجيح از آنجا قوت مىگيرد ، كه تقارن تاريخها به ما ثابت مىكند ، ماه جمادى الاخرى سال 283 از روز جمعه شروع شده بنابراين روز چهارشنبه كه روز وفات ابن رومى است دو روز بپايان ماه ميمانده چنان كه در تاريخ وفات « چهارشنبه دو شب به جمادى الاولى مانده » آمده است ما اين روز را با تاريخ فرنگى مقارن كرديم ، برابر 14 يونيو يعنى موافق ايام تابستان عراق در آمد و ابن رومى در تابستان وفات كرده كه ناجم گفت در بيمارى مرگش بر او وارد شدم در حالى كه در برابرش آب يخ بود بدين ترتيب مىتوانيم يقين پيدا كنيم اصح تواريخ همان تاريخ اول يعنى روز چهارشنبه دو شب به جمادى الاولى ماندهء سال 283 مىباشد .\r\n","description":"","footnote":"","page_name":" 107 ","page_number":99},
  {"content":"\r\n\r\nشهادت او\r\nهمهء مورخين در اينكه مرگ ابن رومى بر اثر سمّ بوده است توافق دارند و نيز اينكه مسموم كننده اش « قاسم بن عبيد اللَّه » يا پدرش بوده است مورد اتفاق است « ابن خلكان » گويد : وزير « ابو الحسين قاسم بن عبيد اللَّه بن سليمان بن وهب » وزير معتضد چون از هجاها و رسوائى ياوه‌هاى او مىترسيد از اين رو با دسيسهء « ابن فراش » او را مسموم كرد به اين ترتيب كه وقتى ابن رومى در خانه وزير بوده ، ابن فراش « خشكنامجهء » مسمومى او را خورانيد همين كه ابن رومى آن را خورد ، احساس سمّ كرد و از مجلس برخاست وزير به او گفت : كجا مىروى ؟\r\nپاسخ داد ؟ به جائى كه مرا به آنجا فرستادى ، به او گفت : به پدرم سلام مرا برسان ، ابن رومى گفت : راه من به سوى آتش نيست .\r\n« سيد مرتضى » ( 1 ) گويد : جريان ابن رومى و كثرت مجالستش با « ابى الحسين قاسم » را ، به ( پدرش ) عبيد اللَّه بن سليمان بن وهب ( وزير ) خبر دادند . او به ابى الحسين گفت مايلم اين ، ابن رومى تو را ببينم ، آنگاه روزى عبيد اللَّه بن ( فرزندش ) ، ابى الحسين گفت مايلم اين ، ابن رومى تو را ببينم ، آنگاه روزى عبيد اللَّه به ( فرزندش ) ، ابى الحسين در حالى كه ابن رومى نزدش بوده وارد شد و از او خواست نمونه اشعارش را بخواند ، ابن رومى برايش شعر خواند و به او خطاب كرد . عبيد اللَّه او را پريشان عقل و نادان تشخيص داد ، خصوصى به ابى الحسين گفت : زبان اين مرد از عقلش درازتر است و كسى كه چنين باشد بايد در اولين گلايه و شكايت از نيش زبانش ترسيد و به پايان كار نبايد انديشيد ، او را از نزد خود بيرون كن گفت : مىترسم چيزى را كه در حكومت ما پنهان داشته آشكار سازد و تا ما سر كار هستيم آن را بين مردم پخش كند ، گفت : فرزندم مقصودم از بيرون كردن : طرد كردنش نيست بلكه مىخواهم مضمون شعر « ابى حيهء نميرى » را درباره اش به كار برى .\r\n\r\n","description":"","footnote":"\r\n( 1 ) امالى سيد مرتضى 2 ر 101 .\r\n","page_name":" 108 ","page_number":100},
  {"content":"\r\n« نهانى او را گفتند قربانت ، مگذار او سالم بدرود اگر او را نمىكشى بما اشاره كن تا كار او را بسازيم » .\r\nابو الحسين قاسم ، جريان را به ابن فراس باز گفت ، و چون او از دشمنان سرسخت ابن رومى بود و چند بار با هجاهاى زشتى از ابن رومى مواجه شده بود گفت :\r\nوزير اعزه اللَّه اشاره كرد او بايد دفعة و بى خبر كشته ( ترور ) شود تا از دست زبان او همه راحت شوند و من اين كار را به عهده مىگيرم آنگاه او را در « خشكنانج » زهر داد و او مرد . « باقطانى » گويد : مردم مىگويند ابن فراس او را نكشته بلكه اين تنها عبيد اللَّه بود كه او را كشت .\r\nآنگاه روايت نخستين را ، به اين دليل كه عبيد اللَّه بن سليمان در سال 288 بعد از مرگ ابن رومى از دنيا رفته و بنابراين معنى ندارد كه قاسم به او بگويد :\r\nبه پدرم سلام مرا برسان در حالى كه پدرش هنوز در قيد حيات است ، تضعيف كرده است .\r\nو در روايت دوم اين اشكال را گرفته كه عبيد اللَّه سوابق آشنائى با ابن رومى دارد پس چگونه مىخواهد او را ببيند .\r\nولى اشكال روايت دوم بجا نيست ، زيرا مقصود عبيد اللَّه از ديدن او چنان كه از خود روايت معلوم مىشود ديدن آزمايشى است نه ديدن صرف ، تا با آشنائى و مجالست قبلى منافات داشته باشد . در اين صورت احتمال مىرود عبيد اللَّه گفته باشد به پدرم سلام برسان ، نه فرزندش ابى الحسين و خدا بر واقع امر آگاه است .\r\n","description":"","footnote":"","page_name":" 109 ","page_number":101},
  {"content":"\r\n\r\n14 - افوه حمانى\r\nابن الَّذى ردّت عليه ، الشّمس في يوم الحجاب\r\nو ابن القسيم النّار في ، يوم المواقف و الحساب\r\nمولاهم يوم الغدير ، برغم مرتاب و آبى\r\n« فرزند كسى كه در روز پوشيده از آفتاب ، خورشيد ، بر او باز گردانده شد » .\r\n« فرزند تقسيم كنندهء بهشت و دوزخ در روز موقف و حساب » .\r\n« فرزند كسى كه على رغم هر شكاك و منكرى روز غدير مولاى آنها شد ( 1 ) » .\r\nو نيز از اوست :\r\nقالوا : ابو بكر له فضله ، قلنا لهم هنّأه اللَّه\r\nنسيتم خطبة خمّ و هل ، يشبّه العبد بمولاه\r\nانّ عليّا كان مولى لمن ، كان رسول اللَّه مولاه\r\n« گفتند ابو بكر را فضيلتى ممتاز است ما به آنها گفتيم گوارايش باد » .\r\nآيا شما خطبه غدير را فراموش كرديد آيا هيچ بنده شبيه مولايش مىشود ؟ » .\r\nهمانا على مولاى كسى است كه رسول خدا مولاى اوست ( 2 ) » .\r\n\r\n","description":"","footnote":"\r\n( 1 ) اشعار فوق را كه ابن شهر آشوب در مناقب 1 ر 462 نقل كرده است شاعر در مدح يكى از افراد خاندان پيغمبر ( ص ) سروده است .\r\n( 2 ) اين اشعار را بياضى در صراط مستقيم آورده است .\r\n","page_name":" 110 ","page_number":102},
  {"content":"\r\n\r\nشاعر را بشناسيم\r\nابو الحسين على بن محمّد بن جعفر بن محمّد بن محمّد بن زيد بن على بن الحسين بن على بن ابيطالب ( ع ) از مردم حمّان كوفه معروف به افوه حمّانى و در « لباب الانساب » است كه او و پدرش محمّد لقب حمّال داشته و به فرزندان آنها بنو حمّال مىگويند .\r\nو حمّان به كسر حاء و تشديد ميم نام يكى از محلات كوفه است و حمّانى نسبت به حمّان نام قبيله اى از تميم كه آنها فرزندان حمّان بن عبد العزيز بن كعب بن سعد بن زيد مناة بن تميماند . و نام حمّان : عبد العزى است و در اين محله كسانى ساكن شده‌اند كه منسوب به حمّاناند ولى از آن قبيله نيستند ( 1 ) پس آنچه در برخى از فرهنگها با نقطه ضبط شده درست نيست .\r\nشاعر ما از پيشتازان فقهاى عترت و مدرسان آنها در پايتخت تشيع عراق ( كوفه ) در قرن اول است ، او يكى از بزرگترين خطبا و شعراى نو آور بنى هاشم است كه نام او ، و شعر او ، معروف خاص و عام گشت ، و همه او را به حسن سبك و حسن تلفيق مىشناسند . گذشته از اينها علم فراوان ، عظمت خانواده ، بزرگوارى و شخصيت بارز ، و نسب علوى پر بركت او ، تا برسد به فضائل بسيار ديگر ، كه اين فضائل ، او را به بلندترين قلهء عظمت رسانده است .\r\nمىگويند : « متوكل » از ابن جهم پرسيد از ميان شعرا از همه برتر كيست ؟\r\nاو شعراى دورهء جاهليت و اسلام را ياد كرد ، آنگاه همين سؤال را از ابى الحسن ( امام على بن محمّد الهادى - ع ) كرد او گفت حمّانى است در آنجا كه گويد :\r\nلقد فاخترنا من قريش جماعة ، بمدّ خدود و امتداد الاصابع\r\nفلمّا تنازعنا المقال قضى لنا ، عليهم بما يهوى نداء الصّوامع\r\n\r\n","description":"","footnote":"\r\n( 1 ) معجم البلدان 3 و 335 ، لباب الالباب 1 و 316 .\r\n","page_name":" 111 ","page_number":103},
  {"content":"\r\nترانا سكوتا و الشّهيد بفضلنا ، عليهم جهير الصّوت فى كلّ جامع\r\nفانّ رسول اللَّه احمد جدّنا ، و نحن بنوه كالنّجوم الطَّوالع\r\n« از قريش گروهى به چهره‌هاى گشاده و انگشتهاى كشيده بر ما افتخار جستند .\r\nوقتى در اين گفتار با ما به نزاع پرداختند ، آهنگ صومعه‌ها به نفع ما و عليه آنان داورى كرد .\r\nما در اين نزاع ساكت به نظر مىرسيم ، ولى بانگ بلند مساجد بزرگ عليه آنها ، به فضل و بزرگى ما گواهى مىدهد .\r\nمگر نمىدانيد رسول اللَّه « احمد » جدّ ما است و ما فرزندان او اختران فروزانيم » .\r\nمتوكل گفت : اين آهنگ صومعه‌ها چيست ؟ امام فرمود : اشهد ان لا إله الا اللَّه و اشهد ان محمّدا رسول اللَّه آيا او جدّ من است يا جدّ تو ؟ متوكل خنديد و گفت جد تو است ما او را از تو نمىگيريم .\r\nاين حديث را جاحظ « در المحاسن و الاضداد » 104 و بيهقى نيز در المحاسن و المساوى خود 74 هر دو نقل كرده‌اند با اين تفاوت كه بيهقى بجاى ابى الحسن رضى را نام برده و گمان مىرود رضى تصحيف شده ى مرتضى باشد كه لقب امام ( ع ) است .\r\nهمچنين « شيخ طوسى » در « امالى » 180 و « بهاء الدين » در « تاريخ طبرستان » 224 و « ابن شهر آشوب در » مناقب « 5 ر 118 چاپ هند ، اين روايت را نقل كرده‌اند .\r\nحمّانى را « مسعودى » در مروج الذهب 2 ر 322 در ضمن سخنى كه اشاره خواهيم كرد ، ستوده ، و گفته است : على بن محمّد حمّانى مفتى ، شاعر ، مدرس و زبان گوياى مردم كوفه بود و كسى در كوفه آن زمان بر او مقدم نبود .\r\nنسّابه عمرى در « المجدى » با تعريف و تمجيد از او ياد كرده كه خلاصه اش اين است : حمّانى از ناحيه شعرش شهرتى بسزا يافت براى يحيى بن عمر مرثيه اى\r\n","description":"","footnote":"","page_name":" 112 ","page_number":104},
  {"content":"\r\nگفت كه بهترين شاعر در بين برادرانش معرفى شد و كنيه اش ابا الحسين بود . همين نويسنده در شرح حال سيد رضى به مناسبتى از حمّانى ياد كرده گويد : او تا امروز بهترين شاعر قريش است و كافى است قريش را كه در آغاز امر شعراى نامدارى چون : « حرث بن هشام » ، « عبلى ، » و « عمر بن ابى ربيعه » داشت و در آخر كارش تا اين زمان « محمّد بن صالح موسوى » و « على بن محمّد حمّانى » را دارد .\r\n« رفاعى » در « صحاح الاخبار » ص 40 او را چنين معرفى مىكند : او آقائى بزرگوار ، نافذ ، و دلير است ؛ و شاعرى مبتكر و سخنورى بليغ .\r\nاز علم و شعرش ، سهل بن عبد اللَّه بخارى نسابهء معروف در كتاب سرّ السلسله با مدح و ثنا ياد كرده و صاحب « بحر الانساب المشجر » در آنكتاب و بيهقى در « لباب الالباب » و ابن المهنّا در عمدة الطالب 269 به نيكى از او ذكر كرده‌اند ، ابن مهنا به ديوان شعر مشهورش نيز اشارت كرده است .\r\nحموى در معجم الادبا 5 ر 285 در شرح حال « محمّد بن احمد حسينى علوى » او را بعنوان : شاعرى نو آور ، و دانشمندى محقق ، ستوده ، و گفته است : شعرش مشهور و نامش با عظمت است و در اولاد حسن هيچكس شبيه او نيست و تنها كسى كه نزديك به او است على بن محمّد افوه مىباشد ، صاحب نسمة السحر از حموى نقل كرده كه :\r\nشاعر ما در بين علويان از نظر شهرت ادبى و طبع شعر مانند عبد اللَّه بن معتز در عباسيان بود و مىگفت من خود شاعر ، پدرم و اجدادم شاعر بوده‌اند تا برسد به ابى طالب .\r\nشخصيت شاعر بزرگوار ما حمّانى در پايگاه عظيمى از مناعت طبع ، نيروى حماسه سرائى ، قوّت قلب ، دليرى در سخن صراحت لهجه و قدرت مقاومت در برابر بدخواهان قرار دارد ، اينها همه را از پدران طاهر و خاندان رفيعش به ارث برده است . مسعودى گويد : حسن بن اسماعيل به كوفه وارد شد ، او فرمانده لشكرى بود كه با يحيى بن عمر ( شهيد سال 250 ) برخورد كرده ، او را كشته بود ، به عنوان جلوس رسمى نشست ، و همه به ديدنش آمدند و كسى از بنى هاشم در كوفه نماند\r\n","description":"","footnote":"","page_name":" 113 ","page_number":105},
  {"content":"\r\nمگر اينكه از او ديدن كرد به جز على بن محمّد حمّانى كه بزرگ و مفتى آنها بود او از ديدنش خوددارى كرد ، حسن بن اسماعيل از حال او جويا شد و علت نيامدنش را پرسيد و جمعى را براى احضارش فرستاد . وقتى حمانى را آوردند پرسيد چرا از ديدن ما تخلف كردى ، حمّانى چنان پاسخ قاطعى داد كه گويا دست از زندگى شسته است او را گفت آيا مىخواستى در اين فتح و پيروزى كه نصيب شده ترا تهنيت و تبريك گويم .\r\n\r\nقتلت اعزّ من ركب المطايا\r\nو جئتك استلينك في الكلام\r\nو عزّ علىّ ان القاك إلَّا\r\nو فيما بيننا حدّ الحسام\r\nو لكنّ الجناح اذا اهيضت\r\nقوادمه يرفّ على الإكام\r\n\r\n« تو عزيزترين مرد عرب را كشته اى ، آنگاه من بيايم با تو شيرين سخنى كنم و تبريك گويم » .\r\n« براى من سخت است ترا ببينم ، مگر وقتى كه ميان ما شمشير آبدار حاكم باشد » .\r\n« ولى مرغى كه شاهبالش شكسته ، فقط بر روى تپه‌ها پرواز مىكند » .\r\n« حسن ابن اسماعيل » گفت : تو حق خونخواهى دارى من ناراحتى تو را ، منكر نيستم ، او را خلعت بخشيد و با احترام به منزلش باز گردانيد . ( 1 )\r\n« ابو احمد موفق باللَّه » متوفى 278 دوبار حمّانى را به زندان انداخت يك بار كفيل يكى از سادات شده بود ، و بار ديگر از او سعايت كرده بودند ، كه مىخواهد بر خليفه بشورد . در زندان به خليفه نوشت :\r\n« جدّ تو عبد اللَّه ( ابن عباس ) بهترين پدر براى دو فرزند نيكوى على ، حسن و حسين بود » .\r\n« هر سر انگشتى از كف دست را كه سستى برسد به سر انگشت ديگر نيز رسيده است » .\r\n\r\n","description":"","footnote":"\r\n( 1 ) مروج الذهب 2 / 322 و در چاپ ديگر 411 .\r\n","page_name":" 114 ","page_number":106},
  {"content":"\r\nوقتى شعرش به خليفه رسيد ، كفالت او را پذيرفت و آزادش كرد ، آنگاه ابو على او را ديد گفت مىبينم به وطن مألوفت و سوى برادران محبوبت باز مىگردى گفت اى ابا على : برادران ، و جوانى و دوستان هم رفتند و اين شعر را خواند :\r\n« گيرم كه در روزگار تا ابد ماندم و به آنچه از مال و فرزند مىخواستم رسيدم »\r\n« چه كسى مىتواند مرا به ديدار دوستانم برساند و جوانى از دست رفته‌ام را باز گرداند ؟ »\r\n« بعد از فراق آنها ديگر اندوه از دلم فاصله نمىگيرد تا ميان روح و جسمم جدائى افكند » .\r\nاز نمونهء اشعار اوست :\r\n« ميان وصى و مصطفى پيوند نسبى است ، كه بزرگىها و ستايشها را در نظر مجسم مىسازد » .\r\n« هر دو مانند خورشيد روز در فلك ، با استوارى و نيكى بگردشند » .\r\n« و مانند پيمودن مسير خورشيد ، او از پشت پدرانى بزرگ و پاكيزه ، به رحم بانويى كه داراى پدرانى پاكيزه است منتقل شده »\r\n« نزد عبد اللَّه ، از هم جدا شدند و بعد از پيغمبر با كمال استحكام بهم پيوستند »\r\nپروردگار عرش كه عالم ذر را خلق كرد ، از آن دو ، نور جاويدانى در زمين پديد فرمود :\r\nنورى كه هنگام بعثت از آن شعبه‌ها بر آمد كه دين را تأييد كرد .\r\nجوانانى كه چون شمشيرهاى هندىاند و هنگام افتخارات ، پدران گرامى آنان مايه افتخارند .\r\nمردمى كه آثار سرورى در چهره هاشان ميدرخشد و گاه بزرگ منشى درخشش آن بالا و پائين را روشن مىكند .\r\nاگر پاى افتخارات بميان آيد احمد رسولخدا را پدر ميخوانند ، البته هر شاخهء به تنهء درخت پيوند مىخورد .\r\n","description":"","footnote":"","page_name":" 115 ","page_number":107},
  {"content":"\r\nآنها موقعى كه نعمت كمياب شود بمردم نعمت بخشى دارند و گاهيكه حمايت كنندگان كمتر بحمايت برخيزند آنها با قدم استوار جانبدارى ميكنند .\r\nآنها بر قله‌هاى مجد و عظمت بر آمده‌اند و از دامن آن قله‌ها فضل وجود سرازير است .\r\nمردم تنها به رياست و سيادت كسى تن ميدهند كه در قلب و نهاد او مهر خود را احساس كنند .\r\nموقعى كه ديگران دست خود را باز ميكشند آنها دستهاى پر سخاوت خود را باز ميكنند ، و موقعى كه ديگران صيد ميشوند آنها مانند شير شرزه‌اند .\r\nهنگاميكه بگرد كعبه طواف كنند محل طواف به خود ميبالد و قواعد و اركان كعبه به طرف آنها گردن ميكشند .\r\nهر روز جمعى از خوان نعمتشان برخوردار و بخاطر كردار نيكشان جشن دارند .\r\nآنان مورد رشك مردم واقع ميشوند ، و هر كس مهرشان بدل گيرد ، مورد ستايش است .\r\nاز روزگار عجب و انكارى نيست كه حق آنانرا پامال كرده است ، روزگار از دير باز ، گاهى مورد ستايش و گاه مورد انكار و نكوهش بوده است »\r\nشايد تعبير محسودون ( مورد رشگ واقع شدن ) اشاره به اين آيهء قرآن است كه فرمايد :\r\n* ( أَمْ يَحْسُدُونَ النَّاسَ عَلى ما آتاهُمُ الله مِنْ فَضْلِه ) * ( 1 )\r\n« مردم را بر آنچه خدايشان از فضلش داده است رشگ مىبرند » .\r\nچنان كه در اين باره روايت است كه مقصود از اين محسودان ائمهء آل محمّدند .\r\n« ابن ابى الحديد » ( 2 ) گويد : اين آيه درباره على ( ع ) و علم مخصوص او نازل گشته ،\r\n\r\n","description":"","footnote":"\r\n( 1 ) سوره نساء آيه 54 .\r\n( 2 ) شرح نهج البلاغة 2 ر 236 .\r\n","page_name":" 116 ","page_number":108},
  {"content":"\r\nو « ابن حجر » ( 1 ) از حضرت باقر ( ع ) آورده كه آن حضرت در اين آيه فرمود :\r\nبه خدا ما آن مردميم .\r\nآرى - « چون به كوششهاى آن جوانمرد دست نيافتند ، بر او رشگ بردند و مردم دشمن و مخالف او شدند »\r\n« مانند هووهاى زن زيبا ، كه با همهء زيبائيش از روى حسادت و دشمنى او را زشت ميخوانند »\r\nفقيه « ابن مغازلى » در « مناقب » از ابن عباس آورده است كه اين آيه در بارهء پيغمبر و على نازل گرديد « صبّان » در « اسعاف الراغبين » كه در حاشيهء نور - الابصار 109 ، است آورده است كه از حضرت باقر روايت شده در مورد اين آيه فرمود : مقصود از ناس اهل بيتاند .\r\nابو الفرج در مقاتل الطالبيّين ص 420 اين شعر حمّانى كه دران يحيى را رثا گفته است نقل مىكند :\r\nاگر يحيى به مرگ طبيعى از دنيا رفت او جز با بزرگوارى و شخصيت بدرود زندگى نگفته است .\r\nاو از دنيا نرفت مگر وقتى كه قابضان روحش گفتند گوارايش باد كه او سخت با اخلاص بود\r\nجوانمردى كه خود را با سختى و اضطراب مأنوس ساخت و همه را با خوشروئى پذيرفت . . . تا آخر اشعار\r\nمسعودى و ابو الفرج در رثاى يحيى ، اين ابيات را نيز به او نسبت داده‌اند :\r\nاز خاك او بوى مشگى برخاست اين بوى مشگ چيزى جز عطر اعضاى قطعه قطعه شدهء او نبود .\r\nاقوام بزرگوار و عزيز هر يك آرامگاهى دارند و از آن ميان اين آرامگاه نصيب يحياى نيك نفس گرديد .\r\n\r\n","description":"","footnote":"\r\n( 1 ) صواعق المحرقه 91 .\r\n","page_name":" 117 ","page_number":109},
  {"content":"\r\nو نيز مسعودى در مروج الذّهب رثائيه زير را از حمّانى نقل كرده است :\r\nاى باز ماندهء گذشتگان صالح و اى درياى پر بركت\r\nما در اين روزگار عده اى كشته و عدهء مجروحيم\r\nايكاش چهرهء زمين در آرزويش ناكام ميشد ، تا چند چهره‌هاى زيبا در آن پنهان شده است .\r\nآه از روز مصيبت تو چقدر دل سوخته را ميگذارد\r\nو در مروج الذهب مسعودى و ربيع الابرار زمخشرى اين شعر را به او نسبت داده‌اند :\r\nمن و قومم كه از بزرگان قوم شمايند مانند مسجد خيف در بحران تاخت و تاز در دامنه‌هاى كوهساريم .\r\nهر كس از ما از ده سالگى به بالا شمشير حمايل كند همّتش از شمشير برنده تر است\r\nو از حمّانى در رثاى يحيى ، مروج الذهب نقل كرده :\r\nبه جانم سوگند كه اگر قريش از كشتنش خوشحال شدند ، او در روز وقوف عمومى ، توقفى نخواهد داشت .\r\nاگر ميان انبوه نيزه كشته شد ، او از گروهى است كه مرگ در بستر را نمىپسندند .\r\nشما از مصيبت او دلشاد مباشيد كه در بين اين قوم پيوسته هستند كسانى كه جانشين گذشتهء خود باشند .\r\nبراى آنها مقامهاى بين صفا تا عرفات است و شما حق داريد كه بينى خود را خورد كنيد .\r\nميراثهاى مصحف و وصاياى آدم تا محمّد صلَّى اللَّه عليه و آله كه براى جن و انس آورده‌اند نزد آنها است .\r\nو نيز اين شعر از حمّانى دربارهء يحيى بن محمّد است !\r\n","description":"","footnote":"","page_name":" 118 ","page_number":110},
  {"content":"\r\n« او در بحبوحهء جوانىاش از گذشتگانش برتر بود ، موهائى برنگ شفق در سياهى فرو رفته داشت\r\nاو همچون ماهى در افق آسمان ، به گردى دائرهء ماه كامل ، سخن مىگفت :\r\nاى فرزند پدرانى كه فضائلشان از افلاك بلند برتر و انتساب بدانها گردن بندى از زيبائى و آرايش است\r\nاز دودمانى كه آثار نورانيت جبينشان بر جهانيان هويدا است\r\nقضاى الهى مرعوب عظمت آنان است پندارى كه آنان بر قضا مسلَّطاند .\r\nاز اينرو مرگ نميتواند آسمان بلند فضيلت و پايگاه شرفشان را ، آماج تير خود قرار دهد . »\r\nدر رثاى برادرش اسماعيل علوى اشعار بسيارى به او نسبت داده‌اند كه يكى از آنها اينست :\r\nاين فرزند مادر من و همتاى روح پيكر من بود كه روزگار قلبم را در مصيبتش تا جگر پاره كرد\r\nامروز ديگر چيزى كه خود را بدان تسلَّى بخشم باقى نمانده است ، مگر اينكه اعضايم از حزن و اندوه خورد شود\r\nفقط همين باقى مانده كه مثل باران بر اندوه او اشك بيفشانم ، و يا بيتى در عزاى او بگويم كه تا ابد باقى بماند .\r\nپندارى با سرشگم ، وقتى ديگران خفته و من بيدار و از كار وا مانده‌ام ، با تو راز ميگويم\r\nكيست براى من مانند تو ؟ اى نور زندگانىام ، واى دست راستم كه بازويش قطع شده است .\r\nكيست براى من مانند تو ؟ تا شكوهء آن گونه مصائبى را ، كه نتوانم براى ديگران باز گو كنم ، برايش فرا خوانم\r\nانواع مصيبتها را چشيدم هيچ مصيبتى كه بر دلها وارد شود از مصيبت تو\r\n","description":"","footnote":"","page_name":" 119 ","page_number":111},
  {"content":"\r\nبر دلم و از جنايتى كه بر تو روا داشتند بر جگرم سنگينتر نيامد\r\nبه نابودى بگو هيچكس را باقى نگذارد و بمرگ بگو تا هر كس را دوست دارى قصد كن .\r\nزمانه بعد از فراق او دگرگونه شده ، و كار زندگى بجدائى و سختى كشيده شده است .\r\nدر مورد نسب على بن جهم سامى - يكى از شعراى منحرف از على امير المؤمنين ( ع ) كه اظهار دشمنى ميكرد و ديگران در نسب او طعن زده و عده اى او را از دودمان سامة بن لوىّ بن غالب دانسته‌اند ، گويد :\r\nسامة خودش از ما است ولى وضع فرزندانش نزد ما روشن نيست\r\nكسانى كه نسبتهاى خود را برخ ما ميكشند در بستر خواب رؤياهاى خرافى مىبينند\r\nمن به آنها ، مانند سخن پيامبر را كه همهء سخنانش محكم است گفتم :\r\nاگر چيزى از تو سؤال كردند كه آن را نمىدانى بگو خداى آگاهتر است\r\nو نيز دربارهء او گويد :\r\nاگر در پناه نضر يا معدّ باشى و يا خانهء خدا را بطور كامل مهد پرورش خود قرار دهى\r\nو زمزم را مشروب دائم خود و اخشبين ( 1 ) را توقفگاه و مبدء خود بدارى\r\nبا اينهمه چيزى از قريش جز فاصله پيدا نمىكنى و جز سخندانى نادان نخواهى بود\r\nثعالبى در ثمار القلوب 223 ابيات زير را از او نقل كرده :\r\nروزى كه چشمم به او در كمال نعمت و رفاهيت روشن گردد\r\nگفته‌هاى شيرينش مرا از زندگى با ديگران پشيمان ساخته ، مودبانه دستهايم\r\n\r\n","description":"","footnote":"\r\n( 1 ) نام دو كوه است كه به مكه احاطه دارند : يكى ابو قبيس و ديگرى كوه سرخ كه رو به قعيقعان دارد .\r\n","page_name":" 120 ","page_number":112},
  {"content":"\r\nرا به طرب آورد\r\nاگر از جنايت شبها نمىترسيدم به هر دو دست جوانمردى را محكم ميگرفتم .\r\nدربارهء طاهريان در روزگارى كه خانه هاشان خراب و فروغ و بهجتشان مبدل به ويرانى شده بود ، در حالى كه بر ويرانه‌هاى آنان عبور كرده ، گويد :\r\nبه خانه‌هاى طاهريان كه مراكز خوشى و مسرت بود عبور كردم\r\nدگرگونى روزگارشان را در سرعت به قوس قزح ( رنگين كمان ) تشبيه كردم\r\nكه نورش مدتى كوتاه در آسمان تافت و ديرى نپائيده محو و نابود گرديد .\r\nبيهقى در « المحاسن و المساوى » جلد اول 75 اشعار زير را به او نسبت داده :\r\nهواى نفسم را مخالفت كردم و از زنها كناره گيرى نمودم در نتيجه دارو بودم ، درد شدم .\r\nتا مرگ هست هيچ چيز قابل انس و علاقه نيست ، صداى آهوان ، كه در معرض شكارند پاسخ ردّ آنانست\r\nمرا با صبرى كه بر مشكلات دارم رها كنيد كه من با نيروى شكيب به آسمان و زمين دست يافتم\r\nاگر روزگار سر خود را برگرداند ، از من نيز روزگار پيچ و تابها ديده است .\r\nموقعى كه پاى شراب بميان آيد ما بر روى اسبان به نوشيدن خون دشمنان باشيم .\r\nما با نسب شريفمان به آسمان بلند رسيده‌ايم و اگر آسمان نبود از آن هم عبور ميكرديم .\r\nاز بزرگى ما ترا اين بس كه با نيكو برگزارى شدائد . سختىها را ميشكافيم -\r\nثناى جميل از آن پدران ما است و ياد على ( ع ) زينت بخش هر مدح و ثنا است\r\nوقتى سخن از مردم بميان آيد ما در بين مردم پادشاهانيم و آنان بردگان و كنيزكان\r\nگروهى مرا هجا گفتند و من هجاشان نگفتم زيرا كه خدا براى من هجا گوئى\r\n","description":"","footnote":"","page_name":" 121 ","page_number":113},
  {"content":"\r\nرا نپسنديده است .\r\nنسابهء عمرى در المجدى اين اشعار را به او نسبت داده :\r\nگيرم كه بجوانى ميل كنم و پيريم را با رنگ خضاب بپوشانم\r\nو با نيرنگ و صرف مال توجه خوانندگان زن ، را به خود ، جلب كنم\r\nكى ميتواند پيرى را با ذلت خضاب چاره جوئى كند\r\nمن وقتى جوانى را از دست دادم در اصل زندگى بيشتر دقت كردم\r\nديدم در حقيقت مصيبت از دست دادن جوانى يعنى مصيبت از دست دادن زندگى .\r\nيكى ديگر از اشعار او كه زمخشرى در باب 34 ربيع الابرار آورده اينست :\r\nبجانت سوگند كه بر پيرىام بيش از جوانى از دست رفته‌ام ، تأسف ميخورم\r\nدورانى كوتاه با جوانى بسر بردم و به پيرى كشيده شدم ، روزى كه پيرى را بيازمايم ديگر مرده ام\r\nحموى در معجم البلدان 7 ر 266 اين شعر او را نقل كرده :\r\nتأسف بر نجف معلى و تپه‌هاى نورانى و درخشندهء آن\r\nو افسوس بر گلهاى خورنقى كه از شاخسارهاى گسترده ، آويخته\r\nو افسوس فراوان بر شكارچيانيكه انبان بدوش ، رفت و آمد مىكنند .\r\nو شايد دو بيتى را كه ابن شهر آشوب از او نقل كرده ، دنبالهء همين قصيده باشد\r\nآنگاه كه خانه‌ام على رغم مخالفين ، خانهء مقابل ضراح ( 1 ) باشد\r\nو پدرم همان است كه در وقتى كه خواننده بگويد : حى على الفلاح به او اشاره مىكند .\r\nنمونهء ديگر شعر او در عمدة الطالب 269 آمده است\r\nنصيب ما از هاشم رگبار عزتى است كشيده به برجهاى آسمانى\r\nفرشتگان هر روز بر ما طواف ميكنند و ما در دامن پيغمبر نگهدارى ميشويم\r\n\r\n","description":"","footnote":"\r\n( 1 ) ضراح در آسمان مقابل خانه كعبه است .\r\n","page_name":" 122 ","page_number":114},
  {"content":"\r\nمقام ابراهيم از شور و شعف ما به هيجان ميآيد و صفاى آن به صفاى ما پيوسته است .\r\nابن شهر آشوب در مناقب 4 ر 39 چاپ هند شعر زير را از او نقل كرده :\r\nاى فرزند كسى كه بين او و اسلام مانند نسبت بين مقام و دو منبر است\r\nبراى تو بهترين دو خانه از دو مسجد جدت و دو جايگاه و دو مسكن خواهد بود\r\nو مساعى جدت اسماعيل تا جائى كه شما را در دو ريسمان بهم مىپيوندد\r\nروزى كه با پرهاى جبرئيل بر دو شهايت تعويذها آويختند از جمله در مناقب ابن شهر آشوب ، در فضل حسنين اين اشعار را به او نسبت ميدهد :\r\n\r\nانتما سيّدا شباب الجنا\r\nن يوم الفوزين و الرّوعتين\r\nيا عديل القرآن من بين ذا الخلق\r\nو يا واحدا من الثّقلين\r\nانتما و القرآن في الأرض مذا\r\nزل مثل السّماء و الفرقدين\r\nفهما من خلافة اللَّه في الأر\r\nض به حق مقام مستخلفين\r\nقاله الصّادق الحديث و لن\r\nيفترقا دون حوضه واردين\r\n\r\n« شما دو آقاى جوانان بهشتيد ، روزيكه دو پيروزى و دو ترس در پيش است »\r\n« اى همپايهء قرآن در ميان خلق و اى آنكه يكى از دو وزنهء گرانبهائيد ( ثقلين ) »\r\n« مثل شما و قرآن از روز نخست مثل آسمان و دو ستاره فرقدان است »\r\n« پس آن دو ( كتاب و عترت ) بجاى مستخلف خود در روى زمين به حق خلافت الهى دارند »\r\n« و اين بيان راست گفتار است كه تا نزد حوض كوثر كه بر او وارد شوند هيچگاه از هم جدا نشوند »\r\nدر اين اشعار به حديثى اشارت رفته كه به اتفاق پيشوايان مذاهب اسلام از پيغمبر خدا صلَّى اللَّه عليه و آله در خطبهء او بما رسيده كه فرمود :\r\n","description":"","footnote":"","page_name":" 123 ","page_number":115},
  {"content":"\r\nانّى تارك فيكم الثّقلين او الخليفتين : كتاب اللَّه و عترتى اهل بيتى و انّهما لن يفترقا حتى يردا على الحوض :\r\nمن در ميان شما دو چيز گرانقدر يا دو جانشين بجاى مىگذارم : كتاب خدا و عترتم :\r\nاهل بيتم ، همانا ايندو هيچگاه از يكديگر جدا نخواهند شد تا در حوض كوثر به من باز گردند .\r\nدر موضوع حديث ثقلين شعر ديگرى نيز در مناقب 5 ر 18 از او نقل شده .\r\n\r\nيا آل حاميم الَّذين بحبّهم\r\nحكم الكتاب منزّل تنزيلا\r\nكان المديح حلى الملوك و كنتم\r\nحلل المدائح غرّة و حجولا\r\nبيت اذا عدّ المآثر اهله\r\nعدّوا النّبيّ و ثانيا جبريلا\r\n\r\n« اى آل حاميم كه بدوستى شان كتاب آسمانى ، نازل گرديده است ! »\r\n« مدح و ثناگويى زيور پادشاهان است ولى شما خود زيور مدح و ثنا از لحاظ درخشندگى و صفاييد » .\r\nخاندانيكه وقتى امتيازات اهلش را بشمارند پيغمبر را اول و جبرئيل را دوم نام مىبرند .\r\n« گروهى كه چون در صف آرائى شمشير حمايل سازند به دو قسمت خليفه و و پيغمبر تقسيم ميشوند » .\r\n« آنان كه بتربيت آيات قرآن بزرگ شدند و تا زمانى كه سالمند شدند از آن دست نكشيدند » .\r\n« دو وزنهء گرانبهائى كه از هم جدا نميشوند تا از سوز تشنگى به حوض كوثر برسند » .\r\n« و اين هردو جانشينان بر مردمند باستشهاد سخن كسى كه از هر گوينده اى راست گوتر است » .\r\nو نيز اين چند شعر از اوست :\r\n","description":"","footnote":"","page_name":" 124 ","page_number":116},
  {"content":"\r\nاو را از دير باز به رغم انف دشمنان ، نسبت به خود مانند « هارون » به « موسى » قرار داد\r\n« آيا چه كسى در اصحاب موسى و قوم موسى مانند هرون است ؟ شما پيوسته در سايه كفر زندگى ميكنيد »\r\n« او همه را با هم برادرى برابر كرد ، و برادرى او مانند خورشيدى شد كه ماه به او ضميمه گردد »\r\n« على را برادر خود ساخت نه شما را ، و او را براى شما علامت تشخيص هدايت از كفر قرار داد »\r\n« على را پيغمبر در روايتى كه نيكان نقل كرده ، و به مردم رسيده است ، بمنزله خودش قرار داد »\r\n« از شما چه كسى است كه نفس او نفس محمّد باشد . پدرم فداى ( پيامبر ) پاك و ( على ) پاكيزه باد »\r\nاين ابيات همه از احاديث صحيح نبوى از قبيل حديث ثقلين و حديث منزلت و حديث مؤاخاة كه در جايش به آن اشاره مىكنيم ، اتخاذ شده است و در دو بيت اخير حديث ابىّ ( 1 ) از پيغمبر اكرم ( ص ) است كه فرمود :\r\nبايد بنى ربيعه دست از كارشان بردارند و گرنه مردى را كه همپايهء خود من است مىفرستم تا فرمان مرا در ميانشان مجرى بدارد .\r\nدر كتاب مناقب دربارهء خاندان پاك پيامبر ( ص ) اين اشعار را از او نقل كرده :\r\nآنان برگزيدگان بىمانند خدايند كه در بين جهانيان شبيهشان نيست\r\nاز ميان مردم اينان بهترين بهيناند كسى كه دوستدارشان نباشد جز آتش دوزخ ، جاى ديگرش نيست .\r\nابو نصر مقدسى در « الطرائف و اللطائف » 123 اين شعر او را دربارهء دوستش كه فرزند دخترى پيدا كرده و سخت نگران و خشمگين شده بود ، نقل كرده است :\r\nبه او گفتند : چه چيز قسمتت شده ؟ صدايش را بلند كرده گفت دختر !\r\n\r\n","description":"","footnote":"\r\n( 1 ) حافظ نسائى در خصائص 19 باسناد خود از ابى نقل كرده است .\r\n","page_name":" 125 ","page_number":117},
  {"content":"\r\nبرترين كسى را كه زنان زاده‌اند ، پدر دختران بوده ، چرا تو بىقرارى مىكنى ؟\r\nآنها كه از ميان مردم بسيار فراوان دوستشان دارى .\r\nاز بركت دختر به جائى رسيدند كه باعث سركوبى دشمنانشان شدند .\r\nمقدسى نيز اين شعر را از او ، آورده :\r\nبهترين بخشهاى روز ، صدر آنست چنان كه طراوت جوان در جوانى اوست در مجموعة المعانى 59 اين دو بيت از او يافت مىشود :\r\nاز شدت هيجان شادى و لذت روزى بگريه در آمدم و امروز بخاطر غصّهء آن گريانم .\r\nگذشته‌ها گذشته و ديگر اميدى به بازگشت آن نيست و در آنچه مانده بىنيازى وجود ندارد .\r\nو در ص 82 همان كتاب نقل كرده :\r\nاگر باران بهارى نبارد ، صفحهء بوستان از غنچه پوشيده نخواهد شد .\r\nباران سودمند نمىافتد وقتى روى سنگ بگريد .\r\nهمچنين ثروت ، تا به بازوان تقدير و اندازه گيرى محكم بسته نشود ، سود نمىبخشد .\r\nدر انوار الربيع 456 اين شعر از او نقل شده :\r\nاى آهو بچه ى از نقره صافىتر كه گونه هايش سيبى پر طراوت است .\r\nاگر بر گونه ى زيبايش بوسه زنى ، گويا از لطافتش آن را دندان گرفته اى .\r\nوقتى مىخرامد ، بالا تنه اش مىلرزد گويا مجموع وجودش مشتى در قبضهء اوست .\r\nآن جوانى را كه مالكش شدى رحمش كن ، او به بردگى خود براى تو اقرار دارد و تو نمىپذيرى !\r\nو نيز در انوار 480 اين شعر را از او آورده :\r\n","description":"","footnote":"","page_name":" 126 ","page_number":118},
  {"content":"\r\nقربان دهانى شوم كه قبل از چشيدن ، دل به شيرينىاش گواهى ميدهد .\r\nمثل گواهى من كه به خدا از روى خلوص گواهى مىدهم بر پروردگاريش .\r\nديده تا دل راهنمايش نباشد كجا ميتواند طراوتش را درك كند .\r\nو از اوست در 481 همان كتاب :\r\nگويا غصه‌هاى مردم در تمام روى زمين با اينكه دل من يك جا بيش نيست بر من وارد شده .\r\nبر اين مطلب من دو گواه عادل : بيدارى شب ، و سرشگ ، دارم و چه فراوانند مدعيان بىگواه .\r\nو نيز در 528 از اوست :\r\nچهره اى مانند ماه شب چهارده با امتيازى كه نور در برابرش متحير است .\r\nدر چهرهء ماه خطوط سياهى ديده مىشود ولى در چهرهء بشاش او مرواريد پراكنده‌اند .\r\nدر نشوة السكران 79 از او آورده :\r\nاز جوانى با همهء طراوتهايش همانطورى كه برگ از شاخسار درخت جدا مىشود ، خارج شدم .\r\nبا سرشگ ديدگانم بر جوانىام نوحه سرائى كردم ولى نه سرشكم و نه نوحه سرائىام سودى نبخشيد .\r\nكاش روزى جوانىام باز ميگشت تا شكوهء آنچه را پيرى با من كرده برايش سردهم ( 1 ) .\r\n\r\n","description":"","footnote":"\r\n( 1 ) اين ابيات با تفاوت كمى در ديوان ابو العتاهيه صفحه 23 ثبت شده .\r\n","page_name":" 127 ","page_number":119},
  {"content":"\r\n\r\nتولد و وفات :\r\nاز تاريخ ولادت شاعر ما حمّانى كمترين خبرى در دست نيست ، ولى از تاريخ وفاتش كه در سال 301 و وفات پدرش كه در سال 206 در خلافت معتمد ( 1 ) واقع شده نشان مىدهد سيّد از معمرين بوده و قرن سوم را از اول تا آخر درك كرده است .\r\nدر تاريخ دقيق وفات او اختلاف پديد آمده نسابهء عمرى در كتاب « المجدى » از قول شيخ ما ابو الحسن بن جعفر سخنى نقل كرده ، كه خلاصه اش اين است :\r\n« حمانى سال 270 پس از بيرون آمدن از زندان بدرود زندگى گفته است .\r\nابن حبيب صاحب « التاريخ فى اللوامع » مرگ او را سال 301 گفته و اين صحيح است . . . »\r\nو ابن اثير گفته : وفات او به سال 260 روى داد و خدا آگاه است .\r\nبعقيدهء ما تاريخ صحيح ، همانست كه صاحب المجدى آن را صحيح دانسته زيرا او بعد از حوادثى كه بر سر بنى طاهر بن مصعب آمد و حكومتشان بعد از مرگ آخرين رئيسشان عبيد اللَّه بن طاهر متوفى در شوال 300 منقرض شد ، بر خانه‌هاى مخروبه آنها گذر كرده و اشعارى از خود بعنوان عبرت سروده است از اين رو بايد بپذيريم كه تا آنوقت زنده بوده و در 301 بدرود زندگى گفته است .\r\nاز سيد ما حمّانى ، فرزندانى با شخصيت و دودمانى از علما ، پيشوايان و شخصيتهاى بزرگ كه برخى در طليعه شعرا و ادباء و خطبا قرار گرفته‌اند بجاى مانده :\r\nخاندان مشهور « قزوينى » كه بنيادهاى اصيل و عميقى در علم و فضل و ادب داشته و در شهرهاى مختلف عراق مىزيند از فرزندان حمانى مىباشند .\r\nچنان كه او را پدران بزرگواريست كه در قلهء شرف و نهايت درجه فضيلتاند يكى از آن پدران جد اعلاى او زيد شهيد است در اينجا مناسب است خلاصه اى از عقيدهء شيعه را دربارهء زيد متعرض شويم زيرا پوششى از اغراض جنايتكارانه و نسبتهاى دروغين در ميان آمده كه لازم است برداشته شود .\r\n\r\n","description":"","footnote":"\r\n( 1 ) « مروج الذهب » 2 ر 413 .\r\n","page_name":" 128 ","page_number":120},
  {"content":"\r\n\r\nزيد شهيد و شيعهء اماميه اثنى عشريه\r\nاو يكى از مخالفان سرسخت بيدادگرى و پيشروان علماى اهل البيت است فضائل بسيار از هر سو او را فرا گرفته : دانشى سرشار ، ورعى پاك ، شجاعتى آشكار ، نيروى مردانگى بيمانندى در نبرد ، و ديگر فضائلى كه هر مرد كاردانى در برابرش احساس خضوع مىكند و حالت مناعت طبعى كه بمقابله با هر ستمى برخيزد اينها همه باضافه شرافت نبوى كه از پيغمبر ، و بزرگى علوى كه از امير المؤمنين ، و سيرت فاطمى كه از مادرش زهرا ، و روح شجاعت حسينى كه از جدش سيد الشهداء به ارث برده بود .\r\nشيعيان از روز نخست جز به پاكى و نيكى ، او را ياد نميكرده‌اند و از وظائف خود مىدانند كليهء اعمال او را از جهاد درخشان ، نهضت عالى ، دعوت او براى رضا از آل محمّد را به خوبى ياد كنند . گواه اين امر ، احاديث پيغمبر ( ص ) و ائمه ( ع ) و بخصوص دانشمندان شيعه ، و مدايح شعراى آنان ، و عزادارى براى او ، و اختصاص مؤلفان شيعه تأليفات خود را بنام او ، و براى تدوين ، اخبار اوست .\r\nاما احاديث : يكى از آنها گفتار رسول خدا ( ص ) است كه به حسين سبط فرمود : از پشت تو مردى بيرون مىآيد كه او را زيد گويند او و يارانش گام برگردن مردم مىنهند تا بىحساب وارد بهشت گردند ( 1 )\r\nديگر گفتار پيغمبر اكرم ( ص ) كه فرمود : زيد خروج مىكند و در كوفه كشته مىشود ، و در كناسه او را به دار مىآويزند ، قبرش را نبش كرده او را بيرون مىآورند . براى ورود روحش به ملأ اعلى ، درهاى آسمان گشوده مىشود و اهل آسمان و زمين ( از عظمتش ) اظهار بهجت و سرور مىكنند ( 2 ) .\r\nو سخن امير المؤمنين ( ع ) در حالى كه جاى مخصوص دار او ، ايستاده گريه كرد و اصحابش گريستند و گفتند يا امير المؤمنين چه چيز شما را گريان مىسازد ؟\r\n\r\n","description":"","footnote":"\r\n( 1 ) « عيون اخبار الرضا » از شيخ صدوق باب 25 ، « كفاية الاثر » .\r\n( 2 ) « عيون اخبار الرضا » شيخ صدوق .\r\n","page_name":" 129 ","page_number":121},
  {"content":"\r\nفرمود : مردى از فرزندانم در اين مكان بدار آويخته مىشود ، كسى كه به خود رضا دهد نگاه به اعضاى ممنوع بدنش كند ، خداوند او را برو در آتش مىافكند ( 1 ) .\r\nو كلام امام باقر محمّد بن على ( ع ) : پروردگارا ، پشت مرا بزيد محكم گردان .\r\nاللَّهمّ اشدد ازري بزيد .\r\nو چون او را ميديد به اشعارى كه اغاني 20 ر 127 نقل كرده تمثل جسته مىفرمود :\r\n« بجان تو سوگند كه فلانى سست اراده و زبون نيست .\r\nو نه پرخاشگرى كه اگر برادرش او را از كارى نهى كند كينه و دشمنى او را بدل گيرد .\r\nولى او خوش سرشت و نرم اخلاق است ، مانند نوك نى كه نرم و آرام بهر طرف ميچرخد ولى ريشه و تنه اش محكم است .\r\nاگر بر او فرمانروا گردى كاملا مطيع خواهد بود ، و اگر كارى به دو محول كنى آگر با كفايت بانجام رساند .\r\nفلانى فقر و بىنوائيش براى خود اوست و غنا و ثروتش براى ديگران » .\r\nروزى زيد بر آن حضرت وارد شد وقتى امام او را ديد اين آيه را خواند :\r\n* ( يا أَيُّهَا الَّذِينَ آمَنُوا كُونُوا قَوَّامِينَ بِالْقِسْطِ شُهَداءَ لِلَّه ) * ( 2 ) .\r\n« اى كسانى كه ايمان آورديد از پايدارندگان سرسخت عدالت باشيد و براى خدا گواهى دهيد »\r\nآنگاه فرمود : توئى زيد به خدا توئى اهل اين آيه ( 3 )\r\nو سخن امام صادق ( ع ) كه فرمود او با ايمان ، عارف ، دانشمند و صادق بود\r\n\r\n","description":"","footnote":"\r\n( 1 ) كتاب « الملاحم » از سيد بن طاوس باب 12 .\r\n( 2 ) آيه 135 از سوره نساء .\r\n( 3 ) روض النضير 1 ر 55 .\r\n","page_name":" 130 ","page_number":122},
  {"content":"\r\nاو هر گاه پيروز ميشد به پيمان خود وفا مىكرد ، او قطعا اگر قدرت بدست مىآورد خوب ميدانست آن را بدست كه بسپارد ( 1 )\r\nو سخن ديگر آن حضرت كه وقتى خبر قتل او را شنيد فرمود :\r\n« در راه خدا حساب مىكنم ، عمويم خوب عموئى بود عمويم راد مردى بود دنيا و آخرت ما بود و به خدا سوگند عمويم چون شهداى ركاب پيغمبر و على و حسين شهيد در گذشت و به خدا قسم شهيد از دنيا رفت » ( 2 ) .\r\nو بيان ديگر امام : همانا زيد دانشمند و سخت راستگو بود ، شما را به رهبرى خود دعوت نمىكرد او به « رضا از آل محمّد » فرا مىخواند . و اگر پيروز شده بود به قولش وفادار مىماند ، او بر يك قدرت متمركزى شوريد ، تا آن را بشكند . ( 3 )\r\nو سخن ديگر امام :\r\nامّا الباكى على زيد فمعه فى الجنّة أمّا الشّامت فشريك فى دمه :\r\n« كسى كه بر او گريه كند در بهشت با اوست ، و كسىكه او را شماتت كند شريك در خون اوست »\r\nو سخن رضا ( ع ) : « او از علماى آل محمّد است براى خدا خشم گرفت ، با دشمنانش جنگيد و كشته شد ( 4 ) »\r\nاحاديث در اين زمينه بسيار است به ملاحظهء اختصار به همين اندازه اكتفا شد .\r\nاما تصريحات دانشمندان بزرگ شيعه : « شيخ مفيد » در « ارشاد » ، « خزّاز قمى » در « كفاية الاثر » ، « نسّابهء عمرى » در « المجدى » ، « ابن داود » در رجالش ، « شهيد اول » در « قواعدش » ، شيخ « محمّد بن شيخ صاحب معالم » در « شرح استبصار » ،\r\n\r\n","description":"","footnote":"\r\n( 1 ) « رجال كشى » 55 .\r\n( 2 ) عيون اخبار الرضا .\r\n( 3 ) « كافى » .\r\n( 4 ) « عيون اخبار الرضا » از شيخ صدوق .\r\n","page_name":" 131 ","page_number":123},
  {"content":"\r\n« استرابادى » در « رجالش » ، علامه « مجلسى » در « مرآة العقول » « ميرزا عبد اللَّه اصفهانى » در « رياض الصالحين » ، « شيخ عبد النبى كاظمى » در « تكملة الرجال » ، « شيخ حر عاملى » در « خاتمة الوسائل » ، سيد « محمّد جدّ آية اللَّه بحر العلوم » در رسالهء خود ، شيخ « ابى على » در « رجالش » ، « شيخ نورى » در « خاتمهء » مستدرك ، شيخ ما ، « مامقانى » در « تنقيح المقال » ، و بسيارى از امثال اين دانشمندان كه همه در يك مطلب اتفاق دارند و آن پاك كردن دامن مقدس زيد از هر عيب و نقص و اينكه دعوتش الهى و جهادش في سبيل اللَّه بود .\r\nنظريه كلى شيعه را دانشمند بزرگ شيعيان ، شيخ « بهاء الملة و الدين » « عاملى » در رساله ، « اثبات وجود امام منتظر » چنين شرح مىدهد : ما گروه شيعهء اماميه دربارهء زيد بن على سخنى جز خير و خوبى ابراز نمىكنيم و رواياتى كه از امامان ما دربارهء عظمت مقام زيد رسيده ، بسيار است ، علامه كاظمى در تكمله گفته است : همهء علماى اسلام بر جلالت قدر و فضيلت و ورع زيد ، اتفاق نظر دارند .\r\nاما شعراى شيعه : كميت در هاشميات خود قصيده اى دارد كه زيد بن على و فرزندش حسين را رثا ، و بنى هاشم را با اين مطلع مدح گفته است :\r\n\r\nالا هل عم فى رأيه متأمّل\r\nو هل مدبر بعد الاساءة مقبل\r\n\r\nآيا مرد گمراهى يافت مىشود كه در رأى خود انديشه كند ، و آيا كسى هست كه بعد از اعراض و بدى به حق رو آورد .\r\nو در خصوص زيد چنين گفته :\r\n« بر پيغمبر مصيبت فرزندش كه ديروز از يوسف بن عمر ثقفى ( 1 ) حاكم شام وارد شد ، سخت است .\r\nاو خبيثى در گروه خبيثان است و اگر بگوئى از گروه زانيان ، نسبت ناروائى به او نداده اى .\r\n\r\n","description":"","footnote":"\r\n( 1 ) يوسف بن عمر ثقفى عامل هشام در عراق بوده است ، و همو كشندهء زيد است .\r\n","page_name":" 132 ","page_number":124},
  {"content":"\r\nسديف بن ميمون هم در قصيدهء گويد :\r\n« از خطاهاى بنى عبد شمس مگذريد و بنياد آنها را از پير و جوان بكنيد .\r\nشهادت حسين و زيد بن على را بخاطر آوريد و آن كشته ايكه در كنار مهراس بجا ماند » ( 1 ) » .\r\nو ابو محمّد عبدى كوفى كه ترجمه اش در كتاب الغدير ج 2 ص 326 - 329 طبع دوم ( متن عربى ) گذشته چنين گويد :\r\nبنى اميه پندارند كه بنى هاشم بالاخره از آنان در ميگذرند و خون زيد و حسين ( ع ) پامال مىشود .\r\nابدا بخداى محمّد قسم كه خون آنها پا مال نشود تا آنجا كه نرم و درشت آنانرا بر سر كوى و بازار بفروشند .\r\nچنان خوار شوند مانند خوارى زن در برابر شوهر ، آن هم با شمشير آبدار و دين همهء خونهاى ريخته شده باز يافته گردد .\r\nسيد حميرى كه ترجمه اش در ج 2 ص 231 - 228 ( متن عربى ) گذشته طبق روايت طبرى در ج 8 ص 278 تاريخش گفته :\r\n« من آنشب را بيدار ماندم ، و عمدا نگذاشتم پلك چشمانم بهم بر آيد .\r\nمن خود سخنى گفتم و پيوسته در تحير و سرگردانى بسر بردم .\r\nخداوند حوشب و حراش و مزيد را لعن و نفرت فرستد .\r\nو خدا يزيد را لعنت كند كه او ستمگرتر و كينه توزتر بود .\r\nهزار هزار و هزار هزار بار لعن ابدى بر آنها .\r\nاينان با خدا جنگيدند و محمّد را آزردند .\r\nدر خون مطهر زيد از روى عناد شركت جستند .\r\nآنگاه پيكر او را بر بالاى شاخ درخت برهنه آويختند .\r\n\r\n","description":"","footnote":"\r\n( 1 ) نام چشمهء در كوه احد است و منظور از آن كشته حمزة بن عبد المطلب .\r\n","page_name":" 133 ","page_number":125},
  {"content":"\r\nاى خراش بن حوشب تو فردا از تمام مردم شقىتر خواهى بود » ( 1 )\r\nفضل بن عبد الرحمن بن ربيعة بن حارث بن عبد المطلب در گذشتهء سال 129 در قصيدهء او را رثا گفته كه اولش اين است :\r\n« اى چشم ، مبادا خشك شوى . اشك فروريز كه اينك وقت خشك شدن نيست .\r\nآن هم در روزيكه پسر پيامبر ابو حسين ( زيد ) در زباله دانى كوفه بر روى دار رفته است » .\r\nابو ثميله صالح بن ذبيان كه از زيد روايت دارد ، در قصيده او را مرثيه گفته كه اولش اينست :\r\n« اى ابا الحسين ! فقدان تو دردى در دل ما جاى داده است كه هركس آنچه بروز تو آمد بروزگارش بيايد غمگين و دردمند خواهد بود » .\r\nصاحب بن عباد وزير هم در يك قطعه از چكامه خود او را رثا گفته و اول آن چنين است :\r\n« تارهاى سپيد مو بر سر من آشكار شده و وقت آن رسيده كه بازى و بيهوده كارى را طلاق گفته نابود سازم .\r\nتازه كدام سرگرمى و بازى بعد از غم و اندوهى كه مرا از هر كارى باز ميدارد و روزگار زيد بن على شهيد را بخاطر ميآورد ، البته برخى اندوهها باعث تعويق هر كارى است » .\r\nابو الحسن بن حماد هم در ابياتى كه خواهد آمد چنين گفته :\r\n« گواه مطلب سخن جعفر بن محمّد ( ع ) است ، هنگاميكه او را در شهادت زيد ( ع ) تعزيت گفتند ، به حال گريه فرمود :\r\nاگر عمويم پيروز ميشد ؟ به تعهدات خود دائر به واگذارى حق به صاحب آن وفا ميكرد ، ولى پيروز نگشت » .\r\n\r\n","description":"","footnote":"\r\n( 1 ) گويند خراش بن حوشب همان كسى است كه جسد زيد را از گورش بر آورد .\r\n","page_name":" 134 ","page_number":126},
  {"content":"\r\nشيخ صالح كوّازهم در ضمن اشعارى كه امام سبط ( ع ) را رثا گفته ميگويد :\r\n« و زيد كه سرفرازى خلق و خوى پدران گراميش بود و هيچگاه زيربار ستم نميرفتند .\r\nگويا در نظر دشمن ، همان شبحى بر او افتاد كه بر شبيه عيسى بن مريم افتاد تا او را بدار كشيدند » .\r\nشيخ يعقوب نجفى در گذشتهء سال 1329 ه هم گفته است .\r\n« امام صادق بخاطر شهادت زيد گريست ، همان زيدى كه ميگفتند با يك تير از پاى در آمد .\r\nدر اين صورت حال پدرش على بن الحسين چه بود كه فرزندش را هدف رگبار تير قوم ديد » .\r\nشيخ ميرزا على اوردبادى در قصيده اى كه در مدح و رثاى او سروده بيت اول آن چنين است .\r\n« اعتلاء نفس او از قبول هر چيزى جز آقائى و كرامت امتناع كرد ، و لذا نفس او در حال سرشكستگى و خوارى در گور نرفت » .\r\nاين قصيده بيست و پنج بيت است .\r\nسيد مهدى اعرجى هم قصيدهء در رثاى او دارد و مطلع آن اينست :\r\nاى برادران ! مرا بسوى آن ديار ( آرامگاه زيد ) بريد ، تا اگر باران بهارى از ريزش بر آن دريغ ورزيده من با اشك چشمم سيراب سازم .\r\nاين قصيده 19 بيت است .\r\nسيد على نقى نقوى لكهنوى با قصيدهء كه اولش اينست او را رثا گفته :\r\nخداوند نخواسته كه بزرگان بنى هاشم بنحو ديگرى جان سپارند ، مگر در سايه شمشيرها .\r\nاين قصيده 22 بيت است .\r\nشيخ جعفر نقدى هم قصيدهء در 31 بيت در رثاى زيد گفته كه اولش اين است :\r\n","description":"","footnote":"","page_name":" 135 ","page_number":127},
  {"content":"\r\n« اى سرزمينى كه آثار و خرابه هايش با بلا و گرفتارى پوشيده است و عاشق زارش از دور بر او ميگريد » .\r\nبسيارى از علماى اماميه در خصوص زيد و فضائل او تأليفاتى اختصاص داده‌اند از قبيل :\r\n1 - « ابراهيم بن سعيد بن هلال ثقفى » متوفى سال 283 « كتاب اخبار زيد » .\r\n2 - « محمّد بن زكريا » مولى بنى غلاب متوفى بسال 298 « كتاب در اخبار زيد » .\r\n3 - « حافظ احمد بن عقده » متوفى بسال 333 بنام « من روى اخبار زيد و مسنده » .\r\n4 - « عبد العزيز بن يحيى الجلودى » متوفى بسال 368 « كتاب اخبار زيد » .\r\n5 - « محمّد بن عبد اللَّه الشيبانى » متوفى بسال 372 « فضائل زيد » .\r\n6 - « شيخ صدوق ابو جعفر قمى » متوفى بسال 381 بنام « اخبار زيد » .\r\n7 - « ميرزا محمد استر آبادى » صاحب رجال كبير .\r\n8 - سيد عبد الرزاق مقرم يكى از بزرگان معاصر ، منقدى كه تأليفات بسيار در زمينه‌هاى مختلف مذهبى دارد كه نشانه قدرت عظيم او در علم است ، سابقهء شخصيت و مكارم و فضائل او بسيار و مهمترين و پر فائده ترين تأليفات او « امام سبط مجتبى » و كتاب « حياة الامام ، السبط الشهيد و مقتله » و كتاب « السيّدة سكينه » و رساله اى در على بن الحسين الاكبر و كتاب زيد الشهيد و كتابى در تنزيه مختار بن ابى عبيد ثقفى كه با كتاب زيد يك جا چاپ و منتشر شده و كتاب ابا الفضل العباس بن امير المؤمنين و غير از اينها از كتب و رسائل ديگر كه در آنها مطالبى فراهم آمده و به مسائلى اشارت رفته كه كتب پيشينيان از آنها خالى است خدايش او را زنده بدارد و در هر كار خيرى موفق .\r\n","description":"","footnote":"","page_name":" 136 ","page_number":128},
  {"content":"\r\n\r\nكلام قاطع\r\n. اين زيد است ، و اين است مقام پاكى و قداست او نزد عموم شيعيان . اكنون بنگريد تا چه پايه مىتوان سخن ابن تيميه را به حساب حقيقت گذاشت كه مىگويد : « رافضىها زيد بن على بن الحسين و دوستانش را طرد كردند و بر كفر و فسقشان گواهى دادند » ( 1 )\r\nآنگاه از اين سخن واهى ، شخصى به نام « سيد محمود آلوسي » در رساله اى از او كه در كتاب « السنه و الشيعه » چاپ شده در صفحه 52 پيروى كرده گويد :\r\n« رافضيان اسلام مانند رافضيان يهود بسيارى از اولاد فاطمه رضى اللَّه عنها را دشمن داشته تا به آنها ناسزا مىگويند مانند زيد بن على كه در علم و زهد پايگاه بلندى داشت » .\r\nسپس اين دروغ شاخدار را « قصيمى » از او گرفته و در كتاب « الصراع بين الوثنية و الاسلام » ياد كرده است .\r\nاينان نسبت مجعول خود را به شيعيان در رديف ساير گناهان و زشتيهاى منتسبه مورد تاخت و تاز و حملات سختى قرار داده‌اند . آيا كسى نيست از اينان بپرسد :\r\nچه وقت شيعه به اين سخن دهن گشوده ؟ چه كسى آن را به شما گفته ؟ شما اين پندار را نسبت به شيعيان از چه كتابى نقل مىكنيد ؟ اگر در كتابها نيست چه كسى با شما در ميان نهاده ؟\r\nبلى اينان غرضى از اين لا طائلات جز شكستن قدر و ارج شيعه ندارند و اين شيعياناند كه از سوء نيت آنها در اين نسبتهاى واژگونه پرده بر مىدارند . وقتى نويسنده اى چيزى از احوال و معارف ملتى را نداند يا دانسته آن را بر خلاف حقيقت ارائه دهد مثل اينان را از اين مثل عربى بايد استفاده كرد كه گويد :\r\nحنّ قدح ليس منها :\r\n( تير نالهء كرد و صدائى بيرون داد كه از خودش نبود ) .\r\n\r\n","description":"","footnote":"\r\n( 1 ) منهاج السنه 2 ر 126\r\n","page_name":" 137 ","page_number":129},
  {"content":"\r\nگويا اينان كه از ساحت مقدس زيد دفاع مىكنند خوانندگان خود را جاهل و از تاريخ اسلامى بىخبر مىپندارند و گمان مىكنند حقيقت سخن فريبنده شان را كسى نمىداند .\r\nآيا كسى نيست از اينان بپرسد اگر زيد نزد شما و قوم شما مقام بلندى از علم و زهد دارد ، باستناد كدام كتاب و سنتى پدران شما با او جنگيدند ، او را كشتند و كشته اش را به دار آويختند ، آنگاه سوزاندند و سرش را در شهرها گرداندند ؟\r\nآيا فرمانده بدخواهان او و كشنده اش يوسف بن عمر از آنان و قوم آنان نيست ؟\r\nآيا فرمانده پليس عباس بن سعد از آنها نبود ؟\r\nآيا كسى كه سر شريفش را از بدن جدا ساخت ، ابن حكم بن صلت از آنها نيست ؟\r\nآيا مژده آور قتل او ، حجاج بن قاسم از قوم آنها نيست ؟\r\nآيا خراش بن حوشب كه پيكر شريفش را از قبر بيرون كشيد از آنها نمىباشد ؟\r\nآيا وليد يا هشام بن عبد الملك كه دستور سوزاندنش را صادر كرد از خلفاى آنان نيست ؟\r\nآيا سر مقدسش را زهرة بن سليم يكى از افراد اين قوم ، نزد هشام نياورد ؟\r\nآيا هشام بن عبد الملك از خلفاى آنان نيست كه سر زيد را به مدينة الرسول فرستاد و در برابر قبر پيغمبر يك شبانه روز آويخت ؟\r\nآيا اين هشام بن عبد الملك نبود كه به خالد قسرى با سوگند نوشت زبان و دست كميت شاعر اهل بيت را بر اثر قصيده اى كه در رثاى زيد بن على و فرزندش و در مدح بنى هاشم سروده بود ، قطع كند ؟\r\n","description":"","footnote":"","page_name":" 138 ","page_number":130},
  {"content":"\r\nآيا اين حاكم خليفهء آنان در مدينه محمّد بن ابراهيم مخزومى نبود كه جلساتى در مدت هفت روز بر پا كرده و در آنها شركت كرد ، خطبا را فرا مىخواند تا على و زيد و دوستدارانشان را لعن گويند . ؟\r\nآيا اين شخص حكم بن اعور از شعراى آنان نيست كه مفتخرانه گويد :\r\n\r\nصلبنا لكم زيدا على جذع نخلة\r\nو لم نر مهديّا على الجذع يصلب\r\nو قستم بعثمان عليّا سفاهة\r\nو عثمان خير من علىّ و اطيب\r\n\r\n« اين ما بوديم كه زيد را بر شاخ نخل بدار آويختيم و ما هيچگاه نديده‌ايم مهدى را بر شاخ نخل بدار زنند .\r\nشما از سفاهت و نادانى على را با عثمان مقايسه كرديد و حال آنكه عثمان از على بهتر و پاكتر است « !\r\nآيا اين سلمة بن حر بن حكم شاعر اينان نيست كه در كشتار زيد افتخار آميز مىگويد :\r\n« ما شخصيتهاى بزرگ قريش را نابود كرديم تا آنجا كه خاطرهء آنان مانند خاطرهء ديروز از دلها رفت .\r\nمائيم كه در دوران قديم ( جاهليت ) اساس سلطنت آنها بوديم ، و كدام سلطنت بدون اساس باقى ميماند .\r\nما چندى ( در جنگهاى اسلامى ) مورد نكال و اندوه قرار گرفتيم ، ولى بالاخره چارهء از اين نيست كه ما هم بدانها اقتدا كنيم » .\r\nآيا آنكسى كه در برابر سر زيد شهيد كه او را در مدينه بدار كشيده بودند اين اشعار را ميگويد ، از آنان نيست :\r\nاى كسى كه پيمان بيعت خود را شكستى . ترا بشارت باد به آنچه مايه ضعف و سستى است .\r\nتو عهد و ميثاق خود را شكستى و اين شيوهء پيشينيان تست .\r\n","description":"","footnote":"","page_name":" 139 ","page_number":131},
  {"content":"\r\nسوگند كه شيطان از وعدهء رياستى كه به تو داده بود تخلف كرد » .\r\nاين است حقيقت ، شما خود هر چه مىدانيد داورى كنيد .\r\n« آيا شما از اين گفتار تعجب مىكنيد و مىخنديد چرا گريه نمىكنيد و همچنان متحير مانده‌ايد » ( 1 )\r\n\r\n","description":"","footnote":"\r\n( 1 ) ترجمه و اقتباس از آيه 60 و 61 سورهء نجم .\r\n","page_name":" 140 ","page_number":132},
  {"content":"\r\n\r\nيك انتقاد اصلاحى\r\nاز آنجا كه نمونه ى تهمت و افتراى شنيعى كه بر شيعيان در مورد زيد شهيد زده‌اند در كتب قديم و جديد اهل سنت ، فراوان ديده مىشود ، و اين خود بذرى است براى هر نوع شر و مفسده ، و وسيله ايست براى تحريك فريادهاى تعصب جاهلانه و سنگ تفرقه بر وحدت اسلامى زدن و نتيجه اى جز گسيختن رشتهء پيوند دينى مسلمانان ندارد و خلاف مصالح عمومى اسلامى است ، لذا بر ما لازم گرديد پاره اى از اين نمونه‌ها را از چند كتاب نقل كنيم تا خواننده به جنجال و غوغائى كه براى كوباندن عواطف جامعه نسبت به تشيع به پا گرديده ، آگاه گردد و موقعيت گروه مقابل را از لحاظ صدق ، و امانت در نقل ، بشناسد و تا كسانى كه در علم كلام و رشته شناسائى عقائد و مذاهب كار مىكنند از آن درس بياموزند و نيز تا مفسر قرآن بداند دست تأويل چگونه آيات كتاب عزيز را از جاى خود تحريف و تبديل مىسازد و فقيه بشناسد دست هوا پرستى چگونه با احكام الهى بازى مىكند ، و محدث از خرابكارى هواهاى گمراه كننده با سنت نبوى با خبر شود ، و طرفداران فضيلت و اخلاق از قربانيان هوى و هوس و سقوط هتاكانه آن آگاه گردند . تا بدين وسيله هر نويسنده اى در كار نگارش خود ، ضوابطى صحيح برگزيند و نقشه اى مترقى براى خود ترسيم و از روشى شايسته ، پيروى كند ، آداب نويسندگى را به خوبى بياموزد و به كار برد .\r\nو تو هر گاه پيرو هواهايشان با علمى كه برايت حاصل شده ، باقى بمانى ، در اين صورت تو خود از ستمكاران خواهى بود ( 1 ) .\r\n\r\n","description":"","footnote":"\r\n( 1 ) اقتباس از سورهء بقره آيهء 14 .\r\n","page_name":" 141 ","page_number":133},
  {"content":"\r\n\r\n1 عقد الفريد\r\n( 1 ) خواننده در اولين برخورد گمان مىكند عقد الفريد يك كتاب ادبى است نه مذهبى ، در آن يك نوع پاكى خاصى مىبيند ولى همين كه به جريان مناسبات مذهبى گذارش افتاد ، نويسنده را جنجالى و پر هياهو مىيابد همان مرد پر افتراى خطا كارى كه براى نمونه در جلد اول كتابش صفحه 269 گفته است :\r\n1 - رافضيان يهود اين امتاند ، اسلام را دشمن مىدارند همانطور كه يهود ، مسيحيان را .\r\nپاسخ چگونه خواننده مىتواند به اين سخن ناحق رضا دهد ؟ در حالى كه در مقابلش قرآن مجيد قرار دارد و در آن قول خداى تعالى را مىخواند .\r\n* ( إِنَّ الَّذِينَ آمَنُوا وَعَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ ) * ( 2 )\r\n« كسانى كه ايمان آورده عملهاى شايسته انجام دهند بهترين مردماند » .\r\nدر ذيل اين آيه به ثبوت پيوسته كه پيغمبر صلَّى اللَّه عليه و آله به على عليه السّلام فرمود :\r\nاينان تو و شيعيان تواند ( 3 ) .\r\nچگونه مىتوان به اين سخن تن در داد در حالى كه در حديث مىخوانيم پيغمبر امين به على ( ع ) فرمايد ؟ تو و شيعيانت در بهشتيد ( 4 ) .\r\nو با آن سخن پيغمبر ( ص ) كه فرمود : چون روز قيامت شود مردم به نامهاى خود و نام مادرانشان فراخوانده شوند مگر اين شخص ( يعنى على ( ع ) و شيعيانش كه\r\n\r\n","description":"","footnote":"\r\n( 1 ) تأليف « شهاب الدين ابن عبدر به مالكى » متوفى 328 .\r\n( 2 ) سوره بينه آيه 7 .\r\n( 3 ) مراجعه كنيد ج 2 ر 57 متن عربى چاپ 2 .\r\n( 4 ) « تاريخ » بغداد « 12 ر 289 .\r\n","page_name":" 142 ","page_number":134},
  {"content":"\r\nآنان را به نامهاى خود و نام پدرانشان مىخوانند زيرا تولَّدشان سالم است ( 1 ) .\r\nو نيز سخن آن حضرت ( ص ) كه به على فرمود : يا على خداوند تو را و فرزندان و ذريه ، و اهل بيت ، و شيعيان تو ، و دوستان شيعيانت را ، آمرزيد ( 2 ) .\r\nو سخن پيغمبر اكرم ( ص ) : به زودى تو و شيعيانت در حالى كه از خدا راضى و خدا از شما راضى باشد ، بر او وارد خواهيد شد ( 3 )\r\nو كلام آن بزرگوار ( ص ) : تو اول كسى هستى از امت من كه وارد بهشت خواهى شد و شيعيان تو بر منبرهائى از نور ، همه مسرور و با چهره‌هاى سفيد ، گرد من خواهيد بود . من آنان را شفاعت مىكنم ، و فردا در بهشت همسايگان من خواهند بود ( 4 )\r\nو سخن ديگرش ( ص ) : من آن درختم كه فاطمه شاخسار آن و على پيوند آن ، و حسن و حسين ميوهء آن ، و شيعيان ما برگهاى آنند ، ريشهء درخت در بهشت عدن ، و بقيهء آن در ديگر جاهاى بهشت است ( 5 ) .\r\nو آن گفتارش ( ص ) كه فرمود : يا على اولين چهار نفرى كه به بهشت درايند من هستم و تو و حسن و حسين . و فرزندان ما بعد از ما ، و همسرانمان بعد از فرزندان ما و شيعيان از راست و چپ ما خواهند بود ( 6 )\r\nو در تعبير ديگر : آيا دوست نميدارى در بهشت با من و حسن و حسين باشى و ذريه ما ، بعد از ما باشند ؟ - تا آخر حديث ( 7 )\r\n\r\n","description":"","footnote":"\r\n( 1 ) « مروج الذهب » 2 ر 51 .\r\n( 2 ) « الصواعق المحرقه » 96 ، 139 ، 140 .\r\n( 3 ) نهاية « ابن اثير » 3 ر 276\r\n( 4 ) « مجمع الزوائد » 9 ر 131 كفاية الطالب 135 .\r\n( 5 ) مراجعه كنيد متن عربى 3 ر 8 چاپ دوم ، ترجمه ج 5 ر 36 .\r\n( 6 ) اين حديث را طبرانى از ابى رافع روايت كرده و ابن عساكر از على ( ع ) در تاريخش آورده 4 ر 318 .\r\n( 7 ) ابو سعد در شرف النبوة چنان كه در رياض النضرة 2 ر 209 آمده ، نقل كرده است .\r\n","page_name":" 143 ","page_number":135},
  {"content":"\r\nو سخن او ( ص ) اين شخص ( يعنى على ) و شيعيانش روز قيامت تنها رستگارانند ( 1 ) .\r\nو اين سخن او ( ص ) در خطبه اش : اى مردم كسى كه ما خانواده را دشمن دارد خدايش روز قيامت او را يهودى محشور گرداند . جابر بن عبد اللَّه گفت يا رسول اللَّه هر چند روزه بگيرد و نماز بگذارد ؟ فرمود هر چند اهل نماز و روزه باشد و گمان برد مسلمان است ، او با اينكارهايش فقط ريختن خونش ممنوع شده و از دادن جزيه با حقارت محفوظ مىماند . در عالم سرشت ، امّتم در مقابلم مجسم گرديدند ، پرچم داران از هر قوم از مقابلم گذشتند ، براى على و شيعيانش طلب آمرزش كردم ( 2 )\r\nو سخن پيغمبر ( ص ) : شفاعت من براى امّتم ، مخصوص كسانى است كه اهل بيت مرا دوست بدارند ، و آنان شيعيان مناند ( 3 ) .\r\n2 - و گويد : دوستى رافضيان ، دوستى يهود است ، يهود گفتند قدرت و سلطنت تنها بايد در آل داود باشد رافضيان هم گفتند سلطنت و قدرت تنها بايد در آل على بن ابيطالب باشد .\r\nپاسخ اگر گفتار رافضيان پيروى از يهود است ، اين پيروى بر عهدهء كسى است كه آل على را با گفتارش جانشين خود قرار داده : از طرق صحيح و ثابت و متواتر از بيست و اند نفر از صحابه پيغمبر نقل شده ( 4 ) كه فرمود :\r\nانّى تارك فيكم الثّقلين او الخليفتين : ما ان تمسّكتم به لن تضلَّوا بعدى :\r\nكتاب اللَّه و عترتى ، و انّهما لن يفترقا حتّى يردا علىّ الحوض .\r\n« من بجاى مىگذارم يا جانشين خود مىكنم در بين شما دو چيز گرانقدر را يا دو جانشين خود را كه هر گاه به آن دو دست زديد هيچگاه بعد از من گمراه نخواهيد شد :\r\n\r\n","description":"","footnote":"\r\n( 1 ) مراجعه كنيد متن عربى 2 ر 57 ، 58 چاپ دوم ، ترجمه 3 ر 96 - 97 .\r\n( 2 ) هيثمى در مجمع الزوائد 9 ر 172 نقل كرده است .\r\n( 3 ) تاريخ خطيب 2 ر 164 .\r\n( 4 ) الصواعق المحرقة 136 .\r\n","page_name":" 144 ","page_number":136},
  {"content":"\r\nكتاب خدا و عترت من ، اهل بيتم ، اين دو از هم جدا نخواهند شد تا در حوض كوثر به من باز گردند » .\r\nپيامبر خدا اين خطبه را در مقابل گروهى بسيار از يارانش كه تعداد آنها به صد هزار يا بيشتر مىرسيد ايراد فرمود :\r\nاين امام « زرقانى مالكى » است ، حكايت مىكند از علامه سمهودى ( 1 ) كه او گفت : اين خبر به ما مىفهماند در هر دوره تا قيام قيامت كسى وجود دارد كه شايستگى تمسّك به او ميان عترت باشد تا ترغيب مذكور در خبر بر تمسّك به او مدلول پيدا كند چنان كه كتاب خدا قرآن چنين است : از اين رو اينان امان اهل زميناند ، وقتى اينان بروند اهل زمين خواهند رفت . . .\r\nكدام انسانى است بتواند سخن پيامبر ( ص ) را در الفاظ حديث ثقلين :\r\nانّى قد تركت فيكم ما ان اخذتم به لن تضلَّوا بعدى . . . ( 2 )\r\nبشنود ، يا كلام ديگر آنحضرت ( ص ) .\r\nايّها النّاس انّى تارك فيكم أمرين لن تضلَّوا ان اتّبعتموهما و هما كتاب اللَّه و اهل بيتى ، عترتى .\r\nاى مردم من در ميان شما دو چيز ميگذارم اگر از آن دو پيروى كرديد گمراه نخواهيد شد آن دو كتاب خدا و اهل بيت من عترت مناند » .\r\nيا بگوشش برسد در تعبير سومى فرموده است :\r\nمن همين را براى آن دو ( ثقلين ) از خداى خود خواستم ، پس شما بر آن دو پيشى نگيريد كه هلاك خواهيد شد و نسبت به آنان كوتاهى نكنيد كه نابود خواهيد شد\r\n\r\n","description":"","footnote":"\r\n( 1 ) شرح مواهب 7 ر 8 .\r\n( 2 ) ترمذى و احمد و گروه بسيارى از حافظان و ائمهء حديث آن را نقل كرده‌اند ( من در بين شما چيزى بجاى گذاشتم كه هر گاه آن را گرفتيد بعد از من هيچگاه گمراه نخواهيد شد ) .\r\n","page_name":" 145 ","page_number":137},
  {"content":"\r\nو آنانرا چيزى نياموزيد كه آنان از شما داناترند » .\r\nيا بر سخن پيغمبر ( ص ) در تعبير چهارمى واقف گردد :\r\n« يارى كنندهء آن دو يارى كنندهء من است و هر كس ترك نصرت آنان كند از يارى من دست كشيده ، و دوست دار آن دو دوستدار من ، و دشمن آن دو ، دشمن من است » .\r\nو با اين حال آل على را پيروى نكند و آنان را وسيلهء راه خدا قرار ندهد ، و به ديگر كسان ، جز آنان اقتدا كند ، و از راه خدا گمراه گردد ؟ نه به خدا : انا هديناه السبيل اما شاكرا و اما كفورا : « ما راه را بر بشر نموديم تا خود سپاسگزارد يا كفر ورزد » .\r\nدر اين صورت گناه شيعه چيست بعد از سخن پيامبرش ( ص ) كه ميفرمايد :\r\n« كسى كه او را خوش آيد مانند من زندگى كند و مانند من بميرد و در بهشت جاودانى كه پروردگارم فراهم ساخته اقامت كند بايد على را پس از من دوست بدارد و بايد دوستان او را دوست بگيرد و پس از من به اهل بيتم اقتدا كند كه آنان خاندان مناند و از سرشت من آفريده شده‌اند و از فهم و دانش من بهره مند شده‌اند واى بر كسانى از امت من كه فضيلت آنان را تكذيب كند و پيوند مرا در حق آنان بگسلد خداوند شفاعت مرا نصيب آنان نكند ) ( 1 ) .\r\nو ما در تعقيب اين دعا مىگوئيم آمين ، و خداوند آمين گو را مشمول رحمتش قرار دهد .\r\nديگر شيعه چه عقيده اى بايد ابراز كند بعد از گفتار پيغمبر ( ص ) كه فرمود :\r\n« در هر قوم باز مانده اى از امت من ، دادگرانى از اهل بيت من وجود دارند كه تحريف متجاوزان و نسبتهاى باطل ، و تأويل جاهلان را از آن دور ميسازند .\r\n\r\n","description":"","footnote":"\r\n( 1 ) اين روايت را ابو نعيم در حليه 1 ر 68 و طبرانى و رافعى چنان كه در ترتيب جمع الجوامع است 6 ر 217 نقل كرده‌اند .\r\n","page_name":" 146 ","page_number":138},
  {"content":"\r\nآگاه باشيد پيشوايان شما كفيل و سخنگوى شمايند بنگريد چه كسى را به سخنگوئى و كفالت انتخاب مىكنيد .\r\nاين حديث را ملا تخريج كرده چنان كه در ذخائر العقبى 17 ، الصواعق 141 آمده است .\r\nو سخن پيامبر ( ص ) كه فرمود : « مثل من و مثل اهل بيت من مانند كشتى نوح ( ع ) است هر كس در آن داخل شد ، نجات يافت ، و هر كس از آن تخلف ورزيد غرق شد » ( 1 ) .\r\nبنابر اين خاندانى كه در امت اسلامى مانند پيغمبر اكرماند چگونه شيعه مىتواند عقيده به خلافت آنان نداشته باشد . ؟\r\nو چرا دوستى آنها ، دوستى يهود قلمداد شود ؟ و آيا با اين وصف كه پيغمبر قانون جانشينى نهاد ، اين ايراد را به چه كسى بايد گرفت ؟\r\nآيا ابن عبد ربه ( صاحب كتاب « عقد الفريد » ) اين سخن پيغمبر ( ص ) را فراموش كرده كه فرمود :\r\nهمانطورى كه ستارگان ( و ماه ) اهل زمين را از خطر غرق ، امنيّت مىبخشند اهل بيت من در امتم براى حفظ وحدت اماناند هر گاه گروهى با آنها به مخالفت برخيزند ، اختلاف ايجاد مىگردد و آنان حزب شيطان مىشوند ( 2 ) .\r\nخدايا ! تو گواهى كه او اين روايات را ديده ولى دلش را زنگ گرفته ، و او دشمنى سرسخت است .\r\nآخر اهل بيتى كه براى امت ، ستارگان فروزان هدايت ، مايهء امن از گمراهى و اختلافند ، چرا نبايد از آنها پيروى كرد . با چه عذرى مىتوان روى از آنها بر تافت ؟ كسى كه به آنها بىتوجهى كند كارش بكجا خواهد انجاميد ؟ اصولا چه ارزشى\r\n\r\n","description":"","footnote":"\r\n( 1 ) خطيب بغدادى در تاريخش 12 ر 91 و حاكم در مستدرك 3 ر 151 آن را نقل و حاكم اعتراف بصحتش نيز كرده است .\r\n( 2 ) حاكم در مستدرك 3 ر 149 نقل و آن را صحيح پنداشته است .\r\n","page_name":" 147 ","page_number":139},
  {"content":"\r\nبراى زندگى و روحيه ، تمايلات و تربيت خارج از رهبرى اين خانواده مىتوان انديشيد ؟\r\nمحققا انتخاب اين خاندان بزرگ براى ولايت مطلقه از طرف پروردگار روى كمال شايستگى و كاردانى آنان در تدبير شئون جامعه ، براى تمام ادوار ، صورت گرفته است ، بطورىكه هرگاه رهبرى بشريت به آنان سپرده شود و پايگاه حكم و قيادتشان محكم گردد ، با كاردانى و حذاقت خود ، بشريت را رهبرى خواهند كرد ، چيزى كه هست دشمنانشان از روى حسادت و بر اساس آز و طمع آنان را از آن مقام بلند ، دور ساخته‌اند . بى خبر از آنكه خلافت يك امر الهى است نه يك سلطنت ظاهرى ، چنان كه « شعبى » همين اشتباه را به نقل « ابن تيميه ( 1 ) » مرتكب شده صريحا گويد : « درد و رنج رافضيان درد و رنج يهوديانست . يهوديان گفته‌اند سلطنت شايستهء كسى جز آل داود نيست و رافضيان گفته‌اند : امامت براى كسى جز آل على روا نيست » .\r\n3 - مىگويد : « يهوديان نماز مغرب را تا در هم آميختن ستارگان ، تأخير مىاندازند ، و رافضيان نيز چنين ميكنند » .\r\nپاسخ : لازم است اولا اين مسئله را در بين يهوديان سؤال كرد آيا آنها از اين مسئله و مسائل مشابه آن كه به آنها نسبت داده شده ، چيزى مىدانند ؟\r\nو كاش اين امر بر ما روشن مىشد كه اين مرد سخنش را با مراجعه به فقه شيعه و با توجه به احاديث ائمه شيعه نوشته است . در حالى كه سخن امام صادق عليه السلام بين احاديث به چشم مىخورد كه مىفرمايد : كسى كه نماز مغرب را تا در هم آميختن ستارگان بى علت ، تأخير اندازد ، من در نزد خدا از او بيزارم ( 2 ) .\r\nبه امام ( ع ) گفته شد : مردم عراق نماز مغرب را تا در هم آميختن ستارگان\r\n\r\n","description":"","footnote":"\r\n( 1 ) منهاج 1 ر 7 .\r\n( 2 ) من ترك صلاة المغرب عامدا الى اشتباك النجوم فانا منه برىء .\r\n","page_name":" 148 ","page_number":140},
  {"content":"\r\nتأخير مياندازند ، فرمود : ( ع ) اين از كار دشمن خدا ابى الخطاب است ( 1 ) .\r\nو او فرمود : ( ع ) « كسى كه نماز مغرب را تا مشبّك شدن ستارگان تأخير اندازد ، من از او بيزارم » ( 2 ) .\r\nو فرمود ( ع ) : وقت نماز مغرب غروب آفتاب تا هنگام درهم آويختن ستارگان است .\r\nو چون از او دربارهء وقت مغرب سؤال شده بود فرمود : « وقتى سرخى افق دگرگون شد و زردى آن رفت و هنوز ستارگان در هم مشبّك نشده باشد .\r\nذريح به امام صادق ( ع ) عرض كرد : مردمى از اصحاب ابى خطاب نماز مغرب را بقدرى تأخير مىاندازند كه ستارگان مشبّك گردند حضرت فرمود : من از كسى كه چنين كند ، پيش خدا بيزارم .\r\nو فرمود ( ع ) كسى كه : نماز مغرب را براى جلب فضيلت تأخير بيندازد ملعون است ملعون است ( 3 ) .\r\nپس چرا اين مرد ، در نقلش به دروغ متوسل مىشود يا قبل از مراجعه از روى نادانى چيز مىنويسد ، پاينده باد امانت ، زنده باد دقت نظر !\r\nشايد او از پاره اى از فرقه‌هاى گمراه مانند خطابيه طرفداران ابى الخطاب چيزى به گوشش رسيده كه خود را ملزم به تأخير فريضه مىدانند ، ولى اين را ندانسته كه اين گروه ربطى به شيعه ندارند ، شيعه از روز نخست اينان را تكفير مىكرده و به آنها نسبت گمراهى مىداده است چنان كه احاديث پيشوايان شيعه از اين راز پرده بر مىدارد . از اين رو مىگوئيم اين تهمتى است بسيار زننده كه قبائحى\r\n\r\n","description":"","footnote":"\r\n( 1 ) و قيل له ان اهل العراق يؤخرون المغرب حتى تشبك النجوم قال هذا من عمل عدو اللَّه ابى الخطاب .\r\n( 2 ) و قال من اخر المغرب حتى تشتبك النجوم من غير علة فأنا الى اللَّه منه برىء .\r\n( 3 ) براى وقوف بر متون و اسناد اين روايات مراجعه كنيد : به من لا يحضره الفقيه و تهذيب شيخ طوسى و استبصار او و مجالس شيخ طوسى .\r\n","page_name":" 149 ","page_number":141},
  {"content":"\r\nرا به شيعه نسبت دهند كه پيشوايانشان از آن بيزار باشند .\r\n4 - مىگويد : يهوديان سه طلاق را بى اعتبار مىدانند همچنين رافضيان .\r\nپاسخ - شيعه را نمىرسد از شعاع رهبرى قرآن خارج شود در حالى كه قرآن با بانگ رسايش فرياد مىزند :\r\n* ( الطَّلاقُ مَرَّتانِ فَإِمْساكٌ بِمَعْرُوفٍ أَوْ تَسْرِيحٌ بِإِحْسانٍ ) * .\r\nتا آنجا كه گويد :\r\n* ( فَإِنْ طَلَّقَها فَلا تَحِلُّ لَه مِنْ بَعْدُ حَتَّى تَنْكِحَ زَوْجاً غَيْرَه . ) * ( 1 )\r\n« طلاق براى دو بار است آنگاه يا بايد او را با نيكى و مهربانى نگهدارد يا او را با خوشرفتارى ، رها سازد . . . پس هرگاه او را ( براى بار سوم ) طلاق داد براى او ديگر حلال نخواهد شد تا همسر ديگرى جز او ، او را به ازدواج آورد » .\r\nاز واضحترين مسائل اينستكه تحقق دو دفعه يا سه دفعه ، لازمه اش تكرار وقوع طلاق است ، چنان كه لازمهء تكرار طلاق ، رجوع در عده ، يا عقد ازدواج بعد از عدّه است . از اين رو با يك جمله ، يا در يك مجلس ، اگر كسى را طلاق دادند ، نمىگويند او را چند بار طلاق داده‌اند ، چنان كه اگر حسن دو تومان به حسين در يك بار داد نمىگويند حسن دو بار به حسين پول داده است اين مطلب را هر كس كه به دستور زبان آشنا باشد ، به خوبى مىفهمد .\r\nگذشته از اين ، سياق آيه هر چند صورت خبرى دارد ، ولى متضمن معنى انشاى امرى ميباشند مانند قول خداى متعال :\r\n* ( وَالْوالِداتُ يُرْضِعْنَ أَوْلادَهُنَّ حَوْلَيْنِ كامِلَيْنِ ) * .\r\n« مادران دو سال تمام فرزندانشان را شير ميدهند » :\r\n\r\n","description":"","footnote":"\r\n( 1 ) بقره 229 .\r\n","page_name":" 150 ","page_number":142},
  {"content":"\r\nو قول خداوند كه مىفرمايد :\r\n* ( وَالْمُطَلَّقاتُ يَتَرَبَّصْنَ بِأَنْفُسِهِنَّ ثَلاثَةَ قُرُوءٍ ) * .\r\n« زنهائى كه طلاق گرفته‌اند به مقدار زمان سه بار حيض شدن درنگ مىكنند » .\r\nو سخن پيغمبر ( ص ) كه فرمود :\r\nالصّلوة مثنى مثنى و التّشهد فى كلّ ركعتين . ( 1 )\r\n( نماز دو ركعت ، دو ركعت است و در هر دو ركعتى يك تشهد ) .\r\nدر اين موارد خبر معنى انشاء دارد و هرگاه اين جمله‌ها به معناى خبر بود مىبايد مفادش در خارج تخلف نكند و ما مىبينيم در بين مردم كسانى هستند كه از همسر خود تنها با يك طلاق جدا مىشوند . پس در اين مورد بايد قرآن كه مىگويد الطَّلاق مرتان دروغ باشد در صورتى كه هيچگونه دروغ به قرآن راه ندارد .\r\nپس اينكه شيعيان سه طلاق را در يك مجلس معتبر نمىدانند ، به خاطر تبعيّت از قرآن است چنان كه براى اين سخن توضيحى در كتاب « احكام القرآن » ابى بكر جصاص حنفى ( 2 ) است و اين فتوا از بسيارى از ائمهء اهل سنت و جماعت نيز نقل شده بلكه تنها مخالف در اين مسئله شافعى است و ابو بكر جصاص شرح مبسوطى در ردّ او در كتابش آورده است .\r\nامام عراقى ( 3 ) گفته : از كسانى كه معتقدند جمع سه طلاق در يك مجلس بدعت است : « مالك » ، « اوزاعى » ، « ابو حنيفه » و « ليث » مىباشند ، « داود » و اكثر اهل ظاهر نيز همين عقيده را دارند .\r\nابو بكر جصّاص گفته است : « حجاج بن ارطاة » مىگويد : سه طلاق در يك مجلس را اعتبارى نيست . و « محمّد بن اسحاق » مىگفت : چنين طلاقى به يك طلاق بر مىگردد .\r\n\r\n","description":"","footnote":"\r\n( 1 ) مراجعه كنيد به « احكام القرآن » 1 و 447 ، 4 ر 449 و 459 .\r\n( 2 ) « طرح التثريب » 7 ر 93 .\r\n( 3 ) « طرح التثريب » 7 ر 93 .\r\n","page_name":" 151 ","page_number":143},
  {"content":"\r\nاين است آنچه ما از شيعه مىشناسيم ، اگر شباهت به يهود دارد شيعه با اين عده از پيشوايان اهل سنت كه نام برديم ، در اين امر يكسانند ، ولى « اندلسى » ( صاحب عقد الفريد ) جانب اصحابش را محترم مىدارد و تنها شيعه را به يهود تشبيه مىكند . در اين صورت از چند حال بيرون نيست ، يا فقه قوم خود ( اهل سنت ) را نمىداند ، تا چه رسد به فقه شيعه ، و از آراى علماى خود در اين مسئله بى خبر است ، يا مىداند و عمدا دروغ مىگويد ، يا معنائى خارج از آنچه ذكر شد ، قصد كرده است كه نه ما آن را مىشناسيم و نه كسى را از شيعه خبر داريم كه به چيزى غير از آنچه گفتيم معتقد باشد .\r\nو چيزهائى كه در اين مسئله غير از عقيدهء شيعه مىخوانيد يا مىشنويد ، همه از بدعتهائى است كه بعد از پيغمبر اكرم ظاهر شده ، و كتاب و سنت از آن خالى است و باعث آن ، هواهاى گمراه كننده بوده است كه بعدا مردم آن را پسنديده و جزو دين كرده‌اند ، و سپس خليفهء دوم آن را امضاء كرده است . مطلبى كه بيان گرديد صريح روايت « مسلم » ( 1 ) ، « ابو داود » ( 2 ) ، و « احمد » ( 3 ) از ابن عباس است كه گفت :\r\nدر عهد رسول خدا و ابو بكر و دو سال اول خلافت عمر ، سه طلاق ( در يك مجلس ) ، يكى به حساب مىآمد ، عمر بن الخطاب گفت : مردم در امرى كه مهلت داشتند تعجيل كردند ، خوب است ما هم تعجيل آنها را براى ايشان امضاء كنيم ، و امضاء كرد .\r\nمسلم و ابو داود به اسناد خود از ابن طاوس و او از پدرش نقل كرده‌اند كه :\r\nابا الصهباء به ابن عباس گفت : آيا مىدانى سه طلاق در عهد پيغمبر و ابو بكر و سه سال از خلافت عمر يكى بود ؟ ابن عباس گفت : بلى .\r\nمسلم به اسناد ديگر ، آورده ، كه ابا الصهباء به ابن عباس گفت : آيا سه طلاق در عهد پيغمبر و ابو بكر يكى نبود ؟ ابن عباس گفت چنين بود ، هنگاميكه\r\n\r\n","description":"","footnote":"\r\n( 1 ) صحيح مسلم 1 ر 574 .\r\n( 2 ) سنن ابى داود 1 ر 344 .\r\n( 3 ) مسند احمد 1 ر 314 .\r\n","page_name":" 152 ","page_number":144},
  {"content":"\r\nعهد عمر فرا رسيد ، مردم در يك مجلس پى در پى طلاق دادند ، و عمر به آنها اجازه داد .\r\nشارحان حديث را در اين مقام كلماتى در هم ، و سخنان و آرائى سست ، و توجيهاتى بى اساس و دور از حقيقت و دور از مفهوم كلام عرب است . و « قسطلانى » اين احاديث را از احاديث مشكله ، نام برده واقعا هم مشكلى است كه مجال شرح و بسط بيشتر آن را نداريم .\r\n5 - گويد : يهوديان براى زنان ، عدّه اى قائل نيستند چنان كه رافضيان .\r\nپاسخ - شيعه ، عدهء زنان را بر طبق كتاب و سنت لازم مىداند ، و از اين رو به نص قرآن : زنان مطلقه ( پس از مباشرت ) بايد سه دور عادت زنانه را اگر حيض مىبينند ، درنگ كنند . و اگر عادت زنانه ندارند ، سه ماه ، عده نگهدارند . و اگر بار دارند تا هنگام وضع حمل بايد از ازدواج خوددارى نمايند ، و زنانى كه شوهرشان وفات كند ؛ « بايد چهار ماه و ده روز به عنوان عدّه ، مكث كنند ، اين مدت در صورتى است كه بار دار نباشند ، وگر نه درازترين مدت را ، بين چهار ماه و ده روز ، و وضع حمل ، بايد عدّه نگهدارند تا به عموم هر دو آيه ( 1 ) عمل شده باشد .\r\nكنيزان اگر حيض مىشوند تا دو نوبت قاعدگى و اگر حيض نمىبينند يك ماه و نيم بايد عدّه نگهدارند . و در هنگام وفات شوهر اگر بار دار نباشند دو ماه و پنج روز و اگر باردار باشند مدت طولانىتر ، ميان وضع حمل و دو ماه و پنج روز را بايد به عنوان عده ، از شوهر اختيار كردن خوددارى كنند چنان كه امّ الولد\r\n\r\n","description":"","footnote":"\r\n( 1 ) آيهء اول * ( وَأُولاتُ الأَحْمالِ أَجَلُهُنَّ أَنْ يَضَعْنَ حَمْلَهُنَّ : « زنان بار دار مدت عده شان وضع حملشان است » . آيهء دوم * ( وَالَّذِينَ يُتَوَفَّوْنَ مِنْكُمْ وَيَذَرُونَ أَزْواجاً يَتَرَبَّصْنَ بِأَنْفُسِهِنَّ أَرْبَعَةَ أَشْهُرٍ وَعَشْراً : « كسانى از شما كه بميرند و همسرانى از خود بجاى بگذارند زنانشان تا چهار ماه و ده روز خويشتن را بايد نگهدارند » .\r\n","page_name":" 153 ","page_number":145},
  {"content":"\r\n( كنيزى كه از او بچه دار شده‌اند ) بايد در مرگ مولاى خود چهار ماه و ده روز عده بگيرد .\r\nزنيكه با او ازدواج موقت صورت گرفته ، بايد پس از انقضاى مدت ، يا بخشيدن شوهر آن مدت را ، در صورت مباشرت ، اگر حيض مىبيند ، دو حيض ، و اگر نمىبيند ، چهل و پنج روز ، عدّه نگهدارد چنان كه زنان در ازدواج موقّت ، در وفات همسر اگر بار دار نباشند بايد ، مدت چهار ماه و ده روز ، و اگر باردار باشند مانند ازدواج دائم ، بين چهار ماه و ده روز ، و وضع حمل ، هر كدام دراز مدّتتر است ، عده نگهدارند و در ازدواج موقت با كنيز ، عده وفاتش دو ماه و پنج روز است مگر اينكه باردار باشد كه در اين صورت بايد بين مدت دو ماه و پنج روز و وضع حمل هر كدام طولانىتر است عدّه نگهدارد .\r\nاين است عده اى كه شيعه براى زنان قائل است . اين كتب فقهى و تفسيرى شيعه از قديم و جديد كه مشتمل بر اين مطالب است . آيا نسبت مجعول او در يكى از اين كتابها ديده مىشود ؟ پاسخ به طور قطع منفى است ، او كسى است كه دروغ بستن و افترا زدن را بىاهميت مىشمرد و اين كار او در بسيارى از موارد است .\r\n6 - مىگويد : يهوديان خون مسلمانان را حلال مىدانند همچنين رافضيان .\r\nپاسخ - آيا اين مرد مأخذ اين نسبت را از كتب شيعه و دانشمندانشان و يا حتى از عوام و افراد دون پايه شيعه گرفته است ؟ با اينكه شيعيان در اوقات شب و روز آيات كلام اللَّه را مىخوانند و با نهايت خضوع ، آن را وحى منزل از جانب پروردگار تلقى ميكنند ، در آن ، بشدت قتل مسلمان ، ممنوع اعلام شده و كيفر آن خلود در جهنم و عذاب الهى ذكر شده ، و دستور قصاص داده شده است . سنت پيغمبر و احاديث ائمهء شيعه مشتمل برنهى از قتل نفس و وعدهء كيفرهاى شديد است و احكام فراوانى از قصاص و ديات بر آن مترتب مىباشد ، بطورىكه در فقه اماميه از قديم\r\n","description":"","footnote":"","page_name":" 154 ","page_number":146},
  {"content":"\r\nالايام ، دو كتاب قصاص و ديات براى اين احكام تنظيم و تدوين گشته است ، از مجموع اين مطالب دانسته شد كه اين نسبت نيز هيچگونه مدركى جز خيال آن شخص خيال پرداز كه از دشمنى شديد و تعصب احمقانه اش ريشه مىگيرد ، ندارد .\r\n7 - گويد : يهوديان مطالب تورات را تحريف كردند و رافضيان قرآن را .\r\nپاسخ - مدرك شيعه در تفسير و تأويل قرآن و با در هر حكم و آموزش دينى چيزى جز احاديث معتبر صادر از شخصيتهاى خاندان وحى ، بعد از پيغمبر اكرم ( ص ) نيست « أهل البيت أدرى بما فى البيت » « اهل خانه بهتر ميدانند در خانه چه ميگذرد » .\r\nو مطالبى كه از آنان روايت شده گذشته از اينكه بر خلاف عقل سليم و منطق فطرت و اصول مسلم دينى نيست ، از كسانى مانند « قتاده » ، « ضحّاك » و « سدى » كه تفسير برأى مىكردند و دور از سرچشمهء علوم پيغمبرند ، گرفته نشده است .\r\nاگر بخواهيد تحريف كلام حق را از جاى خود ، و اظهار نظرهاى بىمورد را بدانيد ، بايد به كتب و تفاسير اهل سنت مراجعه كنيد ، در آنجا به علت تراشىهاى خنك ، و زورگوئيهاى بى مأخذ ، و ادعاها و آراى سخيف و بىمايه ، و انكار مسلمات دينى بر مىخوريد ، كه براى نمونه برخى از آنها را از كتاب « منهاج السنه » ابن تيميه و ديگران در اينجا اشاره خواهيم كرد . بدين ترتيب شما مجال مىيابيد تا ميان يهود با هر فرقه اى كه خواستيد شباهت برقرار كنيد .\r\n8 - گفته است : يهوديان دشمن جبرئيلاند و او را از بين فرشتگان دشمن خود مىدانند ، رافضيان نيز مىگويند : جبرئيل اشتباه كرد كه وحى بر محمّد ( ص ) آورد نه بر على بن ابيطالب ! !\r\nپاسخ - شايد مردك در خيالات واهى خود ، مىپندارد از ملتى منقرض شده ، سخن به ميان آورده كه اثرى از آنها در روزگار به جاى نمانده ، و هيچ كس نيست\r\n","description":"","footnote":"","page_name":" 155 ","page_number":147},
  {"content":"\r\nاز حيثيت آنان دفاع كند ، او فكر نمىكرد آينده كه روشنگر گذشته است كسانى را بر مىانگيزد تا از او سؤال كنند چگونه ممكن است شيعيان دشمن جبرئيل باشند وقتى كسى كتاب مقدسش را مىخواند كه خداى متعال صريحا مىگويد :\r\n* ( مَنْ كانَ عَدُوًّا لِلَّه وَمَلائِكَتِه وَرُسُلِه وَجِبْرِيلَ وَمِيكالَ فَإِنَّ الله عَدُوٌّ لِلْكافِرِينَ ) * :\r\n« كسى كه دشمن خدا و فرشتگان و فرستادگان و جبرئيل و ميكائيل باشد ، خدا هم در مقابل دشمن كافران است » ( 1 ) .\r\nآيا چه وقت براى يك نفر با اعتقاد به مذهب شيعه ، در نبوت حضرت محمّد ( ص ) شكى پديد آمده و يا در فكر كداميك از پيروان مذهب ، نبوت امير المؤمنين ( ع ) گذشته ، تا حكم به اشتباه جبرئيل كند در حالى كه در شب و روز آيات قرآن را مىخوانند كه خداى متعال مىفرمايد :\r\n* ( وَما مُحَمَّدٌ إِلَّا رَسُولٌ قَدْ خَلَتْ مِنْ قَبْلِه الرُّسُلُ ) * . ( 2 )\r\n« و قول خداى بزرگ » :\r\n* ( ما كانَ مُحَمَّدٌ أَبا أَحَدٍ مِنْ رِجالِكُمْ وَلكِنْ رَسُولَ الله وَخاتَمَ النَّبِيِّينَ ) * . ( 3 )\r\nو اين آيهء :\r\n* ( وَآمَنُوا بِما نُزِّلَ عَلى مُحَمَّدٍ وَهُوَ الْحَقُّ مِنْ رَبِّهِمْ ) * . ( 4 )\r\n« بر آنچه بر محمّد نازل شده كه به حق از پروردگار آنهاست ، ايمان بياوريد » .\r\nو قول خداى بزرگ :\r\n\r\n","description":"","footnote":"\r\n( 1 ) بقره : 98 .\r\n( 2 ) آل عمران : 144 « محمد كسى جز رسولى كه رسولانى را پيش از خود ، پشت سر گذاشته ، نيست » .\r\n( 3 ) احزاب : 33 « محمد پدر هيچكس از مردان شما نيست ولى او رسول خدا و خاتم پيغمبران است » .\r\n( 4 ) محمد : 3 .\r\n","page_name":" 156 ","page_number":148},
  {"content":"\r\nمحمّد رسول اللَّه . ( 1 )\r\n« محمد پيامبر خدا است » .\r\nو قول خداى متعال :\r\n* ( وَمُبَشِّراً بِرَسُولٍ يَأْتِي مِنْ بَعْدِي اسْمُه أَحْمَدُ ) * . ( 2 )\r\n« من به پيامبرى كه بعد از من مىآيد و نامش احمد است شما را مژده مىدهم » .\r\nاگر شيعه عقيده به خطاى جبرئيل در امر وحى دارد ، پس چرا در هر نماز واجب و مستحب ، و در هر اذان و اقامه ، و در دعاهاى فراوانى كه از أئمه اش رسيده ، گواهى به رسالت پيغمبر اكرم مىدهد و در مؤلفات شيعه كه در زمينهء فقه و حديث و كلام و عقائد و ملل و نحل ، تدوين شده ، همه به اين گواهى تصريح كرده‌اند ؟\r\nآيا اصولا اين افتراى باطل را چگونه مىتوان به شيعيان نسبت داد و گفت كه اينان مىپندارند خداوند كار غلط جبرئيل را به مجرد اشتباهى كه از او سر زد امضاء كرد و گرنه در حقيقت خدا مىخواست امير المؤمنين مبعوث گردد ؟ !\r\nآيا اين سخن را به هيچ آدم معتوه و نابخرد يا انسان وحشى بيابانى ، بىخبر از علوم و معارف تا چه رسد به شيعيان با همهء علم و فضيلتشان مىتوان نسبت داد ؟\r\nاين چيست كه اين قوم هيچ سخنى نمىفهمند ( 3 ) .\r\nبسيار جاى شگفتى است ، شگفتى از نويسنده و دانشمند امروز مصر كه به ردّ شيعه مىپردازد و با اين گونه ياوه گوئىها و پرداختن به خرافات مىخواهد آنان را به هيجان آورد .\r\n« كسى كه ايمان نياورده و پيرو هواى نفس است نبايد مانع راه تو گردد و\r\n\r\n","description":"","footnote":"\r\n( 1 ) فتح : 29 .\r\n( 2 ) صف : 6 .\r\n( 3 ) مضمون آيه 85 از سوره نساء .\r\n","page_name":" 157 ","page_number":149},
  {"content":"\r\nباعث سقوطت شود » ( 1 ) .\r\n9 - مىگويد : يهوديان گوشت شتر نمىخورند ، رافضيان نيز چنيناند .\r\nپاسخ - بخوانيد و بخنديد يا بخوانيد و گريه كنيد .\r\nاگر بخواهيد نهايت وقاحت و نابخردى را بدانيد به صاحب اين جمله مراجعه كنيد ، اگر چگونگى خيانت و خلافگوئى را نمىدانيد « اندلسى » ( صاحب عقد الفريد ) شما را در كتابش بدان واقف مىسازد . اى كاش من ميدانستم گناه گوشت شتر چيست ، كه بايد حكمش از حيوانات حلال گوشت ديگر ، خارج باشد ؟ و اين حيوان چه احترامى نزد شيعه دارد كه نبايد كشته شود ؟ من كه از اين چيزها هيچ نمىدانم ولى شايد سازندهء اين روايت يك فلسفهء مترقىاى براى اين ممنوعيت در نظر گرفته باشد تا اين تهمت را بدان تأويل كند . به هر حال نظر قاطع در اين باره كشتارگاه سلاخان و ساطور قصابان و مغازه‌هاى گوشت فروشى آنان در سراسر بلاد شيعه است .\r\n\r\nبخوانيد و بخنديد\r\n10 - مىگويد : ابو عثمان بحر الجاحظ گفته است : مردى از رؤساى تجّار به من خبر داده گفت : پير مردى بد اخلاق اخمو و خاموش ، در كشتى با ما بود كه سرش را از زمين بر نمىداشت و هر وقت اسم شيعه را مىشنيد در خشم فرو مىرفت و چهره اش دگرگون شده ، ابروهايش را سخت درهم مىكشيد . روزى به او گفتم : خدا تو را رحمت كند مگر از چه چيز شيعه اين قدر بدت مىآيد ، كه مىبينم هر وقت اسم شيعه در برابرت برده مىشود ، سخت بر آشفته و نگران مىشود ؟ گفت : من از هيچ چيز شيعه به اندازهء اين شين اول اسمش بدم نمىآيد ، زيرا من شين را نديده‌ام مگر در اول هر كلمهء زشتى ، از قبيل : شرّ ، شوم ، شيطان ، شغب ( شر بسيار ) ، شقاء ، شفار ( نقص ) شرر ، شين ، شوك ( خار ) شكوى ، شهره ( افتضاح ) شتم ( فحش ) شحّ ( حرص و بخل ) .\r\n\r\n","description":"","footnote":"\r\n( 1 ) اقتباس از آيه 16 از سوره طه .\r\n","page_name":" 158 ","page_number":150},
  {"content":"\r\nابو عثمان گفت : بدين ترتيب ديگر اساس تشيع واژگونه شد .\r\nشگفتى از سفاهت پير مرد بد اخلاق ، و كوته بينى اوست كه چون نتوانسته عيبى براى شيعه دست و پا كند ، دشمنى شديد ، او را وادار كرده تا با سفسطه چينى ، عيبى برايش بتراشد ، از اين رو شروع كرده فقط براى اينكه حرف اول اين اسم با حرف اول اسماء زننده اى با هم متحدند ، شيعه را بدان مؤاخذه كند .\r\nاگر اين بهانه گيريها مجاز باشد نسبت به بسيارى از اسماء مقدس ، بايد سرايت كند و حتى به كتاب خداى عزيز كه در آن لفظ شيعه را مىخوانيم ؟\r\n* ( وَإِنَّ مِنْ شِيعَتِه لإِبْراهِيمَ . . . ) * ( 1 ) و آيات ديگر .\r\nبدتر از پير مرد بد اخلاق ، ابو عثمان است كه گمان كرده بعد از اين كلمهء بىمايه ، اساس تشيع واژگونه گرديده است ، گويا اين صاعقه اى بود كه بر شيعيان باريده و يا زمين در زير پاى آنها فرو رفته و يا كوهها بر سرشان فرو باريده و آنان را هلاك ساخته است يا دلائل آنان وسيله برهانى قاطع مردود واقع شده رسوا شدند او نمىدانست كه پير مرد بد اخلاق ، با سخنى كه به زبان آورده ، سوء نيت خود را ، و دليل بد اخلاقىاش را آشكار ساخته است و ابو عثمان هم به عقل ناقصش از او پيروى كرده است .\r\nاز اين نابخردى ، ابن عبدربه ( صاحب عقد الفريد ) نيز دور نمانده است كه آن را در كتاب خود با اظهار رضايت نسبت به آن آورده است ، چرا پير مرد بد اخلاق از شين كلمه شيعه به مناسبت اتحاد حرف اولش با كلماتى از قبيل : شريعت ، شمس ، شروق ( تابش ) شعاع ، شهد ، شفاعت ، شرف ، شباب ( جوانى ) ، شكر ، شهامت ، شأن ، شجاعت ، شفق ، خوشش نيامد كه بسيارى از آنها مانند لفظ شيعه در قرآن هم آمده است ؟ ! چرا شيخ در اين قصهء دروغين ميكوشد تا شين را فقط در آن الفاظ\r\n\r\n","description":"","footnote":"\r\n( 1 ) صافات 83 .\r\n","page_name":" 159 ","page_number":151},
  {"content":"\r\nبيابد نه در اين الفاظ . شايد هم اعور يا احول بوده و مقابل چشمان معيوبش را ، نمىديده است .\r\nآيا شيعه نمىتواند مانند پير مرد بد اخلاق بگويد : من از سنى بخاطر سين اول اسمش بدم مىآيد كه آن را در كلمات ! سام ، سئم ، سعر ( آتش ) سقر ( دوزخ ) سبى ( اسارت ) سقم ( بيمارى ) سمّ ، سموم ، سوئه ( بدى ) سهم ( تير ) ، سهو ، سرطان ، سرقت ، سفه ، سفل ، سخب ( سر و صدا ) سخط ، سخف ، سقط ، سلّ سليطه ، سماجت ، مىيابم .\r\nولى شيعيان عقلا و حكمايند و بدين ياوه‌ها توجه نمىكنند ، با عواطف مردم به خاطر اين ياوه‌هاى بىسر و ته ، در نمىافتند و هيچ نوع بنيادى را با اين خرافات ، بدنام نمىكنند .\r\nاين بود پاره اى از دروغها و جعليات ابن عبدربه . و چه بسيار نظائرى مىتوان براى آن يافت كه هر گاه بخواهيم همه را متعرض شويم ، كتاب بزرگى را تشكيل مىدهد . از اينها گذشته ، اشتباهات تاريخى در اين كتاب نيز ديده مىشود ، مثل اينكه گويد : زيد شهيد در خراسان خروج كرد و آنجا كشته شد و بدار آويخته گرديد ( 1 ) كه هر گاه بخواهيم به نقد و بررسى آن پردازيم ، از موضوع بحث خارج مىشويم و عارف را يك اشارت بس است .\r\nابن تيميه كه در كتاب « منهاج السنه » خود نسبتها و مجعولات ابن عبد ربه را نقل كرده چون خوشش آمده نشان دهد به مردم كه من از گذشتگانم بيشتر مىتوانم دروغ ببافم و بيش از آنان ، از راستى و امانت فاصله دارم ، لذا اضافه كرده است :\r\nيهوديان با اخلاص به مؤمنان سلام نمىكنند بلكه مىگويند السلام عليك ( مرگ بر شما ) ، رافضيان نيز چنيناند .\r\nيهوديان ، مسح بر موزه ( پاى پوش ) را جايز نمىدانند ، همچنين رافضيان .\r\n\r\n","description":"","footnote":"\r\n( 1 ) عقد الفريد 2 ر 146 ، 355 ، 3 ر 41 .\r\n","page_name":" 160 ","page_number":152},
  {"content":"\r\nيهوديان ، اموال مردم را حلال مىدانند ، همچنين رافضيان .\r\nيهوديان ، در نماز سجده بر فرق سر مىكنند ، همچنين رافضيان .\r\nيهوديان ، عقيده به فريب مردم دارند ، همچنين رافضيان .\r\nو امثال اين سخنان خرافى و ياوه .\r\nما تكذيب دروغهاى نسبت داده شده را به نيروى درك و فهم آزاد شما ، واگذار مىكنيم و مطلب را به احاطهء شما به فقه شيعه و كتب عقائد و احكامشان ، آنچه از قديم و جديد از شيعه شناخته شده ، موكول مىسازيم .\r\n« و هر گاه پس از علمى كه تو را فراهم آمده ، پيروى از تمايلات و هواهاى آنان كنى ، نه دوست خواهى داشت و نه ياورى » ( 1 )\r\n\r\n","description":"","footnote":"\r\n( 1 ) اقتباس از آيه 120 سوره بقرة .\r\n","page_name":" 161 ","page_number":153},
  {"content":"\r\n\r\n2 انتصار ( 1 )\r\nخوانندهء عزيز ، شما اگر اين كتاب را مصدر اكاذيب بخوانيد ، دروغ نگفته‌ايد . و اگر نام صفحات آن را كه پيش از 173 صفحه نيست ، دروغ نامه بگذاريد خلافى مرتكب نشده‌ايد . شما اگر خلال اين صفحات كاوش كنيد ، از دروغهاى شاخدار ، ادعاى بىدليل ، طنزهاى درد آور و نسبتهاى ساختگى او ، سخت به شگفتى خواهيد افتاد . ما اميدواريم اين بررسى كوتاه باعث شود شما به خود كتاب كه در مصر چاپ و منتشر شده ، دست بيابيد تا ما بيش از اين ، چهرهء صفحات كتابمان را به نقل افسانه هايش سياه نكنيم .\r\nدر اينجا فقط به ذكر نمونه هائى از آن مىپردازيم تا به ميزان زياده - روى او در نسبتهاى دروغين ، و ياوه‌هاى بىاساس ، و شدت غليان كينه در ضمير او ، كه باعث شده نام و شهرت ملتى بزرگ و پاك و منزه را آلوده كند ، واقف گرديد . او گفته است :\r\n1 - رافضيان معتقدند خداى آنها داراى صورت و هيئتى است كه حركت مىكند بىحركت مىماند ، محو مىشود و جابجا مىگردد . او در آغاز دانا نبوده ، سپس دانا شده ( تا آنجا كه گويد ) اين است توحيد همهء رافضيان ، مگر تعداد ناچيزى از آنها كه با معتزله همنشين بوده‌اند و به عقيدهء توحيد گرائيده‌اند ، در نتيجه اين گروه را رافضيان از خود طرد كرده و از آنان بيزارى جسته‌اند . اما غالب آنها و بزرگانشان مثل « هشام سالم » ، « شيطان الطاق » ، ( مراد مؤمن طاق است ) « على بن ميثم » ، « هشام بن حكم بن منصور » و « سكاك » عقيدهء آنان همان است كه بيان داشتيم ( ص 5 ) .\r\n2 - رافضيان را عقيده اين است كه مىگويند خدايشان داراى پيكرى است\r\n\r\n","description":"","footnote":"\r\n( 1 ) تأليف ابى الحسين عبد الرحيم خياط معتزلى .\r\n","page_name":" 162 ","page_number":154},
  {"content":"\r\nبا شكل و صورت حركت مىكند ، بىحركت مىماند ، زوال مىپذيرد ، نقل مكان مىدهد ، نادان بوده سپس دانا شده است . ( ص 7 )\r\n3 - در روى زمين يك نفر رافضى پيدا نمىشود ، مگر اينكه معتقد است كه خدا شكل دارد در اين باره رواياتى مىآورند ، و به احاديثى از پيشوايانشان احتجاج مىكنند ؟ ! مگر آن عده از آنها كه با معتزليان از قديم هم نشينى كرده ، عقيده به توحيد پيدا كرده‌اند در نتيجه رافضيان آنان را طرد و از خود دور ساخته‌اند ( ص 144 ) .\r\n4 - رافضيان معتقدند صد مرد در يك روز ، مىتوانند بدون پاك شدن و نگهداشتن عده ، زنى را به مباشرت گيرند ، و اين امر مخالف عقيدهء همهء امت محمد است ( ص 89 ) .\r\nبه زودى وضع همهء اين مطالب به وضوح ، آشكار خواهد شد و معلوم مىگردد شيعيان از روز نخست ، از اين سخنان مبرا بوده‌اند .\r\n« هر گاه پيروى از هواهاى نفسانى آنان كنى ، با وجود علمى كه ترا فرا رسيده در اين صورت تو از ستمگران خواهى بود ( 1 ) » .\r\n\r\n","description":"","footnote":"\r\n( 1 ) اقتباس از آيهء 145 سورهء بقره .\r\n","page_name":" 163 ","page_number":155},
  {"content":"\r\n\r\n3 الفرق بين الفرق\r\nتأليف ابى منصور عبد القاهر بن طاهر بغدادى\r\nمتوفى 429 در 355 صفحه .\r\nاين نويسنده در كمان تيرهاى افتراهايش از هر گونه نسبت ناروا فروگذار نكرده است . تنها چيزى كه او را تا اين اندازه به ورطهء جهالت افكنده پندارى است كه در صفحه 309 بيان داشته ، مبنى بر اينكه : « در بين رافضيان پيشوائى در فقه و حديث و لغت و دستور زبان عرب ، وجود ندارد ، و نيز در سيره نويسى و تواريخ و نبردهاى اسلامى و تفسير و تأويل قرآن هيچ شخص مورد وثوقى ديده نمىشود و تنها پيشوايان اين رشته از علوم منحصر به اهل سنت و جماعتاند » .\r\nاو خدا را هم بر اين نعمت سپاس گفته ، گويا اين پندار جنبهء عموميت دارد و زمانهاى آينده را نيز شامل مىشود و ايشان آينده را از پشت پردهء رقيق زمان نگريسته است . از اين رو تأمين دارد كه بعد از او كسى نخواهد آمد كه بديهاى او را آشكار سازد ، و در نسبتهائى كه داده از نظر امانت ، خدشه اى وارد سازد يا كتب و دانشمندان شيعه در خارج خود به خود ، مشت او را باز كنند .\r\nجاى تعجب است كه در مقابل دو چشم او و در محيط اجتماعىاش ( در بغداد ) شخصيتهاى بزرگى از شيعه وجود داشته‌اند ، كه احدى نمىتواند در امامت و پيشوائى آنان ، در رشته‌هاى نامبرده خدشه اى وارد سازد . و زمام رهبرى بدست آنها بوده است مانند بزرگ پيشواى ملت اسلام و معلم آن « محمّد بن محمّد بن نعمان مفيد » و « علم الهدى سيد مرتضى » و « شريف رضى » ، و « ابى الحسين نجاشى » و « شيخ ابو الفتح كراچكى » و « شريف ابى يعلى » و « سلار ديلمى » و امثال آنان .\r\nما نمىدانيم اينكه او از اين شخصيتها بى خبر مانده است ، آيا حواس عمومى او معيوب بوده يا از روى كينه و دشمنى ، وجود اين همه دانشمند را انكار\r\n","description":"","footnote":"","page_name":" 164 ","page_number":156},
  {"content":"\r\nكرده است . در هر صورت ما براى شخص او اهميتى قائل نيستيم ، ما مىخواهيم توجه خواننده را به راه و رسم او ، جلب كنيم تا كسى را جار و جنجالهايش نفريبد .\r\nشايد شما بتوانيد پاره اى از مضامين دروغ و تزوير ، افترا و تحريف و تغيير حقايق را در صفحات كتابش كه سراپا دروغ است از بحثهائى كه دربارهء كتابهاى مشابهش به عمل مىآوريم ، دريابيد .\r\n« و هر گاه از هواهاى آنان پيروى كنى با وجود علمى كه براى تو حاصل شده هيچگونه مدد و نگهبانى از خدا نخواهى داشت » ( 1 ) .\r\n\r\n","description":"","footnote":"\r\n( 1 ) اقتباس از آيهء 37 سورهء رعد .\r\n","page_name":" 165 ","page_number":157},
  {"content":"\r\n\r\n4 الفصل فى الملل و النحل\r\nهر كس بخواهد دربارهء ملل و نحل مطلبى بنويسد ، بايد قبل از هر چيز به مراتب بيش از نويسندهء تاريخ و ادبيات ، خود را به امانت و صدق مقيد سازد تا از عواقب خطرناك اين فن كه آلودگى به نسبتهاى بىپايه و بى دليل محكم است محفوظ ماند ، و آبروى ملتها و اقوام بىگناه را ، بر اساس پندار يا خيالى نبرد ، و به طور كلى هيچ گام برندارد مگر كه در نقل مطالب آن محققانه باشد ، و در مآخذ خود تكيه بر موثقترين آنها كند تا در پيشگاه خدا معذور و از گرفتارى وجدان به افتراء مصون ماند .\r\nولى « ابن حزم » نه تنها به اين وظيفه بىتوجه است بلكه در نوشته هايش درست رفتارى مخالف اين رويه دارد ، او از نقل هر كس باشد براى رده بندى بيشتر مذاهب ، استفاده مىكند ، از كثرت مذاهب خوشش مىآيد و از دادن هر گونه نسبت بىاساس به مخالفان عقيده اش رو گردان نيست نمونه سخنانش را در زير ملاحظه ميكنيد :\r\n1 - رافضيان مسلمان نيستند اينان دسته هائى هستند كه به فاصله بيست و پنج سال پس از رحلت پيغمبر پديد آمدند . آغاز كارشان براى پاسخ به دعوت كسى بود ( خذله اللَّه ) كه با اسلام مكر و دشمنى مىورزيد و درست مانند يهود و نصارى كفر و دروغ نشان مىداد .\r\nپاسخ - سوگند به حق ، كه او با اين عبارات كوبنده اش ، انسانيت را شرمگين كرده ، و اگر او بخواهد از عهدهء سخنش بر آيد بايد از شرم و آزرم سراپا عرق ريزد .\r\nمن نمىدانم چگونه مىتوان منكر اسلام مردمى شد كه در نمازهاى خود رو به سوى قبله مىايستند و به شهادتين اقرار مىكنند ، قرآن را حاملاند و به آن عامل ، از سنتهاى پيغمبر اكرم پيروى مىكنند ، كتابهاى آنان در عقائد و احكام\r\n","description":"","footnote":"","page_name":" 166 ","page_number":158},
  {"content":"\r\nدنيا را پر كرده و همه گواه صدق گفتار ما است و عمل خارجى آنان ، اسلامشان را نشان مىدهد . چگونه اين مرد مىتواند حكم قطعى به نامسلمانى اين طائفه كند در حالى كه هزارها كس از شيعيان بوده‌اند كه استادان و رجال بزرگ اهل سنت ، روايات خود را در زمينهء مذهب از آنها گرفته‌اند و راويان احاديثشان در صحاح ست و ساير روايات مسندهء آنها را شيعيان تشكيل مىدهند .\r\nاين روايات در حقيقت مرجع عقائد ، احكام و آراء دينى اين قوم است .\r\nو اينك برخى از مشايخ اهل سنت كه شيعه مذهباند . به ترتيب حروف تهجى مذكور ميشوند :\r\n1 - ابان بن تغلب 2 - ابراهيم بن زيد كوفى\r\n3 - ابو عبد اللَّه جدلى 4 - احمد بن مفضل حفرى\r\n5 - اسماعيل بن ابان كوفى 6 - اسماعيل بن خليفه كوفى\r\n7 - اسماعيل بن زكريا كوفى 8 - اسماعيل بن عبد الرحمن\r\n9 - اسماعيل بن موسى كوفى 10 - تليد بن سليمان كوفى\r\n11 - ثابت ابن ابو حمزه ثمالى 12 - ثوير بن ابى فاخته كوفى\r\n13 - جابر بن يزيد جعفى 14 - جرير بن عبد الحميد كوفى\r\n15 - جعفر بن زياد كوفى 16 - جعفر بن سليمان بصرى\r\n17 - جميع بن عميرة الكوفى 18 - حارث بن حصيرة الكوفى\r\n19 - حارث بن عبد اللَّه همدانى 20 - حبيب بن ابى ثابت كوفى\r\n21 - حسن بن حىّ همدانى 22 - حكم بن عتيبه كوفى\r\n23 - حماد بن عيسى جهنى 24 - خالد بن مخلد قطوانى\r\n25 - ابو الحجاف ابن ابى عوف 26 - زبيد بن حارث كوفى\r\n27 - زيد بن حباب كوفى 28 - سالم بن ابى جعدهء كوفى\r\n29 - سالم بن ابى حفصهء كوفى 30 - سعد بن طريف كوفى\r\n","description":"","footnote":"","page_name":" 167 ","page_number":159},
  {"content":"\r\n31 - سعيد بن خثيم هلالى 32 - سلمة بن فضل الابرش\r\n33 - سلمة بن كهيل الحضرمى 34 - سليمان بن صرد كوفى\r\n35 - سليمان بن طاخان بصرى 36 - سليمان بن قرم كوفى\r\n37 - سليمان بن مهران كوفى 38 - شعبة بن حجاج بصرى\r\n39 - صعصعة بن صوحان عبيدى 40 - طاوس بن كيسان همدانى\r\n41 - ظالم بن عمرو دوئلى 42 - ابو الطفيل عامر مكى\r\n43 - عباد بن يعقوب كوفى 44 - عبد اللَّه بن داود كوفى\r\n45 - عبد اللَّه بن شداد كوفى 46 - عبد اللَّه بن عمر كوفى\r\n47 - عبد اللَّه بن لهيعه حضرمى 48 - عبد اللَّه بن ميمون قداح\r\n49 - عبد الرحمن ابن صالح ازدى 50 - عبد الرزاق بن همام حميرى\r\n51 - عبد الملك بن اعين 52 - عبد اللَّه بن موسى الكوفى\r\n53 - عثمان بن عمير كوفى 54 - عدى بن ثابت كوفى\r\n55 - عطية بن سعيد كوفى 56 - علاء بن صالح كوفى\r\n57 - علقمة بن قيس نخعى 58 - على بن بديمه\r\n59 - على بن جعد جوهرى 60 - على بن زيد بصرى\r\n61 - على بن صالح 62 - على بن غراب كوفى\r\n63 - على بن قادم كوفى 64 - على بن منذر طرائفى\r\n65 - على بن هاشم كوفى 66 - عمار بن معاويه كوفى\r\n67 - عمار بن زريق كوفى 68 - عمرو بن عبد اللَّه سبيعى\r\n69 - عوف بن ابى جميله بصرى 70 - فضل بن دكين كوفى\r\n71 - فضيل بن مرزوق كوفى 72 - فطر بن خليفه كوفى\r\n73 - مالك بن اسماعيل كوفى 74 - محمّد بن حازم كوفى\r\n75 - محمّد بن عبيد اللَّه مدنى 76 - محمّد بن فضيل كوفى\r\n","description":"","footnote":"","page_name":" 168 ","page_number":160},
  {"content":"\r\n77 - محمّد بن مسلم طائفى 78 - محمّد بن موسى المدنى\r\n79 - محمّد بن عمار كوفى 80 - معروف بن خربوذ كوفى\r\n81 - منصور بن معتمر كوفى 82 - منهال بن عمرو كوفى\r\n83 - موسى بن قيس حضرمى 84 - نفيع بن حارث كوفى\r\n85 - نوح بن قيس حدّانى 86 - هرون بن سعد كوفى\r\n87 - هاشم بن بريد كوفى 88 - هبيرة بن بريم حميرى\r\n89 - هشام بن زياد بصرى 90 - هشام بن عمار دمشقى\r\n91 - وكيع بن جراح كوفى 92 - يحيى بن جزار كوفى\r\n93 - يزيد بن ابى زياد كوفى ( 1 )\r\nاينان گروهى از شيعياناند كه اهل سنت در صحاح ششگانه شان به احاديث آنان احتجاج مىكنند . گذشته از اينها ، رجال شيعه از صحابهء پيغمبر و تابعين و شخصيت - هاى بزرگ خاندان علوى بسيارند كه اهل سنت حديث آنان را مورد استناد قرار مىدهند و پيشوايانشان ، اسناد خود را در صحاح و سنن و مسانيد ، به آنها رسانده‌اند و در توثيق و عدالتشان سخت پافشارى مىكنند .\r\nپس اگر شيعه ( چنان كه ابن حزم پنداشته است ) مسلمان نباشند ، اين كتب روايات چه ارزشى دارد ؟ و اين صحاح و مسانيد در چه پايه اى از حقيقتاند و براى مؤلفان كتابهاشان كه از بزرگان ، پيشوايان و حافظان احاديث اهل سنتاند چه ارزشى مىتوان قائل شد ؟ و اصولا براى عقائد و آرائى كه از آنها گرفته شده ، با اينكه همهء مشايخ آن غير مسلماناند ، چه اهميت و ارزشى مىتوان تصور كرد .\r\nبار الها تو بر ما ببخشاى كه باز گشت همه بسوى تو است و توئى داور به حق .\r\nبلى ، تنها گناه شيعيان كه نزد ابن حزم قابل بخشودگى نيست ، دوستى و ولاء\r\n\r\n","description":"","footnote":"\r\n( 1 ) براى شرح حال اين عده و تفصيل احاديثشان . مراجعه كنيد به كتاب « المراجعات » علامهء مجاهد آية اللَّه سيد شرف الدين ص 41 - 105 .\r\n","page_name":" 169 ","page_number":161},
  {"content":"\r\nآنان نسبت به على بن ابيطالب و اولاد او از ائمهء طاهرين عليهم السّلام است كه بر طبق كتاب و سنت بدان گرويده‌اند و در نتيجهء همين ولاى اهل بيت عرض و آبروئى كه از هر مسلمانى محترم است ، از آنان مباح مىشود ، و اين خدا است كه بايد ميان ما ، داورى قاطع نمايد .\r\nامّا اينكه پنداشته است آغاز تشيع به دعوت كسى بود كه با اسلام مكر و دشمنى مىكرد ، مقصودش عبد اللَّه سبا مىباشد كه امير المؤمنين او را به گفتار الحاد آميزش به آتش سوزانيد و شيعيان على در لعن او ، و اظهار نفرت از او ، از آن بزرگوار پيروى كردند .\r\nمىپرسيم آيا چه موقع اين پليدى در حزب علوى ديده شده ، تا تشيّع تاريخش را از آن گرفته باشد و آيا در همهء نسلها و دوره‌هاى تشيع يك نفر شيعه را پيدا مىكند كه به اين مرد منحرف گرويده يا منسوب باشد ؟\r\nولى اين مرد اصرار دارد شيعيان را به هر دروغ و فضيحتى نسبت دهد .\r\nاگر او در صدد يافتن حقيقت بود با آگاهى كامل در مىيافت كه بذر افشان تشيع در حقيقت مؤسّس اسلام پيغمبر اكرم صلَّى اللَّه عليه و آله است از همان روزى كه دوستان على را شيعيانش ناميد و با تعريف و تمجيد آنان را به دو نسبت مىداد و امت را به دوستى و پيرويش فرا مىخواند . ( 1 )\r\nو از آنجا كه اين نسبت سخت بىپايه و بىاساس است ، بيش از اين در ردّ آن تفصيل نمىدهيم ، تنها به يك سخن طلائى از استاد محمّد كرد على ( 2 ) اكتفاء مىكنيم كه گفته است « اينكه پاره اى از نويسندگان معتقدند مذهب تشيع بدعت عبد اللَّه بن سبا معروف به ابن سوداء است ، ناشى از جهل و نادانى نسبت به اين مذهب است ، كسى كه ارزش اين مرد را نزد شيعيان بشناسد و بداند آنان از او و اعمال و گفتارش بيزارى مىجويند\r\n\r\n","description":"","footnote":"\r\n( 1 ) مراجعه كنيد ص 142 همين كتاب .\r\n( 2 ) خطط الشام 6 ر 251 .\r\n","page_name":" 170 ","page_number":162},
  {"content":"\r\nو دانشمندانشان بدون خلاف او را مورد توبيخ و حمله قرار مىدهند ، به خوبى مىداند اين سخن تا چه پايه نا صحيح است . . . »\r\n2 - مىگويد : هر كس بگويد علم على از همهء صحابه پيغمبر بيشتر بود دروغ گفته است ( 4 ر 126 الفصل ) آنگاه در بيان اعلميّت ابو بكر و تقدّم او بر على از نظر علمى بيانات سستى را آغاز كرده تا آنجا كه گويد : كسى كه بهره اى از علم داشته باشد مىداند علم ابوبكر چندين برابر علم على بود .\r\nو در تقدم عمر بر على از نظر علمى گفته است : هر كس حسّ داشته باشد به وضوح مىداند علم عمر چندين برابر علم على بود ، تا آنجا كه گويد : پس سخن آن نادان بى آزرمى كه مدعى اعلميت على شده باطل است و اگر در اين زمينه معاند يا بى آزرمى با ما عناد ورزد ، دروغ و نادانيش آشكار خواهد شد زيرا هيچكس نمىتواند به ما اين تهمت را روا دارد كه ما احدى از اصحاب پيغمبر را از مرتبه خود فروتر آورده‌ايم .\r\nپاسخ - من نمىدانم بر اين مرد ، آيا به عنوان يك نفر نادان بخندم يا به عنوان يك فرد غافل بگريم يا او را به عنوان يك نفر ديوانه ، مسخره كنم ؟\r\nچيزى كه بر احدى جاى شك باقى نمىگذارد اين واقعيت است كه امير المؤمنين علمش بر همهء صحابهء پيغمبر فزونى داشته و در داوريها و مشكلات همه به او مراجعه كرده‌اند و او در هيچ قضيه اى به احدى مراجعه نفرموده است .\r\nاول كسى كه اعتراف به اعلميت على نسبت به صحابه كرد ، شخص پيغمبر اسلام ( ص ) مىباشد . كه به فاطمه فرمود :\r\nاما ترضين انّى زوّجتك اوّل المسلمين اسلاما و اعلمهم علما ( 1 ) :\r\n« آيا خوشحال نيستى كه من ترا به ازدواج كسى در آوردم كه اول مسلمان است و علمش از همه بيشتر است » .\r\n\r\n","description":"","footnote":"\r\n( 1 ) مستدرك حاكم 3 ، كنز العمال 6 / 13 .\r\n","page_name":" 171 ","page_number":163},
  {"content":"\r\nو اين سخن كه فرمود : « من ترا به ازدواج بهترين فرد امتم در آوردم كه از نظر علم از همه داناتر و از نظر فضيلت از همه بردبارتر و از نظر اسلام از همه سابقه دارتر است ( 1 ) .\r\nو باز اين گفتار او به فاطمه : « او ( على ) اولين كسى است كه اسلام آورد و پيش از همه تسليم شد و علمش از همه بيش و حلمش بزرگ است » ( 2 ) .\r\nو باز سخن آن حضرت ( ص ) ! « داناترين فرد بعد از من على است » ( 3 ) .\r\nو سخن ديگر آن حضرت ( ص ) كه فرمود : « على ظرف علم من و وصىّ من و درى است كه از آن به من وارد مىشوند » ( 4 ) .\r\nو گفتار او ( ص ) كه گفت : « على در علم من است ، بيان كنندهء رسالت من براى امتم بعد از من است » ( 5 ) .\r\nو گفتار آن حضرت ( ص ) :\r\nعلىّ خازن علمى ( 6 ) -\r\n\r\n","description":"","footnote":"\r\n( 1 ) اين روايت را خطيب در متفق و سيوطى در جمع الجوامع بر طبق آنچه در ترتيب او 6 ر 398 مىباشد نقل كرده‌اند .\r\n( 2 ) مسند احمد 5 ر 26 ، استيعاب 3 ر 36 ، رياض النضرة 2 ر 194 مجمع الزوايد 9 ر 101 114 به دو طريق صحيح كه يكى را به صحت و ديگرى را به وثاقت رجالش اعتراف كرده است ، مرقاة فى شرح المشكاة 5 ر 569 ، كنز العمال 6 ر 153 سيرهء حلبيه 1 ر 285 ، سيرهء زينى دحلان 1 ر 188 در حاشيه سيرهء حلبيه .\r\n( 3 ) ديلمى از سلمان نقل كرده و خوارزمى در مناقب 49 و مقتل الحسين 1 ر 43 و متقى در كنز العمال 6 ر 153 آورده‌اند .\r\n( 4 ) شمس الاخبار 39 ، كفاية الكنجى 70 ، 93 .\r\n( 5 ) ديلمى از ابى ذر بنابر آنچه در كنز العمال است 6 ر 156 نقل كرده ، و در كشف الخفا 1 ر 204 آمده است .\r\n( 6 ) شرح نهج البلاغة ابن ابى الحديد 2 ر 448 .\r\n","page_name":" 172 ","page_number":164},
  {"content":"\r\n« على خازن علم من است » .\r\nو گفتار او ( ص ) :\r\nعلى عيبة علمى ( 1 ) :\r\n« على صندوق علم من است » .\r\nو سخن او ( ص ) :\r\nاقضى امّتى علىّ ( 2 ) :\r\n« افضل امت من در قضاوت على است » .\r\nو سخن او ( ص ) :\r\nاقضاكم علىّ ( 3 ) :\r\n« افضل شما در قضاوت على است » .\r\nو گفتار او ( ص ) :\r\nيا علىّ اخصمك بالنّبوّة و لا نبوّة بعدى و تخصم بسبع - تا آنجا كه شمرد :\r\nو اعلمهم بالقضيّة و در تعبير ديگر : و ابصرهم بالقضيّة ( 4 ) .\r\nاى على ! من ترا با درجهء رسالت و نبوت محكوم وزير فرمان خود ميدانم و\r\n\r\n","description":"","footnote":"\r\n( 1 ) شرح نهج البلاغه ابن ابى الحديد 2 ر 448 ، جامع الصغير سيوطى و جمع الجوامع او نقل از ترتيب او 6 ر 153 شرح عزيزى 2 ر 417 حاشيهء شرح عزيزى حفنى 2 ر 417 مصباح - الظلام 2 ر 56 .\r\n( 2 ) مصابيح البغوى 2 ر 277 ، رياض النضره 2 ر 198 مناقب الخوارزمى 50 ، فتح - البارى 8 ر 136 ، بغية الوعاة 447 .\r\n( 3 ) استيعاب 3 ر 38 حاشيه اصابه ، مواقف قاضى ايجى 3 ر 276 شرح ابن ابى الحديد 2 ر 235 مطالب السئول 23 ، تمييز الطيب من الخبيث 35 ، كفاية الشنقيطى 46 .\r\n( 4 ) حلية الاولياء 1 ر 66 ، رياض النضرة 2 ر 198 نقل از حاكمى ، مطالب السئول 34 ، تاريخ ابن عساكر ، كفاية الگنجى 139 ، كنز العمال 6 ر 153 .\r\n","page_name":" 173 ","page_number":165},
  {"content":"\r\nالبته بعد از من نبوتى نيست و تو همگانرا با هفت خصلت محكوم بفرمان خواهى نمود و در ضمن آن هفت خصلت فرمود : تو در قضاوت از همه داناترى .\r\nو اين سخن او ( ص ) :\r\nقسمت الحكمة عشرة اجزاء فاعطى علىّ تسعة اجزاء و النّاس جزءا واحدا ( 1 ) :\r\nحكمت به ده بخش تقسيم شده نه بخش آن اختصاصا در اختيار على است و يك بخش آن بين باقى مردم تقسيم شده است .\r\nو چگونه پيغمبر اكرم ( ص ) در حالى كه هنوز او زنده و على زنده است مىگويد :\r\nالحمد للَّه الَّذى جعل الحكمة فينا اهل البيت ( 2 ) .\r\nسپاس خدائى را سزا است كه حكمت را در ما خاندان قرار داد .\r\nو هنگامى كه على به نصوص متواترى كه از خود پيغمبر ( ص ) رسيده دروازهء شهر علم و حكمت او باشد ( 3 ) در اين صورت آيا چه كسى با او برابرى مىكند ؟ و كيست كه در علم به او شبيه يا به او نزديك باشد ؟ اين حديثى است كه بى شك از شخص پيغمبر صادر شده ، و بسيارى از نويسندگان دربارهء آن كتابهاى مستقلى ، تدوين كرده‌اند .\r\nپس از پيغمبر ( ص ) عايشه است كه ميگويد :\r\nعلى اعلم النّاس بالسّنّة ( 4 ) :\r\n« على داناترين مردم به سنت پيامبر است » .\r\n\r\n","description":"","footnote":"\r\n( 1 ) حلية الاولياء 1 ر 65 ؛ أسنى المطالب از حافظ جزرى 14 .\r\n( 2 ) اين روايت را احمد در مناقب و محب الدين طبرى در رياض 2 ر 192 آورده‌اند .\r\n( 3 ) انا مدينة العلم و على بابها اين حديث را بسيارى از حافظان به طرق متعدد نقل كرده‌اند طبرى ، ابن معين ، حاكم ، خطيب ، سيوطى و ديگران صحتش را تصديق كرده‌اند .\r\n( 4 ) استيعاب 3 ر 40 حاشيهء اصابه ، رياض النضره 2 ر 193 ، مناقب خوارزمى 54 ، صواعق 76 ، تاريخ الخلفاى سيوطى 115 .\r\n","page_name":" 174 ","page_number":166},
  {"content":"\r\nو آنگاه عمر ، كه ميگويد :\r\nعلىّ اقضانا ( 1 ) و باز : اقضانا علىّ ( 2 ) :\r\n« نيروى داورى على از همهء ما بيشتر است » .\r\nو از عمر كلمات مشهورى نقل شده كه نشان مىدهد او تا چه حد نيازمند به علم امير المؤمنين بوده است و در اينجا برخى از آنها را ذكر مىكنيم :\r\n1 - لو لا علىّ لهلك عمر ( 3 ) :\r\n« اگر على نبود عمر هلاك ميشد » اين جمله را بارها بر زبان آورده .\r\n2 - « خدايا مرا در مشكلى كه براى گشودنش پسر ابى طالب نباشد قرار مده ( 4 ) .\r\n3 - « سرزمينى كه تو اى ابو الحسن نباشى ، خدا مرا باقى نگذارد » ( 5 ) .\r\n4 - « اى على ! خدا مرا بعد از تو باقى نگذارد » ( 6 )\r\n\r\n","description":"","footnote":"\r\n( 1 ) حلية الاولياء 1 ر 65 طبقات ابن سعد 459 ، 460 ، استيعاب 4 ر 38 ، 39 حاشيه اصابه رياض النضرة 2 ر 198 ، 244 ، تاريخ ابن كثير 7 ر 359 و گفته است اين كلام از عمر به ثبوت رسيده است ، اسنى المطالب جزرى 14 ، تاريخ الخلفاى سيوطى 115 .\r\n( 2 ) طبقات ابن سعد 860 استيعاب 3 ر 41 ، تاريخ ابن عساكر 2 ر 325 مطالب - السؤل 30 .\r\n( 3 ) اين حديث را احمد و عقيلى و ابن السمان نقل كرده‌اند ، در استيعاب 3 ر 39 ، رياض 2 ر 194 ، تفسير نيشابورى در سورهء احقاف ، مناقب خوارزمى 48 ، شرح جامع صغير شيخ محمد حنفى 417 در حاشيهء سراج المنير ، تذكرهء سبط 87 . مطالب السؤل 13 فيض القدير 4 ر 357 .\r\n( 4 ) تذكرهء سبط 87 ، مناقب خوارزمى 58 ، مقتل خوارزمى 1 ر 45 .\r\n( 5 ) ارشاد سارى 3 ر 195 .\r\n( 6 ) رياض النضرة 2 ر 197 ، مناقب خوارزمى 60 ، تذكرهء سبط 88 ، فيض القدير 4 ر 357 .\r\n","page_name":" 175 ","page_number":167},
  {"content":"\r\n5 - « به خدا پناه مىبرم از مشكلى كه ابو الحسن براى گشودنش نباشد » ( 1 )\r\n6 - « به خدا پناه مىبرم كه در قومى زندگى كنم و تو اى ابو الحسن در ميان آنها نباشى » ( 2 ) .\r\n7 - « به خدا پناه مىبرم كه در ميان مردم زنده باشم و ابو الحسن آنجا نباشد » ( 3 ) .\r\n8 - « خدايا مشگلى بر من وارد مساز مگر على در كنارم باشد » ( 4 ) .\r\n9 - « اميد است در مشگلى كه ابو الحسن گشايندهء آن نباشد واقع نشوم » ( 5 ) .\r\n10 - « خدا مرا آنقدر باقى نگذارد تا در ميان مردمى قرار گيرم كه ابو الحسن در ميان آنها نباشد » ( 6 ) .\r\nسعيد بن مسيب گويد : عمر به خدا پناه مىبرد از مشكلى كه براى گشودنش ابو الحسن نباشد . ( 7 )\r\nمعاويه گويد : وقتى عمر در امرى به مشكلى بر مىخورد پاسخش را از او ( على ) ميگرفت ( 8 ) .\r\nوقتى به معاويه خبر كشته شدن امام را دادند معاويه گفت : « با مرگ پسر ابو -\r\n\r\n","description":"","footnote":"\r\n( 1 ) تاريخ ابن كثير 7 ر 359 ، فتوحات الاسلاميه 2 ر 302 .\r\n( 2 ) رياض النضرة 197 ، منتخب كنز العمال حاشيه مسند احمد 2 ر 352 .\r\n( 3 ) فيض القدير 4 ر 357 گويد دار قطنى از ابى سعيد نقل كرده كه عمر وقتى پاسخ سؤالى را از على مىشنيد مىگفت\r\n( 4 ) ابن بخترى بقول رياض 2 ر 194 آن را آورده .\r\n( 5 ) ترجمه على بن ابيطالب 79 .\r\n( 6 ) حاشيهء شرح عزيزى 2 ر 417 مصباح الظلام 2 ر 56 .\r\n( 7 ) اين حديث را احمد در مناقب نقل كرده و در استيعاب حاشيه اصابه 3 ر 39 ، صفة الصفوة 1 ر 121 ، رياض النضرة 2 ر 194 ، تذكرة السبط 85 ، طبقات شافعيهء شيرازى 10 اصابه 2 ر 509 ، صواعق 76 ، فيض القدير 4 ر 357 ، الف باء 1 ر 222 يافت مىشود .\r\n( 8 ) مناقب احمد ، رياض النضرة 2 ر 195 .\r\n","page_name":" 176 ","page_number":168},
  {"content":"\r\nطالب ، علم و فقه از جهان رفت ( 1 ) .\r\nامام سبط حسن مجتبى در خطبه اش ( هنگام وفات على ) گويد :\r\nلقد فارقكم رجل بالامس لم يسبقه الاوّلون و لا يدركه الاخرون بعلم ( 2 ) :\r\n« مردى ديروز از ميان شما رخت بر بست كه از گذشتگان و آيندگان كسى به پايهء علم او نمىرسد » .\r\nابن عباس دانشمند بزرگ امت گويد : « به خدا قسم ، على را نه دهم علم بخشيدند و در يك دهم ديگر با شما شريك است » ( 3 ) و مىگفت : « علم من و علم اصحاب محمّد در برابر علم على ( رضى اللَّه عنه ) مانند قطره اى در هفت دريا است » ( 4 ) .\r\nو گاه مىگفت : « علم بر شش بخش است پنج بخش آن ويژه على و يك بخش آن براى عموم مردم ، همانا در بخش ششم او با ما شريك است و از ما داناتر » ( 5 ) .\r\nابن مسعود مىگفت : « حكمت بده جز تقسيم شده ، نه جزء آن ويژهء على و يك جزء براى عموم ، و على در بخش عموم از همه داناتر است » ( 6 ) .\r\nاو مىگفت : « داناترين مردم مدينه در فرائض الهى على بن ابيطالب است » ( 7 ) .\r\nو نيز مىگفت : « ما وقتى بين خود سخن مىگفتيم به اين عقيده بوديم كه بهترين\r\n\r\n","description":"","footnote":"\r\n( 1 ) ابو الحجاج بلوى در كتاب الف باء خود 1 ر 222 آن را نقل كرده است .\r\n( 2 ) اين حديث را احمد بقول ابن كثير در تاريخش 7 ر 332 و ابو نعيم در حليه 2 ر 65 و ابن ابى شيبه بقول ترتيب جمع الجوامع 6 ر 412 ، و أبو الفرج ابن جوزى در صفة الصفوة 1 ر 121 نقل كرده‌اند .\r\n( 3 ) استيعاب 3 ر 40 ، رياض النضره 2 ر 194 ، مطالب السئول 30 .\r\n( 4 ) مراجعه كنيد جلد سوم ص 72 - 74 .\r\n( 5 ) مناقب خوارزمى 55 ، فرائد السمطين باب 68 .\r\n( 6 ) كنز العمال 5 ر 156 ، 401 نقل از بسيارى از حافظان احاديث .\r\n( 7 ) استيعاب 3 ر 41 ، رياض 2 ر 194 .\r\n","page_name":" 177 ","page_number":169},
  {"content":"\r\nداور مدينه على است ( 1 ) » .\r\nو مىگفت : داناترين كس به فرائض و نيرومندترين داور على است » ( 2 ) .\r\nو مىگفت : « قرآن به هفت حرف نازل شده هيچ حرفى از آن نيست مگر كه ظاهر و باطنى دارد و نزد على بن ابيطالب علم ظاهر و باطن قرآن است » ( 3 ) .\r\nهشام بن عتيبه دربارهء على ( ع ) مىگفت : « او اول كسى است كه با رسول خدا نماز گزارد و در دين خدا داناتر و برسول خدا نزديكتر است » ( 4 ) .\r\nاز عطاء پرسيدند آيا در بين اصحاب محمّد كسى از على داناتر بود ؟ گفت :\r\nبه خدا سوگند كسى را به اين پايه نمىشناسم « ( 5 ) .\r\nعدى بن حاتم در سخنرانىاش مىگفت : « در علم كتاب و سنت او ( على بن ابيطالب ) داناترين مردم است و اگر او را نسبت به اسلام بسنجيم ، او برادر رسول خدا و رأس اسلام است و اگر او را نسبت به زهد و عبادت در نظر گيريم ، زهدش از همه آشكارتر و عبادتش از همه بيشتر است ، و اگر به خرد و قدرت طبيعىاش بنگريم ، او از همهء مردم عاقلتر و نيروى طبيعىاش برتر بوده است » ( 6 ) .\r\nو عبد اللَّه بن حجل در سخنرانىاش گويد : تو يا على ، از همه ما در خداشناسى داناتر ، و به پيغمبرمان نزديكتر ، و در دينمان نيكوترى « ( 7 ) .\r\n\r\n","description":"","footnote":"\r\n( 1 ) مستدرك حاكم جلد 3 و صحت حديث را پذيرفته ، استيعاب 3 ر 41 ، اسنى المطالب جزرى 14 تمييز الطيب من الخبيث ابن بديع 15 ، صواعق 76 .\r\n( 2 ) مستدرك حاكم ، رياض 2 ر 198 ، صواعق 76 ، تاريخ الخلفا سيوطى 115\r\n( 3 ) مفتاح السعادة 1 ر 400 .\r\n( 4 ) كتاب صفين از نصر بن مزاحم 403 .\r\n( 5 ) استيعاب 3 ر 40 رياض النضره 2 ر 194 ، الف باء 1 ر 222 ، فتوحات الاسلاميه 2 ر 338 .\r\n( 6 ) جمهرة خطب العرب 1 ر 202 .\r\n( 7 ) جمهرة الخطب 1 ر 203 .\r\n","page_name":" 178 ","page_number":170},
  {"content":"\r\nو ابو سعيد خدرى گويد : « نيروى قضاوت على ، از همه برتر بود » ( 1 ) .\r\nاز اصحاب پيغمبر عده اى در شعرشان امير المؤمنين را به عنوان عالمترين ياران پيغمبر مدح گفته‌اند مانند : حسان بن ثابت ، فضل بن عباس و به پيروى از آنها گروهى بسيارى از شعراى قرون اوليه اسلام كه از ذكر نامشان در اينجا خوددارى مىشود ، به همين خصلت على عليه السّلام را ستوده‌اند .\r\nاز اينها كه بگذريم ، همهء امت اسلام در برترى علمى امير المؤمنين متفقاند ، زيرا او وارث علم پيغمبر است ، و از طرق بسيار رواياتى از پيغمبر اكرم صلَّى اللَّه عليه و آله دربارهء او رسيده است كه فرموده على وصى من و وارث من است ، در اين روايات است كه على پرسيد : من چه چيز از شما ارث مىبرم اى رسول خدا ؟ پيغمبر فرمود : آنچه پيامبران پيشين ارث گذاشته‌اند . على گفت آنان چه چيزى ارث نهاده‌اند ؟ فرمود كتاب خدا و سنت پيغمبرشان را .\r\nحاكم در ذيل حديث ارث بردن خصوص على از پيغمبر ، نه عمويش عباس چنين گفته است ( 2 ) « در اين مسئله بين اهل علم اختلافى نيست كه ، با وجود عمو ، ارث به پسر عمو نمىرسد ، لذا معلوم مىشود در خصوص اين مورد ، اجماعى وجود دارد كه تنها وارث علوم پيغمبر بايد على باشد ، نه ديگران .\r\nبا اين وراثت ، روايتى كه از طريق صحيح از على عليه السّلام رسيده كه فرمود : به خدا قسم برادر او ، ولىّ ، پسر عم ، و وارث علم اويم ، پس كيست از من به او شايسته تر ؟ ( 3 ) محقق و مسلم مىگردد .\r\nاين وراثت بين صحابه امرى مسلم بوده است و در سخن بسيارى از آنها بدان اشارت رفته است . محمّد بن ابى بكر در ضمن نامه اش به معاويه مىنويسد : واى بر تو ، .\r\n\r\n","description":"","footnote":"\r\n( 1 ) خصائص نسائى 18 مستدرك حاكم 3 ر 126 و به صحت اين مضمون او و ذهبى اعتراف كرده‌اند .\r\n( 2 ) مستدرك الحاكم 3 ر 226\r\n( 3 ) خصائص نسائى 18 ، مستدرك 3 ر 126 ، حاكم و ذهبى حديث را صحيح دانسته‌اند .\r\n","page_name":" 179 ","page_number":171},
  {"content":"\r\nخود را با على برابر ميدانى ؟ او وارث رسول خدا و وصى اوست ( 1 ) .\r\nاكنون بايد اين مرد بنگرد ، آيا اين درشت سخنىها و نسبتهاى ناروايش ، متوجه كيست ؟ و حكم كسى كه چنين هتّاكى كند ، با توجه به اينكه در ميان معتقدين به افضليت علمى على ، يكى شخص پيغمبر اكرم صلَّى اللَّه عليه و آله و سلَّم مىباشد ، چيست ؟\r\nاما آن كس كه دربارهء صحابه بدگويى كند ، و نسبت به سبط پيغمبر امام حسن مجتبى ، عايشه ، عمر بن الخطاب و دانشمند بزرگ امت ابن عباس و ديگران اهانت روا دارد ، حكمش را به هم مسلكان او و علماى مذهبش حوالت مىدهيم .\r\n3 - مىگويد : يكى از عقائدى كه فرقهء اماميه از قديم و جديدشان در آن اتفاق دارند تحريف قرآن است ، به اين معنى كه مطالبى از قرآن نبوده و بدان افزوده شده و مطالبى از قرآن حذف گرديه و تغييرات زيادى در آن صورت گرفته است . و اين از على بن الحسين ( 2 ) بن موسى بن محمّد يكى از علماى آنها كه تظاهر به مذهب معتزله مىكند خيلى بعيد به نظر ميرسد كه منكر تحريف شده و قائلش را كافر مىداند !\r\nپاسخ - اى كاش با اشاره اى ، گفته بود آيا اين اتهام را از كدام مأخذى از كتب مورد وثوق شيعه ، نقل كرده ، يا كدام عالمى از علماى آنها كه ارزش اجتماعى داشته باشد ، براى او بيان كرده است و يا كدام دانشجوى علوم دينى هر چند معروف هم نباشد برايش گفته است ، بلكه حاضريم تنزل كرده ، به او بگوئيم از كدام يك از جهال شيعه يا مردم دهاتى و ساده لوح آنها يا حتى از كدام ديوانه اى مانند اين مردك كه حرف دهنش را نمىفهمد ، چنين كلامى صادر شده است .\r\nخواننده با كمى دقت مىفهمد ، مخالفان سر سخت تحريف قرآن ، در رأس .\r\n\r\n","description":"","footnote":"\r\n( 1 ) كتاب صفين از نصر بن مزاحم 133 ، مروج الذهب 2 ر 59\r\n( 2 ) تعبير الفصل حسن بن موسى است ولى صحيح على بن الحسين بن موسى مىباشد كه مقصود سيد مرتضى علم الهدى باشد .\r\n","page_name":" 180 ","page_number":172},
  {"content":"\r\nهمگان علماى اماميه مىباشند مانند « شيخ صدوق » در اعتقادات ، « شيخ مفيد » ، « علم الهدى سيد مرتضى » كه اين مرد خود بدان اعتراف كرده است و سيد مرتضى در اين عقيده تنها نيست چنان كه اين مرد غافل انديشيده شيخ الطائفه « علامهء طوسى » در تبيان ، « امين الاسلام طبرسى » در مجمع البيان و ديگران همه با او موافقاند .\r\nاينان علماى بزرگ اماميه و حافظان علوم و پاسداران نواميس و عقائد اين قوماند از قديم و جديد كه شما را بر دروغ اين مرد واقف مىسازند و اين فرقه‌هاى شيعه و در رأس آنها اماميه مىباشند كه همه اتفاق دارند بر اينكه « ما بين الدفتين » ( مجموعهء موجود بنام قرآن ) درست همان كتابى است كه بىشك از پيش خدا آمده ، و احكام قرآن بر آن جارى است .\r\nهر گاه از دهن يكنفر شيعى لفظ تحريف بيرون آيد مقصود او تحريف به معنى تأويل بباطل و تحريف سخنان از جاى خود مىباشد ، نه به معنى كم و زياد كردن و تبديل حرفى به حرف ديگر نمودن چنان كه او خود و اهل مذهبش به چنين تحريفى قائلاند ولى آن را به شيعه نسبت مىدهند ( 1 ) .\r\n4 - مىگويد : از اماميه كسانى هستند كه ازدواج با نه زن را جائز مىدانند و برخى از آنها گياه « قمرى » را به اين دليل كه از خون حسين روئيده شده ، خوردنش را حرام ميشمرند ( 2 ) .\r\nپاسخ - دوست مىداشتم اين مرد قبل از مراجعه به فقه اماميه در اين باره چيزى نمىنوشت تا بداند هيچكدام از شيعيان بدون استثناء با ازدواج بيش از چهار زن موافقت ندارند و ازدواج با نه زن را از مختصات پيغمبر اكرم ( ص ) مىدانند و در اين امر ميان مسلمان شيعه و سنى هيچگونه اختلافى وجود ندارد . اگر اين نسبت\r\n\r\n","description":"","footnote":"\r\n( 1 ) مراجعه كنيد صفحه 155 همين كتاب .\r\n( 2 ) الفصل 4 ر 82 .\r\n","page_name":" 181 ","page_number":173},
  {"content":"\r\nكذب محض نبود خواننده را به نام شخص يا كتاب كسانى كه ازدواج با نه زن را جايز مىدانند ، واقف مىساخت ، ولى او نه چنين شخصى را مىشناسد ، نه كتابش را مىداند و نه گوشهايش چيزى دربارهء او شنيده است ، اين تنها كينه‌هاى ديرينه است كه او را وا مىدارد نسبتى را كه نميتواند به عموم شيعيان بدهد ، به پاره اى از آنها وارد آورد .\r\nچنان كه دوست مىداشتم قبل از اينكه سرى به بلاد شيعه بزند و بداند چگونه آنان قمرى مىكارند و پيوسته با برنج و گندم و بلغور مخلوط كرده ، ميخورند ، علماى شيعه و عوام آنها از بالا و پائين طبقات مختلف چنين مىكنند ، قبل از اين كار ، دربارهء « قمرى » چيزى نمىنوشت . گوش احدى نشنيده و به قلب هيچ كس خطور نكرده و از هيچ محدث يا مورخى يا اهل لغت و فرهنگى يا قصه گو و يا حتى سبزى فروشى نقل نشده است كه قمرى از خون حسين روئيده و قبلا نبوده است .\r\nبا اين حال اگر او به بلاد شيعه سركشى كند ، و همهء اين مطالب را با چشم خود به بيند ، دست از دروغگوئيش بر نمىدارد ، زيرا او در صدد ايجاد نفرت و بدبينى نسبت به شيعه است و هيچكدام از اهل مذهبش هم با دروغهايش موافق نيستند .\r\n5 - مىگويد : ما ديده‌ايم ، على رضى اللَّه عنه تا مدت شش ماه از بيعت خوددارى كرد و ابو بكر او را به بيعت خود مجبور نمىكرد تا او با كمال ميل و بدون اكراه و اجبار باز گشت ، و دست بيعت داد ( 1 ) .\r\nاز اين جالبتر مىگويد : در اين شش ماهى كه على از بيعت با ابوبكر خوددارى نمود ، نه كسى از او در اين باره سؤالى كرد و نه او را به بيعت با ابوبكر مكلف و مجبور ساخت ، على در آن وقت بين مسلمانها مشغول كار خودش بود . اگر نه اين بود كه على بيعت با ابو بكر را حق تشخيص داده و مىخواست جبران كارهاى\r\n\r\n","description":"","footnote":"\r\n( 1 ) الفصل 96 .\r\n","page_name":" 182 ","page_number":174},
  {"content":"\r\nگذشته اش را كرده باشد و براى امر دينش قلبا با او بيعت كند و به حق باز گردد ، اين بيعت را بعد از شش ماه هم نمىكرد .\r\nانصار ، مردم را به بيعت با سعد بن عباده مىخواندند ، و مهاجران به ابو بكر در اين ميان على رضى اللَّه عنه در خانه اش نشست ، نه سوى اين گروه گرائيد و نه سوى آن گروه ، كسى هم جز زبير بن عوام با او نبود ، زبير هم وقتى حق برايش روشن شد ، فورا بيعت كرده و على ماند تنها . ديگر كسى نبود به او تمايل نشان دهد .\r\nپاسخ - من از تعرض اين موضوع خوددارى مىكنم ، و به اين دروغ شاخدار چهره نمىگشايم و با اين دغل بازىها و صورت سازىها رو در روى حقيقت كار ندارم و به مقابله با اين جنايتها ، نسبت به اسلام و تاريخ اسلام ، دست نمىزنم . فقط مىگويم اينها را كه خوانديد حالا ببينيد استاد « عبد الفتاح عبد المقصود » در كتاب الامام على بن ابيطالباش با بيانى فشرده و ناب چگونه پرده از روى حقايق بر مىدارد :\r\nگروهى از مسلمانان زمانى در نهان و گاهى آشكارا انجمن كرده به نفع فرزند ابيطالب دعوت مىكردند به اين دليل كه او را براى تصدى امور مسلمين از ديگران برتر مىدانستند ، آنگاه اطراف خانه اش اجتماع كرده او را بنام ، فرياد مىكردند و او را دعوت مىنمودند از خانه خارج شود تا ميراث از دست رفته اش را ، از دست ديگران به او باز گردانند . . .\r\n« در اين موقع مسلمانان به دو دسته تقسيم شده بودند گروهى به مخالفت با او پيمان بسته ، و جمعى آمادگى يارى او را داشتند . بدين ترتيب در مدينه دو حزب پديد آمد و ناگهان وحدت اسلامى نزديك بود از هم بگسلد و هيچكس جز خدا نمىدانست بعد از اين ، سرنوشت اسلام چه خواهد شد . . . در اين صورت آيا على مانند سعد بن عباده در نظر پسر خطاب ، شايستهء كشته شدن نبود تا فتنه فرو نشيند و دسته بنديها از بين برود ؟\r\n","description":"","footnote":"","page_name":" 183 ","page_number":175},
  {"content":"\r\nاين امر به شدّت و خشونت عمر نزديكتر بود ، تا به غيرتش بر وحدت اسلام .\r\nاز اين حرفها مردم با هم ميزدند و زبانها از آنچه در دلها مىگذشت حكايت مىكرد اينها همه پندارهائى بيش نبود كه جاى يقين را مىگرفت ، هيچكس از باطن پسر خطاب خبر نداشت ولى همه دنبال پندار را گرفته و از سوابق شدت و خشونتهاى مكرّر پيشين او ، بر آن دليل مىآوردند . و شايد در اين بين كسانى هم بودند كه از حوادث گذشته بقياس و يا پندار و حدس ، قبل از ديدن با چشم خود ، پيش بينى مىكردند كه هر گاه عمر ، على را در امر بيعت تهديد كند و بدين وسيله بخواهد خلافت ابو بكر را رضا دهد ، على در مقابل تهديد عمر ، پايدارى خواهد كرد . در تصور نتائج و عواقب اين وضع ، اينان شايد مدتى به فكر فرو رفته باشند ولى سرانجام به نتيجهء قاطع باز گشته‌اند آن نتيجه عبارتست از : خارج شدن عمر از راه راست ، و با سرسختى و شدت عمل مخالفت ابراز كردن .\r\nدر آن روز اين گونه شايعات پيشاپيش گامهاى پسر خطاب كه در ميان گروهى از ياران و همكارانش به سوى خانه فاطمه پيش مىرفت ، همه جا را فرا گرفته بود .\r\nپسر خطاب در صدد بود ، پسر عم پيغمبر را هر طورى شده نسبت به چيزى كه تا آن وقت زير بارش نمىرفت ، وادار به اقرار كند . عدّه اى معتقد بودند تنها شمشير مىتواند او را وادار به تسليم و اطاعت نمايد . . . و ديگران به اين عقيده بودند كه هر گاه شمشير به ميان آيد ، تلاقى شمشير با شمشيرهاى ديگر قطعى است . . .\r\nديگران غير از اين دو دسته مىگفتند « آتش » آتش تنها وسيله اى است كه مىتواند وحدت اسلامى را حفظ كند و على را براى اين كار بر سر تسليم و رضا آرد . . . آيا مىتوان براى جلوگيرى از نقل داستان هيزمى كه پسر خطاب امر كرد تا با آن اطراف خانه فاطمه را بر افروزند ، و در آن خانه ، على و يارانش بودند ، تا تهديدى براى قانع كردن على و انجام بيعت او باشد ، قفلى بر دهن مردم زد . . . ؟ !\r\nبا اينكه اين اتفاقات كه با نقشه‌هاى مدبّرانه قبلى يا دفعى طرح شده ، مانند\r\n","description":"","footnote":"","page_name":" 184 ","page_number":176},
  {"content":"\r\nحبابهاى روى آب زودگذر بود و همراه اين حوادث فشار پسر خطاب . . . معاونان او و كسانى كه همراهش آمده بودند به كمكش حمله كردند يا نزديك بود حمله كنند كه ناگاه چهره اى مانند چهرهء رسول خدا از پشت در خانه ظاهر شد در حالى كه هاله اى از اندوه آن را فرا گرفته و آثار رنج و الم از خطوط صورتش نمايان بود ، از ديدگانش برق سرشگ مىجست ، فراز جبينش را گرفتگى خشمى عميق و احساساتى پر گداز فرا گرفته بود .\r\nعمر از ترس در جا ايستاد ، فشارى كه بدر خانه وارد شده بود تدريجا ، گسترش مىيافت . يارانش كه با او آمده بودند و پشت سرش در مقابل در ايستاده بودند ، ناگاه مقابل خود چهرهء رسول خدا را نگريستند كه از ميان سيماى حبيبه اش زهرا به آنها نگاه مىكند . از شرم و آزرم ديدگان فرو بستند و از تصميمهاى خود باز گشتند در آن حال مىديدند فاطمه همچون شبحى از خيال ، آرام و سنگين با گامهاى خود ، اندوهگين و داغدار به سوى مسجد مىخرامد تا بقبر پدرش نزديك گردد .\r\nهمهء چشمها به سويش متوجه بود ، و گوشها براى شنيدن صدايش بدان سو تيز گرديده ، كه ناگاه آهنگ لطيف و اندوهبارش را سر داد ، بتدريج آهنگ او اوج مىگرفت : او محمّد را از ميان گور فرا مىخواند و با صداى ناله اى آميخته با سرشگى تلخبار فرياد ميكشيد : بابا يا رسول اللَّه . . . بابا يا رسول اللَّه . . .\r\nگويا زمين در زير پاى اين گروه ستمگر از بيم و هراس فرياد او ، مىلرزيد . . .\r\nزهرا مىرفت تا با آن قبر شريف رودررو گردد ، و از آن غايب حاضر مدد گيرد پدرم يا رسول اللَّه . . . ماذا لقينا بعدك « بعد از تو از پسر خطاب و فرزند ابى قحافه چه‌ها كه ديديم » ؟ ! ؟ !\r\nهنوز سخنش به آخر نرسيده بود كه دلها از اندوه او كوفته و ديدگان بر او سرشگ همى باريد ، مردانى از آن ميان با خود حديث مىكردند كه اى كاش مىتوانستند زير پاى خود را شكافته و در خفاياى زمين پنهان گردند . . . »\r\n","description":"","footnote":"","page_name":" 185 ","page_number":177},
  {"content":"\r\n( امينى گويد ) مراجعه كنيه به : الامامة و السياسه 1 ر 13 ، تاريخ طبرى 3 ر 198 العقد الفريد 2 ر 257 ، تاريخ ابى الفداء 1 ر 165 تاريخ ابن شحنه در حوادث سنه 11 شرح ابن ابى الحديد 2 ر 19 .\r\n6 - مىگويد : رافضيان امامت زن را جائز مىدانند و به پيشوائى جنين در شكم مادرش معتقدند ( 1 ) .\r\nپاسخ - ما نمىدانيم وقتى اين مرد مىخواست اين جمله را بنويسد و يا هنگام نوشتن ساير فتاواى بىمدركش ، به هيچكدام از كتب كلام و عقائد شيعه و مخصوصا آنچه در مبحث امامت نوشته‌اند ، مراجعه كرده است ، و آيا در كدام يك از آنها اين نسبت دروغين را ديده بلكه حاضريم فروتر آمده بگوئيم آيا يك نفر شيعه هر چند از جهال و عوام باشد تا چه رسد به علماى آنها اين افتراى بزرگ را پذيرفته است و در كتاب و نوشته خود آورده است ؟\r\nشيعهء اماميه ، به اين عقيده معروف است كه امامت را در دوازده نفر مرد منحصر مىداند و زن در بين آنها نيست و خارج از اين تعداد معيّن كسى را به امامت قبول ندارد فرقه‌هاى ديگر شيعه مانند « زيديه » ، « اسماعيليه » ، و حتى فرق منقرض شدهء آنها مانند « كيسانيه » و ديگران ، امامت را تا اشخاص معينى مىرسانند كه آنها نيز همه مرداند ، مگر آنچه شهرستانى در ملل و نحل از خود ساخته : كه دربارهء فاطمه دختر امام هادى ، اختلاف شده ، و به همين زودى ثابت خواهيم كرد كه اصولا چنين فاطمه اى وجود خارجى نداشته و امام هادى دخترى به اين نام و نشان از خود باقى نگذاشته است . اگر اماميه با امامت زنى موافق بود ، با آن فضائل و مكارمى كه در فاطمه زهرا عليها السّلام خبر دارد ، از آن بزرگوار تجاوز نمىكرد ، ولى نسبت به شخص فاطمه زهرا نيز شيعه قائل به امامت نيست .\r\n\r\n","description":"","footnote":"\r\n( 1 ) الفصل 110 .\r\n","page_name":" 186 ","page_number":178},
  {"content":"\r\nاين مطالب پيش همهء شيعيان معروف است ولى اين مرد به آنها هيچ توجه نكرده و هنگام تأليف كتابش حتى احتمال نمىداده است كه در نسلهاى آينده كسى كه اهل تحقيق باشد به دنيا بيايد و مشت او را باز كند ، و مردم را بر حقيقت امر واقف سازد ، از اين رو بىمهابا تهمت مىزند و از روز حساب و رسوائى قيامت كه در پيش دارد نمىهراسد .\r\nكاش من مىدانستم وقتى از او بپرسند از چه موقعى ، شيعه امامت جنين را پذيرفته است ، او چه پاسخ مىگويد ؟ كدام شيعه اى به امامت جنين كه هنوز از شكم مادر بيرون نيامده قائل شده است ؟ و اين كدام جنين است كه شيعه ، به امامتش عقيده مند شده‌اند ؟ ، چه كسى آن را براى او نقل كرده ؟ و او از چه كسى آن را شنيده است ؟ بلى حقيقت اين است كه : « اهريمنان الهام بخش دوستان خويشند » ( 1 ) .\r\n7 - مىگويد : دوستى پيغمبر ( ص ) نسبت به كسى ، فضيلتى براى او به حساب نمىآيد ، زيرا پيغمبر عمويش را هم كه كافر بوده ، دوست مىداشت ( ص 123 ) و در ص 124 مىگويد :\r\nهر چند رسول خدا ، ابو طالب را دوست مىداشت ولى خداوند او را از اين دوستى نهى كرد ، و دشمنىاش را بر او واجب گردانيد .\r\nپاسخ - پيغمبر با همهء اصرار و تأكيدى كه نسبت به صلهء رحم داشت ، كفر را هر چند پيوند خويشاوندى قومى باشد مانع آن مىدانست ، از اين رو بر ابو لهب خشم گرفت و علنا از او بيزارى جست و بيزارى خود را از او در يك سورهء مستقل اعلام كرد . و بند اسارت را از عمويش عباس و پسر عمويش عقيل بر نگرفت مگر وقتى كه آنان آشكارا تظاهر به اسلام كردند با اين حال حكم فديه را بر آنها جارى ساخت و ميان دخترش زينب كه مسلمان شده بود و همسرش ابى العاص كه كافر بود در تمام\r\n\r\n","description":"","footnote":"\r\n( 1 ) اقتباس از آيه 121 ، انعام .\r\n","page_name":" 187 ","page_number":179},
  {"content":"\r\nمدتى كه او به كفر خود ادامه مىداد جدائى افكند تا وقتى كه او نيز اسلام آورد و سلامت يافت .\r\nاز اين رو محبت پيغمبر به اشخاص تنها به خاطر ايمان ثابت آنان ، و رسوخ كلمهء حق در قلبشان بوده ، و دوستى پيغمبر نسبت به كسى نشانه نفوذ دين در قلب او و آراستگى او به زيور اخلاص و يقين است . و اين جمله پيوسته دليلش را خود همراه دارد و ارتكازى اذهان و قلوب است تا جائى كه « ابن حزم » خود بر افضليت عايشه بعد از رسول خدا صلَّى اللَّه عليه و آله در امت به حديث مردودى مبنى بر اينكه پيغمبر به او فرمود :\r\n« تو محبوبترين مردمى نزد من » ، استدلال مىكند .\r\nدربارهء ابو طالب ، وى در آغاز محبت پيغمبر را نسبت به او پذيرفته و ما او را در اين امر تصديق مىكنيم و معتقديم اين خود فضيلتى بسيار ممتاز است و چه فضيلتى از آن برتر مىتواند باشد .\r\nاما ادعاى اينكه پيغمبر بعد از آن ، محبت خود را تحريم كرده و خداوند او را از اين محبت نهى و توبيخ كرده و امر به دشمنى با او فرموده است ؟ ! اين چيزى است كه هيچگونه دليل و شاهدى بر آن در دست نيست ، و آيا اين شخص چگونه به خود اجازه مىدهد عمل پيغمبر را ميان دو روز ( قبل از آمدن نهى و بعد از آن ) ، فرق بگذارد ؟ آيا او مىتواند بگويد چه روزى پيغمبر به ابو طالب خشم و كين ابراز كرده است ؟ آيا مىتواند سالى كه پيغمبر او را ترك گفت و دشمنىاش را بر ديگران واجب دانست تعيين كند ؟\r\nتاريخ از اين سخنان ، خالى است بلكه حديث و سيرهء پيغمبر به ما نشان مى - دهد آن حضرت تا وقتى ابو طالب جهان را بدرود گفت ، از او جدا نشد و آنگاه كه از دنيا رفت ، پيغمبر ماتمزده به سوك او پرداخت و به على فرمود : برو او را غسل بده كفن كن ، به خاكش بسپار كه خدايش او را آمرزيد و مشمول رحمتش ساخت ( 1 ) و على\r\n\r\n","description":"","footnote":"\r\n( 1 ) طبقات ابن سعد 1 ر 105 .\r\n","page_name":" 188 ","page_number":180},
  {"content":"\r\nاو را به اين اشعار رثا گفت :\r\nابا طالب عصمة المستجير و غيث المحول و نور الظَّلم\r\nلقد هدّ فقدك أهل الحفاظ فصلى عليك ولىّ النّعم\r\nو لقّاك ربّك رضوانه فقد كنت للطَّهر من خير عم ( 1 )\r\n« اى ابو طالب تو ، پناهنده ات را پناهى و براى اراضى خشك ، باران رحمت ، و براى تاريكيها نورى » .\r\n« فقدان تو فرشتگانرا لرزانيد و رسول خداى بر تو درود فرستاد » .\r\n« خداوند با رضا مندى ملاقاتت را پذيرفت زيرا تو بهترين عم براى پيامبر بودى » .\r\nكسى كه بخواهد بر احوال بزرگ ابطح حضرت ابو طالب ، واقف گردد ، بايد به كتاب علامه برزنجى شافعى و تلخيص آن به نام « اسنى المطالب » اثر عالم بزرگ شافعى سيد احمد زينى دحلان مراجعه كند ( 2 ) .\r\n8 - ميگويد : رافضيان آيه : * ( وَيُطْعِمُونَ الطَّعامَ عَلى حُبِّه مِسْكِيناً وَيَتِيماً وَأَسِيراً ) * ( 3 ) را به على ( رضى اللَّه عنه ) تأويل مىكنند ، و اين تأويل نزد ما مورد قبول نيست زيرا شمول و ظهور آيه ، هر كس كه اطعام طعام كند مىگيرد ( 3 ر 146 الفصل ) .\r\nپاسخ - كسىكه به شيوهء استدلال مسخره و مضحك اين مرد واقف گردد مىتواند دروغ پردازيهاى ديگرش را نيز دريابد . او گمان كرده به مجرد نسبت تأويل به رافضيان دادن و آن را دروغ و نادرست خواندن ، در ارزش حديثى كه ذيل آيهء شريفه رسيده ، منقصتى وارد ساخته است . در حالى كه او خود مىداند\r\n\r\n","description":"","footnote":"\r\n( 1 ) تذكره سبط 6 .\r\n( 2 ) بحث دربارهء ايمان ابوطالب در جلدهاى 7 و 8 الغدير مفصلا خواهد آمد\r\n( 3 ) سورهء انسان : 8 .\r\n","page_name":" 189 ","page_number":181},
  {"content":"\r\nگروه بسيارى از پيشوايان تفسير و حديث ، آن را روايت كرده و در كتب حديث خود ثبت كرده‌اند ، و اگر عذرش نادانى و بىخبرى از آن حديث است ، اين خود مصيبت بزرگى است .\r\nحافظ « ابو محمّد عاصمى » كتابى در دو جلد به نام « زين الفتى در تفسير سورهء هل أتى » تدوين كرده كتابى بزرگ ، مجلَّل و پر مغز ، كه نشانهء فضل نويسنده و گسترش اطلاعات ، حديث شناسى او ، و نمودار قدرت كامل او در علم كلام و تحقيقات مذهبى است . هر چند در گوشه و كنار آن اشتباهاتى متناسب با مذهب خود و روش ملَّتش دارد .\r\nشايد هم « ابن حزم » فكر كرده او نيز رافضى است و حرفش مورد قبول نيست ؟ و يا مىگويد او شرائط صحت حديث را نمىداند ؟ يا معتقد است هر چيزى موافق رافضيان باشد هر چند با صحيح ترين اسانيد نقل شود ، مورد قبول نيست ؟\r\nدر هر صورت حديث ذيل آيه را ، اين عدّه نقل كرده‌اند :\r\n1 - « ابو جعفر اسكافى » متوفى 240 ، او در رساله اى كه در ردّ جاحظ نوشته گويد : ما مثل اماميه نيستيم كه هوا دارى از اشخاص ، ما را به انكار مسائل مسلَّم وادارد ، بلكه به عكس ما ترديد نداريم كه احدى از صحابهء پيغمبر برتر از على بن ابيطالب نمىباشد ، امّا ديگر چيزها را منكر نيستيم . . . ( تا آنجا كه گويد ) :\r\nامّا انفاق على ، متناسب با حال و وضع درويشىاش بود ، و او كسى است كه در راه خدا مسكين و يتيم و اسير را غذا داد و دربارهء او و همسر و دو فرزندانش يك سورهء كامل نازل گرديده است .\r\n2 - « حكيم ابو عبد اللَّه محمّد بن على ترمذى » كه تا سال 285 در قيد حيات بوده آن را در كتاب خود ، « نوادر الاصول » ص 64 آورده است .\r\n3 - « حافظ محمّد بن جرير طبرى » متوفى 310 ، آن را در علت نزول سورهء\r\n","description":"","footnote":"","page_name":" 190 ","page_number":182},
  {"content":"\r\nهل اتى نقل كرده چنان كه در « الكفاية » آمده است .\r\n4 - « شهاب الدين ابن عبد ربّه » مالكى متوفى 328 در « عقد الفريد » 3 ر 42 - 47 حديث احتجاج مأمون خليفهء عباسى را بر چهل نفر از دانشمندان ياد كرده و در آنجا مىگويد :\r\nمأمون گفت : يا اسحاق آيا قرآن مىخوانى ؟ گفتم بلى گفت : براى من بخوان - هل أتى على الانسان حين من الدّهر لم يكن شيئا مذكورا .\r\nمن خواندم تا رسيدم به\r\nو يشربون من كأس كان مزاجها كافورا .\r\nتا قول خداى تعالى :\r\nو يطعمون الطَّعام على حبّه مسكينا و يتيما و اسيرا .\r\nمأمون گفت اجازه بده آيا دربارهء چه كسى اين آيات فرود آمده ، ؟ گفتم :\r\nدربارهء على . گفت : آيا تو مىدانى وقتى على مسكين و يتيم و اسير را اطعام ميكرد .\r\nانّما نطعمكم لوجه اللَّه گفت ؟ .\r\nو آيا شنيده اى خدا در قرآن كسى را توصيف كند چنان كه از على توصيف كرده است ؟ . گفتم : نه . گفت : راست گفتى ، زيرا خداى بزرگ سيرت و احوال على را ميدانست . اى اسحق آيا تو آن ده نفر ( عشرهء مبشّره ) را از اهل بهشت مىدانى ؟ گفتم : بلى يا امير المؤمنين ، گفت : آيا اگر كسى بگويد به خدا قسم نمىدانم اين حديث صحيح است يا نه و نمىدانم آيا پيغمبر آن را گفته است يا نه ، آيا نزد تو كافر است ؟ گفتم پناه مىبرم به خدا ؟ گفت : اگر او بگويد من نمىدانم آيا اين سوره از قرآن است يا نه آيا كافر است ؟ گفتم : بلى . گفت اى اسحاق ! به نظر مىرسد ميان اين دو كس فرقى هست .\r\n5 - « حاكم ابو عبد اللَّه نيشابورى » متوفى 405 در مناقب فاطمه عليها السّلام اين آيه\r\n","description":"","footnote":"","page_name":" 191 ","page_number":183},
  {"content":"\r\nرا آورده ، چنان كه در كفايه آمده است .\r\n6 - « حافظ ابن مردويه ابو بكر اصفهانى » متوفى 416 در تفسيرش از گروهى حكايت كرده ، و آلوسى در « روح المعانى » پس از نقل از او ، گفته است : اين خبر مشهور است .\r\n7 - « ابو اسحاق ثعلبى » متوفى 427 يا 437 در تفسير خود « كشف البيان » .\r\n8 - « ابو الحسن واحدى نيشابورى » متوفى 468 در تفسيرش به نام « البسيط و اسباب النزول » 331 .\r\n9 - « حافظ ابو عبد اللَّه محمّد بن فتوح ازدى اندلسى » مشهور به حميدى متوفى 488 « در فوائدش » اين حديث را ذكر كرده است .\r\n10 - « ابو القاسم زمخشرى » متوفى 538 در « كشاف » 2 ر 511 .\r\n11 - « اخطب الخطبا » خوارزمى متوفى 568 در « مناقب » 180 .\r\n12 - حافظ « ابو موسى مدنى » متوفى 581 در « الذيل » چنان كه « الاصابه » نقل كرده است .\r\n13 - « ابو عبد اللَّه فخر الدين رازى » متوفى 606 در تفسيرش 8 ر 276 .\r\n14 - « ابو عمر و عثمان بن عبد الرحمن » معروف به ابن صلاح شهر زورى شرخانى متوفى 643 ، بر طبق نقل « الكفاية » .\r\n15 - « ابو سالم محمّد بن طلحه شافعى » متوفى 652 در « مطالب السئول » 31 . او پس از ذكر حديث ، گويد : امام ابو الحسن على بن احمد واحدى و غير از او ائمهء تفسير ، اين حديث را روايت كرده‌اند ، آنگاه گفته است : چه عبادتى از اين بهتر و چه منقبت و فضيلتى بالاتر از اطعام طعام ، با نياز شديد نسبت به آن ، مىتوان يافت و هر گاه چنين نبود ، اين داستان تا اين درجه عظمت پيدا نمىكرد و ارزشش بالا نمىگرفت و خداى بزرگ دربارهء آن به رسولش آيات قرآن فرو نمىفرستاد .\r\nو او را شعرى است كه در صفحهء 8 كتابش آورده :\r\n","description":"","footnote":"","page_name":" 192 ","page_number":184},
  {"content":"\r\n\r\nهم العروة الوثقى لمعتصم بها\r\nمناقبهم جاءت بوحى و انزال\r\nمناقب فى الشّورى و سورة هل أتى\r\nو فى سورة الاحزاب يعرفها التّالى\r\nو هم أهل بيت المصطفى فودادهم\r\nعلى النّاس مفروض به حكم و اسجال\r\n\r\nآنان براى كسى كه بدانها متوسل شود ، دستاويزهاى محكماند كه مناقبشان از راه وحى و الهام رسيده است :\r\nمناقب و فضائلى كه در سورهء شورى و هل أتى و احزاب ، تلاوت كنندگان قرآن ميشناسند .\r\nآنان اهل بيت مصطفى مىباشند و دوستى آنها به حكم الهى در منشور قرآن الزامى است .\r\n16 - ابو المظفر « سبط ابن جوزى حنفى » متوفى 654 ، در « تذكرهء » خود از طريق بغوى و ثعلبى آن را نقل كرده ، و بر جدش ابن جوزى كه آن را در رديف حديثهاى مجعول مىشمرده ، ايراد گرفته و پس از آنكه سندش را از ضعف پيراسته ، گويد : من از سخن جدم و از انكارى كه او از اين حديث كرده در شگفتم .\r\nو در كتاب « المنتخب » گويد : اى دانشمندان علم دين ، آيا مىدانيد چرا على و فاطمه ايثار كردند ، و اجازه دادند آن دو كودك حسن و حسين ( ع ) با وجود گرسنگى ، ايثار كنند ؟\r\nآيا رمز اين مطلب بر آنان پوشيده بود ؟ اين كار نسبت به آن دو كودك دليلى نداشت مگر كه قبلا نيروى شكيب آنها را آزموده باشند ، و گر نه شاخسارهاى درخت رحمت الهى و پاره‌هاى تن فاطمه و جوجه‌هاى اردك شناور ، را اين چنين آزرده نمىساختند ( 1 ) .\r\n17 - « عز الدين عبد الحميد » مشهور به ابن ابى الحديد معتزلى متوفى 655 در شرح « نهج البلاغه » 3 ر 257 .\r\n\r\n","description":"","footnote":"\r\n( 1 ) با اينكه ميدانيم در نسخهء متن تصحيفى بوجود آمده : ولى ما امانت را در ترجمه رعايت كرده‌ايم .\r\n","page_name":" 193 ","page_number":185},
  {"content":"\r\n18 - حافظ « ابو عبد اللَّه كنجى » شافعى متوفى 658 در « الكفاية » 201 ، وى پس از ذكر حديث گويد : حافظ ابو عبد اللَّه حميدى در فوائدش چنين روايت كرده و ابن جرير طبرى در سبب نزول هل أتى از اين گسترده تر ، روايت كرده است .\r\nمن شنيده‌ام حافظ علامه « ابو عمر و عثمان بن عبد الرحمن » معروف به ابن صلاح در درس تفسير سورهء هل اتى اين حديث را مطرح و دربارهء آن گفته است : اين سائلان فرشتگان خداى رب العالمين بودند و منظور از آن امتحانى براى اهل بيت پيغمبر صلَّى اللَّه عليه و آله و سلَّم بود .\r\nو در مكَّه از شيخ حرم بشير تبريزى در درس تفسير شنيدم كه مىگفت : سائل اول جبرئيل ، و سائل دوم ، ميكائيل و سائل سوم ، اسرافيل بوده است .\r\n19 - « قاضى » ناصر الدين بيضاوى متوفى 685 در تفسير خود 2 ر 571 .\r\n20 - حافظ « محب الدين طبرى » متوفى 694 در رياض النضرة 2 ر 207 - 227 و در آنجا گويد : اين عقيدهء حسن و قتاده نيز مىباشد .\r\n21 - حافظ « ابو محمّد بن ابى حمزه ازدى اندلسى » متوفى 699 در « بهجة النفوس » 4 ر 225 .\r\n22 - « حافظ الدين نسفى » متوفى 701 يا 710 در تفسيرى كه در حاشيهء تفسير خازن 4 ر 458 دارد در سبب نزول آيه ، حديث را روايت كرده و ديگر چيزى بر آن نيفزوده است .\r\n23 - شيخ الاسلام « ابو اسحاق حمويى » متوفى 722 در « فرائد السمطين » .\r\n24 - « نظام الدين قمى نيشابورى » در تفسيرش كه در حاشيهء طبرى 29 ر 112 دارد ، و در آنجا گويد : واقدى در « البسيط » و زمخشرى در « كشّاف » حديث را ذكر كرده‌اند و مورد اتفاق اماميه است كه تمام اين سوره ، دربارهء اهل بيت پيغمبر ( ص ) مخصوصا آيات مورد بحث ، نازل گرديده است ، آنگاه حديث اطعام طعام را نقل كرده ، گويد : روايت شده سائل در اين شبها ، جبرئيل بود . و بدين وسيله مىخواسته ، آنها را به اذن خداوند ، بيازمايد .\r\n","description":"","footnote":"","page_name":" 194 ","page_number":186},
  {"content":"\r\n25 - « علاء الدين على بن محمّد خازن بغدادى » متوفى 741 در تفسيرش 4 ر 358 اول اشاره به نزول آيات دربارهء على عليه السّلام كرده ، آنگاه حديث را نقل نموده سپس گويد : مىگويند آيه نسبت به هر كسى كه اطعام طعام كند ، عموميت و شمول دارد براى تضعيف اين قول اولا استناد به « قيل » ( گفته شده ) داده و نامى از قائل به ميان نياورده است . ثانيا شمول آيه از نظر مفهوم منافاتى با انحصار مصداقش در امير المؤمنين عليه السّلام ندارد .\r\n26 - قاضى « عضد ايجى » متوفى 756 در « المواقيت » 3 ر 278 .\r\n27 - حافظ « ابن حجر » متوفى 852 در « الاصابه » 4 ر 387 حديث را از طريق ابن موسى در « الذيل » نقل كرده و ثعلبى در تفسير سورهء « هل اتى » نقل از مجاهد از ابن عباس آن را آورده است .\r\n28 - حافظ « جلال الدين سيوطى » متوفى 911 در « الدر المنثور » 6 ر 299 از طريق ابن مردويه .\r\n29 - « ابو سعود عمادى محمّد بن حنفى » متوفى 982 در تفسيرش در حاشيه تفسير رازى 8 ر 318 .\r\n30 - شيخ « اسماعيل بروسى » متوفى 1137 در تفسير « روح البيان » ج 10 ص 268 - 269 .\r\n31 - « شوكانى » متوفى 1173 در تفسير خود به نام « فتح القدير » 5 ر 338 .\r\n32 - استاد « محمّد سليمان محفوظ » در كتاب « اعجب ما رأيت » 1 ر 10 . و گفته است اين حديث را اهل تفسير روايت كرده‌اند .\r\n33 - سيد « شبلنجى » در « نور الابصار » 12 - 14 .\r\n34 - سيد « محمود قراغولى بغدادى حنفى » در « جوهرة الكلام » 56 .\r\nمتن حديث :\r\nابن عباس ( رضى اللَّه عنه ) گويد : حسن و حسين بيمار شدند رسول خدا ( ص ) با جمعى از ياران عيادتشان كرد ، همراهان پيغمبر گفتند يا ابا الحسن خوبست براى\r\n","description":"","footnote":"","page_name":" 195 ","page_number":187},
  {"content":"\r\nفرزندانت نذرى كنى . على و فاطمه و كنيزشان فضه نذر كردند هر گاه دو فرزندشان از بيمارى بهبود يابند ، سه روز پياپى روزه بدارند . چون از بيمارى بهبودى يافته ، بستر را ترك گفتند ، على از شمعون خيبرى يهودى سه صاع ( كاسه ) جو ، وام گرفت ، فاطمه يك صاع آن را آسيا كرد و به تعداد ( روزه داران ) پنج قرصهء نان طبخ نموده ، هنگام افطار در مقابل آنان نهاد تا افطار كنند ، ناگاه سائلى بر در خانه ايستاده ، گفت :\r\nالسّلام عليكم يا اهل بيت محمّد مسكين من مساكين المسلمين اطعمونى اطعمكم اللَّه من موائد الجنّة :\r\n« درود بر شما اى خاندان محمّد ، بينوائى از بينوايان مسلمينم مرا اطعام كنيد خداوند شما را از غذاهاى بهشتى اطعام كند » .\r\nدر اين موقع همه ، نانهاى خود را به او دادند و چيزى جز آب نه چشيده ، شب را روزه دار صبح كردند ، وقتى روز دوم را به آخر رساندند ، نانها را در برابر خود نهاده بودند كه يتيمى بر در خانه ايستاد ، باز او را بر خود مقدم داشتند و روز سوم اسيرى بر آنها وارد شد و مانند روزهاى قبل با او نيز رفتار كردند ، چون صبح ( روز چهارم ) فرا رسيد ، على ( رضى اللَّه عنه ) دست حسن و حسين را گرفت و متوجه رسول خدا صلَّى اللَّه عليه و آله و سلَّم شده هنگامى كه پيغمبر آنها را ديد مانند جوجه اى كه از تخم بيرون آمده باشند ، از شدت گرسنگى به خود مىلرزند ، گفت :\r\nما أشدّ ما يسوؤتى ما ارى بكم :\r\n« من تا چه حد ناراحت مىشوم كه شما را بدين حالت بنگرم ؟ »\r\nآنگاه برخاست و با آنها بيرون رفت ، فاطمه را در محراب عبادتش ديد ، شكم بر پشت چسبيده و حدقه‌ها ، در گودى چشم فرو رفته ، او را اين منظره بسيار ناگوار آمد . ناگاه جبرئيل فرود آمده ، گفت بگير اين را اى محمّد ! ترا از ناحيهء اهل بيت\r\n","description":"","footnote":"","page_name":" 196 ","page_number":188},
  {"content":"\r\nگوارا باد : پس سوره را بر او فرو خواند .\r\nاين تعبير گروهى از بزرگان نامبرده بود ، تعبيرهاى ديگرى در اين حديث رسيده كه از ايراد آنها صرف نظر مىكنيم .\r\n9 - مىگويد : پيغمبر ( ص ) فرمود :\r\nاگر من كسى را به دوستى خود مىگرفتم ، در دوستى خود ابوبكر را بر مىگزيدم ولى او برادر من و مصاحب من است . و اين مطلبى است كه جز آن درست نيست اما برادرى على ، جز با سهل بن حنيف با دگر كس ، صحيح نيست .\r\nپاسخ - من نمىخواهم دربارهء حديثى كه عقيده به صحتش دارد ، ايرادات خود را مطرح سازم ، و يا در صدور آن ، مناقشه كنم ، يا ايرادى را كه عمر بن الخطاب به حديث « كتف و دواة » وارد ساخت ، بياورم زيرا كه هر دو حديث بر طبق گواه « صحيحين » در بيمارى وفات پيغمبر ( ص ) صادر شده است ؛ و نيز نمىخواهم ، سخن ابن ابى الحديد را در شرح نهج البلاغه 3 ر 17 كه گفته است : اين حديث مجعول است و طرفداران ابو بكر آن را در مقابل « حديث اخاء » ساخته‌اند - بگويم .\r\nمن در مفاد حديث ، نيز بسط سخن نمىدهم . و آنچه را ابن قتيبه در تأويل مختلف الحديث 51 گفته ، نمىگويم . كلام ابن قتيبه چيست و از آن چه مستفاد مىشود ؟ او مىگويد مقصود از برادرى در اين حديث ، برادرى عمومى اسلامى است كه در اين آيه :\r\n« انّما المؤمنون اخوة »\r\nآمده است ، نظير روايتى كه از پيغمبر وارد شده كه به عمر فرمود : يا اخى اى برادر ( 1 ) و به زيد فرمود : أنت اخونا تو برادر مائى ( 2 ) ، و به اسامه فرمود : يا\r\n\r\n","description":"","footnote":"\r\n( 1 ) رياض النضرة 2 ر 6 .\r\n( 2 ) خصائص نسائى 19 .\r\n","page_name":" 197 ","page_number":189},
  {"content":"\r\nاخى ( 1 ) و در تعبير بخارى ، مسلم و ترمذى تفسير اين برادرى آمده است آنجا كه فرمود :\r\nلو كنت متّخذا خليلا لاتّخذت ابا بكر خليلا و لكن اخوّة الاسلام و مودّته .\r\n( اگر كسى را بدوستى بر مىگزيدم ابوبكر بود ولى تنها برادرى و دوستى اسلامى است )\r\nچنان كه منظور از دوستىاى كه نفى شده دوستى به معنى خاص است و گر نه دوستى عمومى كه به قول خداى تعالى :\r\nالأخلَّاء يومئذ بعضهم لبعض عدوّ الَّا المتّقين ( 2 ) .\r\nهمه جا ثابت است . از اين رو اين برادرى آن برادرى به معنى خاص نيست كه در روزهاى مواخات ( پيمان برادرى ) ( 3 ) بامر و وحى پروردگار بدان اشارت رفت و بر مبناى همشكلى و هم مانندى ميان هر دو نفر در درجات روانى صورت گرفته است ، آن برادرى خاصى بود كه ابابكر را با عمر ، و عثمان را با عبد الرحمن عوف ، و طلحه را با زبير ، و ابى عبيده جراح را با سالم مولى ابى حذيفه ، و ابى الدرداء را با سلمان ، و سعد بن ابى وقاص را با صهيب ، و ابى ذر را با مقداد بن عمرو ، و ابو ايوب انصارى را با عبد اللَّه بن سلام ، و اسامة را با هند حجّام النبى ، و معاوية را با حباب مجاشعى ، و فاطمه بنت النبى را با ام سلمة ، و عايشه را با زن ابو ايوب ، آئين برادرى افكند ( 4 ) و على را پيغمبر براى خودش ذخيره كرد در حالى كه مىگفت :\r\nسوگند به خدائى كه مرا به حق فرستاده برادرى تو را بتأخير نينداختم مگر براى\r\n\r\n","description":"","footnote":"\r\n( 1 ) تاريخ ابن عساكر 6 ر 9 .\r\n( 2 ) آيه 67 از سوره زخرف ( برادران در آن روز با هم دشمناند مگر پرهيزگاران ) .\r\n( 3 ) پيمان برادرى دو نوبت : اولى قبل از هجرت و دومى بعد از آن به پنجماه اتفاق افتاده .\r\n( 4 ) سيرهء ابن هشام ، تاريخ ابن عساكر 6 ر 90 ، 200 ، اسد الغابة 2 ر 22 ، مطالب السؤل 18 . ارشاد السارى قسطلانى 6 ر 227 ، شرح المواهب 1 ر 373 .\r\n","page_name":" 198 ","page_number":190},
  {"content":"\r\nخودم ، تو برادر منى ، و وارث علم من ، تو برادر منى ، و رفيق من ، تو برادر منى در دنيا و آخرت .\r\nمن هيچكدام از اين سخنان را نمىگويم ، ولى مىگويم تعجب از سبكسرى و جهالت است كه به انسان اجازه مىدهد بگويد : غير از حديثى كه من صحيح مىپندارم حديث ديگرى صحيح نيست ، در حالى كه او مفاد حديثش را ياد نمىداند يا مىداند و دوست مىدارد مسلمانان را دانسته به جهالت بكشد و حديثى را كه همهء امت اسلامى يك سخن آن را پذيرفته‌اند و در صحاح و مسانيدشان آورده‌اند ، بر گردد و آن را تخطئه كند .\r\nآيا فريفتگى به چيزى اين طور آدمى را كور و كر مىكند ؟\r\nآيا آدمى اين چنين ستمگر و نادان آفريده شده است ؟\r\nبرادرى به معنى خاص كه براى امير المؤمنين ثابت است يكى از امتيازات و افتخارات اوست و هر كس بعد از او آن را ادّعا كند بر طبق حديث صحيح كه ذيلا متعرض مىشويم ، كذّاب خواهد بود و اين برادرى بين ياران پيغمبر ، براى على مانند لقبى معروف بود كه در هر محفلى از آن ياد مىشد ، و گفتگوهاى اصحاب بدان فضيلت مشحون است و بارها بدان استدلال كرده و در اشعار معروفشان آن را گنجانيده‌اند . اگر بخواهيم پراكنده‌هاى اين موضوع را در يك جا ، گرد آوريم ، خود كتابى بزرگ خواهد شد و ما گزيدهء آن را در اينجا ايراد مىكنيم :\r\n","description":"","footnote":"","page_name":" 199 ","page_number":191},
  {"content":"\r\n\r\nسخنى پيرامون حديث برادرى پيغمبر ( ص ) با امير المؤمنين ( ع )\r\n1 - رسول خدا ( ص ) ميان اصحابش پيمان برادرى افكند ، به اين ترتيب كه : ابابكر را با عمر ، و فلان را با فلان ، برادر خواند . پس على ( رضى اللَّه عنه ) نزد او آمده گفت :\r\nآخيت بين اصحابك و لم تواخ بينى و بين احد :\r\n« شما كه بين يارانت پيمان برادرى افكندى ميان من و هيچكس برادرى بر قرار نكردى ؟ » پيغمبر صلَّى اللَّه عليه و آله فرمود :\r\nانت اخى فى الدّنيا و الاخرة ؟\r\n« توئى برادر من در دنيا و آخرت » .\r\nسند اين حديث مىرسد به :\r\nامير المؤمنين على ، عمر بن الخطاب ، انس بن مالك ، زيد بن ابى أوفى ، ابن عباس مخدوج بن زيد ، جابر بن عبد اللَّه ، ابى ذر غفارى ، عامر بن ربيعه ، عبد اللَّه بن عمر ابى امامه ، زيد بن ارقم ، سعيد بن مسيّب ( 1 ) .\r\nمراجعه كنيد جامع ترمذى 2 ر 213 ، مصابيح بغوى 2 ر 199 ، مستدرك حاكم 3 ر 14 الاستيعاب 2 ر 460 كه در آنجا حديث برادرى را يكى از آثار محقق شمرده است و نيز « تيسير الوصول » 3 ر 271 ، مشكاة المصابيح حاشيهء مرقاة 5 ر 569 ، رياض النضرة 2 ر 167 .\r\nصاحب رياض النضرة در صفحه 212 كتابش چنين گويد :\r\n« بزرگتر دليل عظمت مقام على نزد رسول خدا صلَّى اللَّه عليه و آله و سلَّم رفتار پيغمبر در مورد\r\n\r\n","description":"","footnote":"\r\n( 1 ) اين حديث با عقيده اى كه ابن حزم در تواتر دارد به تنهائى متواتر است .\r\n","page_name":" 200 ","page_number":192},
  {"content":"\r\nبرادرى با اوست هنگامى كه پيغمبر شروع كرد ، هر كدام از اصحابش را با هم پايه و هم شكلش به پيوندد تا جائى كه بين ابوبكر و عمر پيوند برادرى بر قرار كرد ، على را براى خودش ذخيره گذارد ، و او را به خود اختصاص داد ، آيا هيچ افتخار و فضيلتى مىتواند با اين فضيلت هم پايه گردد ؟ ! ( 1 ) »\r\nو در تذكره از ترمذى نقل كرده كه او صحت حديث را تصديق كرده است كفاية الكنجى 82 و او گفته است اين حديث ، حسن ، عالى و صحيح است و اگر بخواهيد مقام تقرّب على را نسبت به رسول خدا صلَّى اللَّه عليه و آله و سلَّم بدانيد . . . تا آخر آنچه از رياض النضرة نقل شد .\r\nو نيز سيرة النبوية ابن سيّد الناس 1 ر 200 - 203 و در اينجا تصريح شده كه : اين برادرى قبل از هجرت بوده است سپس گويد :\r\nابن اسحق گفته است : رسول خدا صلَّى اللَّه عليه و آله و سلَّم ميان اصحابش از مهاجر و انصار پيمان برادرى افكند و گفت : هر دو نفر با هم در راه خدا ، برادر شويد . آنگاه دست على بن ابيطالب را گرفت و گفت : هذا أخى بدين ترتيب على و پيغمبر خدا ، دو برادر شدند . )\r\nو نيز تاريخ ابن كثير 7 ر 335 ، اسنى المطالب جزرى 9 ، مطالب السئول 18 در اينجا گويد : پس پيغمبر صلَّى اللَّه عليه و آله و سلَّم پيمان برادرى ميان هر دو نفر آنها انداخت تا به يارى همديگر و همكارى نسبت به هم ترغيب شوند و هر كدام را برادر كسى قرار داد كه درجه اش در شكل و اندازه به او نزديك تر بود .\r\nصواعق 73 ، 75 ، تاريخ الخلفا 114 ، الاصابة 2 ر 507 ، المواقف 3 ر 276 ، شرح المواهب 1 ر 373 ، طبقات شعرانى 2 ر 55 ، تاريخ القرمانى در حاشيهء كامل 1 ر 216 ، السيرة الحلبيه 1 ر 23 ، 101 و حاشيهء آن السيرة\r\n\r\n","description":"","footnote":"\r\n( 1 ) فرائد السمطين باب 20 ، الفصول المهمه 22 ، 29 ، تذكرة السبط 13 ، 15 .\r\n","page_name":" 201 ","page_number":193},
  {"content":"\r\nالنبويه از زينى دحلان 1 ر 325 ، كفاية الشنقيطى 34 ، الامام على بن ابيطالب\r\nاز استاد محمّد رضا 21 ، الامام على بن ابيطالب از استاد عبد الفتاح عبد المقصود :\r\nعبد الفتاح گويد 73 : « اگر ابو بكر نسبت به پيغمبر وزير صادقش بود ، همانا على ، سايه پيوسته اى براى او بود كه هيچگاه از او فاصله نگرفت مگر وقتى كه محمّد او را مىفرستاد تا دشمنانش را ديده بانى كند و مردانش را پيشاهنگ باشد ، حتى در آغاز امر كه رسول خدا شروع كرد ، دولت جديد خود را تشكيل دهد و ميان مهاجر و انصار مدينه رابطهء برادرى بر قرار سازد ، فراموش نكرد كه برادرى خود را تنها به على اختصاص دهد نه ديگران . ميان اصحابش كه با او از خارج مدينه آمده بودند و يارانى كه از اهل مدينه بودند و مهمانان خود را با دل و جان پذيرائى مىكردند برادرى بر قرار كرد و على را به عنوان برادر دينى خود برگزيد . از طرح برادى خود با ابو بكر ، عمر ، حمزه شير خدا و شير پيغمبرش دريغ كرد ولى براى اين برادرى معنوى غير از برادرى هم خونى ، جوانى را كه تربيت شدهء دامنش بود انتخاب كرد و او را بر هر دوستى ، دور ، يا نزديك ، مقدم داشت » .\r\nدر عين حال اين مآخذ همه اتفاق دارند كه پيغمبر ( ص ) بين ابوبكر و عمر پيمان اخوت بر قرار ساخت و هيچگونه اثرى از آثار پندار ابن حزم مبنى بر برادرى ابو بكر با پيغمبر در آنها ديده نمىشود .\r\n2 - زيد بن ابى اوفى گويد : وقتى پيغمبر ( ص ) ميان اصحابش پيمان برادرى منعقد كرد ، و بين عمر و ابو بكر برادرى بر قرار ساخت ، ( تا آنجا كه گويد ) على گفت :\r\n« وقتى ديدم جز من با يارانت كردى آنچه را كردى ، روحم مىخواست پرواز كند و پشتم بشكند ، اگر اين امر ، از خشمى است كه بر من گرفته اى ، حق عتاب و بزرگى از آن تست » پيغمبر ( ص ) فرمود :\r\nو الَّذى بعثنى بالحقّ ما أخّرتك الَّا لنفسى ، و انت منّى بمنزلة هارون من موسى ، غير أنّه لا نبىّ بعدى و أنت اخى و وارثى :\r\n","description":"","footnote":"","page_name":" 202 ","page_number":194},
  {"content":"\r\n« سوگند به خدائى كه مرا به حق مبعوث گردانيد ، من كار برادرى تو را تأخير نينداختم مگر به خاطر خودم . تو نسبت به من يا على مانند هارونى نسبت به موسى جز اينكه بعد از من پيغمبرى نخواهد بود و تو برادر و وارث منى » .\r\nعلى پرسيد يا رسول اللَّه من از شما چه چيز را به ارث مىبرم ؟ پيغمبر فرمود :\r\nآنچه انبياى قبل از من ، ارث گذاشته‌اند . على گفت انبياى پيش از تو چه ارث نهادند ؟\r\nفرمود كتاب خدا و سنت پيغمبرشان را . و تو و فاطمه دخترم در كاخ من در بهشت با من خواهيد بود و تو برادر و رفيق منى ، آنگاه پيغمبر خدا ( ص ) اين آيه را خواند :\r\n* ( إِخْواناً عَلى سُرُرٍ مُتَقابِلِينَ ) * ( 1 ) .\r\nاين متن حديث را در مناقب احمد حنبل ، الرياض النضرة 2 ر 209 ، تاريخ ابن عساكر 6 ر 201 ، تذكرة السبط 14 با اعتراف به صحتش و اينكه راويانش همه مورد وثوقند ، كنز العمال 6 ر 390 ، كفاية الشنقيطى 35 ، 44 ، مىيابيد .\r\n3 - جابر بن عبد اللَّه و سعيد بن مسيب گويند : رسول خدا ( ص ) ميان اصحابش پيمان برادرى بست ، ابوبكر و عمر و على باقى ماندند پيغمبر ابوبكر و عمر را برادر ساخت و على را فرمود :\r\nانت أخى و انا اخوك فان ناكرك احد فقل انا عبد اللَّه و اخو رسول اللَّه لا يدّعيها بعدك الَّا كذّاب :\r\n« تو برادر منى و من برادر تو ، اگر كسى منكرت شد ، بگو من بندهء خدا و برادر رسول اويم و اگر اين برادرى را جز تو هر كس ادعا كند كذاب است » .\r\nاين روايت در مناقب احمد ، تاريخ ابن عساكر ، كفاية الكنجى 82 ، 83 ، تذكرة السبط 14 آمده است ، در آنجا به صحت حديث اعتراف كرده و بر جدش كه سند آن را ضعيف پنداشته ، اعتراض كرده است ، المرقاة فى شرح المشكاة 5 ر 569 ، در تعبير\r\n\r\n","description":"","footnote":"\r\n( 1 ) حجر : 47 ( برادرانيكه بر فراز تختها در مقابل هم قرار گرفته‌اند ) .\r\n","page_name":" 203 ","page_number":195},
  {"content":"\r\nامير المؤمنين و يعلى بن مرة آمده است كه : پيغمبر فرمود : من ترا براى خودم گذاردم تو برادر منى و منهم برادر تو ، هر گاه كسى با تو در مقام استدلال برآمد بگو من بندهء خدا و برادر رسول خدايم هر كس بعد از تو آن را ادعا كند سخت دروغگو است كنز - العمال 6 ر 154 ، 399 نقل از حافظ ابى يعلى در مسندش .\r\n4 - محمّد بن اسحاق گويد : رسول خدا ميان اصحابش از مهاجر و انصار عقد برادرى بر قرار كرد و در آنچه به ما رسيده فرمود : - و به خدا پناه مىبرم چيزى را كه نگفته است بر او بندم - تآخوا فى اللَّه اخوين هر دو نفر با هم برادر شويد . آنگاه دست على بن ابيطالب را گرفت و گفت : هذا اخى در نتيجه رسول خدا كه سيد المرسلين ، امام المتقين و رسول رب العالمين است و احدى به عظمت و بزرگى مقام او در بين بندگان خدا نيست ، با على بن ابيطالب رضى اللَّه عنه برادر شدند .\r\nاين حديث را ابن هشام 2 ر 123 ، تاريخ ابن كثير 3 ر 226 ، سيرهء حلبيه 2 ر 101 الفتاوى الحديثة 42 ، نقل كرده‌اند .\r\n5 - امير المؤمنين ( ع ) گويد : پيغمبر اكرم ( ص ) به من فرمود :\r\nتو برادر ، همراه و رفيق منى در بهشت .\r\nمدرك اين حديث تاريخ خطيب 12 ر 268 ، و كنز العمال 6 ر 402 است .\r\n6 - امير المؤمنين ( ع ) فرمود : رسول خدا بين عمر و ابابكر و بين حمزة بن عبد المطلب و بين زيد بن حارثه و . . . و بين من و خودش ، پيمان برادرى افكند .\r\nاين حديث را خليعى ، در الخليعات ، و سعيد بن منصور ، در سنن خود بنقل كنز العمال 6 ر 396 نقل كرده‌اند .\r\n7 - ابن عباس در ضمن حديثى آورده : پيغمبر ( ص ) به على رضى اللَّه عنه :\r\nفرمود : أنت اخى و صاحبى : تو ، با من برادر و رفيقى .\r\nمسند احمد 1 ر 230 ، استيعاب 2 ر 460 ، امتاع مقريزى 340 كنز العمال 6 ر 391 .\r\n","description":"","footnote":"","page_name":" 204 ","page_number":196},
  {"content":"\r\n8 - اسماء بنت عميس گويد : شنيدم پيغمبر ( ص ) مىگفت : « بار خدايا من آنچه را برادرم موسى گفت ، ميگويم : خدايا براى من وزيرى از خاندانم كه برادرم على باشد قرار ده ، پشتم را به او محكم ساز و او را در كارهايم شريك كن تا هر دو ترا بسيار تسبيح گوئيم و يادت را بسيار متذكر شويم ، اين توئى كه به حال و كار ما روشنى » .\r\nمناقب احمد بن حنبل ، رياض النضرة 2 ر 163 .\r\n9 - ابن عباس در حديث محاجّهء خود با مرد شامى كه حديث پر فائده و طولانى است در قسمتى از آن گويد : و پيغمبر به ام سلمه فرمود : آيا تو او را مىشناسى ؟\r\nگفت : بلى او على بن ابى طالب است ، پيغمبر فرمود : بلى اين على است كه گوشت او به گوشت من و خونش به خون من پيوسته و نسبت او به من مانند نسبت هارون به موسى است با اين تفاوت كه پس از من پيغمبرى نخواهد آمد ، اى ام سلمه اين على ، سيدى بزرگوار است ، او مايه اميد مسلمانان ، امير مؤمنان و جايگاه سرّ من و علم من است ، او تنها دروازه اى است كه براى رسيدن به من بايد به او پناه برد ، او وصى پس از من بر خاندان من و نيكان امت من است و اوست برادر من در دنيا و آخرت و هو أخى فى الدّنيا و الآخرة .\r\nاين حديث در المحاسن و المساوى 1 ر 31 آمده و حديث ام سلمه به تعبير ديگر در 2 ر 285 اين كتاب با مأخذش گذشت .\r\n10 - در حديث آغاز دعوت اسلام ، سخن پيغمبر ( ص ) به على ( ع ) را بيان كرديم كه فرمود :\r\nانت اخى و وصيّىّ و خليفتى من بعدى\r\nمراجعه كنيد به 2 ر 279 - 285 متن همين كتاب .\r\n11 - از طريق طبرى سخن پيغمبر ( ص ) را در روز غدير خم نقل كرديم كه فرمود « اى مردم همانا على بن ابيطالب برادر ، وصىّ و خليفه من است » و گفتار او كه فرمود :\r\n« اى گروه مردم ، اين برادر من ، وصى من ، حافظ علوم من و جانشين من بر كسانيست\r\n","description":"","footnote":"","page_name":" 205 ","page_number":197},
  {"content":"\r\nكه به من ايمان آورده باشند « ج 2 88 ترجمهء همين كتاب .\r\nو از سخن نويرى كه در 2 ر 205 همين كتاب بدان اشارت رفت معلوم مىشود :\r\nموضوع برادرى پيغمبر ( ص ) با على در روز غدير در اعصارى پيشين معروف بوده است .\r\n12 - جابر بن عبد اللَّه انصارى گويد پيغمبر ( ص ) : فرمود :\r\nمكتوب على باب الجنّة : لا آله الَّا اللَّه ، محمد رسول اللَّه على أخو رسول اللَّه قبل ان تخلق السّموات و الارض بالفى عام .\r\nاز دو هزار سال قبل از خلقت آسمانها و زمين بر در بهشت نوشته شده : خدائى جز اللَّه نيست ، محمّد رسول خدا و على برادر رسول خدا است .\r\nمناقب احمد ، تاريخ خطيب 7 ر 387 ، رياض النضرة 2 ر 168 ، تذكرة السبط 14 ، مجمع الزوائد 9 ر 111 ، مناقب خوارزمى 87 ، شمس الاخبار 35 نقل از مناقب الفقيه ابن المغازلى ، كنز العمال 6 ر 399 از ابن عساكر ، فيض القدير 4 ر 355 ، كفاية الشنقيطى 34 ، مصباح الظلام 2 ر 56 نقل از طبرانى .\r\n13 - امير المؤمنين عليه السّلام فرمايد : پيغمبر مرا صدا زد من در پناه ديوارى آرميده بودم با پاى مباركش به من اشاره كرده فرمود : برخيز ، به خدا سوگند من ترا راضى مىكنم ، تو برادر من و پدر فرزندان منى كه بر طبق سنت من مىجنگى .\r\nمناقب احمد ، رياض النضرة 2 ر 167 ، الصواعق 75 ، كنز العمال 6 ر 404 كفاية الشنقيطى 24 .\r\n14 - مخدوج بن زيد ذهلى گويد : پيغمبر ( ص ) به على فرمود : « آيا نمىدانى يا على اول كسى كه روز قيامت سوى من فرا خوانده مىشود . . . آنگاه منادى از تحت عرش ندا مىدهد :\r\nنعم الاب ابوك ابراهيم ، و نعم الاخ اخوك على .\r\nچه خوب پدرى است ، پدرت ابراهيم و چه خوب برادرى برادرت على : مناقب احمد ،\r\n","description":"","footnote":"","page_name":" 206 ","page_number":198},
  {"content":"\r\nمناقب فقيه ابن مغازلى ، رياض النضرة 2 ر 201 ، مناقب خوارزمى 83 ، 234 ، 238 شمس الاخبار 32 ، تذكرة السبط 13 ، سبط ابن جوزى در اين كتاب به كسى كه آن را ضعيف پنداشته و ايراد مىگرفته كه در طريق حافظ دار قطنى ، ميسره ، و حكم واقع شده‌اند گويد : حديثى را كه احمد روايت كرده ميسرة و حكم در آن وجود ندارد و احمد پيشوائى است كه چون عالم زمان ، و مبرّز در نقل و برندهء مسابقهء اين ميدان است بايد بى دليل از او پيروى كرد .\r\n15 - « ابو برزة » گويد : رسول خدا ( ص ) فرمود : خداى بزرگ دربارهء على با من از پيمانى خبر داده ، من گفتم : خدايا آن خبر را براى من بيان كن .\r\nخدا فرمود بشنو ! گفتم شنودم ندا آمد : همانا على پرچمدار هدايت ، و پيشواى اولياى من ، و نور معرفت كسى است كه مرا اطاعت كند . او كلمه اى است كه پرهيزگاران آن را فرا گيرند . كسى كه او را دوست دارد مرا دوست داشته و كسى كه دشمنش گيرد مرا دشمن گرفته است . تو او را بر اين امر بايد نويد رسانى . آنگاه على فرا رسيد و من او را مژده دادم . على گفت : يا رسول اللَّه من بندهء خدا و در دست قدرت اويم ، اگر خداوند مرا عذاب كند ، مرا به گناهم كيفر داده است و اگر وعده اى را كه به من دادى ، خدا برايم انجام دهد ، خداوند گارم از من شايسته تر است .\r\nپيغمبر گفت : من از خدا خواستم تا دل على را نورانى كند و آن را بهار ايمان سازد . خداى بزرگ فرمود : با او چنين كرده‌ام .\r\nسپس بر من وحى فرستاد كه او به بلائى گرفتار خواهد شد كه احدى از يارانم بدان آزموده نمىشود . گفتم : يا ربّ اخى و صاحبى : خدايا او برادر من و رفيق من است . خداوند فرمود اين چيزى است كه از پيش در علم ما گذشته كه او مورد امتحان واقع گردد و مردم به وسيلهء او امتحان شوند .\r\nاين حديث در حلية الاولياء 1 ر 67 ، رياض النضرة 2 ر 449 ، شرح ابن ابى الحديد 2 ر 449 ، فرائد السمطين در باب 30 ، و 50 به دو طريق ، مناقب خوارزمى 245 ، كفاية الكنجى 95 ، نزهة المجالس 2 ر 241 ، ديده مىشود .\r\n","description":"","footnote":"","page_name":" 207 ","page_number":199},
  {"content":"\r\n16 - در يكى از خطبه‌هاى خود ، پيغمبر ( ص ) فرمود : اى مردم شما را به دوستى نزديكان خود ، برادرم و پسر عمّم على بن ابيطالب سفارش مىكنم كه او را كسى جز مؤمن دوست نمىدارد و كسى جز منافق دشمن نمىشود . هر كس او را دوست دارد مرا دوست داشته و كسى كه او را دشمن دارد مرا دشمن گرفته و هر كس مرا دشمن گيرد خدايش او را عذاب خواهد كرد .\r\nاين خطبه را در مناقب احمد ، تذكرة السبط 17 . شرح ابن ابى الحديد 2 ر 451 رياض النضرة 1 ر 212 ، ذخائر العقبى 91 مىيابيد .\r\n17 - در حديث مفاخرهء بين على ، جعفر وزيد ، و داورى خواستن آنان از رسول خدا ( ص ) در آنجا پيغمبر ( ص ) به على فرمود :\r\nانت اخى و خالصتى :\r\n« تو برادر و نزديكترين فرد نسبت به منى » .\r\nشرح ابن ابى الحديد 3 ر 39 و اضافه مىكند اين حديث مورد اتفاق محدثين است .\r\n18 - « ابو ذر غفارى » در حديثى گويد : از پيغمبر ( ص ) شنيدم كه به على مىگفت :\r\nو انت أخى و وزيرى و خير من اترك بعدى :\r\n« همانا تو برادرم ، وزيرم و بهترين فردى هستى كه من بعد از خود به جاى مىگذارم »\r\nاين حديث را به طور كامل با مداركش در 2 ر 313 متن اين كتاب آورده‌ايم ، مراجعه كنيد .\r\n19 - « سلمان فارسى » گويد : شنيدم پيغمبر مىفرمود : همانا برادرم ، وزيرم و بهترين فردى كه بعد از خود به جاى مىگذارم على بن ابيطالب است .\r\n« مناقب خوارزمى 67 » .\r\n","description":"","footnote":"","page_name":" 208 ","page_number":200},
  {"content":"\r\n20 - « بلال بن حمامه » در حديث ازدواج على با فاطمه ( ع ) گويد پيغمبر فرمود : بشارتى از پروردگارم دربارهء برادرم ، و پسر عمم به من رسيده است . . . ( بعد فرمود ) پس برادرم و دخترم رهانندهء عمده مردانى و زنانى از امتم از آتش گرديدند .\r\nمراجعه كنيد 2 ر 316 متن همين كتاب\r\n21 - « عبد اللَّه عمر » در حديثى از پيغمبر ( ص ) نقل كرده كه فرمود :\r\nاللَّهمّ اشهد لهم اللَّهمّ قد بلَّغت هذا اخى و ابن عمّى و ابو ولدى اللَّهمّ كبّ من عاداه فى النّار :\r\n« خدايا بر آنها گواه باش ، خدايا ، من رساندم : اين برادر من ، پسر عم ، و داماد من و پدر دو فرزند من است . خدايا دشمنش را برو ، در آتش انداز . اين حديث را كنز العمال 6 ر 154 از ابن نجار و شيرازى در الالقاب نقل كرده‌اند .\r\n22 - « عبد اللَّه بن عمر » گويد : پيغمبر ( ص ) در حديثى فرمود : آيا مىخواهى تو را خشنود سازم ؟ على گفت بلى اى رسول خدا ! ، پيغمبر فرمود : تو برادر من و وزير من باشى ، وام مرا تو مىپردازى ، و وعده هايم را تو وفا مىكنى .\r\nمجمع الزوائد 9 ر 121 نقل از طبرانى و 122 نقل از ابى يعلى ، كنز - العمال 6 ر 155 .\r\n23 - در حديث معراج از پيغمبر اكرم ( ص ) است : هنگامى كه باز مىگشتم منادى از وراى حجاب ندا درداد .\r\nنعم الاب أبوك ابراهيم ، و نعم الاخ اخوك علىّ فاستوص به خيرا :\r\n« خوب پدرى است ، پدرت ابراهيم و خوب برادرى است برادرت على به نيكى او ، امت را سفارش كن » .\r\n« فرائد السمطين باب بيستم ، كنز العمال 6 ر 161 .\r\n24 - « امير المؤمنين » ( ع ) در حديثى گويد : پيغمبر ( ص ) فرمود : . . .\r\nغير از ما چهار نفر ، كسى در قيامت سواره نيست ( تا آنجا كه فرمايد ) برادرم على\r\n","description":"","footnote":"","page_name":" 209 ","page_number":201},
  {"content":"\r\nبر ناقه اى از ناقه‌هاى بهشت سوار خواهد بود و در دستش پرچم باشد . تاريخ بغداد 11 و 112 كفاية حافظ كنجى 77 كنز العمال 6 ر 402 .\r\n25 - « ابن عباس » در حديث ازدواج على با فاطمه ( ع ) گويد :\r\nپس رسول خدا ( ص ) آمد ، در خانه را كوبيد ، ام ايمن به سوى او بيرون شد ، پيغمبر فرمود برادرم را خبر كن ، گفتم : چگونه او برادر تو است در حالى كه دخترت را به او دادى ؟ فرمود : إنّه اخى : « او محققا برادر من است » .\r\nخصائص نسائى 32 ، رياض النضرة 2 ر 181 ، صواعق 84\r\n26 - در حديث ليلة المبيت گذشت كه : خداوند به جبرئيل و ميكائيل وحى فرستاد : چرا شما مثل علي بن ابيطالب نشديد كه ميان او و محمّد برادرى افكندم مراجعه كنيد 3 ر 78 ترجمهء همين كتاب .\r\n27 - در حديث معراج از « نسفى » و ديگران از قول جبرئيل است كه او گفت : خداى بزرگ بر زمين نظر افكند و از ميان خلقش تو را به پيغمبرى خود برگزيد ، آنگاه بار ديگر نظر افكند و براى تو ، برادرى و وزيرى و مصاحبى برگزيد ، دخترت فاطمه را به ازدواجش در آور . گفتم اى جبرئيل كيست اين مرد ؟ گفت :\r\nبرادرت در دنيا و آخرت كه پسر عموى نسبى تو ، علي بن ابيطالب است . مراجعه كنيد نزهة المجالس 2 ر 223 .\r\n28 - « طبرانى » به اسناد خود از رسول خدا ( ص ) نقل كرده كه به على فرمود :\r\n« آيا راضى نيستى كه تو برادر من و من برادر تو باشم ؟ » مجمع الزوائد 9 ر 131 .\r\n29 - « عبد اللَّه بن عمر » گويد : پيغمبر خدا ( ص ) در بيماريش گفت : ادعوا لى اخى : برادرم را فرا خوانيد پس ابو بكر را برايش فرا خواندند ، روى از او گردانيد و بار ديگر فرمود : ادعوا لى اخى وقتى عمر را به سويش خواندند ، از او روى گردانيد و بار سوم فرمود : ادعوا لى أخى آنگاه عثمان را خواندند از او نيز روى گردانيد و گفت : ادعوا لى أخى ، پس علي بن ابيطالب را صدا كردند وقتى آمد ،\r\n","description":"","footnote":"","page_name":" 210 ","page_number":202},
  {"content":"\r\nپيغمبر او را به پارچه اى پوشانيد و سينه اش را به سينهء خود چسبانيد ، هنگامى كه على از نزد پيغمبر خارج شد ، از او پرسيدند پيغمبر به شما چه گفت ؟ پاسخ داد مرا هزار باب علم آموخت كه از هر بابى به هزار باب ديگر راه گشوده شود .\r\nاين حديث را حافظ ابن عدى از ابى يعلى از كامل بن طلحه از ابى لهيعه . . تا آخر سند نقل كرده و نيز ابن كثير در تاريخش 7 ر 359 آورده و در ضعف روايت بر - اثر وجود ابى لهيعه در سلسلهء سند قولى از ابن عدى آورده است ، غافل از آنچه احمد ابن حنبل دربارهء او گفته ، مراجعه كنيد 1 و 135 ترجمهء همين كتاب .\r\n30 - « عبد اللَّه بن عمر » از رسول خدا ( ص ) نقل كرده كه فرمود : على برادر من است . در دنيا و آخرت اين روايت را طبرانى نقل كرده ، و سيوطى در جامع الصغير 2 ر 140 ( آن را حسن دانسته ) ، فيض القدير 4 ر 355 ، مناوى بعد از ذكر روايت گفته است : چرا چنين نباشد در حالى كه پيغمبر كه روز دوشنبه مبعوث شد بلا فاصله على اسلام آورد ، و از همان روز سه شنبه تا مدت هفت سال مخفيانه نماز مىگذارند چنان كه طبرانى اين روايت را از ابى رافع نقل كرده است و مقصودش از اين سخن بيان همانندى و مماثلت آن دو بزرگوار ، در برادرى است .\r\n31 - پيغمبر اكرم ( ص ) در حديثى فرمود : خداى بزرگ از نامهاى خود ، نامهائى براى ما ( خانواده ) مشتق ساخت ، پس خداى بزرگ محمود است و من محمّد و خداى بزرگ اعلى است و برادرم على .\r\nاين روايت را « شيخ الاسلام حمّويى » در فرائد السمطين در باب 12 از طريق ابى نعيم و نطنزى ، نقل كرده است .\r\n32 - « انس بن مالك » گويد : پيغمبر خدا ( ص ) بالاى منبر رفت و سخنان بسيار فرمود : آنگاه گفت : على بن ابيطالب كجا است ؟ على نزد او آمد و گفت من اينجا هستم اى رسول اللَّه ، رسول خدا ( ص ) او را در بر گرفت و به سينه اش چسبانيد و ميان دو ديدگانش را بوسيد و با صداى بلند فرمود : اى گروه مسلمانان اين برادر من ! پسر عموى من و داماد من است ، اين گوشت من ، و خون من ، و موى من است اين\r\n","description":"","footnote":"","page_name":" 211 ","page_number":203},
  {"content":"\r\nپدر دو سبط من حسن و حسين ، دو سرور جوانان بهشت است ، اين گشايندهء غمهاى من است و اين است شير خدا و شمشير او در زمين ، بر دشمنانش لعنت خدا و لعنت همگان و بيزارى خدا و من باد .\r\nاين روايت را « ابو سعد » در شرف النبوة به نقل ذخائر العقبى 92 آورده است .\r\n33 - حديثى از « زهرى » پيرامون جنگ جمل نقل شده كه : عايشه به مردى از قبيلهء « ضبّه » كه زمام شتر او را گرفته بود گفت : تو على بن ابيطالب را در كجا مىبينى ؟ گفت : اين است كه ايستاده و دستش را به سوى آسمان برداشته است . او نگاه كرد و گفت :\r\nما اشبهه باخيه :\r\n« چقدر او به برادرش شبيه است » .\r\nمرد گفت : برادرش كيست ؟ عايشه گفت : رسول اللَّه ( ص ) ، مرد گفت :\r\nفلا أرانى اقاتل رجلا هو اخو رسول اللَّه ( ص ) :\r\n« ديگر كسى مرا نخواهد ديد با مردى بجنگم كه او برادر پيغمبر است »\r\nآنگاه مهار ناقه را از دست انداخت و به سوى على رفت .\r\nاين روايت را در المحاسن و المساوى 1 ر 35 مىيابيد .\r\n34 - « عباد بن عبد اللَّه اسدى » گويد : على ( رضى اللَّه عنه ) مىگفت : من بندهء خدا و برادر رسول خدايم ، من صدّيق اكبرم ، كسى جز دروغگو بعد از من اين را نخواهد گفت : هفت سال قبل از مردم ايمان آورده‌ام . ( و در تعبير ديگر ) : كسى جز كذّاب آن را نمىگويد من هفت سال قبل از مردم نماز گزاردم .\r\nمراجعه كنيد به خصائص نسائى 3 ، السنهء ابن ابى عاصم ، سنن ابن ماجه 1 ر 57 المعرفة از ابى نعيم ، العقد الفريد 2 ر 275 ، تاريخ طبرى 2 ر 312 ، رياض النضرة 2 ر 155 ، استيعاب 2 ر 460 ، شرح ابن ابى الحديد 3 ر 257 از طريق اسناد حافظ ابن ابى شيبه ، فرائد السمطين در باب 49 ، مطالب السئول 19 و در آنجا گويد : در\r\n","description":"","footnote":"","page_name":" 212 ","page_number":204},
  {"content":"\r\nبسيارى از اوقات على اين سخنان را مىگفت : تاريخ ابن عساكر ، تاريخ ابن كثير 7 ر 335 ، كنز العمال 6 ر 396 از ابن ابى شيبه و نسائى و ابن ابى عاصم و عقيلى و حاكم و ابى نعيم .\r\n35 - « زيد بن وهب » گويد : شنيدم على ( ع ) بر منبر مىگفت :\r\n« من بندهء خدا و برادر رسول اويم كسى اين جمله را قبل از من نگفته ، و پس از من نخواهد گفت ، مگر بسيار دروغگوى ، دروغساز . مردى برخاست و گفت :\r\nمن نيز چنين ادعائى دارم . ناگهان نقش بر زمين شد كسانش فرا رسيدند و او را با پارچه اى پوشانيدند ، از آنها سؤال شد آيا او قبلا نيز چنين عوارضى داشته ؟\r\nگفتند نه .\r\n36 - « معاذة » از على روايت كرده كه او در برابر گروهى بسيار سخنرانى مىكرد در سخنش فرمود : من بندهء خدا ، و برادر رسول اويم ، من صدّيق اكبر و فاروق اعظمم ، هفت سال قبل از مردم نماز گزاردم و قبل از اسلام و ايمان ابوبكر اسلام اختيار كردم و مؤمن شدم .\r\nشرح نهج البلاغه ابن ابى الحديد 3 ر 257 ، مراجعه كنيد 2 ر 313 متن عربى همين كتاب .\r\n37 - « حنان » گويد شنيدم على را كه مىگفت : سخنى خواهم گفت كه نه قبل از من كسى آن را گفته و نه بعد از من جز كذّاب كسى آن را خواهد گفت ؛ منم بندهء خدا ، و برادر رسول او ، و وزير پيامبر رحمتم ، با بانوى اين امت ازدواج كردم ، و من بهترين اوصياءم .\r\nفرائد السمطين باب 57\r\n38 - در حالى كه على ( كرّم اللَّه وجهه ) را پيش ابوبكر آوردند ، مىفرمود :\r\nمن بندهء خدا و برادر رسول اويم به او گفتند با ابوبكر بيعت كن ، فرمود : من به اين امر شايسته ترم ، من با شما بيعت نخواهم كرد و شما شايسته تريد كه با من بيعت كنيد .\r\nالامامة و السياسه 12 ، 13\r\n","description":"","footnote":"","page_name":" 213 ","page_number":205},
  {"content":"\r\n39 - « ابو الطفيل عامر بن واثله » در حديث محاجّهء امير المؤمنين در روز شورى گويد : او مىگفت : شما را به خدا سوگند مىدهم ، آيا بين شما كسى هست كه رسول خدا ميان او و خودش در روز برادرى عمومى مسلمين ، پيمان برادرى افكنده باشد ، جز من ؟ همه گفتند خدا گواه است ، نه .\r\nمخصوصا اين قسمت حديث را « ابن عبد البر » از حديث مناشده در « استيعاب » 2 ر 460 آورده و ابن ابى الحديد در 2 ر 12 شرحش ، به صحت آن اعتراف كرده ، و اين جمله را از بخشهاى مستفيض در روايات دانسته است . و ما در اين كتاب طرق صحيح حديث را در 2 ر 2 - 86 ( ترجمه ) آورده‌ايم .\r\n40 - حافظ « دار قطنى » روايت كرده است كه عمر از على جويا شده ، پرسيد على كجا است ؟ گفتند به سوى زمين مزروعىاش رفته ، گفت : ما را نزد او رهبرى كنيد ، آنگاه على را در حالى كه در زمين خودكار مىكرد ملاقات كردند . ساعتى با او به كار پرداخت سپس نشسته با او گفتگو كرد در ميان سخن على به عمر فرمود : يا امير المؤمنين ! ! اگر گروهى از بنى اسرائيل آمده يكى از آنها به تو بگويد : من پسر عموى موسى مىباشم ، آيا او را بر يارانش ترجيح مىدهى ؟ عمر گفت بلى . على فرمود : پس به خدا سوگند من برادر رسول خدا ( ص ) و پسر عموى اويم . عمر عبايش را از دوشش بر آورده . روى زمين گسترد و به على گفت : « لا و اللَّه لا يكون لك مجلس غيره حتى نفترق » به خدا سوگند غير از اينجا نبايد بنشينى تا از هم جدا شويم .\r\nعلى روى عباى عمر نشسته بود تا از هم جدا شدند .\r\nمراجعه كنيد ، الصواعق المحرقه 107\r\n41 - روايت از رسول خدا ( ص ) در حديث از يكى از حوريان بهشتى است كه مىگويد : حوريه گفت من راضيهء مرضيه‌ام ، خداى جبّار مرا از سه قسمت آفريد :\r\nبالايم از عنبر ، و ميانه‌ام از كافور ، و پائين تنم از مشگ است . سرشت مرا به آب حيات عجين كرد ، سپس مرا گفت بوده باش و من شدم . « مرا براى برادر و پسر عمت على بن ابيطالب آفريد » « ذخائر العقبى 90 »\r\n","description":"","footnote":"","page_name":" 214 ","page_number":206},
  {"content":"\r\n42 - در نامه اى كه امير المؤمنين به معاوية بن ابى سفيان نوشته به اين شعر اشارت فرموده كه در گذشته ياد شد .\r\n\r\nمحمّد النّبىّ اخى و صنوى\r\nو حمزة سيّد الشّهداء عمّى :\r\n\r\n« محمّد پيامبر ، برادر من و پسر عموى من است ، و حمزهء سيد الشهداء عموى من است مراجعه كنيد 3 ر 43 ترجمه همين كتاب »\r\n43 - « جابر بن عبد اللَّه انصارى » گويد : شنيدم على ( ع ) اين شعر خود را مىخواند و رسول خدا و صلَّى اللَّه عليه و آله و سلَّم آن را مىشنيد :\r\n\r\nانا اخو المصطفى لا شكّ فى نسبى\r\nمعه ربيت و سبطاه هما ولدى\r\nجدّى و جدّ رسول اللَّه منفرد\r\nو زوجتى فاطم لا قول ذى فند\r\nصدّقته و جميع النّاس فى بهم\r\nمن الضّلالة و الاشراك و النّكد\r\nالحمد للَّه شكرا لا شريك له\r\nالبرّ بالعبد و الباقى بلا امد\r\n\r\n« من برادر مصطفايم ، ترديدى در نسبم نيست ، با او تربيت يافته‌ام ، و فرزند زادگانش ، فرزندان منند .\r\nجدّ من ، و جدّ رسول خدا ، يكى است . و همسر من فاطمه است ، اين سخنى غير قابل ترديد است .\r\nوقتى مردم همه در گمراهى و شرك و بدبختى بودند من او را تصديق كردم .\r\nسپاس خداى بى شريكى راست ، كه بر بنده نيكى مىكند ، و بىنهايت پايدار است » .\r\nپيغمبر اكرم صلَّى اللَّه عليه و آله و سلَّم فرمود : راست گفتى يا على .\r\nفرائد السمطين باب 44 ، نظم در رالسمطين زرندى ، كفاية الگنجى 84 ، مناقب خوارزمى 95 ، تاريخ ابن عساكر ، كنز العمال 6 ر 398\r\n44 - « ابن عباس » گويد على در زمان حيات پيغمبر ( ص ) مىگفت : خداى بزرگ گويد : افان مات او قتل . . . : « آيا اگر پيغمبر بميرد يا كشته شود شما به عقب بر مىگرديد » من براهى كه او مىجنگيد مبارزه خواهم كرد تا كشته شوم . به خدا\r\n","description":"","footnote":"","page_name":" 215 ","page_number":207},
  {"content":"\r\nسوگند من همانا برادر او ، و وارث ( علم ) او ، و پسر عموى اويم ، پس آيا چه كسى شايسته تر از من نسبت به اوست .\r\nمراجعه كنيد به مناقب احمد ، خصائص نسائى 18 ، و در مستدرك حاكم صحت را همراه با ذهبى هر دو تأييد كرده‌اند ، رياض النضرة 2 ر 226 ، ذخائر العقبى 100 فرائد السمطين باب 24 ، مجمع الزوائد 9 ر 134 از طريق طبرانى و گفته است رجالش همه صحيحاند .\r\n45 - « عدى بن حاتم » در سخنرانىاش گويد : اگر مقام على را به اسلام بسنجيم همانا او برادر پيامبر خدا و رأس اسلام است .\r\nجمهرة الخطب 1 ر 202\r\n46 - « ثعلبى گويد ، اهل تفسير و اصحاب روايات گفته‌اند : خداوند روزى كه آدم را از بهشت به زمين فرود آورد صندوقى با او فرو فرستاد كه در آن صور انبياء از اولادش منقوش بود ، و خانه هائى به تعداد پيغمبران در آن تصوير ، ديده مىشد كه آخرين خانه اش از ياقوت قرمز ، خانه محمّد بود ، ( تا آنجا كه گويد . . . ) و در برابر او على بن ابيطالب ( كرّم اللَّه وجهه ) كه شمشير برهنه اى بردوش دارد واقع شده بر پيشانىاش نوشته است :\r\n« اين برادر و پسر عموى اوست كه از جانب خدا يارى مىشود » .\r\nالعرائس 149 .\r\n47 - در نامهء « محمّد بن ابى بكر » به معاويه آمده است : اول كسى كه او محمّد را پاسخ داد و به سويش گرائيد ، و ايمان آورده ، تصديقش كرد ، و اسلام آورد و سلامت يافت ، برادر و پسر عمويش على بن ابيطالب بود .\r\nكتاب صفين ابن مزاحم 133 ، مروج الذهب 2 ر 59 .\r\n48 - « ابان بن أبى عيّاش » گويد از حسن بصرى دربارهء على ( ع ) پرسيدم :\r\nاو گفت : دربارهء او چه مىتوانم بگويم : او داراى سابقهء فضيلت ، عمل ، حكمت ، دانائى راى ، مصاحبت رسول ، نيرومندى ، درگيرى با مشكلات ، زهد ، قدرت داورى\r\n","description":"","footnote":"","page_name":" 216 ","page_number":208},
  {"content":"\r\nو سمت قرابتى با پيغمبر بود . . . تا آنجا كه گويد : پيغمبر خدا ( ص ) به فاطمه ( ع ) گفت : زوّجتك خير امّتى :\r\n( ترا به ازدواج بهترين فرد امتم در آوردم و هر گاه در امت ، كسى بهتر از على بود ، او را استثنا مىفرمود . و نيز رسول خدا بين اصحابش ، پيمان برادرى افكند و ميان على و خودش برادرى بر قرار كرد .\r\nفرسول اللَّه خيرهم نفسا و خيرهم أخا .\r\n« پس چنان كه پيغمبر خودش از همه برتر ، است ، برادرش نيز از همه برتر است .\r\nشرح ابن ابى الحديد 1 ر 369\r\n49 - عمار ياسر در سخنرانى بصره اش در ضمن سخن گفت :\r\nايّها النّاس اخو نبيّكم و ابن عمّه يستنصركم لنصرة دينه .\r\n« اى مردم ! برادر و پسر عم پيامبرتان شما را براى يارى دين خدا به يارى مىجويد » .\r\nشرح نهج البلاغه ابن ابى الحديد 3 ر 293\r\n50 - در نامهء « عمر و بن عاص » به معاوية بن ابى سفيان است :\r\n« اما اينكه نسبت ستم و حسد بر عثمان به ابى الحسن برادر و وصى رسول خدا دادى و اصحاب پيغمبر را فاسقان ناميدى و پنداشتى على آنان را به قتل عثمان وا داشته ، اين امر دروغ و گمراهى است .\r\nرجوع كنيد 2 ر 68 همين كتاب\r\nبر اثر شهرت اين فضيلت و قاطعيتش براى امير المؤمنين و اهميت بسزائى كه نزد امت اسلامى دارد ، و از آنجا كه نشان دهندهء همانندى و همشكلى او ، با رسول خدا است ، رجال شعر و ادب از صحابه و تابعان مانند : « حسان بن ثابت » « نجاشى » و در تعقيب آنها شعراى هر دو فريق در همه ادوار و قرون اسلامى تا برسد به شعراى امروز ، سورهء خوبى بدست آورده ، آن را در قالب شعر خود ، ريخته‌اند : ما از همهء آن\r\n","description":"","footnote":"","page_name":" 217 ","page_number":209},
  {"content":"\r\nاشعار دلربا به منظور اختصار چشم مىپوشيم و تنها اشاره مىكنيم ، خوانندهء محترم مىتواند طى مجلدات كتاب ما بر بسيارى از آنها واقف گردد . مراجعه كنيد به ترجمهء 3 ر 65 ، 70 ، 204 و متن عربى 2 ر 218 ، 226 ، 229 ، 286 ، 291 ، 293 ، 292 ، 330 ، 350 ، و ج 5 ر 125 از ترجمه .\r\n10 - مىگويد : اكثريت متكلمان رافضى ( علماى اصول عقائد ) مانند « هشام ابن حكم » كوفى و شاگردش « ابى على صكاك » و ديگران قائلاند : علم خدا حادث است و خدا در آغاز چيزى نمىدانسته ، آنگاه دانائى را براى خود پديد آورده است و اين به درستى كفر است ، و هشام در خلال مناظره با « ابى الهذيل علَّاف » گفته است كه : خداى او به وجبهاى خودش هفت وجب است و اين به درستى كفر است . و « داود جوازى » از بزرگان متكلمان رافضى ، معتقد است خدايش به شكل انسان گوشت ، و خون دارد .\r\nپاسخ - از اين اكثريت متكلمان شيعه ، شما اين پندار را حتى در مؤلفات يكى از آنها هم نمىيابيد بلكه در مؤلفاتشان عكس اينها را مىبينيد كه با دلائلى روشن مخالفان خود را مقهور ساخته‌اند ، شما دست روى هر كتاب از كتابهاى آنان چه خطى يا چاپى بگذاريد حتى تأليف خود « هشام » و ديگر كسانى كه اين مرد آنان را متهم ساخته ، غير از آنچه گفتيم ، چيزى در آنها نمىيابيد .\r\nدر مورد « هشام » ، اول كسى كه اين نسبت دروغ را به او داد جاحظ ( 1 ) بود كه آن را از قول نظام نقل كرد « و ابن قتيبه » در مختلف الحديث 59 « و خطاط » در انتصار\r\n\r\n","description":"","footnote":"\r\n( 1 ) ابو جعفر اسكافى گويد : جاحظ را هيچ گونه قيد و بندى بر زبان ، دين و عقلش نيست و از هر نوع ادعاى باطل ابا ندارد ، مقاصدش استثنائى ، سخنش لغو ، و مطالبش سجع و كلامش بىحاصل است . به همان دقت كه چيزى را مىگويد ، خلافش را ثابت مىكند ، و سخنى را كه مىپسندد ، به ضدش مىگرايد ، او در خود احساس مسؤليت نمىكند و براى ادعاهاى خود حدودى نمىپذيرد ، شرح نهج البلاغه ابن ابى الحديد 3 ر 267\r\n","page_name":" 218 ","page_number":210},
  {"content":"\r\nاز او گرفت . و اينها همه دشمنان سرسخت هشاماند كه براى از بين بردن شهرت هشام و بد نام كردن او مىكوشند ، و اعتبارى به سخنشان نيست . جاحظ پيوسته از هر وسيله اى راست يا دروغ براى بدگوئى به امثال هشام استفاده مىكند در حالى كه در امر مذهب و عقيدهء افراد نبايد به هر نقلى اعتماد كرد ، و هر عقيده اى را وقتى مىتوان به كسانى منسوب داشت كه از زبان معتقدان يا كتابهائى كه قطعا منسوب به آنها است ، گرفته شود و يا حداقل از افراد مورد اعتماد نقل گردد ولى هيچكدام از اين خصوصيات در نقل نسبتهاى دروغين اين مرد نيست بلكه همه افتراى محض است .\r\nولى مردم هوچى و آشوب طلب ، دنبالهء اين نسبتهاى مجعول را از روى دشمنى هشام و افكار و عقائد او گرفتند و افرادى مانند ابن حزم ، نه تنها آنها را به طور قطع نسبت داده ، بلكه اكثريت متكلمان رافضى را با او شريك كرده است ، در صورتى كه همه متكلمان شيعه از اين عقائد بيزارند ، بايد چه كرد ، او از كيفرهاى خدا كه براى دروغسازان ستمگر مقرر داشته باكى ندارد .\r\nبراى اينكه بدانيد عموم متكلمان شيعه ، از اين نسبتها بدورند ، كافى است به نوشتهء دانشمندى بزرگ از اعلام آنان يعنى « علم الهدى ، سيد مرتضى » در كتاب « الشافى » مراجعه كنيد و اين خود در دفاع از هشام كافى است ، گذشته از اينكه متن مناظرهء او با ابى الهذيل نامبرده در ملل و نحل شهرستانى ، موجود است ، و در آن چيزى ، جز الزام خصم ( طرف بحث ) به لازمه سخنش ، مبنى بر اينكه پس به قول تو ، خدا جسمى مانند ساير اجسام مىشود ، ديده نمىشود . و اين كجا و اعتقاد بدان كجا ؟ !\r\nساير نسبتهائى كه به رجال شيعه غير از هشام داده ، از قبيل عقيده به تجسّم خدا و خرافات ديگر ، صحت انتساب آنها را شما بر همين منوال به حساب آوريد ، كه همه دور از راستى و حقيقت است .\r\n","description":"","footnote":"","page_name":" 219 ","page_number":211},
  {"content":"\r\n11 - مىگويد : رافضيان را در اين عقيده خلافى نيست كه خورشيد براى على بن ابى طالب دوبار بازگشته است ، آيا بى آبروئى ، پرروئى ، بى آزرمى ، و جرأت بر دروغگوئى ، با نزديكى به عهد پيغمبر ، و كثرت مردمى كه بايد آن را ديده باشند ، از اين بيشتر هم ممكن است ؟ !\r\nدر جاى ديگر 5 ر 3 كتابش پس از نقل پاره اى از خرافات مىگويد : ميان كسى كه به يكى از اين خرافات معتقد باشد و رافضيانى كه مىگويند دوبار خورشيد براى على بن ابى طالب بازگشته ، فرقى نيست .\r\nو در جاى ديگر 2 ر 78 گويد : كمترين غلو رافضيان اين است كه مىگويند خورشيد دوبار براى على بن ابيطالب بازگشته است .\r\nپاسخ - ممكن است خواننده با درشتخوئىهاى اين مرد ، پندارد كه عقيدهء به بازگشت خورشيد به خاطر على بن ابيطالب ، تنها از خصوصيات شيعه است و اعتقاد به چنين امر ، سخنى زننده و بىدليل است كه اسلام معتقدش را قدر و حرمتى نمىنهد و يا او را شايستهء دشنام و نسبتهاى زشت مىداند ، و هيچ فكر نكند كه اين بدگوئيها و حملات ناجوانمردانه ، همه عارى از حقيقت ، خالى از صحت ، و دور از سنت پيغمبر است .\r\nهر چند ادب و تربيت تشيع ما را از بدگوئى و مقابلهء به مثل باز مىدارد ، ولى بما اين حق را مىدهد تا در برابر خواننده حقيقت را مجسّم سازيم و او را بر حق مطلب و راويان حديث ، و معتقدانش ، واقف سازيم ، تا در برابر چشم خود ، بى آبروئى ، پر روئى ، بى آزرمى و تجرى بر دروغ را به بيند . ما مىگوئيم :\r\n\r\nحديث « رد الشمس » را ، گروهى از حافظان موثق به اسناد فراوانى نقل كرده‌اند كه گروهى از كارشناسان حديث پاره اى از آن اسناد را « صحيح » تلقى مىكنند و پاره اى ديگر آن را « حسن » تعبير كرده‌اند و بر كسانى كه بر آن ايراد گرفته و اسنادش را ضعيف مىدانند ، سخت به انكار و مخالفت بر خاسته‌اند . اين منكران صحت\r\n","description":"","footnote":"","page_name":" 220 ","page_number":212},
  {"content":"\r\nحديث عبارت از : « ابن حزم » ، « ابن جوزى » ، « ابن تيميه » و « ابن كثير » مىباشند .\r\nدر همين خلال عدّه اى از بزرگان پيدا شدند كه انكار اين فضيلت نبوى و كرامت علوى ، كه از نظر روايات امرى قطعى است ، بر آنها گران آمد و تأليف خود را بدان اختصاص دادند تا در آن اسناد و طرق حديث ردّ الشمس را به تفصيل ذكر كنند از قبيل :\r\n\r\n1 - « ابو بكر وراق » كتابى دارد به نام « من روى ردّ الشمس » ابن شهر اشوب در مناقب 1 ر 458 از آن ياد كرده است\r\n2 - « ابو الحسن شاذان الفضيلى » ، رساله اى در طرق حديث دارد ، قسمتى از آن را حافظ سيوطى در « اللئالى المصنوعه » 2 ر 175 آورده و گفته است او طرق حديث را به اسناد فراوان نقل كرده و به بهترين وجهى صحت آن را اثبات نموده و با ابن جوزى درباره برخى از رجال سندش كه آنان را جرح مىكرده ، در آويخته است .\r\n3 - « حافظ ابو الفتح محمّد بن حسين ازدى » موصلى كتابى ويژهء ردّ الشمس نگاشته و حافظ الكنجى در « الكفاية » از آن ياد كرده است .\r\n4 - « ابو القاسم حاكم بن حداد حسكانى » نيشابورى حنفى ، كه شرح حالش در 1 ر 184 همين كتاب گذشت ، رساله اى به نام « مسئلة فى تصحيح ردّ الشمس و ترغيم النواصب الشمس » دارد قسمتى از آن را ابن كثير در البداية و النهاية 6 ر 80 آورده و ذهبى آن را در تذكره اش نقل كرده است 3 ر 368 .\r\n5 - « ابو عبد اللَّه جعل ، حسين بن على بصرى » بغدادى متوفى 399 فقيه متكلم ، كتابى دارد به نام « جواز ردّ الشمس » ابن شهر اشوب از آن ياد كرده است .\r\n","description":"","footnote":"","page_name":" 221 ","page_number":213},
  {"content":"\r\n6 - اخطب خوارزم « ابو المؤيد ، موفق بن احمد » متوفى 568 كه در جلد چهارم متن اين كتاب شرح حالش مىآيد كتابى دارد به اين اسم « ردّ الشمس لامير المؤمنين » معاصرش ابن شهر اشوب از آن ياد كرده است .\r\n7 - « ابو على الشريف محمّد بن اسعد بن على بن معمّر الحسنى » نقيب و نسّابه متوفى 588 يك جلد كتاب به نام « في جمع طرق حديث ردّ الشمس لعلىّ » دارد در آن به نقل احاديث غريب پرداخته است . لسان الميزان 5 ر 76 .\r\n8 - « ابو عبد اللَّه محمّد بن يوسف دمشقى صالحى » شاگرد ابن جوزى متوفى 597 بخشى به نام « مزيل اللبس عن حديث ردّ الشمس » دارد . برهان الدين كورانى مدنى در كتاب « الامم لا يقاظ الهمم » 63 از آن ياد كرده است ، عين عباراتش را در آينده متعرض خواهيم شد .\r\n9 - حافظ « جلال الدين سيوطى » متوفى 991 رساله اى دربارهء اين حديث دارد به نام « كشف اللبس عن حديث ردّ الشمس »\r\nدر اينجا مجال پرداختن به اين متون ، و اسناد و طرق آن نيست و خود نياز به تأليف بزرگى دارد . تنها ما در اينجا نمونه هائى از نقل حافظان احاديث و بزرگان را مىآوريم . گروهى از اينان حديث را بدون طنز و خدشه اى ذكر كرده و برخى اعتراف به صحت آن هم كرده‌اند و اين متون ما را كافى و سودمند است .\r\n\r\n1 - حافظ « ابو الحسن عثمان بن ابى شيبه عبسى » كوفى متوفى 239 در سنن خود حديث را ذكر كرده است .\r\n2 - حافظ « ابو جعفر احمد بن صالح » مصرى متوفى 248 ، كسى است كه شيخ بخارى در صحيحش و ديگران ، اتفاق بر وثاقتش كرده‌اند ، به دو طريق ، از اسماء بنت عميس نقل كرده و گفته است : كسى كه راه\r\n","description":"","footnote":"","page_name":" 222 ","page_number":214},
  {"content":"\r\nدانش پويد ، نشايد از حديث اسماء كه از رسول خدا نقل كرده سرپيچى كند زيرا اين حديث از بزرگترين علائم نبوت است ( 1 ) .\r\n3 - « محمّد بن حسين ازدى » متوفى 277 در كتاب خود « فى مناقب على » ( رضى اللَّه عنه ) پس از ذكر حديث صحتش را به نقل ابن نديم و كورانى ، اعتراف كرده است مراجعه كنيد به لسان الميزان 5 ر 140 .\r\n( امينى گويد ) گمان مىكنم كتاب مناقب ازدى غير از كتابى است كه به حديث « رد الشمس » اختصاص داده است .\r\n4 - حافظ « ابو بشر محمّد بن احمد دولابى » متوفى 310 در كتاب خود « الذريّة الطاهره » حديث را نقل كرده است ، متن حديثش را با اسناد آن به زدودى نقل خواهيم كرد .\r\n5 - حافظ « ابو جعفر احمد بن محمّد طحاوى » متوفى 321 در « مشكل الاثار » 2 ر 11 حديث را به دو لفظ آورده و گفته است « اين دو حديث هر دو ثابت ، و روات آن مورد وثوقاند » .\r\n( امينى گويد ) تصديق به صحت حديث و قاطعيت آن از ابى جعفر طحاوى در كتب قوم مانند شفاى قاضى و ديگران به تواتر رسيده است و ما به همين زودى بتصريحات آنان ميپردازيم ولى دست امين چاپ كه بايد وديعه‌هاى اسلامى را حفظ كند ، آن را از كتاب « مشكل الاثار » تحريف كرده است بايد گفت زنده باد امانت .\r\n6 - حافظ « ابو جعفر محمّد بن عمرو العقيلى » متوفى 322 كه در جلد دوم ترجمه ص 5 ، شرح احوالش گذشت .\r\n7 - حافظ ابو القاسم طبرانى متوفى 360 شرح حالش در 1 ر 173 گذشت ، در كتاب معجم بزرگش حديث را نقل كرده است .\r\n\r\n","description":"","footnote":"\r\n( 1 ) حافظ طحاوى در مشكل الاثار 2 ر 11 حديث را از اسماء نقل كرده و گروهى بسيار از او پيروى كرده‌اند كه خواهيم ديد .\r\n","page_name":" 223 ","page_number":215},
  {"content":"\r\n8 - حاكم « ابو حفص عمر بن احمد » مشهور به ابن شاهين متوفى 385 در مسند كبيرش آورده .\r\n9 - حاكم « ابو عبد اللَّه نيشابورى » متوفى 405 كه شرح حالش در 1 ر 177 متن اين كتاب گذشت ، در تاريخ نيشابور در شرح حال عبد اللَّه بن حامد فقيه واعظ ، حديث را نقل كرده است .\r\n10 - حافظ « ابن مردويه » اصفهانى متوفى 416 كه شرح حالش را در 1 ر 178 اين كتاب آورديم ، در « مناقب » حديث را بيان كرده و رشتهء سند را به ابو هريره مىرساند .\r\n11 - « ابو اسحاق ثعلبى » متوفى 427 يا 437 كه شرح احوالش را در 1 ر 179 بيان كرديم ، در تفسير خود و در « العرائس » ( كه در قصص پيغمبران است ) 139 حديث را آورده است .\r\n12 - فقيه « ابو الحسن على بن حبيب بصرى » بغدادى شافعى ، مشهور به ماوردى متوفى 450 حديث را در « اعلام النبوة » 79 به عنوان يكى از نشانه‌هاى نبوت شمرده و از طريق اسماء آن را روايت كرده است .\r\n13 - حافظ « ابو بكر بيهقى » متوفى 458 كه شرح حالش در متن كتاب 1 ر 181 بيان شده ، در كتاب « دلائل » آن را روايت كرده است .\r\n14 - حافظ « خطيب بغدادى » متوفى 463 كه شرح حالش در 1 ر 111 اين كتاب گذشت حديث را در « تلخيص المتشابه » و « الاربعين » هر دو نقل كرده است .\r\n15 - حافظ « ابو زكريا » اصفهانى مشهور به ابن منده متوفى 512 نامبردهء در 1 ر 185 همين كتاب حديث را در كتاب خود به نام « المعرفه » روايت كرده است .\r\n16 - حافظ قاضى « عياض ابو الفضل » مالكى اندلسى پيشواى زمان خود متوفى 544 در كتاب خود به نام « الشفا » پس از نقل حديث صحتش\r\n","description":"","footnote":"","page_name":" 224 ","page_number":216},
  {"content":"\r\nرا نيز اعتراف كرده است .\r\n17 - اخطب الخطباء « خوارزمى » متوفى 568 يكى از شعراى غدير در قرن ششم كه شعرش و شرح حالش در جلد هشتم ميآيد ، حديث را در « المناقب » نقل كرده است .\r\n18 - حافظ « ابو الفتح نطنزى » كه شرح حالش در 1 ر 188 همين كتاب بيان شده حديث را در كتاب خود « الخصائص العلويه » روايت كرده است .\r\n19 - « ابو المظفر يوسف قز أوغلى » حنفى متوفى 654 در « التذكره » 30 آن را روايت كرده آنگاه به جدّ خود ابن جوزى در قضاوتى كه در زمينهء روايت داشته ايراد گرفته است .\r\nقضاوت ابن جوزى اينست كه : حديث مجعول و روايت آن مضطرب مىباشد ، زيرا احمد بن داود ، فضيل بن مرزوق ، و عبد الرحمن بن شريك در اسناد روايتاند ، و متّهم اصلى ابن عقده است كه رافضى بوده .\r\nاما ايراد ابو المظفر بر ابن جوزى ، خلاصه اش اين است كه : دليلى بر مجعول بودن روايت نداريم رواتى كه نامبرده شد اگر در آنها ايرادى باشد ، عين اين روايت از راويان مورد وثوق كه هيچگونه ايرادى نسبت به آنها نيست و نام بردگان هم در طريقش نيستند ، نقل كرده‌ايم ، البته ابو هريره نيز همين حديث را نقل كرده كه ابن مردويه از او روايت مىكند ، شايد راويان نامبرده در طريق او باشند .\r\nو اينكه جدّ من ، ابن عقده را متهم دانسته اين اتهام از روى گمان و ترديد است نه از روى قطع و يقين ، ابن عقده مشهور به عدالت است ، او فضائل اهل بيت را روايت مىكرد و بر آنها اكتفا مىنمود و چون متعرض مدح و ذمّ صحابه نمىشد او را به رفض نسبت داده‌اند .\r\nو مراد از ردّ الشمس باز داشت و توقف خورشيد از سير معمولى است نه باز\r\n","description":"","footnote":"","page_name":" 225 ","page_number":217},
  {"content":"\r\nگشت حقيقى و اگر واقعا هم باز گشته باشد جاى شگفتى نيست زيرا اين امر معجزهء پيغمبر خدا ( ص ) و كرامت على ( ع ) است و به اتفاق مسلمين خورشيد براى « يوشع » متوقف شده ، و اين خالى از دو وجه نيست يا معجزهء « موسى » بوده يا كرامت « يوشع » اگر معجزهء موسى بوده پيغمبر ما از او افضل است و اگر كرامت يوشع بوده على ( ع ) افضل از يوشع است كه پيغمبر فرمود : علماى امت من ، مانند انبياى بنى اسرائيلاند .\r\nاين سخن در حق هر فردى از علماء صادق است تا چه رسد به على ( ع ) آنگاه به استدلال دربارهء افضليت على بر انبياى بنى اسرائيل پرداخته و پس از آوردن اشعار صاحب ابن عباد در قضيهء ردّ الشمس گويد :\r\nدر اينجا داستان عجيبى است كه گروهى از بزرگان ما در عراق آن را براى من حكايت كرده‌اند . مىگويند : ابا منصور مظفر بن اردشير عبادى واعظ را ديديم كه در تاجيّه ، مدرسه اى در باب برز « محله اى واقع در بغداد » بعد از وقت عصر نشسته بود و داستان حديث ردّ الشمس براى على ( ع ) ، را بيان مىكرد و با عبارات مخصوص خود و روش زيبايش توضيح مىداد ، آنگاه فضائل اهل بيت ( ع ) را متذكر شد ناگاه ابرى پديد آمد و چهرهء خورشيد در نقاب آن فرو رفت تا جائى كه مردم گمان كردند خورشيد غروب كرد . ابو منصور بر منبر ايستاد و اشاره به خورشيد كرد و اين اشعار را خواند :\r\nاى خورشيد تا مدحم را دربارهء آل مصطفى و فرزندش به آخر نرسانم ، غروب مكن » .\r\n« عنان خود را از رفتن ، وقتى مىخواهم مدحشان را بگويم ، باز گردان مگر فراموشت شده كه به اين منظور توقف كردى » .\r\n« اگر ايستادنت به امر مولى بوده است ، براى خيل و حشم او نيز بايد بايستى »\r\nگويند : در اين موقع پردهء ابرها از چهرهء خورشيد به يك سو رفت و خورشيد ظاهر شد .\r\n( امينى گويد ) « ابن نجار » شبيه اين قضيه را براى ابو الوفاء عبيد اللَّه بن هبة اللَّه\r\n","description":"","footnote":"","page_name":" 226 ","page_number":218},
  {"content":"\r\nقزوينى حنفى واعظ متوفى 585 نقل كرده گويد : ابو عبد اللَّه حسين بن عبيد اللَّه بن هبة اللَّه قزوينى براى من در اصفهان اين اشعار را انشاد كرده ، گفت پدرم در بغداد بر فراز منبر در مدرسه تاجيه ارتجالا ( بدون سابقه ) از پيش خود سرود در آنموقع خورشيد نزديك غروب بود و در آن ساعت پدرم دست به كار مناقب على ( رضى اللَّه عنه ) شده بود :\r\n« شتاب مكن اى خورشيد تا مدح من دربارهء مرتضى و فرزندش پايان يابد .\r\nمدح او عنان تو را باز مىگرداند آيا فراموش كرده اى روزى را كه به خاطر او بازگشتى » .\r\nاين داستان را محى الدين ابن ابى الوفاء قرشى حنفى در الجواهر المضيهء ، در طبقات حنفيه 1 ر 342 ، ذكر كرده است .\r\n20 - حافظ « ابو عبد اللَّه محمّد بن يوسف » كنجى شافعى متوفعى 658 در كتابش « كفاية الطالب » 237 ، 244 فصلى را به حديث ردّ الشمس اختصاص داده در آن از ناحيه امكان باز گشت خورشيد از يك طرف و از ناحيهء صحت نقل حديث از طرف ديگر ، بحث كرده است . مىگويد كسى كه معتقد به دين باشد نمىتواند منكر امكان اين واقعه شود زيرا بهترين دليل امكان چيزى ، وقوع آن است ، و وقوع آن نسبت به يوشع اتفاقى مسلمين است . و در مورد صحت حديث ، به طور خلاصه مىگويد : گروهى از علما آن را از معجزات پيغمبر ( ص ) شمرده‌اند ، از جمله « ابن سبع » است كه در « شفاء الصدور » آن را ذكر نموده ، و حكم به صحتش كرده است . ديگر قاضى عياض در « الشفاء » است و از طحاوى به دو طريق صحيح نقل شده ، آنگاه متعرض كلام احمد بن صالح مصرى شده است .\r\nامام حافظ « ابو الفتح محمّد بن حسين ازدى » موصلى در جمع طرق حديث در كتاب جداگانه اى كوششهاى اطمينان بخشى مبذول داشته است ، آنگاه از طريق حاكم در تاريخش و از طريق شيخ ابى الوقت در جلد اول احاديث امير ابى احمد حديث را روايت كرده و سپس بردّ تضعيف كنندهء آن از نظر امكان ، وقوع ، سند و متن پرداخته\r\n","description":"","footnote":"","page_name":" 227 ","page_number":219},
  {"content":"\r\nو احتجاج امير المؤمنين ( ع ) به آن را ، در روز شورى ، ذكر كرده ، و گويد :\r\nخبر داد ما را حافظ ابو عبد اللَّه محمّد بن محمود معروف به ابن نجار ، خبر داد ، ما را ابو محمّد عبد العزيز بن اخضر گفت : شنيدم قاضى محمّد بن يوسف ارموى ميگفت :\r\nابو منصور مظفر بن اردشير عبادى واعظ نشست ( و تا آخر آنچه از سبط ابن جوزى نقل كرديم را آورده ) آنگاه شعر صاحب بن عباد را در حديث ردّ الشمس ذكر كرده است .\r\n21 - « ابو عبد اللَّه شمس الدين محمّد بن احمد انصارى » اندلسى متوفى 671 در كتاب « التذكرة باحوال الموتى و امور الاخرة » گويد : خداى بزرگ خورشيد را پس از غروب بر پيغمبرش باز گردانيد تا على نماز گزارد ، اين حديث را طحاوى نقل كرده ، و گفته است : اين حديث قطعيت دارد و هر گاه بازگشت خورشيد سودمند نبود و تجديد زمان نمىشد خداى آن را باز نمىگردانيد .\r\n22 - « شيخ الاسلام حمّويى » متوفى 722 كه او را در 1 ر 200 اين كتاب متذكر شديم ، حديث را در « فرايد السمطين » ذكر كرده است .\r\n23 - حافظ « ولىّ الدين ابو زرعهء » عراقى ( 1 ) متوفى 826 در « طرح التثريب » 6 ر 247 از طريق طبرانى در معجم كبيرش نقل كرده و آن را « حسن » تعبير كرده است .\r\n24 - امام ابو الربيع سليمان السبتى ، مشهور به ابن سبع در كتابش « شفاء الصدور » نقل ، و به صحتش اعتراف كرده است .\r\n25 - حافظ « ابن حجر عسقلانى » متوفى 852 كه در 1 ر 210 اين\r\n\r\n","description":"","footnote":"\r\n( 1 ) اين كتاب هر چند مشترك ميان او و پدرش مىباشد ولى نقل اين حديث در كتب قوم ، منسوب به خود اوست .\r\n","page_name":" 228 ","page_number":220},
  {"content":"\r\nكتاب از او ياد شده حديث را در « فتح البارى » 6 ر 168 نقل كرده و گفته است : طحاوى و طبرانى در الكبير و الحاكم و بيهقى در « الدلائل » از اسماء بنت عميس نقل كرده‌اند كه پيغمبر وقتى سر به زانوى على خوابيد ، و نماز عصر على فوت شد ، دعا كرد و خدا خورشيد را بر او بازگردانيد تا على نماز خواند و سپس غروب كرد ، و اين امر در معجزهء پيغمبر رساتر است و ابن جوزى كه آن را در موضوعات ( جعليات ) آورده ، خطا كرده است همچنين ابن تيميه در كتاب رد بر روافض كه به پندار مجعول بودنش گرائيده ، اشتباه كرده است و خدا آگاه است .\r\n26 - امام « عينى حنفى » متوفى 855 كه شرح حالش را در 1 ر 211 اين كتاب متعرض شديم ، در « عمدة القارى » شرح صحيح بخارى 7 ر 146 گويد : . . . اين امر نيز براى امام على ( رضى اللَّه عنه ) ، اتفاق افتاد حاكم از اسماء بنت عميس نقل كرده . . . ( و حديث را متذكر شده سپس گويد : ) طحاوى حديث را در « مشكل الاثار » ذكر كرده سپس به كلام احمد بن صالح نامبرده اشاره كرده ، گويد : و اين حديثى است متصل ، و راويانى دارد همه مورد وثوق . و ايراد ابن جوزى به آن ، مورد توجه نيست .\r\n27 - حافظ « سيوطى » متوفى 911 كه شرح حالش را در 1 ر 214 متذكر شديم حديث را در « جمع الجوامع » چنان كه در ترتيب اوست 5 ر 277 از على ( ع ) آورده ، و در شمار معجزات پيغمبر ( ص ) نقل كرده است و در خصائص الكبرى 2 ر 183 مىگويد : يوشع روزى كه با جباران مىجنگيد خورشيد برايش متوقف شد ، و براى پيغمبر ما ( ص ) ، در معراج چنين اتفاق افتاد و از اين عجيبتر بازگشت خورشيد است در وقتى كه نماز عصر على ( رضى اللَّه عنه ) فوت شده بود .\r\nاين حديث را در « اللئالى المصنوعة » 2 ر 174 - 177 از امير المؤمنين\r\n","description":"","footnote":"","page_name":" 229 ","page_number":221},
  {"content":"\r\nو ابى هريره و جابر انصارى و اسماء بنت عميس از طريق ابن منده طحاوى طبرانى ابن ابى شيبه ، عقيلى ، خطيب ، دولابى ، ابن شاهين و ابن عقده روايت كرده ، و قسمتى از رسالهء ابو الحسن فضلى را در حديث ذكر كرده و در جلد 1 ر 174 گفته است : گروهى از ائمه و حافظان تصريح به صحت حديث كرده‌اند .\r\nو در « اللئالى » 1 ر 176 روايت را بدون ايراد در سندش از ابى ذر نقل كرده ، كه گفت : على روز شورى مىگفت : شما را به خدا سوگند آيا در بين شما كسى است كه براى او خورشيد باز گشته باشد ، جز من ، هنگاميكه رسول خدا خوابيد و سرش را در دامن من نهاد . . . ؟\r\nو در « نشر العلمين » 13 بعد از ذكر كلام قرطبى نامبرده گويد :\r\nمن مىگويم كلام قرطبى در نهايت تحقيق است و استدلال او بر تجديد وقت به داستان باز گشت خورشيد در نهايت نيكوئى است از اين رو نماز على به صورت اداء انجام شده است و گرنه بازگشت خورشيد فائده اى بر آن مترتب نبود ، زيرا صحت قضاى نماز عصر ، بعد از غروب آفتاب است .\r\nاين استدلال و استحسان را نيز در كتاب « التعظيم و المنّه » ص 8 آورده است .\r\n28 - « نور الدين سمهودى » شافعى متوفى 911 كه شرح حالش را در 1 ر 215 متعرض شديم گويد : در وفاء الوفاء 2 ر 33 در ذكر مسجد الفضيخ معروف به مسجد الشمس : مجد گويد : نبايد كسى گمان كند اينجا همان مكانى است كه بعد از غروب خورشيد براى على ( رضى اللَّه عنه ) بازگشت زيرا اين كار در صهباء خيبر انجام شد . آنگاه حديث قاضى عياض و سخن طحاوى را نقل كرده و گويد : مجد مىگويد : اينجا شايسته تر\r\n","description":"","footnote":"","page_name":" 230 ","page_number":222},
  {"content":"\r\nاست نامش را مسجد الشمس بگذاريم تا جاى ديگر ، و ابن حزم تصريح كرده حديث جعلى است و قصهء ردّ الشمس براى على ( رضى اللَّه عنه ) به اجماع علما نزد او باطل است و گوينده اش نابخرد . من مىگويم : حديث را طبرانى باسندهاى خود نقل كرده و حافظ نور الدين هيثمى گفته است رجال يكى از روايات همه صحيحاند مگر ابراهيم بن حسن كه مورد وثوق است و فاطمه بنت على بن ابيطالب را نمىشناسم .\r\nو ابن منده و ابن شاهين حديث اسماء بنت عميس را و ابن مردويه حديث ابى هريره را نقل كرده‌اند ، و اسناد هر دو « حسن » است و از كسانى كه صحت آن را اعتراف كرده‌اند طحاوى و ديگران مىباشند . حافظ ابن حجر در فتح البارى پس از ذكر حديث از طريق بيهقى گفته است :\r\nابن جوزى كه آن را در مجعولات آورده ، خطا كرده است .\r\n29 - حافظ « ابو العباس قسطلانى » متوفى 923 كه نامش در 1 ر 215 ياد شد حديث را در « المواهب اللدنيّه » 1 ر 358 از طريق طحاوى و قاضى عياض و ابن منده و ابن شاهين و طبرانى و ابى زرعه از حديث اسماء بنت عميس و از طريق ابن مردويه از حديث ابى هريره نقل كرده .\r\n30 - حافظ « ابن الديبع » متوفى 944 كه شرح حالش در 1 ر 216 گذشت حديث را در « تمييز الطيّب من الخبيث » 81 نقل كرده و ايراد احمد و ابن جوزى را متذكر شده ، سپس با تصحيح طحاوى و صاحب « الشفاء » آن را جبران كرده و گويد :\r\nابن منده و ابن شاهين و ديگران حديث اسماء و غير او را نقل كرده‌اند .\r\n31 - سيد « عبد الرحيم بن عبد الرحمن عباسى » متوفى 963 در\r\n","description":"","footnote":"","page_name":" 231 ","page_number":223},
  {"content":"\r\nمعاهد التنصيص 2 ر 190 اشعار مقصوره ابن حازم ( 1 ) را نقل كرده است :\r\n\r\nفيالها من آية مبصرة\r\nابصرها طرف الرّقيب فامترى\r\nو اعتورته شبهة فضلّ عن\r\nتحقيق ما ابصره و ما اهتدى\r\nو ظنّ انّ الشّمس قد عادت له\r\nفانجاب جنح الليل عنها و انجلى\r\nو الشّمس ما ردّت لغير يوشع\r\nلمّا غزا و لعلى اذ غفا\r\n\r\n« شگفتا از معجزهء روشنى كه رقيب با گوشه چشم آن را مىبيند و باز شك مىكند .\r\nشبهه اى او را عارض شده ، از تحقيق آنچه ديده بود ، گمراه شد و هدايت نيافت .\r\nگمان كرد باز گشت خورشيد براى او بوده كه پردهء تاريك شب را به روشنائى روز شكافته است .\r\nدر حالى كه خورشيد براى كسى جز يوشع هنگام جنگ و جز على هنگام خواب ، باز نگشته است » .\r\nآنگاه حديث را به تعبير طحاوى و از دو طريق او نقل كرده و دنبال آن قصهء ابى منصور مظفر واعظ نامبرده را آورده است .\r\n32 - حافظ « شهاب الدين ابن حجر هيتمى » متوفى 974 كه نامش را در 1 و 216 اين كتاب آورديم حديث را در صواعق 76 ، كرامتى روشن براى امير المؤمنين ( ع ) دانسته ، مىگويد :\r\nصحت حديث ردّ الشمس را طحاوى و قاضى در شفا پذيرفته‌اند و شيخ الاسلام ابو زرعه آن را حسن دانسته و ديگران از او پيروى كرده‌اند و بر كسانى كه آن را مجعول مىدانند ، ايراد گرفته‌اند ، و اين پندار كه ابن جوزى گفته : با غروب آفتاب وقت نماز سپرى شده و باز گشت خورشيد ديگر سودى ندارد مورد قبول نيست زيرا به عقيدهء ما همانطورى كه بازگشت خورشيد امتياز و كرامتى است ، درك اداى نماز عصر نيز امتياز و خصوصيتى است . آنگاه داستان ابى منصور مظفر بن اردشير عبادى نامبرده را ذكر مىكند .\r\n\r\n","description":"","footnote":"\r\n( 1 ) اشعار مقصوره يعنى اشعارى كه در آخرش الف كوتاه است اين اشعار را شريف ابو عبد اللَّه سبتى متوفى 760 و شيخ جلال الدين محلى متوفى 864 شرح كرده‌اند .\r\n","page_name":" 232 ","page_number":224},
  {"content":"\r\nو در شرح همزيهء بوصيرى 121 در حديث « شق القمر » گويد : متناسب با اين معجزه ، معجزهء ردّ الشمس پيغمبر ( ص ) بعد از غروب حقيقى وقتى كه پيغمبر ( ص ) خوابيده بود . . مىباشد ( تا آنجا كه گويد ) پس خورشيد باز گشت تا على نماز عصر را به طور اداء بگذارد و اين كار از روى كرامت پيغمبر ( ص ) بود . و در صحت اين حديث اختلاف شده برخى آن را دروغ مىپندارند و پارهء عقيده به صحتش كه حق هم همين است ، دارند آنگاه تصريح كرده كه از دو روايت اسماء يكى صحيح و ديگرى حسن است .\r\n33 - « ملا على قارى » متوفى 1014 در كتاب « مرقاة » شرح مشكوة 4 ر 287 گويد : امّا ردّ الشمس پيغمبر ( ص ) را اسماء روايت كرده ( آنگاه حديث را ذكر كرده ) و پس از ذكر كلام عسقلانى نامبرده گويد : از اينجا دانسته مىشود ردّ الشمس معنىاش ، تأخير خورشيد است . يعنى نزديك بود غروب كند پيغمبر آن را بازداشت كرد . و بدين ترتيب ايرادى كه پاره اى گرفته‌اند ( 1 ) كه : « اين از غفلت دروغساز است همين كه صورت فضيلتى را نگريسته ، توجه به فائده اش نكرده است نماز عصرى كه با غروب آفتاب قضاء شد بازگشت خورشيد آن را اداء نمىسازد » . خود به خود پاسخ داده مىشود ، با اينكه قضاء نشدن نماز را با بازگشت خورشيد مىتوان از خصوصيات و امتيازات دانست كه در كار معجزات تأثيرش را بيشتر مىكند و خداوند از حقيقت كارها آگاهتر است .\r\nو اگر بگويند اين امر با حديث صحيحى كه رسيده است : خورشيد بر احدى جز يوشع بازداشت نشده است .\r\n( لم تحبس الشّمس على احد الَّا ليوشع )\r\nپاسخ مىدهيم مقصود اينست كه خورشيد بر هيچ پيغمبرى غير از من باز نگشته مگر براى يوشع ( 2 ) .\r\n\r\n","description":"","footnote":"\r\n( 1 ) اين ايراد از ابن جوزى است .\r\n( 2 ) اين وجه جمع را گروهى از حافظان و بزرگان متذكر شده‌اند .\r\n","page_name":" 233 ","page_number":225},
  {"content":"\r\n34 - « نور الدين حلبى » شافعى متوفى 1044 كه شرح حالش در 1 ر 222 اين كتاب گذشت در « السيرة النبويه » 1 ر 413 گويد : امّا بازگشت خورشيد پس از غروب براى پيغمبر ( ص ) ، در خيبر اتفاق افتاده و از اسماء بنت عميس روايت شده ( و پس از ذكر حديث گويد : ) بعضى گويند : براى كسانى كه راه دانش پويند ، شايسته نيست از حفظ اين حديث تخلف كنند زيرا اين حديث از بزرگترين علائم نبوت است حديثى است متصل ، و در « امتاع » آمده است كه از پنج طريق روايت شده و آنها را ذكر مىكند و بدين ترتيب ، آنچه از ابن كثير از پيش در ص 411 نقل كرديم كه گفته ، حديث را تنها يك زن مجهول از اهل بيت كه حالش نامعلوم است نقل كرده ، مردود مىگردد ، و همين ايراد بر ابن جوزى كه گفته : « اين حديث بىترديد دروغ است » وارد مىباشد ، آنگاه از امتاع ، پنجمين حديثش را ذكر كرده ، و از سبط ابن جوزى داستان ابى منصور مظفر واعظ را در 412 حكايت مىكند .\r\n35 - « شهاب الدين خفاجى » حنفى متوفى 1069 كه در 1 ر 140 اين كتاب متعرض احوالش شديم ، در شرح الشفاء گويد : طبرانى به اسناد مختلف از رجالى كه اكثر آنها مورد وثوقند حديث را روايت كرده است و در ص 12 گويد : يكى از شارحان بر اين حديث اعتراض كرده و گفته : « اين حديث دروغ و رجالش مورد ايراد ، دروغگو ، و جعّال مىباشند » ، او نمىداند اين سخنان بر خلاف حقيقت است ، و او از كلام ابن جوزى به اين اشتباه افتاده ، غافل از اينكه كتاب ابن جوزى اكثر مطالبش مردود است ، چنان كه خاتمة الحفاظ سيوطى و نيز سخاوى گفته‌اند :\r\nابن جوزى در كتاب « موضوعاتش » براى مجعول جلوه دادن احاديث ، خود را سخت به زحمت انداخته تا جائى كه بسيارى از احاديث صحيح را چنان كه ابن صلاح اشاره كرده ، در رديف مجعولات آورده است .\r\nو مصنف ( ره ) كه اعتراف به صحت اين حديث كرده از تعدد طرق آن شاهد صدقى بر صحتش آورده و قبل از او بسيارى از پيشوايان حديث مانند طحاوى ،\r\n","description":"","footnote":"","page_name":" 234 ","page_number":226},
  {"content":"\r\nصحتش را تأييد كرده‌اند . ابن شاهين ، ابن منده و ابن مردويه ، و طبرانى در معجمش آن را نقل كرده و طبرانى افزوده است : حديث حسن است و عراقى آن را در تقريب ذكر كرده ( آنگاه پس از نقل عبارت حديث گويد : ) اينكه ابن جوزى گفته است با قضا شدن نماز سودى در بازگشت خورشيد نيست ، بى وجه است زيرا فوت نماز بر اثر عذرى كه مانع از اداء نماز بوده صورت گرفته ، و آن عذر مزاحمت نكردن پيغمبر ( ص ) بوده است و اين خود فضيلتى بزرگ است و چون خورشيد بازگشت على فضيلت اداى نماز را نيز درك كرد ( تا آنجا كه گويد : )\r\nسيوطى دربارهء اين حديث تصنيف مستقلى به نام « كشف اللبس عن حديث ردّ الشمس » دارد و قبل از او ابى الحسن فضلى شبيه اين تصنيف را آورده و طرقش را با اسانيد بسيار ايراد كرده و صحتش را به حد اعلى تأييد كرده و با ابن جوزى كه در بعضى از رجال آن خدشه وارد ساخته ، به مخالفت برخاسته است . و دربارهء سخن طحاوى كه آن را از علائم نبوّت مىداند ، گفته است اين امر مؤيد صحت حديث است زيرا اين احمد ( احمد بن صالح راوى حديث ( 1 ) ) از بزرگان ائمه مورد وثوق حديث است و در توثيقش اين بس كه بخارى در صحيحش از او روايت مىكند ، پس به كسى كه آن را ضعيف پندارد ، نبايد توجهى كرد . و بدين ترتيب كلام ابن تيميه و ابن جوزى كه گفته‌اند : حديث مجعول است ، از اعتبار ساقط مىشود و سخن آنان چيزى جز گزافه گوئى نيست . و اينكه گفته‌اند : اين حكايت با تصريح آنان به مجعول بودنش ، اعتبارى ندارد ، و از علائم نبوت بودن ، ارتباطى با خصوصيت حفظ آن پيدا نمىكند ؛ ناشى از خلط مبحث و اشتباهاتى است كه بعد از آنچه شنيده شده ، اعتبارى نخواهد داشت .\r\nو از قصيدهء همزيه متذكر شده :\r\n\r\nردّت الشّمس و الشّروق عليه\r\nلعلى حتّى يتمّ الاداء\r\nثمّ ولَّت لها صرير و هذا\r\nلفراق له الوصال دواء\r\n\r\n\r\n","description":"","footnote":"\r\n( 1 ) به صفحه 222 رقم 2 از راويان حديث مراجعه شود .\r\n","page_name":" 235 ","page_number":227},
  {"content":"\r\n« خورشيد ؛ پرتو درخشانش را ، براى اينكه على نمازش را بطور اداء بگزارد ، » « برگردانيد » .\r\n« آنگاه با آهنگى ناشى از فراقى كه دارويش وصال است ، روى باز گردانيد »\r\n36 - « ابو العرفان شيخ برهان الدين ابراهيم بن حسن بن شهاب الدين » كردى كورانى و سپس مدنى متوفى 1102 حديث را در كتابش « الامم لا يقاظ الهمم » 63 بنقل از كتاب « الذرية الطاهرة » اثر حافظ ابن بشير دولابى ، ذكر كرده و گفته است حافظ ابن بشير دولابى گويد : اسحق بن يونس از سويد بن سعيد ، از مطلب بن زياد از ابراهيم بن حيان از عبد اللَّه بن حسين از فاطمة بنت الحسين از حسين بن على ( رضى اللَّه عنهما ) روايت كرده گويد : سر رسول خدا ( ص ) در دامن على بود و به او وحى مىآمد وقتى به خود آمد فرمود يا على نماز فريضه را گزارده اى ؟ !\r\nعلى گفت نه ، پيغمبر گفت :\r\n« اللهم إنّك تعلم انّه كان فى حاجتك و حاجة رسولك فردّ عليه الشمس »\r\n: بار خدايا تو ميدانى كه او ( على ) در خدمت گذارى تو و خدمت گذارى رسول تو بود ، پس خورشيد را بر او بازگردان ، پس خورشيد براى او بازگشت على نماز گزارد و خورشيد غروب كرد .\r\nآنگاه از طريق طبرانى از اسماء بنت عميس و به لفظ او كه بعدا متعرض خواهيم شد حديث را روايت كرده ، سپس گويد : حافظ جلال الدين سيوطى در جزوهء « كشف اللبس في حديث ردّ الشمس » گويد : حديث ردّ الشمس معجزهء پيغمبر ما محمّد ( ص ) است ، و امام ابو جعفر طحاوى و ديگران اين حديث را صحيح ميدانند و حافظ أبو الفرج ابن جوزى كه اين حديث را جزو مجعولات قرار داده ، افراطى است و شاگر محدثش ابو عبد اللَّه محمّد بن يوسف دمشقى صالحى در جزوهء « مزيل اللبس عن حديث ردّ الشمس » گويد : بدان كه اين حديث را طحاوى در كتاب شرح مشكل الاثارش از اسماء بنت عميس به دو طريق روايت كرده و گفته است اين دو حديث هر دو ثابت و محقق است و راويان هر دو ثقه و مورد اطميناناند . و قاضى عياض در\r\n","description":"","footnote":"","page_name":" 236 ","page_number":228},
  {"content":"\r\nالشفاء و حافظ ابن سيّد الناس در « بشرى اللبيب » و حافظ علاء الدين مغلطاى در كتاب « الزهر الباسم » آن را نقل كرده و حافظ ابن الفتح ( ابو الفتح ) ازدى صحت آن را تأييد ، و حافظ ابو زرعة ابن عراقى ، و شيخ ما حافظ جلال الدين سيوطى در « الدرر المنتثرة في الاحاديث المشتهرة » آن را حسن دانسته‌اند .\r\nحافظ « احمد بن صالح » گويد : در عظمت اين حديث كافى است كه هر كس در طريق دانش گام بردارد ، شايسته نيست از حديث اسماء تخلف كند ، زيرا اين حديث از بزرگترين علائم نبوت است .\r\nو حافظان احاديث بر ابن جوزى كه حديث را در كتاب موضوعاتش ( كه ويژهء احاديث جعلى است ) آورده ، به شدت ايراد گرفته‌اند ، حافظ « ابو الفضل ابن حجر » در باب »\r\nقول النبى ( ص ) « احلَّت لكم الغنائم »\r\nاز كتاب فتح البارى عبد از ايراد حديث گويد : ابن جوزى اشتباه كرده است كه آن را در مجعولات آورده است .\r\nمن اين سخن را از خط ابن حجر نقل كردم .\r\nسپس گويد : اين حديث از طريق اسماء بنت عميس و على بن ابى طالب و فرزندش حسين ، و ابى سعيد و ابى هريره ( رضى اللَّه عنهم ) روايت شده ، آنگاه مطلب را پيرامون حديث كشانده و از رحالش سخن به ميان آورده ، گويد : از مطالبى كه پيش از اين از بيانات حافظان احاديث در پيرامون اين حديث آورديم و رجال حديث را بيان كرديم معلوم شد در ميان راويان آن نه متّهمى وجود دارد و نه مطرود مورد اتفاقى و قطعيت و عدم بطلان حديث بر شما آشكار شد . اكنون چيزى دربارهء حديث نمانده مگر شبهات و ايرادهائى كه بر آن گرفته‌اند ، آنگاه ايرادها را مطرح كرده و به هر كدام پاسخ كافى و كامل داده است .\r\n37 - « ابو عبد اللَّه زرقانى » مالكى متوفى 1122 كه شرح حالش در 1 ر 228 اين كتاب گذشت ، در كتاب « شرح المواهب » 5 ر 113 - 118 صحت حديث را تأييد كرده ، گويد : ابن جوزى كه اين را از مجعولات قلمداد كرده ، مرتكب خطا شده است ، آنگاه به شدت به ردّ ابن تيميه پرداخته ، گويد : كلام ابن تيميه جاى يك\r\n","description":"","footnote":"","page_name":" 237 ","page_number":229},
  {"content":"\r\nدنيا شگفتى است و پس از نقل عدم صحت از قول احمد ( ابن تيميه ) و ابن جوزى مىگويد :\r\nشامى گفته است : ظاهرا حديث را از طريق برخى از دروغگويان برخورد كرده نه از طريقى كه در سابق گفتيم و گرنه نمىتوانستند نسبت ضعف به آن دهند تا چه رسد ، نسبت جعل .\r\nو هر گاه اسناد حديث بر آنها عرضه مىشد ، مىپذيرفتند كه حديث ، اصلى استوار دارد و ساختگى نيست . آنگاه اشاره مىكند : با وجود قواعدى كه تنظيم كرده‌اند و با وجود اينكه بسيارى از حفاظ حديث را در كتبى كه مورد اعتماد است ، نقل كرده و آن را تقويت و تأييد كرده‌اند حكم به مجعوليت مردود مىگردد .\r\nو گويد : به استناد همين حديث معلوم مىشود ، نماز على ، قضا نبوده بلكه قطعا اداء برگزار شده است و گر نه سودى بر دعاء مترتب نخواهد بود سپس گويد :\r\nو يكى از قواعد اين است كه هر گاه حديثى را دو طريق بود اصالت آن را معلوم مىدارد و از اتفاقات جالب اينكه ابا منصور مظفر واعظ . . . و قصهء نامبرده را ذكر كرده است .\r\n38 - « شمس الدين حفنى » شافعى متوفى 1181 كه شرح حالش در 1 ر 230 اين كتاب آمده است در حاشيه اى كه بر جامع الصغير سيوطى دارد ، در 2 ر 293 گويد :\r\nقول پيغمبر صلَّى اللَّه عليه و آله ما حبست الشّمس على بشر الَّا على يوشع بن نون :\r\n« خورشيد براى احدى جز يوشع بن نون باز داشت نشد » -\r\nمنافاتى با حديث ردّ الشمس براى على ( رضى اللَّه عنه ) ندارد ، زيرا آن در مورد بازگشت خورشيد پس از غروب است و حديث يوشع بازداشت خورشيد است نه باز گشت آن پس از غروب ، و مقصود اينكه : براى احدى در زمانهاى گذشته خورشيد حبس نشده مگر براى يوشع بن نون و لفظ حبس فعل ماضى است ، منافاتى با وقوع حبس بعد از آن براى پاره اى از اولياى خدا ندارد .\r\n39 - « ميرزا محمّد بدخشى » كه شرح حالش در 1 ر 229 اين كتاب ياد شد ،\r\n","description":"","footnote":"","page_name":" 238 ","page_number":230},
  {"content":"\r\nدر « نزل الابرار » گويد : گروهى از پيشوايان حفّاظ ، مانند طحاوى ، قاضى عياض ، و ديگران صريحا صحت حديث ردّ الشمس را اعتراف كرده‌اند . طحاوى گويد : اين حديث قطعى است ، و راويانش مورد وثوقند . و پس از نقل كلام طحاوى حكايت ابى منصور مظفر واعظ را آورده و گويد حافظ سيوطى يك مجلد كتاب خود را به طرق حديث و خصوصيات آن ، اختصاص داده است .\r\n40 - شيخ « محمّد الصبّان » متوفى 1206 كه احوالش در 1 ر 232 اين كتاب ملاحظه كرديد ، حديث را در اسعاف الراغبين ص 62 ذكر كرده و آن را يكى از معجزات پيامبر ( ص ) شمرده و در 162 آن كتاب يكى از كرامات امير المؤمنين ( ع ) دانسته و گويد : طحاوى و قاضى در « الشفاء » صحت حديث را تأييد كرده‌اند و شيخ الاسلام ابو زرعه و به پيروى از او ديگران ، آن را حسن دانسته‌اند و بر گروهى كه آن را مجعول مىدانند ، ايراد گرفته است . و گويد اين پندار كه با گذشتن وقت بر اثر غروب آفتاب چه سودى بر باز گشت آن مترتب است ، مورد قبول نيست ، زيرا همراه با باز گشت خورشيد به قول ابن عماد و ديگران ، وقت نيز باز مىگردد هر چند كلام زركشى اقتضاى خلافش را دارد و به فرض عدم باز گشت وقت گوئيم :\r\nهمانطور كه باز گرداندن خورشيد امتياز است ادراك أداى نماز عصر نيز امتياز است .\r\n41 - شيخ « محمّد امين بن عمر » مشهور به « ابن عابدين » دمشقى پيشواى حنفيان زمانش متوفى 1252 در حاشيه اش ( 1 ) ج 1 ر 251 بعد از اين عبارت متن :\r\nلو غربت الشّمس ثمّ عادت هل يعود الوقت ، الظاهر نعم . . .\r\n« اگر خورشيد غروب كرد و دوباره بازگشت آيا وقت هم باز مىگردد ؟\r\nظاهر چنين است « در اينجا صاحب النهر بحثى دارد مىگويد : شافعيان را عقيده برآنست كه وقت باز مىگردد زيرا پيامبر ( ص ) سر در دامن على ( رضى اللَّه عنه ) گذارده ، خفت تا خورشيد غروب كرد وقتى بيدار شد على او را خبر داد كه نماز\r\n\r\n","description":"","footnote":"\r\n( 1 ) به نام « رد المحتار على الدر المختار » شرح تنوير الابصار در فقه حنفيان\r\n","page_name":" 239 ","page_number":231},
  {"content":"\r\nعصرش فوت شده پيغمبر ( ص ) فرمود :\r\nاللَّهمّ إنّه كان فى طاعتك و طاعة رسولك فارددها عليه :\r\n« خدايا او در راه اطاعت تو و اطاعت پيامبر تو ، وقتش صرف شده ، خورشيد را براى او بازگردان » پس خورشيد باز گشت تا على نماز عصر را خواند و اين واقعه در خيبر اتفاق افتاد . . صحت اين حديث را طحاوى و عياض تأييد كرده و گروهى كه يكى از آنها طبرانى است باسند صحيح آن را نقل كرده‌اند و كسى كه مثل ابن جوزى آن را مجعول پندارد ، به اشتباه گرائيده است و حديث با قواعد ما سازگار است .\r\nسپس گويد : من مىگويم : گذشته از اينكه شيخ اسماعيل آنچه را در « النهر » مورد بحث قرار داده بود ، ردّ كرده و از آنچه مدعى بود كه نماز عصر با غروب خورشيد قضا شده و با باز گشت آن اداء نمىگردد ، باز گشت ، و به پيروى از شافعيان بر آن شد كه حديث مىخواهد امتياز على را نشان دهد چنان كه از سخن پيغمبر ( ص ) بر مىآيد كه فرمود :\r\nانّه كان فى طاعتك و طاعة رسولك :\r\n« او در راه فرمان بردارى تو و فرمانبردارى پيامبر تو بود »\r\n42 - سيد « احمد زينى دحلان شافعى متوفى 1304 كه ترجمه شرح زندگانى - اش در 1 ر 236 اين كتاب بيان شد ، در السيرة النبوية حاشيهء السيرة الحلبية 3 ر 125 مىگويد : يكى از معجزات پيغمبر اكرم ( ص ) ، بازگشت خورشيد به تقاضاى او است ، اسماء بنت عميس روايت كرده - حديث و روايت طحاوى و كلام احمد بن صالح مصرى را نقل كرده - آنگاه گويد : و احمد بن صالح از بزرگان ائمه حديث و مورد وثوق است و در شأن او اين بس كه بخارى در صحيحش از او نقل كرده است و اگر ابن جوزى حديث را در رديف مجعولات شمرده ، اعتبارى بر او نيست ، زيرا علما در سهل انگارى او در كتابش ( موضوعات ) اتفاق كرده‌اند ، به طورى كه بسيارى از احاديث صحيح را در آنجا در عداد مجعولات آورده است\r\n","description":"","footnote":"","page_name":" 240 ","page_number":232},
  {"content":"\r\nسيوطى گويد :\r\n\r\nو من غريب ما تراه فاعلمى\r\nفيه حديث من صحيح مسلم\r\n\r\n« بدانكه از شگفتىهائى كه در آن كتاب ( موضوعات ابن جوزى ) مىبينى يك حديث از صحيح مسلم است ( كه جزو مجعولات شمرده شده ) »\r\nآنگاه كلام قسطلانى را در « المواهب اللدنية » و گوشه اى از گفتار زرقانى در شرح آن را ذكر كرده و قصهء ابى منصور واعظ و شعر او را آورده سپس ابن حجر عدم تنافى بين اين حديث و حديث\r\n« لم تحبس الشمس على احد الا ليوشع بن نون »\r\n. . .\r\nرا مبنى بر اينكه حبس خورشيد براى يوشع قبل از غروب و براى على بعد از غروب بوده است ، متذكر شده آنگاه گويد : مىگويند علم نجوم در گذشته بر حسب موازين بود از روزى كه سير خورشيد براى يوشع بن نون متوقف شد ، اكثر موازين آن باطل گرديد و چون براى على ( رضى اللَّه عنه ) باز گشت تمام آن موازين باطل شد .\r\n43 - سيد « محمّد مؤمن شبلنجى » در « نور الابصار » 28 ردّ الشمس را رديف معجزات پيامبر ( ص ) نام برده است .\r\n\r\nمتن حديث :\r\nاز « اسماء بنت عميس » نقل شده كه پيغمبر خدا ( ص ) نماز ظهر را در « صهباء » از اراضى خيبر گذارد آنگاه على را به سوى كارى فرستاد ، وقتى على از آن كار باز گشت ، پيغمبر نماز عصر را گزارده بود . سر خود را در دامن على نهاد و تا غروب خورشيد آن را تكان نداد . از آن پس پيغمبر خدا ( ص ) گفت :\r\nاللَّهمّ انّ عبدك عليا احتبس نفسه على نبيّه فردّ عليه شرقها .\r\nبار پروردگارا بندهء تو على براى پيامبرش ، خويشتن دارى كرد ، تو هم فروغ خورشيد را بر او بازگردان ! اسماء گويد : ناگاه خورشيد طالع شد تا جائى كه آفتاب بر فراز كوهها ، بر آمد . على برخاست وضو ساخت ، و نماز عصر گزارد ، آنگاه خورشيد غروب كرد .\r\n","description":"","footnote":"","page_name":" 241 ","page_number":233},
  {"content":"\r\nدر اينجا متن ديگرى از حديث موجود است كه براى اختصار از آن صرف نظر مىكنيم . و از علائم شهرت اين امتياز بين قدماى اصحاب پيغمبر ، استدلال امام امير المؤمنين به آن ، در روزى شورى است به اين بيان :\r\nانشدكم اللَّه افيكم احد ردّت عليه الشّمس بعد غروبها حتّى صلَّى العصر غيرى ؟\r\n« شما را به خدا سوگند مىدهم آيا بين شما كسى وجود دارد كه بعد از غروب ، آفتاب برايش باز گشته باشد تا نماز عصر بگذارد ، غير از من ؟ همه گفته : نه ( 1 )\r\n« خوارزمى » در « مناقب » 260 از مجاهد از ابن عباس روايت كرده گويد :\r\nبه او ( ابن عباس ) گفتند دربارهء على چه مىگوئى ؟ پاسخ داد :\r\nذكرت و اللَّه احد الثّقلين ، سبق بالشّهادتين و صلَّى بالقبلتين و بايع البيعتين و اعطى السبطين و هو ابو السّبطين : الحسن و الحسين و ردّت عليه الشّمس مرّتين بعد ما غابت من الثّقلين !\r\nعلى كسى است كه قبل از ديگران شهادتين گفت ، و به دو قبله نماز گزارد و دو بيعت با پيغمبر بيعت كرد ، به او سبيطين عطا شد ، او پدر دو سبط پيغمبر حسن و حسين است ، او كسى است كه دوبار خورشيد بعد از آنكه از ديدهء جن و انس نهان شد براى او باز گشت » .\r\nموضوع ردّ الشمس در اشعار بسيارى از شعراى قرون اوليه هجرت تا به امروز وارد شده كه بخش مهمّى از آن را در فرازهاى كتاب ما مىبينيد مراجعه كنيد به 2 ر 293 ، متن عربى و 5 ر 66 و 110 ترجمه .\r\nاز اينها همه ، كه گفتيم ارزش ابن حزم و اعتبار كتابش را مىتوان شناخت .\r\nو ما را نمىرسد تا خواننده را بر همهء آنچه در اين كتاب ( الفصل ) از خرافات است و حتى بر قسمت مهمّى از آن ، واقف سازيم زيرا همهء مجلداتش به ويژه جلد چهارم\r\n\r\n","description":"","footnote":"\r\n( 1 ) به حديث مناشده روز شورى در 2 ر 2 - 8 اين كتاب اشاره كرديم .\r\n","page_name":" 242 ","page_number":234},
  {"content":"\r\nآن آكنده از تحميل ، نسبت دروغ ، تحريف حقايق ، تزوير و دغل و تهمت و افترا ، و سخنان عارى از منطق و دليل است در اين مجلد به مذاهب مختلفى اشاره مىكند كه جز در عالم خيال مؤلف هيچ جا وجود خارجى ندارد .\r\nاما نسبتهاى ناروا ، فحاشى و ناسزا گوئى موذيانه اش را پايانى نيست .\r\nبطورى كه اگر ما بخواهيم همهء آنها را بر شماريم ، بايد يك مجلد كتاب بدان اختصاص دهيم . هيچكس از نيش زبانش ، نه در « الفصل » و نه تأليفات ديگرش جان سالم بدر نبرده است ، حتى دربارهء شخصيت بزرگ پيامبر در كتاب الاحكام 5 ر 171 گويد : شيعيان ندانستند كه سرور پيغمبران ، خود فرزند يك مرد و زن كافر بيش نيست ؟ !\r\nما نمىدانيم آيا اين كلام تكان دهندهء او ، با تربيت دينى ، آداب نويسندگى رسم دانش طلبى ، و شؤون پاكدامنى چگونه سازگار است ؟ !\r\nمىگويد : آيا بين ما تنها ، به او حقيقت نازل شده ، نه او دروغزنى بيش نيست « به همين زودى در فرداى باز پسين ، خواهند دانست دروغزن آشكار كيست ؟ ( 1 )\r\n\r\n","description":"","footnote":"\r\n( 1 ) اقتباس از آيهء 25 و 26 سورهء قمر .\r\n","page_name":" 243 ","page_number":235},
  {"content":"\r\n\r\n5 الملل و النحل ( 1 )\r\nاين كتاب هر چند در بىمنطقى مانند الفصل نيست ولى درفرازهاى آن نسبتهاى مجعول ، آراء ساختگى ، و دروغهاى فراوانى وجود دارد كه خواننده نمىتواند آنها را ناديده بگيرد براى نمونه :\r\n1 - گويد : « هشام بن حكم » متكلَّم شيعه قائل است كه خداوند جسمى است داراى ابعاد در هفت وجب خودش ، و در جاى مخصوص ، و جهت خاصى قرار گرفته ( 2 )\r\n2 - هشام دربارهء على گويد : او خداى واجب الطاعة است .\r\n3 - هشام بن سالم گويد : خدا به صورت انسانى است كه در بالا تو خالى و در زير تو پر ، و او نورى است درخشان ، نور افشانى مىكند . داراى حواس خمس است و دستى و پائى و بينىاى و گوش و چشمى و دهانى دارد ، با موهاى بلند سياهى برگوشهايش و او نورى است سياه ولى گوشت و خون نيست - و اين هشام گناه را بر پيغمبران با اعتقاد به عصمت ائمه ، جائز مىداند .\r\n4 - « زرارة بن اعين » مىگويد : خداوند قبل از پيدايش صفاتش نه عالم بود ، نه قادر ، نه حىّ نه بصير ، نه مريد و نه متكلَّم .\r\n5 - « ابو جعفر محمّد بن نعمان » گويد : خداوند نورى است به صورت انسان ولى جسم نيست .\r\n6 - « يونس بن عبد الرحمن » قمي : فرشتگان را حامل عرش پندارد و عرش را حامل پروردگار ، و او يكى از شيعيان مشبّهه ( 3 ) است كه در اين باره كتابهائى هم\r\n\r\n","description":"","footnote":"\r\n( 1 ) تأليف فيلسوف اشعرى مذهب ، ابو الفتح محمد بن عبد الكريم شهرستانى متوفى 548 .\r\n( 2 ) مراجعه كنيد : حاشيه چاپى الفصل 2 ر 25 .\r\n( 3 ) مشبهة كسانى را گويند كه كار خدا را به خلق تشبيه كرده خالق را به قياس مخلوق بشناسند .\r\n","page_name":" 244 ","page_number":236},
  {"content":"\r\nبراى اهل تشبيه تأليف كرده است .\r\nپاسخ - مسلما اينها عقائد باطلى است ولى او اين اباطيل را به آن عده از رجال شيعه افترا بسته كه پيروان جدّى أئمه خود مىباشند و همچون سايه ، دنبال رهبران خود گام بر مىدارند ، و در هر نوع عقيده ، آموزش ، حكمت ، راى ، و نظرى كه ابراز مىدارند ، از پيشوايان خود برهانى قاطع ، و بيانى صريح ، و غير قابل ترديد دارند .\r\nاز اين مطلب كه بگذريم ، اين بزرگان نامبرده را ، احاديثى است كه در كتابهاى شيعه در زمينهء عقائد ، احكام ، و معارف الهى منتشر شده و در دسترس عموم است ، اين آثار نفيس كه ديدگان را مجذوب ، و دلها را شيفتهء خود كرده ، درست با تهمتهاى اين مرد ، نسبت معكوس دارد .\r\nبيائيد به بينيد ، اين كتابها ، و اين آثار جاودانهء آنان است ، نه تنها كمترين ارتباطى با اين نسبتها در بين نيست ، بلكه با زبانى صريح و قاطع نسبتهاى وارده را محكوم و مخالف آنها را ابراز مىدارد .\r\nتعريف و تمجيدى كه ائمه دين ( ع ) از آنها كرده‌اند ، مشهور است . هر گاه از يكى از آنان يك مورد از اين آراء سخيف را مىدانستند به جاى تعريف ، حملات سختى بر آنها مىكردند تا گروه شيعه از فريب خوردن از ناحيهء آنان در امان بمانند چنان كه اين عمل را در مورد بدعت گذاران و گمراهان نشان دادند .\r\nو اين دانشمندان علم رجال شيعه‌اند كه شرح احوالشان را به تفصيل متعرض شده و همه به يك سخن آنا را از هر نوع بد انديشى منزّه دانسته‌اند . بديهى است علماى شيعه بهتر از ديگران آنان را مىشناسند مخالفانشان از آنها دورند و آشنائى - هائى نسبت به آنان و احوالشان ندارند و با آنها در نشست و برخاست نبوده‌اند .\r\nدر ميان شيعه از قديم الايام تا امروز كسى نيست كه فرقه هائى به نام : « هشامية » « زراريه » ، « يونسيه » و . . . فرق ديگرى را كه شهرستانى و ديگران به شيعه نسبت داده‌اند ، به پذيرد و يا حتى بشناسد .\r\n","description":"","footnote":"","page_name":" 245 ","page_number":237},
  {"content":"\r\nشيخ علامه « ابو بكر بن عتايقى » حلى در رساله اى كه در نحل موجوده ( فرقه - هاى موجود ) به خط خود دارد ، اين فرقه‌ها را نفى كرده ؛ و سيد « مرتضى علم - الهدى » در « الشافى » و سيد علامه « مرتضى الرازى » در « تبصرة العوام » نسبتهائى را كه به شيعه داده‌اند همه را تكذيب كرده و گويد : اين نسبتها جز در كتب مخالفان فكرى شيعه به منظور بىارزش جلوه دادن آنها در مقابل عموم ، در جاى ديگر ديده نمىشود ، در مقابل ، شيعيان كه با آنها ( هشام ، زراره و . . . ) مربوطند و بيش از ديگران به افكارشان نزديك ، اين تهمت را نمىشناسند ، و نمىپذيرند ، و در كتابهاشان چيزى از اين قبيل ديده نمىشود ، و آنچه ديده مىشود خلاف اين نسبتها است .\r\nچنان كه آية اللَّه « علامهء حلَّى » در « مناهج اليقين » و ديگر اعلام شيعه وجود هيچكدام از اين فرق را قبول ندارند .\r\nحال آيا اين مرد مىتواند دليلى بر اثبات اين دعاوى خود ، در مقابل اماميه ارائه دهد ؟ نه و اللَّه .\r\nو آيا در كتب كلام و تاريخ قبل از خلقت شهرستانى ، به هشام نسبت عقيده به الوهيت على داده شده است ؟ ! نه و اللَّه .\r\nو آيا هيچ انسان چيزى ديده ، يا گوشهايش و لو يك كلمه از كتابهائى كه به « يونس بن عبد الرحمن » نسبت مىدهد كه در تشبيه نوشته ، شنيده است ؟ ! نه و اللَّه حتى شهرستانى هم نه ديده ، و نه شنيده است .\r\nاز اينها شگفتتر گويد :\r\n7 - پس از وفات « على بن محمّد العسكرى » بار ديگر شيعه اختلاف كرد ، گروهى امامت « جعفر بن على » را پذيرفتند ، و برخى به امامت « حسن بن على » قائل شدند ، و آنها رئيسى داشتند كه او را « على بن فلان طاحن » مىگفتند ، او به بحثهاى مذهبى وارد بود ، مقدمات كار جعفر بن على را فراهم ساخت ، و مردم را به او سوق داد و « فارس بن حاتم بن ماهويه » به او كمك مىرساند ، و دليلش اين بود كه وقتى محمّد از\r\n","description":"","footnote":"","page_name":" 246 ","page_number":238},
  {"content":"\r\nدنيا رفت و حسن عسكرى را به جاى گذارد ، گفتند ما حسن را امتحان كرديم و فهميديم او علمى ندارد ، و كسانى را كه به امامت حسن قائلاند « حماريه » ناميدند ، و كار جعفر پس از وفات حسن بالا گرفت ، و دليل آوردند كه حسن چون بدون فرزند از دنيا رفت ، پس امامتش باطل شد ، زيرا امام بايد پيوسته فرزند داشته باشد .\r\nو جعفر ميراث حسن را ، با وجود ادعائى كه عليه او شده بود ، مبنى بر اينكه برخى از كنيزان حسن و يا ديگر كسان از او بار دارند ، تصاحب كرد . و كارشان نزد سلطان و مردم و عارف و عامى بر ملا گرديد و كسانى كه به امامت حسن قائل بودند متفرق شده اصناف كثيرى را تشكيل دادند ، فرقه اى بر امامت جعفر ثابت مانده و بسيار كسان كه به امامت حسن قائل بودند به او رجوع كردند يكى از آنها حسن بن على بن فضال يكى از بزرگترين شخصيتها و دانشمندان شيعه است كه فقه و حديث بسيار مىداند .\r\nآنگاه بعد از جعفر به على بن جعفر و فاطمه بنت على خواهر جعفر گرويدند .\r\nو گروهى ديگر على بن جعفر ، را امام دانستند نه فاطمه ، بانوى نامبرده را ، آنگاه پس از مرگ على و فاطمه به اختلافى سخت گرفتار آمدند .\r\nپاسخ - مردم به كاباره‌ها ، و تآترها مىروند تا موضوعات تفريحى و خنده آورى بيابند يا براى گذراندن وقت موضوعات مضحكى از جنبه‌هاى خاصى بشنوند ، غافل از اينكه كتاب ملل و نحل شهرستانى براى مقاصد آنان جالبتر از آن محافل است .\r\nچيزى كه هست اگر نادانى نويسنده خنده آور باشد ، از اين نظر كه در محققان مسلمين كسى پيدا شود كه از بدگوئى دربارهء يكى از ملتهاى خودش ، خوشش بيايد ولى نداند چگونه بدگوئى كند ؛ گريه آور است آرى اگر او چيزهائى بنويسد كه ناشى از نادانى آميخته با بدخواهى ، از يك طرف ، و ناشى از تهمتهاى دروغين ، از طرف ديگر باشد ، براى اين امر بايد گريه كرد .\r\nاى كاش او قبل از نوشتن ، از احوال اين قوم و عقائد و تاريخ و رجالشان ،\r\n","description":"","footnote":"","page_name":" 247 ","page_number":239},
  {"content":"\r\nكاوش مىكرد ، و گناه چيزهائى را كه به آنها بسته است ، گردن نمىگرفت ، و به گمراهى كوركورانه نمىافتاد ، و چيزى كه نمىدانست نمىنوشت .\r\n\r\nفان كان لا يدرى فتلك مصيبة\r\nو ان كان يدرى فالمصيبة اعظم\r\n\r\n« اگر او نمىداند ( و چيز مىنويسد ) كه مصيبتى است و اگر مىداند پس مصيبت بزرگتر است »\r\nكاش من مىدانستم چه وقت در امر امامت بين امام حسن عسكرى و برادرش جعفر كه بعد از وفات برادرش مدعى امامت شد ، اختلاف روى داده ؟ !\r\nو آيا على بن فلان طاحن كه مقدمات كار جعفر را فراهم ساخت ، و مردم را به او سوق داد كيست ؟ و در چه وقتى خلق شده ؟ و كى از دنيا رفته است ؟ و من نمىدانم اين شخص مجهول كدام هى بن بى است ؟ و آيا او براى خود در عالم وجود جائى پيدا كرد ؟ من كه نمىدانم ، شهرستانى هم نمىداند ، ستاره شناس نيز نمىدادند .\r\nو چگونه جعفر را فارس بن حاتم بن ماهويه توانست كمك كند در حالى كه او را جنيد به امر پدرش امام على الهادى ( ع ) كشته بود ؟ !\r\nو آيا محمّدى كه امام حسن عسكرى را بجاى گذارد كى بود ؟ آيا او امام محمّد جواد است ؟ او كه كسى را جز فرزندش امام هادى ( ع ) به جاى خود نگذارد ، يا او ابو جعفر محمّد بن على صاحب قبهء مقدسه نزديك بلد ( معروف به سيد محمّد ) است ، او هم كه در زمان حيات پدر بزرگوارش كه امامت براى پدرش مستقر بود از دنيا رفت . او چه وقت امام بود و چه موقع ادعاى امامت كرد تا كسى را جاى خودش بگذارد ؟ !\r\nو آيا آنها كه امام حسن عسگرى را آزمودند و دانستند او علمى ندارد ، چه كسانى بودند ؟ و اينان چگونه علم را نزد جعفر يافتند كه چيزى از او غير از ادعاى باطل امامت بعد از برادرش شناخته نشده است ؟ و نهايت حسن نيّتى كه ما\r\n","description":"","footnote":"","page_name":" 248 ","page_number":240},
  {"content":"\r\nدربارهء او ابراز مىكنيم آن است كه موفق به توبه شده باشد . ولى در جائى از علم او چيزى در دست نيست ، و در شرح حالش در هيچ كتابى به كمترين فضيلتى از او بر نمىخوريم . و در هيچ كتاب حديثى هيچگونه علمى از علمهائى كه شهرستانى براى او ادعا مىكند ، و براى او خوابش را مىبيند ديده نمىشود . ولى حسن - عسكرى ( ع ) را در كتابهاى شرح حال ، و فهرستهاى هر دو فرقه ، به علم و وثوق ياد مىكنند ، و كتابهاى علمى و حديثى ما از تعاليم و معارفش آكنده است .\r\nو آيا آنان كه پيروان حسن ( ع ) را « حماريه » ناميدند ، كيانند ؟ بلى به اهل بيت نبوت هميشه ، رشگ مىبرده‌اند ، از اين رو براى هر كدام از آنها در زمانشان ، كسانى پيدا مىشدند كه به آنها بدگوئى كرده ، پيروانشان را ناسزا گويند ، ولى اين بدگوئىها براى آنان و پيروانشان هيچگاه لقب نمىشود ، اين فحاشيها و بدگوئىها ، جمع مىشود . و مانند كثافتها كه به جاهاى پست مىريزد ، جاى پست خودش را پيدا مىكند .\r\nو آيا چه موقع حسن بن على بن فضّال در عهد امام حسن عسگرى وجود داشته ؟ تا از امام حسن عسكرى به جعفر باز گردد . روزى كه ابن فضّال در سال 221 وفات كرد هنوز نطفهء حسن ( ع ) و جعفر ، منعقد نشده بود و پدر بزرگوارشان امام هادى متولد 212 ، هنوز به سن بلوغ نرسيده بود .\r\nو آيا چه كسى براى امام على الهادى دخترى به نام فاطمه ، نقل كرده تا كسى قائل به امامتش گردد ؟ امام هادى از اولاد ذكور تنها حسن ، حسين و جعفر و از اولاد اناث فقط « عليّه » را به اتفاق مورخين از خود ، به جاى نهاد .\r\nاين بود ، مجموع نادانيها و تهمتهاى طبله عطارى شهرستانى كه صفحه اى از كتابش و برگى از تاريخ زندگىاش را بدانها سياه و تباه كرده ، و چه بسيار صفحاتى نظير اين صفحه دارد كه جز نادانى عامل ديگرى او را به اين پرتگاه سقوط ، سوق نداده است . تا جائى كه دربارهء امام هادى كه در مورد آن حضرت و پدرش به\r\n","description":"","footnote":"","page_name":" 249 ","page_number":241},
  {"content":"\r\nاشتباه افتاده بود ، به اشتباهى بزرگتر افتاده ، مىگويد مدفنش در قم ( 1 ) است در صورتى كه سامراى مشرفه ، به مرقد مطهّر او و در كنار او مرقد فرزند پاكش امام عسكرى كه سالها پيش از شهرستانى در آن دفن شده‌اند ، مىدرخشد ، همان قبهء زرين كه به آسمان بلند مىبالد ، و بر روشنائى هوش و خرد برترى مىجويد و اين فرهنگها و تواريخ است كه متفقا اين مرقد مقدس را از آن او و فرزند او ميدانند لى شهرستانى اينها همه را نمىداند .\r\n8 - امتيازات شيعه در نظر شهرستانى :\r\nگويد : از خصوصيات شيعه : عقيده به تناسخ ، حلول و تشبيه است 2 ر 25\r\nپاسخ - « آيا شما را آگاه سازم بر چه كسى شياطين فرود آيد ؟ بر هر دروغگوى گنهكار ( 2 ) »\r\nبين شما و عقائد شيعه كه در كتابهاى كلامى آنها از قديم و جديد مدوّن است هيچگونه مانع و رادعى نيست ، شما دستتان را به هر كدام گشوديد ، كسى آن را كوتاه نمىكند و يا چون نگاه كرديد كسى ، جلو چشم شما را نمىگيرد . چشم خود و ديدهء بصيرتتان را دقيقا بگشائيد يا از هر كس مىخواهيد از علما و عرفاى شيعه بپرسيد حتى حاضريم با شما تنازل كرده به نادانهاشان مراجعه كنيم و از اين عقائدى كه شهرستانى در قرون وسطى به شيعه نسبت داده و طه حسين و امثالش در قرون اخير نسبت مىدهند پرسش به عمل آوريد ، از آنها بپرسيد آيا شما براى معتقدان به اين عقائد ارزش دينى قائليد و آنانرا مسلمان مىدانيد ؟ ! به اين ترتيب ارزش كتاب شهرستانى و پايگاه امانت دارى او را خواهيد دانست .\r\nمن در فرهنگ سخندانى تعبيرى كه بتواند حقيقت شهرستانى و كتابش را معرفى كند نمىيابم اين مقدار از دروغها و ادعاهاى باطلش از نشاندادن كنه معايب\r\n\r\n","description":"","footnote":"\r\n( 1 ) . 2 ر 5 حاشيه الفصل\r\n( 2 ) اقتباس از آيه 221 - 223 ، سورهء شعراء\r\n","page_name":" 250 ","page_number":242},
  {"content":"\r\nو پيچيدگيهاى روح او كوتاه است ، چيزى كه هست معاصرش محمّد خوارزمى چنان كه در معجم البلدان 5 ر 315 آمده است ، سخنى دارد كه مىتواند روحيهء او را نشان دهد و اين صريح كلام اوست . بعد از بيان مشايخش در فقه و اصول و حديث گويد :\r\n« اگر اشتباهاتش در عقائد و ميلش به كفر و الحاد ، نبود حقا او امام مىگرديد بسيارى از اوقات ما از فضل فراوان و عقل كامل او تعجب مىكنيم كه چگونه او به چيزى كه هيچ اصلى ندارد ، متمايل گشته ، و امرى را كه هيچ دليلى از عقل و نقل با آن مساعد نيست ، اختيار كرده است .\r\nنعوذ باللَّه من الخذلان و الحرمان من نور الايمان .\r\nو اين نيست جز به خاطر روى گرداندنش از نور شريعت و سرگرمى به تيرگيهاى فلسفه . ميان ما و او گفتگوها و بحثهائى درگير شد ، او در طرفدارى از مذاهب فلاسفه و دفاع از آنها مبالغه مىكرد . من بسيارى از مجالس وعظ او را حاضر شدم نه يك جملهء قال اللَّه يا قال رسول اللَّه ( ص ) در بيانش بود و نه پاسخ به مسائل شرعى ، و خدا بحالش آگاه تر است » .\r\nآيا ديده اى آنكس كه هواى نفسش را خداى خود گيرد ، و خدايش او را با آگاهيش گمراه سازد ، و بر گوش و دلش مهر زند و بر ديده اش پرده افكند بدين صورت آيا چه كسى جز خدا مىتواند او را هدايت كند ، چرا متذكر نمىشويد ؟ ( 1 )\r\n\r\n","description":"","footnote":"\r\n( 1 ) اقتباس از آيهء 23 سورهء جاثيه\r\n","page_name":" 251 ","page_number":243},
  {"content":"\r\n\r\n6 منهاج السنة ( 1 )\r\nاگر بخواهيد به كتابى مراجعه كنيد كه مخالف مفهوم نامش ، نامگذارى شده باشد ، به اين كتاب بنگريد كه نام « منهاج السنة » را براى آن عاريه كرده‌اند و شايسته است آن را « منهاج البدعه » بنامند كتابى است پر از گمراهىها ، دروغها سخنان بىدليل . انكار مسلمات ، تكفير مسلمانان ، طرفدارى از بدعت گذاران و دشمنى و عناد سخت با اهل بيت وحى ( ع ) .\r\nدر اين كتاب چيزى جز دروغ محض ، مشوب كردن حقايق تغيير و تحريف سخن از جايش ، سخن را به فحاشى و ناسزا كشاندن با نسبتهاى شنيع ، بدگوئى ، با خشونت و فحاشى متعرض كسان شدن ، نمىيابيد و اينك نمونه هائى از آن :\r\n1 - گويد : از نادانيهاى شيعه يكى كراهت از عدد ده ، يا انجام كارى كه شمارش به ده رسد مىباشد حتى در ساختمان ده ستون نمىسازند ، و ده تير در بنا به كار نمىبرند ، و ديگر چيزها ، زيرا عشرهء مبشره ، را جز على دشمن مىدارند ، و جاى تعجب است كه آنان لفظ نه را ، دوست مىدارند ، ولى نه تاى از ده تا را دشمن ( 1 ر 9 منهاج السنه )\r\nو در جلد 2 ر 143 گويد از تعصب رافضيان اين است كه عدد ده را به زبان نمىآورند و به جاى آن نه و يك مىگويند و در ستونها يا ديگر بناهاى خود تعداد آنها را ده قرار نمىدهند . كوشش در احتراز از عدد ده را در بسيارى از كارهاشان رعايت مىكنند .\r\nپاسخ - آيا براى كسى كه خود را شيخ الاسلام مىنامد اين عيب نيست كه در بين مسلمانان اين رسوائى را در كتابش منتشر سازد ؟ و در خلال آن ، اين مطلب واهى را تكرار كند مثل اينكه تحقيق بىسابقه يا فلسفهء مترقى يا حكمت رسائى\r\n\r\n","description":"","footnote":"\r\n( 1 ) تأليف ابن تيميه احمد بن عبد الحليم حرانى حنبلى متوفاى 728 در زندان مراكش .\r\n","page_name":" 252 ","page_number":244},
  {"content":"\r\nكه امت اسلامى را زنده كند ، آورده است .\r\nاما از اين عجيبتر ، قصهء مردى است كه خود را به علم و فضيلت نسبت دهد آنگاه چون سخنى بگويد دروغ در آيد ، چون به كسى نسبت دهد ، بر خلاف باشد گفتارهايش در ترازوى سنجش به سخنان چوپان بزها بلكه از آنها پائينتر ماند ، گويا اين مرد وقتى از شيعه چيزى نقل مىكند ، از يك ملت منقرض شده اى سخن مىگويد كه با دگرگونى احوال كسى ديگر از آنها نمانده است تا آبرو و حيثيت خود را بشناسد و از حريم خود و قومش دفاع كرده ، نسبتهاى دروغين را از آنان بزدايد ؟ !\r\nاز اين گذشته ، خوان گستردهء زمين به مليونها نفر از افراد اين فرقه مىدرخشد و كتابخانه‌هاى مهم جهان لبريز از كتب اين قوم است . آيا نزد چه كسى از آنها و در كداميك از اين كتب ، چنين مطلب مسخره اى را مىتوان يافت . بلى در قرآن شيعه آمده است :\r\n« * ( تِلْكَ عَشَرَةٌ كامِلَةٌ ) * ( 1 ) و * ( مَنْ جاءَ بِالْحَسَنَةِ فَلَه عَشْرُ أَمْثالِها ) * ( 2 ) * ( وَالْفَجْرِ وَلَيالٍ عَشْرٍ ) * ( 3 ) * ( فَأْتُوا بِعَشْرِ سُوَرٍ مِثْلِه ) * ( 4 ) »\r\nو از اين قبيل . . . ، شيعه اين آيات را در هرفرصتى از شب و روز مىخواند و اين دعاى عشرات است كه شيعه ، در هر جمعه اى يك بار آن را مىخواند ، و اين نمازهاى مستحبى است كه بايد ده بار سورهء معيّنى در آن تكرار شود ، و اين اذكار مستحبى است كه بايد ده ، ده خوانده شود ، و بحث عقول عشره ، و جواهر و اعراض عشره ( در فلسفه به نام مقولات عشر ) در كتابهاى شيعه مىخوانيم .\r\n\r\n","description":"","footnote":"\r\n( 1 ) اين ده عدد كامل .\r\n( 2 ) كسى كه يك كار نيك انجام دهد ده برابر مانند آن براى او پاداش است .\r\n( 3 ) سوگند به فجر و شبهاى ده گانه .\r\n( 4 ) پس بياوريد ده سوره مانند آن .\r\n","page_name":" 253 ","page_number":245},
  {"content":"\r\nو اين از گفتار شيعيان است : پيغمبر ، ده نام دارد .\r\nو اين از گفتار شيعيان است : خداوند عقل آدمى را به ده چيز نيرومند كرد .\r\nو اين از گفتار شيعيان است : ده خصلت از صفات امام است .\r\nو اين از گفتار شيعيان است : على از پيغمبر ده خصلت فرا گرفت .\r\nو اين از گفتار شيعيان است : شيعيان را به ده خصلت مژده داده‌اند .\r\nو اين از گفتار شيعيان است : ده خصلت از مكارم اخلاق است .\r\nو اين از گفتار شيعيان است : تا ده علامت پديدار نشود ، قيامت بر پا نمىشود .\r\nو اين از گفتار شيعيان است : مؤمن خردمند نخواهد بود ، مگر به ده خصلت .\r\nو اين از گفتار شيعيان است : ده چيز را نبايد خورد .\r\nو اين از گفتار شيعيان است : ده چيز از مردار پاك است .\r\nو اين از گفتار شيعيان است : ده جا نبايد نماز خواند .\r\nو اين از گفتار شيعيان است : ايمان را ده درجه است .\r\nو اين از گفتار شيعيان است : عافيت را ده بخش است .\r\nو اين از گفتار شيعيان است : زهد را ده بخش است .\r\nو اين از گفتار شيعيان است : شهوت را ده بخش است .\r\nو اين از گفتار شيعيان است : بركت را ده بخش است .\r\nو اين از گفتار شيعيان است : حياء را ده بخش است .\r\nو اين از گفتار شيعيان است : در شيعه ده خصلت موجود است .\r\nو اين از گفتار شيعيان است : اسلام ده سهم دارد .\r\nو اين از گفتار شيعيان است : در مسواك ده خصلت است .\r\nو اين كاخهاى بر افراشتهء شيعه ، و ساختمانهاى آباد آنان ، و ابنيهء با عظمتش ، همه و همه ، ابن تيميه را تكذيب مىكند ، كه بر دل هيچكدام از بانيانش بافته‌هاى دروغين ابن تيميه نگذشته است .\r\nاصولا شيعه براى عدد به تنهائى ارزشى قائل نيست و هيچ كس را به دوستى\r\n","description":"","footnote":"","page_name":" 254 ","page_number":246},
  {"content":"\r\nو دشمنى عدد ، علامت گذارى نمىكند ، هر چند معدودش را دوست يا دشمن دارد .\r\nو گردش دنيا از احدى از آنان دربارهء نام عدد ده ، به عنوان نه و يك نشنيده است .\r\nاز اينهمه نادانى به خدا پناه مىبريم .\r\n2 - گويد : از نادانيهايشان ( يعنى شيعه ) اينكه براى امام منتظرشان چند محل قرار داده ، در آنجاها انتظار او را مىكشند مانند سردابى كه در سامراء است و گمان مىكنند ، او در آنجا غائب گرديده و چند جاى ديگر . و گاهى در آنجا حيوانى ( استر يا اسب يا حيوان ديگر ) نگه ميدارند تا وقتى بيرون آمد ، سوار شود . و در آنجا كسى را مىگمارند تا در ساعات روز يا اوقات ديگر او را بخارج شدن ندا دهد و بگويد يا مولانا اخرج : « اى مولاى ما بيرون شو » ، و شمشير را بدون اينكه كسى در مقابلشان باشد از غلاف بيرون مىكشند و سلاح بر مىدارند ، در بين شيعه كسانى هستند كه دائما به خدمتش ايستاده حتى نماز نمىخوانند تا مبادا منتظر آنها خروج كند و او در نماز باشد و نماز ، او را از خروج و اداى وظيفهء خدمتش ، باز دارد ، و آنان در جاهاى دور از محل ظهورش مانند مدينهء پيغمبر ( ص ) ، چه در ده روزه أواخر ماه رمضان ، يا در وقت ديگر رو به سمت مشرق ايستاده ، و با صداى بلند ، خروج او را مىخواهند .\r\n3 - از حماقتهاى آنان : برّه اى را نگهدارى كرده و گاهى آن را به رنگ قرمز ، رنگ آميزى مىكنند زيرا عايشه را حميرا مىناميدند ( و حميرا از احمر يعنى قرمز گرفته شده ) و آن را عايشه فرض كرده حيوان را با كندن مو و آزارهاى ديگر ، شكنجه مىدهند ، تا بدين وسيله عايشه را كيفر داده باشند .\r\n4 - و ديگر پوستى را پر از روغن مىكنند آنگاه شكم پوست را شكافته روغن از آن گرفته مىخورند و مىگويند اين بجاى زدن عمر و نوشيدن خون اوست .\r\n5 - و از اين قبيل است نامگزارى برخى از آنها دو الاغ از الاغهاى آسيا را يكى به نام ابابكر و ديگرى را به نام عمر ، آنگاه كيفر دادن دو الاغ به جاى\r\n","description":"","footnote":"","page_name":" 255 ","page_number":247},
  {"content":"\r\nكيفر دادن ابو بكر و عمر .\r\nاين سه نسبت را در 2 ر 145 كتاب خود باز تكرار كرده است .\r\n6 - مىگويد : گاهى نامشان را به زير پاهاشان مىنويسند ، تا جائى كه يكى از حكام پاى مردى را كه چنين كرده بود ، مىزد و مىگفت : من ابا بكر و عمر را زدم و پيوسته آنها را مىزنم تا نابودشان كنم .\r\n7 - و بعضى از آنان سگهاى خود را به نام ابى بكر و عمر ناميده ، آنها را لعن مىكنند 1 ر 11 .\r\nپاسخ - ما در كتابمان پرهيز مىكرديم كه صفحاتش را به چيزهائى كه ابن تيميه جبين كتابش را بدانها آلوده كرده است ، موهون و آلوده سازيم . چيزهائى كه نه تنها صفحات كتابش بلكه صفحات تاريخ زندگانىاش ، و تاريخ قومش همه را سياه كرده است . ولى از آنجا كه من ترسيدم بر مردمى ساده لوح اين مطالب پوشيده بماند ، ترجيح دادم آنها را نقل كنم ، و در تعقيب آن بگويم امثال اين موهومات كه خارج از بحثهاى علمى و گفتگوى دانشمندان است ، تنها نسبتهائى است كه مردم دون و اراذل كوچه و بازار به هم مىدهند و شايد در بين آنها كسانى باشند كه از آوردن اين نامها بر جبههء انسانيت خود شرم آرند ، زيرا اين گونه بافندگيها چيزى جز تهمت نيست كه براى وجود خارجىاش جائى جز در اوهام و خيالات ابن تيميه نمىتوان پيدا كرد .\r\nاو اين لقبهاى دروغين را از خود مىسازد ، و در به هم انداختن اين دروغهاى محض ، تعمّد دارد . آنگاه آمده فحش و ناسزا مىگويد ، تكفير مىكند ، و نسبت به شيعه رذالت نشان مىدهد ، او نه تنها آداب دينى را رعايت نمىكند بلكه رسم علم و ادب تأليف ، و امانت در نقل و عفت قلم و بيان را هم نمىفهمد .\r\nخواننده نبايد گمان برد ، اين نسبتهاى دروغين به قرون گذشته مربوط بوده ، و ناشى از جهل و نادانى مردم ، نسبت به عقائد و مذاهب اسلامى است كه عامل\r\n","description":"","footnote":"","page_name":" 256 ","page_number":248},
  {"content":"\r\nآن دورى فاصلهء ميان آنان بوده است و ديگر مانند قصهء گذشتگان است كه تكرار نخواهد شد ، زيرا امروز افكار مردم پيشرفته و ارتباطات موجود ، كشورهاى جهان را سخت به هم نزديك ساخته ، و عقائد هر مذهب مشهور و معروف بين مردم شده است .\r\nبدين ترتيب شايسته است در اين عصر ( كه آن را نابخردان ) دوران نورانىاش مىخوانند ، ديگر كسى پيدا نشود مانند پيشينيان شيعه را به اين خيالات و موهومات بىمايه نسبت دهد .\r\nبلى ، امّا قلم نويسندگان مصر امروز در صفحات تأليفات خود همين نسبتهاى دروغين را منتشر مىسازد و همين مطالب بىمايه را با اضافاتى كه به مراتب در بد - خواهى و بىمايگى از ياوه‌هاى دروغين پيشينيان خطرناكتر است به طرفدارى از گذشتگان عرضه مىكند .\r\nما به همين زودى شما را به متن اين بيانات آگاه مىسازيم و نشان مىدهيم كه نويسندهء امروز باطل گرائىاش شديدتر ، و آثارش وقيحتر ، و زبانش دروغگوتر ، و به باطل و فحشاء از گذشتگانش و استادان ياوه گويش بيشتر است با اين وصف جاى شگفتى است كه همين آقايان امّت اسلامى را به كلمهء توحيد و وحدت كلمه فرا مىخوانند ! !\r\n8 - مىگويد : دانشمندان ، همه اتفاق كلمه دارند كه دروغ در رافضيان از همهء طوائف اهل قبله ، آشكارتر است تا جائى كه مؤلفان اخبار صحيح مانند بخارى از احدى از قدماى شيعه ، مانند عاصم بن حمزه ، و حارث اعور و عبد اللَّه بن سلمه و امثال آنها روايت نكرده است ، با اينكه اينان از نيكان شيعيانند 1 ر 15\r\nپاسخ - اين فتوى كه با نقل اتفاق علما همراه است خبر ميدهد علما بحث مفصلى در كتب خود ، در اين مسئله دارند كه آيا كدام يك از طوائف اهل قبله دروغگوترند و نتيجهء آن بحث و دقت ، اين است كه دروغ در رافضيان . . . بنابراين اجماع علما بدست آمده ، حال ابن تيميه كف مىزند ، و مير قصد و پايكوبى مىكند\r\n","description":"","footnote":"","page_name":" 257 ","page_number":249},
  {"content":"\r\nو نميداند كه به اين ترتيب همهء كتابهاى قوم گواه صادق بر دروغ خود او است در آنچه مىگويد . و مراجعه به كتابهاى « منهاج السنه » و « الفصل » و كتابهاى مشابه هماهنگى آند و برهان صادقى بما ارائه ميدهد ، كه كدام فريق ، دروغگوترند .\r\nاز عجيبترين دروغهايش اينكه گويد : مؤلفان اخبار صحيح از شيعه نقل نكرده‌اند . . . ، صحاح ست ( كتابهاى ششگانه اهل سنت كه مقيد به روايت صحيح بوده‌اند ) را بنگريد مملو از روايت از طريق قدماى شيعه از صحابه و تابعين نيكوكارشان و از كسانى كه پس از آنها از مشايخ حديث آمده‌اند ، مىباشد ، چنان كه تفصيل آن را در همين مجلد 167 - 169 ملاحظه گرديد .\r\n9 - نزد اماميه اصول دين در چهار اصل است : توحيد ، عدل ، نبوت ، و امامت كه در آخر واقع شده و سه اصل توحيد و عدل و نبوت قبل از آنست . و آنان در اصل توحيد ، نفى صفات و عقيده به مخلوق بودن قرآن ، و اينكه خدا در آخرت هم ناديدنى است ، را داخل ميكنند . و در عدل منكر قدرت خدا ميشوند ، و ميگويند خدا نميتواند هر كس را بخواهد هدايت كند ، و نميتواند هر كس را بخواهد گمراه سازد . و او گاه پيش مىآيد چيزى كه در خارج نميباشد بخواهد و چيزى كه شده است را ، نخواهد و چيزهاى ديگر . . و آنها اينكه خدا خالق همه چيز است و بر هر چيز ، توانا است ، و آنچه او بخواهد ، مىباشد و هر چه او نخواهد ، نمىباشد را ، منكرند . 10 ر 23 .\r\nپاسخ - نادانى مرد را بنگريد تا كجا كشيده ، كه فرق بين اصول دين و اصول مذهب نمىگذارد ، و امامت را كه در اصول مذهب است ، به حساب اصول دين گذارده و در نتيجه عقائد قومى را كه از آنها بحث مىكند ، نمىشناسد به همين دليل هم معاد را از شمار اصول دين انداخته است ، در حالى كه دو نفر شيعه را كه اختلاف داشته باشد آيا معاد از اصول دين است ، پيدا نمىكنيد .\r\nهر چند اگر امامت ، از اصول دين شمرده شود ، از مقياس برهان ، دور نخواهد بود ، زيرا خداوند سبحان ولايت مولاى ما امير المؤمنين را ، به ولايت\r\n","description":"","footnote":"","page_name":" 258 ","page_number":250},
  {"content":"\r\nخود و ولايت رسولش ( ص ) مقرون ساخته ، به اين بيان : إنما وليكم اللَّه و رسوله و الذين آمنوا الذين . . و لفظ امير المؤمنين به على ( ع ) ، اختصاص ، يافته ، چنان كه در جلد سوم 84 به آن اشارت رفت و به همين زودى حديثش را مفصلا متعرض خواهيم شد .\r\nو در آيهء ديگر ، خداى بزرگ ، ولايت على را ، مايه كمال دين قرار داده آنجا كه گويد : اليوم اكملت لكم دينكم و اتممت عليكم نعمتى و رضيت لكم الاسلام دينا ( 1 )\r\n« امروز دين شما را برايتان كامل ، و نعمتم را بر شما تمام كردم و اسلام را بعنوان دين براى شما رضا دادم »\r\nو اين معنى نشانهء آن است كه ولايت يكى از اصول دين قرار گرفته و اگر چنين نبود دين ناقص ، و نعمتهاى خدا بر بندگانش ناتمام مىماند و با ولايت كمال اسلام كه خداوند براى مسلمانان به عنوان دين پذيرفته است ، تحقق مىيابد .\r\nتا آنجا اين ولايت اهميت دارد ، كه اگر رسول ( ص ) آن را ابلاغ نكند ، رسالتش را ابلاغ نكرده است ، فرمايد :\r\nيا ايّها الرّسول بلَّغ ما انزل اليك من ربّك و ان لم تفعل فما بلَّغت رسالته و اللَّه يعصمك من النّاس :\r\n« اى پيامبر : آنچه بر تو از پروردگارت نازل گرديده است ابلاغ كن ، و اگر كوتاهى كنى ، رسالتش را ابلاغ نكرده اى ، خداى از شر مردم ترا محفوظ خواهد داشت »\r\nشايد شما در آنچه ياد شد ، اگر به احاديث وارده كه از ده‌ها طريق در مورد آيات سه گانه نامبرده ، رسيده است ، مراجعه كنيد ، بصيرت بيشترى بيابيد . ما اين مطالب را در جلد دوم 88 - 144 و 115 - 126 و در اين جلد به تفصيل متعرض شده‌ايم .\r\n\r\n","description":"","footnote":"\r\n( 1 ) سوره مائده آيه 6 .\r\n","page_name":" 259 ","page_number":251},
  {"content":"\r\nو به همين حدود مطالب ، در جلد دوم 301 ، 302 متن اشاره كرديم كه قبولى همهء اعمال مشروط و منوط به صحّت ولايت است و معنى اصل همين است چنان كه در مورد توحيد و نبوت اين چنين است و در فروع دين هيچكدام اين خاصيت ، كه كليهء اعمال به صحت آن بستگى داشته باشد ، ديده نمىشود . و شايد اين امر نزد اصحاب پيغمبر در صدر اسلام ، مسلَّم بوده است كه عمر بن الخطاب وقتى دو نفر بداد خواهى نزدش آمدند ، مىگويد : اين مولاى من و مولاى هر مؤمنى است و اگر كسى او مولايش نباشد ، ديگر مؤمن نخواهد بود مراجعه كنيد جلد دوم 360 .\r\nدر همين مجلد به زودى به پاره اى از احاديث مستفيضى كه دلالت دارد : دشمنى على علامت نفاق ، و نشان كفر است و اگر او ( ع ) نبود مؤمنان بعد از پيغمبر ( ص ) شناخته نمىشدند ، و كسى او را دشمن نمىگيرد مگر از ايمان بيرون است ، اشارت خواهيم كرد .\r\nاينها دليل است بر اينكه هر كس از ولايتش روگردان باشد مانند كسى كه از توحيد و نبوت منحرف باشد ، از صراط حق منحرف است . پس ، از آنجا كه بسيارى از احكام دو اصل ( توحيد و نبوت ) ، بر ولايت مترتّب است ، به نظر ميرسد ولايت را از اصول بايد شمرد ، و در اين امر منافاتى نيست كه از پاره اى احكام مستثنى باشد ، زيرا در اينجا مصالح و حكم اجتماعى نهفته است كه نبايد بر كسى پوشيده ماند .\r\nاما در مورد نفى صفات ، اگر به آن معنى كه شيعه نفى مىكند يعنى بگوئيم زائد بر ذات نيست و عين ذات است ، اين توحيد محض است و جاى بحث دربارهء آن كتب علم كلام است . و اگر به آن معنى باشد كه « معطَّله » مىگويند ، شيعيان از آن معنى مبرايند . همچنين سخن در خلقت قرآن زيرا با خدا چيز ديگرى كه ازلى باشد و در قدمت با او برابرى كند ، وجود ندارد . چنان كه برهان صادق آن را كتب عقائد ، به تفصيل متعرض است .\r\nامّا اينكه خدا ناديدنى است ، دليلش آنست كه خدا جسم نيست و منطق\r\n","description":"","footnote":"","page_name":" 260 ","page_number":252},
  {"content":"\r\nصحيح مؤيّد به كتاب و سنت ، گواه آنست . براى اين بحث ، نيز بايد به جاى مناسبش مراجعه كرد .\r\nامّا ساير چيزها كه به آنان نسبت داده است ، دروغهاى محض است شيعه از قديم و جديد ترديدى در گمراهى كسى كه آنها را عقيده مند باشد ، ندارد .\r\n10 - مىگويد : رافضيان مساجد را كه خداوند امر كرده احترام بگذارند و نامش را در آنها برند ، رها كرده نه نماز جمعه مىخوانند و نه نماز جماعت ، و احترامى براى مساجدشان نيست اگر هم در آن نماز بگذارند ، فرادى نماز مىگزارند نه به جماعت ولى مشاهد و آثارى كه بر فراز گورها بنا كرده‌اند ، احترام فراوان مىنهند ، و مانند مشركان در آنجا عكوف كرده به شيوهء حاجيان كه براى زيارت بيت عتيق به مكه مىروند ، آنجا را مقصد و مقصود ، قرار مىدهند .\r\nتا جائى كه برخى از آنها زيارت آن اماكن را ، از زيارت كعبه و انجام عمل حج برتر مىدانند بلكه اگر كسى با زيارت آنها خود را از زيارت حج واجب ، مستغنى نكند او را ناسزا مىگويند . چنان كه اگر به جاى جمعه و جماعت به مشاهد نرود مشمول بدگوئى خواهد بود ، و اين خود نمونه اى از دين مسيحيان و مشركان است 1 ر 131 .\r\nو در 2 ر 39 گويد : رافضيان مشاهد ( قبورى ) را كه خدا و پيامبرش ساختمان آنها را حرام كرده‌اند ، مانند خانه‌هاى بت پرستان مىسازند . و برخى از رافضيان زيارتش را مانند عمل حج قرار مىدهند . چنان كه مفيد كتابى تصنيف كرد به نام « مناسك حج المشاهد » و در آن دروغ و شركهائى از نوع دروغ و شركهاى مسيحيان ، ديده مىشود .\r\nپاسخ - مساجد آباد ، چه در شهرها و چه در روستاها و حتى قصبات كوچك شيعه نشين نشان دهندهء يكى از مظاهر تشيع در طبقات متوسط و متمدن شيعه است كه با احترام خاص خود را در برابر مسجد موظف به انجام وظائفى مىدانند : تنجيس مسجد نزد شيعيان حرام ، و پاك كردن آن از نجاست واجب است . و اگر كسى از آلوده شدن مسجد قبل از نماز آگاهى پيدا كند و تطهير مسجد نكرده به نماز ايستد\r\n","description":"","footnote":"","page_name":" 261 ","page_number":253},
  {"content":"\r\nنمازش باطل است . جنب ، حائض و نفساء نبايد در مسجد مكث كنند ، وارد كردن عين نجاست در مسجد اگر عنوان هتك حرمت پيدا كند ، ممنوع است .\r\nهر نوع معامله و سخن گفتن جز ذكر خدا و عبادت كه از امور دنيا باشد در مسجد مكروه است و كسى كه چنين كند سرش را بايد كوبيد و او را گفت « فض اللَّه فاك » خدا دهنت را بشكند . ائمه شيعه اين روايت را از پيغمبر ( ص ) نقل كرده‌اند كه همسايهء مسجد نمازش جز در مسجد پذيرفته نيست و بسيارى از احترامات ديگر كه فقه شيعه متعرض آنست و عمل شيعيان و اقامه جماعتها ، نشان دهنده آن .\r\nابن مطالب براى كسى كه گردشى دور شهرها كند ، و اخبارى از شيعه بگيرد ، آشكار تر از آنست كه بر او پوشيده بماند .\r\nاما تعظيم مشاهد ، ربطى به مشركان ندارد ، زيرا شيعه صاحبان مشاهد را عبادت نمىكند ، بلكه با زيارت آنان ، و درود و ثناى بر آنها و سوگوارى براى آنها ، به خداى سبحان تقرّب مىجويد زيرا اينان اولياى خدا و دوستان اويند و شيعه در اين باره ، احاديثى از پيشوايانش نقل مىكند ، و در الفاظ زيارات گواه و اعتراف به اين حقيقت است كه آنان * ( « عِبادٌ مُكْرَمُونَ لا يَسْبِقُونَه بِالْقَوْلِ وَهُمْ بِأَمْرِه يَعْمَلُونَ » ) * .\r\nبندگان عزيز خدايند كه در سخن بر او پيشى نمىجويند و به فرمانش عمل مىكنند »\r\nاما فحش و ناسزا نسبت به كسىكه حج برود و زيارت مشاهد نرود ، از بزرگترين دروغهاى بافتهء اوست . شيعه از روى نخست از پيشوايان خود اين روايت را نقل كرده كه :\r\nبنى الاسلام على خمس : الصّلاة و الزّكاة و الحجّ و الصّوم و الولاية\r\nاسلام پنج پايه دارد : نماز ، زكات ، حج ، روزه و ولايت .\r\nو احاديث فراوان در اين زمينه وارد شده و معتقد است ، كه تأخير حجّ واجب ، از سال استطاعت ، گناهى بزرگ و پر عقوبت است ، و به تارك حجّ ، هنگام\r\n","description":"","footnote":"","page_name":" 262 ","page_number":254},
  {"content":"\r\nمرگ ، گفته مىشود ، بمير اگر خواهى به كيش يهود و اگر خواهى به كيش مسيحيت .\r\nحال آيا معقول است با وجود اين عقائد و احاديث و فتاوى فقها كه از كتاب و سنت استنباط شده ، مبنى بر وجوب حج ، شيعه به كسى كه زيارت را بجاى حج كافى نداند ناسزا گويد ؟ !\r\nامّا كتاب شيخ مفيد ، چيزى در آن كتاب نيست جز اينكه آن را « منسك الزيارات » ( عبادت زيارتها ) ناميده است و منسك ، چيزى جز عبادت و آنچه حق خدا را اداء كند ، نيست . و براى اين لفظ حقيقت شرعى نسبت به خصوص اعمال حج ، پديد نيامده است ، هر چند در عرف و اصطلاح مناسك را در مورد حج به كار مىبرند . از اين رو هر عبادتى كه مشمول رضاى حق باشد در هر مكان و هر زمانى باشد مىتوان منسك به آن ، اطلاق كرد . و از آنجا كه زيارت مشاهد و آداب رسيده و ادعيه و نمازهاى وارده بر خلاف سجده بر قبر يا نماز به سوى قبر يا خواستن حاجتى مستقيما از صاحب قبر ؛ از عبادتهاى مشروع و صحيح است ، و اين عبادت همان وسيله قرار دادن آنان است بر اثر قرب و مقامى كه نزد خدا دارند ، بدين ترتيب چه مانعى از اطلاق لفظ منسك به اين عبادت وجود دارد ؟ !\r\nو اما آنچه نسبت داده كه در آن كتاب دروغ و شرك وجود دارد ، او با ساير نسبت دروغينش به عواقب اين دروغها اهميت نمىدهد . كتاب شيخ مفيد هم هنوز از بين نرفته ، در مقابل ما است چيزى در آن نيست ، مگر آنچه در كتابهاى مشابهش از كتابهاى مزار ( ادعيه و زيارات ) موجود است ، محتويات كتاب تنزّل ائمه طاهرين از مراتب الوهيت است ، كه حق آنها نيست ، و اثبات بندگى و خضوع در برابر قدرت خداى سبحان با داشتن عاليترين مقام قرب به درگاه او .\r\nاين چست كه از اين قوم ، فهم هيچ گفتارى را ، اميد نيست .\r\n11 - مىگويد : برخى از كذابان حديثى افترا بسته‌اند مبنى بر اين كه :\r\nاين آيه .\r\n","description":"","footnote":"","page_name":" 263 ","page_number":255},
  {"content":"\r\nانّما وليّكم اللَّه و رسوله و الَّذين آمنوا الَّذين يقيمون الصّلاة و يؤتون الزّكوة و هم راكعون :\r\n« تنها صاحب اختيار شما خدا و پيامبرش و كسانى از مؤمنانند كه نماز بپاداشته در حال ركوع زكات مىدهند » .\r\nدربارهء على و انگشترىاش كه در نماز تصدّق كرد ، نازل شده ، و اين مطلب به اجماع اهل علم دروغ است 1 ر 156 . آنگاه بر دروغ بودن آن ، به اوهام و ياوه هائى استدلال مىكند كه نمونه اجتهادات او را در مقابل نصوص ، زياد ديده‌ايم مانند آنچه در حديث رد الشمس كه اشاره كرديم مىگفت و آنچه در آيهء تطهير و آيهء قل لا اسئلكم عليه اجرا الَّا المودّة فى القربى .\r\nو يا در حديث مؤاخاة ، و امثال آن حديث از احاديث صحيحى كه خواهد آمد از بيانات او خواهيم ديد .\r\nپاسخ - من نمىدانستم تا اين حد تعصبهاى جاهلانه انسان را مجبور به انكار حقايق ثابت كند كه پندارد : آنچه را پيشوايان و حفاظ حديث نقل كرده‌اند و اسناد آن را به اشخاصى چون « امير المؤمنين » ، « ابن عباس » « ابى ذر » ، « عمار » « جابر انصارى » ، « ابى رافع » ، « انس بن مالك » ، « سلمة بن كهيل » و « عبد اللَّه بن سلام » مىرسانند ، از چيزهائى است كه اجماع بر كذبش قائم شده است . معلوم مىشود اين اجماع او نيز مانند ساير اجماعات ادعائيش هيچگونه وزنه اى در ميزان صدق و حقيقت ندارد .\r\nكاش من مىدانستم چگونه اين مرد ، به اهل علم نسبت اجماع بر كذب حديث مىدهد در حالى كه آنان خود به آيهء شريفه و حديثش تحت اين عنوان كه فعل قليل مبطل نماز نيست ، و صدقه مستحبى را زكات مىگويند ، استدلال مىكنند و آن را از آيات احكام شمرده‌اند ( 1 ) و اين امر نشان مىدهد اهل علم در صحت حديث مزبور اتفاق نظر دارند .\r\n\r\n","description":"","footnote":"\r\n( 1 ) چنان كه جصاص در احكام القرآن و ديگران آورده‌اند .\r\n","page_name":" 264 ","page_number":256},
  {"content":"\r\nگواه اين اتفّاق ، اينكه هر كس از متكلمان در صدد بر آمده ايرادى بر حديث وارد سازد ، ايراد خود را تنها از طريق دلالت ، بدون كمترين اشاره اى به سند حديث وارد ساخته . بعضى از اهل علم حديث را به عموم مفسّران نسبت داده با انتقاد در دلالت همراه ساخته‌اند . اين خود دليل واضحى است كه مفسّران و متكلمان و فقها در صدور حديث ، اتفاق دارند .\r\nاضافه بر اين ، حافظان و حملهء حديث در كتابهاى خود آن را نقل كرده و آن را پذيرفته‌اند و برخى صريحا به صحتش اعتراف كرده‌اند . حالا بنگريد ارزش اجماع اين تيميه تا چه ميزان است و اينا كه اجماع كرده‌اند در روى زمين چه جائى را گرفته‌اند ؟ شما خود داورى قاطع را به عهده بگيريد .\r\nدر اينجا اسماء گروهى كه حديث را نقل كرده صحتش را پذيرفته‌اند نقل مىكنيم :\r\n1 - قاضى « ابو عبد اللَّه محمّد بن عمر مدنى واقدى » متوفى 207 بر طبق آنچه در « ذخائر العقبى 102 » آمده است .\r\n2 - حافظ « ابو بكر عبد الرزاق صنعانى » متوفى 211 به نقل تفسير ابن كثير 2 ر 71 و ديگران از عبد الوهاب بن مجاهد از مجاهد از ابن عباس .\r\n3 - حافظ « ابو الحسن عثمان بن بى شيبه » كوفى متوفى 239 در تفسيرش .\r\n4 - « ابو جعفر اسكافى معتزلى » متوفى 240 در رساله اى كه در ردّ جاحظ نوشته .\r\n5 - حافظ « عبد بن حميد الكشى ابو محمّد » متوفى 249 در تفسيرش كه « در المنثور » نقل كرده .\r\n6 - « ابو سعيد اشجّ » كوفى متوفى 257 در تفسيرش از ابى نعيم فضل بن دكين از موسى بن قيس حضرمى از سلمة بن كهيل ، و طريق\r\n","description":"","footnote":"","page_name":" 265 ","page_number":257},
  {"content":"\r\nرجالش همه صحيح و مورد وثوقاند .\r\n7 - حافظ « ابو عبد الرحمن نسائى » صاحب سنن متوفى 303 در صحيحش .\r\n8 - « ابن جرير طبرى » متوفى 310 در تفسيرش 6 ر 186 به چند طريق .\r\n9 - « ابن ابى حاتم رازى » متوفى 327 به نقل از تفسير ابن كثير و درّ المنثور و اسباب النزول سيوطى . به چند طريق حديث را نقل كرده و يكى از طرقش ابو سعيد اشجّ باسناد صحيح اوست كه اشاره كرديم .\r\n10 - حافظ « ابو القاسم طبرانى » متوفى 360 در معجم اوسط او .\r\n11 - حافظ « ابو الشيخ ابو محمّد عبد اللَّه بن محمّد انصارى » متوفى 369 در تفسيرش .\r\n12 - حافظ « ابوبكر جصاص رازى » متوفى 370 در احكام القرآن 2 ر 542 ، از چند طريق روايت كرده است .\r\n13 - « ابو الحسن على بن عيسى رمانى » متوفى 384 ر 2 در تفسيرش .\r\n14 - « حاكم ابن بيّع نيشابورى » متوفى 405 در معرفت اصول حديث 102 .\r\n15 - حافظ « ابوبكر شيرازى » متوفى 407 ر 11 در كتابش « فيما نزل من القرآن فى امير المؤمنين » .\r\n16 - حافظ « ابوبكر ابن مردويه » اصفهانى متوفى 416 ، از طريق سفيان ثورى از ابى سنان سعيد بن سنان برجمى از ضحاك از ابن عباس . اسناد صحيحى كه رجالش همه مورد وثوقند ، و به طريق ديگر آن را روايت كرده گويد : در اين اسناد نمىتوان ايراد گرفت ، و\r\n","description":"","footnote":"","page_name":" 266 ","page_number":258},
  {"content":"\r\nبه طرق ديگر هم از امير المؤمنين و عمّار و ابى رافع ، روايت كرده‌اند .\r\n17 - « ابو اسحاق ثعلبى نيشابورى » متوفى 427 ر 37 در تفسيرش از ابى ذركه عينا نقل كرديم 3 ر 85 همين كتاب .\r\n18 - حافظ « ابو نعيم اصفهانى » متوفى 430 در . فيما نزل من القران فى علىّ . از عمار و ابى رافع و ابن عباس و جابر و سلمة بن كهيل .\r\n19 - « ابو الحسن ماوردى » فقيه شافعى متوفى 450 در تفسيرش\r\n20 - حافظ « ابو بكر بيهقى » متوفى 458 در كتابش « المصنف » .\r\n21 - حافظ « ابو بكر خطيب بغدادى » شافعى متوفى 463 در كتاب « المتفق » .\r\n22 - « ابو القاسم زين الاسلام عبد الكريم بن هوازن نيشابورى متوفى 465 در تفسيرش .\r\n23 - حافظ « ابو الحسن واحدى نيشابورى » متوفى 468 در « اسباب النزول » 148 .\r\n24 - فقيه « ابن مغازلى شافعى » متوفى 483 در « المناقب » از پنج طريق .\r\n25 - بزرگ معتزله « ابو يوسف عبد السلام بن محمّد قزوينى » متوفى 488 در تفسير كبيرش كه ذهبى گويد در سيصد جلد است .\r\n26 - حافظ « ابو القاسم حاكم حسكانى » متوفى 490 از ابن عباس و ابى ذر و عبد اللَّه بن سلام .\r\n27 - فقيه « ابو الحسن على بن محمّد كيا ، طبرى » شافعى متوفى 504 ، در تفسيرش . و به همين حديث بر عدم بطلان نماز بفعل قليل ، استدلال كرده ، نيز براى نامگذارى صدقهء مستحبى به زكات به همين حديث\r\n","description":"","footnote":"","page_name":" 267 ","page_number":259},
  {"content":"\r\nبنا بنقل تفسير قرطبى استدلال كرده است .\r\n28 - حافظ « ابو محمّد فراء بغوى » شافعى 516 در تفسيرش « معالم التنزيل » در حاشيهء الخازن 2 ر 55 .\r\n29 - « ابو الحسن رزين عبدرى اندلسى » متوفى 535 در كتاب « الجمع بين الصحاح الست » به نقل از صحيح نسائى .\r\n30 - « ابو القاسم جار اللَّه زمخشرى » حنفى متوفى 538 در « الكشاف » 1 ر 422 ، و گويد : اگر بگوئى ، چگونه مىتواند ويژهء على ( رضى اللَّه عنه ) باشد ، در حالى كه لفظش ، لفظ جمع است ، مىگويم با اينكه مقصود يكى است ، به اين دليل به لفظ جمع آمده است تا مردم در كارهائى نظير آن ، رغبت يافته به ثوابش نائل گردند .\r\n31 - حافظ « ابو سعد سمعانى شافعى » متوفى 562 در « فضائل الصحابه » از انس بن مالك .\r\n32 - « ابو الفتح نطنزى » متولد 480 در « الخصائص العلويه » از ابن عباس و در « الابانه » از جابر انصاري .\r\n33 - امام « ابو بكر ابن سعدون قرطبى » متوفى 567 در تفسيرش 6 / 221 .\r\n34 - اخطب الخطباء « خوارزمى » متوفى 568 در « المناقب » 178 به دو طريق و شعر حسّان را كه در 3 ر 99 نقل كرديم ، ذكر نموده است .\r\n35 - حافظ « ابو القاسم ابن عساكر دمشقى » متوفى 571 در تاريخ شام به چند طريق .\r\n36 - حافظ « ابو الفرج ابن جوزى حنبلى » متوفى 597 به نقل « الرياض » 2 ر 227 ، و ذخائر العقبى 102 .\r\n","description":"","footnote":"","page_name":" 268 ","page_number":260},
  {"content":"\r\n37 - « ابو عبد اللَّه فخر الدين رازى شافعى » متوفى 606 در تفسيرش 3 ر 431 از عطا از عبد اللَّه بن سلام و ابن عباس و ابى ذر .\r\n38 - « ابو السعادات مبارك بن اثير شيبانى جزرى شافعى » متوفى 606 در « جامع الاصول » از طريق نسائى .\r\n39 - « ابو سالم محمّد بن طلحه نصيبى شافعى » متوفى 662 در « مطالب السؤل » 31 به لفظ ابى ذر .\r\n40 - « ابو المظفر سبط ابن جوزى حنفى » متوفى 654 در « التذكرة » 9 از سدى و عتبه و غالب بن عبد اللَّه .\r\n41 - « عز الدين ابن ابى الحديد معتزلى » متوفى 655 در شرح نهج البلاغه 3 ر 275 .\r\n42 - حافظ « ابو عبد اللَّه كنجى شافعى » متوفى 658 در « كفاية الطالب » 106 از طريق انس بن مالك و در آن ابياتى از حسّان بن ثابت نقل كرده كه ما آنها را در 3 ر 100 همين كتاب روايت كرديم و در 122 از طريق ابن عساكر ، خوارزمى ، حافظ العراقين ، ابى نعيم و قاضى ابى - المعالى ، با شعرى از حسّان غير از أبيات مذكوره ، روايت كرده است كه ما آن شعر را در 3 ر 77 از سبط ابن جوزى نقل كرديم .\r\n43 - قاضى « ناصر الدين بيضاوى شافعى » متوفى 685 ، در تفسيرش 1 / 345 و در « مطالع الانظار » 477 ، 479 .\r\n44 - حافظ فقيه حرم « ابو العباس محب الدين طبرى » مكى شافعى متوفى 694 در « رياض النضره » 2 / 227 و « ذخائر العقبى » 102 از طريق واحدى و واقدى و ابن جوزى و فضائلى .\r\n45 - حافظ الدين « نسفى » متوفى 701 يا 710 در تفسيرش 1 / 496 كه در حاشيهء تفسير خازنش مىباشد .\r\n","description":"","footnote":"","page_name":" 269 ","page_number":261},
  {"content":"\r\n46 - شيخ الاسلام « حمّويى بغدادى » متوفى 741 ، در تفسيرش 1 / 496\r\n47 - « علاء الدين خازن بغدادى » متوفى 741 ، در تفسيرش 1 / 496 .\r\n48 - « شمس الدين محمود بن ابى القاسم عبد الرحمن اصفهانى » متوفى 746 / 749 در شرح تجريد موسوم به « تسديد العقائد » و بعد از بيان اتفاق مفسّران بر نزول آيه دربارهء على ، گويد : قول مفسّران ايجاب نمىكند آيه مخصوص به على و محدود بر او باشد .\r\n49 - جمال الدين محمّد بن يوسف زرندى » متوفى 750 در « نظم درر السمطين » .\r\n50 - « ابو حيان اثير الدين اندلسى » متوفى 754 ، در تفسيرش « البحر المحيط » 3 / 514 .\r\n51 - « حافظ محمّد بن احمد بن جزى كلبى » متوفى 758 ، در تفسيرش « التسهيل لعلوم التنزيل » 1 / 181 .\r\n52 - قاضى « عضد ايجى شافعى » متوفى 756 در « المواقف » 3 / 276 .\r\n53 - « نظام الدين قمى نيشابورى » در تفسيرش « غرائب القرآن » 3 / 461 .\r\n54 - « سعد الدين تفتازانى » متوفى 791 در « المقاصد » و شرحش 2 / 288 ، و بعد از بيان اتّفاق مفسّران بر نزول آيه دربارهء على ( ع ) گويد :\r\nاينكه مفسران مىگويند آيه در حق على ( رضى اللَّه عنه ) نازل شده لازمه اش اين نيست كه مخصوص به على و محدود بر على باشد .\r\n55 - « سيد شريف جرجانى » متوفى 816 در شرح مواقف .\r\n56 - مولى « علاء الدين قوشچى » متوفى 879 در شرح تجريد و بعد از نقل اتفاق مفسّران بر نزول آيه در حق امير المؤمنين ، گويد :\r\n","description":"","footnote":"","page_name":" 270 ","page_number":262},
  {"content":"\r\nقول مفسّران به اينكه آيه در حق على نازل شده . . . تا آخر كلام تفتازانى .\r\n57 - « نور الدين ابن صباغ مكى » مالكى متوفى 855 در « الفصول المهمّه » 123 .\r\n58 - « جلال الدين سيوطى شافعى » متوفى 911 در « الدر المنثور » 2 / 293 از طريق خطيب ، و عبد الرزاق ، و عبد بن حميد و ابن جرير و ابى الشيخ ، و ابن مردويه از ابن عباس و از طريق طبرانى و ابن مردويه از عمّار بن ياسر . و از طريق ابى الشيخ و طبرانى از على ( ع ) و از طريق ابن ابى حاتم ، و ابى الشيخ ، و ابن عساكر از سلمة بن كهيل . و از طريق ابن جرير از مجاهد و سدى و عتبة بن حكيم ، و از طريق طبرانى ، و ابن مردويه ، و ابى نعيم ، از ابى رافع .\r\nو در « اسباب نزول القرآن » 55 پس از نقل حديث ، از چند طريق از طرق نامبرده ، گويد : اينها شواهدى است كه برخى از آنها ، برخى ديگر را تقويت مىكند . و در « جمع الجوامع » به نقل از ترتيبش 6 / 391 از طريق خطيب از ابن عباس حديث را نقل كرده و در 405 آن را از طريق ابى الشيخ و ابن مردويه از امير المؤمنين آورده است .\r\n59 - حافظ « ابن حجر انصارى شافعى » متوفى 974 در « الصواعق » 24 .\r\n60 - مولى « حسن چلبى » در شرح المواقف .\r\n61 - مولى « مسعود شروانى » در شرح المواقف .\r\n62 - قاضى « شوكانى صنعانى » متوفى 1250 در تفسيرش .\r\n63 - « شهاب الدين سيد محمود آلوسى » شافعى متوفى 1270 در تفسيرش 2 / 329 .\r\n64 - شيخ « سليمان قندوزى » حنفى متوفى 1293 در « ينابيع -\r\n","description":"","footnote":"","page_name":" 271 ","page_number":263},
  {"content":"\r\nالمودّة « 212 .\r\n65 - سيد « محمّد مؤمن شبلنجى » در « نور الابصار » 77 .\r\n66 - شيخ « عبد القادر بن محمّد سعيد » كردستانى متوفى 1304 در « تقريب المرام في شرح تهذيب الكلام » از تفتازانى 2 / 329 ( چاپ مصر ) و مانند ساير متكلمان دربارهء حديث سخن گفته و اعتراف به اتّفاق مفسّران بر نزول آيه در مورد امير المؤمنين ( ع ) كرده است ( 1 ) .\r\nاما سخن در دلالت حديث ، هيچ عرب زبان اصيلى نيست كه هر چند وجدانش را به خطا رهبرى كند ، بتواند شكى در آن به خود راه دهد . اين بحث و خلافها از ميهمانان طفيلى و نوپايگان خوان گستردهء عربيت است و براى تفصيل بيشتر بايد به كتب تفسير و كلام شيعه مراجعه كرد .\r\nمتن حديث\r\nاز انس بن مالك روايت شده است كه سائلى به مسجد آمده مىگفت : من يقرض الملىّ الوفىّ ( 2 ) ؟ در اين موقع على ( ع ) در حال ركوع بود ، با دستش به سائل مىگفت انگشترى را از دست من بيرون آور . پيغمبر خدا به عمر فرمود : واجب شد .\r\nعمر گفت پدر و مادرم به قربانت يا رسول اللَّه چه چيز واجب شد . فرمود : به خدا سوگند بهشت براى او واجب شد و او انگشترى از دست خود خارج نكرد مگر اينكه خداوند او را از هر گناهى كوچك و بزرگ رهانيد . انس گويد : هنوز كسى از مسجد بيرون نرفته بود كه جبرئيل به اين آيه نازل شد كه خداى بزرگ مىفرمايد\r\nانّمّا وليّكم اللَّه و رسوله و الَّذين آمنوا الَّذين يقيمون الصّلوة و يؤتون الزّكاة و هم راكعون .\r\n\r\n","description":"","footnote":"\r\n( 1 ) شرح حال بسيارى از اين بزرگان در جلد اول اين كتاب بر حسب قرون ديده مىشود ، مراجعه كنيد .\r\n( 2 ) كيست به ثروتمند وفادارى ، وام دهد .\r\n","page_name":" 272 ","page_number":264},
  {"content":"\r\nآنگاه حسان بن ثابت اين اشعار را از خود سرود :\r\n\r\nابا حسن تفديك نفسى و مهجتى\r\nو كلّ بطىء فى الهدى و مسارع\r\nايذهب مدحى و المحبيّن ضايعا\r\nو ما المدح فى ذات الا له بضايع\r\nفانت الَّذى أعطيت اذ انت راكع\r\nفدتك نفوس القوم يا خير راكع\r\nبخاتمك الميمون يا خير سيّد\r\nو يا خير شار ثمّ يا خير بايع\r\nفانزل فيك اللَّه خير ولاية\r\nو بيّنها فى محكمات الشّرايع\r\n\r\n« اى ابا الحسن جانم ، و خونم ، و جان و خون هر كس در راه هدايت ، چه تند يا كند گام بر ميدارد ، فدايت باد »\r\n« آيا مدح من و مدح دوستانت تباه خواهد شد ؟ نه ، مدحى كه در راه خدا انجام شود تباه نمىگردد » .\r\n« توئى آنكس كه در هنگام ركوع ، جان همه مسلمانان فدايت اى بهترين ركوع كننده » .\r\n« انگشترى مباركت را عطا كردى اى بهترين آقا ، واى بهترين خريدار در آنجا ، واى بهترين فروشنده » .\r\n« آنگاه خداوند درباره ات بهترين ولايت را نازل ساخت و در شرايع محكمش آن را بيان داشت » .\r\nدر اينجا متون ديگرى وجود دارد به منظور اختصار از آنها صرف نظر مىكنيم تعبير و لفظ ابوذر را در 3 / 85 آورديم .\r\n","description":"","footnote":"","page_name":" 273 ","page_number":265},
  {"content":"\r\n\r\nيك ايراد مردود\r\nسيد « حميد الدين عبد الحميد آلوسى » در كتابش « نثر اللئالى على نظم الامالى » 169 وقتى به آيهء ولايت مىرسد ، مىگويد : اين آيه نزولش ، چنانچه پنداشته‌اند تنها در حق على نبوده است ، بلكه دربارهء مهاجرين و انصار نازل شده و على يكى از آنها مىباشد . زيرا « الذين » در آيه ، صيغهء جمع است پس نمىتواند على به تنهائى مقصود از آيه باشد .\r\nامينى گويد : اين مرد ، در اين گفتارش به آهنگ ابن كثير دمشقى مىنوازد و بر وزان او مىبافد ، و از چاه او اين آب را مىكشد ، او كه در تاريخش دربارهء اين آيه چنان كه به همين زودى خواهد آمد ( 1 ) مىگويد : دربارهء خصوص على ، هيچ آيه اى از قرآن نازل نشده است . . .\r\nگروه غفلت زدگان را اين حقيقت فراموش شده است كه : هر گاه حكمى به عنوان عموم صادر شود . به طوريكه در يك جريان طبيعى قرار گيرد تا ديگران را به آوردن نظيرش تشويق ، يا از آوردن شبيهش باز دارد ، خصوصا كه موضوع را با خصوصيات مورد ، بر حسب تطبيق خارجى معين كنند ، بليغتر و براى صدق قضيه كلى ، بر آن فرد ، از توجه سخن راسا به سوى او ، مؤكدتر است و براى آن نظائر فراوانى در قرآن كريم وجود دارد ، و اينك چند نمونهء آن :\r\n1 - الَّذين قالوا إنّ اللَّه فقير و نحن اغنياء ( 2 ) : آنها كه گفتند خدا فقير است و ما بىنياز - حسن گويد : گويندهء اين سخن حيىّ بن اخطب است . و عكرمه و سدّى و مقاتل و محمد بن اسحاق گويند . او فنحاص بن عازوراء بوده است ، خازن گويد اين سخن را هر چند يك نفر يهودى گفته ولى چون همه آنها به اين سخن راضى\r\n\r\n","description":"","footnote":"\r\n( 1 ) وقتى به بحث از جعليات كتاب البدايه و النهايه ميرسيم .\r\n( 2 ) آيهء 181 آل عمران\r\n","page_name":" 274 ","page_number":266},
  {"content":"\r\nبودند ، سخن به همهء آنها نسبت داده شده است . مراجعه كنيد به تفسير قرطبى 4 / 294 ، تاريخ ابن كثير 1 / 434 تفسير خازن 1 / 322 .\r\n2 - و منهم الَّذين يؤذون النّبيّ . . . ( 1 ) : پاره اى از آنها كسانى هستند كه پيامبر را آزار داده مىگويند او گوش محض است . اين آيه دربارهء مردى از منافقان نازل شده كه عبارتست از : جلاس بن سويد يا نبتل بن حارث يا عتاب بن قشير ، مراجعه كنيد تفسير قرطبى 8 / 192 ، تفسير خازن 2 / 253 ، الاصابه 3 / 549 .\r\n3 - و الَّذين يبتغون الكتاب ممّا ملكت ايمانكم . . . ( 2 ) : از بردگانتان آنها كه مايل به بستن قرار داد « مكاتبه » اند با آنها قرار داد بنديد مشروط به اينكه در آنها خيرى دانسته باشيد . اين آيه دربارهء صبيح مولى حويطب بن عبد العزى نازل شد .\r\nوى گويد : من غلام حويطب بودم از او خواستم با من قرار داد مكاتبه ( 3 ) به بندد . آنگاه دربارهء من اين آيه نازل شد : و الذين يبتغون الكتاب . اين روايت را ابن منده و ابو نعيم و قرطبى به نقل تفسير قرطبى 12 / 244 ، اسد الغابة ، 3 / 11 ، الاصابه 2 / 176 نقل كرده‌اند .\r\n4 - انّ الَّذين يأكلون اموال اليتامى ظلما . . . ( 4 ) « آنان كه اموال يتيمان را به بيداد مىخورند ، تنها آتش در شكم خود كرده‌اند . »\r\nمقاتل بن حبان گويد : اين آيه دربارهء مرثد بن زيد الغطفانى نازل شده .\r\nمراجعه كنيد تفسير قرطبى 5 / 53 ، الاصابه 3 / 397\r\n5 - لا ينهاكم اللَّه عن الَّذين لم يقاتلوكم . . . ( 5 )\r\n\r\n","description":"","footnote":"\r\n( 1 ) آيهء 61 توبه\r\n( 2 ) سورهء نور آيه 33 .\r\n( 3 ) قرار داد مكاتبه ، قرار دادى است بين برده و مولاكه با پرداخت قيمت خود پس از مدتى خود را از مولا خريده آزاد گردد .\r\n( 4 ) نساء آيه 10\r\n( 5 ) ممتحنه : 8\r\n","page_name":" 275 ","page_number":267},
  {"content":"\r\n« خداوند شما را نهى نمىكند ، دربارهء كسانى كه با شما نمىجنگند و از خانه هاتان بيرون نمىكنند ، كه با آنان به نيكى رفتار كنيد . »\r\nاين آيه دربارهء اسماء بنت ابى بكر نازل شد ، زيرا ، مادرش قتيله بنت عبد العزى ، با هدايائى در حالى كه مشرك بود در مدينه به او وارد شد . اسماء گفت من هديه اى از تو نمىپذيرم و نبايد بخانهء من وارد شوى تا از رسول خدا ( ص ) اذن دريافت كنم . وقتى از پيغمبر پرسيد ، خداوند اين آيه را نازل كرد . پيغمبر دستور داد به منزلش او را وارد كند و هديه اش را بپذيرد و از احترام و نيكى نسبت به او دريغ ننمايد .\r\nاين حديث را بخارى ، مسلم ، احمد ، ابن جرير و ابن ابى حاتم بر طبق تفسير قرطبى 18 / 59 ، تفسير ابن كثير 4 / 349 و تفسير خازن 4 / 272 نقل كرده‌اند .\r\n6 - * ( يا أَيُّهَا الرَّسُولُ لا يَحْزُنْكَ الَّذِينَ يُسارِعُونَ فِي الْكُفْرِ مِنَ الَّذِينَ قالُوا آمَنَّا بِأَفْواهِهِمْ ) * ( 1 ) :\r\n« اى پيامبر آنان كه به سوى كفر ميشتابند و لفظا ايمان ، ابراز داشته‌اند ، نبايد باعث اندوه تو شوند » .\r\nمكى در تفسيرش گويد : اين آيه دربارهء عبد اللَّه بن صوريا نازل شده است .\r\nتفسير قرطبى 6 / 177 ، الاصابه 2 / 326 .\r\n7 - قال الَّذين لا يعلمون لو لا يكلَّمنا اللَّه او تاتينا آية . . ( 2 ) :\r\n« گفتند چرا خدا با ما حرف نمىزند و يا نشانى را كه ما مىخواهيم براى ما نمىآورد » .\r\nاين آيه در مورد رافع بن حريملة نازل شد و محمّد بن اسحاق از ابن عباس\r\n\r\n","description":"","footnote":"\r\n( 1 ) مائد : 41\r\n( 2 ) بقره : 118\r\n","page_name":" 276 ","page_number":268},
  {"content":"\r\nروايت كرده كه گفت : رافع به پيغمبر خدا ( ص ) گفت : يا محمّد اگر چنان كه ميگوئى رسول خدائى پس بگو خدا خود با ما سخن گويد تا كلامش را بشنويم خداوند در اين مورد ، آيه فرستاد . تفسير ابن كثير 1 / 161\r\n8 - * ( الَّذِينَ هاجَرُوا فِي الله مِنْ بَعْدِ ما ظُلِمُوا لَنُبَوِّئَنَّهُمْ فِي الدُّنْيا حَسَنَةً ) * ( 1 ) :\r\n« آنان كه در راه خدا پس از ستمها كه ديده مهاجرت كردند ، آنان را در اين دنيا در جايگاه خوبى مستقر خواهيم كرد » .\r\nابن عساكر در تاريخش 7 / 133 از طريق عبد الرزاق از داود بن ابى هند ، آورده است كه آيه در مورد ابى جندل ابن سهيل عامرى نازل شد و قرطبى در تفسيرش 1 / 107 اين قول را از جملهء اقوال وارد در آيه ، ذكر كرده است .\r\n9 - * ( إِنَّ الَّذِينَ يَتْلُونَ كِتابَ الله وَأَقامُوا الصَّلاةَ وَأَنْفَقُوا مِمَّا رَزَقْناهُمْ ) * ( 2 ) :\r\n« كسانى كه كتاب خدا را خوانده ، نماز به پا مىدارند و از آنچه آنان را روزى كرديم انفاق مىكنند . . »\r\nاين آيه دربارهء حصين بن مطلب بن عبد مناف نازل شده مراجعه كنيد الاصابه 1 / 33 .\r\n10 - * ( وَالْعَصْرِ إِنَّ الإِنْسانَ لَفِي خُسْرٍ . . . ) *\r\n« سوگند به عصر كه انسان در زيانكارى است مگر كسانى كه ايمان آورده كارهاى شايسته انجام دهند و به حق و صبر سفارش كنند »\r\nاز ابىّ بن كعب روايت است كه گويد : سورهء و العصر را بر پيامبر ( ص ) خواندم و گفتم : پدر و مادرم به فدايت ، تفسيرش چيست ؟ گفت : و العصر : سوگندى است از خداى ، به آخر روز ، كه انسان : ابو جهل بن هشام ، در زيانكارى است مگر كسانى كه ايمان آورده‌اند : ابو بكر صديق و كارهاى شايسته كردند : عمر بن خطاب و بهمديگر سفارش به حق كردند : عثمان بن عفان ، و سفارش به شكيبائى كردند : على بن ابيطالب .\r\n\r\n","description":"","footnote":"\r\n( 1 ) نحل : 41\r\n( 2 ) فاطر : 29\r\n","page_name":" 277 ","page_number":269},
  {"content":"\r\nمراجعه كنيد به رياض النضرة 1 / 34\r\nامينى گويد : ما ، بر اين تأويلات تحريف آميز و مردود با اين قوم به عنوان موافق كف نمىزنيم ولى اين مطالب را براى اقامه حجت ، از طريق خودشان بر - آنان مىآوريم .\r\n11 - * ( إِنَّ الَّذِينَ يَشْتَرُونَ بِعَهْدِ الله وَأَيْمانِهِمْ ثَمَناً قَلِيلًا أُولئِكَ لا خَلاقَ لَهُمْ فِي الآخِرَةِ . . ) * ( 1 ) :\r\n« كسانى كه پيمان با خدا و سوگندهاى خود را به پول ناچيزى معامله مىكنند اينان در آخرت نصيبى نخواهند داشت » .\r\nاين آيه دربارهء عيدان بن اسوع حضرمى نازل شده . اين مطلب را مقاتل در در تفسيرش به نقل « الاصابه » 3 / 51 اظهار كرده است .\r\n12 - * ( يا أَيُّهَا الَّذِينَ آمَنُوا أَطِيعُوا الله وَأَطِيعُوا الرَّسُولَ وَأُولِي الأَمْرِ مِنْكُمْ ) * ( 2 ) :\r\n« اى كسانى كه ايمان آورده‌ايد خداى را فرمان بريد و پيامبرش را اطاعت كنيد و اولى الامرى كه از خودتان است » .\r\nبخارى در صحيحش در كتاب تفسير 7 / 60 و احمد در مسندش 337 و مسلم در صحيحش به نقل تاريخ ابن عساكر 7 / 352 و بنا به تفسير قرطبى 5 / 260 و ديگران گويند نزول اين آيه يا ايها الذين آمنوا دربارهء عبد اللَّه بن حذافة السهمي ، است .\r\n13 - * ( يَقُولُونَ هَلْ لَنا مِنَ الأَمْرِ مِنْ شَيْءٍ قُلْ إِنَّ الأَمْرَ كُلَّه لِلَّه يُخْفُونَ فِي أَنْفُسِهِمْ . . . ) * ( 3 ) :\r\n« ميگويند آيا از فتح براى ما نصيبى خواهد بود ، بگو فتح و نصرت همه اش از آن خدا است در دل خود چيزهائى را پنهان ميدارند تا بر تو آشكار نشود مىگويند اگر ما را نصيبى از فتح بود اينجا كشته نمىشديم . . »\r\n\r\n","description":"","footnote":"\r\n( 1 ) آل عمران : 77\r\n( 2 ) نساء : 59\r\n( 3 ) آل عمران : 154\r\n","page_name":" 278 ","page_number":270},
  {"content":"\r\nگوينده عبد اللَّه بن ابى بن سلول ، رأس منافقان است و دربارهء او اين آيه نازل شده است .\r\nابن ابى حاتم از طريق زير نقل مىكند كه آيه : دربارهء معتّب بن قشير نازل گرديده است . مراجعه كنيد تفسير قرطبى 4 / 262 ، تفسير ابن كثير 1 / 418 ، تفسير الخازن 1 / 306\r\n14 - * ( الَّذِينَ قالَ لَهُمُ النَّاسُ إِنَّ النَّاسَ قَدْ جَمَعُوا لَكُمْ ) * ( 1 ) :\r\n« كسانى به مردم گفتند ، مردم براى شما متحد شدند » مرا از ناس اول نعيم بن مسعود اشجعى است ، نسفى در تفسيرش ( 2 ) گويد :\r\nاز اين لفظ جمع ، مراد يكى است ، يا او را پيروانى بوده است كه مانند او تأخير و درنگ مىكردند . و خازن گويد : از لفظ عام ، ارادهء خاص شده است .\r\nابن مردويه به اسنادش از ابى رافع آورده كه نبى اكرم ( ص ) على را با عده اى به دنبال ابو سفيان فرستاد ، مردى از اعراب خزاعه آنان را ديد و گفت : قوم براى شما دست به اتحاد زده‌اند . گفتند :\r\nحسبنا اللَّه و نعم الوكيل .\r\nآنگاه دربارهء آنها اين آيه نازل شد . تفسير قرطبى 4 / 279 ، تفسير ابن كثير 1 / 430 ، تفسير خازن 1 / 318 .\r\n15 - * ( يَسْتَفْتُونَكَ قُلِ الله يُفْتِيكُمْ فِي الْكَلالَةِ ) * ( 3 ) :\r\n« از شما دربارهء كلاله ( خواهران و برادران ) اظهار نظر مىخواهند بگو خداى نظر مىدهد »\r\nدربارهء جابر بن عبد اللَّه انصارى نازل شده ، او بود كه اظهار نظر ميخواست و مىگفت اين آيه دربارهء من نازل شده است .\r\nتفسير قرطبى 6 / 28 ، تفسير خازن و تفسير نسفى حاشيهء تفسير خازن 1 / 447 .\r\n\r\n","description":"","footnote":"\r\n( 1 ) آل عمران : 173\r\n( 2 ) آل عمران : 173\r\n( 3 ) نساء : 176\r\n","page_name":" 279 ","page_number":271},
  {"content":"\r\n16 - * ( يَسْئَلُونَكَ ما ذا يُنْفِقُونَ قُلْ ما أَنْفَقْتُمْ مِنْ خَيْرٍ . . . ) * ( 1 ) :\r\n« از تو مىپرسند چه چيز انفاق كنند بگو هر چيزى كه انفاق كنيد . . . » .\r\nدربارهء عمرو بن جموح نازل شده ، او پير مردى بزرگ و ثروتمند بود ، گفت يا رسول اللَّه چه چيز بهتر است تصدق كنيم ؟ و بر چه كسى انفاق نمائيم ؟ پس اين آيه نازل شد . تفسير قرطبى 3 / 36 ، تفسير خازن 1 / 148\r\n17 - * ( وَهُمْ يَنْهَوْنَ عَنْه وَيَنْأَوْنَ عَنْه ) * ( 2 ) :\r\n« كفار مردم را از پيروى پيامبر نهى كرده و خود از او دورى مىكنند » .\r\nقوم را عقيده چنانست كه اين آيه دربارهء ابى طالب نازل شده و تفصيل آن را در جلد 8 ص 803 متن عربى بيان داشته‌ايم .\r\n18 - * ( لا تَجِدُ قَوْماً يُؤْمِنُونَ بِالله وَالْيَوْمِ الآخِرِ يُوادُّونَ مَنْ حَادَّ الله وَرَسُولَه ) * ( 3 ) :\r\n« قومى را مؤمن به خدا و روز قيامت نمىيابى كه در عين حال به آنان كه از خدا و رسولش رو گردانند ، مهربان باشند .\r\nدر مورد ابى عبيدهء جراح كه پدرش در جنگ بدر كشته شد نازل گرديد يا دربارهء عبد اللَّه بن ابىّ ، تفسير قرطبى 17 / 307 ، نوادر الاصول حكيم ترمذى 157\r\n19 - * ( وَآخَرُونَ اعْتَرَفُوا بِذُنُوبِهِمْ خَلَطُوا عَمَلًا صالِحاً وَآخَرَ سَيِّئاً . . ) * ( 4 ) :\r\n« و ديگران بگناه خود اعتراف كرده كار شايست و ناشايست را بهم مخلوط كردند . . »\r\nدربارهء ابى لبابهء انصارى خصوصا نازل شد . تفسير قرطبى 8 / 242 ، الروض الانف 2 / 196\r\n20 - * ( يَحْلِفُونَ بِالله لَكُمْ لِيُرْضُوكُمْ ) * ( 5 ) :\r\n\r\n","description":"","footnote":"\r\n( 1 ) بقره : 215\r\n( 2 ) انعام : 26\r\n( 3 ) مجادله : 22\r\n( 4 ) توبه : 103\r\n( 5 ) توبه : 62\r\n","page_name":" 280 ","page_number":272},
  {"content":"\r\n« براى شما به خدا سوگند ياد مىكنند تا رضايت شما را جلب كنند » .\r\nمردى از منافقان گفت به خدا سوگند اينان از نيكان و اشراف مايند و هرگاه آنچه محمّد مىگويد حقيقت داشته باشد بايد اينان از الاغها بدتر باشند ، يكى از مسلمين اين جمله را شنيد و گفت : به خدا سوگند آنچه محمّد مىگويد حق است و تو بدتر از الاغى . مرد شكايت او را نزد پيامبر برد و پيغمبر او را احضار كرد ، فرمود : براى چه اين سخن را بر زبان راندى ؟ او شروع به لعن و نفرين كرد و به خدا سوگند خورد كه من چنين نگفته‌ام . مرد مسلمان گفت خدايا ، راستگو را تصديق ، و دروغگو را ، تكذيب كن . اين آيه آمد .\r\nتفسير قرطبى 8 / 193 ، تفسير ابن كثير 2 / 366\r\n12 - گويد : رافضيان نمىتوانند ايمان على و عدالتش را ، و اينكه او از اهل بهشت است ثابت كنند تا چه رسد به امامتش ، مگر وقتى كه امامت ابوبكر ، عمر و عثمان را بپذيرند زيرا اگر بخواهند اين امتيازها را براى على ثابت كنند ، دليلى با آنها موافق ؛ نمىشود چنان كه مسيحى اگر بخواهد نبوت مسيح را ثابت كند بدون پذيرفتن دين محمّد هيچگونه دليلى با او همراه نخواهد بود . جلد اول ص 162 منهاج السنه\r\nپاسخ - اى روزگار من هر روز ترا با شگفتىهاى تازه ترى مىبينم ! كاش مىدانستم چه موقع ايمان و عدالت على ، احتياج به برهان و استدلال پيدا كرده است ؟ و او در چه زمانى كافر بوده تا موضوع ايمان آوردنش مطرح باشد ؟ و آيا در آغاز اسلام براى پيغمبر برادرى كه با او همكارى كند غير از على كسى بود ؟ آن وقتى كه ديگران كه نام آنها را برده ، هنوز اسلام نياورده بودند .\r\nآيا اسلام بدون شمشير و نيزهء او مىتوانست بر پاى خود به ايستد ؟ آيا لشگر شرك جز بر اثر قدرت و صولت او ممكن بود منهزم شود ؟ آيا زنگار شبهه و كفر جز به بيانات و براهين او زدوده شد ؟ آيا خداى بزرگ كعبهء بيت الحرام را از آلودگى بتها ، جز بدست شريف او پاك گردانيد ؟ آيا خدا در قرآن خاندانى را از پليدى\r\n","description":"","footnote":"","page_name":" 281 ","page_number":273},
  {"content":"\r\nپاكيزه نگردانيد كه بعد از رسول خدا او بزرگ آن خاندان باشد ؟ آيا كسى وجود دارد غير از او كه به نص قرآن كريم نفس رسول اللَّه باشد ؟ آيا چه كسى خود را در ليلة المبيت جز او به رضاى خدا فروخته است ؟ آيا كسى از مؤمنان وجود دارد كه مانند رسول خدا به نفس آنان از خودشان اولى باشد غير از او ؟ نه و اللَّه .\r\nاحاديث شيعه در همهء اين مطالب متواتر است و اين احاديث است كه شيعه را ملزم به اعتراف به اينهمه فضيلت براى على كرده است . ولى شيعه چون با ديگران در مقام استدلال بر آيد به احاديث اهل سنت استدلال مىكند زيرا دليل بايد براى طرف مقابل ، الزام آور باشد بدون اينكه شيعيان در مقام ثبوت و واقع احتياج به اين ادله داشته باشند . و در حقيقت روش رسمى استدلال همين است نه روشى كه علماى اهل سنت مىپيمايند كه در تمام موضوعات به كتب علماشان و احاديثشان استدلال مىكنند كه خارج از اصول محاجّه و مناظره است .\r\nو كاش من ميدانستم ميان عدالت و ايمان على و ايمان و عدالت ديگران چه ملازمه اى وجود دارد ؟ آيا آنان را با على نفس واحدى مىپندارد كه آن نفس قابل تبعيض نيست و يا گمان مىكند روح واحدى بر همهء آنها جريان دارد ، و از يك ايمان يا كفر متأثراند ؟\r\nو آيا اين ملازمه ابتكارى مولود ابن تيميه ، بر اصحاب و تابعين شيعى و بعد از آنها بر پيشوايان شيعه از ائمه ، علماء بزرگان آنها در قرون گذشته با مناظرات و استدلالها و احتجاجهاى مذهبى فراوانشان در مجالس و محافل ، مخفى مانده يا مخالفانشان در دفاع از رجال و مبادىشان ، آن را فراموش كرده‌اند ؟ !\r\nاينها همه ، هيچكدام نبوده است ، تنها اين مرد خوشش مىآيد رافضيان را به مسيحيان تشبيه كرده باشد و بين على و ايمان معاويهء حقه باز ، و يزيد فاسق و فاجر ، و جنايتكاران مستبد بنى اميه و هتّاكان بنى عباس ، رابطه برقرار سازد .\r\nو اين را نهايت درجه علم ، دين ورع و ادب خود ميداند .\r\n","description":"","footnote":"","page_name":" 282 ","page_number":274},
  {"content":"\r\n13 - در جلد 2 / 99 كتابش بزرگ مرد امت نصير الملة و الدين خواجهء طوسى و پيروان او و همه رافضيان را به انواع هتاكى و معاصى علنى ، از قبيل ضايع ساختن نماز ، و ارتكاب محرمات ، و حلال دانستن حرمات الهى ، و بى مبالاتى در امر مشروبات الكلى و فحشاء ، حتى در ماه رمضان ، و ترجيح شرك بر عبادت خدا ، نسبت مىدهد .\r\nو اين گونه كارها و امثال آنها را از حالات دائمى رافضيان مىشمارد . اعمال و رفتارى كه هر كاوشگرى مىداند دروغ و خيال محض بيش نيست تا به وسيله اشاعه فحشاء بين مسلمانان ، شيعه را بدنام كند . و خداى بزرگ داورى است صريح و قاطع روزى كه ميزان اعمال نصب كرده از سخنان هر كس جويا خواهد شد .\r\nو ما يلفظ من قول الَّا لديه رقيب عتيد .\r\nهر سخنى كه از دهان برآيد فرشتهء براى ثبت و ضبط مهياست .\r\n14 - گويد : مشهورترين كسانىكه مرتد شدند ، دشمنان ابى بكر الصديق ( رضى اللَّه عنه ) و پيروانشان مانند مسيلمه و تابعان او ديگرانند . و رافضيان اينان را دوست دارند ، چنان كه بسيارى از بزرگانشان مانند اين امامى مذهب ( علامه حلى ) و ديگران گفته‌اند . رافضيان اهل ردّه را بر حق مىدانند ، و مىگويند ، ابو بكر صديق آنانرا بنا حق كشته است 2 / 102 منهاج .\r\nپاسخ - كاش كسى پيدا مىشد از اين مرد مىپرسيد كى به او خبر داده است كه رافضيان ، مسيلمه و طرفدارانش را دوست مىدارند ، در حالى كه هنوز او را دروغگو ناميده ، مسيلمه كذّابش مىگويند و اعمالش را افتضاح تلقى مىكنند و شيعه از دروغهايش به تفصيل ياد كرده است . شيعيان نبوت را در انحصار خاتم پيغمبران محمّد سيد الانبياء ( ص ) دانسته ، هر مدعى نبوتى غير از او را كافر مىدانند .\r\nچه خوب بود بزرگانى كه اين سخن خلاف واقع را از آنها نقل كرده به ما نشان مىداد ، آيا او آنها را با اين عقيده ديده است ؟ چرا نام آنها را ياد نكرده ؟\r\nو چرا از آنها اسمى نياورده ، اصولا او كه به نقل از آنها ، اطمينان ندارد ، و\r\n","description":"","footnote":"","page_name":" 283 ","page_number":275},
  {"content":"\r\nپيوسته به بدگوئى آنان مىپردازد ، پس شايد در كتابهايشان ديده است ؟ ! اين كتابها كدام است ؟ كجا است ؟ از كى است ؟ اما كتابهاى بزرگ پيشواى آنها علامهء حلى در علم كلام و عقائد همه موجود است چه آنها كه خطى است و چه آنها كه چاپى است آيا در كداميك از آن كتابها اين تهمت را مىتوان يافت بلى تنها در قوطى عطارى دشمنىهاى ابن تيميه و در صندوق بدبينىهاى او ، يعنى كتاب تهمت نامه اش . بارالها تنها نزد تو شكايت ميكنيم . اللَّهم اليك المشتكى .\r\n\r\n15 - مىگويد : او ( علامهء حلى ) مطالب دروغى كه نمايندهء جهل گويندهء آنست آورده مثل اين سخن كه « هل أتى » در حق آنان ( اهل بيت ) نازل گرديده با اينكه هل اتى به اتفاق علماء از سوره‌هاى مكى است ، و على بعد از هجرت با فاطمه ازدواج كرده و حسن و حسين بعد از نزول هل اتى به دنيا آمده‌اند - پس اين سخن كه سوره در شأن آنها نازل شده از دروغهائى است كه بر هر كس كمترين علمى به نزول قرآن و احوال اهل بيت داشته باشد پوشيده نمىماند .\r\nپاسخ - نادانى اين مرد به يك باب و دو باب محدود نيست ، او چنان كه در عقائد نادان است ، در فرق اسلامى ، در سيره و احكام ، در حديث ، همچنين در علوم قرآن ، نادان است و نمىداند مكى بودن سوره ، منافى آن نيست كه برخى آياتش در مدينه نازل شده باشد و بالعكس . و اين امر در همهء سوره‌هاى قرآن جارى است چنان كه در جلد 2 ص 154 همين كتاب بيان شد و مقصود ابن الحصار كه گويد : « از هر سورهء مكى يا مدنى آياتى مستثنى مىباشد » همين است ( 1 )\r\nثانيا مطمئنترين راه براى اينكه بدانيم سوره اى مكى يا مدنى است ، مراجعه به روايات فراوانى است كه شأن نزول آن به اسناد مستفيض و متعدد رسيده است ، نه استناد به سخنان بى مدرك و بدون سند . ما در همين مجلد ص 190 - 197 به بخش مهمى از كسانى كه اين حديث را نقل كرده‌اند و در برابر آن پذيرش خود را اعلام\r\n\r\n","description":"","footnote":"\r\n( 1 ) الاتقان 1 / 23\r\n","page_name":" 284 ","page_number":276},
  {"content":"\r\nنموده‌اند ، اشاره كرديم تا ثابت كنيم ، اين از دروغهاى رافضيان نيست و دليل بر نادانى ناقلش نميشود ، نميتوان به دانشمند بزرگ ما علامهء حلَّى ، و نه بر پيروانش از اين بابت حمله كرد . و اگر در نقل اين حديث در ذيل آيه ايرادى وجود دارد ، علامهء حلى ، و بزرگان اهل سنت ، در اين باره يكسانند .\r\nثالثا عقيده به مكى بودن سورهء « هل اتى » نه تنها مورد اتفاق همهء علما نيست بلكه اكثريتشان بنا بر نقل خازن ( در تفسيرش 4 / 356 ) از مجاهد و قتاده و جمهور ، بر خلاف آن ، نظر مىدهند .\r\nابو جعفر نحّاس در كتاب خود « الناسخ و المنسوخ » از طريق حافظ ابى حاتم از مجاهد از ابن عباس حديثى دربارهء تفكيك آيات مدنى ، از مكى قرآن آورده ، كه در آن گويد :\r\nو المدثر تا آخر قرآن مگر * ( « إِذا زُلْزِلَتِ » ) * ، * ( « إِذا جاءَ نَصْرُ الله » ) * ، * ( « قُلْ هُوَ الله أَحَدٌ » ) * * ( « قُلْ أَعُوذُ بِرَبِّ الْفَلَقِ » ) * * ( « قُلْ أَعُوذُ بِرَبِّ النَّاسِ » ) * ، همه در مدينه نازل شده‌اند . و در بين اينها سورهء هل اتى مىباشد . و نيز سيوطى در ، الاتقان 1 / 15 پس از نقل حديث گويد : اين چنين به تفصيل روايت كرده‌اند و اسنادش بسيار خوب . و رجالش همه مورد وثوق ، و از علماى مشهور عربيتاند .\r\nحافظ « بيهقى » در « دلائل النبوة » به اسنادش از عكرمه ، و حسين بن ابى الحسن حديثى در مكى و مدنى بودن سوره‌ها آورده‌اند كه در آن يكى از سوره‌هاى مدنى را ، سورهء هل اتى شمرده است ( 1 ) .\r\nو ابن الضريس در « فضائل القرآن » از عطا روايت كرده : سورهء انسان ( هل اتى ) از سوره‌هاى مدنى است ( 2 ) .\r\nخازن در تفسيرش 1 / 9 آن را از سوره‌هاى نازل در مدينه ، شمرده است .\r\n\r\n","description":"","footnote":"\r\n( 1 ) الاتقان 1 / 16 .\r\n( 2 ) الاتقان 1 / 17 .\r\n","page_name":" 285 ","page_number":277},
  {"content":"\r\nو اين همه قرآنهاى موجود دنيا است اعم از خطى و چاپى آن بآشكارا حقيقت را به شما خبر مىدهند . همه اتفاق دارند بر مدنى بودن سورهء هل اتى ، پس بايد گفت اگر پندار ابن تيميه درست باشد ، امت اسلامى اجماع كرده‌اند بر خلاف اتفاق علماء ؟ !\r\n* ( فَما مِنْكُمْ مِنْ أَحَدٍ عَنْه حاجِزِينَ . وَإِنَّه لَتَذْكِرَةٌ لِلْمُتَّقِينَ . وَإِنَّا لَنَعْلَمُ « أَنَّ مِنْكُمْ مُكَذِّبِينَ ) * ( 1 ) .\r\nرابعا كسانى كه معتقدند در آن سوره يك يا چند آيهء مكى وجود دارد مانند حسن ، عكرمه ، كلبى ، و ديگران ، تصريح مىكنند كه آيات مربوط به قصهء اطعام طعام ، مدنى است .\r\nخامسا هيچ ملازمه اى بين مكى بودن سوره و نزول آن قبل از هجرت ، وجود ندارد زيرا ممكن است در حجة الوداع نازل شده باشد با توجه به اينكه از كلمهء « اسيرا » ارادهء عموم شده و به هر مؤمنى كه شامل مملوك هم باشد اطلاق مىگردد ، چنان كه ابن جبير ، حسن ، ضحاك ، عكرمه ، عطا و قتاده گفته‌اند و ابن جرير و گروه ديگرى آن را برگزيده‌اند ( و اين گونه اسيران در مدينه بعد از هجرت يافت مىشدند نه قبل از آن در مكه ) .\r\n\r\n16 - مىگويد : گفتار او ( علامه حلَّى ) مبنى بر اينكه آيهء .\r\n* ( قُلْ لا أَسْئَلُكُمْ عَلَيْه أَجْراً إِلَّا الْمَوَدَّةَ فِي الْقُرْبى ) * ( 2 ) .\r\nمحبت اهل بيت را واجب مىكند ، غلط است دليلش اينست كه آيه مكى است و آن روز على هنوز با فاطمه ازدواج نكرده و اولادى بهم نرسانده بود 2 / 118 .\r\nو در ص 250 گويد : اما سخن او ( علامه حلَّى ) كه گويد : خدا دربارهء آنها قل لا اسئلكم عليه اجرا الَّا المودة فى القربى « را نازل كرده است ، اين دروغ است ،\r\n\r\n","description":"","footnote":"\r\n( 1 ) الحاقه 69 - 71 . شما هيچكدام مانع قرآن نتوانيد شد ، قرآن مايهء پند پرهيزگاران است ، البته ما ميدانيم برخى از شما آن را تكذيب ميكنند .\r\n( 2 ) شورى : 42 ( بگو از شما مزدى بر رسالتم جز دوستى اقربايم نميجويم ) .\r\n","page_name":" 286 ","page_number":278},
  {"content":"\r\nزيرا اين آيه در سورهء شورى است و سورهء شورى بىترديد مكى است و قبل از ازدواج على با فاطمه ، و قبل از تولد حسن و حسين ، نازل شده است ( تا آنجا كه گويد ) گروهى از مصنفان اهل سنت و جماعت و شيعيان طرفدار احمد ، و ديگران حديثى از پيغمبر اكرم ( ص ) نقل كرده‌اند كه وقتى : اين آيه نازل شد اصحاب گفتند يا رسول اللَّه اينان كيانند ! فرمود : على و فاطمه و دو فرزندشان ، و اين حديث به اتفاق حديث شناسان دروغ است دليلش اينكه ، آيه به اتفاق اهل علم در مكه نازل شده ، زيرا سورهء شورى همه اش مكى است بلكه تمام سوره هائى كه ال حميم دارد همه مكى مىباشند .\r\nآنگاه تاريخ تولد دو سبط پيغمبر حسن و حسين را براى اثبات علم و اطلاعش نسبت به تاريخ به تفصيل بيان كرده است .\r\nپاسخ - اگر در كتاب اين مرد ، جز اين تقلب و تزويرها نسبت به اجر صاحب رسالت ، و سخنان دروغ و نسبتهاى باطل و تهمتهاى صريحش در اين باره نبود ، براى عار و ننگ او كافى بود .\r\nهيچكس به مكى بودن آيه تصريح ندارد ، تا چه رسد به اتفاق دروغين اهل علم ، تنها اين گمان از آنجا براى مردك حاصل شده است كه اطلاق مكى بر سوره شده است ، حق سخن را ، در ج 2 / 154 - 158 اين كتاب و در همين مجلد 274 - 276 ايراد كرديم .\r\nو تكذيب اين ادعا كه سورهء شورى همه اش مكى است به وسيله استثناى مفسّران از مكى بودن چهار آيه :\r\nام يقولون افترى على اللَّه كذبا - تا قول خداى تعالى - « خبير بصير » صورت ميگيرد و بقول برخى ديگر استثناى چند آيهء .\r\n* ( وَالَّذِينَ إِذا أَصابَهُمُ الْبَغْيُ ) * تا « * ( مِنْ سَبِيلٍ ) * » ( 1 ) .\r\n\r\n","description":"","footnote":"\r\n( 1 ) تفسير خازن 5 / 94 الاتقان 1 / 27 .\r\n","page_name":" 287 ","page_number":279},
  {"content":"\r\nتا چه رسد ، به استثناى مكى بودن آيهء مودت .\r\nو قرطبى در تفسيرش 16 / 1 و نيشابورى در تفسيرش ، و خازن در تفسيرش 4 / 49 و شوكانى در « فتح القدير » 4 / 510 و ديگران از ابن عباس و قتاده ، تصريح كرده‌اند كه سورهء شورى جز چهار آيه آن كه اولش قل لا اسألكم عليه اجرا « مىباشد ، مكى است .\r\nامّا دربارهء اينكه آيه در شأن على و فاطمه و فرزندانشان نازل گرديده و مودت آنان را واجب كرده ، اين مطلب از مختصّات علامهء حلَّى و ملت شيعى او نمىباشد ، بلكه اتفاقى تمام مسلمانان جز افراد نايابى از طرفداران روح اموى مانند ابن تيميه و ابن كثير است . هيچ خواننده اى بر خورد به چنين اتفاق دروغين حديث شناسان نكرده و نخواهد كرد . اى كاش اين مرد ما را به پاره اى از اين اجماع كنندگان يا بر يكى از تأليفاتشان ، يا بر پاره اى از كلماتشان رهبرى مىكرد . مادر 2 / 306 - 311 متن همين كتاب به اندازهء كافى و رسا از گروهى از حفاظ و مفسران بزرگ قوم حديث را نقل كرديم از قبيل :\r\nامام احمد ابن المنذر\r\nابن ابى حاتم طبرى\r\nطبرانى ابن مردويه\r\nثعلبى ابو عبد اللَّه المّلا\r\nابو الشيخ نسائى\r\nواحدى ابو نعيم\r\nبغوى بزّار\r\nابن المغازلى حسكانى\r\nمحب الدين زمخشرى\r\nابن عساكر ابو الفرج\r\n","description":"","footnote":"","page_name":" 288 ","page_number":280},
  {"content":"\r\nحمويى نيشابورى\r\nابن طلحه رازى\r\nابو السعود ابو حيان\r\nابن ابى الحديد بيضاوى\r\nنسفى هيثمى\r\nابن الصّباغ كنجى\r\nمناوى قسطلانى\r\nزرندى خازن\r\nزرقانى ابن حجر\r\nسمهودى سيوطى\r\nصفورى صبّان\r\nشبلنجى حضرمى\r\nنبهانى\r\nو گفتار امام شافعى در اين باره معروف است كه گويد :\r\n\r\nيا اهل بيت رسول اللَّه حبّكم\r\nفرض من اللَّه فى القرآن انزله\r\nكفاكم من عظيم القدر أنّكم\r\nمن لم يصلّ عليكم لا صلوة له :\r\n\r\n« اى خاندان رسول اللَّه ، دوستى شما در قرآن از جانب خدا ، واجب شده است .\r\nدر عظمت قدر و جلالت منزلت شما اين بس كه هر كس بر شما درود نفرستد نمازش پذيرفته نيست »\r\nاين دو بيت را ابن حجر در الصواعق 87 ، زرقانى در شرح المواهب 7 / 7 ، حمزاوى مالكى در « مشارق الانوار » 88 ، شبراوى در « الاتحاف » 29 ، الصّبان در الاسعاف 119 ، آورده‌اند .\r\n","description":"","footnote":"","page_name":" 289 ","page_number":281},
  {"content":"\r\nو عجلونى ( 1 ) در « كشف الخفا » 1 / 19 گويد در اين باره من شعرى به اين مضمون افزوده‌ام :\r\n« همانا دودمان پيغمبر از آنجا به شريفترين افتخارات ، نائل آمده‌اند كه منسوب به پيغمبر پاك و خوش نامند »\r\n« دوستى آنان بر هر مؤمنى به اشارهء خدا در قرآن واجب شده است »\r\n« و هر كس جز آنان ادعاى انتساب به پيغمبر كند ملعونى است كه زشتترين » گناهان را مرتكب شده »\r\n« از ميان دودمان پيغمبر ، نسل شريف زهرا به تاجهائى از سندس خضر ( ديبا و ابريشم سبز ) اختصاص يافته‌اند » .\r\n« و آنان را از اشتباه در خصائصشان ، چهره‌هاى درخشنده تر از ماه و خورشيدشان بىنياز مىكند »\r\n« بنابر عقيدهء سيوطى مانعى نيست كه ديگران هم لباس سبز بر تن بپوشند »\r\n« ولى به تحقيق پيوسته از غير سيوطى حرمت آن لباس بر ديگران ، اين مسئله با تتبع دانسته خواهد شد » .\r\nامّا دربارهء اينكه ازدواج على با فاطمه ( ع ) از حوادث دوران مدينه است ، و ما با آن مرد موافق باشيم كه آيه ، در مكه نازل شده ، گوئيم هيچگونه ملازمه اى بين تطبيق آيه با آنان و اولادشان ، و تقدّم ازدواج بر نزول آيه ، وجود ندارد چنان كه منافاتى بين نزول آيه ، دربارهء آنان و تأخّر وجود فرزندانشان ، فرضا مشاهده نمىگردد ؛ زيرا جاى ترديد نيست كه هر دو بزرگوار ، على و فاطمه از نزديكان پيغمبر به نسبت عمو زادگى و فرزندى بوده‌اند و فرزندانشان در تقدير علم ازلى الهى از آنها آفريده شده چنان كه در علم الهى پيوند ازدواجشان منعقد بوده است و براى تحقق حكمى به عنوان ملاكى عام كه شامل حاضران و آيندگان گردد ،\r\n\r\n","description":"","footnote":"\r\n( 1 ) شيخ اسماعيل بن محمد عجلونى جراحى متوفى 1162 ترجمه او را در « سلك الدرر » مرادى ملاحظه كنيد .\r\n","page_name":" 290 ","page_number":282},
  {"content":"\r\nوجود موضوع فعلى ، لازم نيست بلكه هرگاه موضوع پيدا كرد هرجا و هر وقت باشد حكم مزبور خود به خود بدان كشيده مىشود .\r\nگذشته از اين ممكن است آيه در حجة الوداع در مكه نازل شده باشد وقتى كه على با فاطمه ازدواج كرده و حسن و حسين زاده شده بودند . و هيچگونه تلازمى بين نزول مكى و قبل از هجرت بودن نازل شدن ، وجود ندارد .\r\n* ( وَيَرَى الَّذِينَ أُوتُوا الْعِلْمَ الَّذِي أُنْزِلَ إِلَيْكَ مِنْ رَبِّكَ هُوَ الْحَقَّ ) * ( 1 )\r\n\r\n17 - گويد : و اما حديث مؤاخات ( كه على برادر رسول خدا است ) باطل و ساختگى است ، زيرا پيغمبر نه با كسى پيمان برادرى افكند و نه مهاجران را با هم ، و نه انصار را با هم ، برادر ساخت . ولى او تنها بين مهاجر و انصار پيمان برادرى بر قرار كرد ، چنان كه سعد بن ربيع و عبد الرحمن بن عوف را برادر ساخت و بين سلمان فارسى و ابى درداء بر طبق آنچه در روايت صحيح است پيمان برادرى افكند 2 / 119 منهاج السنه .\r\nپاسخ - قضاوت اين مرد به بطلان حديث مؤاخاة كه بين مسلمانان از روز نخست قطعيت داشته ، نشانه جهل مركب او در امر حديث و سيرت است و اگر اين نباشد ، دشمنى شديد او را نسبت به امير المؤمنين ( ع ) مىرساند كه چون كارى از دستش بر نمىآمده ، به انكار فضائل او پرداخته است .\r\nاو گويا بر خود حتم كرده است كه هر فضيلتى را انكار كند ، هر چند به مجرد ادعا باشد ، آن را ناديده انگارد . ما در صفحه 200 - 218 همين جلد ، قصهء برادرى را كه بين افراد صحابه يك بار قبل از هجرت ، و بين مهاجر و انصار بار ديگر بعد از هجرت ، صورت گرفت بيان كرديم . و در هر دو نوبت او ( ص ) تنها با امير المؤمنين - ( ع ) پيمان برادرى افكند .\r\n\r\n","description":"","footnote":"\r\n( 1 ) سبا : 6 ( اين تنها دانايانند كه آنچه از پروردگارت بر تو نازل شده است حق مىپندارند )\r\n","page_name":" 291 ","page_number":283},
  {"content":"\r\nاين مرد را تنها اين بس كه در فتح البارى 7 / 217 حافظ ابن حجر عسقلانى بعد از بيان اين امر كه مؤاخات در دو نوبت انجام شد و پس از آوردن پاره اى از احاديث آن ، گويد : ابن تيميه در كتاب ردّ بر ابن المطهّر رافضى ( 1 ) ، عقد برادرى بين مهاجرين و مخصوصا برادرى پيغمبر با على را منكر شده مىگويد :\r\n« از آنجا كه برادرى براى ارفاق بهم ديگر و تأليف قلوب با يكديگر تشريع شده ، معنى ندارد پيغمبر با احدى پيمان برادرى بسته باشد و نيز برادرى مهاجر را با مهاجر چه سود است » و اين اجتهاد به قياس ، در مقابل نص است و نشان نادانى از حكمت برادرى در اسلام ، زيرا مهاجران با هم در مال و عشيره و نيرو يكسان نبودند پيغمبر بين برتر و فروتر برادرى افكند تا بر تران به فروتران ارفاق كنند و از نيروى برتر فروتر كمك گيرد و به همين موضوع در برادرىاش با على مىنگريست ، زيرا پيغمبر بود كه از دوران كودكى پيش از بعثتش ، امور على را به عهده گرفت و تا بعد از آن كشش پيدا كرد .\r\nهمچنين برادرى حمزه با زيد بن حارثه به خاطر اين بود كه آزاد شدهء آنان بود و اين هر دو برادرى مورد قطعى است و هر دو هم از مهاجرانند و در عمرة القضا به همين زودى به قول زيد بن حارثه اشاره مىكنيم كه گفت دختر حمزه دختر برادر من است . و حاكم و ابن عبد البر بسند حسن از ابى الشعثاء از ابن عباس روايت كرده‌اند كه پيغمبر ( ص ) بين زبير و ابن مسعود كه هر دو مهاجرانند ، برادرى افكند .\r\n( من مىگويم ) اين حديث را ضياء در « المختارة من المعجم الكبير طبرانى » نقل كرده و ابن تيميه تصريح كرده است كه احاديث المختارة از احاديث مستدرك صحيحتر و قوىتر است و داستان مؤاخات نخستين . . . ( آنگاه حديث صحيحش را از طريق حاكم چنان كه آورديم بيان كرده است ) .\r\n\r\n","description":"","footnote":"\r\n( 1 ) مقصود همين كتاب منهاج السنه است كه اينك در اطراف آن سخن داريم\r\n","page_name":" 292 ","page_number":284},
  {"content":"\r\nو علامهء زرقانى در شرح المواهب 1 / 373 پاره اى از احاديث و كلمات وارد در هر دو نوبت برادرى را ذكر كرده و گويد : احاديث زيادى در برادرى پيغمبر با على آمده آنگاه به پندار ابن تيميه اشاره كرده و با كلام ابن حجر نامبرده ، آن را مردود ساخته است .\r\nاز آنچه خدايتان فرو فرستاد پيروى كنيد و جز او صاحب اختياراتى براى خود مجوئيد ( 1 ) .\r\n\r\n18 - گويد حديثى را كه او ( علامهء حلى ) از پيغمبر ( ص ) نقل كرده :\r\n« انّ فاطمة احصنت فرجها فحرّمها اللَّه و ذرّيّتها على النّار »\r\n. ( همانا فاطمه ، دامن عصمت خود را حفظ كرد ، خداى هم او و فرزندانش را بر آتش حرام ساخت ) .\r\nبه اتفاق حديث شناسان دروغ است و دروغش براى غير حديث شناسان نيز آشكار مىگردد ؛ زيرا اينكه فاطمه دامن خود را حفظ كرد - . . قطعا باطل است ؛ زيرا ساره هم دامن خود را حفظ كرد و خداوند تمام ذريه اش را بر آتش حرام نكرد .\r\nو نيز صفيه عمّهء پيغمبر خدا ( ص ) جزو آنهاست كه دامن خود را حفظ كرد و در ذريهء او نيكوكار و ستمگر هر دو با هم وجود دارند و خلاصه آنها كه دامن خود را حفظ كرده‌اند ، كسى جز خداوند آمارشان را نمىداند . فرزندانشان برخى نيكوكار و برخى فاجرند پاره اى مؤمن و پاره اى كافر ، و نيز تنها فضيلت و امتياز فاطمه به حفظ دامن نيست فاطمه در اين امر با اكثر زنان مؤمن شريك است . 2 / 126\r\nپاسخ - شگفتى از اين مرد است كه پندارد اجماع و اتفاق هر كس ، بدست او بسته است هرگاه تأويل آيه ، حديث ، مسئله ، يا عقيده اى را نپسنديد در هر كدام از اينها ، به گروه دانشمندان بگويد : اتفاق كنيد آنگاه زنده و مرده او را اجابت كنند و او استدلال به اتفاق علماء كند . سوگند بجان حقيقت كه هرگاه انسان از\r\n\r\n","description":"","footnote":"\r\n( 1 ) اقتباس از آيه 7 سورة اعراف\r\n","page_name":" 293 ","page_number":285},
  {"content":"\r\nدروغ و گفتار بيهوده ممنوع نبود ، بيش از آنچه اين مرد دروغ و ياوه مىگويد مقدورش نمىبود .\r\nمن نمىدانم چگونه ممكن است اين حديث ، بطلان و دروغش اتفاقى باشد با وجود اينكه گروهى از حفّاظ آن را نقل كرده و بسيارى از آنها كه حديث شناسند اعتراف به صحتش كرده‌اند ، كاش او اشاره مىكرد چه كسى از حديث شناسان هر چند گمنام باشد حكم به كذب حديث كرده است ، كاش ما را به تأليفاتشان ، و كلماتشان رهبرى مىكرد . ولى او احدى را براى اين منظور پيدا نكرده لذا اتفاق علما را در خيالش ترتيب داده است .\r\n\r\nحديث را اينان نقل كرده‌اند :\r\nحاكم خطيب بغدادى بزّار\r\nابو يعلى عقيلى طبرانى\r\nابن شاهين ابو نعيم محبّ طبرى\r\nابن حجر سيوطى متّقى هندى\r\nهيثمى زرقانى صبّان\r\nبدخشى .\r\nوقتى صحت حديث قطعى شد ، ديگر چه ارزشى براى ايراد تراشى با اوهام و تشكيكات بى اساس ، و استحسانات واهى ، و استبعادهاى خيالى وجود دارد . چنان كه عادت اين مرد نسبت به آن عده از فضائل اهل البيت ( ع ) كه طبعش نمىپذيرد همين است آيا چه ملازمه اى بايد بين حفظ دامن عصمت و حرام شدن آتش بر ذريه ، وجود داشته باشد تا ملازمه را ، بر اثر نقض به ساره و صفيه و زنان مؤمنه ، مردود بدانيم .\r\nاين خود فضيلتى است مخصوص سيدهء نساء فاطمه ، مانند فضائل مخصوصهء ديگرش ، كه زنان با فضيلت از امثال ساره تا مريم و حواء و ديگران از آن محرومند . اين عيب نيست اگر ذريهء فاطمه را فضيلتى باشد كه ديگران نداشته باشند و چه بسيار\r\n","description":"","footnote":"","page_name":" 294 ","page_number":286},
  {"content":"\r\nنظائرى براى آن مىتوان پيدا كرد .\r\nعلامهء زرقانى مالكى در شرح المواهب 3 / 203 در نفى اين ملازمه گويد :\r\nحديث را ابو يعلى و طبرانى و حاكم نقل كرده و صحتش را بروايت ابن مسعود پذيرفته و شواهدى بر صدق آن دارد و اينكه تحريم آتش مترتب بر حفظ فرج شده است ، از باب اظهار امتياز مقام اوست در اين وصف و در ضمن اشاره اى به مريم بنت عمران شده و از حفظ عصمت دامن هم ستايش به عمل آمده است و گرنه ذريه فاطمه بنصّ روايات ديگر نيز بر آتش حراماند ( 1 ) .\r\nو مؤيد اين حديث ، احاديث ديگرى است ، مانند حديث ابن مسعود : به اين دليل او را فاطمه ناميدند كه خداوند ، او و ذريه اش را روز قيامت از آتش بريده است ( 2 ) .\r\nو سخن پيامبر ( ص ) كه به فاطمه فرمود : خداوند نه تو را ، و نه احدى از فرزندانت را عذاب نخواهد كرد ( 3 ) .\r\nو سخن او ( ص ) به على : همانا خداوند ، تو را و فرزندانت را آمرزيد ( 4 ) .\r\nو گفتار ديگر او ( ص ) كه فرمود : پروردگارم مرا در امر اهل بيتم وعده داده است كه هر كدام بتوحيد ايمان داشته و رسالتم را بپذيرند ، عذابش نخواهد كرد ( 5 ) .\r\n\r\n","description":"","footnote":"\r\n( 1 ) بقيهء كلام زرقانى را در رد كتاب « الصراع بين الاسلام و الوثنيه » نقل خواهيم كرد .\r\n( 2 ) تاريخ ابن عساكر ، صواعق 96 ، المواهب اللدنية به نقل شرحش از زرقانى 3 / 203 .\r\n( 3 ) طبرانى به سندى كه رجالش همه مورد وثوقند ، نقل كرده ، و ابن حجر در صواعقش 96 ، 140 صحت آن را تأييد كرده است .\r\n( 4 ) اين حديث را طبرانى به سندى كه رجالش همه مورد وثوقند و ابن حجر با تأييد صحتش ، در صواعق 96 ؛ 104 نقل كرده‌اند .\r\n( 5 ) اين حديث را حاكم در مستدرك 3 / 150 ، و گروهى ديگر مانند حافظ سيوطى نقل كرده‌اند .\r\n","page_name":" 295 ","page_number":287},
  {"content":"\r\n\r\n19 - گويد : اين حديث كه گويند رسول خدا ( ص ) گفته است :\r\nعلى مع الحقّ و الحقّ مع علىّ يدور معه حيث دار ، و لن يفترقا حتّى يردا علىّ الحوض :\r\n« على با حق و حق با على است هر كجا او باشد حق بدانسو ميگرايد و از هم جدا نميشوند تا در حوض كوثر به من باز گردند »\r\nاز بزرگترين دروغها و نادانيها است ، زيرا اين حديث را احدى از پيغمبر ( ص ) نقل نكرده ، نه به اسناد صحيح ، و نه به اسناد ضعيف . و آيا دروغگوتر از او ( علامهء حلى ) كسى پيدا مىشود كه از صحابه و علماء روايت كند كه آنان حديثى را روايت كرده‌اند ولى آن حديث به هيچوجه از احدى از آنها ، معرّفى نشده باشد ؟ بلكه اين آشكارترين دروغها است . اگر گفته مىشد : بعضى روايت كرده‌اند و قابل قبول هم بود مىگفتيم ، ممكن است ، ولى اين حديث قطعا دروغى است كه بر پيغمبر ( ص ) بسته‌اند و سخنى است كه پيامبر الهى از آن منزّه است ( 167 ، 168 منهاج السنّه )\r\nپاسخ - امّا حديث را گروهى از حفّاظ و بزرگان آنان نقل كرده‌اند از قبيل : خطيب در تاريخ خود 14 / 321 از طريق يوسف بن محمّد المؤدب گويد : حسن بن احمد بن سليمان السراج براى ما حديث كرد از عبد السلام بن صالح و او از على - بن هاشم بن بريد از پدرش از ابى سعيد تميمى از ابى ثابت مولى ابى ذر كه گفت : بر امّ سلمه وارد شدم ، ديدم او گريه مىكند و به ياد على است و مىگويد : شنيدم كه پيغمبر مىگويد :\r\nعلى مع الحق و الحقّ مع علي و لن يفترقا حتّى يردا علىّ الحوض يوم القيامة .\r\nاين ام المؤمنين امّ سلمه بانوى صحابى است ولى آن مرد گفته است هيچ صحابى\r\n","description":"","footnote":"","page_name":" 296 ","page_number":288},
  {"content":"\r\nآن را روايت نكرده است ، چنان كه گفته است از علما احدى آن را نقل نكرده مگر كه بگويد : خطيب با همه عظمتش از علما نيست و يا ام المؤمنين صحابى را بى اعتبار تلقى كند ، و اين دومى به حسابهاى ابن تيميه نزديكتر است ، زيرا ام سلمه علوى است كه داراى عواطف علوى ، روح علوى و مذهب علوى بوده است .\r\nحديث امّ سلمه را سعد بن ابى وقاص در خانه او شنيده است ، وى گويد : از رسول خدا ( ص ) شنيدم كه مىفرمود :\r\n« على مع الحقّ »\r\nيا\r\n« الحقّ مع على حيث كان »\r\nاين سخن را پيغمبر در خانه امّ سلمه فرمود و مردى نزد امّ سلمه فرستاده ، دربارهء حديث از او پرسيد : امّ سلمه گفت پيغمبر اين حديث را در خانهء من فرمود ، آن مرد به سعد گفت : هيچگاه تو نزد من پستتر از امروز نشده بودى ، سعد گفت چرا مرد پاسخ داد : اگر من از پيغمبر ( ص ) اين سخن را شنيده بودم تا زنده بودم خدمتگزارى على را رها نمىكردم .\r\n\r\nحافظ هيثمى در مجمع الزوائد 7 / 236 اين حديث را نقل كرده و گويد : بزّار آن را روايت كرده و در روايت او سعد بن شعيب است كه او را نمىشناسم ولى بقيهء رجالش ، رجال صحيحاند .\r\n( امينى گويد : ) مردى را كه هيثمى نمىشناسد ، سعيد بن شعيب حضرمى است و نا آشنائى او به خاطر تصحيف ( دگرگونى در لفظ ) است بسيارى از ارباب سير شرح حالش را آورده‌اند چنان كه شمس الدين ابراهيم جوزجانى بيان كرده و گفته :\r\n« انّه كان شيخا صالحا صدوقا ( 1 ) »\r\n« او پير مردى شايسته و بسيار راستگو بود » .\r\nو چگونه اين مرد مىتواند حكم كند احدى از صحابه و علما به هيچوجه آن را روايت نكرده‌اند . اين ، حافظ ابن مردويه ، در « مناقب » ، و سمعانى ، در « فضائل\r\n\r\n","description":"","footnote":"\r\n( 1 ) خلاصه الكمال 118 ، تهذيب التهذيب 4 / 48\r\n","page_name":" 297 ","page_number":289},
  {"content":"\r\nالصحابه « است كه با سلسلهء سند از محمّد بن ابى بكر ، از عايشه ، روايت كرده‌اند كه او گفت :\r\nشنيدم رسول خدا ( ص ) مىفرمود :\r\nعلى مع الحقّ و الحقّ مع على لن يفترقا حتّى يردا علىّ الحوض\r\nو ابن مردويه در « المناقب » و ديلمى در « الفردوس » روايت كرده‌اند كه وقتى شتر عايشه را پى كردند و عايشه به يكى از خانه‌هاى بصره وارد شد ، محمّد بن ابى بكر نزدش آمده ، سلامش كرد و عايشه با او حرف نزد . محمّد گفت : ترا به خدا سوگند مىدهم آيا آن روز را بخاطر دارى كه تو خود مرا حديث كردى از پيغمبر ( ص ) كه او فرمود :\r\nحق پيوسته همراه على است و على با حق همراه است ، هيچگاه نه با هم خلاف مىكنند ، و نه از هم جدا مىشوند ؟\r\nگفت : آرى\r\nابن قتيبه در « الامامة و السياسة » 1 / 68 از محمّد بن ابى بكر آورده است كه او به خواهرش عايشه ( رضى اللَّه عنها ) وارد شد به او گفت : آيا نشنيدى پيغمبر خدا ( ص ) مىگفت :\r\n« على مع الحق و الحقّ مع على »\r\nآنگاه بجنگ با او بيرون آمده اى ؟ !\r\nزمخشرى در « ربيع الابرار » آورده ، گويد : ابو ثابت مولى على براى ورود بر امّ سلمه ( رضى اللَّه عنها ) اجازه خواست . ام سلمه گفت : خوش آمدى ابا ثابت آيا وقتى دلها بهرسو پرواز مىكرد ، تو دلت بكدام سو پر كشيد ، ابو ثابت گفت : به دنبال علىّ بن ابى طالب ، ام سلمه گفت : سوگند بخدائى كه جانم در قبضهء قدرت اوست ، موفق شدى ، از رسول خدا ( ص ) شنيدم مىفرمود :\r\nعلى مع الحقّ و القرآن ، و الحقّ و القرآن مع على و لن يفترقا حتّى يردا علىّ الحوض .\r\n","description":"","footnote":"","page_name":" 298 ","page_number":290},
  {"content":"\r\n« على همراه حق و قرآن است و حق و قرآن همراه على ، از هم قابل تفكيك نخواهند بود تا در حوض كوثر به من باز گردند »\r\nبه همين تعبير اخطب الخطباء خوارزمى در المناقب از طريق حافظ ابن مردويه نقل كرده و نيز شيخ الاسلام حمّويى در « فرائد السمطين » باب 37 از طريق حافظ ابى بكر بيهقى و حافظ حاكم ابى عبد اللَّه نيشابورى روايت كرده است .\r\nو ابن مردويه در « المناقب » از ابى ذر ، روايت كرده كه او را از اختلاف مردم پرسيدند ، ابوذر گفت : بر تو باد به كتاب خدا و بزرگ مرد : على بن ابى طالب كه من شنيدم پيامبر ( ص ) مىگفت : على با حق و حق با على ، و بر زبان على است ، و آنجا كه على باشد حق دور مىزند .\r\nاحتجاج امير المؤمنين على عليه الصلاة و السلام به اين حديث در روز شورى ، مىتواند خواننده را بر شهرت و معروفيت آن بين صحابهء پيغمبر ( ص ) واقف سازد ، آنجا كه فرمود : شما را به خدا سوگند مىدهم ، آيا مىدانيد رسول خدا ( ص ) فرمود :\r\nحق با على و على با حقّ است . هر جا على برود حق با او ميرود ؟ همه گفتند بلى و اللَّه ( 1 ) .\r\nدر اينجا از آن مرد مىپرسيم چرا ممكن نيست اين جمله صحيح باشد ؟ آيا در آن يكى از محالات عقلى مانند اجتماع يا ارتفاع نقيضين موجود است ؟ يا از آن اجتماع ضدين يا مثلين صورت مىگيرد ؟ يا اينكه مردك مىپندارد حقيقت علوى قابل آن نيست كه با حق دور بزند و حق با آن .\r\nبزرگ سخنى است كه از دهانشان بيرون ميآيد ( 2 ) .\r\nو در 2 / 235 - 236 از طريق طبرانى و جز او ، به اسناد صحيح گفتار پيامبر خدا ( ص ) در روز غدير خم ، گذشت كه فرمود : خدايا هر كس او را دوست دارد تو\r\n\r\n","description":"","footnote":"\r\n( 1 ) حديث مناشده در ج 2 ص 2 - 8 گذشت .\r\n( 2 ) اقتباس از آيه 18 سورهء كهف\r\n","page_name":" 299 ","page_number":291},
  {"content":"\r\nاو را دوست دار و هر كس او را دشمن دارد تو او را دشمن دار تا آنجا كه فرمود :\r\nو أدر الحقّ معه حيث دار\r\nو حق را بگردان هر جا كه او مىگردد ( 1 )\r\nو نيز اين جمله از او ( ص ) به صحت پيوسته است :\r\nرحم اللَّه عليا اللَّهمّ أدر الحقّ معه حيث دار ( 2 )\r\n« خداى على را رحمت كند ، بارالها حق را بهر جا على مىگردد همراهش بگردان » .\r\nو رازى در تفسيرش 1 / 111 گويد : و امّا اينكه على بن ابيطالب ( رضى اللَّه عنه ) بسم اللَّه الرحمن الرحيم را به جهر ( بلند ) ادا مىكرد ، به تواتر ثابت شده است و هركس در دينش به على بن ابى طالب اقتدا كند ، هدايت يابد ، دليلش گفتار او ( ص ) است كه فرمود : « خدايا حق را با على هر جا كه باشد همراه ساز »\r\nحافظ گنجى در « الكفاية » 135 و اخطب خوارزم در « المناقب » 87 از مسند زيد روايت كرده‌اند قول پيغمبر ( ص ) را كه به على فرمود :\r\nانّ الحقّ معك و الحقّ على لسانك و فى قلبك و بين عينيك ، و الايمان مخالط لحمك و دمك كما خالط لحمى و دمى :\r\nحق با تو ، و حق بر زبان تو ، و در قلب تو ، و ميان ديدگان تو است و ايمان با گوشت و خون تو چنان در هم آميخته كه با گوشت و خون من » .\r\nافراد زيادى از ابى سعيد خدرى از رسول اكرم ( ص ) روايت كرده‌اند كه او در حالى كه به على اشارت مىكرد گفت :\r\n\r\n","description":"","footnote":"\r\n( 1 ) به همين لفظ شهرستانى در نهاية الاقدام 493 روايت كرده است .\r\n( 2 ) مستدرك حاكم 3 / 125 ، جامع ترمذى 2 / 213 ، الجمع بين الصحاح ابن اثير ، كنز العمال 6 / 157 ، نزل الابرار 24\r\n","page_name":" 300 ","page_number":292},
  {"content":"\r\nالحقّ مع ذا ، الحقّ مع ذا ( 1 )\r\nو در تعبير ابن مردويه از عايشه از پيغمبر ( ص ) :\r\nالحقّ مع ذا يزول معه حيثما زال .\r\nابن مردويه و حافظ هيثمى در « مجمع الزوائد » 9 / 134 از ام سلمه روايت كرده‌اند كه مىگفت : على بر حق مىباشد ، هر كس از او پيروى كند از حق پيروى كرده و هر كس او را رها سازد ، حق را رها ساخته است ، عهدى است كه قبل از امروز بسته شده است .\r\nو در 2 / 13 از طريق شيخ الاسلام حمّويى گفتار پيامبر اكرم ( ص ) دربارهء اوصياءش گذشت كه فرمود :\r\n« آنان همراه حقاند و حق با آنان همراه ، نه آنان از حق جدا ميشوند و نه حق از آنان » .\r\nكاش من مىدانستم چرا ساحت مقدس پيغمبر خدا ( ص ) از اين كلام منزّه است ؟ آيا اين سخن مشتمل بر كلمه اى كفر آميز است ؟ يا مستلزم شرك بخداى عظيم ؟\r\nيا امرى خارج از قوانين و نواميس دين مبين است ؟\r\nمن از جانب او علت را مىگويم : علتش اينست كه دربارهء فضيلت مولاى ما امير المؤمنين است و اين مرد ، از اين چيزها خوشش نمىآيد چه خوب داورى است خدا و طرف دعوائى ، محمّد .\r\nخواننده نبايد فراموش كند كه اين حديث عبارت ديگرى ، از حديثى است كه از امّ سلمه ، صحتش به ثبوت رسيده كه پيغمبر ( ص ) فرمود :\r\n\r\n","description":"","footnote":"\r\n( 1 ) مسند ابى يعلى ، سنن سعيد بن منصور ، مجمع الزوائد . حافظ هيثمى 7 / 35 و گويد : ابو يعلى كه روايت كرده رجالش همه مورد وثوقند ( حق با اين است ، حق با اين است ( و در تعبير ديگر ) حق با اينست ، هر جا او برود حق ميرود )\r\n","page_name":" 301 ","page_number":293},
  {"content":"\r\nعلىّ مع القرآن و القرآن مع علىّ لا يفترقان حتّى يردا علىّ الحوض : ( 1 )\r\n« على با قرآن و قرآن با على است از هم جدا نشوند تا در حوض كوثر به من باز گردند » .\r\nو هر دو حديث به يك مفهوم صحيح متواتر قطعى كه پيغمبر ( ص ) فرمود :\r\n« انّى تارك او مخلف فيكم الثّقلين كتاب اللَّه و عترتى اهل بيتى لن يفترقا حتّى يردا علىّ الحوض\r\n: « من دو چيز گرانقدر يا دو جانشين در ميان شما بجاى ميگذارم كتاب خدا و عترتم اهل بيتم كه اين دو از هم جدا نمىشوند تا در حوض كوثر به من باز گردند ، اشاره مىكند .\r\nپس هرگاه آنچه ابن تيميه مىپندارد ، از مبدء رسالت غير ممكن الصدور باشد ، بايد همهء اين احاديث كه همان مفهوم را مىرساند ، مقام رسالت از آنها نيز منزّه باشد ، من گمان ندارم كسى بتواند به اين سر حدّ مخوف ، حمله كند مگر اينكه مانند ابن تيميّه از چنين تهوّر ، باكى نداشته باشد .\r\nبگذاريد هر چه مىتواند گستاخى كند شما خود از هواى نفس آنها كه نميدانند پيروى نكنيد ( 2 ) .\r\n\r\n20 - گويد : حديثى كه پيغمبر ( ص ) فرموده باشد :\r\nيا فاطمة انّ اللَّه يغضب لغضبك و يرضى لرضاك\r\nاى فاطمه خدا بخشم تو خشم آيد و برضاى تو ، راضى شود .\r\nدروغى از او ( علَّامه ) است . نه اين روايت را از پيغمبر ( ص ) نقل كرده‌اند و نه در كتابهاى حديث معروف ، چنين حديثى شناخته شده و نه سلسله سندى صحيح\r\n\r\n","description":"","footnote":"\r\n( 1 ) مستدرك الحاكم 3 / 124 ، صحتش را او و ذهبى تأييد كرده‌اند ، معجم الاوسط طبرانى نقل كرده و سندش را حسن دانسته است صواعق 74 ، 75 ، الجامع الصغير 2 / 140 تاريخ الخلفاء سيوطى 116 ، فيض القدير 4 / 358\r\n( 2 ) اقتباس از آيه 45 سوره جاثيه\r\n","page_name":" 302 ","page_number":294},
  {"content":"\r\nيا حسن دارد ( 20 / 170 منهاج السنه )\r\nپاسخ - كاش من مىدانستم باعثى كه اين مرد را در اين ورطه مىاندازد چيست ؟\r\nآيا جهل مركب او و محدوديت احاطه اش از اطلاع بر كتب حديث ، آنگاه گنده دماغيش او را وادار مىكند ، آنچه را نمىيابد ، به طور قطع تكذيب كند ؟ ! يا كينه‌هاى شديدى كه نسبت به اهل بيت وحى دارد ، او را به پرتگاه دشمنى با آنان و به انكار فضائل و مناقبشان مىاندازد . من گمان دارم هر دو گونه درد از جانش دور نمىشود .\r\nامّا حديث ، اسناد معروفى نزد حفّاظ و بزرگان دارد ، برخى اعتراف به صحت آن كرده و پاره اى حسن بودن آن را تأييد كرده‌اند و آن را به پيغمبر مقدس ( ص ) رسانده‌اند .\r\n\r\nاز كسانى كه حديث را روايت كرده‌اند :\r\n1 - امام ابو الحسن الرضا سلام اللَّه عليه به اسناد خود بنا بر نقل ذخائر 39 .\r\n2 - حافظ ابو موسى بن مثنّى بصرى متوفى 252 بنقل معجمش .\r\n3 - حافظ ابو بكر ابن ابى عاصم متوفى 287 به نقل الاصابه و ديگران .\r\n4 - حافظ ابو يعلى موصلى متوفى 307 در سنن خود .\r\n5 - حافظ ابو القاسم طبرانى متوفى 360 در معجمش .\r\n6 - حافظ ابو عبد اللَّه حاكم نيشابورى متوفى 405 در مستدرك 3 / 154 با اعتراف به صحت حديث .\r\n7 - حافظ ابو سعيد خرگوشى متوفى 406 در تأليفش .\r\n8 - حافظ ابو نعيم اصفهانى متوفى 430 در فضائل الصحابه .\r\n9 - حافظ ابو القاسم ابن عساكر متوفى 571 در « تاريخ الشام » .\r\n10 - حافظ ابو المظفر سبط ابن جوزى متوفى 654 در تذكره اش 175 .\r\n11 - حافظ ابو العباس محب الدين طبرانى متوفى 694 در ذخائر 39 .\r\n12 - حافظ ابو الفضل ابن حجر عسقلانى متوفى 852 در « الاصابه » 4 / 378 .\r\n","description":"","footnote":"","page_name":" 303 ","page_number":295},
  {"content":"\r\n13 - حافظ شهاب الدين ابن حجر هيثمى متوفى 954 در الصواعق 105 .\r\n14 - حافظ ابو عبد اللَّه زرقانى مالكى متوفى 1122 در شرح المواهب 3 / 202 .\r\n15 - حافظ ابو العرفان الصّبان متوفى 1206 در اسعاف الراغبين 171 و گويد :\r\nطبرانى و ديگران به اسناد حسن آن را روايت كرده‌اند .\r\n\r\n16 - حافظ بدخشى صاحب مفتاح النجاة فى « نزل الابرار : 47 .\r\n21 - گويد : حديث پيامبر خدا ( ص ) دربارهء على :\r\nهذا فاروق امّتى يفرق بين اهل الحقّ و الباطل\r\nو گفتار عبد اللَّه بن عمر : ما در عهد پيامبر ( ص ) منافقان را جز از راه دشمنى با على نميشناختيم ، حديث شناسان ترديدى ندارند كه اين هر دو حديث ساختگى و دروغى است كه بر پيامبر ( ص ) بسته‌اند ، هيچكدام از اين دو حديث در كتب علمى مورد اعتماد نيست و هيچكدام اسناد معروفى ندارد . ( 2 / 179 منهاج السنه ) .\r\nپاسخ - جامعترين سخنى كه با اين مرد غافل قابل تطبيق است ، سخنى است كه دربارهء ديگرى قبل از ابن تيميه گفته شده :\r\nاعطى مقولا و لم يعط معقولا\r\n( قدرت سخن به او داده شده ولى نه قدرت تعقل ) مىبينم در مباحث كتابش سخن ميگويد ولى درك و عقل در گفتارش نيست ، گفتارى را ردّ مىكند كه روى آن بحثى صورت نگرفته و كسى مدعى آن نشده است ، در اين جا آية اللَّه علامه حلى از عبد اللَّه بن عمر روايتى نقل كرده كه گويد : ، ما منافقان را نميشناختيم . . .\r\nابن تيميه مىگويد اين حديث را به پيغمبر ( ص ) دروغ بسته‌اند و متوجه نيست كه راوى ، آن را به پيغمبر ( ص ) نسبت نداده است و حق مقام اين بود كه نسبت آن را به عبد اللَّه بن عمر نفى كند از اين گذشته عبد اللَّه بن عمر در اين سخن تنها نيست ، اين امر مورد اتفاق گروهى از صحابه است از قبيل :\r\n1 - ابوذر غفارى كه گويد : منافقان را در دورهء پيغمبر ما باسه علامت مى -\r\n","description":"","footnote":"","page_name":" 304 ","page_number":296},
  {"content":"\r\nشناختيم : به تكذيب خدا و پيغمبر ، به تخلَّف از نماز ، به دشمنى على بن ابيطالب .\r\nاين حديث را خطيب در « المتّفق » محبّ الدين طبرى در رياض 2 / 215 جزرى در اسنى المطالب 8 نقل ، و گويد : از حاكم صحتش تأييد شده ، سيوطى در « الجامع الكبير » طبق آنچه در ترتيبش 6 / 390 آمده است .\r\n2 - ابو سعيد خدرى گويد : ما گروه انصار منافقان را به دشمنى على مى - شناختيم و در تعبير زرندى : ما نمىشناختيم منافقان عهد پيامبر ( ص ) را مگر به دشمنى على .\r\nجامع ترمذى 2 / 299 ، حلية الاولياء 6 / 259 ، فصول المهمة 126 ، أسنى المطالب جزرى 8 ، مطالب السؤل 17 ، نظم الدر زرندى ، الصواعق 73 .\r\n3 - جابر بن عبد اللَّه انصارى گويد : ما منافقان را جز به دشمنى ( يا دشمنى - آنها ) نسبت به على بن ابي طالب نمىشناختيم .\r\nاحمد در « المناقب » ابن عبد البر در الاستيعاب 3 / 46 حاشيهء الاصابه ، حافظ محب الدين در « الرياض » 2 / 214 ، حافظ هيثمى در مجمع الزوائد 9 / 136 .\r\n4 - ابو سعيد محمّد بن هيثم گويد : ما گروه انصار منافقان را نمىشناختيم مگر به دشمنى آنها نسبت به على بن ابيطالب .\r\nحافظ جزرى در اسنى المطالب 8 حديث را نقل كرده است .\r\n\r\nكلماتى را كه نقل كرديم مجرد ادعا از آنان نيست بلكه متكى به چيزى است كه از پيغمبر خدا ( ص ) دربارهء على شنيده‌اند و اينك متون آن احاديث :\r\nمتن اول - از امير المؤمنين روايت كرده‌اند كه گفت :\r\nو الَّذى فلق الحبّة و برأ النّسمة انّه لعهد النّبيّ الامىّ الىّ : أنّه لا يحبّنى الَّا مؤمن ، و لا يبغضنى الَّا منافق .\r\nسوگند به آنكس كه دانه را شكافت و جان را آفريد : اين عهدى است كه پيامبر امّى با من در ميان نهاده ، : كه دوستم نميدارد مگر مؤمن و دشمنم نميگيرد مگر منافق .\r\n","description":"","footnote":"","page_name":" 305 ","page_number":297},
  {"content":"\r\nمآخذ آن\r\nاين حديث را مسلم در صحيحش بر طبق « الكفايه » [ صحيح مسلم كتاب ايمان حديث 131 
  ] و ترمذى در جامعش 2 / 299 بدون سوگند روايت كرده و گويد : حسن ، صحيح و نيز احمد در مسندش 1 / 84 ، ابن ماجه در سننش 1 / 55 ، نسائى در سننش 8 / 117 ، و در خصائصش 27 ، ابو حاتم در مسندش ، خطيب در تاريخش 2 / 255 ، البغوى در « المصابيح » 2 / 199 ، محب الدين طبرى در رياضش 2 / 214 ، ابن عبد البر در « الاستيعاب » 3 / 37 ، ابن الاثير در جامع الاصول بر طبق تلخيصش « تيسير الوصول » 3 / 272 از مسلم و ترمذى و نسائى ، سبط ابن جوزى در تذكره اش 17 ، ابن طلحه در مطالب السئول ، 17 ، ابن كثير در تاريخش 7 / 354 از حافظ عبد الرزاق و احمد و مسلم و از هفت نفر ديگر و گويد : هذا هو الصحيح .\r\nشيخ الاسلام حمويى در فرائدش در باب 22 به چهار طريق ، جزرى در « اسنى المطالب » 7 و صحتش را تأييد كرده است .\r\nابن صباغ مالكى در الفصول 124 ابن حجر هيثمى در « الصواعق » 73 ، ابن حجر عسقلانى در فتح البارى 7 / 57 ، سيوطى در جمع الجوامع بر طبق ترتيبش 6 / 396 از حميدى . و ابن ابى شيبه و احمد و عدنى و ترمذى و نسائى و ابن ماجه و ابن حبّان در صحيحش . و ابى نعيم در حلية و ابن ابى عاصم در سننش ، قرمانى در تاريخش حاشيهء كامل 1 / 216 ، شنقيطى در « الكفاية » 35 و صحتش را تأييد كرده است .\r\nو عجلونى در كشف الخفاء 2 / 382 از مسلم ، و ترمذى و نسائى و ابن ماجه آن را نقل كرده و بدر الدين بن جماعه ، وقتى ابن حيان : ابو حيان اندلسى آن را از على روايت كرد كه على گفت : پيغمبر با من عهدى بست . . . تا آخر ابن حيان پرسيد : آيا روايت درست است ؟ ابن جماعه گفت بلى گفت پس كسانى كه با او جنگيده‌اند و به رويش شمشير كشيده‌اند آيا او را دوست ميداشتند يا دشمنش بودند ؟ . . . الدرر الكامنه 4 / 208 .\r\n","description":"","footnote":"","page_name":" 306 ","page_number":298},
  {"content":"\r\nصورت ديگر\r\nاز امير المؤمنين ( ع ) نقل شده است كه :\r\nلعهد النّبى الىّ : لا يحبّك الَّا مؤمن و لا يبغضك الَّا منافق :\r\nهمانا عهدى از پيغمبر است به من : دوستت نميدارد مگر مؤمن و دشمنت نميدارد مگر منافق .\r\nمآخذ : احمد در مسندش 1 / 95 ، 138 . خطيب در تاريخش 14 / 426 ، نسائى در سننش 8 / 117 ، و در خصائصش 27 ، ابو نعيم در حليه 4 / 185 به چند طريق ، و در يكى از طرقش :\r\nو الَّذى فلق الحبّة و برأ النّسمة و تردّى بالعظمة انّه لعهد النّبىّ الامّى ( ص ) الىّ . . .\r\nو گويد : اين حديث صحيحى است ، مورد اتفاق ، ابن عبد البر در استيعاب 3 / 37 و گويد طائفه اى از اصحاب آن را روايت كرده‌اند ، ابن ابى الحديد در شرحش 2 / 364 و گويد : اين خبر در صحاح روايت شده ، و در جلد 1 / 364 گويد : اخبار صحيحى كه نزد محدثان جاى ترديدى در آنها نيست ، اتفاق كرده‌اند بر اينكه پيغمبر به او گفت : لا يبغضك الَّا منافق و لا يحبّك الَّا مؤمن ، شيخ الاسلام حمّويى در باب 22 ، هيثمى در مجمع الزوائد 9 / 133 ، سيوطى در جامع كبيرش بنابر آنچه در ترتيب او 6 / 152 ، 408 از چند طريق نقل شده ، ابن حجر در الاصابه 2 / 509 .\r\nصورت سوم\r\nامير المؤمنين ( ع ) فرمايد :\r\nلو ضربت خيشوم المؤمن بسيفى هذا على ان يبغضنى ما ابغضنى و لو صببت الدّنيا بجمّاتها على المنافقين على أن يحبّنى ما أحبّنى و ذلك انّه قضى فانقضى على لسان النّبيّ الامّىّ أنّه قال : يا علىّ لا يبغضك مؤمن و لا يحبّك منافق .\r\n","description":"","footnote":"","page_name":" 307 ","page_number":299},
  {"content":"\r\nاگر بينى مؤمن را با اين شمشيرم براى اينكه مرا دشمن دارد بكوبم ، مرا دشمن نميدارد و اگر دنيا را يك جا به دامن منافق بريزم تا مرا دوست دارد ، دوست نميدارد زيرا قضاى الهى چنين است و بر زبان پيامبر امى ( ص ) گذشته است كه گويد : يا على هيچگاه مؤمن ترا دشمن نمىگيرد و هيچگاه منافق ترا دوست نمىدارد .\r\nاين صورت حديث را در نهج البلاغه مىيابيد و ابن ابي الحديد در شرحش 4 / 264 گويد : مراد على ( ع ) از اين تفصيل توجه و تذكر مردم به گفتار پيغمبر خدا ( ص ) دربارهء اوست .\r\nصورت چهارم\r\nدر يكى از خطبه‌هاى أمير المؤمنين ( ع ) است :\r\nقضاء قضاه اللَّه عزّ و جلّ على لسان نبيّكم النبىّ الامّىّ أن لا يحبّنى الَّا مؤمن و لا يبغضنى الَّا منافق .\r\nحكمى است كه خداى ، بر پيغمبرش : پيامبر امى گذرانده كه كسى جز مؤمن مرا دوست نگيرد و كسى جز منافق مرا دشمن ندارد .\r\nاين روايت را حافظ ابن فارس نقل كرده و از او محب الدين در رياض 2 / 214 حكايت كرده ، و زرندى در « نظم درر السمطين » آورده و در پايانش آمده « و قد خاب من افترى » .\r\nآغاز حديث چنين است : از ابى الطفيل گويد : شنيدم على ( ع ) ميگفت : اگر بينى مؤمن را با شمشير بزنم ، دشمنم نمىگيرد و اگر طلا و نقره بر منافق پخش كنم ، دوستم نمىشود ، خداوند با مؤمنان پيمان به دوستىام ، و با منافقان پيمان به دشمنىام گرفته است ، از اين رو هيچگاه مؤمن مرا دشمن نمىگيرد و هيچگاه منافق دوستم نمىشود .\r\n","description":"","footnote":"","page_name":" 308 ","page_number":300},
  {"content":"\r\nصورت ديگر\r\nاز حبّة العرنى از على ( ع ) روايت شده كه فرمود : خداى بزرگ پيمان هر مؤمنى را بر دوستيم و پيمان هر منافقى را بر دشمنىام گرفته است . اگر من روى مؤمن را با شمشير بكوبم ، دشمنم نمىشود و اگر دنيا را بر وى منافق روان سازم دوستم نمىشود .\r\nشرح نهج البلاغه ابن ابى الحديد 1 / 364\r\nروايت دوم - از امّ سلمه روايت شده كه گويد رسول خدا ( ص ) ميگفت : على را هيچ منافق دوست ، و هيچ مؤمن ، دشمن نمىگيرد .\r\nترمذى در جامعش 2 / 213 با تأييد صحت روايت ، ابن ابى شيبه ، طبرانى ، بيهقى در المحاسن و المساوى 1 / 29 ، محب الدين در رياضش 2 / 214 ، سبط ابن جوزى در تذكره اش 15 ، ابن طلحه در « مطالب السؤل » 17 جزرى در « اسنى المطالب » 7 ، سيوطى در « الجامع الكبير » بنقل ترتيبش 6 / 152 ، 158 .\r\nصورت ديگر\r\nاز امّ سلمه روايت است كه گفت پيامبر خدا ( ص ) به على مىفرمود : هيچ مؤمن تو را دشمن ، و هيچ منافق تو را دوست نمىگيرد .\r\nامام احمد در « المناقب » محب الدين در الرياض 2 / 214 ، ابن كثير در تاريخش 7 / 354 .\r\nصورت سوم\r\nابن عدى در كاملش از بغوى به اسنادش از امّ سلمه نقل كرده است كه گويد :\r\nشنيدم پيغمبر خدا ( ص ) در خانهء من به على ميگفت :\r\nلا يحبّك الَّا مؤمن و لا يبغضك الَّا منافق :\r\nهيچكس جز مؤمن تو را دوست نمىدارد و هيچكس جز منافق تو را دشمن نمىگيرد .\r\n","description":"","footnote":"","page_name":" 309 ","page_number":301},
  {"content":"\r\nروايت سوم - پيغمبر ( ص ) در يكى از خطبه هايش فرمود :\r\nايها الناس من شما را به دوستى ذو القرنين اين امت : برادر و پسر عمّم على بن ابيطالب سفارش ميكنم ، او كه دوستش ندارد مگر مؤمن و دشمنش نگيرد ، مگر منافق .\r\nمناقب احمد ، رياض النضرة 2 / 214 ، شرح نهج البلاغه ابن ابى الحديد 2 / 451 ، تذكرة السبط 17 .\r\nروايت چهارم - از ابن عباس گويد : پيامبر خدا ( ص ) به سوى على نظر افكنده ، گفت :\r\nلا يحبّك الَّا مؤمن و لا يبغضك الَّا منافق\r\nحافظ هيثمى در مجمع الزوائد 9 / 133 آن را نقل كرده است .\r\nاز احاديثى كه امير المؤمنين ( ع ) روز شورى بدان استشهاد كرد يكى همين حديث است كه گفت : شما را به خدا سوگند مىدهم آيا در ميان شما كسى هست كه پيغمبر ( ص ) به او گفته باشد دوستت نميدارد مگر مؤمن و دشمنت نمىشود مگر منافق ، كه او غير از من باشد ؟ همه گفتند نه ( 1 ) .\r\nاين بود ، آنچه ما از طريق اين حديث در دسترس داشتيم ، شايد آنچه را ما نتوانستيم بدان دست يابيم بمراتب بيشتر باشد ، شايد شما بعد از اينها همه ، ترديدى نداشته باشيد كه هر گاه حديث متواترى وجود داشته باشد كه آدمى قطع به صدورش از مصدر رسالت داشته باشد ، يكى همين حديث است ، يا يكى از ظاهر - ترين مصاديقش همين حديث است . چنان كه بعد از اينها همه ، ديگر ترديد نخواهيد كرد كه امير المؤمنين ( ع ) به حكم اين حديث وارده ، ميزان سنجش ايمان ، و مقياس هدايت ، بعد از رسول خدا ( ص ) است . و اين وصف ويژهء اوست كه از امامت مطلقه .\r\nمنفك نيست .\r\n\r\n","description":"","footnote":"\r\n( 1 ) به احاديث منا شده ج 2 ص 2 - 8 مراجعه كنيد .\r\n","page_name":" 310 ","page_number":302},
  {"content":"\r\nزيرا بطور قطع احدى از اهل ايمان به مقام اين كرامت نائل نشده ، و محبت هر مؤمنى علامت ايمان و دشمنىاش علامت نفاق نيست . بلكه تنها ميتواند دشمنى با مؤمن نقيصه اخلاقى و كمبودى در كمال شخص باشد مشروط به اينكه دشمنى براى ايمانش نباشد . امّا ايراد قضيه بطور مطلق ، همراه با اختصاص به امير المؤمنين ، مسلما چيزى جز امتياز امامت نيست ، از اينرو پيامبر خدا ( ص ) ميگويد :\r\n« يا على ، اگر تو نبودى مؤمنان پس از من شناخته نميشدند » ( 1 ) و گويد « به خدا سوگند هر كس چه از اهل بيتم و چه از ديگر مردم او را دشمن دارد از ايمان بيرون است ( 2 ) » .\r\nمگر نمىبينيد چگونه عمر بن الخطاب مرديرا كه ديد ناسزا به على مىگفت ، حكم به نفاقش كرده گفت :\r\nانّى اظنّك منافقا : گمانم تو منافقى ؟\r\nاين حديث را حافظ خطيب بغدادى در تاريخش 7 / 453 نقل كرده است .\r\nبه اين ترتيب جا دارد ابن تيميه كوه آتش فشان حقد و كينه اش ، بر اثر اين حديث منفجر گردد و گرانبارترين نسبتها را به حديث بدهد و براى بىارزش كردن سخن به جوش آمده ، بالا و پائين برود .\r\nامّا حديث اول هذا فاروق امّتى يفرق بين اهل الحقّ و الباطل .\r\n( كه ابن تيميه آن را دروغ پنداشته ) .\r\nاسنادش به ابن عباس ، سلمان ، ابى ذر ، حذيفة اليمان و ابى ليلى غفارى منتهى مىشود ، گروه بسيارى از حفاظ و بزرگان ، حديث را از نامبردگان روايت كرده‌اند ، از قبيل :\r\n\r\n","description":"","footnote":"\r\n( 1 ) مناقب ابن مغازلى ، شمس الاخبار 37 ، رياض 2 / 202 ، كنز العمال 6 / 402 .\r\n( 2 ) شرح نهج البلاغه ابن ابى الحديد 2 / 78 .\r\n","page_name":" 311 ","page_number":303},
  {"content":"\r\nحاكم ، ابو نعيم ، طبرانى ، بيهقى ، عدنى ، بزّار ، عقيلى ، محاملى ، حاكمى ابن عساكر ، كنجى ، محب الدين ، حمّويى ، قرشى ، ايجى ، ابن ابى الحديد ، هيثمى ، سيوطى ، متّقى هندى ، صفورى ، و متن حديث نزد آنان چنين است :\r\n« پس از من به زودى آزمايشى پديد آيد وقتى چنين شد از على بن ابى طالب دست مداريد او اول كسى است كه روز قيامت با من مصافحه خواهد كرد ، او صديق اكبر ، و فاروق بين حق و باطل اين امت است ، او امير مؤمنان است ، و مال امير منافقان » .\r\nشما بعد از اينها همه ، ارزش گفتار و نسبتهاى دروغين ابن تيميه را كه گويد :\r\n« هيچكدام از دو حديث در كتب علمى مورد اعتماد نيست ، و هيچكدام اسناد معروفى ندارند » خوب مىشناسيد ، وقتى كتابهاى صحاح و مسانيد به نظر او از كتب علمى مورد اعتمادش نباشد ، و آنچه حفّاظ و أئمه حديث نقل كرده و صحت اسنادش را تأييد كرده‌اند ، نزد او معروف نباشد ، ديگر او را اين نادانى كينه توزانه و بدخواهانه بس و قومش را ننگ و عار او ، كافى است . من نميدانم پس او و قومش با داشتن اين عقيده سخيف ميخواهند در امر مذهب به چه چيز اعتماد كنند .\r\nاى قوم ، مرا پيروى كنيد تا شما را به راه هدايت رهبرى كنم ( 1 ) .\r\n\r\n22 - گويد : جنگ على ( رضى اللَّه عنه ) در روز جمل و صفين به امر رسول خدا ( ص ) نبود بلكه نظر شخصىاش بود 2 / 231 .\r\nپاسخ - من از نادانى اين انسان ( كه براستى سخت نادان آفريده شده است ) تعجب مىكنم او چگونه مسلمانى است كه شوؤن امامت را نمىداند و چگونه توجه ندارد آنكس كه بار سنگين مسؤليت اين وظيفه ى خطير را به عهده مىگيرد ، ورود و خروجش در كارها چطور بايد باشد ، او به كلى از آن معناى امامت كه ما بدان معتقديم ، سخت بدور است و از آن شگفتتر ، نادانىاش نسبت به مقام مولاى ما امير المؤمنين ( ع ) است كه چگونه آن بزرگوار مراقب امر الهى و گرو اشاره\r\n\r\n","description":"","footnote":"\r\n( 1 ) اقتباس از آيه 38 سورهء غافر .\r\n","page_name":" 312 ","page_number":304},
  {"content":"\r\nجايگزين كنندهء خود نبىّ اعظم ( ص ) بود ، براى اين مرد فرصت آشنائى با مقام منيع و فضائل بلند پايه آنحضرت را ، از راههاى علم و عمل على دست نداده است ، زيرا دشمنى نفرتزا ، ديدگانش را نابينا كرده و او را از كاخ رفيع حق به پرتگاه پستى فرو انداخته است .\r\nمن شگفتم همه ، از بى اطلاعى او از حديثى است كه حفّاظ و پيشوايان حديثش ، در اين باره روايت كرده‌اند . ولى چه بايد كرد او از مردمى است كه چشم دارند امّا با ديدگان خود نمىنگرند . ما مىدانيم در دل او چه وسوسه هائى مىگذرد . هدف اين مرد ، از حكم قطعى به نفى حديث ، فريب كارى و گمراهى امّت ، نسبت به حقيقت ، و تصحيح جنگهاى خونين طرفين بواسطهء رأى و اجتهاد است تا بتواند بگويد امير المؤمنين با هم نبردهاى خود ، در رأى و اجتهاد برابرند و اين هر دو ، مجتهد بوده‌اند و رأى آنها چه صواب و چه خطا ، براى آنان الزام آور است چيزى كه هست براى كسى كه درست كار باشد دو پاداش و براى خطا كار يك پاداش بيشتر نيست . غافل از اينكه محقّق هشيار ، مشت اين فريبكاران را باز مىكند و دست تحقيق ، خفتهء مصيبت زده را بيدار مىكند ، و خامهء حقيقت نميگذارد امت اسلامى را به هر سو بىهدف بكشانند ، آنان را هشدار ميدهد كه اجتهاد آنان ( اگر اين رؤيا درست باشد ) اجتهاد ، در مقابل نصّ گوياى نبوى است .\r\n\r\nكاش مىدانستم چگونه اين امر بر كسى پوشيده ميماند ؟ و چگونه احدى را مىرسد خود را به نادانى بزند ؟ و حال آنكه در برابر گروه‌هاى علمى ، سخن پيغمبر ( ص ) به همسرانش قرار دارد كه ميگويد :\r\nأيّتكنّ صاحبة الجمل الأدبب - و هو كثير الشّعر - تخرج فينبحها كلاب الحواب يقتل حولها قتلى كثير و تنجو بعد ما كادت تقتل ( 1 )\r\n\r\n","description":"","footnote":"\r\n( 1 ) بزار ، ابو نعيم ، ابن ابى شيبة ، ماوردى در اعلام 82 ، زمخشرى در الفائق 1 / 190 ، ابن اثير در النهاية 2 / 10 فيروز آبادى در قاموس 1 / 65 ، الكنجى در « الكفاية » 71 ، قسطلانى در المواهب اللدنيه 2 / 95 ، شرح زرقانى 7 / 216 هيثمى در مجمع الزوائد 7 / 234 روايت كرده‌اند هيثمى گويد : آن را بزار روايت كرده و رجالش مورد وثوق است سيوطى در جمع الجوامع به نقل كنز 6 / 83 . حلبى در سيره اش 3 / 313 ، زينى دحلان در سيره اش 3 / 193 در حاشيه سيره حلبيه و الصبان در الاسعاف 67 ، آن را نقل كرده‌اند .\r\n","page_name":" 313 ","page_number":305},
  {"content":"\r\nكداميك از شما زنان صاحب شتر پر موى خواهد بود كه خروج مىكند و سگهاى محلهء حوأب بر او عوعو كنند ، كشتگان فراوانى گردش بر زمين افتند و او تا نزديك كشته شدن ميرود و نجات مىيابد ؟\r\nو در تعبير ديگرش ( ص ) : چگونه خواهد بود وضع يكى از شما زنان وقتى سگان محلهء حوأب بر او حمله كنند ( 1 )\r\nو در تعبير ديگر : كداميك از شما زنان هستيد كه سگان محلهء حوأب بر او بانگ زنند ( 2 )\r\nو در تعبير ديگر خطاب به زنان : كاش ميدانستم كدام يك از شما زنان ، هنگاميكه با لشگرى به سوى مشرق ميرود ، سگان حوأب بر او پارس خواهند زد ؟ ( 3 )\r\nو در تعبير خفاجى در شرح الشفا 3 / 166 :\r\nايّتكنّ صاحبة الجمل الازب تنبحها كلاب الحوأب .\r\n( كاش ميدانستم كداميك از شما صاحب شتر پر موئى خواهد شد كه سگهاى قبيلهء حوأب بر وى عوعو كنند ) .\r\n\r\n","description":"","footnote":"\r\n( 1 ) احمد در مسندش 6 / 52 و ابن ابى شيبة ، نعيم بن حماد در الفتن و از دو مدرك اخير سيوطى به نقل كنز 6 / 84 در جمع الجوامع .\r\n( 2 ) مسند احمد 6 / 97 ، تاريخ طبرى 5 / 178 ، كفاية الكنجى 71 ، جمع الجوامع بر طبق ترتيبش 6 / 83 ، 84 ، و در مجمع الزوائد 7 / 234 صحت آن را نيز تأييد كرده گويد : احمد و ابو يعلى آن را روايت نموده و رجال احمد رجال صحيح است ، تذكرة السبط 39 ، سيرة الحلبيه 3 / 313 و در حاشيهء آن سيرهء زينى دحلان 3 / 193 ، اسعاف الراغبين 67 .\r\n( 3 ) معجم البلدان 3 / 356 .\r\n","page_name":" 314 ","page_number":306},
  {"content":"\r\nو گفتار او ( ص ) به عايشه :\r\nكانى بإحداكنّ قد نبحها كلاب الحوأب . و ايّاك ان تكونى أنت يا حميراء ( 1 ) گويا مىنگرم يكى از شما را كه سگهاى عوأب بر او بانگ زنند ، بر حذر باش عايشه ، كه آنكس تو نباشى .\r\nو سخن پيامبر ( ص ) به عايشه : اى حميرا ، گويا مىبينمت ، سگهاى محلهء حوأب ترا بانگ زنند ، تو با على در حالى كه بر او ستمگر باشى به كشتار پردازى ( 2 ) .\r\nو گفتار رسول اكرم ( ص ) به او : بنگر اى حميرا ، تو آنكس نباشى ( 3 ) .\r\nو در بيان ديگرش ( ص ) خطاب به على ( ع ) : اگر گوشه اى از كار عايشه را بدست گرفتى بر او ارفاق كن ( 4 ) .\r\nو بيان ديگرش ( ص ) كه فرمود : پس از من قومى به كشتار با على خواهند پرداخت ، اينان بر وى خدا شمشير مىكشند ، هر كس از شما نتواند به دستش با آنها بجنگد بايد به زبان و هر كسى نتواند به زبان بايد بقلبش با آنها مبارزه كند ، راه ديگرى در پيش نيست .\r\nاين حديث را طبرانى به نقل مجمع الزوائد 9 / 134 و كنز العمال 6 / 155 نقل كرده و در 7 / 305 كنز العمال از طبرانى ، ابن مردويه و ابى نعيم هم روايت كرده .\r\nبه حذيفة اليمان گفتند : ما را از رسول خدا ( ص ) حديثى كه شنيده اى بازگوى ، گفت اگر چنين كنم مرا سنگسار كنيد . گفتيم : سبحان اللَّه ؟ ! گفت اگر\r\n\r\n","description":"","footnote":"\r\n( 1 ) الامامة و السياسة 1 / 56 ، تاريخ يعقوبى 2 / 157 ، جمع الجوامع بر طبق ترتيب او 6 / 84 با تأييد صحت حديث .\r\n( 2 ) عقد الفريد 2 / 283 .\r\n( 3 ) حاكم در مستدرك 3 / 119 ، بيهقى از ام سلمه ، مراجعه كنيد مناقب خوارزمى 107 الاجابه زركشى 11 ، سيره زينى دحلان 3 / 194 ، المواهب قسطلانى 2 / 195 ، شرح مواهب زرقانى 7 / 216 .\r\n( 4 ) مراجعه كنيد عينا به مدارك نامبرده در شماره 3 .\r\n","page_name":" 315 ","page_number":307},
  {"content":"\r\nبراى شما بگويم كه يكى از مادرانتان ( زنان پيغمبر ، به ام المؤمنين معروفاند ) با شما با سپاهى مجهّز خواهد جنگيد و شمشير برويتان خواهد كشيد ، تصديقم نكنيد ، گفتند : سبحان اللَّه ! كيست بتواند در اين امر تو را تصديق كند ! گفت :\r\nحميرا ، با لشگرى كه مردان قوى هيكل ، او را مىرانند سوى شما آيد ( 1 ) .\r\nطبرى و ديگران روايت كرده‌اند ( 2 ) چون عايشه رضى اللَّه عنها صداى عوعو سگان را شنيد گفت : اين چه آبى است ( اين آب را بنام كدام محله خوانند ) گفتند حوأب ، گفت : انا للَّه و انا اليه راجعون ، همانا من همان زنى هستم كه شنيدم پيغمبر ( ص ) در ميان جمع همسرانش مىگفت : « كاش مىدانستم بر كداميك از شما سگهاى حوأب بانگ زنند » پس ارادهء بازگشت كرد كه عبد اللَّه بن زبير نزد او آمد به نظر مىرسد به او مىگفت :\r\nدروغ گفت هر كس گفت اين جا محلهء حوأب است ، تا جائى اين سخن تكرار شد كه عايشه از آنمحل گذشت .\r\nعرنى صاحب شتر عايشه گويد : وقتى بر آب حوأب شبانه وارد شديم سگهاى حوأب براى ما به عوعو افتادند ، گفتند اين چه آبى است ؟ من گفتم : آب حوأب .\r\nگويد : عايشه با صداى بلند جيغ زد آنگاه بر بازوى شترش زده تا آن را نشانيد سپس گفت سوگند به خدا ، منم صاحب سگهاى حوأب كه بر آنان شبانه وارد شده‌ام ، مرا باز گردانيد . اين سخن را سه بار تكرار كرده و شتر سواريش را فرو نشاند ، و ديگران اشتران بر گرد او فرو نشاندند و از رفتن امتناع ميكرد ، تا فرداى آن روز كه درست يكشبانه روز گذشته بود ، ابن زبير ، نزد او آمده گفت :\r\n« النّجاء النّجاء فقد ادرككم و اللَّه علىّ بن ابيطالب » .\r\nزود باشيد خود را نجات دهيد كه به خدا سوگند على بن ابيطالب بشما رسيد .\r\n\r\n","description":"","footnote":"\r\n( 1 ) مستدرك الحاكم 4 / 471 ، خصايص 2 / 173 .\r\n( 2 ) تاريخ طبرى 5 / 178 ، تاريخ ابى الفداء 1 / 173 .\r\n","page_name":" 316 ","page_number":308},
  {"content":"\r\nگويد : آنگاه همه حركت كردند و بر من ناسزا گفتند ( 1 ) .\r\nو در حديث قيس بن ابى حازم گويد : وقتى عايشه ( رضى اللَّه عنها ) به خانه‌هاى بنى عامر رسيد سگها به صدا در آمدند او گفت اين چه آبى است ؟ گفتند حوأب گفت : من نظرى جز باز گشت ندارم . ابن زبير گفت ، نه ، هنوز ( به حوأب نرسيده‌ايم ) جلوتر بيا ، تا مردم تو را به بينند ، و خداى ميان آنان صلح بر قرار مىكند عايشه گفت من نظرى جز بازگشت ندارم ، شنيدم كه رسول خدا ( ص ) مىگفت :\r\nكيف بإحداكنّ اذا نبحتها كلاب الحوأب . ( 2 )\r\nو در معجم البلدان 3 / 356 : در حديث است كه : عايشه وقتى خواست در واقعهء جمل به بصره رود به اين محل - يعنى حوأب - گذشت و بانگ سگها را شنيده گفت اينجا كجا است ؟ گفتند اينجا جائى است كه به آن حوأب مىگويند گفت :\r\nانا للَّه من خود را صاحب آن قصه مىپندارم ، گفتند كدام قصّه ؟ گفت شنيدم پيامبر خدا ( ص ) وقتى زنانش نزد او بودند ميگفت :\r\n« ليت شعرى ايّتكنّ تنبحها كلاب الحوأب سائرة الى الشّرق فى كتيبة » .\r\nآنگاه ارادهء بازگشت كرد پس بر او مغالطه كارى كردند و سوگند ياد كردند كه اينجا حوأب نيست .\r\n( امينى گويد ) : قومى را كه خداوند هدايتشان كند ، تا راه پرهيز از خطاها را بر آنها ننمايد ، به گمراهى نمىكشاند ، تا آنكس كه هلاكت را بر گزيند با روشنى و صراحت ، و آنكس كه راه حيات را پيش گيرد از روى بصيرت باشد كه خداى شنوا و دانا است ، اين انسان ، سخت بجدال و كشمكش مىپردازد و گرنه او هر گاه نخواهد بهانه گيرد از باطن خود هشيار و آگاه است ( 3 ) .\r\nبتحقيق به صحت پيوسته است كه رسول خدا ( ص ) به زبير فرمود :\r\n\r\n","description":"","footnote":"\r\n( 1 ) تاريخ طبرى 5 / 171 .\r\n( 2 ) مستدرك الحاكم 3 / 120 .\r\n( 3 ) اقتباس از آيات : 9 ، سورهء توبه ، 42 انفال ، 59 كهف ، 14 قيامت .\r\n","page_name":" 317 ","page_number":309},
  {"content":"\r\nانّك تقاتل عليّا و أنت ظالم له ( 1 )\r\nو به اين حديث امير المؤمنين ( ع ) بر زبير در روز جمل احتجاج فرموده ، گفت : آيا بخاطر دارى پيغمبر خدا ( ص ) به تو فرمود : تو با من در حالى كه بر من ستمگرى ، نبرد خواهى كرد ؟ گفت : بلى .\r\nاين حديث را حاكم در مستدرك 3 / 366 روايت كرده و او و ذهبى هر دو به صحتش اعتراف نموده‌اند ، و بيهقى در الدلائل ، ابو يعلى ، ابو نعيم ، و طبرى در تاريخش 5 / 200 ، 204 ، ابو الفرج در اغانى ، 16 / 131 ، 132 ، و ابن عبد ربه در عقد الفريد 2 / 279 ، مسعودى در مروج الذهب 2 / 10 ، قاضى در شفا نقل كرده‌اند .\r\nو ابن اثير در كامل 3 / 102 ، ابن طلحه در المطالب 41 ، محب الدين در رياض 2 / 173 ، هيثمى در مجمع 7 / 235 ، ابن حجر در فتح البارى 13 / 46 ، قسطلانى در مواهب 2 / 195 ، زرقانى در شرح المواهب 3 / 315 ، خفاجى در شرح الشفا 3 / 165 و شيخ على قارى در شرحش حاشيهء شرح خفاجى 3 / 165 .\r\nو اين كلمات اصحابست كه در لابلاى كتابها و تراجمشان پراكنده ، نشان اين حقيقت است كه پيامبر اكرم ( ص ) اصحابش را به يارى امير المؤمنين در اين جنگها ترغيب ميكرد و آنانرا به نبرد همراه او فرا ميخواند و ديدبانان اصحابش را به جنگ با ناكثين و قاسطين و مارقين امر ميكرد اكنون اين اصحاب را نام ميبريم تا آنان را بهتر بشناسيم :\r\n1 - ابو ايوب انصارى آن صحابى بزرگ . ابو صادق گويد : ابو ايوب وارد عراق شد ، قبيلهء ازد براى او پروارى هديه فرستاد ، و آن هديه وسيلهء من ارسال شد .\r\nوقتى من بر او وارد شدم ، سلام كرده ، او را گفتم : خداوند ترا به مصاحبت\r\n\r\n","description":"","footnote":"\r\n( 1 ) تو با على به نبرد برخيزى در حالى كه نسبت به او ستمگرى .\r\n","page_name":" 318 ","page_number":310},
  {"content":"\r\nپيامبرش گرامى داشت و توفيق محضرش نصيبت گردانيد اينك چرا مىبينم تو رو در روى مردم با آنها مىجنگى ؟ گاهى با اين گروه و زمانى با آن گروه مواجه مىگردى ؟ گفت : رسول خدا ( ص ) از ما پيمان گرفته است كه همراه على با ناكثين بجنگيم ، جنگيديم و از ما پيمان گرفته كه با قاسطين همراه على بجنگيم و اكنون با آنها در گيريم مقصود معاويه و ياران اوست و از ما پيمان گرفته كه همراه على با مارقين بجنگيم من هنوز آنها را نديده‌ام . ( 1 )\r\nعلقمه و اسود از ابى ايوب روايت كرده‌اند كه او گفت :\r\nانّ الرّائد لا يكذب اهله ( 2 )\r\nرسول خدا ( ص ) ما را به جنگ با سه گروه در ركاب على امر كرده ، جنگ با ناكثين ، قاسطين و مارقين . . . ( 3 )\r\nو عتاب بن ثعلبه گويد : ابو ايوب انصارى در خلافت عمر بن الخطاب مىگفت :\r\nرسول خدا ( ص ) مرا به جنگ با ناكثين و قاسطين و مارقين در ركاب على امر فرمود .\r\nاين روايت را اصبغ بن نباته از او نيز نقل كرده تنها بجاى « امرنى » ، « امرنا » آورده است ( 4 ) .\r\n2 - ابو سعيد خدرى گويد : رسول خدا ( ص ) ما را به جنگ با ناكثين ، قاسطين و مارقين ، امر مىفرمود ، گفتيم يا رسول اللَّه ما را به جنگ با اين گروه ، همراه چه\r\n\r\n","description":"","footnote":"\r\n( 1 ) تاريخ ابن عساكر 5 / 41 ، اربعين حاكم و تعبيرش نزديك به همين است كه ذكر شد ، تاريخ ابن كثير 7 / 306 ، كنز العمال 6 / 88 .\r\n( 2 ) مثل معروفى است در عرب به اين مضمون كه پيشرو ديدبانان كاروان بر كسان خود در آن كاروان دروغ نمىگويد .\r\n( 3 ) تاريخ خطيب بغدادى 13 / 187 ، كفاية الكنجى 70 ، تاريخ ابن كثير 7 / 306 .\r\n( 4 ) اين روايت را حافظ ابن حبان و طبرى بنقل سيوطى ، ذكر كرده‌اند و حاكم در اربعينش و ابن عبد البر در الاستيعاب 3 / 53 نيز آورده‌اند .\r\n","page_name":" 319 ","page_number":311},
  {"content":"\r\nكسى امر مىكنى ؟ فرمود : همراه على بن ابيطالب ( 1 ) .\r\n3 - ابو اليقطان عمّار بن ياسر گويد : رسول خدا ( ص ) مرا امر كرد تا با ناكثين و قاسطين و مارقين بجنگم . اين روايت را طبرانى نقل كرده و در تعبير ديگر از طريق ديگر به جاى امرنى ، امرنا آورده است .\r\nطبرانى و ابو يعلى و از آن دو هيثمى در مجمع الزوائد 7 / 238 روايت را نقل كرده‌اند .\r\nامّا اين مطلب ، كه جنگ خود امير المؤمنين به امر رسول اللَّه ( ص ) بوده است نه به رأى و نظر شخصى ، حقيقت مطلب ، را چند حديث آشكار مىكند :\r\n1 - خليد العصرى گويد : شنيدم امير المؤمنين على روز نهروان مىگفت :\r\nپيامبر خدا مرا به نبرد با ناكثين و قاسطين و مارقين فرمان داده است ( 2 ) .\r\n2 - ابو اليقظان عمّار بن ياسر گويد : رسول خدا ( ص ) فرمود :\r\nيا على ستقاتلك الفئة الباغية و أنت على الحقّ فمن لم ينصرك يومئذ فليس منّى .\r\nيا على با تو گروه ستمگرى به زودى نبرد خواهد كرد در آن روز تو بر حقى و هر كس ياريت نكند از من نيست ( 3 ) .\r\n3 - و از سخنان عمّار ياسر است كه به ابو موسى خطاب كرده ، گويد : من گواهى مىدهم رسول خدا ( ص ) على را به جنگ ناكثين امر كرد و براى من نام كسانى را برد ، و او را به جنگ قاسطين امر كرد ، اگر بخواهى حاضرم گواهانى اقامه كنم\r\n\r\n","description":"","footnote":"\r\n( 1 ) حاكم در اربعين بنقل سيوطى روايت كرده و حافظ كنجى در الكفايه 72 و ابن كثير در تاريخش 7 / 305 .\r\n( 2 ) خطيب در تاريخش 8 / 340 و ابن كثير در تاريخش 7 / 305 آورده‌اند .\r\n( 3 ) ابن عساكر در تاريخش ، سيوطى در جمع الجوامع به نقل ترتيبش 6 / 155 روايت كرده‌اند و زرقانى از ابن عساكر در شرح المواهب 3 / 317 نقل كرده است .\r\n","page_name":" 320 ","page_number":312},
  {"content":"\r\nتا گواهى دهند رسول خدا ( ص ) ترا شخصا نهى كرد و بر حذر داشت تا در فتنه داخل نشوى ( 1 ) .\r\n4 - ابو ايوب انصارى در زمان خلافت عمر بن الخطاب مىگفت :\r\nامر رسول اللَّه ( ص ) عليا بقتال النّاكثين و القاسطين و المارقين ( 2 )\r\n5 - عبد اللَّه بن مسعود مىگويد :\r\nأمر رسول اللَّه عليا . . . ( 3 )\r\n6 - على بن ربيعه و البى گويد : شنيدم على مىگفت :\r\nعهد الىّ النّبىّ ( ص ) ان اقاتل بعده القاسطين و النّاكثين و المارقين ( 4 )\r\nپيامبر ( ص ) با من پيمان بسته است كه پس از او به نبرد قاسطين ، ناكثين و مارقين ، برخيزم .\r\n7 - ابو سعيد مولى رباب گويد : شنيدم على مىگفت : به نبرد با ناكثين و قاسطين و مارقين دستور گرفته‌ام ( 5 )\r\n\r\n","description":"","footnote":"\r\n( 1 ) شرح ابن ابى الحديد 3 / 293\r\n( 2 ) حاكم در مستدرك 3 / 139 و سيوطى در خصائص 2 / 138 اين حديث را نقل كرده‌اند .\r\n( 3 ) طبرانى و حاكم در اربعينش از دو طريق نقل كرده و ابو عمرو در استيعاب 3 / 53 در حاشيهء الاصابه و هيثمى در مجمع الزوائد 7 / 238 روايت كرده‌اند .\r\n( 4 ) اين روايت را بزار ، طبرانى در الاوسط ، حافظ هيثمى در مجمع 7 / 238 نقل كرده‌اند و هيثمى گويد : يكى از دو سند بزار رجالش رجال صحيح است جز ربيع بن سعيد كه ابن حيان او را توثيق كرده است و ابو يعلى بنقل تاريخ ابن كثير 7 / 304 روايت را نقل كرده و در شرح المواهب زرقانى 3 / 217 پس از نقل روايت گويد : « سند جيد » : سندى بسيار خوب .\r\n( 5 ) ايضاح الاشكال حافظ عبد الغنى بن سعيد ، مناقب خوارزمى 106 از طريق حافظ ابن مردويه .\r\n","page_name":" 321 ","page_number":313},
  {"content":"\r\n8 - سعد بن عباده گويد : على گفت : مأمور جنگ با ناكثين و قاسطين و مارقين شدم ( 1 ) .\r\n9 - ابن عساكر از طريق زيد شهيد از على نقل كرده كه او گفت : رسول خدا ( ص ) مرا به نبرد با ناكثين و قاسطين و مارقين امر فرموده است ( 2 ) .\r\n10 - انس بن عمرو از پدرش از على گويد : من به نبرد با سه گروه مارقين قاسطين و ناكثين مأمور شدم ( 3 ) .\r\n11 - عبد اللَّه بن مسعود گويد : رسول خدا ( ص ) بيرون شده به حجرهء امّ سلمه آمد آنگاه على نزدش آمد . رسول خدا ( ص ) فرمود : اى امّ سلمه به خدا سوگند پس از من اين كشندهء قاسطين ، ناكثين و مارقين است ( 4 ) .\r\n12 - ابن عباس گويد : پيغمبر خدا ( ص ) به امّ سلمه گفت در حديثى كه در 2 / 285 در توصيف على ( ع ) گذشت مىفرمود كه او : قاسطين ، ناكثين و مارقين را خواهد كشت .\r\n13 - امير المؤمنين گويد رسول خدا ( ص ) به من فرمود :\r\nيا على تويكه سوار عرب و كشندهء ناكثين ، مارقين و قاسطينى و تو برادر من و دوست هر مؤمن و مؤمنه اى ( 5 ) .\r\n14 - ابو ايوب انصارى گويد : شنيدم پيامبر ( ص ) بعلى بن ابيطالب مىفرمود :\r\n\r\n","description":"","footnote":"\r\n( 1 ) گروهى از حفاظ از طرق متعدد روايت كرده‌اند مراجعه كنيد تاريخ ابن كثير 7 / 305 و كنز العمال 6 / 72 .\r\n( 2 ) تاريخ ابن كثير 7 / 305 ، كنز العمال 6 / 392\r\n( 3 ) ابن عساكر به نقل تاريخ ابن كثير 7 / 350 نقل كرده است\r\n( 4 ) اربعين حاكم ، رياض النضرة 2 / 240 ، تاريخ ابن كثير 7 / 305 ، مطالب السئول 24 نقل از مصابيح بغوى ، فرائد السمطين باب 27 ، كنز العمال 6 / 391\r\n( 5 ) شمس الاخبار 38\r\n","page_name":" 322 ","page_number":314},
  {"content":"\r\nتو با ناكثين ، قاسطين و مارقين ، نبرد خواهى كرد ( 1 ) .\r\n15 - ابن ابى الحديد در شرح خود 3 / 245 گويد : محقق شده كه پيامبر ( ص ) به على فرمود : پس از من با ناكثين ، قاسطين و مارقين خواهى جنگيد .\r\n16 - به همين حديث امير المؤمنين ( ع ) در روز شورى استشهاد و احتجاج كرده فرمود : شما را به خدا سوگند مىدهم آيا در بين شما كسى هست كه با ناكثين ، قاسطين و مارقين از زبان پيامبر ( ص ) جز من بجنگد ؟ همه گفتند ، خدا گواه است نه .\r\n17 - ابو رافع گويد : پيغمبر خدا ( ص ) به على فرمود : ميان تو و عايشه اتفاقى روى خواهد داد ، على پرسيد ، يا رسول اللَّه مرا ميفرمائيد ؟ پيغمبر فرمود بلى ، باز على گفت : من ؟ آنگاه گفت يا رسول اللَّه ، من شقىترين آن دو خواهم بود ؟\r\nفرمود نه ، اينطور نيست ولى وقتى چنين پيش آمدى شد ، شما بايد او را به محل امنش بازگردانى ؟\r\nاين حديث را احمد در مسندش 6 / 393 ، هيثمى در مجمع الزوائد 7 / 234 روايت كرده و هيثمى گويد : احمد ، بزّار و طبرانى آن را نقل كرده‌اند و رجال آن مورد وثوقند . و در كنز العمال 6 / 37 و خصائص الكبرى 2 / 137 نيز روايت شده است .\r\n18 - ابو نعيم از حارث روايت كرده كه گفت : در خدمت على در صفين حضور داشتم ديدم شترى از اشتران شام آمد ، و سوار و محمولاتى هم بر پشتش بود ، آنها را به زمين انداخت و صفوف لشگر على را طى كرد تا نزد على رسيد ، لبهاى خود را ميان سر و شانهء على قرار داد و با گردن خود شانه‌هاى على را جنبانيد ، على گفت :\r\nبه خدا سوگند اين همان نشانه اى است كه ميان من و رسول خدا معهود است ( 2 ) .\r\n\r\n23 - ابن تيميه گويد : رافضى ( علامهء حلى ) گويد از عمرو بن ميمون روايت شده كه گفت : براى على بن ابى طالب ده فضيلت انحصارى است :\r\n\r\n","description":"","footnote":"\r\n( 1 ) مستدرك حاكم 3 / 140\r\n( 2 ) خصائص الكبرى 2 / 138 .\r\n","page_name":" 323 ","page_number":315},
  {"content":"\r\n1 - پيغمبر ( ص ) فرمود : « مردى را بر انگيزم كه خدايش او را نگهدار است ، او خداى و رسولش را دوست دارد و خدا و رسولش او را » همه گردن كشيدند تا ببينند آنكس كيست ؟ پيغمبر فرمود : على بن ابى طالب كجا است ؟ گفتند او با چشم درد شديد در آسيابه آرد كردن پرداخته ، ديگران از اين كار امتناع داشتند ، گويد :\r\nدر اين وقت على با چشم دردى شديد كه قادر به ديدن نبود فرا رسيد ، و پيغمبر در چشمش دميد ، آنگاه سه بار پرچم را به اهتزاز در آورده به دستش داد و على صفيهء بنت حيى را آورد .\r\n2 - گويد و نيز سورهء برائت را پيامبر به دست ابابكر فرستاد و على را به دنبال او گسيل داشت تا سورهء را از او بگيرد ، و فرمود : نبايد كسى آن را ببرد مگر كسى كه او از من ، و من از او باشم .\r\n3 - و به عمو زادگانش كه على هم با آنها نشسته بود گفت : كداميك از شما در دنيا و آخرت با من همكارى مىكند همه امتناع كردند ، على گفت : منم همكار شما در دنيا و آخرت ، پيغمبر از سخن او گذشت و به طور خصوصى يك يك آنان را مخاطب قرار داده و فرمود : كدامتان با من همكارى مىكند و در دنيا و آخرت با من متحد مىشود ؟ هيچكس جواب مثبت نداد و باز على فرمود : من در دنيا و آخرت ولايت و اتحاد شما را مىپذيرم . پيغمبر ( ص ) فرمود : تو ولى و همكار منى در دنيا و آخرت .\r\n4 - و گويد : على اول كس بود كه بعد از خديجه از مردان ، اسلام آورد ، 5 - و پيغمبر خدا ( ص ) جامهء خود را گرفت و آن را بر على و فاطمه و حسن و حسين نهاد و گفت : منتها خواست خدا براى شما اهل بيت اينست كه پليدى از ساحتتان بزدايد و شما را از هر آلودگى پاك پاك كند\r\n6 - و گويد : على خود را به خدا فروخت و لباس پيامبرش ( ص ) را پوشيد و آنگاه در جاى پيغمبر ( ص ) بيتوته كرد در حالى كه مشركين او را سنگ مى - انداختند .\r\n","description":"","footnote":"","page_name":" 324 ","page_number":316},
  {"content":"\r\n7 - و پيامبر ( ص ) مردم را براى جنگ تبوك از مدينه بيرون آورده بود ، على او را گفت : اجازه مىدهيد منهم با شما بيرون آيم ؟ پيامبر ( ص ) او را فرمود :\r\nنه ، على را گريه آمد ، پيغمبر او را گفت : آيا نمىپسندى نسبت تو به من همچون نسبت هرون بموسى باشد جز اينكه تو پيامبر نيستى .\r\nو لا ينبغى أن اذهب الا و انت خليفتى .\r\nاين شايسته نيست كه من بروم جز اينكه در نبودنم تو جانشينم باشى .\r\n8 - و پيغمبر خدا ( ص ) على را گفت :\r\nانت وليّى فى كلّ مؤمن بعدى ( 1 ) .\r\n« تو نسبت به هر مؤمنى بعد از من ، نمايندهء منى »\r\n9 - و گويد پيامبر ( ص ) همهء درهاى مسجد را جز درى كه على رفت و آمد مىكرد ، بست و او با حال جنابت وارد مسجد مىشد ، مسجد راه او بود و او راه ديگرى غير از مسجد نداشت .\r\n10 - و دربارهء او گفت : من كنت مولاه فعلىّ مولاه : هر كه را من مولاى اويم ، على او را مولى است .\r\nآنگاه پاسخ مىدهد كه فشردهء سخنانش اين است :\r\nاگر حديث عمرو بن ميمون ثابت گردد ، روايتش مرسل خواهد بود نه مسند ، و در آن الفاظى ديده مىشود كه دروغ به پيغمبر ( ص ) بسته‌اند مانند اين جمله :\r\nلا ينبغى ان اذهب الَّا و انت خليفتى : ( شايسته نيست من بروم جز اينكه در نبودنم تو جانشين من باشى ) زيرا بارها پيغمبر ( ص ) رفت كه جانشينش ديگرى جز على بود ، آنگاه عده اى از حكام منصوب از قبل پيغمبر در مدينه را نام برده ، گويد ! جانشينى پيغمبر در سال جنگ تبوك بر كسى جز زنان ، كودكان ذوى اعذار و آن سه كس كه تخلف كردند و متّهمان به نفاق ، نبود .\r\n\r\n","description":"","footnote":"\r\n( 1 ) عبارت صحيح كه در اصول ثبت افتاده چنين است : أنت ولى كل مؤمن بعدى .\r\n","page_name":" 325 ","page_number":317},
  {"content":"\r\nو شهر مدينه در امنيّت كامل بسر مىبرد ، جاى ترس بر اهل مدينه نبود و جانشينى جنبهء جهاد نداشت .\r\nو نيز آنجا كه گويد : همهء درهاى مسجد را جز درى كه على رفت و آمد مى - كرد ، بست ، اين جمله را شيعه ، در قبال آنچه در صحيح از ابى سعيد ، از پيغمبر ( ص ) نقل شده كه در بيمارى وفاتش فرمود : « همانا امينترين مردم در مالش و دوستيش براى من ، ابو بكر است ، اگر من جز خداى خود كسى را به دوستى مى - گرفتم ابا بكر را دوستم مىساختم ولى تنها برادرى و دوستى اسلامى است ، در مسجد نبايد دريچه اى باقى ماند جز اينكه مسدود گردد مگر دريچهء ابى بكر » ، جعل كرده‌اند . روايت نامبرده را ابن عباس در هر دو صحيح نقل كرده است . و نيز اين سخن ، كه انت وليى فى كل مؤمن بعدى « تو نسبت به هر مؤمنى بعد از من نمايندهء منى » اين حديث به اتفاق حديث شناسان ، مجعول است .\r\n\r\nسپس در تعقيب سخن به ذكر خرافات و ياوه هائى دربارهء عدم اختصاص اين مناقب به على ( ع ) دست زده است .\r\nپاسخ - چه خوب بود كه اين مرد مطالعهء كتابش را بر دانشمندان و اهل تحقيق تحريم مىكرد و طرف سخنش را به جاهلان كهنه پرستى كه تشخيص خوب و بد نتوانند داد ، محدود مىكرد ، زيرا وقتى اين كتاب به دست دانشمند بيفتد ، سوء نيتها و بىدانشىهايش بر ملا مىگردد و همه مىفهمند نويسندهء آن از راستى و امانت بدور بوده و كارى جز دروغ و تزوير و روپوشى حقايق آشكار انجام نداده است .\r\nقويا به نظر ميرسد ، وقتى او عنوان شيخ الاسلام را براى خود دست و پا كرده ، در بلند پروازى خود را گم كرده پنداشته است ملت اسلام سخنانش را هرچه باشد ، بدون ايراد و محاسبه تلقى به قبول مىكند ، ناگاه متوجه مىگردد پندارش به خطا رفته و تير اميدش به سنگ خورده است . حال با من بيائيد تا دربارهء ياوه هايش در بارهء اين حديث و جار و جنجالى كه بر سر آن راه انداخته است ، فرو رفته ، امعان نظر كنيم .\r\n","description":"","footnote":"","page_name":" 326 ","page_number":318},
  {"content":"\r\nاولين نسبت ناروايش اين است كه ، حديث مرسل است نه مسند .\r\nگويا ديدگانش از مراجعه به امام مذهبش ، احمد بن حنبل هم كور است او در 1 / 331 كتاب خود از يحيى بن حمّاد ، از ابى عوانه ، از ابى بلج ، از عمرو بن ميمون از ابن عباس حديث را نقل مىكند ( 1 ) . رجال سند اين حديث غير از ابى بلج همه رجال صحيح و او موثق است و ما شرح حالش را در 1 / 127 اين كتاب آورديم .\r\nهمين حديث را به سندى كه همهء رجالش صحيح و مورد وثوقند حافظ نسائى در خصائص 7 ، و حاكم در مستدرك 3 / 132 نقل كرده‌اند . و حاكم و ذهبى صحت آن را ، تأييد كرده‌اند . و نيز طبرانى چنان كه در مجمع الزوائد است و هيثمى با تأييد صحت حديث ، آن را نقل كرده ، ابو يعلى به نقل البداية و النهايه ، و ابن عساكر در اربعين الطوال ، و ابن حجر در الاصابه 2 / 509 و گروه ديگرى كه در جلد اول 1 / 97 همين كتاب نام آنها را برديم ، ناقلان حديثاند .\r\nبدين ترتيب او چه حق دارد ، حديث را بدروغ مرسل خواند و سند متّصلش را كه صحيح و ثابت هم هست ، منكر گردد ؟ آيا با امانتهاى نبوت اينطور بايد رفتار كرد ؟ آيا اين دست امانت است كه با سنت پيغمبر و علم و دين اينچنين بازى مىكند ؟ !\r\nشگفتتر از اين نسبت نادرست ، اظهار نظر او در جمله‌هاى حديث براى تباه كردن معنى و مفاد آن است به اين پندار كه سخن منسوب به پيغمبر ( ص ) .\r\n« لا ينبغى ان اذهب الَّا و انت خليفتى : »\r\n« شايسته نيست من بروم مگر در نبودم تو خليفهء من باشى » به اين دليل دروغ است كه پيغمبر چند بار ديگر از مدينه خارج شد و جانشينش در هر نوبت كسانى غير از على بودند .\r\nهركس حقيقت امر را ، در اوضاع و احوال جارى در حديث بنگرد مىفهمد اين موضوع ، يك واقعهء شخصى است كه از خود داستان تجاوز نمىكند ، زيرا\r\n\r\n","description":"","footnote":"\r\n( 1 ) متن آن در ج 1 ص 95 گذشت .\r\n","page_name":" 327 ","page_number":319},
  {"content":"\r\nپيغمبر مىدانست در اين سفر ، جنگى بر پا نمىشود ، و مدينه از اين نظر كه مسلمانان از ناحيه عظمت پادشاه روم ( هرقل ) و پيشدستى سپاه جرارش دچار اضطراب بود ، نياز شديد به جانشينى فردى چون امير المؤمنين داشت ، اينان گمان مىكردند رسول خدا ( ص ) و صحابهء ملازمش قدرت مقاومت در برابر آنها ندارند و از اين رو گروهى از منافقان تخلف ورزيدند . و نزديكترين احتمال در مدينه بعد از غيبت پيغمبر اين بود كه منافقان براى تضعيف قدرت و تقرب به حاكم بلاد روم كه در آن وقت عازم مدينه بود ، دست به يك شورش انقلابى بزنند .\r\nدر اين وضع حساس ميبايد جانشين پيغمبر ( ص ) در مدينه كسى چون امير المؤمنين ( ع ) باشد تا در ديدگان مردم پر هيبت و در نزد شورشيان با عظمت تلقى گردد و اين تنها امير المؤمنين ( ع ) است كه با شدت عمل ، دليرى در اقدام ، و قاطعيت خود چنين خطرى را ميتواند پيشگيرى كند . و گرنه در هيچ مقامى امير المؤمنين ( ع ) از پيغمبر ( ص ) غير از اين واقعه فاصله نگرفته است ( 1 ) اين امر مورد اتفاق سيره نويسان است و سبط ابن جوزى در تذكره ص 12 بدان اعتراف كرده است -\r\nشخص محقق مىتواند بيان ما را از گفتار پيغمبر ( ص ) به على ( ع ) كه فرمود :\r\nكذبوا و لكن خلفّتك لما ورائى :\r\n« دروغ ميگويند ولى من ترا براى پشت سرم ( مدينه ) بجاى گذاردم » ، استنتاج كند : در آنجا كه ابن اسحاق به سندهاى خودش از سعد بن ابى وقاص روايت نمود كه وقتى پيغمبر به محل « جرف » رسيد عده اى از منافقان نسبت به امارت على در مدينه ايراد گرفته گفتند پيغمبر او را براى بى حالى و سنگينىاش از جهاد در مدينه بجاى گذارد ، على سلاح بر گرفت و بيرون شد ، و در محل جرف خدمت پيغمبر آمد ، گفت : « در هيچ جنگى از شما جدا نمانده‌ام در اين جنگ منافقان پندارند مرا از روى سنگينىام بجاى گذارده‌ايد » ، پيغمبر ( ص ) فرمود : كذبوا\r\n\r\n","description":"","footnote":"\r\n( 1 ) استيعاب 3 / 34 در هامش اصابه ، شرح تقريب 851 ، رياض النضرة 163 ، صواعق 72 ، اصابه 2 / 507 ، سيرهء حلبية 3 / 148 ، اسعاف 149 .\r\n","page_name":" 328 ","page_number":320},
  {"content":"\r\nو لكن خلفتك لما ورائى . . . تا آخر حديث . ( 1 )\r\nو در روايت صحيح از پيغمبر ( ص ) است كه وقتى مىخواست براى نبرد ( تبوك ) حركت كند فرمود :\r\nلا بدّ ان اقيم ، او تقيم :\r\nچاره اى نيست كه بايد يا من خود بمانم و يا تو بمانى ، آنگاه على را بجاى خود نهاد ( 2 ) .\r\nبا توجه به اين مطالب ، بايد دانست اين سخن آن حضرت ( ص ) « لا ينبغى ان اذهب الا و انت خليفتى » مفهومى جز براى خصوص اين واقعه ندارد و در اين تعبير هيچگونه عمومى كه شامل هر نوبتى كه پيغمبر از مدينه خارج شده باشد ، ديده نمىشود ، از اين رو درست نيست ما آن را به مواردى كه پيغمبر در وقايع ديگر ، اشخاص ديگرى را خليفهء خود گذارده است ، نقض كنيم . زيرا در آن موارد و وقايع ، خطر شورش انقلابى كه اشاره كرديم ، موجود نبود . و در صحنهء نبرد نياز بيشترى بوجود امير المؤمنين ( ع ) احساس ميشد ، چون جز او كسى نمىتوانست حملات قهرمانان دلير عرب و صفوف متشكَّلشان را بشكند از اينرو پيامبر ( ص ) در بردن امير المؤمنين همراه خود به جنگها ، يا جانشينى او در غيابش در مدينه ، از مصلحت قوىتر ، پيروى مىفرمود :\r\nموضوع ديگر ، اينكه ، آن مرد كوشيده است ، عنوان جانشينى نامبرده را كوچك جلوه داده ، گويد : جانشينى پيغمبر در سال جنگ تبوك . . . در صورتى كه با نظر تحقيق عنوان اين خلافت از جنبه‌هاى مختلف ، كه در زير اشاره ميكنيم بزرگ جلوه مىكند :\r\n1 - اين جمله پيغمبر ( ص ) كه فرمود :\r\nاما ترضى ان تكون منّى بمنزلة هرون من موسى ؟ :\r\n« آيا راضى نيستى كه نسبتت با من مانند نسبت هارون به موسى باشد ؟ » اين\r\n\r\n","description":"","footnote":"\r\n( 1 ) رياض النضرة 2 / 162 ، امتاع مقريزى 449 ، عيون الاثر 2 / 217 ، سيرهء حلبيه 3 / 148 ، شرح مواهب زرقانى 3 / 69 ، سيرهء زينى دحلان 2 / 338 .\r\n( 2 ) طبرانى با طريق صحيح روايت كرده چنان كه در مجمع الزوائد 9 / 111 حكايت شده .\r\n","page_name":" 329 ","page_number":321},
  {"content":"\r\nجمله نشان مىدهد هر آنچه براى پيغمبر بود از هر درجه ، مقام ، نهضت ، حكم ، امارت و سيادت ، براى امير المؤمنين ثابت است مگر آنچه استثنا شده يعنى نبوت چنان كه براى هارون نسبت به موسى چنين بود . اين مقام خلافت پيامبر ( ص ) است و على ( ع ) را جاى خود نشاندن ، نه او را به كارى گماردن چنان كه پنداشته‌اند .\r\nپيغمبر ( ص ) قبل از اين واقعه ، مردمى را بر بلاد ، امارت بخشيده و در خود مدينه افرادى را گمارده بود ، و جنگهاى كوچك كه خود مستقيما شركت نمىكرد ، فرماندهانى نصب كرد ، كه نسبت به هيچكدامشان ، جمله اى را كه در اين واقعه گفت ، ايراد نفرمود . از اين رو بايد گفت اين منقبت ، تنها از خصوصيات شخص امير المؤمنين ( ع ) است .\r\n2 - سخن پيامبر ( ص ) كه از سعد بن ابى وقاص نقل شد كه فرمود : « دروغ مىگويند ولى من ترا براى پشت سر خود بجاى گذاردم » در وقتى كه عده اى از رجال منافقان نسبت به فرماندارى على ( ع ) انتقاد مىكردند ، اشارهء پيغمبر ( ص ) به همان چيزى است كه ما قبلا بيان داشتيم و آن ترس از حمله و شورش منافقان در غياب پيغمبر ( ص ) به مدينه است و نگهداشتن امير المؤمنين ( ع ) در مدينه ، براى حفظ بيضهء اسلام از ويرانى ، و پيشگيرى از گسترش اخلال منافقان در كار مسلمانان .\r\nاگر نبود آنكس كه شدتشان را ، با دليرى قاطع و تيز بينى مخصوص درهم شكند ، خطر منافقان تنها مركز اصيل اسلامى را تهديد ميكرد ، به اين ترتيب پيغمبر ( ص ) على را براى يك قيام مجدانه در مقابل منافقان كه از ديگر كسان ساخته نبود ، بجاى خود در مدينه نهاد .\r\n3 - در حديث براء بن عازب و زيد بن ارقم است كه وقتى رسول خدا ( ص ) خواست به جنگ رود به على گفت : چاره اى نيست كه در مدينه بايد يا من بمانم يا تو ، و آنگاه على را بجاى خود نهاد ( 1 ) ، نشان ميدهد ماندن امير المؤمنين ( ع ) در\r\n\r\n","description":"","footnote":"\r\n( 1 ) طبرانى آن را با دو سند روايت نموده كه يكى رجال آن رجال صحيح است جز ميمون بصرى كه ثقه است و ابن حبان توثيق كرده ، چنان كه در مجمع الزوائد 9 / 111 ضبط شده به ج 1 ص 126 ترجمه الغدير مراجعه فرمائيد .\r\n","page_name":" 330 ","page_number":322},
  {"content":"\r\nحفظ بيضهء اسلام و زدودن فساد تبهكاران در حدّ ماندن پيامبر ( ص ) مؤثر است و اين كار مهم بدست هر يك از آن دو بزرگمرد يكنواخت ساخته است . و اين عاليترين پايه و مقامى است كه ميتوان تصور كرد .\r\n4 - از سعد بن ابى وقاص به صحت پيوسته كه گفت : به خدا سوگند اگر يكى از سه فضيلت على براى من بود ، من آن را برتر از هر چه آفتاب بر آن تابد مىدانستم ، اگر آنچه پيغمبر ( ص ) در باز گرداندن او از تبوك او را گفت :\r\nأما ترضى ان تكون منّى بمنزلة هرون من موسى :\r\n« آيا راضى نيستى مقامت نسبت به من ، مقام هرون نسبت به موسى باشد » .\r\nمرا گفته بود ، اين جمله مرا محبوبتر بود از هر چه آفتاب برآن تابد . . . تا آخر ( 1 ) .\r\nمسعودى در مروج الذهب 2 / 61 بعد از بيان حديث گويد : من در صورت ديگر روايات از على بن محمّد بن سليمان نوفلى در گزارش حال عايشه و ديگران يافتم كه وقتى سعد اين جمله را به معاويه گفت و مردم از مجلس آمادهء برخاستن شدند ، معاويه براى سعد تيزى رها كرد و او را گفت بنشين تا پاسخ مرا از گفتارت بشنوى تو هيچگاه نزد من بيش از امروز مورد توبيخ و ملامت نبوده اى ، پس چرا او را يارى نكردى ؟ و چرا از بيعتش ، تقاعد كردى ؟\r\nاگر من آنچه را تو از پيغمبر ( ص ) شنيدى ، شنيده بودم تا آخر عمر خدمتگذار على مىشدم .\r\nسعد گفت : به خدا سوگند ، من به جاى تو ، از تو شايسته ترم ، معاويه گفت :\r\nولى بنو عذره زير بارت نمىروند . و چنان كه گفته‌اند سعد منسوب به يكى از مردان بنى عذره بود ( 2 ) . . . تا آخر .\r\nو در نزد حفاظ ، پايدارندهء اسناد ، به صحت پيوسته است كه معاويه ، سعد را گفت :\r\n\r\n","description":"","footnote":"\r\n( 1 ) خصائص نسائى 32 ، مروج الذهب 2 / 61 .\r\n( 2 ) سعد بن ابى وقاص از قبيله بنى زهره است ، ولى رندان او را پسر يكى از بنى عذره ميدانستند ، لذا معويه با اين كنايه با وطعن مىزند كه تو لايق سرير خلافت نيستى ( مترجم )\r\n","page_name":" 331 ","page_number":323},
  {"content":"\r\nما منعك ان تسبّ ابا تراب :\r\n« چه باعث شده تو از ناسزا گوئى به ابو تراب ، سرباز مىزنى » .\r\nگفت : تا سه سخن از پيامبر خدا ( ص ) به ياد دارم نه تنها او را ناسزا نتوانم گفت ، بلكه اگر يكى از آن سخنان براى من بود از اشتران سرخ موى آن را برتر مىدانستم ، شنيدم رسول خدا ( ص ) در حالى كه او را در واقعهء تبوك بجاى خود در مدينه مىگمارد و على به او گفت يا رسول اللَّه « مرا با زنان و كودكان بجاى ميگذارى ؟ » پيامبر ( ص ) او را گفت :\r\nاما ترضى ان تكون منّى بمنزلة هارون من موسى الَّا انّه لا نبىّ بعدى ( 1 ) .\r\nو در حديثى نقل شده كه وقتى سعد بر معاويه وارد شد ، معاويه گفت : چرا همراه ما نجنگيدى ؟ پاسخ داد بادى غليظ و تيره بر من گذشت ، من اشترم را گفتم اخ ، اخ تا بنشيند و چون باد تيره بر طرف شد من راه را شناختم و به راه افتادم .\r\nمعاويه گفت : در كتاب خدا اخ ، اخ نيست ولى اين كلام خداى بزرگ است كه :\r\nو ان طائفتان من المؤمنين اقتتلوا فاصلحوا بينهما فان بغت احداهما على الاخرى فقاتلوا الَّتى تبغى حتّى تفىء الى أمر اللَّه ( 2 ) :\r\n« هر گاه دو گروه از مؤمنان با هم به جنگ پردازند در آغاز بايد بين آنها صلح بر قرار كنيد و هر گاه يكى بر ديگرى تجاوز كرد ، با متجاوز بايد بجنگيد تا به حكم خدا باز گردد » ، به خدا سوگند تو نه با گروه متجاوز در مقابل گروه دادگر ، و نه با گروه دادگر در مقابل گروه متجاوز بودى ، سعد گفت من نمىخواستم\r\n\r\n","description":"","footnote":"\r\n( 1 ) جامع ترمذى 2 / 213 ، مستدرك حاكم 3 / 108 ، با اعتراف به صحت و ذهبى هم صحت آن را پذيرفته است .\r\nزيادى چاپ دوم :\r\nو به همين صورت مسلم حديث را در صحيح خود آورده ، و حافظ گنجى در كفاية 28 از او نقل كرده ، و بدخشانى هم در نزل الابرار 15 ، از مسلم و ترمذى نقل آورده و با همين الفاظ ابن حجر در اصابه 2 / 509 از ترمذى نقل نموده و ميرزا مخدوم جرجانى هم در فصل دوم از كتاب « نواقض الروافض » بنقل از مسلم و ترمذى ياد كرده است .\r\n( 2 ) سورهء حجرات آيهء 9 .\r\n","page_name":" 332 ","page_number":324},
  {"content":"\r\nبا مردى بجنگم كه پيامبر خدا ( ص ) دربارهء او گفته است :\r\nانت منّى بمنزلة هارون من موسى غير انّه لا نبىّ بعدى .\r\nمعاويه گفت : كى اين مقالت را با تو شنيده است ؟ سعد گفت فلان و فلان و فلان تا رسيد به امّ سلمه . معاويه گفت : ولى اگر من از پيغمبر ( ص ) شنيده بودم با على نمىجنگيدم . مراجعه كنيد تاريخ ابن كثير 8 / 77 .\r\nامرى را كه سعد در رديف حديث رايت ، و ازدواج با صديقه طاهره به وحى خداى عزيز كه آن هر دو از بزرگترين فضائل است ، مىداند . و اگر معاويه آن را شنيده بود ديگر به جنگ على اقدام نمىكرد و تا زنده بود خادم آستان على مىبود ، بايد تا آن حد مهم باشد كه سعد به خود اجازه دهد آن را بيشتر از هر چيزى كه خورشيد بر آن تابد ، دوست بدارد يا براى او از اشتران سرخ موى محبوبتر باشد ، و نيز آنقدر ارزش داشته باشد كه معاويه اگر شنيده بود ، عمرانه خدمتگذارى على را اختيار مىكرد ، بديهى است اين امر مهم غير از جانشين ساختن فردى است بر خانواده خود تا در رفع نيازمنديهاى زندگى آنان قيام كند ، چنان كه كار مستخدمان است . يا اينكه ديدبان و جاسوس منافقان باشد تا تجسّس در احوال آنان كند چنان كه وظيفهء طبقهء پست مستخدمان دولتها است .\r\n5 - سخن سعيد بن مسيّب : وقتى حديث را از ابراهيم يا از عامر دو فرزند سعد بن ابى وقاص شنيد گفت : به خود رضايت نميدهم تا در اين باره شخصا با سعد مواجه شوم ، نزد او آمده گفتم : حديثى كه فرزند تو عامر بر من فرو خواند چيست ؟\r\nاو انگشتانش را در گوشهايش كرد و گفت از رسول خدا شنيدم و گرنه گوشهايم كر باد ( 1 ) آيا چه چيز اين حديث را سعيد بزرگ مىپنداشت تا جائى كه مىكوشيد خبر مربوط به آن را پس از آنكه از فرزند سعد شنيده ، از خود سعد بشنود .\r\nآنگاه سعد با تأكيدى كه ذكر شد ، از حديث ياد كرد ، ما مىدانيم او چه فهميده ، مسلما او چيزى جز همان معنى با عظمتى را كه ما متذكر شديم به خاطر نياورده است .\r\n\r\n","description":"","footnote":"\r\n( 1 ) نسائى در خصائص 15 با چند طريق روايت كرده است .\r\n","page_name":" 333 ","page_number":325},
  {"content":"\r\n6 - گفتار امام ابى البسطام شعبة بن حجّاج دربارهء حديث ، كه گويد : هارون افضل امت موسى ( ع ) بود پس بايد على ( ع ) نيز افضل امت محمّد ( ص ) باشد تا اين نص صريح كه روايتش هم صحيح است محفوظ ماند ، چنان كه موسى به برادرش هارون گفت : اخلفنى فى قومى و اصلح :\r\n« تو در ميان قوم جانشين من باش و باصلاح آنان بكوش » ( 1 )\r\n7 - طيّبى گويد : حرف « من » در انت منّى بمنزلة هارون ، خبر مبتدا است و من . اتصاليه است و متعلق خبر خاص مىباشد و با در « بمنزله » زائد است مانند آيهء : فان آمنوا به مثل ما آمنتم به :\r\n« اگر ايمان آورند ، ايمانى مانند ايمان شما » ، و معنى حديث اين مىشود :\r\nتو متصلى با من . و جايگزينى از جانب من ، مقامى را كه هرون نسبت به موسى جايگزين بود ، در اينجا تشبيهى به نظر مىآيد كه وجه شبه مبهم است و جملهء بعدى از آن پرده بر مىدارد : الَّا انّه لا نبىّ بعدى از اين رو معلوم مىشود رابطه و اتّصال نامبرده از ناحيهء نبوت نيست ، بلكه پائينتر از نبوت و آن خلافت است ( 2 ) .\r\nيكى ديگر از احاديثى را كه آن مرد تكذيب مىكند سخن :\r\n« و سدّ الابواب الَّا باب علىّ »\r\nاست ، يعنى : « همهء درهاى مسجد جز در خانه على را پيغمبر ( ص ) مسدود ساخت » . و گويد اين حديث را از باب مقابلهء به مثل ، شيعيان جعل كرده‌اند .\r\n\r\nپاسخ - براى انتساب جعل حديث در اين مورد به شيعه علَّتى جز بى آزرمى و پر مدعائى و رد كردن حقايق مسلَّم ، با هو و جنجال ، نمىشناسيم ، اين كتابهاى پيشوايان اهل سنت و از جمله مسند امام مذهبش احمد ، در برابر دو چشم اوست .\r\nروايت مزبور را با سندهاى فراوان كه همه صحيح و حسناند ، از گروهى از صحابه كه تعدادشان به حدّ تواتر اصطلاحى خودشان مىرسد ، نقل كرده‌اند كه از ميان آنها اين عده را نام مىبريم .\r\n\r\n","description":"","footnote":"\r\n( 1 ) حافظ گنجى در كفايه 150 نقل كرده .\r\n( 2 ) شرح مواهب علامهء زرقانى 3 / 70 .\r\n","page_name":" 334 ","page_number":326},
  {"content":"\r\n1 - زيد بن ارقم : گويد : چند نفر از اصحاب پيامبر ( ص ) درهاى رفت و آمدشان در داخل مسجد بود گويد : روزى پيامبر ( ص ) فرمود : جز در خانه على اين درها را بايد به بنديد ، گويد : مردم در اينباره به سخن آمدند . پيامبر خدا ( ص ) برخاست ، درود ثناى حق گفت و سپس چنين بيان داشت : من گفتم اين درها را جز در خانهء على ببنديد ، بعضى از شما حرفهائى زدند ، من درى را از پيش خود نمىبندم و نمىگشايم مرا به چيزى فرمان دادند و من آن را پيروى كردم .\r\nسند حديث را در مسند احمد 4 / 369 چنين مىيابيم :\r\nمحمّد بن جعفر ما را از عوف بن ميمون ابى عبد اللَّه ، و او از زيد بن ارقم روايت كرده ، رجالش همگان رجال صحيحاند جزابى عبد اللَّه ميمون كه او مورد وثوق است و به اين ترتيب حديث به تصريح حفاظ صحيح ، و رجالش همه موثّقاند .\r\nنسائى در سنن كبرايش و خصائصش 13 از حافظ محمّد بن بشار : بندار كه اجماع به صحت استدلال به حديثش منعقد شده ، ( اين را ذهبى گفته ) با همان سند قبلى نقل كرده ، و حاكم در مستدرك 3 / 125 با اعتراف به صحت ، حديث را آورده ، و ضياء مقدسى در المختارة مما ليس فى الصحيحين ، و كلاباذى در معانى الاخبار بنابر نقل « القول المسدّد » 17 ، و سعيد بن منصور در سننش ، و محب الدين طبرى در رياض 2 / 192 ، و خطيب بغدادى از طريق حافظ محمّد بن بشّار ، و كنجى در الكفاية 88 ، و سبط ابن جوزى در تذكره 24 ، و ابن ابى الحديد در شرحش 2 / 451 ، و ابن كثير در تاريخش 7 / 342 ، و ابن حجر در القول المسدّد 17 حديث را نقل كرده‌اند .\r\nو ابن حجر گويد : ابن جوزى آن را از طريق نسائى در رديف مجعولات آورده و بخاطر ميمون به آن ايراد گرفته است ، ولى مرتكب خطائى آشكار شده زيرا ميمون را بسيارى ، توثيق كرده و دربارهء حفظ او سخن گفته‌اند ، و ترمذى حديثى را از او غير از اين حديث صحيح دانسته است و نيز در فتح البارى 7 / 12 پس از روايت حديث گويد : رجال حديث همه مورد وثوقند ، و سيوطى در\r\n","description":"","footnote":"","page_name":" 335 ","page_number":327},
  {"content":"\r\nجمع الجوامع بر طبق نقل الكنز 6 / 152 ، 157 ، و هيثمى در مجمع الزوائد 9 / 114 ، و عينى در عمدة القارى 7 / 592 ، و بدخشى در نزل الابرار 35 نقل كرده و بدخشى اضافه مىكند اين روايت را احمد ، نسائى ، حاكم و ضياء باسنادى كه رجالش مورد وثوقند نقل كرده‌اند .\r\n2 - عبد اللَّه بن عمر بن الخطاب گويد : سه خصلت فرزند ابى طالب را دادند كه هر گاه يكى از آنها براى من بود ، من آن را از اشتران سرخ موى محبوبتر مىدانستم ، پيامبر خدا ( ص ) دخترش را به ازدواج او در آورد و فرزندانى از او به هم رسانيد ، درهاى ( متصل به مسجد ) را بست و در خانه اى او را نه بست ، پرچم را روز خيبر بدست او داد .\r\nدر مسند احمد ج 2 / 26 سند حديث چنين آمده است :\r\nوكيع از هشام بن سعد ، از عمر بن اسيد ، از ابن عمر روايت كرده است .\r\nحافظ هيثمى در مجمع الزوائد 9 / 120 گويد حديث را احمد و ابو يعلى روايت كرده‌اند و رجال هر دو رجال صحيحاند .\r\nو نيز همين روايت را ابن ابى شيبه ، ابو نعيم ، محب الدين در رياض 2 / 192 شيخ الاسلام حمويى در فرائد باب 21 ، ابن حجر در فتح البارى 7 / 12 ، و صواعق 76 نقل كرده‌اند و در القول المسدّد 20 پس از نقل حديث گويد : حديث ابن عمر را كه ابن جوزى بر اثر هشام بن سعد خدشه كرده ، او از رجال صحيح مسلم است بسيار راستگو و دربارهء حفظ حديثش سخن گفته‌اند ، حديث او به شواهدى تقويت مىشود ، نسائى به سند صحيح ، سيوطى در جمع الجوامع بنقل كنز 6 / 391 آن را نقل كرده و بدخشى در نزل الابرار / 35 گويد : اسنادش همه نيكو است .\r\n3 - عبد اللَّه بن عمر بن الخطاب ، علاء بن عرار او را گفت از على و عثمان برايم بگو ، عبد اللَّه گفت اما على ، از او چيزى مپرس و مقام او را از نظر پيامبر - خدا ( ص ) بنگر كه او درهاى ما را كه به مسجد گشوده مىشد بربست و در خانهء او را برقرار كرد .\r\n","description":"","footnote":"","page_name":" 336 ","page_number":328},
  {"content":"\r\nاين حديث را حافظ نسائى از طريق ابى اسحاق سبيعى روايت كرده ، ابن حجر در القول المسدّد 18 و فتح البارى 7 / 12 گويد : سندى است صحيح و رجالش همه رجال صحيحاند مگر علاء كه او مورد وثوق است و يحيى بن معين و ديگران توثيقش كرده‌اند .\r\nو نيز كلابادى در معانى الاخبار بنقل القول المسدّد 18 ، و هيثمى در مجمع الزوائد 9 / 115 ، و سيوطى در اللئالى 1 / 18 از ابن حجر با اعتراف به صحت حديث و سخنى كه از او ياد كرديم ، و بدخشى در نزل الابرار 35 با اعتراف به صحت حديث مانند ابن حجر ، حديث را نقل كرده‌اند .\r\n4 - براء بن عازب ، حديث را به لفظ زيد بن ارقم نامبرده نقل كرده . احمد گويد : ابو الاشهب ( جعفر بن حيّان بصرى ) حديث را از عوف از ميمون ابى عبد اللَّه از براء نقل كرده . مراجعه كنيد تاريخ ابن كثير 7 / 342 و اسناد آن رجالش همه صحيح و مورد وثوقند .\r\n5 - عمر بن الخطاب ، ابو هريره گويد : عمر گفت : سه خصلت به على بن ابيطالب داده شد كه يكى از آنها هر گاه به من داده مىشد ، براى من از اشتران سرخ موى ، محبوبتر بود . گفتند آنها چيست اى امير المؤمنين ؟ گفت : ازدواج او با فاطمه بنت رسول اللَّه ، سكونت او در مسجد با پيغمبر خدا تا هر چه او را رواست على را روا باشد ، و پرچم روز خيبر .\r\nاين حديث را : حاكم در مستدرك 3 / 125 با اعتراف به صحت ، ابو يعلى در الكبير ، ابن السّمان در الموافقة ، جزرى در اسنى المطالب 12 از طريق حاكم با ذكر تصحيح خود نسبت به حديث ، محب الدين در رياض 2 / 192 ، خوارزمى در مناقب 261 ، هيثمى در مجمع الزوائد 9 / 120 ، سيوطى در تاريخ الخلفاء 116 ، خصائص الكبرى 2 / 243 ، و ابن حجر در الصواعق 76 ، ذكر كرده‌اند .\r\n6 - عبد اللَّه بن عباس گويد : پيامبر ( ص ) دستور داد درها را به بندند ، همه بسته شد ، مگر در خانهء على ، و در تعبى ديگرى از او ، پيامبر ( ص ) فرمان\r\n","description":"","footnote":"","page_name":" 337 ","page_number":329},
  {"content":"\r\nداد درهاى مسجد بسته شود مگر در خانهء على .\r\nاين حديث را ترمذى در جامعش 2 / 214 از محمّد بن حميد و ابراهيم بن مختار هر دو از شعبه از ابى بلج يحيى بن سليم از عمرو بن ميمون از ابن عباس آورده . با اسنادى صحيح كه رجالش همه مورد وثوقند .\r\nو نيز نسائى در خصائص 13 ، ابو نعيم در حليه 4 / 153 به دو طريق ، محب الدين در رياض 2 / 192 ، الكنجى در كفاية 87 ، حديث را نقل كرده و كنجى اضافه مىكند :\r\nحديثى است حسن و عالى ، و سبط ابن جوزى در تذكره اش 25 ، ابن حجر در القول المسدّد 17 و در فتح البارى 7 / 12 با ذكر : « رجاله ثقات » حلبى در سيره اش 3 / 373 ، بدخشى در نزل الابرار 35 ، از ناقلان حديثند و بدخشى گويد : حديث را احمد و نسائى به اسنادى كه رجالش همه مورد وثوقند ، ذكر كرده‌اند .\r\n7 - عبد اللَّه بن عباس گويد : پيامبر خدا ( ص ) دستور داد درهاى مسجد را غير از در خانهء على كه به مسجد گشوده مىشد ، بسته شود ، از اينرو على در حال جنابت به مسجد مىآمد زيرا راه ديگرى نداشت .\r\nاين حديث را نسائى در خصائص 14 نقل كرده ، گويد : محمّد بن مثنى خبر داده گويد ، يحيى بن معاذ حديث كرد گويد ، ابو وضاح ( 1 ) حديث كرد گويد ، يحيى خبر داد ، گفته : عمرو بن ميمون گويد : ابن عباس گفت : پيغمبر ( ص ) امر كرد . . . اسناد همه صحيح و رجال مورد وثوقند .\r\nابن حجر در فتح البارى 7 / 12 حديث را روايت كرده ، گويد : رجالش همه موثقاند و نيز قسطلانى در ارشاد السارى 6 / 81 از احمد و نسائى روايت كرده و رجالش را توثيق نموده است ، در نزل الابرار 35 نيز حديث ملاحظه مىشود .\r\nدر تعبير ابن عباس آمده كه پيغمبر خدا ( ص ) فرمود ! ؟ همه درهاى مسجد\r\n\r\n","description":"","footnote":"\r\n( 1 ) نسخه چنين است ولى درست آن ابو عوانه وضاح است ، احمد و ابو حاتم او را توثيق كرده‌اند به ج 1 ص 135 مراجعه كنيد .\r\n","page_name":" 338 ","page_number":330},
  {"content":"\r\nرا ببنديد مگر در خانهء على را ، كلابادى در معانى الاخبار و ابو نعيم و ديگران نقل كرده‌اند .\r\n8 - عبد اللَّه بن عباس گويد : رسول خدا ( ص ) به على گفت موسى از پروردگارش خواست تا مسجدش را براى هارون و ذريه اش پاك كند ، و من از پروردگارم خواستم تا براى تو و ذريّه ات بعد از تو پاك گرداند . آنگاه به سوى ابوبكر فرستاد تا در خانه اش را به بندد ابو بكر گفت : انا للَّه و انا إليه راجعون و بعد به چشم و گوش اظهار طاعت و در خانه را مسدود كرد آنگاه به عمر چنين فرمان صادر كرد آنگاه بر فراز منبر رفته ، گفت : اين من نبودم كه درهاى شما را بستم و من نبودم كه در خانهء على را گشودم بلكه خداى درها را بست و خداى در خانه على را گشود . نسائى بنقل سيوطى اين روايت را ذكر كرده است .\r\n9 - عبد اللَّه بن عباس گويد : وقتى رسول خدا ( ص ) اهل مسجد را برون و على را رها كرد ، مردم به گفتگو افتادند ، اين گفتار به پيغمبر ( ص ) رسيد . و او گفت :\r\nمن از پيش خود شما را بيرون و على را رها نكردم ولى خدا شما را بيرون كرد و او را رها ساخت ، من بندهء امر برى بيش نيستم ، آنچه را مأمور شدم عمل مىكنم و من تنها پيرو وحيى هستم كه به من مىگردد .\r\nاين روايت را طبرانى ، و هيثمى در مجمع 9 / 115 ، و حلبى در السيره 3 / 374 نقل كرده‌اند .\r\n10 - ابو سعيد خدرى سعد بن مالك : عبد اللَّه بن رقيم كنانى گويد ما در زمان جنگ جمل به مدينه آمديم ، سعد بن مالك آنجا بود ، او را ملاقات كرديم ، او گفت پيامبر خدا ( ص ) دستور داد درهائيكه به مسجد باز است به بندند و در خانهء على را به حال خود بگذارند .\r\nاين حديث را امام احمد از حجاج از فطر از عبد اللَّه بن رقيم نقل كرده است .\r\nهيثمى در مجمع 9 / 114 گويد : اسناد احمد نيكو ( حسن ) است . و نيز ابو يعلى ،\r\n","description":"","footnote":"","page_name":" 339 ","page_number":331},
  {"content":"\r\nبزّار و طبرانى در اوسط روايت كرده و طبرانى افزوده است : گفتند يا رسول اللَّه ( ص ) درهاى ما همه را جز در على بستى ! ؟ فرمود من درهاى شما را نبستم ولى خدا بست .\r\n11 - سعد بن مالك ابو سعيد خدرى گويد : سه چيز به على بن ابيطالب داده شد كه يكى از آنها را اگر به من ميدادند از دنيا و هر چه در آنست مرا بهتر مىبود پيامبر خدا ( ص ) روز غدير خم بعد از حمد و ثنا به او گفت . . . تا آنجا كه گويد :\r\nروز خيبر على را در حالى كه ديدگانش رمد داشت و نمىديد ، آوردند . . . تا آنجا كه گويد : رسول خدا ( ص ) عمويش عباس و ديگران را از مسجد بيرون كرد . عباس او را گفت : ما را از مسجد بيرون ميكنى با اينكه ما بستگان مدافع تو و عموهاى توايم و على را ساكن مىكنى ؟ فرمود من شما را خارج ، و على را ساكن نكردم ولى خدا شما را خارج ، و او را ساكن كرد .\r\nحاكم در مستدرك 3 / 117 اين حديث را آورده است .\r\n12 - ابو حازم اشجعى گويد رسول خدا ( ص ) گفت : خداوند موسى را امر كرد مسجد پاكى بسازد كه هيچكس جز او و هارون در آن سكونت نكند و خداى مرا فرمان داد تا مسجد پاكى بنا كنم كه هيچكس جز من و على و فرزندانش در آن سكونت نكند .\r\nسيوطى اين روايت را در خصايص 2 / 243 نقل كرده است .\r\n13 - جابر بن عبد اللَّه گويد : شنيدم پيامبر خدا ( ص ) مىگفت : سدّوا الابواب كلَّها الَّا باب علىّ : « همهء درها را به بنديد مگر در على را و با انگشت خود بدر خانهء على اشاره مىفرمود !\r\nاين حديث را خطيب بغداد در تاريخش 7 / 205 ، ابن عساكر در تاريخش كنجى در الكفاية 87 ، سيوطى در الجمع بنقل ترتيب او 6 / 398 ، نقل كرده‌اند .\r\n14 - جابر بن سمرة گويد : رسول خدا ( ص ) دستور داد همهء درهاى مسجد را غير از در على بربندند ، عباس گفت يا رسول اللَّه به اندازه اى كه من تنها داخل\r\n","description":"","footnote":"","page_name":" 340 ","page_number":332},
  {"content":"\r\nو خارج شوم ( بگذاريد باز باشد ) پيغمبر ( ص ) فرمود : من اينها را دستور ندارم ، آنگاه درها را بست مگر در على را ، او گويد : و گاهى على با حال جنابت از آن مىگذشت .\r\nاين حديث را حافظ طبرانى در الكبير ، از ابراهيم بن نائلهء اصفهانى ، از اسماعيل بن عمرو البجلى ، از ناصح ، از سماك بن حرب از جابر نقل كرده و اسنادش اگر به خاطر ناصح صحيح نباشد ، حسن است . و نيز هيثمى در مجمع الزوائد 9 / 115 ، ابن حجر در القول المسدّد . 18 ، فتح البارى 7 / 12 و بدخشى در نزل الابرار 35 ، روايت كرده‌اند .\r\n15 - سعد بن ابى وقاص گويد : پيامبر خدا ( ص ) ما را به بستن درهائى كه به مسجد گشوده مىشد و رها كردن در على ، امر فرمود .\r\nحديث نامبرده را احمد در مسند 1 / 175 نقل كرده است . ابن حجر در فتح البارى 7 / 11 گويد : احمد و نسائى آن را نقل كرده و اسنادش قوى است ، عينى در عمدة القارى 7 / 592 آن را ذكر كرده و اسنادش را قوى دانسته است .\r\n16 - سعد بن ابى وقاص گويد : رسول خدا ( ص ) درهاى مسجد را بست و در على را گشود . مردم در اين باره بسخن آمدند . پيغمبر ( ص ) فرمود من آن را نگشودم ولى خدا گشود .\r\nابو يعلى آن را نقل كرده گويد : موسى بن محمّد بن حسّان حديث كرده از محمّد بن اسماعيل بن جعفر بن طحّان و او از غسّان بن بسر كاهلى ، از مسلم ، از خيثمه ، از سعد ، ابن كثير از او در تاريخش 7 / 342 بدون خدشه در سند ، آورده است .\r\n17 - سعد بن ابى وقاص : حارث بن مالك گويد : به مكه آمدم ، سعد بن ابى وقاص را ملاقات كرده گفتم : آيا شما منقبتى دربارهء على شنيده اى ؟ گفت : ما با پيغمبر ( ص ) بوديم كه شبانه بر ماندا آمد :\r\n","description":"","footnote":"","page_name":" 341 ","page_number":333},
  {"content":"\r\nليخرج من فى المسجد الَّا آل رسول اللَّه :\r\nبايد هر كس در مسجد است جز آل پيامبر بيرون شوند . »\r\nهنگام صبح عمويش آمده ، گفت يا رسول اللَّه ، اصحاب و عموهايت را بيرون مىكنى و اين نوجوان را سكونت مىدهى ؟ پيامبر گفت : اين من نبودم كه اخراج شما و إسكان اين نوجوان را فرمان دادم خدا بدان فرمان داده است .\r\nنسائى در خصائص 13 ، و به اسناد ديگر از او با اين تعبير حديث نقل شده كه : عباس نزد پيامبر ( ص ) آمده گفت : درهاى ما را جز در خانهء على بستى ؟ ! پيغمبر گفت من نگشودم و نبستم\r\n18 - سعد بن ابى وقاص گويد : پيامبر خدا ( ص ) فرمان بستن درها جز در على را صادر كرد ، گفتند : يا رسول اللَّه درهاى ما همه ، جز در على را بستى ؟ فرمود :\r\nمن درهاى شما را نبستم ولى خداى بزرگ آنها را بست .\r\nاين حديث را احمد ، نسائى ، طبرانى در اوسط از معاوية بن ميسرة بن شريح از حكم بن عتيبة از مصعب بن سعد از پدرش ، نقل كرداند ، اسنادش صحيح و همهء رجالش مورد وثوقند ، مراجعه كنيد القول المسدّد 18 ، فتح البارى 7 / 11 و گويد :\r\nرجال روايت همه مورد وثوقند . ارشاد السارى 6 / 81 و گويد : نزد احمد و نسائى اسناد نيرومندى واقع شده و در روايت طبرانى رجال مورد وثوقى قرار دارد ، نزل الابرار ص 34 ، در آنجا گويد : احمد نسائى و طبرانى روايت را به اسناد قوى نقل كرده‌اند ، عمدة القارى 7 / 592 همه از ناقلان حديثند .\r\n19 - انس بن مالك گويد : هنگاميكه پيامبر ( ص ) درهاى مسجد را بست قريش نزد او آمده ، او را سرزنش كرده ، گفتند : درهاى ما را بستى و در على را رها كردى ؟ ؟ پيغمبر ( ص ) گفت : فرمان من نبود كه بستم ، و گشودم .\r\nروايت را حافظ عقيلى از محمّد بن عبدوس از محمّد بن حميد از تميم بن عبد المؤمن از هلال بن سويد از انس نقل كرده‌اند .\r\n","description":"","footnote":"","page_name":" 342 ","page_number":334},
  {"content":"\r\n20 - بريدة الاسلمى گويد : پيامبر خدا ( ص ) دستور بستن درها را صادر فرمود اين امر بر اصحابش گران آمد ، وقتى به پيغمبر ( ص ) گزارش دادند ، فرمان نماز جماعت صادر كرد و در اجتماع مردم منبر رفت و در سخنرانىاش چنان حمد و ثنائى از پروردگار گفت كه مانند آن را قبلا كسى نشنيده بود آنگاه گفت :\r\nايها الناس نه من آن را بستم و نه آن را من گشودم بلكه خداى آن را گشود و خداى آن را بست آنگاه خواند :\r\n* ( وَالنَّجْمِ إِذا هَوى ما ضَلَّ صاحِبُكُمْ وَما غَوى وَما يَنْطِقُ عَنِ الْهَوى إِنْ هُوَ إِلَّا وَحْيٌ يُوحى ) * ( 1 ) :\r\n« سوگند به اختر در حال فرود كه صاحب شما نه گمراه است نه ، بر او نفود گمراهى شده است و او هيچگاه از روى هواى نفس سخن نمىگويد تنها هر چه هست وحى است كه به او مىشود » .\r\nآنگاه مردى گفت : اجازه دهيد من روزنى به مسجد بگشايم ؟ پيغمبر ( ص ) امتناع كرد و تنها در على را باز گذارد على در حال جنابت هم كه بود از همان در داخل و خارج مىشد .\r\nاين روايت را ابو نعيم در فضائل صحابه آورده است .\r\n21 - امير المؤمنين ( ع ) گويد : وقتى پيامبر خدا ( ص ) دستور بستن درهائى را كه به مسجد رفت و آمد مىشد ، صادر فرمود ، حمزه در حالى كه قطيفهء قرمزش بر زمين مىكشيد با چشمان اشگ آلود ، بيرون شد ، پيامبر فرمود : اين من نبودم كه شما را بيرون ، و او را ساكن كردم ، ولى خدا او را ساكن ساخت . حافظ ابو نعيم در فضائل صحابه آن را نقل كرده است .\r\n22 - امير المؤمنين « ع » گويد : پيامبر خدا « ص » دست مرا گرفته ، گفت ؛ موسى از پروردگارش خواست كه مسجدش را هارون پاك كند و من از خداى خود\r\n\r\n","description":"","footnote":"\r\n( 1 ) آيات اول سورهء و النجم .\r\n","page_name":" 343 ","page_number":335},
  {"content":"\r\nخواستم كه مسجدم را به تو و ذرّيه ات تطهير نمايد . آنگاه به سوى ابوبكر ، كس فرستاد كه در خانه را مسدود كن او در آغاز انا للَّه و انا اليه راجعون گفت و سپس اظهار اطاعت كرد و در خانه اش را مسدود كرد ، آنگاه نزد عمر كس فرستاد و سپس بسوى عباس ، آنگاه پيامبر « ص » فرمود : من درهاى شما را نبستم و در على را نگشودم ولى خدا در خانهء على را گشود و درهاى شما را مسدود كرد . حافظ بزّار اين روايت را نقل كرده ، مراجعه كنيد مجمع الزوائد 9 / 115 ، كنز العمال 6 / 408 السيرة الحلبيه 3 / 374 .\r\n23 - امير المؤمنين « ع » گويد : رسول خدا « ص » فرمود : برو دستور بده درهاى آنان را مسدود سازند . من رفتم به آنها گفتم ، آنها دستور را عمل كردند ، مگر حمزه پيامبر « ص » فرمود : به حمزه بگو در خانه اش را تغيير دهد . گفتم رسول خدا شما را امر مىكند در خانه را تغيير دهيد او در خانه را تغيير داد و من بسوى پيامبر بازگشتم او به نماز ايستاده بود سپس مرا گفت به خانه ات باز گرد .\r\nاين حديث را بزّار ، به اسنادى كه رجالش همه مورد وثوقند نقل كرده است .\r\nو هيثمى در مجمع الزوائد 9 / 115 ، سيوطى در جمع الجوامع بنقل كنز العمال 6 / 408 آن را روايت كرده ، و سيوطى به حساب حبّة العربى آن را تضعيف كرده و در 1 / 54 همين كتاب گذشت كه او مورد وثوق است ، و حلبى در سيره 3 / 374 آن را آورده است .\r\nشما كه بر اين روايت واقف شديد و متوجه گرديديد كه پيشوايان حديث با اين طرق كه همه اش صحيح است آن را روايت كرده‌اند ، اضافه بر اينها ابن حجر در فتح البارى و قسطلانى در ارشاد السارى 6 / 81 بيان كرده‌اند كه هر طريقى از اين طرق به تنهائى صلاحيت احتجاج و استدلال دارد تا چه رسد به مجموع آن ، پس آيا مجوّزى براى پندار ابن تيميه مىيابيد كه مىگويد حديث از مجعولات شيعه است ؟\r\nآيا شما در بين اين گروه يك نفر شيعه را مىشناسيد ؟ و آيا اگر كسى احتمال بدهد\r\n","description":"","footnote":"","page_name":" 344 ","page_number":336},
  {"content":"\r\nمطالبى را شيعيان در اين كتابها جعل كرده‌اند ، اين احتمال را هم مذهبان آن مرد مىپذيرند ؟ و آيا اين هم عيب شيعه است كه با اهل سنت موافقت كرده ، حديث را از طرق مختصهء آنها اخراج مىكند ؟ !\r\nأمّا من اين احتمال را نمىدهم كه آن مرد بر اين مطالب واقف نشده باشد ، چيزى كه هست كينه سخت گلويش را فشار مىدهد ، راهى براى او نمانده جز اينكه بى - باكانه نسبت دروغ به حديث بدهد و در اينكه نتيجهء اين نسبت جعل و افترا در مرحلهء نقد و تحليل ، براى او چه پيش خواهد آورد و فرداى حساب نزد پروردگار سؤال و باز خواست از او تا چه حد شديد و خشن خواهد بود ، او ديگر به اين چيزها فكر نكرده است .\r\nو شاگرد غفلت زدهء او ، ابن كثير در تفسيرش 1 / 501 از او پيروى كرده ، ( بعد از بيان بستن دريچه‌هاى مسجد مگر دريچهء ابى بكر ، ) گويد : و كسى كه روايت كرده إلَّا باب على : « مگر در على » چنان كه در پاره اى از سنن ديده مىشود ، غلط است و صحيح همانست كه در صحيح ملاحظه شد .\r\nكار تسليم و اعتراف در برابر حديث سدّ ابواب در نزد علما ، به جائى كشيده كه : كوشيده‌اند ( 1 ) وجه جمعى « هر چند نزد ما مورد قبول نيست » بين آن ، و حديثى كه دربارهء ابوبكر نقل كرده‌اند ، پيدا كنند و كسى جز ابن جوزى كه برادر ابن تيميه در بافندگى است و مانند او حديث را نسبت به دروغ داده ، منكر آن نشده است .\r\nدر اينجا پيشوايان و حفاظ حديث اهل سنت را سخنان جالبى پيرامون حديث و در صحت و اعتراف به واقعيت آن است ، ما را نمىرسد همهء آن سخنان را آوردن تنها به سخنان حافظ ابن حجر اكتفا مىكنيم . وى در كتاب فتح البارى 7 / 12 بعد از ذكر شش حديث ، از احاديث نامبرده ، گويد :\r\n\r\n","description":"","footnote":"\r\n( 1 ) از آنها : ابو جعفر طحاوى در مشكل الاثار ، ابن كثير در تاريخش . ابن حجر در كتابهاى متعددش ، سيوطى در اللئالى ، قسطلانى در ارشاد السارى ، عينى در عمدة القارى .\r\n","page_name":" 345 ","page_number":337},
  {"content":"\r\n« اين احاديث هر يك ديگرى را تقويت مىكند و هر كدام صلاحيت احتجاج به آن را به تنهائى دارد تا چه رسد به مجموع .\r\nابن جوزى اين حديث را در رديف مجعولات آورده و آن را از حديث سعد بن ابى وقاص ، و زيد بن ارقم ، و ابن عمر با اكتفا به بعضى از طرق آن آورده است و بر اثر پاره اى از روات آن كه در آن زمينه سخن گفته ، روايت را مورد ايراد و خدشه قرار داده ، در صورتى كه اينها زيانى به روايت نميرساند ، زيرا طرق روايت زياد است . خدشه ديگر او اينكه مخالف حديث صحيح در باب ابى بكر است و پندارد كه اين حديث را شيعيان در برابر حديث صحيح راجع به ابى بكر جعل كرده‌اند .\r\nدر حالى كه او با اين عمل مرتكب خطاى شنيعى شده است .\r\nاو با اين كار ، احاديث صحيح را به خيال معارضه ، رد مىكند با اينكه جمع بين دو قضيه ممكن است و بزار در مسندش به اين وجه جمع اشاره كرده گويد : در روايات اهل كوفه با سندهاى حسن ، در داستان على احاديثى نقل شده ، و در روايات اهل مدينه در داستان ابى بكر ، نيز روايتى آمده ، اگر روايات اهل كوفه صحيح باشد ، طريق جمع بين آن دو ، مدلول حديث ابى سعيد خدرى است ، يعنى حديثى كه ترمذى نقل كرده كه پيامبر ( ص ) فرمود : هيچكس نبايد مسجد را با حال جنابت عبور كند مگر من و تو ، يعنى چون در خانه على به مسجد گشوده مىشد و خانهء على درى جز آن نداشت از اين رو دستور نبود كه آن را مسدود كند .\r\nتأييد اين مطلب روايتى است كه اسماعيل قاضى در كتاب « احكام القرآن » از طريق مطلب بن عبد اللَّه بن حنطب آورده كه : پيغمبر به هيچكس اجازه نمىداد در حال جنابت از مسجد عبور كند ، مگر على بن ابى طالب زيرا خانه اش در مسجد بود و خلاصه وجه جمع بين حديثين اينستكه امر به بستن در دوبار صادر شده در دفعهء نخستين به دليلى كه ذكر آن گذشت ، على استثنا شده و در دفعه ديگر ، ابو بكر استثنا شده است .\r\n","description":"","footnote":"","page_name":" 346 ","page_number":338},
  {"content":"\r\nولى اين هم درست نيست مگر كه بگوئيم در داستان على در حقيقى ، و در داستان ابى بكر در مجازى منظور بوده است . و تعبير « خوخه » در قصهء ابى بكر ( كه ما آن را دريچه ترجمه كرديم ) مقصود ، همان در مجازى باشد گويا وقتى دستور آمده درها را به بندند ، همه درها را مسدود كرده و دريچه‌ها يا پنجره هائى كه گهگاه از آنها تقريبا بتوان به مسجد در آمد ، احداث كردند ، و بعدا دستور بستن آنها هم صادر گرديده است .\r\nبا اين طريقه ، مانعى به نظر نمىرسد كه جمع بين حديثين كرد . چنان كه ابو جعفر طحاوى در كتاب « مشكل الاثار » در اوائل ثلث سوم كتابش و ابوبكر كلاباذى در معانى الاخبار به همين طريق بين دو حديث را جمع كرده‌اند . كلابادى پس از ذكر طريق جمع مزبور تصريح مىكند كه خانهء ابو بكر درى هم از خارج مسجد داشته و دريچه به داخل مسجد گشوده مىشده ، ولى خانهء على جز از داخل مسجد در ديگرى نداشته است . و خداى آگاه تر است » .\r\nابن حجر در كتاب ديگرش القول المسدد 16 گويد : « سخن ابن جوزى در بارهء باطل و ساختگى بودن اين حديث ادعائى است كه دليلى بر آن جز مخالفتش با حديث ديگرى كه در صحيحين است ، ارائه نداده است . و اين روش اقدام به ردّ احاديث صحيح به مجرد پندار و خيال است . هيچگاه نبايد اقدام به نسبت جعل نمود مگر در جائى كه جمع ممكن نباشد .\r\nو هر گاه جمع هم ممكن نشد ، نمىتوان در اين مورد حكم به بطلان كرد ، بلكه بايد در آن توقف كرد تا براى ديگران كه اكنون بر او پوشيده است ، ظاهر گردد . و اين حديث در اين باب ، حديث مشهورى است كه داراى طرقى متعدد و هر طريقه جداگانه كمتر از حديث حسن نيست و از مجموع آنها بروش بسيارى از حديث شناسان بصحّت آن ، قطع حاصل مىشود .\r\nاما اينكه با حديث صحيحين معارض است ، اين امر قطعى نيست و تعارضى\r\n","description":"","footnote":"","page_name":" 347 ","page_number":339},
  {"content":"\r\nديده نمىشود » .\r\nو در صفحه 19 بعد از جمع بين دو قضيه گويد : و با اين وجه جمع ، معلوم شد هيچگونه تعارضى در بين نيست ، آنگاه چگونه به مجرد اين پندار نسبت جعل به احاديث صحيح ، ميتوان داد . اگر اين كار در احاديث صحيح ، فتح باب گردد ، بايد خط بطلان بر بسيارى از احاديث صحيح كشيد ولى اين عملى است كه خدا و مؤمنان آن را نپسندند » .\r\nامّا حديث خله و خوخه ( دوستى و دريچه ) را كه صحيح پنداشته ، بايد دانست ، در مقابل حديث سدّ ابواب جعل شده است . چنان كه ابن ابى الحديد در شرحش 3 / 17 گويد :\r\nحديث سدّ ابواب ( بستن درها ) براى على بوده ، بكريه ( طرفداران ابى بكر ) آن را براى ابى بكر ، تقلَّب كرده‌اند .\r\nو علائم و آثار جعل ، در آن ، اشخاص بر محقق ، پوشيده نيست از قبيل :\r\n1 - كسى كه مجموع اين احاديث را بررسى كند ، متوجه يك واقعيت مىشود كه غرض از بستن درهاى رفت و آمد خانه به مسجد ، براى تطهير مسجد از آلودگيهاى ظاهرى و معنوى بوده است : هيچكس نبايد با حال جنابت از آن بگذرد و در مسجد كسى نبايد خود را جنب سازد . اما اينكه در خانهء پيامبر ( ص ) و در خانه امير المؤمنين ( ع ) بايد به حال خود بماند ، علتش طهارت آن دو از هر پليدى و آلودگى است و آيهء تطهير گواه صريح آن است تا جائى كه جنابت در آنها آنگونه خباثت و آلودگى معنوى را كه در ديگران پديد ميآورد ، ايجاد نمىكند چنان كه اين مطلب را از تشبيه به مسجد موسى كه از خدا خواسته است آن را براى هارون و ذريه اش پاك كند ، ميتوان فهميد . يا از آنجا كه خداى او را امر كرده است مسجد پاكى بنا كند كه هيچكس جز او و هارون در آن ساكن نشوند . و مراد او\r\n","description":"","footnote":"","page_name":" 348 ","page_number":340},
  {"content":"\r\nتنها تطهير مسجد از آلودگيهاى نجاست نيست ، زيرا اين حكم اختصاصى آن مسجد نمىباشد و بر هر مسجدى صادق است .\r\nبراى اطلاع ، و اطمينان بيشتر بر آنچه گفتيم ، به احاديث باب آنجا كه مىگويد : امير المؤمنين ( ع ) به حال جنابت وارد مسجد مىشد ( 1 ) و گاهى از آن در حال جنابت مىگذشت ( 2 ) و داخل و خارج مسجد با حال جنابت مىشد ( 3 ) و آنچه از ابى سعيد خدرى رسيده كه پيغمبر ( ص ) گفت : بر كسى مجاز نيست خود را در اين مسجد جنب كند جز من و تو ( 4 ) .\r\nو سخن پيامبر ( ص ) كه فرمود : آگاه باشيد كه مسجد من بر هر زن حائض و هر مرد جنب جز بر محمّد و اهل بيتش : على ، فاطمه ، حسن و حسين ، حرام است ( 5 ) .\r\nو گفتار ديگرش ( ص ) كه فرمود : توجه كنيد ، اين مسجد بر جنب و حائض حلال نيست ، مگر براى رسول خدا ، على ، فاطمه ، حسن و حسين ، آگاه باشيد من نامهاى آنها را براى شما بيان كردم تا گمراه نشويد .\r\nسنن بيهقى 7 / 65 .\r\nو سخن او ( ص ) به على : اما براى تو در مسجد من ، هر چه بر من حلال\r\n\r\n","description":"","footnote":"\r\n( 1 ) مراجعه كنيد حديث ابن عباس ص 339 .\r\n( 2 ) مراجعه كنيد تعبير جابر بن سمره ص 340 .\r\n( 3 ) مراجعه كنيد بحديث بريدة الاسلمى كه در 343 گذشت .\r\n( 4 ) ترمذى اين حديث را در جامعش 2 / 214 ، و بيهقى در سننش 7 / 66 ، بزار ، ابن مردويه ابن منيع در مسندش ، بغوى در مصابيح 2 / 267 ، ابن عساكر در تاريخش ، محب الدين در رياض 2 / 193 ابن كثير در تاريخش 7 / 242 ، سبط ابن جوزى در تذكره 25 ، ابن حجر در صواعق ، ابن حجر در فتح البارى 7 / 12 ، سيوطى در تاريخش 115 ، بدخشى در نزل الابرار 37 ، حلبى در سيره 3 / 374 ، نقل كرده‌اند .\r\n( 5 ) بيهقى در سننش 7 / 65 ، حلبى در سيره اش 3 / 375 .\r\n","page_name":" 349 ","page_number":341},
  {"content":"\r\nاست ، بر تو حلال و هر چه بر من حرام است ، بر تو نيز حرام خواهد بود ، حمزة بن عبد المطلب گفت : يا رسول اللَّه من عموى شما هستم و از على بشما نزديكترم فرمود :\r\nراست گفتى عمو ، همانا به خدا سوگند اين امر از جانب من نيست اين از طرف خداى بزرگ است ( 1 ) .\r\nو گفتار مطلب بن عبد اللَّه بن حنطب : همانا پيامبر ( ص ) اجازه نمىداد در حال جنابت كسى از مسجد عبور كند يا در آن بنشيند مگر على بن ابيطالب ، به خاطر اينكه خانه اش در مسجد بود ( 2 ) .\r\n[ جصاص اين حديث را به اسناد خود نقل كرده ، سپس گويد : در اين حديث پيغمبر ( ص ) عبور از مسجد را مانند نشستن در آن ممنوع فرموده است و اين امر به عنوان خصوصيتى براى على ( رضى اللَّه عنه ) صحيح است ، و گفتار راوى ( بخاطر اينكه خانه اش در مسجد بود ) ، پندارى از او بيش نيست زيرا پيامبر ( ص ) در حديث نخست دستور داد در خانه هائى كه به مسجد براى رفت و آمد گشوده بودند ، همه را بخارج آن بگردانند و به اين علت كه در خانه‌ها در مسجد است ، به آنها اجازه عبور در مسجد را نداد .\r\nاين خصوصيت تنها براى على ( رضى اللَّه عنه ) بوده ، نه ديگران ، چنان كه جعفر را بداشتن دو بال در بهشت در بين سائر شهدا اختصاص داد ، و چنان كه حنظله را كه در حال جنابت كشته شده بود ، به عنوان غسيل الملائكه امتياز بخشيد ، و دحيهء كلبى ، اين امتياز را داشت كه جبرئيل به شكل او بر پيغمبر ( ص ) نازل مىشد ، و زبير كه از آزار شپش ، شكايت داشت اجازهء پوشش ابريشم را امتياز گرفت . به اين\r\n\r\n","description":"","footnote":"\r\n( 1 ) ابو نعيم در فضائل الصحابه ، و از طريق او حمويى در فرائد باب 41 نقل كرده است .\r\n( 2 ) جصاص در احكام القرآن 2 / 248 ، و قاضى اسماعيل مالكى در احكام القرآن چنان كه در القول المسدد ابن حجر 19 نقل كرده‌اند و ابن حجر گويد مرسل قوى است ، و در تفسير زمخشرى 1 / 366 ، و فتح البارى 7 / 12 ، و نزل الابرار 37 مىتوان يافت .\r\n","page_name":" 350 ","page_number":342},
  {"content":"\r\nترتيب معلوم شد ديگران ( غير از على ) از عبور و مكث در مسجد ممنوعاند 
  ] .\r\nجان سخن و غرض از ايراد اينها همه اينكه : باقى گذاردن اين در ، و اجازهء رفت و آمد ، به همان شكلى كه براى رسول خدا ( ص ) مجاز بود ، از خصوصيات مترتب بر نزول آيهء تطهير است كه هر نوع پليدى را از آنان ، نفى كرده .\r\nگواه اين امر ، حديث احتجاج روز شورى است كه در آن امير المؤمنين ( ع ) مىگويد : آيا در بين شما كسى هست كه كتاب خداى او را جز من تطهير كرده باشد تا جائى كه پيامبر ( ص ) درهاى همهء مهاجران را به بندد و در خانهء مرا بسوى مسجد بگشايد ، تا جائى كه عموهاى پيغمبر ( ص ) حمزه و عباس برخاسته بگويند : يا رسول اللَّه درهاى ما را بستى و در خانه على را گشودى ! پيامبر ( ص ) فرمود : من در او را نگشودم و درهاى شما را نبستم ، بلكه خدا در او را گشود و درهاى شما را بست همه در پاسخ على گفتند : نه .\r\nو ابو بكر از اهل اين آيه نبود تا براى او درى يا دريچه اى گشوده شود از اين رو اين فضيلت ويژه كسى است كه خداوند او را در كتاب كريمش تطهير كرده است .\r\n2 - مقتضاى اين احاديث اينست كه بعد از داستان سد ابواب ( بستن درها ) ديگر هيچگونه درى به مسجد جز در خانه پيامبر بزرگوار و پسر عمش ، گشوده نباشد و حديث خوخهء ( دريچه ) ابى بكر تصريح دارد كه هنوز درهائى براى رفت و آمد ، وجود داشته است و در آيندهء نزديك فاصلهء شديد بين دو داستان را متعرض خواهيم شد ( 1 )\r\nو آنچه به عنوان وجه جمع ياد شده ، كه داستان امير المؤمنين ( ع ) حمل بر حقيقت ، و داستان ابى بكر مجازا به خوخه ( دريچه ) اطلاق گردد . و گفتار آنها\r\n\r\n","description":"","footnote":"\r\n( 1 ) خواهيم گفت كه واقعهء اول مربوط است به آغاز كار و واقعهء دوم مربوط به بيمارى پيغمبر ( ص ) وقتى كه سه روز يا كمتر به عمر پيغمبر نمانده بود .\r\n","page_name":" 351 ","page_number":343},
  {"content":"\r\nكه : گويا ( 1 ) وقتى دستور بستن درها آمد ، همه درها را بستند و دريچه هائى پديد آوردند كه تقريبا بتوان از آنها به مسجد آمد ، آنگاه دستور آمد آنها را ببندد مطلبى بى دليل و ابتدائى است ، بلكه از آن رو كه ممكن نبود در برابر چشم پيغمبر دريچه باز كنند با وجوديكه به آنان دستور بستن درها را داده بود تا از آن راه به مسجد وارد نشوند و راه عبورى براى آنها نباشد ، اين وجه جمع تكذيب مىشود ، زيرا آنان چگونه مىتوانستند چيزى پديد آورند كه از نظر نتيجه مبغوض شارع و عملا در حكم در باشد ؟\r\nو لذا براى دو عموى خود حمزه و عباس هم اجازه نفرموده راه عبورى براى دخول و خروج اختصاصى خود داشته باشند و اجازه نداد كسى پنجره اى مشرف بر مسجد داشته باشد چون حكم واحد به اختلاف اسم مواردش ، با وحدت مقصد و غرض مختلف نميشود . و از اطلاق لفظ « باب » ارادهء خوخه ( دريچه ) كردن ، محظور عبور از مسجد را رفع نمىكند و موضوع حكم دگرگون نمىگردد .\r\n\r\n3 - در صفحه 337 گفتار عمر در ايام خلافتش را متعرض شديم كه گويد :\r\nسه خصلت على بن ابيطالب را داده شد كه اگر يكى از آنها را به من مىدادند بيشتر از اشتران سرخ موى ، دوست مىداشتم . . . تا آخر ، و مانند آن سخن عبد اللَّه بن عمر در حديث صحيحش كه آن را در صفحهء 336 نقل كرديم ، چنان كه ملاحظه مىكنيد آن دو نفر ، اين فضائل سه گانه را از مختصات امير المؤمنين ميدانند كه جز او كسى از آنها بهره اى ندارد ، مخصوصا ابن عمر كه در آغاز حديثش اظهار نظر مىكند بهترين مردم بعد از پيغمبر خدا ، ابو بكر ، و سپس پدرش مىباشد ولى با اين حال ابو بكر را شريك امير المؤمنين در حديث باب و خوخه هيچكدام نمىداند .\r\nهر گاه حديث ابى بكر ، كمترين زمينهء صحت ، در عصر صحابه كه مورد خطاب\r\n\r\n","description":"","footnote":"\r\n( 1 ) اين تعبير را در فتح البارى 7 / 12 ، عمدة القارى 7 / 592 ، و نزل الابرار 37 مىيابيد .\r\n","page_name":" 352 ","page_number":344},
  {"content":"\r\nصاحب رسالت ( ص ) و ، شنوندهء گفتارش بودند ، مىداشت ، چنين روشى در سخن گفتن از آن دو ، ديده نمىشد .\r\nگذشته از اينها ، اين جمله اگر هم از پيامبر ( ص ) صادر شده باشد در ايام بيماريش از او صادر شده و فرقى بين اين حديث و حديث كتف و دوات كه در صحاح و مسانيد روايت شده نيست ، ولى ابن تيميه اولى را نمىپذيرد و دوم را قبول دارد چرا او بپاره اى از احاديث ، ايمان آورده ، مىپذيرد و پاره اى ديگر را رد كرده ، بدان كفر مىورزد .\r\nتازه ، چه تفاوت فاحشى بين حديث « كتف و دوات » ، و بين حديث گشودن خوخه ( دريچه ) ابى بكر ملاحظه مىشود . حديث اولى بالاتفاق روز پنجشنبه واقع شده ، كه ابن عباس گويد : روز پنجشنبه و چه روز پنجشنبه اى « يوم الخميس و ما يوم الخميس » و آن حديث بر احدى پوشيده نيست ، با اين حال به خود اجازه دادند در بارهء آن خدشه و ايراد كنند ( در حالى كه پيامبر ( ص ) آنان را مورد خطاب قرار داده مىگفت : نزد من شايسته نيست اختلاف و نزاع ابراز كنيد ، مرا رها كنيد ، من در وضعى هستم كه حالت من ، بهتر از چيزى است كه مرا بدان فرا ميخوانيد ، و در همان روز دستور داد : مشركان را از جزيرة العرب بيرون كنيد ، هيئتهاى نمايندگى را مانند سابق پذيرائى كنيد ( 1 ) ، ( دربارهء اين مطالب ايراد ، حديث كتف و دوات را نگرفتند ) .\r\nامّا حديث بستن خوخات ( دريچه‌ها ) - در لمعات گويد ، هيچگونه تعارضى بين حديث سدّ ابواب و گشودن باب على ، و حديث ابى بكر نيست ، زيرا امر به بستن درها مربوط به اول كار هنگام بناى مسجد است و دستوار بستن خوخات ( دريچه‌ها ) مگر دريچهء ابى بكر ، در آخر كار ، در بيمارى پيغمبر ( ص ) صادر شده\r\n\r\n","description":"","footnote":"\r\n( 1 ) طبقات ابن سعد 763 .\r\n","page_name":" 353 ","page_number":345},
  {"content":"\r\nكه تنها سه روز يا كمتر بعمر پيغمبر ( ص ) باقى نمانده بود . عينى در عمدة القارى 7 / 592 گويد : حديث بستن درها در آخر زندگى پيغمبر ، همان وقتى كه دستور داد كسى جز ابابكر بر آنان امامت نكند ، صادر شده است .\r\nوفات پيغمبر خدا ( ص ) به اتفاق همهء مورخان روز دوشنبه واقع شده بنابر اين حديث خوخه بايد روز جمعه يا شنبه واقع شده باشد ، طبعا بيمارى پيامبر ( ص ) هم روز بروز شدت مىگرفته ، حال مىپرسيم : چرا حديث خوخه را بخشى از عوارض حديث كتف و دوات ، هم نصيبش نگرديد ، و سخنانى كه در آن حديث از طرف بعض مقدسين گفته شد ، اينجا رعايت نگرديد ؟\r\nمن مىدانم چرا ، منجم هم ميداند ، حتى آدم غافل هم مىفهمد و از همه بيشتر ابن عباس خوب مىدانست كه گفت : مصيبت مسلمانان ، همهء مصائبشان از وقتى شروع شد كه ميان رسول خدا ( ص ) و نوشتن نامه اى كه جلو اختلاف و لغزشهاى امت را بگيرد ، حائل شدند .\r\nيكى ديگر از چيزهائى كه ابن تيميه در اين حديث تكذيب كرد : گفتار رسول خدا ( ص ) است :\r\nانت ولىّ كلّ مؤمن بعدى :\r\n« تو بعد از من صاحب اختيار هر مؤمنى خواهى بود » ، وى گويد : به اتفاق حديث شناسان اين حديث مجعول است .\r\nپاسخ - حق مطلب اين بود آن مرد بگويد : به اتفاق حديث شناسان ، اين حديث صحيح است ، ولى خوشش آمد در صحتش خدشه كند و چنان كه عادت اوست آن را به رويهء باطلش مشوب سازد . آيا او گمان مىكند كسانى از پيشوايان فن حديث كه آن را روايت كرده‌اند از حديث شناسان محسوب نمىشوند ؟\r\nبا اينكه در بين آنها احمد بن حنبل امام مذهبش وجود دارد كه حديث را به\r\n","description":"","footnote":"","page_name":" 354 ","page_number":346},
  {"content":"\r\nاسناد صحيح با رجالى كه همهء آنها مورد وثوقند ، روايت كرده ، گويد :\r\nعبد الرزاق ما را حديث كرده از جعفر بن سليمان كه او ما را حديث كرد از يزيد الرّشك از مطرف بن عبد اللَّه از عمران بن حصين ، گويد :\r\nگروهى را پيغمبر خدا به جنگ فرستاد و على بن ابيطالب را بر آنها فرمانده ساخت ، او در سفر كارى كرد كه چهار نفر از اصحاب پيغمبر ( ص ) با يكديگر هم پيمان شدند كار على را نزد پيغمبر خدا ( ص ) گزارش كنند عمران گويد : و هر وقت ما از سفر فرا ميرسيديم آغاز برسول خدا نموده سلامش ميكرديم . در اين سفر وقتى بر او وارد شديم مردى از همراهان ما ، برخاست و گفت : يا رسول اللَّه در اين سفر على چنين و چنان كرد . پيغمبر از او روى گردانيد سپس دومى برخاست گفت :\r\nيا رسول اللَّه على چنين و چنان كرد ، پيغمبر از او روى برگردانيد سپس سومى برخاست و او نيز گفت يا رسول اللَّه على چنين و چنان كرد ، آنگاه چهارمى برخاست و گفت يا رسول اللَّه على چنين و چنان كرد ، گويد آنگاه پيامبر خدا رو به چهارمى كرد و در حالى كه رنگ چهره اش دگرگون شده بود . گفت دست از على برداريد ، دست از على برداريد ، دست از على برداريد ! على از من است و من از او . و او بعد از من صاحب اختيار هر مومنى است . و هو ولىّ كلّ مؤمن بعدى .\r\nاين حديث را حافظ ابو يعلى موصلى از عبد اللَّه بن عمر قواريرى و حسن بن عمر حمرى و معلَّى بن مهدى ، همه از جعفر بن سليمان روايت كرده‌اند . و ابن ابى شيبه و ابن جرير طبرى آن را نقل ، و به صحتش اعتراف كرده است . و نيز ابو نعيم اصفهانى در حلية الاولياء 6 / 296 محب الدين طبرى در رياض النضرة 2 / 171 ، بغوى در مصابيح 2 / 275 بدون ذكر صدر روايت . ابن كثير در تاريخش 7 / 344 ، سيوطى ، متقى در كنز العمال 6 / 154 ، 300 با اعتراف به صحتش و بدخشى در نزل الابرار 22 اين حديث را روايت كرده‌اند .\r\n","description":"","footnote":"","page_name":" 355 ","page_number":347},
  {"content":"\r\nصورت ديگر :\r\nاز على چه ميخواهيد ؟ از على چه ميخواهيد ؟ از على چه ميخواهيد ؟ على از من است و من از او ، و او صاحب اختيار هر مؤمنى بعد از من است . و هو ولىّ كلّ مؤمن بعدى .\r\nحديث را به اين تعبير ترمذى در جامعش 2 / 222 به اسنادى كه تمام رجالش صحيح و مورد وثوقند نقل كرده ، همچنين نسائى در خصائص 23 ، حاكم نيشابورى در مستدرك 3 / 111 ( 1 ) با اعتراف به صحتش ، و بدان ذهبى هم اقرار كرده ، ابو حاتم سجستانى ، محبّ الدين در رياض 2 / 71 ، ابن حجر در اصابه 2 / 509 آن را روايت كرده و ابن حجر افزوده است ، اسناد نيرومندى است ، و نيز سيوطى بر طبق ترتيبش 6 / 152 ، و بدخشى در نزل الابرار 22 حديث را نقل كرده‌اند .\r\nسند ديگر\r\nابو داود طيالسى از شعبة از ابى بلج از عمرو بن ميمون از ابن عباس روايت كرده : رسول خدا ( ص ) به على گفت : انت ولىّ كل مؤمن بعدى تو پس از من سرپرست هر مؤمنى . تاريخ ابن كثير 7 / 345 و اسناد چنان كه مكرر ياد شده صحيح ، و همه رجالش موثقاند .\r\nاگر اين حافظان و بزرگان ، از حديث شناسان بيرونند ، پس با اسلام ابن تيميه بايد توديع كرد ، و اگر داخل در اتفاق آنان نيستند پس خاك بر سر معرفتش به حديث ، و اگر وقتى چنين گفته نمىدانسته اينان حديث را روايت كرده‌اند ، پس آفرين بر اطلاع وسيع او در علم حديث ، و اگر هيچكدام از اينها نبوده است ، پس آفرين بر راستى و امانت داريش نسبت به امانتهاى نبوت .\r\n* * *\r\n\r\n","description":"","footnote":"\r\n( 1 ) تعبير « از على چه ميخواهيد » در متن حاكم تكرار نشده است .\r\n","page_name":" 356 ","page_number":348},
  {"content":"\r\nاين بود گوشهء ناچيزى از بافته‌هاى ابن تيميه اگر بخواهيم همهء آنچه در منهاج بدعتش ( بجاى سنتش ) از گمراهيها دروغها ، زورگوئيها و نسبتهاى ناروايش آورده بشماريم بايد تمام مجلداتش را استنساخ كنيم و چهار مجلد ديگر در ردّش بنويسيم .\r\nمن بيانى كه بتواند حقيقت اين مرد را نشان دهد و او را بجامعهء علمى معرفى كند ، پيدا نكردم تنها به كلامى از حافظ ابن حجر در كتابش الفتاوى الحديثيّة 86 ، اكتفا مىكنم . او گويد :\r\nابن تيميه بنده اى است كه خدا او را ترك گفته ، و گمراهش ، كورش ، و كرش ساخته و ذليلش كرده است ائمه اهل سنت كه بيان فساد احوال ، و كذب اقوالش را نموده‌اند به ترتيبى كه ذكر شد او را معرفى كرده‌اند . كسى كه بخواهد از اقوالشان با خبر شود بايد كلام امام و مجتهدى كه امامت ، جلالت شأن و مرتبهء اجتهادش ، مورد اتفاق همگان است يعنى ابو الحسن سبكى و كلام فرزندش تاج ، و كلام شيخ الامام عزّ بن جماعة و كلام معاصرانشان و ديگر علماى از شافعيان ، مالكيان و حنفيان را دربارهء او مطالعه كند تا بداند او اعتراضاتش را بر صوفيان متأخر محدود نكرده ، بلكه حتى بر مثل عمر بن الخطاب و على بن ابى طالب ( رضى اللَّه عنهما ) ، اعتراض نموده است .\r\nحاصل اينكه : براى سخنان او وزنى نيست .\r\nعقيده عموم بر آنست كه او اهل بدعت است ، گمراه و گمراه كننده و غالى است خداى با عدلش با او رفتار كند و ما را از طريقه و عقيده و كارهايش در امان دارد ، آمين .\r\n( تا آنجا كه گويد ) او قائل به جهت ( براى خدا ) است و در اثباتش يك جلد كتاب نوشته است ، لازمهء اين مذهب ، عقيدهء به جسميت و محاذات و استقرار خدا است . بلى ، شايد او در بعض اوقات به اين لوازم تصريح كرده باشد كه نسبتش را\r\n","description":"","footnote":"","page_name":" 357 ","page_number":349},
  {"content":"\r\nبه او داده‌اند مخصوصا يكى از كسانى كه به او اين نسبتها را داده ، از ائمه اسلام و كسانيستكه بزرگوارى ، پيشوائى و ديانتش مورد اتفاق است ، و موثق ، دادگر ، مرضىّ الاخلاق ، محقق ، موشكاف است . چيزى جز از روى دقت و تحقيق با كمال احتياط و مراقبت نميگويد ، مخصوصا اگر بمسلمانى بخواهد نسبتى دهد كه مقتضى كفر ارتداد ، و ضلالتش باشد و يا او را مهدور الدم كند . . . تا آخر .\r\n« واى بر هر مفترى گنهكار كه آيات خدا را چون بر او خوانده شود مىشنود آنگاه مثل كسى كه نشنيده است ، مصرّانه تكبر مىورزد . شما پيامبر او را به شكنجه اى دردناك ، مژده دهيد » ( 1 )\r\n\r\n\r\n","description":"","footnote":"\r\n( 1 ) آيه 7 ، 8 جاثيه\r\n","page_name":" 358 ","page_number":350}
  ]