[
  {"content":"\r\n\r\nپيام امام\r\nاميرالمؤمنين عليه السلام\r\nشرح تازه وجامعى بر نهج البلاغه\r\nجلد سيزدهم\r\n( گفتار حكيمانه )\r\n121 - 240\r\nآية الله العظمى مكارم شيرازى\r\nبا همكارى : جمعى از فضلا ودانشمندان\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nفهرست نويسى پيش از انتشار : توسط انتشارات امام على بن ابى طالب عليه السلام .\r\nمكارم شيرازى ، ناصر ، 1305 -\r\nپيام امام امير المؤمنين عليه السلام : شرح تازه وجامعى بر نهج البلاغه / مكارم شيرازى ؛ با همكارى جمعى از فضلا ودانشمندان . - قم : انتشارات امام على بن ابى طالب ( ع ) - 1390 .\r\nج . ( دوره ) isbn : 978 - 964 - 553 - 044 - 1\r\nisbn : 978 - 964 - 553 - 160 - 1\r\nفهرست نويسى براساس اطلاعات فيپا .\r\nكتابنامه .\r\nج . 13 ( چاپ اول : 1390 )\r\n1 . على بن ابى طالب عليه السلام ، امام اول 23 قبل از هجرت - 40 ق . - - نهج البلاغه - - نقد و تفسير ، 2 . على بن ابى طالب عليه السلام ، امام اول ، 23 قبل از هجرت - 40 ق - - خطبه ها . 3 . على بن ابى طالب عليه السلام ، امام اول ، 23 قبل از هجرت - 40 ق . - - كلمات قصار ، الف . على بن ابى طالب عليه السلام ، امام اول ، 23 قبل از هجرت - 40 ق . ب . عنوان . ج . عنوان : نهج البلاغه . شرح . د . عنوان : شرح تازه وجامعى بر نهج البلاغه .\r\n7 م / 0422 / 38 bp\r\n9515 / 297\r\nبا همكارى دانشمندان محترم حجج اسلام آقايان :\r\nمحمد جعفر امامى - محمد رضا آشتيانى - محمد جواد ارسطا - ابراهيم بهادرى\r\nسعيد داودى - احمد قدسى و سيد عبدالمهدى توكل\r\nپيام امام امير المؤمنين عليه السلام / ج 13\r\nتأليف : آيت الله العظمى مكارم شيرازى وهمكاران\r\nتيراژ : 5000 نسخه\r\nنوبت چاپ : اول\r\nصفحه و قطع : 823 صفحه / وزيرى\r\nتاريخ انتشار : 1390\r\nچاپخانه : سليمانزاده\r\nناشر : انتشارات امام على بن ابى طالب ( ع )\r\nشابك : 1 - 160 - 533 - 964 - 978\r\nقم - ابتداى خيابان شهدا - كوى آمار ( 22 ) - پلاك 15\r\nتلفكس : 7732478\r\nwww . amiralmomeninpub . com\r\nقيمت : 8000 تومان\r\n\r\n","description":"","footnote":"","page_name":" 2 ","page_number":2},
  {"content":"\r\n . \r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n . \r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n . \r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\n\r\n[ جلد سيزدهم 
  ]\r\n\r\n[ ادامه كلمات قصار امام اميرمومنان ( ع ) 
  ]\r\n\r\n121 و قال عليه السلام شَتَّانَ مَا بَيْنَ عَمَلَيْنِ عَمَلٍ تَذْهَبُ لَذَّتُهُ وَتَبْقَى تَبِعَتُهُ وَعَمَلٍ تَذْهَبُ مَؤُونَتُهُ وَيَبْقَى أَجْرُهُ .\r\nامام عليه السلام فرمود :\r\nچقدر اين دو عمل با هم متفاوتند : عملى كه لذتش مىرود و عواقب سوء آن باقى مىماند و عملى كه زحمتش مىرود و اجر و پاداشش باقى است . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاين گفتار حكمت‌آميز در ربيع الابرار زمخشرى همانند نهج‌البلاغه آمده ولى در غررالحكم با تفاوت روشنى ذكر شده كه نشان مىدهد از منبع ديگرى جز نهج‌البلاغه گرفته است . ( مصادر نهج‌البلاغه ، ج 4 ، ص 109 ) .\r\n","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n\r\n\r\nشرح و تفسير فرق ميان اين دو كار\r\nامام عليه السلام در اين كلام نورانى اشاره به تفاوت اعمال خيرى كه مورد رضاى خداست و لذات و هوسرانىهاى ناپايدار دنيا كرده مىفرمايد : « اين دو عمل چقدر با هم متفاوتند : عملى كه لذتش مىرود و عواقب سوء آن باقى مىماند و عملى كه زحمتش مىرود و اجر و پاداشش باقى است » ؛\r\n( شَتَّانَ مَا بَيْنَ عَمَلَيْنِ عَمَلٍ تَذْهَبُ لَذَّتُهُ وَتَبْقَى تَبِعَتُهُ وَعَمَلٍ تَذْهَبُ مَؤُونَتُهُ وَيَبْقَى أَجْرُهُ )\r\n. در ميان كارهاى نيك و بد و اعمال حسنه و سيئه - با اين‌كه هر كدام جنبهء مثبت و منفى دارند - اين تفاوت آشكار ديده مىشود ؛ اعمال گناه‌آلود داراى لذتى موقتى و ناپايدار است كه به زودى زايل مىگردد ولى عواقب بد آن هم در دنيا و هم در آخرت دامان انسان را مىگيرد . مثلًا انسانى براى برخوردارى از لذتى آنى به شراب پناه مىبرد . ممكن است اين مادهء مخدر ساعتى او را از غم و اندوه تهى كند و در نشئه‌اى لذت‌بخش فرو برد ؛ اما به زودى پايان مىيابد و آثار سوء آن در تمام اعضاى بدن او تدريجاً ظاهر مىشود و در آخرت نيز از شراب طهور بهشتى و نوشيدن آب كوثر محروم مىگردد .\r\nولى به عكس ، انسانى كه به سراغ بندگى خدا مىرود و در ميدان جهاد با نفس و جهاد با دشمن حاضر مىشود ، هر چند با مشكلاتى روبرو مىگردد ؛ اما اين مشكلات تدريحا از بين مىرود و اجر و پاداش دنيوى و اخروى آن باقى\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nمىماند . اين همان چيزى است كه قرآن به آن اشاره كرده مىفرمايد : « مَا عِنْدَكُمْ يَنفَدُ وَمَا عِنْدَ اللَّهِ بَاقٍ » ؛ آنچه نزد شماست از ميان مىرود ، و آنچه نزد خداست باقى مىماند » . « 1 »\r\nهوس‌رانى و شهوت‌رانى همچون كف‌هاى روى آب است كه « فَيَذْهَبُ جُفَاءً » ؛ سرانجام كف‌ها به بيرون پرتاب مىشوند » « 2 » و اعمال نيك همچون آب زلال كه به مصداق « وَأَمَّا مَا يَنفَعُ النَّاسَ فَيَمْكُثُ فِى الْأَرْضِ » ؛ ولى آنچه به مردم سود مىرساند ( / آب يا فلزّ خاص ) در زمين مىماند » « 3 » باقى و برقرار خواهد بود .\r\nدر خطبهء 176 نيز اين جمله را خوانديم كه امام از رسول خدا صلى الله عليه و آله نقل مىكند :\r\n« إنَّ الْجَنَّةَ حُفَّتْ بِالْمَكارِهِ وَإِنَّ النّارَ حُفَّتْ بِالشَّهَواتِ\r\n؛ بهشت در ميان ناراحتىها احاطه شده و دوزخ در ميان شهوات » .\r\n* * *\r\n\r\n\r\n","description":"","footnote":"\r\n( 1 ) . نحل ، آيهء 96 .\r\n( 2 ) . رعد ، آيهء 17 .\r\n( 3 ) . رعد ، آيهء 17 .\r\n","page_name":" 18 ","page_number":18},
  {"content":"\r\n\r\nوَتَبِعَ جِنَازَةً فَسَمِعَ رَجُلًا يَضْحَكُ ،\r\n\r\n122 فقال عليه السلام كَأَنَّ الْمَوْتَ فِيهَا عَلَى غَيْرِنَا كُتِبَ ، وَكَأَنَّ الْحَقَّ فِيهَا عَلَى غَيْرِنَا وَجَبَ ، وَكَأَنَّ الَّذِي نَرَى مِنَ الْأَمْوَاتِ سَفْرٌ عَمَّا قَلِيلٍ إِلَيْنَا رَاجِعُونَ ! نُبَوِّئُهُمْ أَجْدَاثَهُمْ ، وَنَأْكُلُ تُرَاثَهُمْ ، كَأَنَّا مُخَلَّدُونَ بَعْدَهُمْ ، ثُمَّ قَدْ نَسِينَا كُلَّ وَاعِظٍ وَوَاعِظَةٍ ، وَرُمِينَا بِكُلِّ فَادِحٍ وَجَائِحَةٍ !\r\nامام عليه السلام در تشييع جنازه‌اى شركت داشت ، صداى خندهء بلند كسى را شنيد ،\r\nپس امام عليه السلام فرمود :\r\nگويى مرگ در دنيا بر غير ما نوشته شده و گويى حق آن بر غير ما واجب گشته و گويى اين مردگانى را كه مىبينيم مسافرانى هستند كه به زودى به سوى ما باز مىگردند . ما آنها را در قبرشان جاى مىدهيم و ميراثشان را مىخوريم ( و چنان غافل و بىخبريم كه ) گويى بعد از آنها ما جاودانه مىمانيم به‌علاوه ما هر واعظ و اندرز دهنده‌اى را فراموش كرده‌ايم در حالى كه هدف حوادث\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nو آفات نابودكننده قرار گرفتيم ( با اين حال چه جاى غفلت و فراموشى و خنده و بىخبرى است ؟ ! ) . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nصاحب كتاب مصادر منابع اين كلام حكمت‌آميز و كلامى كه بعد از آن مىآيد را با هم آورده است و مىگويد : اين دو گفتار حكيمانه گاهى به پيغمبر اكرم صلى الله عليه و آله نسبت داده شده و گاه به اميرمؤمنان على عليه السلام . از كسانى كه اين دو را از پيغمبر اكرم صلى الله عليه و آله روايت كرده‌اند ابوطالب مكى در كتاب قوت القلوب و يعقوبى در تاريخ خود و كلينى در روضهء كافى و كراجكى در كنز الفوائد و ابونعيم اصفهانى در حلية الاولياء و ذهبى در ميزان الاعتدال است و از كسانى كه آن را از اميرمؤمنان على عليه السلام نقل كرده‌اند اضافه بر مرحوم سيّد رضى ، على بن ابراهيم در كتاب تفسيرش و فتال نيشابورى در روضة الواعظين هستند . ( مصادر نهج‌البلاغه ، ج 4 ، ص 110 - / 112 ) .\r\n","page_name":" 20 ","page_number":20},
  {"content":"\r\n\r\n\r\nشرح و تفسير خندهء احمقانه\r\nامام عليه السلام اين سخن حكيمانه و تكان دهنده و بيدارگر را زمانى فرمود كه در تشييع جنازهء يكى از مؤمنان شركت داشت ، صداى خندهء بلند كسى را شنيد و فرمود : « گويى مرگ در دنيا بر غير ما نوشته شده و گويى حق در آن بر غير ما واجب گشته و گويى اين مردگانى را كه مىبينيم مسافرانى هستند كه به زودى به سوى ما باز مىگردند » ؛ ( وَتَبِعَ جِنَازَةً فَسَمِعَ رَجُلًا يَضْحَكُ فَقَالَ عليه السلام\r\n: كَأَنَّ الْمَوْتَ فِيهَا عَلَى غَيْرِنَا كُتِبَ ، وَكَأَنَّ الْحَقَّ فِيهَا عَلَى غَيْرِنَا وَجَبَ ، وَكَأَنَّ الَّذِي نَرَى مِنَ الْأَمْوَاتِ سَفْرٌ عَمَّا قَلِيلٍ إِلَيْنَا رَاجِعُونَ ! )\r\n. به يقين خنديدن كسى در تشييع جنازه آن هم با صداى بلند كه به گوش مولا على عليه السلام برسد نشانهء نهايت غفلت و بىخبرى از سرنوشت خويش و مسئوليت‌هايى است كه در اين جهان دارد . به همين دليل اين بزرگ معلم اخلاق و بيدار كنندهء غافلان و بىخبران با سه تشبيه به آن شخص و امثال او هشدار دارد :\r\nتشبيه اول : كار تو مثل اين است كه گمان مىكنى مرگ مال ديگران است و تو حيات جاويدان دارى . روزى جنازهء تو را نيز بر مىدارند و تشييع كنندگان تو را به سوى آرامگاه ابدىات مىبرند . آيا دوست دارى آن روز دوستانت در تشييع جنازهء تو بخندند ؟\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nدوم : آيا « حق » - به معناى وظايف واجب و مسئوليت‌هاى الهى و وجدانى - مخصوص ديگران است و تو مستثنا هستى و يا اين‌كه تمام حقوق واجبه را ادا كرده‌اى و الان خوشحالى و مىخندى ؟\r\nسوم : آيا گمان مىبرى تشييع جنازه مانند بدرقهء مسافرانى است كه به زودى به سوى تو باز مىگردند ؟ گرچه چند روزى رنج فراق را تحمل مىكنى ولى به هنگام بازگشت شادى زائد الوصفى جاى آن را پر مىكند ؟ در حالى كه سفر مرگ ، سفرى است كه هرگز بازگشتى در آن نبوده و نخواهد بود و رنج فراق و جدايى از عزيزان از دست رفته جاويدان است . با اين حال چه جاى خنديدن است .\r\nسپس امام عليه السلام در ادامهء اين بحث به تعبيرات تكان دهندهء ديگرى پرداخته و مىفرمايد : « ما آنها را در قبرشان جاى مىدهيم و ميراث آنها را مىخوريم ( و چنان غافل و بىخبريم كه ) گويى بعد از آنها جاودانه مىمانيم » ؛\r\n( نُبَوِّئُهُمْ أَجْدَاثَهُمْ ، وَنَأْكُلُ تُرَاثَهُمْ ، كَأَنَّا مُخَلَّدُونَ بَعْدَهُمْ )\r\n. غافل از اين‌كه فردا نيز ديگران ما را در قبرهايمان جاى مىدهند و ميراثمان را در ميان خود تقسيم مىكنند و اين روند همچنان ادامه مىيابد و هر كسى چند روزى نوبت اوست و به گفتهء شاعر :\r\n هر كه آمد عمارتى نو ساخت * رفت و منزل به ديگرى پرداخت \r\nهنگامى كه در مجلس يادبود و به اصطلاح فاتحه براى يكى از دوستان يا عزيزانمان شركت مىكنيم بايد در همان حال به اين فكر باشيم كه روزى همچنين مجلسى براى ما مىگيرند و دوستان و بستگان ما در آن به فاتحه‌خوانى براى ما مشغول مىشوند ، بنابراين از هم اكنون بايد به فكر آن روز باشيم نه اين‌كه خندهء مستانه سر دهيم و همهء اين واقعيت‌ها را به دست فراموشى بسپاريم .\r\nافراد غافل و بىخبرى هستند كه چون نام مرگ برده مىشود فورا مىگويند :\r\nبس كنيد . خدا چنان روزى را نياورد . و يا چون از كنار قبرستان رد مىشوند روى\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nخود را بر مىگردانند ! فارغ از اين‌كه اگر ما از مرگ غافل شويم او از ما غافل نمىشود و به گفتهء امام عليه السلام :\r\n« وَكَيْفَ غَفْلَتُكُمْ عَمّا لَيْسَ يُغْفِلُكُمْ ، وَطَمَعُكُمْ فِيمَنْ لَيْسَ يُمْهِلُكُمْ\r\n؛ چگونه غافل مىشويد از چيزى كه هرگز از شما غافل نمىشود و چگونه طمع داريد در چيزى كه هيچ گاه به شما مهلت نمىدهد » . « 1 »\r\nسليمان پيغمبر بزرگ خدا با آن همه قدرتى كه داشت به هنگام پايان عمر فرشتهء مرگ لحظه‌اى به او مهلت نداد كه از حال ايستاده بنشيند و در همان جا روح او را گرفت و با خود برد و جسم بىجان بعد از آنكه موريانه عصايى را كه بر آن تكيه كرده بود خورد ، به زمين افتاد با اين حال ما چه انتظارى داريم .\r\nدر پايان اين كلام حكمت‌آميز ، امام عليه السلام براى بيدار ساختن آن شخص غافل كه در تشييع جنازه بلند مىخنديد و كسانى كه همچون او فكر مىكنند فرمود : « بعد از اينها ما هر واعظ و اندرز دهنده‌اى را فراموش كرديم در حالى كه هدف مسائل سنگين و آفات نابود كننده قرار گرفتيم ( با اين حال چه جاى غفلت و فراموشى است ؟ ) » ؛\r\n( ثُمَّ قَدْ نَسِينَا كُلَّ وَاعِظٍ وَوَاعِظَةٍ ، وَرُمِينَا بِكُلِّ فَادِحٍ وَجَائِحَةٍ ! )\r\n. تعبير به\r\n« وَاعِظٍ وَوَاعِظَةٍ »\r\nبراى تعميم و گسترش است ، زيرا بعضى از حوادث مانند موت از آن به عنوان واعظ تعبير مىشود و بعضى مانند آفت‌ها و بليه‌ها به عنوان واعظه از آن تعبير مىكنيم . آرى همهء آنها به روشنى ما را اندرز مىدهند كه بيدار باشيد و به پايان زندگى خود و وظائفى بينديشند كه در برابر آن داريد . به خصوص اين‌كه معلوم نيست فردا چه كسى از ما باشد و چه كسى نباشد .\r\nواژهء « فادح » در اصل به معناى شىء سنگين است سپس به هر حادثه‌اى كه بر جسم و جان انسان سنگينى كند اطلاق شده است .\r\nواژهء « جائحة » به معناى امور نابود كننده است ، لذا اين دو نسبت به يكديگر از قبيل اقل و اكثر هستند .\r\n\r\n\r\n","description":"","footnote":"\r\n( 1 ) . نهج‌البلاغه ، خطبهء 188 .\r\n","page_name":" 23 ","page_number":23},
  {"content":"\r\n\r\nآشكارترين واعظ همان حادثهء مرگ است كه هر روز براى دوست و آشنايى رخ مىدهد . مخصوصاً در زمان ما ، صفحهء حوادث جرايد و تسليت‌ها همه روز پر است از خبر فوت گروهى كه ديروز در ميان ما مىزيستند و امروز به ديار مردگان رفته‌اند .\r\nامام اميرمؤمنان على عليه السلام در نهج‌البلاغه مىفرمايد :\r\n« فَكَفى واعِظاً بِمَوْتى عايَنْتُمُوهُمْ ، حُمِلُوا الى قُبُورِهِمْ غَيْرَ راكِبِينَ\r\n؛ اين واعظ براى شما كافى است كه همه روز مردگانى را مىنگريد كه آن‌ها را به سوى گورهايشان مىبرند بىآنكه خودشان بخواهند » . « 1 »\r\nدر روايات متعددى اين تعبير از پيشوايان معصوم عليهم السلام نقل شده است :\r\n« كَفى بِالْمَوْتِ واعِظاً\r\n؛ براى وعظ و اندرزِ انسان‌ها مرگ كافى است » . « 2 »\r\n* * *\r\n\r\n\r\n","description":"","footnote":"\r\n( 1 ) . نهج‌البلاغه ، خطبهء 188 .\r\n( 2 ) . ر . ك : بحارالانوار ، ج 68 ، ص 264 و 325 .\r\n","page_name":" 24 ","page_number":24},
  {"content":"\r\n\r\n\r\n123 و قال عليه السلام طُوبَى لِمَنْ ذَلَّ فِي نَفْسِهِ ، وَطَابَ كَسْبُهُ ، وَصَلَحَتْ سَرِيرَتُهُ ، وَحَسُنَتْ خَلِيقَتُهُ ، وَأَنْفَقَ الْفَضْلَ مِنْ مَالِهِ ، وَأَمْسَكَ الْفَضْلَ مِنْ لِسَانِهِ ، وَعَزَلَ عَنِ النَّاسِ شَرَّهُ ، وَوَسِعَتْهُ السُّنَّةُ ، وَلَمْ يُنْسَبْ إلَى الْبِدْعَةِ .\r\nامام عليه السلام فرمود :\r\nخوشا به حال كسى كه در نزد خود كوچك ( و متواضع ) است ( و در نظر مردم بزرگ و عزيز ) و كسى كه كسب و كار او طيّب و حلال باشد و باطنش پاك و صالح ، كسى كه اخلاق او نيكو باشد و اموال اضافى خود را در راه خدا انفاق كند و كسى كه سخنان زائد زبانش را نگه مىدارد و آزار او به مردم نمىرسد و آن كس كه سنت براى او كافى است و بدعتى از او سر نمىزند . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nهمان‌گونه كه در اسناد حكمت 122 آورديم ، اين كلام حكمت‌آميز و كلام پيش ، هر دو از پيغمبر گرامى اسلام صلى الله عليه و آله نيز نقل شده است كه اميرمؤمنان على عليه السلام به مناسبت صداى خندهء بلندى كه از شخص بىخبرى شنيد آن را بيان فرمود و چنان كه خواهد آمد سيّد رضى نيز به اين نكته توجه كرده است . ( مصادر نهج‌البلاغه ، ج 4 ، ص 110 ) .\r\n","page_name":" 25 ","page_number":25},
  {"content":"\r\n\r\nمرحوم سيّد رضى مىگويد : بعضى از مردم اين كلام حكمت‌آميز و همچنين كلامى را كه قبل از آن است به رسول خدا صلى الله عليه و آله نسبت داده‌اند .\r\n( قالَ الرَّضِيُّ : أقُولُ :\r\nوَمِنَ النّاسِ مَنْ يَنْسِبُ هذا الْكَلامَ إِلى رَسُولِ اللَّهِ صلى الله عليه و آله ، وَكَذلِكَ الَّذي قَبْلَهُ )\r\n.\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n\r\nشرح و تفسير خوشا به حال آنها\r\nاين كلام حكيمانه خواه دنبالهء كلام پيشين باشد يا كلامى مستقل ، شرح كوتاه و پرمعنايى از صفات سعادت‌مندان خوش‌بخت است كه در ضمن هشت وصف بيان شده است .\r\nنخست مىفرمايد : « خوشا به حال كسى كه در نزد خود كوچك ( و متواضع ) است ( و در نظر مردم بزرگ و عزيز ) » ؛\r\n( طُوبَى لِمَنْ ذَلَّ فِي نَفْسِهِ )\r\n. امام عليه السلام نخستين وصف را همان تواضع و فروتنى ذكر كرده است ، زيرا مىدانيم تكبّر كه نقطهء مقابل آن است سرچشمهء انواع گناهان است . نخستين معصيتى كه در زمين شد تكبّر شيطان بود كه منشأ همهء بدبختىها براى خود و ديگران گرديد .\r\nدر بعضى از دعاهاى ماه مبارك رمضان همين مضمون به صورت يك دعا و درخواست از خداوند آمده است ؛ مرحوم سيد بن طاووس در دعاى روز هفدهم ماه مبارك رمضان چنين نقل مىكند :\r\n« اللّهُمَّ لاتَكِلْني إلى نَفْسي طَرْفَةَ عَيْنٍ أبَداً . . . وَفِي نَفْسي فَذَلّلْني وَفي أعْيُنِ النّاسِ فَعَظّمْني\r\n؛ خداوندا ! هرگز لحظه‌اى مرا به خودم وامگذار . . . و مرا در درون خود كوچك و متواضع كن و در نظر مردم مرا بزرگ دار » . « 1 »\r\n\r\n\r\n","description":"","footnote":"\r\n( 1 ) . اقبال الاعمال ، ج 1 ، ص 306 . مرحوم علّامهء مجلسى نيز آن را در بحارالانوار ، ج 95 ، ص 48 آورده است .\r\n","page_name":" 27 ","page_number":27},
  {"content":"\r\n\r\nسپس در دومين وصف مىفرمايد : « و خوشا به حال كسى كه كسب و كار او پاك و حلال باشد » ؛\r\n( وَطَابَ كَسْبُهُ )\r\n. مىدانيم يكى از عوامل موفقيت و نشاط عبادت و استجابت دعا كسب حلال است تا آنجا كه در كتاب شريف كافى از امام صادق عليه السلام نقل شده است كه فرمود :\r\n« مَنْ سَرَّهُ أنْ يُسْتَجابَ دَعْوَتُهُ فَلْيَطِبْ مَكْسَبَهُ\r\n؛ كسى كه خوشحال مىشود از اين‌كه دعايش مستجاب گردد بايد كسب خود را پاك و حلال كند » . « 1 »\r\nشبيه همين معنا با عبارت ديگر از پيغمبر اكرم صلى الله عليه و آله نقل شده است :\r\n« مَنْ أَحَبَّ أنْ يُسْتَجابَ دُعائُهُ فَلْيَطِبْ مَطْعَمَهَ وَمَكْسَبَهُ »\r\n. « 2 »\r\nدر حديثى كه در كتاب اسد الغابة در حالات « سعد بن معاذ انصارى » نقل شده ، آمده است : هنگامى كه پيغمبر صلى الله عليه و آله از غزوهء تبوك باز گشت ، « سعد انصارى » به استقبال پيامبر آمده . حضرت با او مصافحه كرد و ( چون دست او را بسيار خشن ديد ) فرمود : چه چيز دستت را اين‌گونه خشن كرده است ؟ عرض كرد : « اى رسول خدا ! من با داس و بيل كار مىكنم تا زندگى عيالم را فراهم سازم » . نقل شده است :\r\n« فَقَبَّلَ يَدَهُ رَسُولُ اللَّهِ صلى الله عليه و آله وَقالَ : هذِهِ يَدٌ لا تَمُسُّهُ النّارُ\r\n؛ پيغمبر صلى الله عليه و آله دست او را بوسيد و فرمود : اين دستى است كه هرگز آتش دوزخ به آن اصابت نمىكند » . « 3 »\r\nحضرت در سومين وصف مىفرمايد : « خوشا به حال كسى كه باطن او پاك و صالح است » ؛\r\n( وَصَلَحَتْ سَرِيرَتُهُ )\r\n. صلاح باطن عبارت از خلوص نيت ، پاكى فطرت و خيرخواهى براى همهء انسان‌هاست . از آنجا كه اعمال و اقوال انسان تراوشى از صفات درونى اوست ، كسى كه درونى پاك داشته باشد اعمال و رفتار و اقوالش نيز پاك و شايسته است .\r\n\r\n\r\n","description":"","footnote":"\r\n( 1 ) . كافى ، ج 2 ، ص 486 ، ح 9 .\r\n( 2 ) . بحارالانوار ، ج 90 ، ص 372 .\r\n( 3 ) . اسد الغابة ، ج 2 ، 269 .\r\n","page_name":" 28 ","page_number":28},
  {"content":"\r\n\r\nدر چهارمين وصف مىفرمايد : « و خوشا به حال كسى كه اخلاق او نيكو است » ؛\r\n( وَ حَسُنَتْ خَلِيقَتُهُ )\r\n. « خليقة » كه به معناى خلق و خوست دو گونه تفسير شده است : بعضى آن را به معناى خلق و خوى باطنى تفسير كرده‌اند كه اشاره به كسانى است كه باطنى پاك دارند و به كسى شر نمىرسانند .\r\nبعضى نيز آن را به معناى برخورد خوب و گشاده‌رويى با مردم تفسير كرده‌اند و معناى دوم مناسب‌تر به نظر مىرسد ، زيرا در جملهء قبل\r\n« صَلَحَتْ سَرِيرَتُهُ »\r\nبه حسن باطن اشاره شده بود ، بنابراين جملهء مورد بحث اشاره به حسن ظاهر و برخورد خوب با مردم است .\r\nحُسن خلق به اندازه‌اى در اسلام اهميت دارد كه در بعضى از روايات ، از پيغمبر اكرم صلى الله عليه و آله به عنوان « نصف دين » معرفى شده است :\r\n« حُسْنُ الْخُلْقِ نِصْفُ الدّينِ »\r\nو در ادامهء اين حديث آمده است : كسى از پيغمبر صلى الله عليه و آله سؤال كرد : برترين چيزى كه خداوند به فرد مسلمانى داده است چيست ؟ پيغمبر اكرم فرمود :\r\n« الْخُلْقُ الْحَسَنِ »\r\n. « 1 »\r\nدر پنجمين فصل فرموده است : « و خوشا به حال كسى كه اموال اضافى خود را در راه خدا انفاق مىكند » ؛\r\n( وَأَنْفَقَ الْفَضْلَ مِنْ مَالِهِ )\r\n. انفاق در راه خدا و كمك به نيازمندان از مهم‌ترين امورى است كه قرآن كريم و روايات اسلامى بر آن تأكيد فراوان كرده‌اند و اگر تنها آيات مربوط به انفاق ، جمع‌آورى و تفسير شود ، كتاب قابل توجهى خواهد شد . مثلًا : قرآن كريم انفاق را به بذر پربارى تشبيه كرده كه در زمين مستعدى افشانده شود و از يك تخم ، هفتصد تخم يا چند برابر آن عائد گردد : « مَّثَلُ الَّذِينَ يُنفِقُونَ أَمْوَالَهُمْ فِى سَبِيلِ اللَّهِ كَمَثَلِ حَبَّةٍ أَنْبَتَتْ سَبْعَ سَنَابِلَ فِى كُلِّ سُنْبُلَةٍ مِّائَةُ حَبَّةٍ » « 2 » و در آيه‌اى ديگر ، رسيدن\r\n\r\n\r\n","description":"","footnote":"\r\n( 1 ) . بحارالانوار ، ج 68 ، ص 393 ، ح 62 .\r\n( 2 ) . بقره ، آيهء 261 .\r\n","page_name":" 29 ","page_number":29},
  {"content":"\r\n\r\nبه مقام والاى نيكوكارى را مشروط به انفاق از اموالى كه مورد علاقهء انسان است كرده است : « لَنْ تَنَالُوا الْبِرَّ حَتَّى تُنْفِقُوا مِمَّا تُحِبُّونَ » . « 1 »\r\nجالب اين‌كه در حديثى مىخوانيم : پيغمبر اكرم صلى الله عليه و آله دستور داد گوسفندى ( براى قربانى و انفاق بر نيازمندان ) ذبح كنند ( همهء آن - جز كتف گوسفند - را انفاق كردند ) پيامبر صلى الله عليه و آله فرمود : چه چيزى از اين گوسفند باقى مانده است ؟\r\nعايشه گفت : تنها كتف آن ؛ پيغمبر صلى الله عليه و آله فرمود : ( چنين نيست )\r\n« بَقِىَ كُلُّها غَيْرَ كِتْفِها ؛\r\nتمام آن باقى مانده جز كتفش » « 2 » قرآن نيز مىفرمايد : « مَا عِنْدَكُمْ يَنفَدُ وَمَا عِنْدَ اللَّهِ بَاقٍ » ؛ آنچه نيز شماست از ميان مىرود و آنچه نزد خداست باقى مىماند » . « 3 »\r\nدر ششمين جمله مىفرمايد : « خوشا به حال كسى كه سخنان زايد زبانش را نگه مىدارد » ؛\r\n( وَأَمْسَكَ الْفَضْلَ مِنْ لِسَانِهِ )\r\n. فضولات لسان اشاره به سخنان بىهدف و بىدليلى است كه انسان بر زبان جارى مىكند كه بسيارى از آنها آلوده به غيبت ، تهمت ، پخش شايعات و گناهان ديگر است . به همين دليل در دستورات اسلامى ، حفظ زبان يكى از مهم‌ترين نشانه‌هاى ايمان و اخلاق شمرده شده است .\r\nازاين‌رو ، در حديثى از پيغمبر اكرم صلى الله عليه و آله مىخوانيم :\r\n« لايَسْلَمُ أحَدٌ مِنَ الذُّنُوبِ حَتّى يَخْزُنَ لِسانَهُ\r\n؛ هيچ كس از گناهان محفوظ نمىماند مگر اين‌كه زبانش را حفظ كند » . « 4 »\r\nدر شرح حكمت دوم در آغاز كلمات قصار نيز شرحى در اين باره داشتيم .\r\nدر هفتمين جملهء حكمت‌آميز مىفرمايد : « خوشا به حال كسى كه آزار او به مردم نمىرسد » ؛\r\n( وَعَزَلَ عَنِ النَّاسِ شَرَّهُ )\r\n.\r\n\r\n\r\n","description":"","footnote":"\r\n( 1 ) . آل عمران ، آيهء 92 .\r\n( 2 ) . نحل ، آيهء 96 .\r\n( 3 ) . كنزالعمّال ، ح 16150 ( طبق نقل ميزان الحكمة ) .\r\n( 4 ) . تحف العقول ، ص 298 .\r\n","page_name":" 30 ","page_number":30},
  {"content":"\r\n\r\nدر احاديث مكرّر آمده است كه : با ايمان كسى است كه مسلمانان از شر او در امان باشند . « 1 »\r\nآن‌گاه در هشتمين و آخرين سخن مىفرمايد : « خوشا به حال آن كس كه سنت براى او كافى است و بدعتى از او سر نمىزند » ؛\r\n( وَوَسِعَتْهُ السُّنَّةُ ، وَلَمْ يُنْسَبْ إلَى الْبِدْعَةِ )\r\n. در واقع كسى كه به سنت پيغمبر اكرم و امامان معصوم عليهم السلام قناعت مىكند و آن را براى دين و دنياى خود كافى مىداند هرگز به سراغ بدعت نمىرود . بدعت‌ها از آنِ كسانى است كه سنت‌ها را كافى نمىدانند و خواسته‌هاى خود را در بدعت‌ها مىبينند .\r\nدر حديثى از رسول خدا صلى الله عليه و آله مىخوانيم :\r\n« أهْلُ الْبِدَعِ شَرُّ الْخَلْقِ وَالْخَليقَةِ ؛\r\nبدعت‌گزاران بدترين مخلوقات خدا و بدعت‌گزار نكوهيده‌ترين خلق است » . « 2 »\r\nنيز از آن حضرت نقل شده كه در تفسير آيهء شريفهء : « إِنَّ الَّذِينَ فَرَّقُوا دِينَهُمْ وَكَانُوا شِيَعاً » ؛ كسانى كه در آيين خود تفرقه ايجاد كردند ، و به دسته‌هاى گوناگون ( و مذاهب مختلف ) تقسيم شدند » « 3 » فرمود :\r\n« هُمْ أصْحابُ الْبِدَعِ وَأصْحابُ الْأهْواءِ\r\nلَيْسَ لَهُمْ تَوْبَةٌ أنَا مِنْهُمْ بَرىءٌ وَهُمْ مِنّي بُرَآءُ\r\n؛ آنها صاحبان بدعت و صاحبان آراى باطله هستند . توبهء آنها پذيرفته نمىشود ( زيرا گروه‌هايى را منحرف ساخته‌اند ؛ تا آنها را باز نگردانند پذيرش توبه از آنان امكان ندارد ) من از آنها بيزارم آنها نيز از من بيزارند » . « 4 »\r\nدر اينجا نكتهء مهمى است كه بايد به آن توجه كرد تا از افتادن در دام\r\n\r\n\r\n","description":"","footnote":"\r\n( 1 ) . همين معنا در خطبهء همام به صورت ديگرى آمده بود ( پيام امام اميرالمؤمنين عليه السلام ، ج 7 ، ص 681 ) و در بحارالانوار ، ج 14 ، ص 320 ، ح 23 و ج 64 ، ص 60 ، ح 3 .\r\n( 2 ) . كنزالعمّال ، ح 1095 .\r\n( 3 ) . انعام ، آيهء 159 .\r\n( 4 ) . كنزالعمّال ، ح 1126 . ( طبق نقل ميزان الحكمة ( واژهء « بدعت » ) .\r\n","page_name":" 31 ","page_number":31},
  {"content":"\r\n\r\nوهابىهاى افراطى نجات يافت .\r\nمنظور از « بدعت » اين است كه چيزى را كه جزء دين نيست - اعم از اصول و فروع دين - به عنوان دين معرفى كنند و اگر باب بدعت باز شود چيزى نمىگذرد كه احكام و عقايد دينى دستخوش تغيير و تبديل و زوال و نابودى خواهد شد .\r\nولى نوگرايىهايى كه به دين نسبت داده نمىشود و به تعبير ديگر « بدعت عرفى » هرگز حرام نيست . مثلًا گرفتن مجالس جشن و سرور در ميلاد بزرگان اسلام يا مراسم عزادارى در شهادت و رحلت آنها براى عرض ارادت و امرى عرفى بدون اسناد به شرع مقدس است نه تنها اشكالى ندارد ، بلكه سبب پيشرفت در مسائل اعتقادى و اجتماعى مىشود . يا ساختن مساجد باشكوه با مناره و گنبد و محراب‌هاى متعدد و كتاب‌خانه و كلاس‌هاى درس قرآن و احكام و مانند آن گرچه روايت خاصى در آنها وارد نشده باشد و كسى نيز آن را به عنوان يك دستور خاص دينى انجام نمىدهد ، همهء اينها امورى جايزند ، بلكه مىتوان بسيارى از آنها را در عنوان « تعظيم شعائر » به طور عام يا ابداع « سنت حسنه » كه در آيات و روايات از آن مدح شده است به حساب آورد .\r\nعجيب است وهابيون افراطى بدون اين‌كه فرق ميان اين دو را درك كنند خودشان را گرفتار تناقض‌هاى غير قابل دفاع ساخته‌اند ؛ در مسجد پيغمبر اكرم صلى الله عليه و آله و در خانهء خدا ده‌ها و صدها بدعت و نوآورى آورده‌اند و هيچ‌كدام به آن ايراد نمىكنند ؛ ولى اگر كسى مجلس جشن و سرورى براى ميلاد پيغمبر اكرم صلى الله عليه و آله تشكيل دهد بر او مىشورند و به او حمله مىكنند و اين نيست جز براى اين‌كه درك صحيحى از مفاهيم اسلامى ندارد و مخصوصاً تفاوت ميان بدعت شرعى و عرفى را نمىدانند .\r\nمرحوم سيّد رضى در پايان اين سخن مىگويد : « بعضى از مردم اين كلام\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nحكمت‌آميز و همچنين كلامى را كه قبل از آن است به رسول خدا صلى الله عليه و آله نسبت داده‌اند » ؛\r\n( قالَ الرَّضِيُّ : أقُولُ : وَمِنَ النّاسِ مَنْ يَنْسِبُ هذا الْكَلامَ إلى رَسُولِ اللَّهِ صلى الله عليه و آله ، وَكَذلِكَ الَّذي قَبْلَهُ )\r\n. البته هيچ منافاتى ندارد كه پيغمبر اكرم صلى الله عليه و آله سخنانى را فرموده باشد و امير مؤمنان عليه السلام كه پرورش يافتهء دامان و مكتب اوست و « باب مدينة علم النبى » محسوب مىشود آنها را فرا بگيرد و در موارد لزوم بر آن تكيه كند .\r\nبه هر حال اين جملهء مرحوم سيّد رضى بيان‌گر نهايت امانت او در نقل كلمات و احاديث معصومين عليهم السلام است .\r\n* * *\r\n\r\n","description":"","footnote":"","page_name":" 33 ","page_number":33},
  {"content":"\r\n . \r\n","description":"","footnote":"","page_name":" 34 ","page_number":34},
  {"content":"\r\n\r\n\r\n124 و قال عليه السلام غَيْرَةُ الْمَرْأَةِ كُفْرٌ ، وَغَيْرَةُ الرَّجُلِ إِيمَانٌ .\r\nامام عليه السلام فرمود :\r\nغيرت زن كفر است و غيرت مرد ايمان . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nتنها مدركى كه در كتاب مصادر نهج‌البلاغه براى اين گفتار حكيمانهء اميرمؤمنان على عليه السلام بيان شده كتاب غررالحكم است ازاين‌رو آنچه در غررالحكم آمده تفاوت‌هاى روشنى با نهج‌البلاغه دارد و آن چنين است : « غَيْرَةُ الرَّجُلِ إيمانٌ وَغَيْرَةُ الْمَرأةِ عُدْوانٌ » و اين نشان مىدهد كه صاحب غررالحكم آن را از منبع ديگرى غير از نهج‌البلاغه گرفته است . ( مصادر نهج‌البلاغه ، ج 4 ، ص 112 ) .\r\nاين گفتار حكيمانه در بعضى از كتب اهل سنت مانند كتاب جواهر المطالب ابن دمشقى شافعى با همين عبارت آمده است . ( ج 2 ، ص 261 ) .\r\n","page_name":" 35 ","page_number":35},
  {"content":"\r\n . \r\n","description":"","footnote":"","page_name":" 36 ","page_number":36},
  {"content":"\r\n\r\n\r\nشرح و تفسير غيرت\r\nامام عليه السلام در اين گفتار حكيمانهء خود تفاوت ميان غيرت مرد و زن را بيان مىكند و مىفرمايد : « غيرت زن كفر است و غيرت مرد ايمان » ؛\r\n( غَيْرَةُ الْمَرْأَةِ كُفْرٌ ، وَغَيْرَةُ الرَّجُلِ إِيمَانٌ )\r\n. اشاره به اين‌كه زن اگر نسبت به همسر ديگرى براى شوهرش حسادت بورزد و عكس العمل تندى نشان دهد در واقع مخالفت با فرمان خدا كرده است ، زيرا خداوند روى مصالح متعددى كه در جاى خود گفته‌ايم تعدد زوجات را با شرايطى مجاز شمرده است ؛ ولى اگر مرد نسبت به ارتباط همسرش با مرد بيگانه‌اى حسادت بورزد و از گام نهادن او در زندگى خانواده‌اش ناراحت گردد و عكس العمل نشان دهد در واقع اطاعت فرمان خدا كرده و در مسير نهى از منكر گام برداشته است . در حالى كه زن اگر چنين كند در مسير نهى از معروف قرار گرفته است .\r\nالبته انكار نمىكنيم كه تعدد زوجات نيز شرايطى دارد و نبايد وسيله‌اى براى هوس‌رانى مردان گردد ؛ ولى در صورتى كه آن شرايط جمع گردد زن بايد آن را تحمل كند و به فرمان خدا تن در دهد در حالى كه اگر زن شوهردار ، با مرد ديگرى رابطه برقرار سازد ، خواه به صورت فجور باشد يا ظاهراً صيغهء عقد دائم يا موقتى با او جارى كند به يقين راه خلاف را پيموده است .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\n« غيرت » حالتى است كه انسان را وادار مىكند از ورود ديگران در حريم زندگى شخصى او جلوگيرى كند ، افتخارات او را سلب ننمايد ، مواهبش را از دستش نگيرد و متعرض نواميس او نشود و منظور از « غيرت زن » در كلام حكيمانهء بالا همان حسادتى است كه نسبت به زوجهء ديگر همسرش پيدا مىكند و منظور از « غيرت مرد » در كلام بالا ممانعتى است كه مرد از ورود ديگرى به حريم خانواده و ناموس خود به عمل مىآورد .\r\nدر ذيل حكمت 47 نيز بحثى دربارهء تفسير غيرت و ارزش آن ذكر شد .\r\nتعبير به « كفر » در اين كلام حكمت‌آميز اشاره به كفر عملى است ، زيرا كفر و ايمان معانى متعددى دارد كه در آيات قرآن نيز منعكس است . اين واژه كراراً در قرآن مجيد به بت‌پرستان اطلاق شده كه كفرشان ، كفر اعتقادى است ؛ ولى در آيهء 97 سورهء آل عمران به كسانى كه حج را ترك كنند و نسبت به آن بىاعتنا باشند واژهء « كفر » به كار رفته ، مىفرمايد : « وَللَّهِ عَلَى النَّاسِ حِجُّ الْبَيْتِ مَنِ اسْتَطَاعَ إِلَيْهِ سَبِيلًا وَمَنْ كَفَرَ فَإِنَّ اللَّهَ غَنِىٌّ عَنِ الْعَالَمِينَ » و اين كفر عملى است نه اعتقادى كه آثار خاص خود را داشته باشد . كفر زن در اينجا همان بىاعتنايى به دستور خدا يعنى جواز تعدد زوجات در موارد لازم است .\r\nدربارهء اهميت « غيرت » در موارد مجاز روايات متعددى از پيغمبر اكرم و ساير معصومان عليهم السلام وارد شده است ؛ در حديثى از پيغمبر اكرم صلى الله عليه و آله مىخوانيم :\r\n« كانَ إبْراهيمُ أبي غَيُوراً وَأنا اغْيَرُ مِنْهُ وَأرْغَمَ اللَّهُ أنْفَ مَنْ لا يُغارُ مِنَ الْمُؤْمِنينَ\r\n؛ پدر من ابراهيم غيرت‌مند بود و من از او غيرت‌مندترم . خداوند بينى كسانى از مؤمنين را كه غيرت ندارند بر خاك بمالد » . « 1 »\r\nالبته در عرف ما گرچه واژهء « غيرت » معمولًا در غيرت ناموسى به كار مىرود ولى مفهوم آن گسترده است و تمام مواهب و ارزش‌هاى الهى را كه بايد از آن\r\n\r\n\r\n","description":"","footnote":"\r\n( 1 ) . بحارالانوار ، ج 100 ، ص 248 ، ح 33 .\r\n","page_name":" 38 ","page_number":38},
  {"content":"\r\n\r\nدفاع كرد شامل مىشود ، بنابراين دفاع از وطن و آبرو و حيثيت و از آن مهم‌تر دفاع از دين و آيين نيز از مصاديق غيرت است .\r\nاين نكته نيز شايان دقت است كه گاهى افراد در مسائل ناموسى و غير آن گرفتار وسواس مىشوند و به نام « غيرت » به هر كسى بدبين شده و عكس‌العمل نشان مىدهند . در روايات اسلام از اين حالت نهى شده است . رسول خدا صلى الله عليه و آله مىفرمايد :\r\n« مِنَ الغيرَةِ ما يُحِبُّ اللَّهُ وَمِنْها ما يُبْغِضُ اللَّهُ ؛ فَالْغيرَةُ الَّتي يُحِبُّ اللَّهُ الْغيرَةُ فِي الرَّيْبَةِ وَالْغيرَةُ الّتي يُبْغِضُ اللَّهُ الْغيرَةُ في غَيْرَ رَيْبَةٍ\r\n؛ نوعى از غيرت را خدا دوست دارد و نوعى را دشمن مىدارد اما آنچه را دوست دارد اعمال غيرت در مواردى است كه آثار شك و ترديد و انحراف نمايان مىشود و اما غيرتى را كه خدا دشمن مىدارد آن است كه در غير اين موارد ( فقط با سوء ظن آميخته به وسواس ) انجام مىشود » . « 1 »\r\nدر نامهء 31 نهج‌البلاغه در وصيت مولا امير مؤمنان به فرزندش امام حسن عليهما السلام نيز به همين موضوع اشاره شده كه غيرت بى جا گاه سبب مىشود انسان‌هاى درست‌كار به نادرستى كشيده شوند . آنجا كه مىفرمايد :\r\n« وَإِيَّاكَ وَالتَّغَايُرَ فِي غَيْرِ مَوْضِعِ غَيْرَةٍ ، فَإِنَّ ذَلِكَ يَدْعُو الصَّحِيحَةَ إِلَى السَّقَمِ ، وَالْبَرِيئَةَ إِلَى الرِّيَبِ\r\n؛ برحذر باش از اين‌كه در جايى كه نبايد غيرت به خرج دهى اظهار غيرت كنى ( و كار به سوء ظن ناروا بينجامد ) زيرا اين غيرت بىجا و سوء ظن نادرست ، زن پاك دامن را به ناپاكى و بىگناه را به آلودگىها سوق مىدهد » شرح بيشتر را در ذيل همان نامه مطالعه فرماييد .\r\n* * *\r\n\r\n\r\n","description":"","footnote":"\r\n( 1 ) . سنن دارمى ، ج 2 ، ص 149 .\r\n","page_name":" 39 ","page_number":39},
  {"content":"\r\n . \r\n","description":"","footnote":"","page_name":" 40 ","page_number":40},
  {"content":"\r\n\r\n\r\n125 و قال عليه السلام لَأَنْسُبَنَّ الْإِسْلَامَ نِسْبَةً لَمْ يَنْسُبْهَا أَحَدٌ قَبْلِي . أَلْإِسْلَامُ هُوَ التَّسْلِيمُ ، وَالتَّسْلِيمُ هُوَ الْيَقِينُ ، وَالْيَقِينُ هُوَ التَّصْدِيقُ ، وَالتَّصْدِيقُ هُوَ الْإِقْرَارُ ، وَالْإِقْرَارُ هُوَ الْأَدَاءُ ، وَالْأَدَاءُ هُوَ الْعَمَلُ .\r\nامام عليه السلام فرمود :\r\nاسلام را چنان تفسير مىكنم كه هيچ كس پيش از من آن را چنين تفسير نكرده باشد ؛ اسلام همان تسليم است و تسليم همان يقين و يقين همان تصديق است و تصديق همان اقرار و اقرار همان ادا است و ادا همان عمل . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاين كلام حكمت‌آميز به گفتهء نويسندهء مصادر نهج‌البلاغه از سخنان معروفى است كه از آن حضرت حتى قبل از مرحوم سيّد رضى در كتاب‌ها نقل شده گاه با اسناد و گاهى به صورت روايت مرسله از جمله مرحوم كلينى آن را در جلد دوم اصول كافى با سند ذكر كرده و صدوق در امالى و معانى الاخبار و احمد بن محمد بن خالد برقى در محاسن و على بن ابراهيم در كتاب تفسير خود آن را آورده‌اند و حتى در بعضى از اين روايات ، اضافاتى نيز ديده مىشود و بعد از مرحوم سيّد رضى نيز گروهى آن را در كتاب‌هاى خود آورده‌اند . ( مصادر نهج‌البلاغه ، ج 4 ، ص 112 و 113 ) .\r\nهمچنين از جمله كسانى كه قبل از مرحوم سيّد رضى مىزيستند ابوالفتح كراجكى در معدن الجواهر و حلوانى عالم مشهور سنى در نزهة الناظر هستند كه اين روايت را با اختلافى نقل كرده‌اند و نشان مىدهد آن را از منبع ديگرى اخذ كرده‌اند .\r\n","page_name":" 41 ","page_number":41},
  {"content":"\r\n . \r\n","description":"","footnote":"","page_name":" 42 ","page_number":42},
  {"content":"\r\n\r\n\r\nشرح و تفسير تفسير دقيق اسلام\r\nامام عليه السلام در اين كلام پربار و حكيمانه‌اش ، حقيقت اسلام را به گونه‌اى كه پيش از او هيچ كس تفسير نكرده ، تفسير مىكند و مىفرمايد : « اسلام را چنان تفسير مىكنم كه هيچ كس پيش از من آن را چنين تفسير نكرده باشد » ؛\r\n( لَأَنْسُبَنَّ الْإِسْلَامَ نِسْبَةً لَمْ يَنْسُبْهَا أَحَدٌ قَبْلِي )\r\nسپس در ادامهء سخن ضمن شش جملهء پى در پى كه هر كدام با جملهء قبل به صورت زيبايى گره خورده روح اسلام را با اين شش جمله مىشكافد و حقيقت آن را هويدا مىكند .\r\nنخست مىفرمايد : « اسلام همان تسليم است » ؛\r\n( ألْإِسْلَامُ هُوَ التَّسْلِيمُ )\r\n. تسليم در برابر فرمان خدا و دستورات پيغمبر اكرم و امامان معصوم عليهم السلام و تسليم در برابر فرمان عقل و فطرت . قرآن مجيد در آيهء 83 سورهء آل عمران مىفرمايد : « وَلَهُ أَسْلَمَ مَنْ فِى السَّماوَاتِ وَالْأَرْضِ طَوْعاً وَكَرْهاً وَإِلَيْهِ يُرْجَعُونَ » ؛ و تمام كسانى كه در آسمان‌ها و زمين هستند ، از روى اختيار يا از روى اجبار ، در برابرِ ( فرمان ) او تسليم‌اند و به سوى او باز گردانده مىشوند » .\r\nدر جملهء دوم مىفرمايد : « تسليم همان يقين است » ؛\r\n( وَالتَّسْلِيمُ هُوَ الْيَقِينُ )\r\n. زيرا بدون ايمان و يقين ، تسليم حاصل نمىشود و در واقع « تسليم » از لوازم « يقين » است كه امام عليه السلام در اينجا لازم و ملزوم را يكى شمرده و مىفرمايد : تسليم\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nهمان يقين است .\r\nدر جملهء سوم مىفرمايد : « يقين همان تصديق است » ؛\r\n( وَالْيَقِينُ هُوَ التَّصْدِيقُ )\r\n. منظور از « تصديق » در اينجا علمى است كه از مقدمات يقينى حاصل مىشود و تا اين علم حاصل نگردد « يقين » پيدا نمىشود و تا يقين حاصل نگردد ، تسليم كه روح اسلام است نيز حاصل نخواهد شد و در واقع اعتقادى كه نام يقين بر آن گذارده‌ايم نتيجهء علمى است كه به صورت تصديق در مىآيد و در واقع تصديق و يقين نيز لازم و ملزوم يكديگرند كه امام عليه السلام به واسطهء شدت ارتباط اين دو با يكديگر آنها را يكى شمرده و فرموده : يقين همان تصديق است .\r\nدر چهارمين جمله مىفرمايد : « تصديق همان اقرار است » ؛\r\n( وَالتَّصْدِيقُ هُوَ الْإِقْرَارُ )\r\n. اشاره به اين‌كه تصديق قلبى به تنهايى كافى نيست ، بايد با زبان نيز اقرار شود و به صورت شهادتين كه بيان اركان اسلام است درآيد و به همين دليل تا افراد اقرار به شهادتين نمىكردند مسلمان شمرده نمىشدند .\r\nدر پنجمين جمله مىفرمايد : « اقرار همان اداست » ؛\r\n( وَالْإِقْرَارُ هُوَ الْأَدَاءُ )\r\n. منظور از « اداء » در اينجا احساس مسئوليت و آماده شدن و عزم را جزم كردن بر انجام عمل است ، زيرا اگر اقرار از دل برخيزد آمادگى براى انجام وظائف و اداى مسئوليت‌ها را ايجاد خواهد كرد . در غير اين صورت اقرار ، اقرار دروغين است .\r\nآن‌گاه در ششمين و آخرين جمله مىفرمايد : « و ادا همان عمل است » ؛\r\n( وَالْأَدَاءُ هُوَ الْعَمَلُ )\r\n. زيرا كسى كه عزم خود را بر اداى مسئوليت‌ها جزم مىكند بلافاصله وارد صحنهء عمل مىگردد و اعمال صالحى بر طبق احساس مسئوليت درونى برخاسته از اقرار واقعى و تصديق و يقين و تسليم انجام مىدهد .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nسخن امام عليه السلام در اين تفسير عميقى كه براى اسلام كرده اشاره به اسلام واقعى و حقيقى است كه در درون جان انسان نفوذ كند و آثار آن يكى پس از ديگرى ظاهر گردد ؛ نخست در مقام تسليم برآيد ؛ تسليمى كه زائيدهء يقين است و يقينى كه مولود تصديق است و سپس اقرار از اين تصديق متولد مىشود و اين اقرار چون از عمق جان برخاسته ملازم با احساس مسئوليت در برابر فرمان الهى است و به دنبال اين احساس اعمال صالح يكى پس از ديگرى ظاهر مىشود و قلب و زبان و عمل هر سه هماهنگ مىگردند .\r\nبنابراين اگر كسانى ايمان داشته باشند و اقرار به شهادتين كنند ولى در عمل كوتاهى نمايند چنان نيست كه مسلمان نباشند و گرنه اكثر مسلمانان از اسلام بيرون خواهند رفت ، بلكه اسلامِ آنها اسلامى در مرحلهء پايين و ضعيف است و آنچه امام عليه السلام در اين كلام پربار بيان فرموده اسلام در درجات عالى وكامل است .\r\nشبيه همين معنا در روايات ديگر اسلامى نيز آمده كه عمل را معيار ايمان شمرده‌اند . در حديثى در غررالحكم از امام امير مؤمنان عليه السلام مىخوانيم :\r\n« الشَّرَفُ عِنْدَ اللَّهِ بِحُسْنِ الْأَعْمالِ لا بِحُسْنِ الْأقْوالِ\r\n؛ شرف و مقام و الا در نزد خداوند سبحان به اعمال نيك است نه سخنان زيبا » . « 1 »\r\nدر حديث ديگرى در همان كتاب آمده است :\r\n« الْعَمَلُ شِعارُ الْمُؤمِنِ\r\n؛ عمل شعار افراد باايمان است » . « 2 »\r\nاز اين رو بهترين ذخيرهء انسان براى بعد از مرگ و روز قيامت عمل صالح شمرده شده همان‌گونه كه در نامهء معروف « مالك اشتر » گذشت كه امام عليه السلام خطاب به مالك فرمود :\r\n« فَلْيَكُنْ أحَبَّ الذَّخائِرِ الَيْكَ ذَخيرَةُ الْعَمَلِ الصالِحِ\r\n؛ بهترين ذخيره‌ها را نزد خود ذخيرهء عمل صالح قرار بده » . « 3 »\r\n\r\n\r\n","description":"","footnote":"\r\n( 1 ) . غررالحكم ، ح 2838 .\r\n( 2 ) . همان ، ح 2777 .\r\n( 3 ) . نهج‌البلاغه ، نامهء 53 .\r\n","page_name":" 45 ","page_number":45},
  {"content":"\r\n\r\nبنابراين كسانى كه به نام اسلام قناعت مىكنند يا تنها به ايمان قلبى و اقرار زبانى قانع هستند و يا تنها به بعضى از ظواهر اسلام پايبندند از حقيقت اسلام دورند و در بيراهه مىروند و خيال مىكنند در مسير حقند .\r\nدر كلام حكيمانه 113 نيز بر اين معنا تأكيد شده بود كه امام عليه السلام فرمود :\r\n« وَلَا تِجَارَةَ كَالْعَمَلِ الصَّالِحِ »\r\n. بنابر آنچه گفته شد حمل خبر بر مبتدا در اين شش جمله در بعضى از موارد به صورت حمل حقيقى است و در بعضى از موارد حمل مجازى يعنى حمل لازم و ملزوم يكديگر است .\r\n* * *\r\n\r\n","description":"","footnote":"","page_name":" 46 ","page_number":46},
  {"content":"\r\n\r\n\r\n126 و قال عليه السلام عَجِبْتُ لِلْبَخِيلِ يَسْتَعْجِلُ الْفَقْرَ الَّذِي مِنْهُ هَرَبَ ، وَيَفُوتُهُ الْغِنَى الَّذِي إِيَّاهُ طَلَبَ ، فَيَعِيشُ فِي الدُّنْيَا عَيْشَ الْفُقَرَاءِ ؛\r\nوَيُحَاسَبُ فِي الْآخِرَةِ حِسَابَ الْأَغْنِيَاءِ ؛ وَعَجِبْتُ لِلْمُتَكَبِّرِ الَّذِي كَانَ بِالْأَمْسِ نُطْفَةً ، وَيَكُونُ غَداً جِيفَةً ؛ وَعَجِبْتُ لِمَنْ شَكَّ فِي اللَّهِ ، وَهُوَ يَرَى خَلْقَ اللَّهِ ؛ وَعَجِبْتُ لِمَنْ نَسِيَ الْمَوْتَ ، وَهُوَ يَرَى الْمَوْتَى ؛ وَعَجِبْتُ لِمَنْ أَنْكَرَ النَّشْأَةَ الْأُخْرَى وَهُوَ يَرَى النَّشْأَةَ الْأُولَى وَعَجِبْتُ لِعَامِرٍ دَارَ الْفَنَاءِ وَتَارِكٍ دَارَ الْبَقَاءِ .\r\nامام عليه السلام فرمود :\r\nاز بخيل تعجب مىكنم كه به استقبال فقرى مىرود كه از آن گريخته و غنايى را از دست مىدهد كه طالب آن است . در دنيا همچون فقيران زندگى مىكند ولى در آخرت بايد همچون اغنيا حساب پس دهد . و تعجب مىكنم از متكبرى كه ديروز نطفه‌اى بىارزش بوده و فردا مردار گنديده‌اى است . و از كسى كه در خدا شك مىكند در شگفتم در حالى كه خلق او را مىبيند ( و مىتواند از هر مخلوق كوچك و بزرگ ، ساده و پيچيده به ذات پاك آفريدگار پى برد ) . و تعجب مىكنم از كسى كه مرگ را فراموش مىكند با اين‌كه مردگان را با چشم خود مىبيند .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nو تعجب مىكنم از كسى كه جهان ديگر را انكار مىكند در حالى كه اين جهان را مىبيند . و تعجب مىكنم از كسى كه دار فانى را آباد مىكند ولى دار باقى را به فراموشى مىسپارد . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nنويسندهء كتاب مصادر چندين منبع براى اين كلام حكمت‌آميز امام عليه السلام نقل مىكند كه بعضى از آنها مربوط به قبل از سيّد رضى و بعضى مربوط به بعد از اوست از جمله جاحظ در كتاب المائة المختارة بخشى از اين كلام حكمت‌آميز را آورده و زمخشرى در ربيع الابرار و « وطواط » در الغرر و العرر و آمدى در غررالحكم . ( مصادر نهج‌البلاغه ، ج 4 ، ص 113 ) .\r\n","page_name":" 48 ","page_number":48},
  {"content":"\r\n\r\n\r\nشرح و تفسير از اين شش گروه در شگفتم !\r\nامام عليه السلام در اين كلام حكمت‌آميزش به شش رذيلهء اخلاقى اشاره فرموده كه سرچشمهء غالب بدبختىهاى انسان است و اگر بتواند از آن‌ها فاصله بگيرد دنيا و آخرت خود را آباد كرده و سامان بخشيده است .\r\nنخست اشاره به مسئلهء « بخل » و آثار شوم آن مىكند و مىفرمايد : « از بخيل تعجب مىكنم كه به استقبال فقرى مىرود كه از آن گريخته و غنايى را از دست مىدهد كه طالب آن است . در دنيا همچون فقيران زندگى مىكند ولى در آخرت بايد همچون اغنيا حساب پس دهد » ؛\r\n( عَجِبْتُ لِلْبَخِيلِ يَسْتَعْجِلُ الْفَقْرَ الَّذِي مِنْهُ هَرَبَ ، وَيَفُوتُهُ الْغِنَى الَّذِي إِيَّاهُ طَلَبَ ، فَيَعِيشُ فِي الدُّنْيَا عَيْشَ الْفُقَرَاءِ ؛ وَيُحَاسَبُ فِي الْآخِرَةِ حِسَابَ الْأَغْنِيَاءِ )\r\n. امام عليه السلام چه تعبير زيبا و دلنشينى در اينجا فرموده است ؛ افراد بخيل تنها نسبت به ديگران بخيل نيستند . بسيار مىشود كه نسبت به خويشتن هم بخيل‌اند با اين‌كه داراى ثروت‌اند زندگى سخت و فقيرانه‌اى براى خود فراهم مىكنند و همان‌گونه كه امام عليه السلام فرموده است براى فرار از فقر آينده فقر امروز را براى خود ترتيب مىدهند .\r\nآنها همچنين به دنبال غنا و ثروت بيشتر در آينده اند در حالى كه غناى امروز را از دست مىدهند . چرا كه از ثروت خود بهره‌اى نمىبرند .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nاز سويى ديگر در روز قيامت بايد در صف اغنيا بايستند و حساب اموال خود را پس دهند در حالى كه در دنيا از نظر زندگى در صف فقيران بودند ؛ يعنى مشكلات غنا را دارند ؛ ولى از مواهب آن بىبهره‌اند . آيا زندگى چنين اشخاصى شگفت‌آور و تعجب‌برانگيز نيست ؟ آيا مىشود اين‌گونه افراد را در زمرهء عاقلان دانست ؟ نه تنها امام عليه السلام كه عقل كل است از زندگى آنان تعجب مىكند ، بلكه هر انسان عاقلى گرفتار شگفتى مىشود .\r\nممكن است كسانى بگويند : اين دربارهء بخيلانى است كه حتى دربارهء خود بخل مىورزند ؛ اما بخيلانى كه بخلشان متوجه ديگران است و خودشان زندگى مرفهى دارند مشمول اين سخن نيستند ؛ ولى تجربه نشان داده كه غالب بخيلان به خويشتن نيز بخيل‌اند .\r\nبخل از صفات بسيار زشتى است كه در آيات و روايات اسلام نكوهش فوق‌العاده‌اى از آن شده از جمله در حديثى از پيغمبر اكرم صلى الله عليه و آله مىخوانيم :\r\n« الْبَخيلُ بَعيدٌ مِنَ اللَّهِ ، بَعيدٌ مِنَ النّاسِ ، قَريبٌ مِنَ النّارِ\r\n؛ بخيل از خدا دور است و از مردم دور و به آتش دوزخ نزديك است » . « 1 »\r\nدر كتاب فقه الرضا آمده است :\r\n« إيّاكُمْ وَالْبُخْلُ فَإِنَّهُ عاهَةٌ لا يَكُونُ فى حُرّ وَلا مُؤمِنٍ إنَّهُ خِلافُ الْإيمانِ\r\n؛ از بخل بپرهيزيد كه نوعى آفت است كه نه در افراد آزاده و نه در صاحبان ايمان است زيرا بخل مخالف ايمان است . ( شخص بخيل ايمان محكمى به جود و سخا و عطاى خداوند ندارد ) » . « 2 »\r\nدر حديثى از امام صادق عليه السلام مىخوانيم :\r\n« مَنْ بَرِءَ مِنَ الْبُخْلِ نالَ الشَّرَفَ\r\n؛ كسى كه از بخل دورى كند به شرافت و بزرگى نائل مىشود » . « 3 »\r\nامام عليه السلام در دومين مورد شگفتى مىفرمايد : « از متكبرى كه ديروز نطفه‌اى\r\n\r\n\r\n","description":"","footnote":"\r\n( 1 ) . بحارالانوار ، ج 70 ، ص 308 ، ح 37 .\r\n( 2 ) . همان ، ج 75 ، ص 346 .\r\n( 3 ) . همان ، ص 229 ، ح 107 .\r\n","page_name":" 50 ","page_number":50},
  {"content":"\r\n\r\nبىارزش بوده و فردا مردار گنديده‌اى است ( به راستى ) تعجب مىكنم » ؛\r\n( وَعَجِبْتُ لِلْمُتَكَبِّرِ الَّذِي كَانَ بِالْأَمْسِ نُطْفَةً ، وَيَكُونُ غَداً جِيفَةً )\r\n. تكبر كه همان خودبزرگ‌بينى است نشانهء روشنى از غفلت به مبدأ و منتهاى وجود انسان در اين دنياست و اگر انسان به مبدأ و منتهاى خويش بنگرد اين خودبزرگ‌بينى از او زايل مىشود . اگر امروز در اوج قوت و قدرت است نبايد فراموش كند كه ديروز نطفهء بىارزشى بود و نبايد از ياد ببرد كه چند روزى مىگذرد و مبدل به جيفهء گنديده‌اى مىشود كه مردم از نزديك شدن به او تنفر دارند و مىگويند : هرچه زودتر او را دفن كنيد تا فضاى خانه يا كوچه و بازار آلوده نشود .\r\nدر واقع امام عليه السلام با اين سخن ، درمان كبر را نيز نشان داده است كه هرگاه حالت كبر و غرور به شما دست داد براى زايل كردن آن به گذشته و آيندهء خويش بنگريد . سرى به قبرستان‌هاى خاموش بزنيد كه گاه بعضى از آنها شكاف برداشته و بوى آزار دهندهء جيفه از آن بيرون مىآيد ، آن را تماشا كنيد و در آيندهء خويش نيز بينديشيد .\r\nدر حديثى از رسول خدا صلى الله عليه و آله مىخوانيم :\r\n« إيّاكُمْ وَالْكِبْرَ فإنَّ إبْليسَ حَمَلَهُ الْكِبْرُ عَلى أنْ لا يَسْجُدَ لِآدَمَ\r\n؛ از تكبر بپرهيزيد كه تكبر ابليس را وادار به سرپيچى از فرمان خدا نسبت به سجده براى آدم كرد » . « 1 »\r\nامير مؤمنان على عليه السلام نيز در خطبهء « قاصعه » ( خطبهء 192 ) در همين رابطه فرموده بود :\r\n« فَاعْتَبِرُوا بِما كانَ مِنْ فِعْلِ اللَّهِ بِإبْليسَ إذ أهْبَطَ عَمَلَهُ الطَّويلَ ، وَجَهْدَهُ الْجَهيدَ . . . عَنْ كِبْرِ ساعَةٍ واحِدَةٍ\r\n؛ از كارى كه خداوند با ابليس انجام داد عبرت بگيريد آن‌گاه كه خداوند عبادات طولانى و تلاش فوق العادهء او را ( در عبادت ) هبط و نابود كرد به علت ساعتى تكبر » . و به دنبال آن مىافزايد :\r\n« فَمَنْ ذا بَعْدَ\r\n\r\n\r\n","description":"","footnote":"\r\n( 1 ) . كنزالعمّال ، ح 7734 .\r\n","page_name":" 51 ","page_number":51},
  {"content":"\r\n\r\nإبْليسَ يَسْلَمُ عَلَى اللَّهِ بِمِثْلِ مَعْصِيَتِهِ\r\n؛ بنابراين چه كسى بعد از ابليس به سبب معصيتى همانند او مىتواند سالم بماند ؟ » .\r\nقرآن مجيد نيز تكبر را سرچشمهء كفر و مجادلهء در آيات پروردگار معرفى كرده مىفرمايد : « إِنَّ الَّذِينَ يُجَادِلُونَ فِى آيَاتِ اللَّهِ بِغَيْرِ سُلْطَانٍ أَتَاهُمْ إِنْ فِى صُدُورِهِمْ إِلَّا كِبْرٌ مَّا هُمْ بِبَالِغِيهِ » ؛ كسانى كه در آيات خداوند بدون دليلى براى آنها آمده باشد ستيزه‌جويى مىكنند ، در سينه‌هايشان فقط تكبّر ( و غرور ) است و هرگز به خواستهء خود نخواهند رسيد » . « 1 »\r\nهمچنين ، تكبر سرچشمهء گناهان زياد ديگرى مىشود كه بحث پيرامون آن به درازا مىكشد . « 2 » و شبيه همين فراز از كلام حكمت‌آميز در كلام 454 نيز خواهد آمد .\r\nسپس امام عليه السلام در سومين موضوعى كه از آن در شگفتى فرو رفته مىفرمايد :\r\n« از كسى كه در خدا شك مىكند در شگفتم در حالى كه خلق او را مىبيند ( و مىتواند از هر مخلوق كوچك و بزرگ ، ساده و پيچيده به ذات پاك آفريدگار پى ببرد ) » ؛\r\n( وَعَجِبْتُ لِمَنْ شَكَّ فِي اللَّهِ ، وَهُوَ يَرَى خَلْقَ اللَّهِ )\r\n. آرى عالم هستى سراسر آيينهء وجود حق است و مخلوقات بديع و عجيب و اسرارآميز و جالب هر كدام به تنهايى براى پىبردن به وجود آن مبدأ عالم و قادر كافى است . به ويژه در عصر و زمان ما كه علوم گسترش پيدا كرده و شگفتىهاى بسيار بيشترى از عالم خلقت نمايان گشته ، خدا شناسى از هر زمانى آسان‌تر است .\r\nدر هر گوشه و كنار از جهان ، در گياهان ، حيوانات وحش ، پرندگان ، ماهيان درياها ، ساختمان بدن انسان و گياهان ذره‌بينى آثار عظمت او به روشنى ديده مىشود و راه را براى خداشناسى هموار مىسازد .\r\n\r\n\r\n","description":"","footnote":"\r\n( 1 ) . مؤمن ، آيهء 56 .\r\n( 2 ) . براى توضيح بيشتر به كتاب اخلاق در قرآن ، ج 2 ، ص 20 به بعد مراجعه كنيد .\r\n","page_name":" 52 ","page_number":52},
  {"content":"\r\n\r\nگاه در گوشه و كنار جهان موجوداتى به چشم مىخورد كه اگر انسان روزها و ماه‌ها دربارهء آن بينديشد و از آن پى به عظمت آفريننده‌اش ببرد بجاست .\r\nمناسب است در اينجا دو سه نمونه از آن را طبق نقل بعضى از دائرةالمعارف‌هاى معروف جهان ذكر كنيم .\r\nدر دائرة المعارفى به نام فرهنگ‌نامه مىخوانيم : « هيچ گلى در گل‌فروشىها زيبايى « گل ثعلبى » را ندارد و كمتر گلى است كه پس از چيده شدن به اندازهء گل ثعلبى دوام داشته باشد . اين گل‌ها در زمين نمىرويند بلكه روى شاخه‌هاى درختان و قارچ‌ها پرورش پيدا مىكنند و آب و غذاى خود را از آنها مىگيرند .\r\nجالب اين‌كه دانهء گل ثعلبى به قدرى كوچك است كه تنها با ميكروسكوپ ديده مىشود . باد اين دانه‌ها را در هوا پراكنده مىسازد . هر گاه روى قارچ‌ها بنشينند مىتوانند آب و غذا از آنها جذب كرده و رشد كنند . گل‌فروشىها ثعلبىها را در گرم‌خانه روى قارچ‌هاى كمك كننده پرورش مىدهند و اگر تعجب نكنيد چهار تا هشت سال طول مىكشد تا دانهء ثعلبى به ثمر بنشيند » . « 1 »\r\nدر همان كتاب مىخوانيم « آگاو » گياهى است كه در ايالت‌هاى مكزيك و ايالت‌ها جنوبى آمريكا مىرويد . برگ‌هاى بسيار ضخيمى دارد بعضى آن را گياه صد ساله مىنامند وقتى اين گياه آمادهء گل دادن مىشود ساقهء بلندى پيدا مىكند به قطر سىسانتىمتر و طول شش متر و صدها گل بر آن ظاهر مىشود و گياه بعد از پژمرده شدن گل‌ها مىميرد و در عمرش فقط يك‌بار گل مىدهد . در بيابان‌هاى مكزيك ده سال طول مىكشد تا گل دهد ولى در گرم‌خانه ها گهگاه ممكن است صد سال طول بكشد تا گل دهد ! اين عمر طولانى براى آن است كه در اين مدت گياه آب و غذاى كافى در خود ذخيره مىكند تا بتواند آن ميلهء بلند و قطور و آن همه گل را ظاهر سازد . « 2 »\r\n\r\n\r\n","description":"","footnote":"\r\n( 1 ) . فرهنگ‌نامه ، واژهء « ث » .\r\n( 2 ) . همان ، واژهء « الف » .\r\n","page_name":" 53 ","page_number":53},
  {"content":"\r\n\r\nدر همان كتاب و دائرة المعارف ديگرى آمده است كه در روى زمين درختان عظيمى وجود دارد كه طول بعضى از آنها به پنجاه متر مىرسد و قطرشان به دوازده متر . اگر بخواهند از چوب آنها خانهء چوبى بسازند براى يك دهكده مىتوانند خانه سازى كنند !\r\nفراموش نكنيم كه اين درخت عظيم روزى يك دانهء كوچكى بوده اما دست قدرت پروردگار نيرويى در آن ذخيره كرده بود كه مىتوانست اين‌گونه رشد كند و به اين عظمت برسد .\r\nكوتاه سخن اين‌كه در اطراف ما و همه جهان آثار عظمت و قدرت او نمايان است ؛ چشم بينا و گوش شنوا مىخواهد تا آثار توحيد را در جبين آنها ببيند و پيام تسبيح آنها را بنشنود .\r\nسپس امام در چهارمين جمله مىفرمايد : « تعجب مىكنم از كسى كه مرگ را فراموش مىكند با اين‌كه مردگان را با چشم خود مىبيند » ؛\r\n( وَعَجِبْتُ لِمَنْ نَسِيَ الْمَوْتَ وَهُوَ يَرَى الْمَوْتَى )\r\n. مرگ يعنى پايان همه چيز در دنيا و جدا شدن از تمام مقام‌ها و اموال و ثروت‌ها و تعلقات دنيوى و از همه مهم‌تر بسته شدن پروندهء عمل انسان به‌گونه‌اى كه نمىتواند حسنه‌اى بر حسنات يا سيئه‌اى بر سيئات خود بيفزايد . در يك عبارت كوتاه ، مرگ مهم‌ترين حادثهء زندگى انسان است ؛ ولى عجب اين‌كه بسيارى از افراد آن را به دست فراموشى مىسپارند در حالى كه بستگان و عزيزان و دوستان و همشهريان خود را بارها مىبينند كه آنها را به سوى ديار اموات مىبرند . اين غفلت و فراموش‌كارى راستى حيرت‌انگيز است . به خصوص اين‌كه بسيارى از مردگان كسانى هستند كه از ما جوان‌تر يا قوىتر و سالم‌تر و گاه حتى بدون سابقهء يك لحظه بيمارى راه ديار فنا را پيش گرفتند و به سوى بقاى آخرت رفتند .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nبه همين دليل در يكى از خطبه‌هاى پيغمبر گرامى اسلام صلى الله عليه و آله مىخوانيم :\r\n« يا أيُّهَا النّاسُ إنَّ أكْيَسَكُمْ أكْثَرُكُمْ ذِكْراً لِلْمَوْتِ\r\n؛ اى مردم باهوش‌ترين شما كسى است كه بيش از همه به ياد مرگ و پايان زندگى باشد » . « 1 »\r\nدر حديث ديگرى از امام صادق عليه السلام آمده است :\r\n« ما خَلَقَ اللَّهُ عَزَّوَجَلَّ يَقيناً لا شَكَّ فيهِ أشْبَهُ بِشَكّ لا يَقينَ فيهِ مِنَ الْمَوْتِ\r\n؛ خداوند عزّوجلّ هيچ يقينى را كه ابداً شكى در آن نيست همانند شكى كه ابدا در آن يقين نيست همچون مرگ نيافريده است » . « 2 »\r\nاين حديث از اميرمؤمنان على عليه السلام نيز با كمى تفاوت نقل شده است . « 3 »\r\nسپس در پنجمين جملهء حكيمانه‌اش مىفرمايد : « تعجب مىكنم از كسى كه جهان ديگر را انكار مىكند در حالى كه اين جهان را مىبيند » ؛\r\n( وَ عَجِبْتُ لِمَنْ أَنْكَرَ فالنَّشْأَةَ الْأُخْرَى وَهُوَ يَرَى النَّشْأَةَ الْأُولَى )\r\n. قرآن مجيد نيز مىفرمايد : « وَلَقَدْ عَلِمْتُمُ النَّشْأَةَ الْأُولَى فَلَوْلَا تَذكَّرُونَ » ؛ شما عالَم نخستين را دانستيد ، پس چرا متذكّر نمىشويد ( كه جهانى بعد از آن است ) ؟ ! » . « 4 »\r\nدر اين دنيا صحنه‌هاى معاد و زندگى پس از مرگ پيوسته ديده مىشود ؛ درختان در فصل زمستان مىميرند يا حالتى شبيه به مرگ دارند ، هنگامى كه باد بهارى مىوزد و قطرات حيات‌بخش بارانِ بهار فرو مىافتد تولد تازه‌اى پيدا مىكنند و آثار حيات همه جا نمايان مىشود . بعد از شش ماه فصل پاييز كه شبيه خزان عمر است فرا مىرسد و بار ديگر دوران مرگ و سپس حيات تكرار مىشود . اين صحنه را بارها و بارها در عمر خود ديده‌ايم و بازگشت به زندگى\r\n\r\n\r\n","description":"","footnote":"\r\n( 1 ) . بحارالانوار ، ج 74 ، ص 176 .\r\n( 2 ) . من لا يحضره الفقيه ، ج 1 ، ص 194 .\r\n( 3 ) . مفتاح السعادة ، ج 5 ، ص 28 .\r\n( 4 ) . واقعه ، آيهء 62 .\r\n","page_name":" 55 ","page_number":55},
  {"content":"\r\n\r\nپس از مرگ را آزموده‌ايم . چرا بيدار نمىشويم ؟\r\nدر عالم جنين پيوسته تطورات زندگى يكى پس از ديگرى نمايان مىگردد كه شبيه حيات پس از مرگ است . وانگهى خدايى كه در آغاز ، جهان را آفريد باز گرداندن حيات پس از مرگ براى او چه مشكلى دارد ؟ از همهء اينها گذشته خداوند را حكيم مىدانيم و از سويى نه نيكوكاران در اين دنيا غالباً به جزاى خود مىرسند و نه بدكاران . چگونه ممكن است خداوند حكيم و عادل در جهان ديگرى نتيجهء اعمالشان را به آنها ندهد ؟ « 1 »\r\nدر ششمين و آخرين جملهء حكيمانه مىفرمايد : « تعجب مىكنم از كسى كه دار فانى را آباد مىكند ولى دار باقى را ترك مىنمايد و به فراموشى مىسپارد » ؛\r\n( وَعَجِبْتُ لِعَامِرٍ دَارَ الْفَنَاءِ وَتَارِكٍ دَارَ الْبَقَاءِ )\r\n. همه با چشم خود مىبينيم اين جهان دار فانى است ؛ همه روز گروهى مىميرند و گروهى به دنيا مىآيند و جاى آنها را مىگيرند . سپس همين گروه جاى خود را به گروه‌هاى ديگر مىدهند . كاخ‌هاى زيبا بر اثر گذشت زمان به ويرانه‌اى مبدل مىشود و باغ‌هاى پر از گل و گياه روزى پژمرده خواهند شد . همه چيز در گذر است و همه چيز رو به فنا مىرود . آيا عقل اجازه مىدهد كه انسان در آبادى اين دار فانى بكوشد ؛ اما سراى آخرت را كه در آن حيات جاويدان است فراموش كند و گامى در طريق عمران و آبادى آن از طريق ايمان و اعمال صالح بر ندارد ؟\r\nاين موارد شش‌گانه‌اى كه امام عليه السلام از همهء آنها در شگفتى فرو مىرود بخشى از تناقض‌هايى است كه انسان در زندگى گرفتار آن است و گاه زندگى يك انسان را مجموعه‌اى از اين تناقض‌ها و تضادها تشكيل مىدهد و عامل اصلى آن پيروى\r\n\r\n\r\n","description":"","footnote":"\r\n( 1 ) . براى پى بردن به دلايل شش‌گانهء معاد بر گرفته از قرآن مجيد به كتاب ما پيام قرآن ، ج 5 بحث معاد مراجعه كنيد .\r\n","page_name":" 56 ","page_number":56},
  {"content":"\r\n\r\nاز هواى نفس و گوش فرا ندادن به فرمان عقل است .\r\nقرآن مجيد دربارهء دنيا و آخرت تعبيرات بسيار پر معنايى دارد از جمله در آيهء 64 سورهء عنكبوت مىخوانيم : « وَمَا هَذِهِ الْحَيَاةُ الدُّنْيَا إِلَّا لَهْوٌ وَلَعِبٌ وَإِنَّ الدَّارَ الْآخِرَةَ لَهِىَ الْحَيَوَانُ لَوْ كَانُوا يَعْلَمُونَ » ؛ اين زندگى دنيا چيزى جز سرگرمى و بازى نيست و فقط سراى آخرت ، سراى زندگى ( واقعى ) است ، اگر مىدانستيد » .\r\nدر حديثى از اميرمؤمنان على عليه السلام مىخوانيم :\r\n« الدُّنْيا مُنْتَقَلَةُ فانِيَةٌ إنْ بَقِيَتْ لَكَ لَمْ تَبْقَ لَها\r\n؛ دنيا منتقل مىشود و فانى مىگردد اگر ( فرضا ) براى تو باقى بماند تو براى او باقى نمىمانى » . « 1 »\r\nدربارهء حقيقت دنيا و جلوه‌هاى فريبنده و ناپايدار آن ذيل حكمت 103 بحثى داشتيم . ذيل خطبهء 203 بحث ديگرى دربارهء دنيا آمده و در ذيل حكمت 133 نيز بحث بيشترى خواهيم داشت .\r\n* * *\r\n\r\n\r\n","description":"","footnote":"\r\n( 1 ) . غررالحكم ، ح 2287 .\r\n","page_name":" 57 ","page_number":57},
  {"content":"\r\n . \r\n","description":"","footnote":"","page_name":" 58 ","page_number":58},
  {"content":"\r\n\r\n\r\n127 و قال عليه السلام مَنْ قَصَّرَ فِي الْعَمَلِ ابْتُلِيَ بِالْهَمِّ ، وَلَا حَاجَةَ لِلَّهِ فِيمَنْ لَيْسَ لِلَّهِ فِي مَالِهِ وَنَفْسِهِ نَصِيبٌ .\r\nامام عليه السلام فرمود :\r\nكسى كه در عمل كوتاهى كند به اندوه گرفتار مىشود و خدا به كسى كه در مال و جانش نصيبى براى او ( جهت انفاق در راه خدا ) نيست اعتنايى ندارد . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر كتاب مصادر آمده است كه بخش اول اين كلام حكمت‌آميز در تعدادى از كتب از رسول خدا صلى الله عليه و آله نقل شده است و اميرمؤمنان بخش ديگرى براى توضيح بر آن افزوده . خواه اين سخن از رسول خدا يا از اميرمؤمنان عليهما السلام باشد هر دو در واقع از يك سرچشمه مىجوشد . به علاوه اين سخن در غررالحكم نيز آمده است . ( مصادر نهج‌البلاغه ، ج 4 ، ص 114 ) ولى آنچه در منابع مختلف ديديم ذيل اين كلام حكيمانه ( جملهء « و لا حاجة . . . » ) از پيغمبر گرامى اسلام صلى الله عليه و آله نيز نقل شده است از جمله كتاب كافى ، ج 2 ، 256 ، ح 21 .\r\n","page_name":" 59 ","page_number":59},
  {"content":"\r\n . \r\n","description":"","footnote":"","page_name":" 60 ","page_number":60},
  {"content":"\r\n\r\n\r\nشرح و تفسير دو راه خطا\r\nامام عليه السلام در اين كلام حكمت‌آميز نخست به سرنوشت كسانى اشاره مىكند كه در انجام وظائف الهى خود كوتاهى مىكنند ، مىفرمايد : « كسى كه در عمل كوتاهى كند ، به اندوه گرفتار مىشود » ؛\r\n( مَنْ قَصَّرَ فِي الْعَمَلِ ابْتُلِيَ بِالْهَمِّ )\r\n. ممكن است اين اندوه و غم در آستانهء انتقال از اين دنيا باشد كه چشم برزخى پيدا مىكنند و سرنوشت رقت‌بار خود را مىبينند و فريادشان بلند مىشود و مىگويند : « رَبِّ ارْجِعُونِ * لَعَلِّى أَعْمَلُ صَالِحاً فِيمَا تَرَكْتُ » ؛ پروردگارا ! مرا باز گردانيد ، شايد در برابر آنچه ترك كردم ( و كوتاهى نمودم ) عمل صالحى انجام دهم » . « 1 »\r\nنيز ممكن است اشاره به غم و اندوه در سراى آخرت باشد ، همان‌گونه كه قرآن از زبان آنها نقل مىكند كه مىگويند : « يَا حَسْرَتَا عَلَى مَا فَرَّطْتُ فِى جَنْبِ اللَّهِ » ؛ اى افسوس بر من از كوتاهىهايى كه در اطاعت فرمان خدا كردم » . « 2 »\r\nنيز شايد اين غم و اندوه در خود دنيا باشد ، زيرا گاه انسان بيدار مىشود و از كوتاهىهايى كه كرده افسوس مىخورد و غم و اندوهى جان‌كاه او را فرا مىگيرد چرا كه مىبيند ديگران با اعمال صالح سراى جاويدان خود را آباد كرده‌اند و او با\r\n\r\n\r\n","description":"","footnote":"\r\n( 1 ) . مؤمنون ، آيهء 99 و 100 .\r\n( 2 ) . زمر ، آيهء 56 .\r\n","page_name":" 61 ","page_number":61},
  {"content":"\r\n\r\nكوتاهىهايش سراى جاويد خود را ويران نموده است . البته جمع ميان اين سه تفسير نيز مانعى ندارد .\r\nسپس امام عليه السلام در ادامهء اين سخن جملهء پرمعنايى مىگويد كه در واقع شرحى است از كوتاهى در عمل . مىفرمايد : « خدا به كسى كه در مال و جانش نصيبى براى او نيست ، اعتنايى ندارد » ؛\r\n( وَلَا حَاجَةَ لِلَّهِ فِيمَنْ لَيْسَ لِلَّهِ فِي مَالِهِ وَنَفْسِهِ نَصِيبٌ )\r\n. اشاره به اين‌كه كسانى مورد عنايت پروردگار در دنيا و آخرتند كه از بذل جان و مال در راه خدا دريغ ندارند ، و به بيان ديگر ، ايمان و يقين و وفادارى خود را به اسلام در عمل ثابت مىكنند .\r\nدرست است كه جان و مال همه از سوى خداست و اگر انسان در بذل آنها اقدام كند در واقع به خودش خدمت كرده است ، زيرا خدا از همگان بىنياز است ؛ ولى خداوند روى الطاف بيكرانش آن را به عنوان حاجتى از سوى خود گرفته است .\r\nاين سخن دربارهء مؤمنانى كه داراى مقامات بالا هستند نيست ، آنها فقط نصيبى از جان و مالشان را در راه خدا صرف نمىكنند ، بلكه هرچه دارند در راه خدا مىدهند .\r\nجملهء\r\n« لَا حَاجَةَ لِلَّهِ »\r\nبه معناى بىاعتنايى و اعراض خداوند از چنين افرادى است كه چيزى از جان و مال را در راه او نمىبخشند ، زيرا كسى كه به چيزى يا شخصى نياز ندارد طبعاً اعتنايى هم به او نمىكند ، بنابراين جملهء « لا حاجة . . . » با توجه به اين‌كه خدا به هيچ كس نياز ندارد كنايه از بىاعتنايى است و منظور از بىاعتنايى اين است كه خدا آنها را از مواهب خاص و عنايات ويژه‌اش محروم مىسازد .\r\nاين تعبير مانند بيان كنايه‌آميز ديگرى است كه در آيهء 67 سورهء « توبه » دربارهء\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nمنافقان آمده است : « نَسُوا اللَّهَ فَنَسِيَهُمْ » ؛ آنها خدا را فراموش كردند و خداوند نيز آنها را فراموش نمود » يعنى از رحمت خود محروم ساخت .\r\nبعضى از مفسران نهج‌البلاغه در تفسير « نصيب » معناى ديگرى ذكر كرده‌اند كه با ظاهر عبارت سازگار نيست . گفته‌اند منظور از « نصيب » كسانى هستند كه خدا آنها را به بلاهايى در مال يا جانشان گرفتار مىكند و اين ابتلا به بلا نشانهء اعتناى پروردگار به آنهاست زيرا خداى متعال به كسى كه اعتنا ندارد مصيبتى هم بر او وارد نمىكند ؛ ولى روشن است كه منظور از « نصيب » در مال و جان بذل بخشى از مال و جان در راه خداست نه گرفتار خسران مالى و بلاهاى نفسانى شدن .\r\nاز آنچه در تفسير دو جملهء بالا آمد روشن مىشود كه هر دو با هم كمال ارتباط را دارند ، زيرا كسانى كه كوتاهى در عمل كنند ( يعنى اعمالى دارند ولى كوتاهى مىكنند ) خداوند آنها را مبتلا به غم و اندوه مىكند كه اين خود نوعى اعتناى به آنهاست و اما كسانى كه مطلقاً عملى نداشته باشند ؛ نه در بذل مال و نه در بذل جان خدا اعتنايى به آنها ندارد و حتى غم و اندوه بيدار كننده نيز بر آنان عارض نمىكند . از اينجا روشن مىشود كسانى كه مانند ابن ابىالحديد اين دو جمله را مستقل از يكديگر شمرده‌اند راهى صحيح نپيموده‌اند .\r\n* * *\r\n\r\n","description":"","footnote":"","page_name":" 63 ","page_number":63},
  {"content":"\r\n . \r\n","description":"","footnote":"","page_name":" 64 ","page_number":64},
  {"content":"\r\n\r\n\r\n128 و قال عليه السلام تَوَقَّوُا الْبَرْدَ فِي أَوَّلِهِ ، وَتَلَقَّوْهُ فِي آخِرِهِ ؛ فَإِنَّهُ يَفْعَلُ فِي الْأَبْدَانِ كَفِعْلِهِ فِي الْأَشْجَارِ ، أَوَّلُهُ يُحْرِقُ ، وآخِرُهُ يُورِقُ .\r\nامام عليه السلام فرمود :\r\nاز سرما در آغاز آن ( در پاييز ) بپرهيزيد و در آخرش ( نزديك بهار ) از آن استقبال كنيد ، زيرا در بدن‌هاى شما همان مىكند كه با درختان انجام مىدهد ؛\r\nآغازش مىسوزاند و آخرش مىروياند و برگ مىآورد . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nبه گفتهء نويسندهء كتاب مصادر نهج‌البلاغه اين گفتار حكيمانه پيش از سيّد رضى در ميان سخنان اميرمؤمنان عليه السلام مشهور بوده است از جملهء « زر بن حبيش » متوفاى سال 83 از اميرمؤمنان عليه السلام چهار جمله در طب بيان كرده و گفته كه اگر آنها را بقراط و جالينوس مىگفتند در برابر اين كلمات آنها يك‌صد ورقه مىگذاشتند و شرح و تحليل مىكردند و آنها را با اين سخنان زينت مىبخشيدند و آن عبارت است از « تَوَقَّوا الْبَرْدَ . . . » . از ديگر كسانى كه اين گفتار حكيمانه را نقل كرده‌اند نويرى در نهاية الارب و ابن قاسم در روض الاخيار است . ( مصادر نهج‌البلاغه ، ج 4 ، ص 114 ) .\r\n","page_name":" 65 ","page_number":65},
  {"content":"\r\n . \r\n","description":"","footnote":"","page_name":" 66 ","page_number":66},
  {"content":"\r\n\r\n\r\nشرح و تفسير سرماى زيانبار و سرماى مفيد\r\nامام عليه السلام در اين كلام حكيمانهء خود دستور طبى مهم و كارسازى را بيان مىكند كه مراعات آن مىتواند از بسيارى از بيمارىها پيش‌گيرى كند و بر نشاط و نمو جسم و روح انسان بيفزايد ، مىفرمايد : « از سرما در آغاز آن ( در پاييز ) بپرهيزيد و در آخرش ( نزديك بهار ) از آن استقبال كنيد ، زيرا در بدن‌ها همان مىكند كه با درختان انجام مىدهد ؛ آغازش مىسوزاند و آخرش مىروياند و برگ مىآورد » ؛\r\n( تَوَقَّوُا الْبَرْدَ فِي أَوَّلِهِ ، وَتَلَقَّوْهُ فِي آخِرِهِ ؛ فَإِنَّهُ يَفْعَلُ فِي الْأَبْدَانِ كَفِعْلِهِ فِي الْأَشْجَارِ ، أَوَّلُهُ يُحْرِقُ ، وَآخِرُهُ يُورِقُ )\r\n. پاييز آغاز سرما است ؛ سرمايى آميخته با خشكى هوا كه از گرماى تابستان و نبودن باران سرچشمه گرفته و به همين دليل برگ‌هاى درختان پژمرده مىشوند و مىريزند و به اصطلاح ، مرگ طبيعت فرا مىرسد . همان مرگى كه مولود خشكى و سردى است ؛ ولى در آغاز بهار هوا رو به گرمى مىرود و معمولًا باران‌هاى پربارى مىبارد . آن رطوبت و گرمى دست به دست هم مىدهند و سبب شكوفه كردن درختان و برگ آوردن آنها و حيات طبيعت مىشوند .\r\nهمان‌گونه كه قرآن مجيد مىفرمايد : « وَتَرَى الْأَرْضَ هَامِدَةً فَإِذَآ أَنزَلْنَا عَلَيْهَا الْمَآءَ اهْتَزَّتْ وَرَبَتْ وَأَنْبَتَتْ مِنْ كُلِّ زَوْجٍ بَهِيجٍ » ؛ و همچنين زمين را ( در فصل زمستان ) خشك و مرده مىبينى و هنگامى كه آب باران بر آن فرو مىفرستيم ، به جنبش در\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nمىآيد و رويش مىكند و از هر نوع گياهان بهجت‌انگيز مىروياند » . « 1 »\r\nبدن انسان‌ها نيز جزئى از اين طبيعت و متأثر به آثار آن است ؛ سرماى خشك پاييز بدن‌ها را ضعيف و نحيف و آمادهء بيمارىها مىكند ، بنابراين بايد خود را پوشانيد و از آن دور داشت ؛ ولى سرماى ملايم آغاز بهار بعد از فصل زمستان كه آميخته با حرارت كم و رطوبت بسيار است به انسان نشاط و نيرو مىدهد و مايهء نموّ و رشد بدن مىگردد ، ازاين‌رو بايد به استقبال آن رفت .\r\nاز آن گذشته در آغاز پاييز چون انسان به گرماى تابستان عادت كرده و باران كمتر باريده هوا آلوده است و انتقال انسان از آن گرما به سرما هرچند تدريجى است در بدن تأثير مىگذارد و ميكروب‌هاى بيمارىزا در آن نفوذ مىكند و ازاين‌رو آگاهان مىگويند : اگر آغاز پاييز باران‌هايى ببارد بيمارىها كم مىشود ؛ اما در پايان زمستان و آغاز بهار ، بدن در مقابل سرما مقاوم شده ، عوامل بيمارىزا بر اثر سرما و باران بسيار كم شده و استقبال از سرماى بهار نه تنها ضررى ندارد بلكه عامل نمو جسم و جان مىشود .\r\nبوعلى سينا در كتاب طبى خود ، قانون نيز به همين نكته اشاره كرده مىگويد :\r\n« بدن‌ها از سرماى بهار آن احساسى را ندارند كه از سرماى پاييز مىكنند ، زيرا هنگام سرماى بهار ، بدن عادت به سرماى زمستان كرده و ازآن‌رو از آن آزار نمىبيند ؛ ولى به هنگام سرماى پاييز بدن كه عادت به گرما دارد از آن آزار فراوان مىبيند » . « 2 »\r\nالبته خداوند ورود در فصول مختلف را تدريجى قرار داده تا مشكلات انتقال به حداقل برسد .\r\n\r\nنكته : مسائل بهداشتى و طبى در قرآن مجيد و روايات\r\nامروزه كتاب‌هايى به نام طب النبى صلى الله عليه و آله و طب الائمة و طب الرضا عليه السلام در اختيار\r\n\r\n\r\n","description":"","footnote":"\r\n( 1 ) . حج ، آيهء 5 .\r\n( 2 ) . كتاب قانون ، ج 1 ، ص 83 .\r\n","page_name":" 68 ","page_number":68},
  {"content":"\r\n\r\nداريم كه در آنها سخن از يك رشته دستورات طبى و بهداشتى نقل شده از معصومين عليهم السلام است ، گاه نيز اشاراتى از قرآن مجيد در آنها ديده مىشود ؛ مثلًا امروز دانشمندان غذاشناسى آثار فوق العاده‌اى براى عسل قائلند و هرچه زمان مىگذرد خواص بيشترى براى آن در بهداشت و درمان بيمارىها كشف مىكنند .\r\nاين در حالى است كه قرآن مجيد در سورهء « نحل » با صراحت مىگويد : « فِيهِ شِفَاءٌ لِّلنَّاسِ » « 1 » و همچنين تعبيرات ديگرى كه پرده از روى مسائل بهداشتى و درمانى بر مىدارد ؛ از جمله دستور معروف پيامبر صلى الله عليه و آله بر اين‌كه تا گرسنه نشده‌ايد غذا نخوريد و تا كاملًا سير نشده‌ايد دست از غذا بكشيد « 2 » كه در واقع ناظر به آيهء شريفهء « كُلُوا وَاشْرَبُوا وَلَا تُسْرِفُوا » است . « 3 »\r\nبسيارى از دستورهايى كه در زمينهء نوشيدنىها و غذاهاى حلال و حرام وارد شده مربوط به تأثيرات خوب و بد آنهاست ؛ تحريم شراب و مواد مخدر ، تحريم گوشت حيوانات درنده ، خوردن خون و گوشت مردار و ماهيانى كه در آب مرده‌اند و امثال اينها همگى ارتباط نزديكى با زيان‌هاى بهداشتى آنها دارد .\r\nتوصيه به خوردن ميوه‌ها و سبزىها و دانه‌هاى غذايى ارتباط آشكارى با فوائد بهداشتى آنها دارد . روايات طبى نقل شده از پيغمبر اكرم و ائمهء هدى عليهم السلام نيز با صراحت اين مسائل را بازگو مىكند .\r\nدرست است كه وظيفهء دين و آيين ، هدايت مردم به راه‌هاى راست و اعتقادها و برنامه‌هاى اخلاقى است و رسالت انبيا به عنوان طبيبان روحانى درمان انواع بيمارىهاى فكرى و اخلاقى است ؛ ولى از آنجا كه طب جسمانى نيز رابطه نزديكى با طب روحانى دارد گاه به سراغ اين امور نيز مىرفتند . به بيان ديگر مسائل مربوط به سلامت جسم رابطهء نزديكى با سلامت روح دارد ازاين‌رو\r\n\r\n\r\n","description":"","footnote":"\r\n( 1 ) . نحل ، آيهء 69 .\r\n( 2 ) . بحارالانوار ، ج 59 ، ص 290 .\r\n( 3 ) . اعراف ، آيهء 31 .\r\n","page_name":" 69 ","page_number":69},
  {"content":"\r\n\r\nسلامت جسم نيز مورد توجه اسلام بوده است كه خود داستان مفصلى دارد و ورود در آن عرصه ما را از مقصود دور مىسازد . « 1 »\r\nآنچه امام اميرمؤمنان على عليه السلام در اين كلام حكيمانه‌اش بيان فرموده نيز ناظر به همين مطلب است ؛ امام عليه السلام راه سلامت بدن را در فصل خزان و بهار نشان داده و دليل آن را نيز بيان فرموده است ، مىفرمايد : سرماى پاييز و بهار با بدن‌ها همان مىكند كه با درختان انجام مىدهد ، زيرا هر دو شباهت زيادى با هم دارند .\r\nاين كلام حكمت‌آميز ، از پيغمبر اكرم صلى الله عليه و آله به شكل ديگرى نيز نقل شده است ؛ فرمود :\r\n« اغْتَنِمُوا بَرْدَ الرَّبيعَ فَإنَّهُ يَفْعَلُ بِأبْدانِكُمْ ما يَفْعَلُ بِأشْجارِكُمْ وَاجْتَنِبُوا بَرْدَ الْخَريفِ فَإنَّهُ يَفْعَلُ بِأبْدانِكُمْ ما يَفْعَلُ بِأشْجارِكُمْ\r\n؛ سرماى بهار را غنيمت بشمريد كه با بدن‌هاى شما همان مىكند كه با درختان مىكند و از سرماى پاييز بپرهيزيد كه با بدن‌هاى شما همان انجام مىدهد كه با درختان انجام مىدهد » . « 2 »\r\nشاعر نيز در اين زمينه مىگويد :\r\n گفت پيغمبر صلى الله عليه و آله به اصحاب كبار * تن مپوشانيد از باد بهار\r\nچون كه با جان شما آن مىكند * در بهاران با درختان مىكند \r\n* * *\r\n\r\n\r\n","description":"","footnote":"\r\n( 1 ) . براى توضيح بيشتر مىتوانيد به كتاب دائرة المعارف فقه مقارن ، ج 1 ، ص 65 - / 72 مراجعه نماييد .\r\n( 2 ) . بحارالانوار ، ج 59 ، ص 271 ، ح 69 .\r\n","page_name":" 70 ","page_number":70},
  {"content":"\r\n\r\n\r\n129 و قال عليه السلام عِظَمُ الْخَالِقِ عِنْدَكَ يُصَغِّرُ الْمَخْلُوقَ فِي عَيْنِكَ .\r\nامام عليه السلام فرمود :\r\nعظمت آفريدگار در نظر تو مخلوق را در چشمت كوچك مىكند . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر كتاب مصادر نهج‌البلاغه ، سند خاصى جز نهج‌البلاغه براى آن ذكر نكرده و تنها به اين عبارت بسنده كرده است كه امام عليه السلام در خطبهء « همام » ( خطبهء 193 ) و بيان صفات پرهيزگاران مىفرمايد : « عَظُمَ الْخالِقُ في أنْفُسِهِمْ فَصَغُرَ ما دُونَهُ في أعْيُنِهِمْ ؛ خداوند ، با عظمت در دل و جان آنها قرار گرفته ازاين‌رو ما سوى الله در نظر آنها كوچك شده است » . ( مصادر نهج‌البلاغه ، ج 4 ، ص 115 ) .\r\nآنچه در خطبهء « همام » به شكل جملهء فعليه آمده است در اين‌جا به صورت جملهء اسميه آمده است .\r\n","page_name":" 71 ","page_number":71},
  {"content":"\r\n . \r\n","description":"","footnote":"","page_name":" 72 ","page_number":72},
  {"content":"\r\n\r\n\r\nشرح و تفسير خدا را با عظمت بشناس تا همه چيز را كوچك بينى\r\nامام عليه السلام در اين سخن حكيمانه‌اش رابطهء نزديكى را ميان شناخت عظمت خداوند و كوچكى دنيا در نظر انسان بيان كرده ، مىفرمايد : « عظمت آفريدگار نزد تو مخلوق را در چشمت كوچك مىكند » ؛\r\n( عِظَمُ الْخَالِقِ عِنْدَكَ يُصَغِّرُ الْمَخْلُوقَ فِي عَيْنِكَ )\r\n. همان‌گونه كه در بيان سند اين كلام حكيمانه گفته شد ، امام عليه السلام در خطبهء 193 نيز آن را به عبارت ديگرى بيان فرموده و آن را يكى از صفات برجستهء پرهيزكاران مىشمارد كه خدا را به عظمت شناخته‌اند و ما سوى الله در نظرشان كوچك است .\r\nهرگاه انسان در دوران كودكى در خانه‌اى زندگى مىكرده كه حوض كوچكى در آن وجود داشته چنانچه وقتى بزرگ مىشود او را به كنار استخرى ببرند ، بسيار در نظرش جلوه مىكند ؛ ولى اگر در كنار دريا بزرگ شده باشد ، هرگاه او را در كنار آن استخر ببرند در نظرش كوچك مىآيد . همچنين كسانى كه در خانوادهء فقيرى زندگى كرده‌اند هرگاه به ثروت مختصرى برسند خود را بسيار غنى مىبينند و به عكس اگر در خانوادهء ثروتمندى بزرگ شده باشند چنانچه به همان ثروت برسند آن را ناچيز مىشمرند .\r\nبر همين اساس آنان كه ذات پاك خداوند را با عظمت شناخته‌اند ، يك عالم\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nقدرت و جبروت ، يك عالم علم و ملكوت ، هنگامى كه به قدرت‌هاى مخلوقات مىنگرند همچون قطره‌اى در مقابل دريا و يا كمتر از آن در نظرشان جلوه مىكند .\r\nبه همين دليل اگر بخواهيم در دنيا زهد پيشه كنيم و به مقامات مادى و ثروت‌ها و زرق و برق دنيا بىاعتنا باشيم بايد سطح معرفت خود را نسبت به خداوند بالا ببريم كه نتيجهء قطعى عظمت خالق در نظر ما كوچك شدن مخلوقات است .\r\nاگر مىبينيم اميرمؤمنان على عليه السلام مىفرمايد :\r\n« وَاللَّهِ لَوْ أُعْطيتُ الْأَقاليمَ السَّبْعَةِ بِما تَحْتَ أفْلاكِها ، عَلى أنْ أعْصِىَ اللَّهَ في نَمْلَةٍ أسْلُبُها جُلْبَ شَعيرَةٍ ما فَعَلْتُهُ\r\n؛ به خدا سوگند اگر اقليم‌هاى هفت‌گانهء جهان را ( در گذشته تمام دنيا را به هفت بخش كه هر كدام نام اقليم داشت تقسيم مىكردند ) با آنچه در زير افلاك قرار دارد به من بدهند كه دربارهء مورچه‌اى ستم كنم و پوست جويى را از دهانش بيرون بكشم چنين كارى را نخواهم كرد » . « 1 » دليل اين كلام امام عليه السلام همين است كه خدا را با عظمت فوق‌العاده‌اى شناخته و تمام دنيا در نظر او از پوست يك جو يا از برگ درختى كه در دهان ملخى باشد كوچك‌تر جلوه مىكند .\r\n* * *\r\n\r\n\r\n","description":"","footnote":"\r\n( 1 ) . نهج‌البلاغه ، خطبهء 224 .\r\n","page_name":" 74 ","page_number":74},
  {"content":"\r\n\r\n\r\n130 و قال عليه السلام\r\nوَقَدْ رَجَعَ مِنْ صِفِّينَ فَأَشْرَفَ عَلَى الْقُبُورِ بِظَاهِرِ الْكُوفَةِ :\r\nيَا أَهْلَ الدِّيَارِ الْمُوحِشَةِ ، وَالْمَحَالِّ الْمُقْفِرَةِ ، وَالْقُبُورِ الْمُظْلِمَةِ ، يَا أَهْلَ التُّرْبَةِ ، يَا أَهْلَ الْغُرْبَةِ ، يَا أَهْلَ الْوَحْدَةِ ، يَا أَهْلَ الْوَحْشَةِ ، أَنْتُمْ لَنَا فَرَطٌ سَابِقٌ ، وَنَحْنُ لَكُمْ تَبَعٌ لَاحِقٌ . أَمَّا الدُّورُ فَقَدْ سُكِنَتْ ، وَأَمَّا الْأَزْوَاجُ فَقَدْ نُكِحَتْ ، وَأَمَّا الْأَمْوَالُ فَقَدْ قُسِمَتْ ، هَذَا خَبَرُ مَا عِنْدَنَا ، فَمَا خَبَرُ مَا عِنْدَكُمْ ؟\r\nثُمَّ الْتَفَتَ إِلَى أَصْحَابِهِ فَقَالَ :\r\nأَمَا لَوْ أُذِنَ لَهُمْ فِي الْكَلَامِ لَأَخْبَرُوكُمْ أَنَّ « خَيْرَ الزَّادِ التَّقْوَى » .\r\nامام عليه السلام از ميدان ( پرغوغا و مملو از تأسف ) صفين باز گشته بود ، به كنار قبرستانى كه پشت دروازهء كوفه بود رسيد ( رو به سوى آنها كرده ) فرمود :\r\nاى ساكنان خانه‌هاى وحشتناك و سرزمين‌هاى خالى و قبرهاى تاريك ! اى خاك‌نشينان ! اى غريبان ! اى تنهايان ! و اى وحشت‌زدگان ! شما در اين راه پيشگام ما بوديد و ما نيز به دنبال شما خواهيم آمد ؛ اما خانه‌هايتان را ديگران ساكن شدند ، همسرانتان ( اگر جوان بودند ) به نكاح ديگران درآمدند و اموالتان ( در ميان ورثه ) تقسيم شد . اينها خبرهايى است كه نزد ماست ، نزد شما چه خبر ؟\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nسپس امام عليه السلام رو به‌سوى اصحاب و ياران كرد و فرمود :\r\nآگاه باشيد اگر به آنها اجازهء سخن گفتن داده مىشد به شما خبر مىدادند كه « بهترين زاد و توشه ( براى سفر آخرت ) تقوا و پرهيزگارى است » . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nمرحوم خطيب نويسندهء كتاب مصادر مىگويد كه گروهى از بزرگان كه پيش از مرحوم سيّد رضى مىزيسته‌اند اين كلام حكمت‌آميز را در كتب خود نقل كرده‌اند ؛ از جمله مرحوم صدوق در كتاب من لا يحضره الفقيه و همچنين در كتاب امالى و ابن عبد ربه در عقد الفريد و صدر اين كلام را طبرى در تاريخ خود در حوادث سنهء 37 و نصر بن مزاحم در كتاب صفين و جاحظ در كتاب البيان و التبيين آورده‌اند بنابراين نيازى نيست كه سخنان كسانى را كه بعد از سيّد رضى مىزيسته‌اند در اينجا بياوريم . ( مصادر نهج‌البلاغه ، ج 4 ، ص 15 ) .\r\nاز بحارالانوار استفاده مىشود كه امام عليه السلام اين سخن را بعد از گفتار حكيمانه‌اش دربارهء « خباب بن ارت » كه در حكمت 43 گذشت بيان فرموده به اين گونه كه « خباب » كه از دوستان صادق امام عليه السلام بود در غياب آن حضرت در كوفه وفات يافت هنگامى كه امام عليه السلام از صفين باز مىگشت چشمش به قبرهايى در بيرون دروازهء كوفه افتاد دربارهء آنها سؤال كرد گفتند يكى از آنها قبر « خباب بن أرت » است كه در غياب شما از دنيا رفت و وصيت كرد او را در بيرون دروازهء كوفه دفن كنند ( اين در حالى بود كه بسيارى از مردم عزيزانشان را در خانهء خودشان دفن مىكردند ) امام عليه السلام جملهء حكمت‌آميز 43 را دربارهء « خباب » فرمود ؛ سپس نگاهى به مجموع آن قبور كرد و گفتار حكيمانهء مورد بحث را بيان نمود . ( بحارالانوار ، ج 32 ، ص 553 ) .\r\n","page_name":" 76 ","page_number":76},
  {"content":"\r\n\r\n\r\nشرح و تفسير گفت‌وگوى امام عليه السلام با ارواح مردگان\r\nاين سخن را امام عليه السلام زمانى بيان فرمود كه از ميدان ( پرغوغا و مملو از تأسف ) صفين باز گشته و به كنار قبرستانى كه پشت دروازهء كوفه بود رسيده بود : ( وَقَدْ رَجَعَ مِنْ صِفِّينَ فَأَشْرَفَ عَلَى الْقُبُورِ بِظَاهِرِ الْكُوفَةِ ) .\r\nامام عليه السلام اموات آن گورستان را با پنج خطاب تكان دهندهء بيدارگر مخاطب ساخت فرمود : « اى ساكنان خانه‌هاى وحشتناك و سرزمين‌هاى خالى و قبرهاى تاريك ! اى خاك نشينان ! اى غريبان ! اى تنهايان ! و اى وحشت‌زدگان ! » ؛\r\n( يَا أَهْلَ الدِّيَارِ الْمُوحِشَةِ ، وَالْمَحَالِّ الْمُقْفِرَةِ ، وَالْقُبُورِ الْمُظْلِمَةِ ، يَا أَهْلَ التُّرْبَةِ ، يَا أَهْلَ الْغُرْبَةِ ، يَا أَهْلَ الْوَحْدَةِ ، يَا أَهْلَ الْوَحْشَةِ )\r\n. امام عليه السلام در واقع با اين تعبيرات نشان داد كه هر انسانى سرانجام در اين دنيا به چه سرنوشتى دچار مىشود ؛ امروز در ميان دوستان و عزيزان در خانه‌هاى زيبا و مرفه زندگى مىكند ، جمع آنها جمع و اسباب نشاطشان فراهم است ، مىگويند و مىخندند و از بادهء غرور سرمستند ؛ ولى فردا جايگاهشان گورستان وحشتناك و قبرهاى تاريك در وحدت و تنهايى خواهد بود . شادىها و خوشىها پايان مىگيرد و لذات ، خاتمه مىيابد ، جمعشان به پراكندگى مىكشد و دوستىها به فراموشى سپرده مىشود .\r\nهنگامى كه امام عليه السلام با اين خطاب‌هاى پنج‌گانهء تكان‌دهنده دل‌هاى همراهان\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nخود را كه ناظر اين صحنه بودند براى پذيرش حق آماده‌تر ساخت ، خطاب به ارواح گذشتگانِ آن قبرستان فرمود : « شما در اين راه پيشگام ما بوديد و ما نيز به دنبال شما خواهيم آمد » ؛\r\n( أَنْتُمْ لَنَا فَرَطٌ سَابِقٌ ، وَنَحْنُ لَكُمْ تَبَعٌ لَاحِقٌ )\r\n. « فَرَط » به كسى مىگويند كه پيشاپيش قافله مىرود و طناب‌ها و دلوها را براى كشيدن آب از نهر آماده مىسازد . سپس به هر كسى كه در چيزى پيشگام مىشود اطلاق شده است .\r\nاشاره به اين‌كه قانون مرگ استثناپذير نيست ؛ انسان‌ها مانند اهل قافله‌اى بزرگند كه گروهى پيشاپيش قافله ، گروهى در وسط و گروهى به دنبال قافله حركت مىكنند . اين قافله به سوى ديار فنا يا به تعبير ديگر عالم بقا مىشتابد و همه سرانجام به آن مىرسند ، هيچ گونه استثنايى ندارد . تفاوت در زمان‌بندىهاست و اگر انسان به اين حقيقت توجه كند به يقين نسبت به اعمال خود مراقبت بيشترى خواهد كرد .\r\nآن‌گاه امام عليه السلام اخبار عالم دنيا را در سه جمله خلاصه كرده از آنها اخبار عالم آخرت را پرسش مىكند و مىفرمايد : « اما خانه‌هايتان را ديگران ساكن شدند ، همسرانتان ( اگر جوان بودند ) به نكاح ديگران درآمدند و اموالتان ( در ميان ورثه ) تقسيم شد . اينها خبرهايى است كه نزد ماست ، نزد شما چه خبر ؟ » ؛\r\n( أَمَّا الدُّورُ فَقَدْ سُكِنَتْ ، وَأَمَّا الْأَزْوَاجُ فَقَدْ نُكِحَتْ ، وَأَمَّا الْأَمْوَالُ فَقَدْ قُسِمَتْ ، هَذَا خَبَرُ مَا عِنْدَنَا ، فَمَا خَبَرُ مَا عِنْدَكُمْ ؟ )\r\n. « سپس امام عليه السلام رو به سوى اصحاب و ياران كرد و فرمود : آگاه باشيد اگر به آنها اجازهء سخن گفتن داده مىشد به شما خبر مىدادند كه بهترين زاد و توشه ( براى سفر آخرت ) تقوا و پرهيزگارى است » ؛ ( ثُمَّ الْتَفَتَ إِلَى أَصْحَابِهِ فَقَالَ :\r\nأَمَا لَوْ أُذِنَ لَهُمْ فِي الْكَلَامِ لَأَخْبَرُوكُمْ « أَنَّ خَيْرَ الزَّادِ التَّقْوَى » )\r\n. در واقع امام عليه السلام انگشت روى مهم‌ترين مسائل زندگى انسان‌ها گذاشته كه\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nبراى بدست آوردن آن تلاش مىكنند ؛ خانه‌هاى مرفه ، همسران خوب و اموال فراوان . همان چيزى كه در آيهء 14 سورهء آل عمران آمده است كه مىفرمايد :\r\n« زُيِّنَ لِلنَّاسِ حُبُّ الشَّهَوَاتِ مِنَ النِّسَاءِ وَالْبَنِينَ وَالْقَنَاطِيرِ الْمُقَنْطَرَةِ مِنَ الذَّهَبِ وَالْفِضَّةِ وَالْخَيْلِ الْمُسَوَّمَةِ وَالْأَنْعَامِ وَالْحَرْثِ ذَلِكَ مَتَاعُ الْحَيَاةِ الدُّنْيَا وَاللَّهُ عِنْدَهُ حُسْنُ الْمَآبِ » ؛ محبّت امور مادى ، از ( قبيل ) زنان و فرزندان و اموال فراوان از طلا و نقره و اسب‌هاى ممتاز و چهارپايان و زراعت ، در نظر مردم جلوه داده شده است ؛ ( تا در پرتو آن ، آزمايش و تربيت شوند ؛ ولى ) اينها وسايل گذران زندگى دنياست ( و هدف نهايى نمىباشد ) ، سرانجامِ نيك ( و زندگى و الا و جاويدان ) نزد خداست » .\r\nگاه مىشود فردى در همهء عمرش تلاش مىكند و سرانجام رنج وى در خانه‌اى مجلل خلاصه مىشود و چقدر براى او دردناك است كه آن را رها كند و كسانى كه هيچ زحمتى براى آن نكشيدند در آن ساكن شوند و گاه محصول همه عمرش در مقدارى از مال و ثروت خلاصه مىشود و بعضى نيز سال‌ها تلاش مىكنند همسر زيبايى پيدا كنند ؛ ولى چيزى نمىگذرد بايد همه را رها كرده و راهى ديار اموات شوند و طومار زندگى آنها در هم پيچيده خواهد شد .\r\nجالب اين‌كه امام عليه السلام مىفرمايد : اگر آنها اجازهء سخن گفتن را پيدا كنند فقط يك خبر به شما مىدهند ؛ خبرى كه همه چيز در آن جمع است و آن خبر مربوط به زاد و توشهء تقواست كه در برزخ و مواقف قيامت ، انسان را يارى مىدهد . اين سخن برگرفته از آيهء شريفهء 197 سورهء بقره است كه مىخوانيم : « وَتَزَوَّدُوا فَإِنَّ خَيْرَ الزَّادِ التَّقْوَى وَاتَّقُونِ يَا أُوْلِى الْأَلْبَابِ » ؛ و زاد و توشه تهيه كنيد و بهترين زاد و توشه ، پرهيزگارى است و از ( مخالفتِ ) من بپرهيزيد اى خردمندان » .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\n\r\nنكته‌ها :\r\n\r\n1 . آيا ارتباط با ارواح ممكن است ؟\r\nاز ظاهر كلام امام عليه السلام چنين بر مىآيد كه او با ارواح مردگان سخن مىگويد و آنها سخنان امام عليه السلام را درك مىكنند و حتى از آن استفاده مىشود كه اگر اذن پروردگار باشد آنها نيز مىتوانند با انسان‌ها ارتباط برقرار كنند و به اين ترتيب دليلى است بر امكان ارتباط با ارواح ، هرچند بسيارى از مدعيان در اين زمينه دروغ مىگويند و با خيالات خود ارتباط پيدا مىكنند ولى اصل ارتباط امكان‌پذير است .\r\nدر اينجا اين سؤال پيش مىآيد كه آيا اين تعبيرات با آنچه در قرآن مجيد در سورهء « فاطر » آيهء 22 آمده هماهنگ است كه مىفرمايد : « وَمَا أَنْتَ بِمُسْمِعٍ مَّنْ فِى الْقُبُورِ » ؛ و تو نمىتوانى سخن خود را به گوش آنان كه در گور ( خفته ) اند برسانى » .\r\nدر پاسخ بايد به نكته‌اى توجه داشت كه مشركان قطعاً سخنان پيامبر صلى الله عليه و آله را مىشنيدند و گوششان از اين نظر كر نبود ؛ ولى اين سخنان حكمت‌آميز در دل و جانشان نفوذ نمىكرد ، بنابراين معناى آيهء شريفه چنين مىشود : همان‌گونه كه نمىتوانى مردگان را هدايت كنى اين قوم مشرك لجوج و متعصب را نيز نمىتوان هدايت كرد ، چرا كه گوش شنوا ندارند ؛ گوشى كه مطالب را بشنود و به درون جان انسان منتقل كند .\r\nشاهد سخن اين كه مطابق آنچه در منابع اسلامى و از جمله منابع اهل سنت همچون صحيح بخارى « 1 » و تفسير روح المعانى ذيل آيهء مورد بحث آمده است پيغمبر اكرم صلى الله عليه و آله بعد از پايان جنگ بدر دستور داد اجساد كفار را در چاه خشكى بيفكنند . سپس آنها را صدا زد و فرمود :\r\n« هَلْ وَجَدْتُمْ ما وَعَدَ اللَّهُ وَرَسُولُهُ حَقّاً ؟\r\n\r\n\r\n","description":"","footnote":"\r\n( 1 ) . صحيح بخارى ، ج 5 ، ص 97 ، باب قتل ابى جهل .\r\n","page_name":" 80 ","page_number":80},
  {"content":"\r\n\r\nفَإنِّي وَجَدْتُ ما وَعَدَنِىَ اللَّهُ حَقّاً\r\n؛ آيا آنچه را كه خدا و رسولش وعده داده بود حق يافتيد ؟ من آنچه را خداوند به من وعده داده بود حق يافتم » . در اينجا عمر اعتراض كرد و گفت : اى رسول خدا ! چگونه با اجسادى سخن مىگويى كه روح ندارند ؟\r\nفرمود : شما سخنان مرا بهتر از آنها نمىشنويد . جز اين‌كه آنها توانايى پاسخ‌گويى ندارند\r\n( ما أنْتَ بِأسْمَعٍ لِما أَقُولُ مِنْهُمْ غَيْرَ أنَّهُمْ لا يَسْتَطيعُونَ أنْ يَرُدُّوا شَيْئاً )\r\n. در مسند احمد نيز همين معنا به صورت روشن‌ترى آمده است . « 1 »\r\nاضافه بر اين ممكن است در موارد عادى آنها ( اهل قبور ) صداى كسى را نشنوند ؛ اما در مواقع فوق‌العاده ، هنگامى كه پيامبر صلى الله عليه و آله يا امام معصوم عليه السلام يا يكى از اولياء اللَّه با آنها سخن خاصى بگويد آن را خواهند شنيد .\r\nاز اينجا پاسخ بعضى از وهابيان ناآگاه و كم‌سواد نيز داده مىشود كه مىگويند :\r\nچرا شما به پيغمبر اكرم صلى الله عليه و آله بعد از رحلتش متوسل مىشويد . او سخن كسى را نمىشنود ؟ !\r\nراستى جهل و نادانى چه عقايد زشتى براى انسان به بار مىآورد ؛ هنگامى كه خداوند دربارهء شهدا - هرچند از افراد عادى لشگر اسلام باشند - مىفرمايد :\r\n« أَحْيَاءٌ عِنْدَ رَبِّهِمْ يُرْزَقُونَ » « 2 » و آنها را زندگان جاويد مىنامد ، چگونه مقام پيغمبر اكرم صلى الله عليه و آله را از مقام آنها كمتر مىشمرند . به علاوه خودشان همه روز در نمازها بر پيغمبر اكرم صلى الله عليه و آله سلام و خطاب مىدهند آيا سلام ، آن هم از دور به كسانى كه در قبورند و چيزى نمىفهمند معنا دارد ؟ همچنين در حديثى از خود آن حضرت مىخوانيم كه فرمود :\r\n« صَلُّوا عَلَىَّ فَإنَّ صَلاتَكُمْ تَبْلُغُني حَيْثُ كُنْتُمْ\r\n؛ بر من درود بفرستيد كه درود شما هر جا كه باشيد به من مىرسد » . « 3 »\r\n\r\n\r\n","description":"","footnote":"\r\n( 1 ) . مسند احمد ، ج 2 ، 113 ، ح 4849 .\r\n( 2 ) . آل عمران ، آيهء 169 .\r\n( 3 ) . سنن ابىداود ، ج 1 ، 453 ، ح 2042 ؛ ابن حجر نيز در فتح البارى ، ج 6 ، ص 352 اين حديث را نقل كرده تصريح مىكند كه سند اين حديث صحيح است .\r\n","page_name":" 81 ","page_number":81},
  {"content":"\r\n\r\nجالب اين‌كه در مسجد پيامبر صلى الله عليه و آله تابلوى بزرگى زده‌اند و بر روى آن نوشته‌اند : « لَا تَرْفَعُوا أَصْوَاتَكُمْ فَوْقَ صَوْتِ النَّبِىِّ » ؛ صداى خود را از صداى پيامبر بالاتر نبريد » « 1 » و به همين دليل ، مردم را به سكوت در مقابل قبر شريف پيامبر صلى الله عليه و آله دعوت مىكنند . اگر نعوذ بالله پيامبر صلى الله عليه و آله بعد از وفات چيزى نمىفهمد اين كارها چه معنا دارد .\r\n\r\n2 . زاد و توشهء آخرت\r\nمىدانيم دنيا به امور مختلفى تشبيه شده از جمله اين‌كه دنيا گذرگاهى براى عبور به سوى سراى جاويدان است ، مقصد نهايى بهشت است و از مسير دنيا و برزخ و صحنهء محشر مىگذرد ، راهيان اين مسير نياز به زاد و توشه و مركب دارند ؛ مركبشان ايمان و زاد و توشهء آنها تقواست . اين‌كه امام عليه السلام در كلام حكيمانهء بالا مىفرمايد : اگر به ارواح گذشتگان اجازهء سخن گفتن داده شود به شما مىگويند : تا مىتوانيد زاد و توشه برگيريد ، همه اخبار آخرت را در جمله‌اى خلاصه كرده كه در اين مسير چيزى جز زاد و توشه تقوا مفيد واقع نمىشود و اين سخن همان گونه كه گفتيم برگرفته از قرآن مجيد است .\r\nتقوا به معناى احساس مسئوليت در برابر فرمان خداست كه نتيجهء آن انجام واجبات و ترك محرمات است .\r\nيكى از ياران امام صادق عليه السلام مىگويد : خدمت امام عليه السلام بودم سخن از اعمال به ميان آمد من گفتم : عمل من بسيار ضعيف و كم است . امام عليه السلام فرمود :\r\n« مَهْ اسْتَغْفِرِ اللَّهَ\r\n؛ از اين سخن خوددارى كن و استغفار نما » سپس به من فرمود :\r\n« إنَّ قَليلَ الْعَمَلِ مَعَ التَّقْوى خَيْرٌ مِنْ كَثيرِ الْعَمَلِ بِلا تَقْوى\r\n؛ اعمال كمِ آميخته با تقوا بهتر است از اعمال زياد بدون تقوا » عرض كردم : چگونه ممكن است انسان اعمال خوب\r\n\r\n\r\n","description":"","footnote":"\r\n( 1 ) . حجرات ، آيهء 2 .\r\n","page_name":" 82 ","page_number":82},
  {"content":"\r\n\r\nزيادى داشته باشد بدون تقوا ؟ فرمود : اين مانند آن است كه انسان اطعام طعام مىكند و به همسايگان محبت مىنمايد و درِ خانه‌اش به روى نيازمندان گشوده است ؛ ولى « هنگامى كه درى از حرام به سوى او گشوده شود وارد آن مىشود »\r\n( فَإذَا ارْتَفَعَ لَهُ الْبابُ مِنَ الْحَرامِ دَخَلَ فيهِ )\r\nسپس فرمود : اين عملى است بدون تقوا و افزود : شخص ديگرى ممكن است اين گونه كارهاى خير را انجام ندهد اما هنگامى كه درِ حرام به روى او گشوده شود وارد نگردد ( گرچه اعمال كمى دارد ؛ اما آميخته با تقواست ) . « 1 »\r\n* * *\r\n\r\n\r\n","description":"","footnote":"\r\n( 1 ) . كافى ، ج 2 ، ص 76 ، ح 7 .\r\n","page_name":" 83 ","page_number":83},
  {"content":"\r\n . \r\n","description":"","footnote":"","page_name":" 84 ","page_number":84},
  {"content":"\r\n\r\n\r\n131 و قال عليه السلام\r\n\r\nبخش اوّل :\r\nوَقَدْ سَمِعَ رَجُلًا يَذُمُّ الدُّنْيَا :\r\nأَيُّهَا الذَّامُّ لِلدُّنْيَا ، الْمُغْتَرُّ بِغُرُورِهَا ، الْمَخْدُوعُ بِأَبَاطِيلِهَا ! أَ تَغْتَرُّ بِالدُّنْيَا ثُمَّ تَذُمُّهَا ؟ أَنْتَ الْمُتَجَرِّمُ عَلَيْهَا ، أَمْ هِيَ الْمُتَجَرِّمَةُ عَلَيْكَ ؟ مَتَى اسْتَهْوَتْكَ ، أَمْ مَتَى غَرَّتْكَ ؟ أَ بِمَصَارِعِ آبَائِكَ مِنَ الْبِلَى ، أَمْ بِمَضَاجِعِ أُمَّهَاتِكَ تَحْتَ الثَّرَى ؟ كَمْ عَلَّلْتَ بِكَفَّيْكَ ، وَكَمْ مَرَّضْتَ بِيَدَيْكَ ! تَبْتَغِي لَهُمُ الشِّفَاءَ ، وَتَسْتَوْصِفُ لَهُمُ الْأَطِبَّاءَ ، غَدَاةَ لَايُغْنِي عَنْهُمْ دَوَاؤُكَ ، وَلَا يُجْدِي عَلَيْهِمْ بُكَاؤُكَ . لَمْ يَنْفَعْ أَحَدَهُمْ إِشْفَاقُكَ ، وَلَمْ تُسْعَفْ فِيهِ بِطِلْبَتِكَ ، وَلَمْ تَدْفَعْ عَنْهُ بِقُوَّتِكَ ! وَقَدْ مَثَّلَتْ لَكَ بِهِ الدُّنْيَا نَفْسَكَ ، وَبِمَصْرَعِهِ مَصْرَعَكَ .\r\nامام عليه السلام شنيد مردى در محضرش نكوهش دنيا مىكند ( در حالى كه از غافلان بود ) به او فرمود :\r\nاى كسى كه نكوهش دنيا مىكنى ( و دنيا را به خدعه و نيرنگ و فريبندگى متهم مىسازى ) تو خودت تن به غرور دنيا داده‌اى و به باطل‌هاى آن فريفته شده‌اى ( عيب از توست نه از دنيا ) تو خود فريفتهء دنيا شده‌اى سپس دنيا را مذمت مىكنى\r\n\r\n","description":"","footnote":"","page_name":" 85 ","page_number":85},
  {"content":"\r\n\r\n( و گناه را به گردن آن مىافكنى ؟ ) تو ادعا مىكنى كه دنيا بر تو جرمى روا داشته يا دنيا چنين ادعايى بر تو دارد ؟ چه زمانى دنيا تو را به خود مشغول ساخت ، يا كى تو را فريب داد ؟ آيا به محلى كه پدرانت به خاك افتادند و پوسيدند تو را فريب داده ؟ يا به خوابگاه مادرانت در زير خاك ؟ چه‌قدر با دست خود به بيماران پرداختى و چه‌قدر آنها را پرستارى كردى ؟ درخواست شفا براى آنها مىكردى و از طبيبان ، راه درمان آنها را مىخواستى ، در آن روزهايى كه داروىِ تو به حال آنها سودى نداشت و گريهء تو فايده‌اى نمىبخشيد ، و دلسوزى آميخته با ترس تو براى هيچ يك از آنها سودى نداشت و كوشش‌ها و كمك‌هايت براى آنها نتيجه‌اى نمىداد و با نيرويت دفاعى از آنها نكردى ( و سرانجام با همهء اين تلاش و كوشش‌ها مرگ گريبانشان را گرفت و به همه چيز پايان داد ) . دنيا با اين نمونه‌ها ( كه براى تو گفتم ) وضع تو را نيز مجسم ساخته و با قربانگاه‌هاى او ( براى ديگران ) ، قربانگاه تو را ! « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nمرحوم خطيب در كتاب مصادر نهج‌البلاغه مىگويد : اين كلام بسيار پربار قبل از سيّد رضى و بعد از او در منابع زيادى نقل شده است سپس به سيزده منبع از آنها اشاره مىكند از جمله : « ابن قتيبه » در عيون الاخبارِ ، « جاحظ » در البيان و التبيين ، « مسعودى » در مروج الذهب ، تاريخ يعقوبى و ارشاد مفيد است . « ابن عساكر » نيز در جلد دوازدهم تاريخ دمشق آن را به طرق متعددى از امير مؤمنان على عليه السلام نقل كرده است . ( مصادر نهج‌البلاغه ، ج 4 ، ص 117 ) .\r\n","page_name":" 86 ","page_number":86},
  {"content":"\r\n\r\n\r\nشرح و تفسير كجاى دنيا فريبنده است ؟\r\nاين كلام حكمت‌آميز كه دربارهء نقش مؤثر دنيا و مواهب آن براى رسيدن به سعادت اخروى بيان شده در زمانى امام ذكر فرمود كه « شنيد مردى به نكوهش دنيا زبان گشوده است » ؛\r\n( وَقَدْ سَمِعَ رَجُلًا يَذُمُّ الدُّنْيَا )\r\n. اين مرد اهل بصره و جنگ جمل بود ، آن‌گونه كه بعضى گفته‌اند يا اهل كوفه كه برخى ديگر نوشته‌اند « 1 » ، تأثيرى در اصل سخن ندارد ؛ ولى به نظر مىرسد كه امام عليه السلام احساس فرمود مرد رياكارى است و نكوهش او از دنيا نوعى اظهار قدس و تقواست بىآنكه صاحب قدس و تقوا باشد و به هر حال امام عليه السلام از اين موقعيت استفاده كرد تا درس بسيار مهمى را دربارهء دنيا و مواهب دنيوى به همگان بدهد .\r\nاين كلام بسيار پربار و حكيمانه به دو بخش تقسيم مىشود ؛ بخش اول دربارهء اين است كه وصف دنيا به فريب‌كار بودن توصيف بىدليلى است ، زيرا اگر چشم عبرت‌بين باشد نشانه‌هاى بىوفايى دنيا در همه جاى آن آشكار است . مىفرمايد :\r\n« اى كسى كه نكوهش دنيا مىكنى ( و دنيا را به خدعه و نيرنگ و فريبندگى متهم مىسازى ) تو خودت تن به غرور دنيا داده‌اى و به باطل‌هاى آن فريفته شده‌اى ( عيب از توست نه از دنيا ) » ؛\r\n( أَيُّهَا الذَّامُّ لِلدُّنْيَا ، الْمُغْتَرُّ بِغُرُورِهَا ، الْمَخْدُوعُ بِأَبَاطِيلِهَا ! )\r\n.\r\n\r\n\r\n","description":"","footnote":"\r\n( 1 ) . بهج‌الصباغة ، ج 12 ، ص 46 .\r\n","page_name":" 87 ","page_number":87},
  {"content":"\r\n\r\nسپس مىافزايد : « آيا تو خود فريفتهء دنيا شده‌اى سپس دنيا را مذمت مىكنى ( و گناه را به گردن آن مىافكنى ؟ ) تو ادعا مىكنى كه دنيا بر تو جرمى روا داشته يا دنيا چنين ادعايى بر تو دارد ؟ » ؛\r\n( أَتَغْتَرُّ بِالدُّنْيَا ثُمَّ تَذُمُّهَا ، أَنْتَ الْمُتَجَرِّمُ عَلَيْهَا ، أَمْ هِيَ الْمُتَجَرِّمَةُ عَلَيْكَ ؟ )\r\n. « مُتَجَرِّم »\r\nبه كسى مىگويند كه ادعاى جرم بر كسى دارد و منظور امام عليه السلام اين است كه تو از دنيا شكايت مىكنى كه بر تو ستم كرده و تو را فريفته در حالى كه دنيا بايد از تو شكايت كند كه مواهبش را به باطل هزينه كرده‌اى .\r\nسپس امام عليه السلام از مظاهر بيدار كنندهء دنيا به دو چيز كه در دسترس همگان است استدلال مىكند . نخست مىفرمايد : « چه زمانى دنيا تو را به خود مشغول ساخت يا كى تو را فريب داد ؟ آيا به محلى كه پدرانت به خاك افتادند و پوسيدند تو را فريب داده يا به خوابگاه مادرانت در زير خاك ؟ » ؛\r\n( مَتَى اسْتَهْوَتْكَ ، أَمْ مَتَى غَرَّتْكَ ؟ أَبِمَصَارِعِ آبَائِكَ مِنَ الْبِلَى ، أَمْ بِمَضَاجِعِ أُمَّهَاتِكَ تَحْتَ الثَّرَى ؟ )\r\n. اشاره به اين‌كه اگر يك گام به سوى قبرستان بردارى و لحظه‌اى در كنار آن بايستى و بينديشى همه چيز بر تو ظاهر و آشكار مىشود ؛ پدران و مادران و عزيزان ، ديروز در ميان شما بودند و حيات و نشاطى داشتند ولى امروز ، خاموش در زير خاك‌ها خفته و پوسيده‌اند . آيا همين يكى براى بيدار ساختن انسان كافى نيست ؟ و به گفتهء شاعر :\r\n بشكاف خاك را و ببين يك دم * بىمهرى زمانهء رسوا را \r\nآن‌گاه امام عليه السلام به صحنه‌هاى عبرت‌آميز ديگرى از بىاعتبارى و بىوفايى دنيا اشاره كرده مىفرمايد : « چقدر با دست خود به معالجهء بيماران پرداختى و چقدر آنها را پرستارى كردى ، درخواست شفا براى آنها مىكردى و از طبيبان ، بيان راه درمان آنها را مىخواستى در آن روزهايى كه داروىِ تو به حال آنها سودى نداشت و گريهء تو فايده‌اى نمىبخشيد ، دلسوزى آميخته با ترس تو براى هيچ\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nيك از آنها سودى نداشت و كوشش‌ها و كمك‌هايت براى آنها نتيجه‌اى نمىداد و با نيرويت دفاعى از آنها نكردى ( و سرانجام با همهء اين تلاش و كوشش‌ها مرگ گريبانشان را گرفت و به همه چيز پايان داد ) » ؛\r\n( كَمْ عَلَّلْتَ بِكَفَّيْكَ ، وَكَمْ مَرَّضْتَ بِيَدَيْكَ ! تَبْتَغِي لَهُمُ الشِّفَاءَ ، وَتَسْتَوْصِفُ لَهُمُ الْأَطِبَّاءَ ، غَدَاةَ لَايُغْنِي عَنْهُمْ دَوَاؤُكَ ، وَلَا يُجْدِي عَلَيْهِمْ بُكَاؤُكَ . لَمْ يَنْفَعْ أَحَدَهُمْ إِشْفَاقُكَ ، وَلَمْ تُسْعَفْ فِيهِ بِطِلْبَتِكَ وَلَمْ تَدْفَعْ عَنْهُ بِقُوَّتِكَ ! )\r\n. ( توجه داشته باشيد ) كه « علّلت » از ريشهء « تعليل » به معناى به معالجه پرداختن و « مرضت » از مادهء « تمريض » به معناى پرستارى نمودن و « تَسْتَوْصِفُ » از ريشهء « وصف » گرفته شده و در اينجا به معناى طلب راه درمان از طبيب است و « إشْفاق » به معناى محبت آميخته با ترس و « تُسْعَفْ » از مادهء « اسْعاف » به معناى يارى طلبيدن و كمك كردن است .\r\nامام عليه السلام در اين گفتار شفاف و بسيار روشن صحنه‌هاى عبرت‌انگيز دنيا را به طرز بسيار آموزنده‌اى ترسيم فرموده و به پرستارانى اشاره مىكند كه حال بيمارشان روز به روز سخت‌تر مىشود ، گاه به دعا متوسل مىشوند ، گاه به طبيب و دارو ، گاه بيتابى مىكنند و دلسوزى و گاه سيلاب اشك از چشمشان سرازير مىشود ؛ ولى هيچ كدام از آنها سودى نمىبخشد و بيمار در برابر چشمان اشك‌آلود آنها جان مىسپارد . اينها امورى است كه بسيارى از مردم تجربه كرده‌اند و آنها كه تجربه نكرده‌ند از ديگران شنيده‌اند . آيا اين صحنه‌ها كافى نيست كه انسان به وسيلهء آن پى به بىاعتبارى و بىوفايى دنيا ببرد ؟\r\nدر پايان اين بخش امام عليه السلام مىفرمايد : « و ( بدين ترتيب ) دنيا با اين نمونه‌ها وضع تو را نيز مجسم ساخته است و با قربانگاه‌هاى او ( براى ديگران ) ، قربانگاه تو را » ؛\r\n( وَقَدْ مَثَّلَتْ لَكَ بِهِ الدُّنْيَا نَفْسَكَ ، وَبِمَصْرَعِهِ مَصْرَعَكَ )\r\n. اشاره به اين‌كه اين گورستان‌هايى كه در اطراف شهر و ديار توست و بيماران\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nو بيمارستان‌هايى كه در جاى جاى وطن تو وجود دارند همه نشانه‌هايى از بىمهرى زمانهء رسواست و جاى اين ندارد كه دنيا را با اين همه نشانه‌هاى بىوفايى ، فريبنده و غافل‌كننده بپندارى . كدام فريبندگى و كدام فريب‌كارى .\r\nالبته اين سؤال در اينجا پيش مىآيد كه در قرآن مجيد حيات دنيا به « سرگرمى و بازى » « 1 » و « متاع غرور » « 2 » و در روايات به نام « دارالغرور » معرفى شده است .\r\nامام عليه السلام در داستان خانه‌اى كه شريح قاضى خريدارى كرده بود ( نامهء سوم از بخش نامه‌ها ) دنيا را به عنوان « دار الغرور » معرفى فرموده است . همچنين امام سجاد عليه السلام نيز در دعاى معروفش :\r\n« اللَّهُمَّ ارْزُقْني التَّجافِىَ عَنْ دارِ الْغُرُورِ »\r\nدنيا را « دارالغرور » معرفى نموده‌اند . در بعضى از احاديث ديگر هم دنيا را « دارالغرور » شناخته شده است . « 3 »\r\nممكن است بپرسيم اين تعبيرات چگونه با آنچه امام عليه السلام در كلام حكيمانهء مورد بحث فرموده سازگار است ؟\r\nپاسخ اين سؤال روشن است ؛ هرگاه نگاه به دنيا ، نگاه سطحى و زودگذر باشد ، دنيا « دار الغرور » است ؛ اما اگر نگاه به آن عميق و حكيمانه باشد ، دنيا دار عبرت و بيدارى است . ادامهء اين سخن حكيمانه نيز گواه بر آن است كه گفته‌ايم .\r\n* * *\r\n\r\n\r\n","description":"","footnote":"\r\n( 1 ) . « وَمَا الْحَيَاةُ الدُّنْيَا إِلَّا لَعِبٌ وَلَهْوٌ » . انعام ، آيهء 32 .\r\n( 2 ) . « وَمَا الْحَيَاةُ الدُّنْيَا إِلَّا مَتَاعُ الْغُرُورِ » . آل عمران ، آيهء 185 .\r\n( 3 ) . كافى ، ج 3 ، ص 422 ، ح 6 .\r\n","page_name":" 90 ","page_number":90},
  {"content":"\r\n\r\n\r\nبخش دوم :\r\nإِنَّ الدُّنْيَا دَارُ صِدْقٍ لِمَنْ صَدَقَهَا ، وَدَارُ عَافِيَةٍ لِمَنْ فَهِمَ عَنْهَا ، وَدَارُ غِنًى لِمَنْ تَزَوَّدَ مِنْهَا ، وَدَارُ مَوْعِظَةٍ لِمَنِ اتَّعَظَ بِهَا . مَسْجِدُ أَحِبَّاءِ اللَّهِ ، وَمُصَلَّى مَلَائِكَةِ اللَّهِ ، وَمَهْبِطُ وَحْيِ اللَّهِ ، وَمَتْجَرُ أَوْلِيَاءِ اللَّهِ . اكْتَسَبُوا فِيهَا الرَّحْمَةَ ، وَرَبِحُوا فِيهَا الْجَنَّةَ . فَمَنْ ذَا يَذُمُّهَا وَقَدْ آذَنَتْ بِبَيْنِهَا ، وَنَادَتْ بِفِرَاقِهَا ، وَنَعَتْ نَفْسَهَا وَأَهْلَهَا ؛ فَمَثَّلَتْ لَهُمْ بِبَلَائِهَا الْبَلَاءَ ، وَشَوَّقَتْهُمْ بِسُرُورِهَا إِلَى السُّرُورِ ؟ ! رَاحَتْ بِعَافِيَةٍ ، وَابْتَكَرَتْ بِفَجِيعَةٍ ، تَرْغِيباً وَتَرْهِيباً ، وَتَخْوِيفاً وَتَحْذِيراً ، فَذَمَّهَا رِجَالٌ غَدَاةَ النَّدَامَةِ ، وَحَمِدَهَا آخَرُونَ يَوْمَ الْقِيَامَةِ . ذَكَّرَتْهُمُ الدُّنْيَا فَتَذَكَّرُوا ، وَحَدَّثَتْهُمْ فَصَدَّقُوا ، وَوَعَظَتْهُمْ فَاتَّعَظُوا .\r\n\r\nترجمه\r\nامام عليه السلام فرمود : دنيا سراى صدق و راستى است براى آن كس كه به راستى با آن رفتار كند ، و جايگاه عافيت است براى كسى كه از آن چيزى بفهمد ، و سراى بىنيازى است براى آن كس كه از آن توشه برگيرد ، و محلّ موعظه و اندرز است براى كسى كه از آن اندرز گيرد .\r\nدنيا مسجد دوستان خدا و نمازگاه فرشتگان پروردگار ، و محل نزول وحى الهى ، و تجارت خانهء اولياى الهى است . آنها در دنيا رحمت خدا را به دست آورده و بهشت را از آن بهره گرفتند . با اين حال ( كه براى تو شرح دادم ) چه كسى دنيا را نكوهش مىكند ؟ دنيا جدايى خود را اعلام داشته و فراق خويش را با صداى بلند خبر داده و از مرگ خود و اهلش همه را با خبر ساخته است . دنيا با\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nنمونه‌اى از بلاهايش بلاهاى آخرت را به آنها نشان داده و با صحنه‌هايى از سرور و خوشحالىاش به سرور آخرت متوجه ساخته است ( در حالى كه همه مىدانند نه بلاى آخرت قابل مقايسه با بلاى دنيا و نه سرور آخرت شايسته مقايسه با سرور دنياست ) .\r\nگاه مىبينند هنگام عصر در عافيت‌اند و صبح‌گاهان در مصيبت ( و به اين ترتيب ) گاه تشويق مىكند و گاه مىترساند و گاه انسان را به خوف مىافكند و برحذر مىدارد با اين اوصاف ، گروهى آن را در « روز پشيمانى » ( روز قيامت ) نكوهش مىكنند و گروه ديگرى در آن روز آن را مدح و ستايش مىنمايند ؛ همان گروهى كه دنيا به آنها تذكر داد و متذكر شدند و براى آنها ( با زبان حال ) سخن گفت و تصديقش كردند و به آنان اندرز داد و اندرزش را پذيرا شدند .\r\n\r\nشرح و تفسير دنيا تجارتخانهء اولياى خداست\r\nامام عليه السلام در ادامهء گفتار حكيمانه‌اى كه در مورد دنيا در بخش پيشين داشت ، در اين بخش جنبه‌هاى مثبت دنيا را در هشت جمله برمىشمرد در چهار جملهء نخست مىفرمايد : « دنيا سراى صدق و راستى است براى آن كس كه به راستى با آن رفتار كند و جايگاه عافيت است براى كسى كه از آن چيزى بفهمد و سراى بىنيازى است براى آن كس كه از آن توشه برگيرد و محلّ موعظه و اندرز است براى آن كس كه از آن اندرز گيرد » ؛\r\n( إِنَّ الدُّنْيَا دَارُ صِدْقٍ لِمَنْ صَدَقَهَا ، وَدَارُ عَافِيَةٍ لِمَنْ فَهِمَ عَنْهَا ، وَدَارُ غِنًى لِمَنْ تَزَوَّدَ مِنْهَا ، وَدَارُ مَوْعِظَةٍ لِمَنِ اتَّعَظَ بِهَا )\r\n. به اين ترتيب ، دنيا گرچه در نظر اول « دار الغرور » و « دار لهو و لعب » است ولى با دقت مىتواند به سراى عافيت و موعظه و برگرفتن زاد و توشه تبديل شود و نردبان ترقى انسان براى قرب الى الله باشد و معراج مؤمن و مزرعهء آخرت\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nگردد . همان‌گونه كه در آيات و روايات به آن اشاره شده است و امام عليه السلام در خطبهء 28 دنيا را به ميدان تمرين و آمادگى براى مسابقه در ميدان جهان ديگر تشبيه فرمود\r\n( أَلا وَإنَّ الْيَوْمَ الْمِضْمارُ وَغَداً السِّباقُ )\r\nو در خطبهء 203 دستور مىدهد از اين محل عبور براى قرارگاه اصلى خود توشه برگيريد\r\n( فَخُذوا مِنْ مَمَرِّكُمْ لِمَقَرّكُمْ )\r\n. درست است كه دنيا در نظر ابتدايى دروغ‌گوست ؛ ولى اگر كمى در حوادث آن دقت شود مىبينيم كه راست‌گوست و واقعيت‌ها را برملا مىسازد و بانگ رحيل سر مىدهد .\r\nصحيح است كه دنيا سراى بيماردلان است ؛ اما براى آنها كه اهل فهم و دركند سراى تن‌درستى است .\r\nدرست است كه دنيا در نظر ابتدايى دار فقر است و تمام سرمايه‌هاى وجود انسان را مىگيرد و تهىدست به زير خاك مىفرستد ؛ ولى براى آنان كه آمادهء برگرفتن زاد و توشه‌اند دار غناست .\r\nصحيح است كه دنيا غافل كننده است ؛ اما براى آنها كه اهل پند و نصيحت‌اند دار موعظه است .\r\nسپس امام عليه السلام به چهار وصف ديگر پرداخته مىفرمايد : « دنيا مسجد دوستان خدا و نمازگاه فرشتگان پروردگار و محل نزول وحى الهى و تجارت خانهء اولياى الهى است » ؛\r\n( مَسْجِدُ أَحِبَّاءِ اللَّهِ ، وَمُصَلَّى مَلَائِكَةِ اللَّهِ ، وَمَهْبِطُ وَحْيِ اللَّهِ ، وَمَتْجَرُ أَوْلِيَاءِ اللَّهِ )\r\n. امام عليه السلام در واقع در اين عبارت كوتاه چهار نام بر دنيا نهاده كه هر يك پيامى دارد . نام\r\n« مسجد »\r\n، « مصلى »\r\n، « مهبط وحى »\r\nو\r\n« تجارت‌خانهء اولياى حق »\r\nآيا ممكن است مسجد جايگاه بدى باشد و يا نمازخانهء فرشتگان سزاوار نكوهش گردد ؟ و آيا جايگاهى كه وحى الهى بر آن نازل شده و تجارت‌خانهء دوستان حق است جاى بدى است ؟\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nتعبير به تجارت‌خانه در واقع بر گرفته از آيهء شريفهء « يَا أَيُّهَا الَّذِينَ آمَنُوا هَلْ أَدُلُّكُمْ عَلَى تِجَارَةٍ تُنجِيكُمْ مِّنْ عَذَابٍ أَلِيمٍ » مىباشد . « 1 »\r\nبعضى از شارحان نهج‌البلاغه\r\n« مُصَلَّى مَلَائِكَةِ اللَّهِ »\r\nرا اشاره به سجده كردن فرشتگان براى آدم دانسته‌اند در حالى كه دليلى بر اين تخصيص نيست ؛ پيوسته جمعى از فرشتگان در حال سجود و جمعى در حال ركوع و مشغول نمازند و منحصر به زمان خاصى نيست و فرشتگان در همه جا هستند ؛ در آسمان و در زمين و مخصوصاً در اماكن مقدسى همچون مكه و مدينه و بقاع معصومان عليهم السلام .\r\nاز مجموع اين تعبيرات استفاده مىشود كه دنيا موقعيت بسيار مهمى دارد براى آنان كه از آن بهره گيرند ؛ هم منزلگاهى است براى تهيهء زاد و توشه ، هم دانشگاهى است براى دروس اخلاقى و موعظه ، هم محلى براى عبادت پروردگار و هم تجارت‌خانه‌اى است كه انسان با سرمايهء عمر وارد آن مىشود و در برابر اين سرمايه مىتواند بهترين متاع‌ها را كه همان قرب پروردگار و رضاى او و سعادت جاويدان است فراهم سازد .\r\nاز اين رو امام در ادامهء اين سخن مىفرمايد : « آنها در دنيا رحمت خدا را به دست آورده و بهشت را از آن سود بردند » ؛\r\n( اكْتَسَبُوا فِيهَا الرَّحْمَةَ ، وَرَبِحُوا فِيهَا الْجَنَّةَ )\r\n. سپس امام عليه السلام براى يك نتيجه‌گيرى به آغاز سخن باز مىگردد و مىفرمايد : « با اين حال ( كه براى تو شرح دادم ) چه كسى دنيا را نكوهش مىكند در حالى كه جدايى خود را اعلام داشته و فراق خود را با صداى بلند خبر داده و خبر از مرگ خود و اهلش داده است » ؛\r\n( فَمَنْ ذَا يَذُمُّهَا وَقَدْ آذَنَتْ بِبَيْنِهَا ، وَنَادَتْ بِفِرَاقِهَا ، وَنَعَتْ نَفْسَهَا وَأَهْلَهَا )\r\n. امام عليه السلام بعد از اين سه جمله كه در پاسخ مذمت‌گويان فرموده با دو جملهء\r\n\r\n\r\n","description":"","footnote":"\r\n( 1 ) . سورهء صف ، آيهء 10 .\r\n","page_name":" 94 ","page_number":94},
  {"content":"\r\n\r\nديگر آن را تكميل مىكند و مىفرمايد : « دنيا با نمونه‌اى از بلاهايش بلاهاى آخرت را به آنها نشان داده و با صحنه‌هايى از سرور و خوشحالىاش به سرور آخرت متوجه ساخته است ( در حالى كه مىدانند نه بلاى آخرت قابل مقايسه با بلاى دنيا و نه سرور آخرت شايسته مقايسه با سرور دنياست ) و گاه مىبينند هنگام عصر در عافيت‌اند و صبح‌گاهان در مصيبت ( و به اين ترتيب ) گاه تشويق مىكند و گاه مىترساند و انسان را به خوف مىافكند و برحذر مىدارد » ؛\r\n( فَمَثَّلَتْ لَهُمْ بِبَلَائِهَا الْبَلَاءَ ، وَشَوَّقَتْهُمْ بِسُرُورِهَا إِلَى السُّرُورِ ؟ ! رَاحَتْ بِعَافِيَةٍ ، وَابْتَكَرَتْ بِفَجِيعَةٍ ، تَرْغِيباً وَتَرْهِيباً وَتَخْوِيفاً وَتَحْذِيراً )\r\n. آرى ، دنيا با زبان حال به روشنى ماهيت خود را كه همان ناپايدارى و بىوفايى و بىاعتبارى است آشكار ساخته ، حوادث زودگذر ، از دست رفتن عزيزان ، بيمارىهاى ناگهانى و بلاهاى زمينى و آسمانى همهء اينها پيام‌هاى روشنى است كه دنيا براى معرفى خود به اهلش مىفرستد . با اين حال چگونه مىتوان گفت دنيا فريبنده و غافل كننده است .\r\nتعبير به\r\n« مَثَّلَتْ لَهُمْ بِبَلائِهَا الْبَلاءَ »\r\nشبيه چيزى است كه در آيهء 21 سورهء « سجده » آمده است : « وَلَنُذِيقَنَّهُمْ مِّنَ الْعَذَابِ الْأَدْنَى دُونَ الْعَذَابِ الْأَكْبَرِ لَعَلَّهُمْ يَرْجِعُونَ » ؛ به آنها از عذاب نزديك ( دنيا ) پيش از عذاب بزرگ ( آخرت ) مىچشانيم ، شايد باز گردند » .\r\n« راحَتْ » از ريشهء « رَواح » به معناى عصرگاهان و « ابْتَكَرَتْ » از مادهء « بكور » به معناى صبحگاهان ، « فَجيعَة » حوادث وحشتناك و دردناك و واژه‌هاى « تَرْغيباً » و « تَرْهيباً » و « تَخْويفاً » و « تَحْذيراً » در واقع مفعول لاجله هستند .\r\nبنابراين چشمى باز و گوشى شنوا مىخواهد تا تمام اين پيام‌هاى بيدارگر را ببيند و بشنود به ويژه در عصر ما كه حوادث سريع‌تر صورت مىگيرد و فاجعه‌ها شتاب بيشترى دارند ؛ نمونهء آن تصادف‌هاى مرگ‌آور اتومبيل‌ها و سقوط\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nهواپيماها و غرق شدن كشتىها و بيمارىهاى واگيردار گسترده است ، اين پيام ، پررنگ‌تر و شفاف‌تر است .\r\nآن‌گاه امام عليه السلام در پايان اين سخنانِ حكمت‌آميز و فوق‌العاده بيدار كننده چنين نتيجه‌گيرى مىكند كه « با اين اوصاف ، گروهى آن را در روز پشيمانى ( روز قيامت ) نكوهش مىكنند و گروه ديگرى در آن روز آن را مدح و ستايش مىنمايند ؛ همان گروهى كه دنيا به آنها تذكر داد و متذكر شدند و براى آنها ( با زبان حال ) سخن گفت و تصديقش كردند و به آنان اندرز داد و اندرزش را پذيرا شدند » ؛\r\n( فَذَمَّهَا رِجَالٌ غَدَاةَ النَّدَامَةِ ، وَحَمِدَهَا آخَرُونَ يَوْمَ الْقِيَامَةِ . ذَكَّرَتْهُمُ الدُّنْيَا فَتَذَكَّرُوا ، وَحَدَّثَتْهُمْ فَصَدَّقُوا ، وَوَعَظَتْهُمْ فَاتَّعَظُوا )\r\n. آرى هوىپرستان غافل در قيامت كه آثار اعمال سوء خود را مىبينند سخت پشيمان مىشوند و زبان به مذمت دنيا مىگشايند ولى خردمندان بيدار زبان به ستايش آن مىگشايند كه از آن تجارت‌خانهء پرسود و مزرعهء پربار بهترين بهره‌ها را گرفتند و با خود به عرصهء قيامت آوردند .\r\nاز اين جمله‌هاى اخير نكته‌اى را كه قبلا به آن اشاره كرديم بهتر مىتوان دريافت كه مذمت دنيا در بسيارى از كلمات معصومان عليهم السلام و حتى در آيات قرآن هيچ منافاتى به مدح و ستايش آن در اين كلام پربار اميرمؤمنان عليه السلام ندارد . آنچه در نكوهش آن آمده ناظر به افراد كوتاه‌بين و غافل و بىخبر و آنچه در مدح آن آمده ناظر به آگاهان و خردمندان و عاقبت‌انديشان است . مهم آن است كه با كدام ديده به دنيا بنگريم . اگر با ديدهء مثبت بنگريم دنيا به راستى مزرعهء آخرت است و اگر با ديدهء منفى نگاه كنيم دنيا سراى غرور و غفلت و بىخبرى و نكبت است .\r\n* * *\r\n\r\n","description":"","footnote":"","page_name":" 96 ","page_number":96},
  {"content":"\r\n\r\n\r\n132 و قال عليه السلام إِنَّ لِلَّهِ مَلَكاً يُنَادِي فِي كُلِّ يَوْمٍ : لِدُوا لِلْمَوْتِ ، وَاجْمَعُوا لِلْفَنَاءِ ، وَابْنُوا لِلْخَرَابِ .\r\nامام عليه السلام فرمود :\r\nخداوند فرشته‌اى دارد كه همه روز بانگ مىزند بزاييد براى مردن ، و گردآورى كنيد براى فنا ، و بنا كنيد براى ويران شدن ! « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاز جمله كسانى كه اين كلام حكيمانه را پيش از مرحوم سيّد رضى در كتاب‌هايشان نقل كرده اند مرحوم كلينى در جلد دوم كافى از امام باقر عليه السلام با تفاوتى و مرحوم مفيد در اختصاص از امام صادق عليه السلام هستند و ( بعد از مرحوم سيّد رضى ) آمدى نيز در غررالحكم آن را از اميرمؤمنان عليه السلام با تفاوتى نقل كرده ( كه نشان مىدهد منبع ديگرى در اختيار داشته است ) . ( مصادر نهج‌البلاغه ، ج 4 ، ص 119 ) .\r\n","page_name":" 97 ","page_number":97},
  {"content":"\r\n . \r\n","description":"","footnote":"","page_name":" 98 ","page_number":98},
  {"content":"\r\n\r\n\r\nشرح و تفسير پيام فرشتهء الهى\r\nامام عليه السلام در اين كلام حكيمانهء كوتاه و پربار به سرنوشت انسان‌ها و مواهب و نعمت‌هاى آنها اشاره كرده مىفرمايد : « خداوند فرشته‌اى دارد كه همه روز بانگ مىزند بزاييد براى مردن و گردآوريد براى فنا و بنا كنيد براى ويران شدن » .\r\nلام در « لِلْمَوْتِ » و « لِلْفَناءِ » و « لِلْخَرابِ » لام سببيّه نيست ، بلكه لام غايت است ؛ يعنى فرزند بزاييد ولى عاقبتش مرگ است و اموال گردآورى كنيد سرانجامش فناست و بناهاى پرشكوه برپا سازيد عاقبت آن ويرانى است .\r\nشبيه چيزى است كه در قرآن مجيد در داستان فرعون و همسرش به هنگام گرفتن قنداقهء موسى از آب نيل آمده است « فَالْتَقَطَهُ آلُ فِرْعَوْنَ لِيَكُونَ لَهُمْ عَدُوّاً » ؛ ( هنگامى كه مادرش به فرمان خدا او را به دريا افكند ) خاندان فرعون او را ( از آب ) گرفتند ، تا سرانجام دشمن آنان و مايهء اندوهشان گردد » « 1 » يعنى عاقبت كار چنين شد .\r\nدر حقيقت امام روى سه چيز از مهم‌ترين مواهب زندگى دنيا انگشت گذارده و سرانجام همهء آنها را روشن ساخت : فرزندان كه عزيزترين سرمايهء انسان‌اند و اموال كه براى آن زحمت فراوان مىكشد و بناهاى مجلل كه گاه قسمت عمدهء عمر خود را صرف آن مىكند . امام مىفرمايد : هيچ يك از اينها بقا و دوامى ندارد\r\n\r\n\r\n","description":"","footnote":"\r\n( 1 ) . قصص ، آيهء 8 .\r\n","page_name":" 99 ","page_number":99},
  {"content":"\r\n\r\nو سرانجام گرد و غبار فنا بر روى همهء آنها مىنشيند تنها چيزى كه براى انسان باقى مىماند اعمال خير و نيكىهاست كه نزد خدا ذخيره مىشود ، قرآن مىگويد :\r\n« مَا عِنْدَكُمْ يَنفَدُ وَمَا عِنْدَ اللَّهِ بَاقٍ » ؛ آنچه نزد شماست از ميان مىرود و آنچه نزد خداست باقى مىماند » . « 1 »\r\nدر اين‌كه آيا واقعاً فرشته‌اى فرياد مىزند و ما صداى او را نمىشنويم يا زبان حال جهان آفرينش و طبيعت دنياست يا صدايى است كه از جان و فطرت و عقل ما بر مىخيزد و ملك اشاره به آن است ، محلّ گفت‌وگو است .\r\nكسانى كه آن را تفسير به طبيعت دنيا و مانند آن كرده‌اند دليلشان اين است كه اگر واقعاً ملكى صدا بزند و ما نداى او را نشنويم چه فايده‌اى مىتواند داشته باشد ؟ ؛ ولى به اين ايراد مىتوان پاسخ داد كه وقتى نداى آن ملك به وسيلهء اولياءالله براى ما نقل شود تأثيرش واضح است مثل اين‌كه ما براى كسى نقل كنيم كه فرزندت را در فلان شهر ديديم كه فرياد مىزد مرا يارى كنيد . در اين‌گونه موارد صداى شخص غائب به وسيله شخص حاضر رسيده است .\r\nبهترين راه براى اين‌كه انسان سرنوشت آيندهء خود را تشخيص دهد آن است كه دربارهء پيشينيان فكر كند آنها كجا رفتند ؟ اموالشان چه شد ؟ و كاخ‌هايشان به چه سرنوشتى گرفتار گرديد ؟ قرآن مجيد دربارهء كافران و منافقان در آيهء 69 سوره توبه مىفرمايد : « كَالَّذِينَ مِنْ قَبْلِكُمْ كَانُوا أَشَدَّ مِنْكُمْ قُوَّةً وَأَكْثَرَ أَمْوَالًا وَأَوْلَاداً » ؛ ( شما منافقان ، ) همانند كسانى هستيد كه قبل از شما بودند ، ( و راه انفاق پيمودند ؛ بلكه ) آنها از شما نيرومندتر ، و اموال و فرزندانشان بيشتر بود » ( ديديد سرنوشت آنها چه شد ؟ ) سرنوشت خود را بر آنها قياس كنيد .\r\nدر حديثى در كتاب شريف كافى از اميرمؤمنان على عليه السلام مىخوانيم فرزند آدم هنگامى كه در آخرين روز دنيا و اولين روز آخرت قرار مىگيرد اموال و فرزندان\r\n\r\n\r\n","description":"","footnote":"\r\n( 1 ) . نحل ، آيهء 96 .\r\n","page_name":" 100 ","page_number":100},
  {"content":"\r\n\r\nو اعمال او در برابرش مجسم مىشوند رو به اموالش مىكند و مىگويد به خدا سوگند من نسبت به تو حريص و بخيل بودم الان سهم من نزد تو چيست ؟\r\nمىگويد :\r\n« خُذْ مِنّي كَفَنَكَ\r\n؛ تنها كفن خود را مىتوانى از من بگيرى » رو به فرزندانش مىكند و مىگويد شما را دوست مىداشتم و از شما حمايت مىكردم من چه سهمى نزد شما دارم ؟ مىگويند : تو را به قبرت مىبريم و پنهان مىكنيم رو به‌سوى عملش مىكند و مىگويد به خدا سوگند من نسبت به تو بىاعتنا بودم و تو بر من سنگين بودى چه چيز نزد تو دارم ؟ عملش مىگويد : من همنشين تو در قبر و روز قيامت هستم تا من و تو به پيشگاه پروردگار عرضه شويم . ( سپس امام عليه السلام فرمود : اگر آن شخص ولىّ خدا بوده سرنوشت بسيار خوبى دارد و اگر دشمن خدا بوده به عذاب دردناكى مبتلا مىشود ) . « 1 »\r\nشاعر معروف عرب ابوالعتائيه از كلام حكيمانهء امام بهره گرفته و مىگويد :\r\n لِدُوا لِلْمَوت وَابْنُوا لِلْخَرابِ * فَكُلُّكُمْ يَصيرُ إلى ذِهابِ\r\nلِمَنْ نَبْني وَنَحْنُ إلى تُرابٍ * نَصيرُ كَما خُلِقْنا مِنْ تُرابٍ ؟ \r\nبراى مرگ بزاييد و براى ويرانى بنا كنيد كه همهء شما در مسير رفتن هستيد\r\nبراى چه كسى بنا مىكنيم در حالى كه ما به‌سوى خاك مىرويم و همان‌گونه كه از خاك آفريده شديم به خاك باز مىگرديم .\r\n* * *\r\n\r\n\r\n","description":"","footnote":"\r\n( 1 ) . كافى ، ج 3 ، ص 231 و 232 با تلخيص اندك .\r\n","page_name":" 101 ","page_number":101},
  {"content":"\r\n . \r\n","description":"","footnote":"","page_name":" 102 ","page_number":102},
  {"content":"\r\n\r\n\r\n133 و قال عليه السلام الدُّنْيَا دَارُ مَمَرٍّ لَادَارُ مَقَرٍّ ، وَالنَّاسُ فِيهَا رَجُلَانِ : رَجُلٌ بَاعَ فِيهَا نَفْسَهُ فَأَوْبَقَهَا ، وَرَجُلٌ ابْتَاعَ نَفْسَهُ فَأَعْتَقَهَا .\r\nامام عليه السلام فرمود :\r\nدنيا سراى عبور است نه سراى اقامت و مردم در دنيا دو گونه‌اند : بعضى خود را فروختند و خويش را هلاك كردند و بعضى خود را خريدند و آزاد كردند . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر مصادر نهج‌البلاغه آمده است كه جمعى از دانشمندان مانند زمخشرى در ربيع الابرار و نويرى در نهاية الارب و مالكى در تنبيه الخواطر اين كلام حكيمانه را از آن حضرت با تفاوت‌هايى نقل كرده‌اند كه نشان مىدهد از منبعى غير از نهج‌البلاغه گرفته‌اند . ( مصادر نهج‌البلاغه ، ج 4 ، ص 119 ) .\r\n","page_name":" 103 ","page_number":103},
  {"content":"\r\n . \r\n","description":"","footnote":"","page_name":" 104 ","page_number":104},
  {"content":"\r\n\r\n\r\nشرح و تفسير در ميان آزادى و اسارت\r\nامام عليه السلام در اين كلام حكيمانه به حقيقت دنيا اشاره كرده و كسانى را كه در دنيا هستند به اعتبار استفادهء درست و نادرست به دو گروه تقسيم مىكند :\r\nنخست مىفرمايد : « دنيا سراى عبور است نه سراى اقامت » ؛\r\n( الدُّنْيَا دَارُ مَمَرٍّ لَا دَارُ مَقَرٍّ )\r\n. اين تشبيه شبيه چيزى است كه امام سجاد عليه السلام از حضرت مسيح نقل كرده است كه مىگويد :\r\n« الدُّنْيا قَنْطَرَةٌ فَاعْبُرُوها وَلا تَعْمُرُوها\r\n؛ دنيا به منزلهء پلى است ، از آن عبور كنيد و به فكر آباد كردن آن ( و خانه ساختن بر آن ) نباشيد » . « 1 »\r\nشبيه اين تعبير در خطبهء 203 با بيان ديگرى آمده است ، مىفرمايد :\r\n« أيُّهَا النّاسُ ، إنَّمَا الدُّنْيا دارُ مَجازٍ ، وَالْآخِرَةُ دارُ قَرارٍ ، فَخُذُوا مِنْ مَمَرِّكُمْ لِمَقَرّكُمْ »\r\n. تعبيرى كه در آيهء شريفهء 39 سورهء « غافر » آمده « وَإِنَّ الْآخِرَةَ هِىَ دَارُ الْقَرَارِ » نيز از نظر مفهوم كلام اين پيام را به ما مىدهد كه دنيا دار قرار نيست بلكه فقط گذرگاهى است .\r\nالبته آنها كه دنيا را هدف مىبينند براى آنان قرارگاه است و آنان كه به عنوان وسيله‌اى به آن مىنگرند گذرگاه است .\r\nسپس امام عليه السلام اشاره به اين دو گروه كرده مىفرمايد : « مردم در آن ( دنيا ) دو\r\n\r\n\r\n","description":"","footnote":"\r\n( 1 ) . بحارالانوار ، ج 14 ، ص 319 ، ح 21 .\r\n","page_name":" 105 ","page_number":105},
  {"content":"\r\n\r\nگونه‌اند : بعضى خود را فروختند و خويش را هلاك كردند و بعضى خود را خريدند و آزاد كردند » ؛\r\n( وَالنَّاسُ فِيهَا رَجُلَانِ : رَجُلٌ بَاعَ فِيهَا نَفْسَهُ فَأَوْبَقَهَا ، وَرَجُلٌ ابْتَاعَ نَفْسَهُ فَأَعْتَقَهَا )\r\n. جملهء اوّل اشاره به كسانى است كه دنيا را « دار مقرّ » مىدانند و جملهء دوم ناظر به كسانى است كه آن را « دار ممرّ » مىشمارند ( به اصطلاح اين دو جمله نسبت به دو جملهء پيشين از قبيل لف و نشر غير مرتب است ) .\r\nتعبير به\r\n« بَاعَ فِيهَا نَفْسَهُ »\r\nاشاره به اين است كه تمام سرمايهء وجود انسان عمر و حيات و زندگى اوست . هنگامى كه آن را به متاع اندك دنيا و لذات و هوس‌هاى آلودهء آن معاوضه كند ، گويى خود را فروخته و به صورت برده‌اى در آمده است و در نتيجه موجب هلاكت خويشتن شده است ، زيرا در سراى ديگر جايگاه امن و امانى ندارد .\r\nجملهء دوم\r\n« ابْتَاعَ نَفْسَهُ\r\n؛ خود را خريدارى كرده » اشاره به اين است كه گويى قبلًا اسير نفس و بردهء شيطان بوده سپس با اطاعت پروردگار خود را خريدارى كرده و آزاد نموده است .\r\nدر ضمن از اين تعبير پرمعناى امام عليه السلام استفاده مىشود كه آزادى حقيقى در پيروى از فرمان خداست و آنچه را بعضى آزادى مىپندارند نوعى اسارت در چنگال هوا و هوس و خواسته‌هاى شيطانى است . آرى بايد نسبت به نفس خويش امير بود نه اسير .\r\nو به گفتهء شاعر :\r\n اسير نفس نشد يك زمان علىّ ولىّ * اسير نشد كه بر مؤمنين امير آيد\r\nاسير نفس كجا و امير خلق كجا * كه سربلند نشد آن كه سر به زير آمد \r\n\r\n","description":"","footnote":"","page_name":" 106 ","page_number":106},
  {"content":"\r\n\r\nدر حديث ديگرى از همان حضرت در غررالحكم نقل شده است كه فرمود :\r\n« انْظُرْ إلَى الدُّنْيا نَظَرَ الزّاهِدِ الْمُفارِقِ وَلا تَنْظُرْ إِلَيْها نَظَرَ الْعاشِقِ الْوامِقِ\r\n؛ به دنيا همچون زاهدى كه مىخواهد از آن جدا شود نگاه كن نه همچون عاشق دلداده » . « 1 »\r\n* * *\r\n\r\n\r\n","description":"","footnote":"\r\n( 1 ) . غررالحكم ، كلمهء 2427 .\r\n","page_name":" 107 ","page_number":107},
  {"content":"\r\n . \r\n","description":"","footnote":"","page_name":" 108 ","page_number":108},
  {"content":"\r\n\r\n\r\n134 و قال عليه السلام لَا يَكُونُ الصَّدِيقُ صَدِيقاً حَتَّى يَحْفَظَ أَخَاهُ فِي ثَلَاثٍ : فِي نَكْبَتِهِ ، وَغَيْبَتِهِ ، وَوَفَاتِهِ .\r\nامام عليه السلام فرمود :\r\nدوست انسان ، دوست نخواهد بود مگر اين‌كه برادر خود را در سه حالت فراموش نكند : به هنگامى كه دنيا به او پشت مىكند و در زمانى كه غايب است\r\nو پس از مرگش . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر مصادر نهج‌البلاغه آمده است كه اين كلام حكيمانه را قبل از سيّد رضى ، ابن شعبهء حرانى در تحف‌العقول آورده و بعد از سيّد رضى زمخشرى در ربيع الابرار و وطواط در الغُرر و العُرر و ابن قاسم در روض الاخيار آورده‌اند ( كتاب اخير گزيده‌اى از ربيع الابرار زمخشرى است و نام اصلى آن روض الاخيار المنتخب من ربيع الابرار است . ) ( مصادر نهج‌البلاغه ، ج 4 ، ص 120 ) .\r\n","page_name":" 109 ","page_number":109},
  {"content":"\r\n . \r\n","description":"","footnote":"","page_name":" 110 ","page_number":110},
  {"content":"\r\n\r\n\r\nشرح و تفسير دوست واقعى\r\nامام عليه السلام در اين گفتار حكيمانه اشاره به بعضى از شرايط مهم دوستى كرده مىفرمايد : « دوست انسان ، دوست نخواهد بود مگر اين‌كه برادر خود را در سه حالت فراموش نكند : به هنگامى كه دنيا به او پشت مىكند و در زمانى كه غايب است و پس از مرگش » ؛\r\n( لَا يَكُونُ الصَّدِيقُ صَدِيقاً حَتَّى يَحْفَظَ أَخَاهُ فِي ثَلَاثٍ : فِي نَكْبَتِهِ ، وَغَيْبَتِهِ ، وَوَفَاتِهِ )\r\n. شك نيست كه انسان در زندگى خود نيازمند به دوستانى است كه در مشكلات به او كمك كنند و در زمان راحتى مونس انسان باشند ، زيرا روح اجتماعى انسان از يك سو و نيازهاى گسترده‌اى كه دارد و به تنهايى قادر به رسيدن به آنها نيست از سوى ديگر ايجاب مىكند كه يارانى براى خود انتخاب كند ؛ ولى اين ياران مختلف‌اند ؛ گروهى مانند تاجرانند كه دائماً انتظار دارند در مقابل خدمتى ، خدمتى به آنان شود و طبيعى است كه هر وقت از دوست خود بهره‌اى نداشته باشند او را براى هميشه رها مىكنند .\r\nگروه ديگرى هستند كه گرچه در برابر هر خدمت انتظار خدمتى دارند ؛ ولى خدمات پيشين را فراموش نمىكنند و به پاس آنها دوست خود را در مشكلات يارى مىدهند ؛ اما هنگامى كه تصور مىكنند پاداش خدمت‌هاى پيشين او را داده‌اند رهايش مىسازند .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nگروه سومى نيز هستند كه دوستى آنها بر اساس محبت است و صفا و صداقت نه نتيجه خدمت و كارى شبيه تجارت . آنها به هنگام قدرت به دوستان خود خدمت مىكنند و انتظار پاسخى از آنها ندارند و به همين دليل به هنگام بروز مشكلات براى دوستان خود هرگز آنها را رها نمىسازند و همچنان به اصول اخوت و دوستى وفادارند .\r\nامام عليه السلام در اين كلام پربارش اشاره به اين گروه مىكند كه دوستان حقيقى و واقعى اند ؛ آنها در سه زمان دوست خود را فراموش نمىكنند ؛ به هنگام « نكبت » آنها در چنين زمانى در كنار دوست خود مىايستند ، به او كمك مىكنند ، تسلى خاطر مىدهند ، غمگسار و وفادارند .\r\n« نكبت » در اصل به معناى انحراف از مسير است همان‌گونه كه در قرآن مجيد آمده « وَإِنَّ الَّذِينَ لَايُؤْمِنُونَ بِالْآخِرَةِ عَنِ الصِّرَاطِ لَنَاكِبُونَ » ؛ امّا كسانى كه به آخرت ايمان ندارند از اين راه منحرف مىشوند » . « 1 » ازاين‌رو هنگامى كه دنيا به كسى پشت كند از آن تعبير به نكبت دنيا مىكنند و از آنجا كه بروز مشكلات ، مصائب و بلاها مصداق نكبت است بسيارى از ارباب لغت نكبت را به معناى بلا و مصيبت تفسير كرده‌اند .\r\nشاعر نيز مىگويد :\r\n دوست آن باشد كه گيرد دست دوست * در پريشان حالى و درماندگى \r\nاضافه بر اين بعضى هستند كه در حضور دوست به سبب شرم و حيا رسم دوستى را به جا مىآورند ؛ ولى به هنگامى كه آنها غائب باشند خود را از آن خلاص مىكنند و به اصطلاح « حفظ الغيب » ندارند و از آن فراتر هنگامى كه دوستشان از دنيا برود و دست او از همه چيز كوتاه گردد و اميد خدمتى از او\r\n\r\n\r\n","description":"","footnote":"\r\n( 1 ) . مؤمنون ، آيهء 74 .\r\n","page_name":" 112 ","page_number":112},
  {"content":"\r\n\r\nنداشته باشند او را فراموش مىكنند ؛ نه به سراغ همسر و فرزند او مىروند كه اگر مشكلى دارند حل كنند ، نه در جمع دوستان زنده يادى از او مىكنند و نه كار خيرى براى او انجام مىدهند . امام عليه السلام مىفرمايد : دوست واقعى كسى است كه در اين سه حالت دوستش را فراموش نكند .\r\nالبته مدعيان دوستى فراوان‌اند و دوستان واقعى كه در كلام حكيمانهء فوق بگنجند اندك‌اند .\r\nدر حديثى در غررالحكم از امام عليه السلام آمده است كه مىفرمايد :\r\n« الصَّديقُ الصَّدُوقُ مَنْ نَصَحَكَ في عَيْبِكَ وَحَفَظَكَ في غَيْبِكَ وَآثَرَكَ عَلى نَفْسِهِ\r\n؛ دوست راستگو كسى است كه عيوب تو را براى تو بگويد و اندرز دهد و در غيبتت مراتب دوستى را حفظ كند و تو را بر خود ( در حل مشكلات ) مقدم شمرد » . « 1 »\r\n* * *\r\n\r\n\r\n","description":"","footnote":"\r\n( 1 ) . غررالحكم ، كلمهء 9729 .\r\n","page_name":" 113 ","page_number":113},
  {"content":"\r\n . \r\n","description":"","footnote":"","page_name":" 114 ","page_number":114},
  {"content":"\r\n\r\n\r\n135 و قال عليه السلام مَنْ أُعْطِيَ أَرْبَعاً لَمْ يُحْرَمْ أَرْبَعاً : مَنْ أُعْطِيَ الدُّعَاءَ لَمْ يُحْرَمِ الْإِجَابَةَ ، وَمَنْ أُعْطِيَ التَّوْبَةَ لَمْ يُحْرَمِ الْقَبُولَ ، وَمَنْ أُعْطِيَ الْاسْتِغْفَارَ لَمْ يُحْرَمِ الْمَغْفِرَةَ ، وَمَنْ أُعْطِيَ الشُّكْرَ لَمْ يُحْرَمِ الزِّيَادَةَ .\r\nامام عليه السلام فرمود :\r\nكسى كه توفيق چهار چيز را پيدا كند از چهار چيز محروم نخواهد شد : كسى كه توفيق دعا يابد از اجابت محروم نمىگردد و كسى كه توفيق توبه پيدا كند از قبول آن محروم نمىشود و كسى كه توفيق استغفار يابد از آمرزش محروم نمىگردد و كسى كه توفيق شكرگزارى پيدا كند از فزونى نعمت محروم نخواهد شد . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nصاحب كتاب مصادر نهج‌البلاغه مىگويد : « از كسانى كه اين كلام شريف را قبل از سيّد رضى نقل كرده‌اند مرحوم صدوق در خصال است كه با سند خود آن را ( با تفاوت‌هايى ) از امام صادق عليه السلام نقل مىكند ( و به احتمال قوى منبع حديث امام صادق عليه السلام نيز كلام امير مؤمنان على عليه السلام است ) . قابل توجه اين‌كه ابن ابىالحديد در ذيل اين كلام حكيمانه مىگويد : گرچه ظاهر كلام سيّد رضى اين است كه آنچه در ذيل آن آمده ( وَتَصْديقُ ذلِكَ كِتابُ اللَّهِ . . . ) استنباطى است كه سيّد رضى از آيات قرآن نموده ؛ ولى در بعضى از روايات اين چند جمله نيز جزء كلام اميرمؤمنان على عليه السلام ذكر شده است . ( شرح نهج‌البلاغهء ابن ابىالحديد ، ج 18 ، ص 331 ) از جملهء تذكرة الخواص ابن جوزى اين كلام را با تمام آنچه در ذيلش آمده از على عليه السلام نقل نموده و اشاره كرده است كه اسناد آن براى اختصار حذف شده است » . ( مصادر نهج‌البلاغه ، ج 4 ، ص 120 ) .\r\nاز آن جالب‌تر اين‌كه خود مرحوم سيّد رضى در كتاب خصائص الائمة اين كلام را با آنچه در ذيلش آمده همه را به عنوان روايتى از امام امير مؤمنان عليه السلام نقل نموده است ( خصائص الائمة ، ص 103 ) .\r\nمرحوم علامهء مجلسى نيز در بحارالانوار گرچه اين كلام را از نهج‌البلاغه ذكر كرده اما ذيل آن را متصل با كلام امام عليه السلام آورده كه نشان مىدهد نسخهء نهج‌البلاغه كه در نزد او بوده جملهء قال الرضى را نداشته است ( بحارالانوار ، ج 6 ، ص 37 ، ح 61 ) .\r\n","page_name":" 115 ","page_number":115},
  {"content":"\r\n\r\nمرحوم سيّد رضى مىگويد : تصديق و تأييد اين گفتار ( دربارهء امور چهارگانه و نتايج آن ) در قرآن مجيد است . خداوند در مورد دعا مىفرمايد : « مرا بخوانيد تا شما را اجابت كنم » ، دربارهء استغفار مىفرمايد : « هركس كار بدى انجام دهد يا بر خويشتن ستم روا دارد سپس از خداوند آمرزش طلب كند خدا را آمرزنده و مهربان خواهد يافت » ، دربارهء شكر مىفرمايد : « هرگاه شكر نعمت به جا آوريد نعمت را بر شما افزون مىكنم » ، و دربارهء توبه مىفرمايد : « توبه ( و بازگشت به رحمت خداوند ) براى كسانى است كه كار بدى از روى جهالت انجام مىدهند سپس به زودى توبه مىكنند و به سوى خدا باز مىگردند آنها كسانى هستند كه خداوند توبهء آنها را مىپذيرد و خداوند دانا و حكيم است » ؛\r\n( قالَ الرَّضِيُّ وَتَصْديقُ ذلِكَ كِتابُ اللَّهِ قالَ اللَّهُ فِي الدُّعاءِ : « ادْعُونِي أَسْتَجِبْ لَكُمْ » وَقالَ فِي الْإِسْتِغفارِ : « وَمَنْ يَعْمَلْ سُوءاً أَوْ يَظْلِمْ نَفْسَهُ ثُمَّ يَسْتَغْفِرِ اللَّهَ يَجِدِ اللَّهَ غَفُوراً رَحِيماً » وَقالَ فِي الشُّكْرِ : « لَئِنْ شَكَرْتُمْ لَأَزِيدَنَّكُمْ » وَقالَ فِي التَّوْبَةِ : « إِنَّمَا التَّوْبَةُ عَلَى اللَّهِ لِلَّذِينَ يَعْمَلُونَ السُّوءَ بِجَهالَةٍ ثُمَّ يَتُوبُونَ مِنْ قَرِيبٍ فَأُولئِكَ يَتُوبُ اللَّهُ عَلَيْهِمْ وَكانَ اللَّهُ عَلِيماً حَكِيماً » )\r\n.\r\n\r\n","description":"","footnote":"","page_name":" 116 ","page_number":116},
  {"content":"\r\n\r\n\r\nشرح و تفسير اين چهار چيز را دريابيد\r\nامام عليه السلام در اين كلام حكيمانه به چهار نعمت الهى اشاره مىفرمايد كه هرگاه محقق شوند چهار نعمت ديگر را به دنبال خود دارند . مىفرمايد : « كسى كه توفيق چهار چيز پيدا كند از چهار چيز محروم نخواهد شد » ؛\r\n( مَنْ أُعْطِيَ أَرْبَعاً لَمْ يُحْرَمْ أَرْبَعاً )\r\n. اشاره به اين‌كه اين چهار چيز با آن چهار چيز لازم و ملزوم يكديگرند همان‌گونه كه در قرآن هم به آن اشاره شده و در ذيل اين كلام خواهد آمد .\r\nنخست اين‌كه : « كسى كه توفيق دعا يابد از اجابت محروم نمىگردد » ؛\r\n( مَنْ أُعْطِيَ الدُّعَاءَ لَمْ يُحْرَمِ الْإِجَابَةَ )\r\n. زيرا همان‌گونه كه در ذيل خواهد آمد اين وعدهء الهى است كه فرموده است دعا كنيد تا من اجابت كنم .\r\nدعا - همان‌گونه كه قبلًا هم گفته‌ايم - يكى از مهم‌ترين عبادات و امور سرنوشت‌ساز در زندگى بشر است . انسان بايد تمام تلاش و كوشش خود را در رسيدن به اهداف صحيح به كار گيرد ؛ ولى در بسيارى از موارد عاجز و ناتوان مىشود و دستش از همه جا كوتاه مىگردد . اينجاست كه رو به درگاه الهى مىآورد و با اظهار عجز از لطف و كرم او استمداد مىجويد و با اين عمل شايستهء اين مىشود كه خدا آن نعمت را چنانچه صلاح او باشد به او بدهد و اگر صلاح او\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nنباشد پاداش مهم‌ترى - طبق آنچه در روايات آمده - براى او ذخيره مىكند .\r\nالبته قبولى دعا شرايطى دارد كه ما آن را به طور مشروح در مقدمهء مفاتيح نوين آورده‌ايم .\r\nدوم اين‌كه : « كسى كه توفيق توبه پيدا كند از قبول آن محروم نمىگردد » ؛\r\n( وَمَنْ أُعْطِيَ التَّوْبَةَ لَمْ يُحْرَمِ الْقَبُولَ )\r\n. انسان همواره در معرض لغزش‌هاست ؛ هواى نفس و شهوات از درون و وسوسه‌هاى شياطين انس و جن و زرق و برق دنيا از برون دائماً طوفانى در اطراف او به راه مىاندازد و گاه گرفتار لغزش مىگردد . اگر باب توبه به روى او گشوده نشود مأيوس مىگردد و به دنبال آن در درياى گناه غوطه‌ور خواهد شد .\r\nاما خداوند رحمان و رحيم درهاى توبه و اصلاح خويشتن را به روى او گشوده و وعدهء قبول به توبه كنندگان حقيقى داده است تا از رحمت خدا مأيوس نشوند و از مسير حق منحرف نگردند . امام سجاد عليه السلام در مناجات تائبين مىفرمايد :\r\n« إلهي أنْتَ الَّذي فَتَحْتَ لِعِبادِكَ باباً إلى عَفْوِكَ سَمَّيْتَهُ التَّوْبَةَ وَقُلْتَ : « تُوبوا إِلَى اللَّهِ تَوْبَةً نَصُوحاً » فَما عُذْرَ مَنْ أغْفَلَ دُخُولَ الْبابِ بَعْدَ فَتْحِهِ\r\n؛ خداوندا تو كسى هستى كه درى به روى بندگان خود گشوده‌اى و نام آن را توبه گذارده‌اى و فرموده‌اى :\r\n« همگى به سوى خدا باز گرديد و توبهء خالص كنيد » با اين حال آنان كه غافل مىشوند تا از اين در به سوى عفو الهى وارد شوند چه عذرى دارند » .\r\nدر سومين جمله مىفرمايد : « كسى كه توفيق استغفار يابد از آمرزش محروم نمىشود » ؛\r\n( وَمَنْ أُعْطِيَ الْاسْتِغْفَارَ لَمْ يُحْرَمِ الْمَغْفِرَةَ )\r\n. « توبه » ندامت از گذشته و بازگشت به سوى خداست و « استغفار » يكى از شرايط آن است و در واقع ذكر استغفار بعد از توبه در كلام امام عليه السلام از قبيل ذكر خاص بعد از عام است . البته گاه استغفار و توبه به يك معنا نيز استعمال مىشوند ؛ به هر حال خداوند غفور و ودود وعده داده كه مستغفرين را مورد\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nمحبت قرار دهد و آنها را مشمول آمرزش و مغفرت خويش سازد .\r\nدر چهارمين جمله مىفرمايد : « كسى كه توفيق شكرگزارى پيدا كند از فزونى نعمت محروم نخواهد شد » ؛\r\n( وَمَنْ أُعْطِيَ الشُّكْرَ لَمْ يُحْرَمِ الزِّيَادَةَ )\r\n. اين وعدهء الهى است كه در آيات ذيل خواهد آمد و عقل و خرد انسان نيز گواه بر آن است ، زيرا شكرگزاران لياقت خود را با اين عمل براى فزونى نعمت ثابت مىكنند و خداوند حكيم كه هر كارش روى حساب و حكمت است به اين گونه افراد نعمت بيشترى مىبخشد .\r\nالبته مىدانيم شكر حقيقى تنها شكر به زبان نيست بلكه مرحلهء مهم‌تر آن شكر عملى است و آن اين است كه از هر نعمتى در جاى خود استفاده كند و نعمت‌هاى الهى را وسيلهء عصيان و نافرمانى حق نسازد .\r\nبه دنبال اين كلمات حكمت‌آميز مرحوم سيّد رضى مىگويد : « تصديق و تأييد اين گفتار ( دربارهء امور چهارگانه و نتايج آن ) در قرآن مجيد است » ؛\r\n( قالَ الرَّضِيُ وَتَصديقُ ذلِكَ كِتابُ اللَّهِ )\r\n. « خداوند در مورد دعا مىفرمايد : مرا بخوانيد تا ( دعاى ) شما را اجابت كنم » ؛\r\n( قالَ اللَّهُ في الدُّعاءِ : « ادْعُونِي أَسْتَجِبْ لَكُمْ » « 1 » )\r\n. دربارهء استغفار مىفرمايد : « هركس كار بدى انجام دهد يا به خود ستم كند ، سپس از خداوند طلب آمرزش نمايد ، خدا را آمرزنده و مهربان خواهد يافت » ؛\r\n« وَمَنْ يَعْمَلْ سُوءاً أَوْ يَظْلِمْ نَفْسَهُ ثُمَّ يَسْتَغْفِرِ اللَّهَ يَجِدِ اللَّهَ غَفُوراً رَحِيماً » . « 2 »\r\nدربارهء شكر مىفرمايد : « اگر شكرگزارى كنيد ، ( نعمت خود را ) بر شما افزون خواهم كرد » ؛ « لَئِنْ شَكَرْتُمْ لَأَزِيدَنَّكُمْ » . « 3 »\r\nدربارهء توبه مىفرمايد : « پذيرش توبه از سوى خدا ، تنها براى كسانى است كه\r\n\r\n\r\n","description":"","footnote":"\r\n( 1 ) . غافر ، آيهء 60 .\r\n( 2 ) . نساء ، آيهء 110 .\r\n( 3 ) . ابراهيم ، آيهء 7 .\r\n","page_name":" 119 ","page_number":119},
  {"content":"\r\n\r\nكار بد را از روى جهالت انجام مىدهند ، سپس به زودى توبه مىكنند . خداوند ، توبهء چنين كسانى را مىپذيرد ؛ و خدا دانا و حكيم است » ؛\r\n« إِنَّمَا التَّوْبَةُ عَلَى اللَّهِ لِلَّذِينَ يَعْمَلُونَ السُّوءَ بِجَهالَةٍ ثُمَّ يَتُوبُونَ مِنْ قَرِيبٍ فَأُولئِكَ يَتُوبُ اللَّهُ عَلَيْهِمْ وَكانَ اللَّهُ عَلِيماً حَكِيماً » . « 1 »\r\nهمان‌گونه كه در بالا آمد در منابع فراوانى استدلال به اين آيات در كلام امام عليه السلام است نه كلام سيّد رضى و اين استدلال نشان مىدهد كه امامان معصوم عليهم السلام بسيارى از سخنان پربار خود را از قرآن مجيد و تفسير آن برگزيده‌اند .\r\nاين امور چهارگانه به طور گسترده در روايات معصومان عليهم السلام نيز آمده است . از جمله در حديثى از پيغمبر اكرم صلى الله عليه و آله مىخوانيم كه فرمود :\r\n« خَيْرُ الْعِبادَةِ الْاسْتِغْفارُ ؛\r\nبهترين عبادت استغفار است » . « 2 »\r\nدر حديث ديگرى از همان حضرت آمده است :\r\n« أكْثِرُوا مِنَ الْإِسْتِغْفارِ فَإنَّ اللَّهَ عَزَّوَجَلَّ لَمْ يُعَلِّمْكُمُ الْاسْتِغْفارَ إلّاوَهُوَ يُريدُ أنْ يَغْفِرَ لَكُمْ\r\n؛ زياد استغفار كنيد زيرا خداوند متعال استغفار را به شما نياموخته مگر به اين جهت كه مىخواهد شما را بيامرزد » . « 3 »\r\nتأثير استغفار در بر طرف شدن مشكلات و هموم و غموم و فزونى رزق نيز طبق روايات قابل انكار نيست .\r\nدربارهء اهميت شكر نيز همين بس كه در حديثى از امام اميرالمؤمنين در « غررالحكم » مىخوانيم :\r\n« اوَّلُ ما يَجِبُ عَلَيْكُمْ لِلَّهِ سُبْحانَهُ شُكْرُ أياديهِ وَابْتِغاءُ مَراضيهِ\r\n؛ نخستين چيزى كه بر شما در برابر خداوند سبحان واجب است شكر نعمت‌هاى او و به دست آوردن موجبات خشنودى اوست » . « 4 »\r\n\r\n\r\n","description":"","footnote":"\r\n( 1 ) . نساء ، آيهء 17 .\r\n( 2 ) . كافى ، ج 2 ، ص 517 .\r\n( 3 ) . ميزان الحكمة ، ح 4816 .\r\n( 4 ) . غررالحكم ، ح 3389 .\r\n","page_name":" 120 ","page_number":120},
  {"content":"\r\n\r\n\r\n136 و قال عليه السلام الصَّلَاةُ قُرْبَانُ كُلِّ تَقِيٍّ ، وَالْحَجُّ جِهَادُ كُلِّ ضَعِيفٍ . وَلِكُلِّ شَيْءٍ زَكَاةٌ ، وَزَكَاةُ الْبَدَنِ الصِّيَامُ ، وَجِهَادُ الْمَرْأَةِ حُسْنُ التَّبَعُّلِ .\r\nامام عليه السلام فرمود :\r\nنماز وسيله تقرب هر پرهيزگارى است و حج ، جهاد هر ضعيف ، و براى هر چيز زكاتى است و زكات بدن روزه است و جهاد زن شوهردارى شايسته اوست . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nطبق نقل مرحوم خطيب در كتاب مصادر نهج‌البلاغه ، اين گفتار حكيمانه قبل از نهج‌البلاغه در كتاب تحف العقول در مجموعه‌اى از كلمات آن حضرت آمده تنها عبارت « وَجِهادُ الْمَرْأَةِ حُسْنُ التَّبَعُلِ » در آنجا نيست ولى اين جمله به اضافهء جملهء اول و دوم در كتاب خصال نقل شده و اين جمله در فروع كافى نيز ديده مىشود . ( مصادر نهج‌البلاغه ، ج 4 ، 121 ) .\r\nبا مراجعه به تحف‌العقول در يافتيم كه جملهء اخير نيز با كمى تغيير در آن آمده است . ( تحف العقول ، ص 111 ) .\r\n","page_name":" 121 ","page_number":121},
  {"content":"\r\n . \r\n","description":"","footnote":"","page_name":" 122 ","page_number":122},
  {"content":"\r\n\r\n\r\nشرح و تفسير بهترين وسيلهء قرب به خدا\r\nامام عليه السلام در اين كلام نورانىاش به فلسفهء و آثار چند حكم از احكام مهم الهى اشاره فرموده كه به صورت بسيار گسترده‌تر در حكمت 252 نيز آمده است .\r\nمىفرمايد : « نماز موجب تقرب هر پرهيزگار و حج جهاد هر ضعيف است و براى هر چيز زكاتى است و زكات بدن روزه است و جهاد زن شوهردارى شايستهء اوست » ؛\r\n( الصَّلَاةُ قُرْبَانُ كُلِّ تَقِيٍّ ، وَالْحَجُّ جِهَادُ كُلِّ ضَعِيفٍ . وَلِكُلِّ شَيْءٍ زَكَاةٌ ، وَزَكَاةُ الْبَدَنِ الصِّيَامُ ، وَجِهَادُ الْمَرْأَةِ حُسْنُ التَّبَعُّلِ )\r\n. شك نيست كه نماز بهترين وسيلهء تقرب به پروردگار است كه از آن در روايات به معراج مؤمن تعبير شده است « 1 » كه تعبيرى بسيار گويا و رسا در تأثير نماز براى قرب الى الله است ؛ ولى امام عليه السلام شرط آن را تقوا شمرده تقوايى كه سبب مىشود انسان با بال و پر نماز به آسمان‌ها و ملكوت پروردگار پرواز كند .\r\nهمان‌گونه كه در قرآن مجيد در داستان قربانى فرزندان آدم عليه السلام آمده است : « إِنَّمَا يَتَقَبَّلُ اللَّهُ مِنَ الْمُتَّقِينَ » ؛ خداوند تنها ، ( قربانى را ) از پرهيزگاران مىپذيرد » . « 2 »\r\n« قربان » به چيزى گفته مىشود كه به وسيلهء آن تقرب مىجويند ؛ خواه اين وسيله ، عبادتى از عبادات مانند نماز و روزه و حج باشد يا گوسفندان و ساير\r\n\r\n\r\n","description":"","footnote":"\r\n( 1 ) . مستدرك سفينة البحار ، ج 6 ، ص 343 .\r\n( 2 ) . مائده ، آيهء 27 .\r\n","page_name":" 123 ","page_number":123},
  {"content":"\r\n\r\nحيوانات قربانى يا صدقه‌اى در راه خدا . بعضى گفته‌اند « قربان » مصدر از مادهء « قُرب » است ولى با توجه به اين‌كه در محل كلام ما معناى وصفى دارد ( چيزى كه مايهء قرب مىشود ) بايد پذيرفت كه مصدرى است كه به معناى وصفى به كار رفته است .\r\nاما اين‌كه در مورد حج آن را جهاد هر ضعيفى شمرده ازاين‌رو است كه حج هم جهاد با نفس است و هم آثار جهاد با دشمن را دارد ، زيرا مايهء وحدت ميان مسلمانان و اتحاد صفوف آنها مىشود و پشت دشمن را مىلرزاند ، بنابراين افرادى كه توان حضور در ميدان جهاد با دشمن را ندارند با حضور در مناسك حج به بخشى از فلسفهء جهاد با دشمن فعليت مىبخشند و حتى جوانانى كه در حج شركت مىكنند با تحمل مشقات حج و گاه پياده‌روىهاى طولانى و محروميت از خواب و استراحت ، براى ميدان جهاد تمرين مىكنند .\r\nامام در مورد روزه مىفرمايد : زكات بدن است ، زيرا روزه چيزى از بدن مىكاهد ؛ ولى بر بركات آن مىافزايد همان‌گونه كه زكات مال ظاهرا چيزى از آن مىكاهد ؛ اما بركات غير قابل انكارى دارد . در جهان نباتات نيز اين موضوع در مورد بسيارى از درختان عملى مىشود كه شاخه‌هاى زيادى از آن را مىبرند ولى بعداً درخت نمو فوق‌العاده‌اى پيدا مىكند .\r\nبه گفتهء شاعر :\r\n زكات مال به در كن كه شاخهء رَز « 1 » را * چون باغبان ببُرد بيشتر دهد انگور ! \r\nامام عليه السلام مىفرمايد : جهاد زن شوهردارى شايسته است به سبب آن كه در ميدان جهاد مشكلات فراوانى است : هم بذل مال است ( در زمانى كه مجاهدان هزينه‌هاى خود را از سلاح و مركب و غذا مىپرداختند ) و هم بذل جان و هم\r\n\r\n\r\n","description":"","footnote":"\r\n( 1 ) . « رز » به معناى درخت انگور است .\r\n","page_name":" 124 ","page_number":124},
  {"content":"\r\n\r\nجدايى از زن و فرزند و بستگان و در بسيارى از موارد ، جراحات سخت جسمى .\r\nزن‌ها نيز هنگامى كه در برابر مشكلات خانه‌دارى و گاه اعتراضات و زخم زبان‌هاى شوهر قرار مىگيرند اگر تحمل و بردبارى نشان دهند جهاد مهمى را انجام داده‌اند .\r\n« اصبغ بن نباته » كه از ياران خاص على عليه السلام است از آن حضرت نقل مىكند كه فرمود :\r\n« كَتَبَ اللَّهُ الْجِهادَ عَلَى الرِّجالِ وَالنِّساءِ فَجِهادُ الرَّجُلِ بَذْلُ مالِهِ وَنَفْسِهِ حَتّى يُقْتَلَ في سَبيلِ اللَّهِ وَجِهادُ الْمَرْأَةِ أنْ تَصْبِرَ عَلى ما رَأى مِنْ أذى زَوْجِها وَغَيْرَتِهِ ؛\r\nخداوند جهاد را بر مردان و زنان واجب كرده است . جهاد مرد در اين است كه مال و جان خود را انفاق كند تا آنجا كه در راه خدا شهيد شود و جهاد زن در اين است كه در برابر آزارى كه از شوهرش مىبيند و در برابر تعصب‌ها و حساسيت‌هاى او صبر پيشه كند » . « 1 »\r\nدر حديث ديگرى كه در كتاب در المنثورِ « سيوطى » آمده است مىخوانيم كه « اسماء » از طائفهء انصار نزد پيغمبر اكرم صلى الله عليه و آله آمد در حالى كه پيامبر در ميان اصحابش نشسته بود . عرض كرد : پدر و مادرم به قربانت باد من به عنوان نمايندهء زنان خدمت شما آمده‌ام . جانم به فدايت باد بدان هيچ زنى در شرق و غرب نيست كه آمدن مرا نزد تو شنيده باشد مگر اين‌كه او هم همين رأى و نظر مرا دارد . خداوند تو را به حق به سوى مردان و زنان مبعوث كرده ما به تو و خدايى كه تو را فرستاده ايمان آورده‌ايم ؛ ولى ما زنان در حقيقت در محاصره و گرفتار محروميت‌هايى هستيم : بايد در خانه بنشينيم و خواسته‌هاى مردان را به جاى آوريم ، فرزندان شما را متولد مىسازيم و شما گروه مردان بر ما برترى پيدا كرده‌ايد در جمعه و جماعات و عيادت بيماران و تشييع جنازه و حج بعد از حج و از همهء اينها بالاتر جهاد در راه خداست . هنگامى كه يكى از شما به عنوان حج\r\n\r\n\r\n","description":"","footnote":"\r\n( 1 ) . كافى ، ج 5 ، ص 9 ، ح 1 .\r\n","page_name":" 125 ","page_number":125},
  {"content":"\r\n\r\nيا عمره يا شركت در جهاد خارج مىشود ما اموالتان را حفظ مىكنيم ، براى شما لباس مىبافيم و اولاد شما را پرورش مىدهيم . اى رسول خدا ! در چه پاداشى با شما شريك هستيم ؟\r\nپيغمبر صلى الله عليه و آله با تمام صورت به سوى اصحابش برگشت سپس فرمود : سخن اين زن را شنيديد ؟ هرگز بهتر از اين سؤال در امر دين از كسى شنيده‌ايد ؟ همگى عرض كردند : اى رسول خدا ! ما باور نمىكرديم زنى به چنين مطالبى برسد ( و چنين سخن بگويد ) آن‌گاه پيغمبر صلى الله عليه و آله رو به او كرد و فرمود :\r\n« انْصَرِفي أيَّتُهَا الْمَرْاةَ وَأعْلَمِي مَنْ خَلْفَكَ مِنَ النِّساءِ أنَّ حُسْنَ تَبَعُّلِ إحداكُنَّ لِزَوْجِها وَطَلَبَها مَرْضاتَهُ وَاتِّباعَها مُوافَقَتَهُ يَعْدِلُ ذلِكَ كُلِّهِ\r\n؛ بانو برگرد و به زنانى كه پشت سر تو هستند ( و از طرف آنها آمده‌اى ) اعلام كن كه شوهردارى يكى از شما به صورت شايسته و به دست آوردن خشنودى او و پيروى از موافقتش معادل تمام اين اعمال خير است » .\r\n« فَأدْبَرَتِ الْمَرْأَةُ وَهِىَ تُهَلِّلُ وَتُكَبِّرُ اسْتِبْشاراً\r\n؛ آن زن باز گشت و از روى شادى تكبير و لا إله الا الله مىگفت » . « 1 »\r\n\r\nنكته : فلسفهء احكام\r\nبه يقين تمام احكام الهى فلسفه و حكمت‌هايى دارد كه به ما باز مىگردد .\r\nخداوند حكيم است ؛ نه بىحساب به چيزى فرمان مىدهد و نه بىدليل از چيزى نهى مىكند و از آنجا كه او هستى كامل و بىعيب و نقص است ، فلسفه‌هاى اين احكام به ذات پاكش بر نمىگردد ، بلكه همگى براى تربيت نفوس انسان‌هاست .\r\nاين مطلبى است كه هر كس كمترين توجهى به حكيم بودن خداوند داشته باشد\r\n\r\n\r\n","description":"","footnote":"\r\n( 1 ) . در المنثور ، ج 2 ، ص 153 ذيل آيهء 34 سورهء نساء .\r\n","page_name":" 126 ","page_number":126},
  {"content":"\r\n\r\nآن را درك مىكند ؛ ولى با نهايت تأسف جمعى در ميان مسلمانان پيدا شده‌اند كه تبعيت احكام را از مصالح و مفاسد و حسن و قبح زير سؤال برده‌اند و اين در حالى است كه هم در قرآن مجيد و هم در روايات اسلامى به طور گسترده اشاره به فلسفهء بسيارى از احكام شده است و اين نشان مىدهد كه ما حق داريم از فلسفهء احكام جستجو كنيم كه در كلام حكيمانهء بالا به بخشى از آن اشاره شده است و فايدهء مهم آن تشويق همهء مكلفان به اطاعت از اين احكامِ داراى چنين فوائد بزرگى است ؛ درست مثل اين‌كه طبيب آثار شفابخش داروهاى خود را براى بيمارش شرح دهد تا او را تشويق سازد از دل و جان به نسخه‌اش عمل كند .\r\nشرح بيشتر دربارهء اين مطلب را ذيل حكمت 252 خواهيم داد إن‌شاءاللَّه ، و در ذيل خطبهء 110 نيز بحث مبسوطى در اين زمينه بيان داشتيم . همچنين در كتاب دائرةالمعارف فقه مقارن در جلد اول بحث بسيار مشروحى در اين زمينه آورده‌ايم .\r\n* * *\r\n\r\n","description":"","footnote":"","page_name":" 127 ","page_number":127},
  {"content":"\r\n . \r\n","description":"","footnote":"","page_name":" 128 ","page_number":128},
  {"content":"\r\n\r\n\r\n137 و قال عليه السلام اسْتَنْزِلُوا الرِّزْقَ بِالصَّدَقَةِ\r\nامام عليه السلام فرمود :\r\nروزى را به وسيلهء صدقه فرود آوريد . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر كتاب مصادر نهج‌البلاغه در ذيل اين كلام حكيمانه سند ديگرى براى آن ذكر نكرده و تنها نوشته است : « سَيَأْتِى الْكَلامُ عَنْها بَعْدَ قَليل ؛ به زودى در اين باره سخن خواهيم گفت » . ( مصادر نهج‌البلاغه ، ج 4 ، ص 121 ) .\r\nولى مرحوم صدوق كه قبل از مرحوم سيّد رضى مىزيسته است در كتاب خصال در جلد دوم آن را از اميرمؤمنان على عليه السلام در ضمن حديث اربع‌مأئة كه مشتمل بر چهار صد باب از امورى است كه براى مسلمان در دين و دنيايش مفيد است آورده است و در كتاب من لا يحضره الفقيه ، جلد چهارم آن را تحت عنوان « مِنْ ألْفاظِ رَسُولِ اللَّهِ صلى الله عليه و آله الْمُوجَزَةِ الَّتي لَمْ يُسْبَقْ إلَيْها ؛ از كلمات فشردهء پيغمبر اكرم صلى الله عليه و آله ذكر كرده كه كسى پيش از او نگفته است » نيز در كتاب كافى گاه از امام صادق عليه السلام و گاه از امام ابوالحسن كه ظاهراً منظور امام كاظم عليه السلام است نقل شده است . ( كافى ، ج 4 ، ص 3 و 10 ) .\r\n","page_name":" 129 ","page_number":129},
  {"content":"\r\n . \r\n","description":"","footnote":"","page_name":" 130 ","page_number":130},
  {"content":"\r\n\r\n\r\nشرح و تفسير راه وسعت روزى\r\nامام عليه السلام در اين كلام كوتاه حكمت‌آميز اشاره به اسباب فزونى نعمت كرده مىفرمايد : « روزى را به وسيلهء صدقه فرود آوريد » ؛\r\n( اسْتَنْزِلُوا الرِّزْقَ بِالصَّدَقَةِ )\r\n. منظور از رزق و روزى تمام مواهب الهى است كه انسان در زندگى به آن نياز دارد و معمولًا بر مواهب مادى از قبيل مال و املاك گوناگون اطلاق مىشود ، هرچند درباره امور معنوى نيز به كار مىرود ؛ مثلًا مىگوييم :\r\n« اللَّهُمّ ارْزُقْنَا الْايمانَ وَالْيَقينَ\r\n؛ خداوندا ايمان و يقين به ما روزى بفرما » ولى در كلام مورد بحث اشاره به مواهب مادى است .\r\nمنظور از « صدقه » هرگونه موهبت مادى است كه بدون عوض و با انگيزهء الهى در اختيار ديگرى قرار داده شود .\r\nامام عليه السلام در اين كلام نورانى رابطهء نزديكى ميان صدقات و فزونى رزق و روزى بيان فرموده است . اين معنا در روايات ديگر نيز با عبارات متفاوتى آمده است از جمله در حكمت 258 خواهد آمد كه امام عليه السلام مىفرمايد :\r\n« إذا أمْلَقْتُمْ فَتاجِرُوا اللَّهَ بِالصَّدَقَةِ\r\n؛ هر زمان فقير و نيازمند شديد با دادن صدقه با خداوند معامله كنيد » .\r\nدر حديث ديگرى از امام صادق عليه السلام مىخوانيم كه به يكى از فرزندانش فرمود : از آن مالى كه نزد تو بود چقدر باقى مانده ؟ عرض كرد : فقط چهل دينار .\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nامام عليه السلام فرمود : برو و آن را به نيازمندان صدقه بده . عرض كرد : چيزى غير از آن در بساط نيست . فرمود : مىگويم آن را صدقه بده خدا به جاى آن به ما مىدهد .\r\nسپس فرمود :\r\n« أَما عَلِمْتَ أنَّ لِكُلِّ شَيْءٍ مِفْتاحاً وَمِفْتاحُ الرِّزْقِ الصَّدَقَةُ\r\n؛ آيا نمىدانى هرچيز كليدى دارد و كليد رزق صدقه است ؟ » پس برو و آن را در راه خدا به نيازمندان بده . فرزند امام اين كار را كرد . ده روز نگذشته بود كه از محلى چهار هزار دينار خدمت حضرت آوردند . امام عليه السلام فرمود : فرزندم ! چهل دينار براى خدا دادى و خداوند چهار هزار دينار به ما داد . « 1 »\r\n\r\nنكته : اسباب و موانع رزق و روزى\r\nرزق و روزى اسباب و موانع مختلفى دارد . اين اسباب و موانع بر دو گونه است : بخشى جنبهء مادى و ظاهرى دارد و بخشى جنبهء معنوى . اسباب مادى رزق و روزى تلاش و كوشش و دقت در انتخاب كسب و كار و برخورد خوب با مردم و داشتن حساب و كتاب دقيق و امثال آن است . موانع مادى آن نيز تنبلى ، بدرفتارى با مردم و اقدام‌هاى بدون مشورت و بىمطالعه و امثال آن است .\r\nاما اسباب معنوى آن امور زيادى از جمله دادن صدقه و بخشش در راه خداست . قرآن كريم مىفرمايد : « يَمْحَقُ اللَّهُ الرِّبَا وَيُرْبِى الصَّدَقَاتِ » ؛ خداوند ربا را نابود مىكند ، و صدقات را افزايش مىدهد » « 2 » اين آيه نيز اشاره به اين معنا دارد كه صدقه باعث ازدياد روزى مىشود .\r\nهمچنين در احاديث اسلامى آمده است كه نماز شب ، بيدار ماندن ميان طلوع فجر و طلوع آفتاب و پرداختن به ذكر و دعا تأثير زيادى در فزونى روزى دارد .\r\n\r\n\r\n","description":"","footnote":"\r\n( 1 ) . كافى ، ج 4 ، ص 9 ، ح 3 .\r\n( 2 ) . بقره ، آيهء 276 .\r\n","page_name":" 132 ","page_number":132},
  {"content":"\r\n\r\nاز جمله موانع معنوى روزى گناهان مختلف است ، از اين رو در بعضى از احاديث امير مؤمنان آمده است :\r\n« إذا أبْطَئَتِ الْأرْزاقُ عَلَيْكَ فَاسْتَغْفِرِ اللَّهَ يُوَسِّعْ عَلَيْكَ فيها\r\n؛ هنگامى كه روزى براى تو سخت شد از گناهانت استغفار كن خداوند روزى تو را وسيع مىگرداند » . « 1 »\r\nروايت معروفى نيز در ذيل آيات 10 به بعد سورهء « نوح » : « فَقُلْتُ اسْتَغْفِرُوا رَبَّكُمْ إِنَّهُ كَانَ غَفَّاراً * يُرْسِلِ السَّمَاءَ عَلَيْكُمْ مِّدْرَاراً * وَيُمْدِدْكُمْ بِأَمْوَالٍ وَبَنِينَ وَيَجْعَلْ لَّكُمْ جَنَّاتٍ وَيَجْعَلْ لَّكُمْ أَنْهَاراً . . . » از امير مؤمنان على عليه السلام نقل شده كه گروهى نزد آن حضرت آمدند و از خشكسالى و كمبود فراورده‌هاى كشاورزى و مانند آن شكايت داشتند . حضرت به همهء آنها دستور داد كه از گناهان خود توبه كنند و به اين آيات استناد فرمود . « 2 »\r\nدر مورد صلهء رحم از امام باقر عليه السلام نقل شده است كه مىفرمايد :\r\n« صُلَةُ الْأرْحامِ تُزَكِّى الْأعْمالَ وَتُنْمِى الْأمْوالَ\r\n؛ صلهء رحم اعمال انسان را پاكيزه و اموال را فزونى مىدهد » . « 3 »\r\nدر مقابل آن قطع رحم باعث تاريكى فضاى زندگى و كمبود روزى است .\r\n* * *\r\n\r\n\r\n","description":"","footnote":"\r\n( 1 ) . بحارالانوار ، ج 74 ، ص 271 .\r\n( 2 ) . تفسير منهج‌الصادقين ، ج 10 ، ص 19 و 20 .\r\n( 3 ) . كافى ، ج 2 ، ص 150 ، ح 4 .\r\n","page_name":" 133 ","page_number":133},
  {"content":"\r\n . \r\n","description":"","footnote":"","page_name":" 134 ","page_number":134},
  {"content":"\r\n\r\n\r\n138 و قال عليه السلام مَنْ أَيْقَنَ بِالْخَلَفِ جَادَ بِالْعَطِيَّةِ .\r\nامام عليه السلام فرمود :\r\nكسى كه يقين به پاداش دارد در بخشش ، سخاوتمند است . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nمرحوم خطيب نويسندهء كتاب مصادر بعد از آنكه اين كلام حكيمانه را از كتاب زهر الآداب نقل مىكند مىگويد : در ذيل حكمت 221 منبع ديگرى براى اين كلام آورده‌ايم . آن‌گاه در ذيل حكمت 221 حديث طولانى و مفصلى از امالى صدوق و عيون اخبار الرضا عليه السلام از عبدالعظيم حسنى رحمه الله نقل مىكند كه مىگويد : خدمت امام جواد عليه السلام رسيدم و عرض كردم حديثى از پدرانت براى من نقل كن . آن حضرت حديثى از اميرمؤمنان نقل فرمود . من پيوسته مىگفتم : باز هم حديث ديگرى بفرما و آن حضرت پى در پى احاديث نابى از جدش اميرمؤمنان عليه السلام نقل مىكرد . تا رسيدم به اينجا گفتم : باز هم چيزى بيفزا و آن حضرت كلام مورد بحث ( مَنْ أيْقَنَ بِالْخَلَفِ جادَ بِالْعطيَةِ ) را ذكر فرمود . ( مصادر نهج‌البلاغه ، ج 4 ، ص 121 و 177 ) .\r\nدر كتاب خصال اين كلام نورانى را در ضمن حديث اربع‌مائة ( چهار صد دستور كه براى دين و دنيا مفيد است ) ذكر كرده است . ( خصال ، ج 2 ، ص 620 ) .\r\n","page_name":" 135 ","page_number":135},
  {"content":"\r\n . \r\n","description":"","footnote":"","page_name":" 136 ","page_number":136},
  {"content":"\r\n\r\n\r\nشرح و تفسير سخاوتمند باش\r\nامام عليه السلام در اين گفتار حكيمانه به يكى از مهم‌ترين انگيزه‌هاى انفاق و بخشش در راه خدا اشاره كرده مىفرمايد : « كسى كه يقين به پاداش و عوض داشته باشد در بخشش سخاوت به خرج مىدهد » ؛\r\n( مَنْ أَيْقَنَ بِالْخَلَفِ جَادَ بِالْعَطِيَّةِ )\r\n. از جمله غرائز مسلم انسان جلب منفعت و دفع ضرر است ؛ انسان هميشه مىخواهد كارى انجام دهد كه سودى براى او داشته باشد يا ضررى را از او دور سازد و در همين راستا حاضر مىشود مواهبى را كه در اختيار دارد براى رسيدن به امور مهم‌ترى هزينه كند و تمام تجارت‌هاى مادى با همين انگيزه صورت مىگيرد . در تجارت معنوى كه قرآن نيز از همين لفظ براى آن استفاده كرده ( مانند آيهء شريفهء « هَلْ أَدُلُّكُمْ عَلَى تِجَارَةٍ تُنجِيكُمْ مِّنْ عَذَابٍ أَلِيمٍ » ) « 1 » نيز بر همين اساس كار مىكند ، بنابراين كسانى كه به وعده‌هاى الهى ايمان و يقين داشته باشند و بدانند در برابر هر انفاق در راه خدا ، بهتر و بيشتر از آن را در اين دنيا يا در آخرت و يا در هر دو دريافت مىكنند هرگز در انفاق كردن ترديدى به خود راه نمىدهند ؛ سخاوتمندانه مىبخشند و از اموال و ثروت‌هاى خود در اين راه با روى گشاده استقبال مىكنند .\r\nقرآن مجيد مىفرمايد : « وَمَا أَنفَقْتُمْ مِّنْ شَىْءٍ فَهُوَ يُخْلِفُهُ وَهُوَ خَيْرُ الرَّازِقِينَ » ؛\r\n\r\n\r\n","description":"","footnote":"\r\n( 1 ) . صف ، آيهء 10 .\r\n","page_name":" 137 ","page_number":137},
  {"content":"\r\n\r\nو هر چيزى را ( در راه خدا ) انفاق كنيد ، عوض آن را مىدهد ( و جاى آن را پر مىكند ) ، و او بهترين روزىدهندگان است » . « 1 »\r\nالبته انسان گاه تنها با ظن و گمانِ عوض نيز اموالى را كه در دست دارد هزينه مىكند تا چه رسد به اين‌كه يقين داشته باشد . او در حال يقين بهتر و بيشتر خواهد پرداخت .\r\nاحاديث فراوانى از معصومين در تأثير انفاق در راه خدا در بركات مادى و معنوى نقل شده است كه نشان مىدهد اين كار هم دنياى انسان را رونق مىبخشد و هم مايهء نجات او در آخرت است .\r\nدر حديثى از امام على بن موسى الرضا عليه السلام مىخوانيم كه يكى از دوستان آن حضرت خدمتش رسيد امام عليه السلام فرمود :\r\n« هَلْ أنْفَقْتَ الْيَوْمَ شَيْئاً ؟\r\n؛ آيا امروز چيزى در راه خدا انفاق كرده‌اى ؟ » گفت : نه به خدا سوگند . فرمود :\r\n« فَمِنْ أَيْنَ يُخْلِفُ اللَّهُ عَلَيْنا أنْفِقْ وَلَوْ دِرْهَماً واحِداً\r\n؛ چگونه خداوند عوض به ما مىدهد ( اگر چيزى انفاق نكنيم ) برو انفاق كن ، هر چند يك درهم باشد » . « 2 »\r\nدر حديث ديگرى از رسول خدا صلى الله عليه و آله آمده است كه فرمود :\r\n« تَصَدَّقُوا فَإنَّ الصَّدَقَةَ تَزيدُ فِى الْمالِ كَثْرَةً وَتَصَدَّقُوا رَحِمَكُمُ اللَّهُ\r\n؛ صدقه بدهيد كه مال انسان را افزون مىكند . صدقه بدهيد خدا شما را رحمت كند » . « 3 »\r\nدر حديث ديگرى از امام صادق عليه السلام آمده است كه فرمود :\r\n« إنَّ الصَّدَقَةَ تَقْضِى الدّين وَتَخْلُفُ بِالْبَرَكَةِ\r\n؛ صدقه موجب اداى دين مىشود و بركاتى به جا مىگذارد » . « 4 »\r\nالبته اين در مورد كسانى است كه در اعمال نيك همواره انتظار عوض دارند\r\n\r\n\r\n","description":"","footnote":"\r\n( 1 ) . سبأ ، آيهء 39 .\r\n( 2 ) . كافى ، ج 4 ، ص 44\r\n( 3 ) . همان ، ص 9 .\r\n( 4 ) . همان .\r\n","page_name":" 138 ","page_number":138},
  {"content":"\r\n\r\nاما مخلصان واقعى ، آنها هستند كه براى جلب رضاى الهى انفاق مىكنند همان‌گونه كه در سورهء « دهر » ، آيهء 9 آمده است : « إِنَّمَا نُطْعِمُكُمْ لِوَجْهِ اللَّهِ لَانُرِيدُ مِنْكُمْ جَزَآءً وَلَا شُكُوراً » .\r\n* * *\r\n\r\n","description":"","footnote":"","page_name":" 139 ","page_number":139},
  {"content":"\r\n . \r\n","description":"","footnote":"","page_name":" 140 ","page_number":140},
  {"content":"\r\n\r\n\r\n139 و قال عليه السلام تَنْزِلُ الْمَعُونَةُ عَلَى قَدْرِ الْمَؤُونَةِ .\r\nامام عليه السلام فرمود :\r\nكمك به اندازهء حاجت و نياز نازل مىشود . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nمرحوم خطيب در كتاب مصادر تنها منبع ديگرى كه براى اين كلام حكيمانه نقل مىكند كتاب غررالحكم است كه گرچه نويسنده‌اش بعد از مرحوم سيّد رضى مىزيسته ولى آن را به گونه‌اى نقل كرده است كه با آنچه در نهج‌البلاغه آمده تفاوت‌هايى دارد ، زيرا اولًا : قبل از اين جمله ، كلام ديگرى آمده است : « تَنْزِلُ الْمَثُوبَةُ عَلى قَدْرِ الْمُصيبَةِ ؛ ثواب به اندازهء مصيبت نازل مىشود » و ثانياً : اضافه‌اى در خود اين جمله دارد به اين صورت : « تَنْزِلُ مِنَ اللَّهِ الْمَعُونَةُ عَلى قَدْرِ الْمَؤُونَةِ » اضافه بر اين ، كلام حكيمانهء مزبور در منابع شيعه و اهل سنت ، با تعبيرات مختلفى از پيغمبر اكرم صلى الله عليه و آله ، امام باقر و امام صادق و امام كاظم عليهم السلام نيز نقل شده است . ( مصادر نهج‌البلاغه ، ج 4 ، ص 121 ) .\r\n","page_name":" 141 ","page_number":141},
  {"content":"\r\n . \r\n","description":"","footnote":"","page_name":" 142 ","page_number":142},
  {"content":"\r\n\r\n\r\nشرح و تفسير امداد الهى به اندازهء نياز توست\r\nامام عليه السلام در اين گفتار حكيمانهء خود اشاره‌اى به رابطهء مواهب الهى با نيازها و مصرف‌ها كرده مىفرمايد : « كمك ( الهى ) به اندازهء حاجت و نياز نازل مىشود » ؛\r\n( تَنْزِلُ الْمَعُونَةُ عَلَى قَدْرِ الْمَؤُونَةِ )\r\n. اين سخن در واقع دو پيام دارد : پيام نخست اين است كه هرچه هزينهء انسان بيشتر شود به طور طبيعى تلاش و كوشش وى بيشتر مىگردد و مواهب فزون‌ترى نصيبش مىشود و اين‌كه در احاديث آمده است : « روزى همراه همسران به خانهء شوهران مىآيد » « 1 » نيز ممكن است اشاره به همين معنا باشد كه انسان مجرد تلاش زيادى براى زندگى نمىكند ؛ اما هنگامى كه احساس كرد بار مسئوليت نفقهء همسر بر عهدهء اوست و آبرويش در خطر است بر تلاش و فعاليت خود مىافزايد و روزى به خانهء او سرازير مىشود . همچنين هر زمان فرزند يا فرزندان بيشترى پيدا مىكند اين احساس و آن تلاش بيشتر حاصل مىگردد .\r\nپيام دوم پيام معنوى و الهى است كه خداوند روزىرسان به افرادى كه براى زندگى هزينهء بيشترى مىكنند و سخت‌گيرى به همسر و فرزند ندارند و دست و دل آنها براى بخشش به نيازمندان و كارهاى خير و پذيرايى مهمان باز است ،\r\n\r\n\r\n","description":"","footnote":"\r\n( 1 ) . كافى ، ج 5 ، ص 330 .\r\n","page_name":" 143 ","page_number":143},
  {"content":"\r\n\r\nرزق و روزى وسيع‌ترى عنايت مىكند . اين گفتار حكيمانه در واقع مىخواهد مردم را از بخل و تنگ گرفتن بر عيال و كسانى كه نان خور او هستند بر حذر دارد و به شركت در كارهاى خير تشويق كند و اميدوار سازد كه هر اندازه بيشتر به سراغ اين امور رود خداوند هم روزى او را وسيع‌تر مىكند .\r\nقرآن مجيد به كسانى كه در عصر جاهليت عرب فرزندان خود را از ترس فقر مىكشتند خطاب كرده و مىفرمايد : « وَلَا تَقْتُلُوا أَوْلَادَكُمْ خَشْيَةَ إِمْلَاقٍ نَّحْنُ نَرْزُقُهُمْ وَإِيَّاكُمْ » ؛ و فرزندانتان را از ترس فقر به قتل نرسانيد ، ما آنها و شما را روزى مىدهيم » « 1 » و در آيهء 22 و 23 سورهء « ذاريات » مىفرمايد : « وَفِى السَّمَاءِ رِزْقُكُمْ وَمَا تُوعَدُونَ * فَوَرَبِّ السَّمَاءِ وَالْأَرْضِ إِنَّهُ لَحَقٌّ مِّثْلَ مَا أَنَّكُمْ تَنطِقُونَ » ؛ و روزى شما در آسمان است و نيز آنچه شما وعده داده مىشويد * سوگند به پروردگار آسمان و زمين كه اين مطلب حق است همان‌گونه كه شما سخن مىگوييد » ابن ابىالحديد در شرح نهج‌البلاغهء خود حديثى را ( از رسول خدا صلى الله عليه و آله ) آورده كه مىفرمايد :\r\n« مَنْ وَسّعَ وُسِعَ عَلَيْهِ وَكُلَّما كَثُرَ الْعِيالُ كَثُرَ الرِّزْقُ\r\n؛ هر كس دامنهء انفاق را گسترش دهد خداوند روزى او را وسيع‌تر مىكند و هر زمان افراد خانوادهء انسان بيشتر شوند روزى نيز فزون‌تر خواهد شد » . « 2 »\r\nابن ابىالحديد سپس داستانى از بعضى از ثروتمندان نقل مىكند كه تقسيم سالانه‌اى براى جمعى از فقرا داشت . ناگهان به نظرش آمد كه اين هزينهء زيادى مىبرد . به حساب‌دار خود دستور داد كه آن را قطع كند . شبى در خواب ديد كه اموال زيادى در خانه دارد و گروهى آنها را از درون خانه‌اش به آسمان مىبرند و او جزع و بىتابى مىكند و عرضه مىدارد : پروردگارا ! روزى من چه شد ؟\r\nروزى من چه شد ؟ ناگاه اين پيام به او رسيد كه ما اينها را به تو روزى داديم كه آن\r\n\r\n\r\n","description":"","footnote":"\r\n( 1 ) . اسراء ، آيهء 31 .\r\n( 2 ) . شرح نهج‌البلاغهء ابن ابىالحديد ، ج 18 ، ص 337 .\r\n","page_name":" 144 ","page_number":144},
  {"content":"\r\n\r\nرا دربارهء فقرا مصرف كنى هنگامى كه آن را قطع كردى ما هم آنها را از تو گرفتيم به ديگران داديم . صبح‌گاهان هنگامى كه بيدار شد به حساب‌دارش دستور داد تمام آن كمك‌ها را ادامه دهد . « 1 »\r\n* * *\r\n\r\n\r\n","description":"","footnote":"\r\n( 1 ) . شرح نهج‌البلاغهء ابن ابىالحديد ، ج 18 ، ص 337 .\r\n","page_name":" 145 ","page_number":145},
  {"content":"\r\n . \r\n","description":"","footnote":"","page_name":" 146 ","page_number":146},
  {"content":"\r\n\r\n\r\n140 و قال عليه السلام مَا عَالَ مَنِ اقْتَصَدَ .\r\nامام عليه السلام فرمود :\r\nكسى كه در هزينه‌كردن اعتدال پيشه كند هرگز فقير نخواهد شد . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nمرحوم خطيب در ذيل كلام حكمت‌آميز 143 مىگويد : از كلام 136 تا اين كلام در كتاب آداب اميرالمؤمنين لاصحابه نقل شده كه آن هم جزء احاديث اربع‌مائة ( چهارصد كلام حكمت‌آميز مربوط به دين و دنيا ) است كه جماعتى از علما قبل از مرحوم سيّد رضى و بعد از او آن را نقل كرده‌اند كه از جملهء ايشان صدوق در خصال و ابن شعبهء حرانى در تحف العقول هستند . ( مصادر نهج‌البلاغه ، ج 4 ، 123 ) .\r\n","page_name":" 147 ","page_number":147},
  {"content":"\r\n . \r\n","description":"","footnote":"","page_name":" 148 ","page_number":148},
  {"content":"\r\n\r\n\r\nشرح و تفسير بهترين راه مبارزه با فقر\r\nامام عليه السلام در اين كلام كوتاه و نورانى خود اشاره به آثار ميانه‌روى در امور كرده و مىفرمايد : « كسى كه در هزينه‌كردن ميانه‌روى كند هرگز فقير نخواهد شد » ؛\r\n( مَا عَالَ مَنِ اقْتَصَدَ )\r\n. « عال » از ريشهء « عيل » ( بر وزن عين ) در اصل به معناى عيالمند شدن است ؛ ولى اين واژه به معناى فقير نيز به كار رفته است . بعضى گفته‌اند اگر از مادهء « عول » باشد به معناى فزونى عيال است و اگر از ريشهء « عيل » باشد به معناى فقر است و « اقتصاد » به معناى ميانه‌روى در هر كار مخصوصاً در امور مالى است .\r\nاين معنا امروز هم در مقياس كوچك خانواده و هم در مقياس وسيع جامعه ثابت شده است كه اگر از اسراف و تبذير پرهيز شود و در هزينه كردن سرمايه‌ها صرف‌جويى و ميانه‌روى گردد بسيارى از مشكلات حل مىشود ؛ مشكل زمانى براى فرد يا جامعه پيدا مىشود كه حساب دقيقى براى هزينه‌ها و نيازها در نظر نگيرد و يا بىحساب و كتاب آنچه را دارد هزينه كند كه به يقين زمانى فرا مىرسد كه فرد يا جامعه در فقر فرو مىروند .\r\nدر منابع اسلامى نيز روايات فراوانى در اين زمينه ديده مىشود ، از جمله در روايتى از رسول خدا صلى الله عليه و آله مىخوانيم :\r\n« الإقْتِصادُ فِى النَّفَقَةِ نِصْفُ الْمَعِيشَةِ ؛\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nميانه‌روى در مخارج زندگى نيمى از معيشت انسان را تأمين مىكند » . « 1 »\r\nدر حديثى از اميرمؤمنان عليه السلام در غررالحكم مىخوانيم :\r\n« مَنْ صَحِبَ الْاقْتِصادَ دامَتْ صُحْبَةُ الْغِنى لَهُ وَجَبَرَ الْاقْتِصادُ فَقْرَهُ وَخَلَلَهُ\r\n؛ كسى كه همنشين ميانه‌روى باشد غنا و بىنيازى پيوسته همنشين او خواهد بود و اقتصاد فقر او را جبران و مشكلات او را بر طرف مىسازد » . « 2 »\r\nدر حديث ديگرى از امام صادق عليه السلام آمده است كه فرمود :\r\n« ضَمِنْتُ لِمَنْ اقْتَصَدَ أنْ لا يَفْتَقِرُ\r\n؛ من ضمانت مىكنم كسى كه ميانه‌روى پيشه كند هيچ‌گاه فقير نشود » . « 3 »\r\nالبته ميانه‌روى نه تنها در مسائل اقتصادى و مالى در مقياس فرد و جامعه ، بلكه در همهء كارها مطلوب است حتى توصيه شده كه مؤمنان در عبادت كه وسيلهء قرب الى الله است نيز ميانه‌روى را از دست ندهند .\r\nمرحوم « كلينى » در كتاب كافى بابى تحت عنوان اقتصاد در عبادت آورده كه نخستين حديثش از رسول خدا صلى الله عليه و آله چنين است :\r\n« إنَّ هذا الدّينُ مَتِينٌ فَاوْغِلُوا فيهِ بِرِفْقٍ وَلا تُكَرِّهُوا عِبادَةَ اللَّهِ إلى عِبادِ اللَّهِ فَتَكُونُوا كَالرّاكِبِ الْمُنْبَتِّ الَّذي لا سَفَراً قَطَعَ وَلا ظَهْراً أبْقى\r\n؛ اين آئين حساب‌شده و متين است . در اين مسير با مدارا حركت كنيد و بندگان خدا را به عبادت زياد مجبور نكنيد كه همانند سوار وامانده‌اى مىشويد كه نه به مقصد رسيده و نه حيوان را سالم گذارده است » . « 4 »\r\n* * *\r\n\r\n\r\n","description":"","footnote":"\r\n( 1 ) . كنزالعمّال ، ح 5434 ، مطابق نقل ميزان الحكمه .\r\n( 2 ) . غررالحكم ، ح 8071 .\r\n( 3 ) . كافى ، ج 4 ، ص 53 ، ح 6 .\r\n( 4 ) . همان ، ج 2 ، ص 86 ، ح 1 .\r\n","page_name":" 150 ","page_number":150},
  {"content":"\r\n\r\n\r\n141 و قال عليه السلام قِلَّةُ الْعِيَالِ أَحَدُ الْيَسَارَيْنِ .\r\nامام عليه السلام فرمود :\r\nكمى عائله يكى از دو آسايش است . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nافزون بر آنچه در ذيل كلام حكمت‌آميز پيش گفتيم ، اين كلام حكمت‌آميز را قبل از سيّد رضى كسانى مانند جاحظ در البيان و التبيين و ابن شعبهء حرانى در تحف العقول نقل كرده‌اند . همچنين ابوبكر صولى كه از ادباى معروف است ( متوفاى 336 ) در ضمن جمله‌هايى اين جمله را آورده است و نيز از كلماتى است كه عبدالعظيم حسنى در روايت معروف خود از امام جواد عليه السلام از جدش اميرمؤمنان عليه السلام نقل كرده كه در ذيل حكمت 221 خواهد آمد . ( مصادر نهج‌البلاغه ، ج 4 ، ص 122 ) .\r\n","page_name":" 151 ","page_number":151},
  {"content":"\r\n . \r\n","description":"","footnote":"","page_name":" 152 ","page_number":152},
  {"content":"\r\n\r\n\r\nشرح و تفسير يكى از طُرُق آسايش\r\nامام عليه السلام در اين كلام نورانى اشاره به واقعيتى دربارهء آسايش خانواده‌ها مىكند و مىفرمايد : « كمى عائله يكى از دو آسايش است » ؛\r\n( قِلَّةُ الْعِيَالِ أَحَدُ الْيَسَارَيْنِ )\r\n. انسان در دو حالت از نظر زندگى مادى در آسايش است : نخست اين كه مال و درآمد فراوانى داشته باشد كه جوابگوى عائلهء او باشد ، هرچند عائله‌اش سنگين به نظر رسد و راه ديگر اين كه اگر درآمد او اندك است افراد خانواده او نيز كم باشند تا به زحمت نيفتد . اين در واقع تسلى خاطر براى كسانى است كه فرزندان كمى دارند و از كمى فرزندان رنج مىبرند مثل اين‌كه در ميان مردم معمول است كه اگر كسى خانهء كوچكى داشته باشد به او مىگويند غمگين نباش مشكلات تو كمتر است ؛ هر كه بامش بيش برفش بيشتر .\r\nاين سخن شبيه چيزى است كه در كتاب « ادب الكتاب » آمده است كه مىگويد :\r\n« الْقَلُم أحَدُ اللِّسانَيْنِ وَالْعَمُّ أحَدُ الْأَبَوَيْنِ وَقِلَّةُ الْعِيالِ أَحَدُ الْيَسارَيْنِ وَالْقَناعَةُ أحَدُ الرِّزْقَيْنِ وَالْهَجْرُ أَحَدُ الْفِراقَيْنِ وَالْيَأْسُ أَحَدُ النَّجْحَيْنِ\r\n؛ قلم يكى از دو زبان و عمو يكى از دو پدر و كمى عيال يكى از دو آسايش و قناعت يكى از دو روزى و قهر كردن يكى از دو فراق و مأيوس شدن يكى از دو پيروزى است » . « 1 »\r\nدر اين‌كه آيا اين سخن امام عليه السلام تشويقى بر تحديد نسل به هنگام محدود بودن\r\n\r\n\r\n","description":"","footnote":"\r\n( 1 ) . مصادر نهج‌البلاغه ، ج 4 ، ص 122 .\r\n","page_name":" 153 ","page_number":153},
  {"content":"\r\n\r\nدرآمدهاست يا نه اختلاف نظر است .\r\nبعضى معتقدند كه اين كلام حكيمانه ناظر به مسئلهء تحديد نسل است و جامعهء اسلامى را دعوت مىكند كه در صورت كمبودها ، مواليد را كنترل كنند مبادا به زحمت بيفتند ، در حالى كه جمعى ديگر عقيده دارند اين جمله چنين مفهومى را ندارد ، بلكه تنها بيان واقعيت است و تسلى خاطرى است براى كسانى كه فرزندان كمى دارند و از آن رنج مىبرند . درست مثل اين‌كه هرگاه كسى مركبى نداشته باشد به او مىگويند : نداشتن مركب سبب آسودگى از هزينه‌هاى مختلف آن است .\r\n\r\nنكته : آيا تحديد نسل صحيح است ؟\r\nانسان مخصوصاً در دنياى كنونى چهار نياز مهم دارد : نياز به تغذيه ، لباس و مسكن ، نياز به امور بهداشتى ، نياز به كار و نياز به تحصيل علم و دانش .\r\nبديهى است كه اگر اين نيازها برآورده نشود فقر و بيكارى و بيمارى و جهل و بىسوادى بنيان جامعه را متزلزل مىكند به همين دليل محاسبه مىكنند كه منابع جامعه چند نفر را مىتواند به طور صحيح تغذيه كند و مراكز تحصيلى براى درس خواندن چه تعدادى كافى است ، درمان و بهداشت و اشتغال به كار براى چه گروهى آماده است تا بر اساس آن آهنگ رشد جمعيت را همگام بسازند .\r\nبه تعبير ديگر افزايش كميت هميشه موجب قدرت جامعه نيست بلكه گروه كمترِ داراى كيفيت بالا قدرتمند مىشوند ، بنابراين كشورهايى در دنيا هست كه جمعيت آنها كم است ؛ ولى بسيار قدرتمندند و به عكس كشورهاى پر جمعيتى را مىبينيم كه ضعيف و ناتوان‌اند .\r\nدر مقابل اين تفكر ، تفكر ديگرى است و آن اين‌كه گروهى مىگويند : ما در\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nدستورات دينى مىبنييم توصيه به افزايش نسل شده ؛ در حديث معروفى پيغمبر اكرم صلى الله عليه و آله فرمود :\r\n« تَناسَلُوا تَناكَحُوا فَإنّي أُباهي بِكُمُ الْأُمَمُ وَلَوْ بِالسِّقْطِ\r\n؛ ازدواج كنيد تا نسل شما افزون شود كه من به فزونى جمعيت شما حتى به بچه‌هايى كه سقط مىشوند مباهات مىكنم » . اين مضمون در احاديث متعددى در منابع شيعه و اهل سنت آمده است . « 1 » در آيات قرآن نيز كثرت فرزندان يكى از نعمت‌هاى مهم الهى شمرده شده است ؛ در داستان نوح پيغمبر مىخوانيم كه به جمعيت كافران زمان خود مىگويد : « و گفتم : از پروردگار خويش آمرزش بطلبيد كه او بسيار آمرزنده است ، تا باران‌هاى پربركت آسمان را پى در پى بر شما فرو فرستد ، و شما را با اموال و فرزندان فراوان كمك كند و باغ‌هاى سرسبز و نهرهاى جارى در اختيارتان قرار دهد » ؛ « فَقُلْتُ اسْتَغْفِرُوا رَبَّكُمْ إِنَّهُ كَانَ غَفَّاراً * يُرْسِلِ السَّمَاءَ عَلَيْكُمْ مِّدْرَاراً * وَيُمْدِدْكُمْ بِأَمْوَالٍ وَبَنِينَ وَيَجْعَلْ لَّكُمْ جَنَّاتٍ وَيَجْعَلْ لَّكُمْ أَنْهَاراً » . « 2 »\r\nاز آيات ديگر قرآن نيز استفاده مىشود كه همواره اقوام پيشين به كثرت اموال و فرزندان خود افتخار مىكردند و آن را دليل بر قدرت خود مىدانستند . « وَقَالُوا نَحْنُ أَكْثَرُ أَمْوَالًا وَأَوْلَاداً » . « 3 »\r\nبنابراين نبايد از كثرت نسل وحشت داشت ، بلكه بايد كوشيد مشكلات چهارگانهء آنها را حل كرد .\r\nدر برابر اين دو گروه ، گروه سومى هستند كه مىگويند : زمان‌ها و مكان‌ها و شرايط مختلف است ، هرگاه شرايط ، شرايط فزونى نعمت ، مسكن ، مراكز تحصيلى و اشتغال‌زايى فراوان باشد فزونى نسل مطلوب است ؛ اما در زمانى كه آمار ، با صراحت مىگويد : فزونى نسل با شرايط موجود هرچند تلاش و كوشش فراوان هم بشود نتيجهء آن بيكارى و بيمارى و فقر است ، بايد به كنترل مواليد\r\n\r\n\r\n","description":"","footnote":"\r\n( 1 ) . عوالى اللئالى ، ج 2 ، ص 125 ؛ كنزالعمّال ، ج 16 ، ص 276 .\r\n( 2 ) . نوح ، آيهء 10 - / 12 .\r\n( 3 ) . سبأ ، آيهء 35 .\r\n","page_name":" 155 ","page_number":155},
  {"content":"\r\n\r\nپرداخت ، زيرا هيچ‌گاه پيغمبر اكرم صلى الله عليه و آله به يك امت فقير و جاهل و بيمار افتخار نمىكند .\r\nالبته در بعضى از شرايط استثنايى حتما بايد به تكثير فرزندان پرداخت و آن در مواردى است كه مخالفان جامعه‌اى بخواهند بافت آن جامعه را بر اثر تكثير نسل به نفع خودشان تغيير دهند مثل آنچه در سرزمين‌هاى اشغال شدهء فلسطين و يا در جنوب كشورمان مىبينيم . در اينجا نمىتوان ضوابط فوق را حاكم دانست و تماشاگر برهم خوردن بافت جمعيتى به نفع مخالفان بود .\r\n* * *\r\n\r\n","description":"","footnote":"","page_name":" 156 ","page_number":156},
  {"content":"\r\n\r\n\r\n142 و قال عليه السلام التَّوَدُّدُ نِصْفُ الْعَقْلِ .\r\nامام عليه السلام فرمود :\r\nاظهار محبت و دوستى با مردم نيمى از عقل است . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nصاحب كتاب مصادر نهج‌البلاغه مىنويسد : اين جملهء حكيمانه در غير از نهج‌البلاغه به اين صورت نقل شده : « التَّوَدُدُ إلَى النّاسِ نِصْفُ الْعَقْلِ » ( اشاره به اين‌كه آنها از منابع ديگرى اين كلام را به دست آورده‌اند ) سپس اضافه مىكند كه در ذيل كلام حكيمانهء 143 مصادر آن خواهد آمد . ( مصادر نهج‌البلاغه ، ج 4 ، ص 123 ) .\r\n","page_name":" 157 ","page_number":157},
  {"content":"\r\n . \r\n","description":"","footnote":"","page_name":" 158 ","page_number":158},
  {"content":"\r\n\r\n\r\nشرح و تفسير نقش محبّت در زندگى\r\nامام عليه السلام در اين گفتار حكيمانه اشاره به آثار محبت و دوستى با مردم كرده مىفرمايد : « اظهار محبت و دوستى با مردم نيمى از عقل است » ؛\r\n( التَّوَدُّدُ نِصْفُ الْعَقْلِ )\r\n. تعبير به « نيمى از عقل » اشاره به اين است كه كارى است فوق العاده عاقلانه و منظور از « تودد » اين است كه كارهايى انجام دهد كه نشانهء كمال محبت و دوستى باشد ؛ در مشكلات به يارى آنها بشتابد و در برابر كارهاى ناروا به هنگام قدرت به جاى انتقام‌جويى عفو كند و با چهرهء گشاده با مردم روبه‌رو شود ، در برابر آنها تواضع كند ، سخنان آنها را بشنود و به آنها احترام بگذارد . مجموعهء اين امور و مانند آن را « تودد » مىگويند كه آثار فراوانى دارد از جمله : دوستان زيادى در سايهء تودد براى انسان پيدا مىشوند ، اگر اهل كسب و تجارت باشد مشتريان او فراوان مىگردند و اگر مدير تشكيلاتى باشد افرادى كه در زيرمجموعهء او هستند به او عشق مىورزند و وظايف خود را به خوبى انجام مىدهند ، چنانچه فرماندهء لشگرى باشد افراد لشگر او سر بر فرمان او خواهند بود ، اگر عالم و روحانى باشد مردم به او اقتدا مىكنند و ارشادات و نصايحش را به گوش جان مىپذيرند و چنانچه پدر و بزرگ‌تر خانواده باشد همسر و فرزندان به او علاقه‌مند مىشوند و محيط خانواده محيطى مملوّ از محبت و آرامش\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nو همكارى خواهد بود و همچنين افراد ديگر در محيطها و پست‌هاى ديگر .\r\nولى به عكس اگر انسان در برابر مردم خشن باشد و با قيافهء درهم كشيده روبه‌رو شود ، بىاعتنايى كند ، تكبر بورزد ، نسبت به سرنوشت آنها بىاعتنا باشد و به تعبير قرآن « فَظّ غليظ القلب » باشد از اطراف او پراكنده مىشوند ، در ميان جمع زندگى مىكند ولى تك و تنهاست .\r\nبه گفتهء شاعر :\r\n نهال دوستى بنشان كه كام دل به بار آرد * درخت دشمنى بركن كه رنج بىشمار آرد \r\nدر بحارالانوار از امام حسن عسكرى عليه السلام در ضمن مواعظ آن حضرت چنين نقل شده :\r\n« مَنْ كانَ الْوَرَعُ سَجِيَّتَهُ وَالْكَرَمُ طَبيعَتَهُ وَالْحِلْمُ خَلَّتَهُ كَثُرَ صَديقُهُ وَالثَّناءُ عَلَيْهِ وَانْتَصَرَ مِنْ أعْدائِهِ بِحُسْنِ الثَّناءِ عَلَيْهِ\r\n؛ كسى كه تقوا و ورع خوى و خصلت او باشد و جود و بخشش طبيعتش و حلم و بردبارى عادتش ، دوستانش بسيار مىشوند و ثنا خوانانش فراوان و از اين طريق بر دشمنانش پيروز مىگردد » . « 1 »\r\nالبته نبايد خوش‌رفتارى با مردم را با مسئلهء تملق و چاپلوسى اشتباه كرد كه آن حساب جداگانه‌اى دارد و به يقين از صفات مذموم است .\r\nمرحوم مغنيه مىگويد : بعضى از شارحان نهج‌البلاغه تعبير به « نصف العقل » را چنين تفسير كرده‌اند :\r\n« الْمُرادُ بِنِصْفِ الْعَقْلِ تَدْبيرُ الْمَعاشِ\r\n؛ منظور از نصف عقل تدبير معاش است » « 2 » ولى به يقين اين تفسير ، تفسير تمام جملهء امام عليه السلام نيست بلكه مىتواند بخشى از آن را تشكيل دهد ، زيرا كسانى كه خوش‌رفتارند در امر معاش و جلب شركاى خود و مشتريان فراوان موفق‌تر خواهند بود .\r\nمرحوم كلينى در كتاب كافى بابى تحت عنوان\r\n« التَّحَبُّبُ إلَى النّاسِ وَالتَّوَدُّدُ\r\n\r\n\r\n","description":"","footnote":"\r\n( 1 ) . بحارالانوار ، ج 75 ، ص 379 .\r\n( 2 ) . فى ظلال نهج‌البلاغه ، ج 4 ، ص 308 .\r\n","page_name":" 160 ","page_number":160},
  {"content":"\r\n\r\nإِلَيْهِمْ »\r\nذكر كرده و در ذيل آن احاديث متعددى از معصومين عليهم السلام آورده است . از جمله در حديثى از پيغمبر خدا صلى الله عليه و آله نقل مىكند كه مرد عربى از طايفهء بنى تميم خدمت پيغمبر اكرم صلى الله عليه و آله آمد عرض كرد يا رسول اللَّه توصيه‌اى به من بفرما ! از جمله امورى كه پيغمبر اكرم صلى الله عليه و آله فرمود چنين بود :\r\n« تَحَبَّبْ إلَى النّاسِ يُحِبُّوكَ\r\n؛ به مردم اظهار محبت كن تا تو را دوست‌دارند » . « 1 »\r\nو نيز در حديث ديگرى از همان حضرت نقل مىكند كه فرمود :\r\n« ثَلاثٌ يُصْفينَ وُدَّ الْمَرْءِ لِأخيهِ الْمُسْلِمِ يَلْقاهُ بِالْبُشْرِ إذا لَقِيَهُ ، وَيُوَسِّعُ لَهُ فِي الْمَجْلِسِ إذا جَلَسَ إلَيْهِ ، وَيَدْعُوهُ بِأحَبِّ الْأسْماءِ إلَيْهِ\r\n؛ سه چيز است كه اظهار محبت هركسى را نسبت به برادر مسلمانش صفا مىبخشد : او را با چهرهء گشاده ملاقات كند و در مجلس كه مىنشيند ( هنگام ورود برادر مسلمانش ) براى او جا باز كند و وى را به بهترين نام‌هايش خطاب نمايد » . « 2 »\r\n* * *\r\n\r\n\r\n","description":"","footnote":"\r\n( 1 ) . كافى ، ج 2 ، ص 642 ، ح 1 .\r\n( 2 ) . همان ، ص 643 ، ح 3 .\r\n","page_name":" 161 ","page_number":161},
  {"content":"\r\n . \r\n","description":"","footnote":"","page_name":" 162 ","page_number":162},
  {"content":"\r\n\r\n\r\n143 و قال عليه السلام الْهَمُّ نِصْفُ الْهَرَمِ .\r\nامام عليه السلام فرمود :\r\nغم و اندوه نيمى از پيرى است . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nنويسندهء مصادر نهج‌البلاغه در ذيل اين گفتار حكمت‌آميز مصادر حكمت 136 تا 143 را مشروحاً آورده كه ما قبلًا آن را ذكر كرديم . ( مصادر نهج‌البلاغه ، ج 4 ، ص 123 ) .\r\n","page_name":" 163 ","page_number":163},
  {"content":"\r\n . \r\n","description":"","footnote":"","page_name":" 164 ","page_number":164},
  {"content":"\r\n\r\n\r\nشرح و تفسير پيرى زودرس !\r\nامام عليه السلام در اين گفتار كوتاه و حكيمانه تأثير غم و اندوه را در جسم و روح انسان بيان مىدارد و مىفرمايد : « غم و اندوه نيمى از پيرى است » ؛\r\n( الْهَمُّ نِصْفُ الْهَرَمِ )\r\n. اشاره به اين‌كه بسيار مىشود كه غم و اندوه ، انسان را پير مىكند ، هرچند انسان به حسب سن و سال پير نشده باشد ؛ موهاى او تدريجاً سفيد مىشود ، قامت وى خميده و قواى بدن رو به تحليل مىرود و از نظر فكرى و روحى نيز احساس پيرى مىكند .\r\nمنظور امام عليه السلام اين است كه انسان تا مىتواند غم و اندوه را به خود راه ندهد و از آثار سوء آن بپرهيزد .\r\nالبته انكار نمىتوان كرد اسباب غم و اندوه مختلف است و بخشى از آن قابل اجتناب نيست ؛ گاه مربوط به مسائل دينى و معنوى است كه انسان به هر حال با آن دست به گريبان خواهد بود . حتى در حديث معروفى از ابن عباس مىخوانيم كه مىگفت : هيچ آيه‌اى شديدتر و مشكل‌تر از اين آيه « فَاسْتَقِمْ كَمَا أُمِرْتَ . . . » « 1 » بر پيامبر صلى الله عليه و آله نازل نشد و از اين رو هنگامى كه اصحاب آن حضرت پرسيدند : اى رسول خدا ! چرا به اين زودى موهاى شما سفيد شده و آثار پيرى نمايان گشته\r\n\r\n\r\n","description":"","footnote":"\r\n( 1 ) . هود ، آيهء 112 .\r\n","page_name":" 165 ","page_number":165},
  {"content":"\r\n\r\nفرمود :\r\n« شَيَّبَتْني هُودُ وَالْواقِعَةُ\r\n؛ سورهء « هود » و « واقعه » مرا پير كرد » . « 1 » گفته شده علت همان دستورى است كه خداوند به پيغمبرش دربارهء استقامت در مقابل دشمنان سرسخت و كينه‌توز و بىرحم داده است . ( و مىدانيم سورهء « هود » و « واقعه » هر دو در مكه نازل شده در زمانى كه پيامبر صلى الله عليه و آله سخت از طرف مشركان در فشار بود و گفته‌اند : سورهء « هود » بعد از وفات « ابوطالب » و « خديجه » نازل شد كه امواج غم و اندوه از هر سو قلب پاك پيامبر صلى الله عليه و آله را احاطه كرده بود ) .\r\nولى به هر حال بسيارى از عوامل غم و اندوه امورى است كه انسان مىتواند خود را از آن دور دارد يا نسبت به آن بىاعتنا باشد ، از اين رو در حديثى آمده است كه زيارت اهل قبور غم و اندوه را زايل مىكند ، زيرا سرچشمهء بسيارى از اندوه‌ها امور مادى است ؛ هنگامى كه انسان به زيارت اهل قبور مىرود و پايان كار دنيا را مىبيند كه ثروتمند و مسكين همه در يك جا خفته‌اند و هيچ كدام جز كفنى با خود از اين دنيا نبرده‌اند آرامش پيدا مىكند .\r\nدر طب امروز اين مسئله به روشنى ثابت شده كه سرچشمهء بسيارى از بيمارىهاى جسمى ناراحتىهاى روحى است ؛ بيمارىهاى اعصاب ، قلب ، معده و غير آن در بسيارى از موارد از فشارهاى عصبى و به اصطلاح استرس‌ها و غم و اندوه‌ها ناشى مىشود و درمانى جز خلاص كردن خود از غم و اندوه‌ها ندارد و اگر انسان عزم راسخ و ارادهء قوى داشته باشد مىتواند خود را از آن دور دارد .\r\nبسيارى از حكما و شعرا براى كمك كردن به انسان‌ها براى فراموشى اسباب اين‌گونه غم و اندوه‌ها سخنان نغز و پربارى دارند .\r\nشاعر عرب مىگويد :\r\n ما فاتَ مَضى وَما سَيَأْتيكَ فَأَيْنَ * قُمْ فَاغْتَنِمِ الْفُرْصَةَ بَيْنَ الْعَدَمَيْنِ \r\n\r\n\r\n","description":"","footnote":"\r\n( 1 ) . مجمع البيان ج 5 ، ذيل تفسير سورهء هود ؛ بحار الانوار ، ج 17 ، ص 52 ؛ در المنثور ، ج 5 ص 202 .\r\n","page_name":" 166 ","page_number":166},
  {"content":"\r\n\r\nو شاعر فارسى زبان مىگويد :\r\n از دى كه گذشت هيچ از آن ياد مكن * فردا كه نيامدست فرياد نكن \r\nدر واقع اين دو شاعر گويا مطلب خود را از حديث امام صادق عليه السلام اخذ كرده‌اند آنجا كه مىفرمايد :\r\n« اصْبِرُوا عَلَى الدُّنْيا فَإنَّما هِىَ ساعَةٌ فَما مَضى مِنْهُ فَلا تَجِدُ لَهُ أَلَماً وَلا سُروراً وَما لَمْ يَجِىءْ فَلا تَدْري ما هُوَ وَإنَّما هِىَ ساعَتُكَ الَّتي أنْتَ فيها فَاصْبِرْ فيها عَلى طاعَةِ اللَّهِ وَاصْبِرْ فيها عَلى مَعْصِيَةِ اللَّهِ\r\n؛ در برابر امور دنيا صبر و شكيبايى پيشه كنيد ، زيرا ساعتى بيش نيست ؛ آنچه گذشته است نه دردى از آن احساس مىكنى نه سرورى و آنچه نيامده است نمىدانى چيست ، بنابراين دنيا براى تو همان ساعتى است كه در آن هستى پس در برابر اطاعت خداوند شكيبايى پيشه كن و بر ترك معصيت صبر نما » . « 1 »\r\nدر حقيقت بسيارى از افكار غم‌انگيز افكار بيهوده‌اى است كه ما خودمان آن را براى خود فراهم مىكنيم مثلا مىنشينيم خود را با افراد بالادست مقايسه مىكنيم و بر محروميت خود اشك حسرت مىريزيم و گاه مىگوييم : اى كاش فلان فرصت را از دست نمىدانيم كه اگر نداده بوديم امروز چه ثروت يا چه مقامى داشتيم . به همين دليل دستور داده شده است كه هميشه به پايين‌تر از خود نگاه كنيد تا شاد و خرم باشيد و نگاه به بالاتر نكنيد تا غمگين و اندوهگين شويد . « 2 »\r\nنيز بسيار مىشود كه به هنگام وقوع حوادث ما يك روى سكه را مىبينيم و نگران مىشويم در حالى كه سوى ديگر سكه ممكن است امورى باشد كه بهترين كمك را به ما كند .\r\n\r\n\r\n","description":"","footnote":"\r\n( 1 ) . كافى ، ج 2 ، ص 454 ، ح 4 .\r\n( 2 ) . به حديث امام باقر عليه السلام در كتاب كافى ، ج 2 ، ص 137 ، ح 1 مراجعه شود .\r\n","page_name":" 167 ","page_number":167},
  {"content":"\r\n\r\nقرآن مجيد مىفرمايد : « فَعَسَى أَنْ تَكْرَهُوا شَيْئاً وَيَجْعَلَ اللَّهُ فِيهِ خَيْراً كَثِيراً » ؛ چه بسا چيزى خوشايند شما نباشد ، و خداوند خير فراوانى در آن قرار مىدهد » . « 1 »\r\nشاعر مىگويد :\r\n جبين گره مكن از هر بدى كه پيش آيد * كز اين نوشته تو يك روى صفحه مىخوانى\r\nبه روى ديگر آن نعمتى نهفته خداى * كه شكر كردن آن تا به حشر نتوانى « 2 » \r\n* * *\r\n\r\n\r\n","description":"","footnote":"\r\n( 1 ) . نساء ، آيهء 19 .\r\n( 2 ) . ديوان مرحوم شهريار .\r\n","page_name":" 168 ","page_number":168},
  {"content":"\r\n\r\n\r\n144 و قال عليه السلام يَنْزِلُ الصَّبْرُ عَلَى قَدْرِ الْمُصِيبَةِ ، وَمَنْ ضَرَبَ يَدَهُ عَلَى فَخِذِهِ عِنْدَ مُصِيبَتِهِ حَبِطَ عَمَلُهُ .\r\nامام عليه السلام فرمود :\r\nصبر و شكيبايى به اندازهء مصيبت نازل مىشود و كسى كه دستش را ( به سبب بىتابى و ناشكرى ) به هنگام مصيبت بر زانو زند اجر او ضايع مىگردد\r\n( و پاداشى در برابر مصيبت نخواهد داشت ) . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر كتاب مصادر تنها اشاره به بعضى از منابع غير از نهج‌البلاغه نسبت به ذيل اين كلام مبارك يعنى « وَمَنْ ضَرَبَ يَدَهُ عَلى فَخِذِهِ . . . » شده است مىگويد : اين قسمت در كتاب آداب اميرالمؤمنين لاصحابه است كه جزء احاديث چهارصدگانه‌اى است كه امام عليه السلام دربارهء دين و دنيا بيان فرموده و گروهى قبل از مرحوم سيّد رضى آن را در كتاب‌هاى خود آورده‌اند . همچنين اين بخش را از زمخشرى در كتاب ربيع الابرار با مختصر تفاوتى نقل مىكند . ( مصادر نهج‌البلاغه ، ج 4 ، ص 123 ) .\r\nدر كتاب تحف العقول نيز اين حديث به طور كامل با مختصر تفاوتى آمده است .\r\n","page_name":" 169 ","page_number":169},
  {"content":"\r\n . \r\n","description":"","footnote":"","page_name":" 170 ","page_number":170},
  {"content":"\r\n\r\n\r\nشرح و تفسير توازن صبر و معصيت\r\nامام عليه السلام در اين گفتار حكيمانه به دو نكته اشاره مىكند . نخست توازن در ميان صبر و مصيبت و سپس بر باد رفتن اجر انسان به خاطر بىتابى و جزع .\r\nمىفرمايد : « صبر و شكيبايى به اندازهء مصيبت نازل مىشود و كسى كه دستش را ( به عنوان بىتابى و ناشكرى ) به هنگام مصيبت بر زانو زند اجر او ضايع مىگردد ( و پاداشى در برابر مصيبت نخواهد داشت ) » ؛\r\n( يَنْزِلُ الصَّبْرُ عَلَى قَدْرِ الْمُصِيبَةِ ، وَمَنْ ضَرَبَ يَدَهُ عَلَى فَخِذِهِ عِنْدَ مُصِيبَتِهِ حَبِطَ عَمَلُهُ )\r\n. شك نيست كه در زندگى دنيا هميشه مشكلاتى بوده و خواهد بود . اين طبيعت حيات دنياست ؛ ولى خداوندى كه انسان را براى زندگى در اين جهان آفريده نيروهايى در وجود او براى مقابلهء با مشكلات خلق كرده از جمله صبر و تحملى است كه به انسان داده تا بتواند مصائب را برتابد . گاه ديده‌ايم مادرى كه فرزند عزيزش را در جوانى از دست مىدهد ، لحظات اول چنان بىتابى مىكند كه گويى مىخواهد جان به جان‌آفرين تسليم نمايد ؛ اما ساعات يا ايامى مىگذرد ، كم كم آرامش بر وجود او مسلط مىشود ؛ گويى نيرويى از درون او مىجوشد و با آن مصيبت بزرگ به مبارزه بر مىخيزد و تدريجاً آن را مهار مىكند و هر قدر مصيبت سنگين‌تر باشد اين نيروى مقاومت كه نامش صبر و شكيبايى است قوىتر است . البته افرادى هم پيدا مىشوند كه بر خلاف اين اصل كلى رشتهء صبر\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nرا از دست مىدهند ؛ يا دست به خودكشى مىزنند و يا مرگ ناگهانى به زندگى آنها پايان مىدهد .\r\nاين بيان امام عليه السلام در واقع مايهء تسلى خاطر براى تمام مصيبت‌ديدگان است كه وقتى با مصيبت روبرو مىشوند بىتابى نكنند و بدانند خدا صبر لازم را به آن‌ها مرحمت خواهد كرد .\r\nبعضى از مفسران نهج‌البلاغه تفسيرى براى اين جمله ذكر كرده‌اند كه به ظاهر مراد امام عليه السلام نيست و آن اين‌كه تلخى صبر هميشه به اندازهء تلخى مصيبت است و اين خود واقعيتى است . « 1 »\r\nاما اين‌كه امام عليه السلام مىفرمايد : كسى كه دست خود را به هنگام مصيبت به زانو بزند اجر او ضايع مىگردد به سبب چيزى است كه در روايات اسلامى آمده است كه اگر انسان در مقابل مصيبت صبور و شكور باشد خداوند به او پاداش مىدهد و اگر ناشكرى و بىتابى و جزع كند اجر و پاداشى نخواهد داشت ، چنان‌كه در ضمن حكمت 291 خواهد آمد كه امام عليه السلام به هنگام تسليت به « اشعث بن قيس » دربارهء مرگ فرزندش فرمود :\r\n« إنْ صَبَرْتَ جَرى عَلَيْكَ الْقَدَرُ وَأنْتَ مَأْجوُرٌ ، وَانْ جَزِعْتَ جَرى عَلَيْكَ الْقَدَرُ وَأنْتَ مَأْزورٌ\r\n؛ اگر صبر كنى مقدّرات انجام مىشود و تو اجر و پاداش خواهى داشت و اگر بىتابى كنى باز هم مقدّرات انجام مىشود و تو گناه‌كار خواهى بود » . اين مطلب در بحارالانوار نيز با اندك تفاوتى از امام اميرالمؤمنين عليه السلام نقل شده است . « 2 »\r\nالبته گريه و عزادارى براى مرگ عزيزان در اسلام ممنوع نيست ، زيرا سرچشمه‌هاى عاطفى دارد و اسلام هرگز با عواطف مردم مبارزه نكرده است .\r\nآنچه ممنوع است بىتابى و اظهار ناشكرى و حركات و سخنانى است كه دليل بر\r\n\r\n\r\n","description":"","footnote":"\r\n( 1 ) . فى ظلال نهج‌البلاغه ، ج 4 ، ص 309 ذيل حكمت مورد بحث .\r\n( 2 ) . بحارالانوار ، ج 68 ، ص 92 .\r\n","page_name":" 172 ","page_number":172},
  {"content":"\r\n\r\nشكايت از تقديرات الهى باشد . حديث معروف پيامبر صلى الله عليه و آله كه به هنگام وفات فرزندش ابراهيم در كتب مختلف نقل شده نيز اشاره به همين معناست ؛ هنگامى كه خبر وفات فرزند به او رسيد اشك در چشمان حضرت حلقه زد و سرازير شد . شايد بعضى به آن حضرت ايراد كردند ، فرمود :\r\n« تَدْمَعُ الْعَيْنُ وَيَحْزَنُ الْقَلْبُ وَلا نَقُولُ ما يُسْخَطُ الرَّبُ\r\n؛ چشم مىگريد و قلب محزون مىشود اما چيزى كه موجب خشم خدا شود نمىگويم » . « 1 »\r\n* * *\r\n\r\n\r\n","description":"","footnote":"\r\n( 1 ) . كافى ، ج 3 ، ص 262 ، ح 45 ؛ طبقات كبرى ، ج 1 ، ص 114 .\r\n","page_name":" 173 ","page_number":173},
  {"content":"\r\n . \r\n","description":"","footnote":"","page_name":" 174 ","page_number":174},
  {"content":"\r\n\r\n\r\n145 و قال عليه السلام كَمْ مِنْ صَائِمٍ لَيْسَ لَهُ مِنْ صِيَامِهِ إِلَّا الْجُوعُ وَالظَّمَأُ ، وَكَمْ مِنْ قَائِمٍ لَيْسَ لَهُ مِنْ قِيَامِهِ إِلَّا السَّهَرُ وَالْعَنَاءُ ، حَبَّذَا نَوْمُ الْأَكْيَاسِ وَإِفْطَارُهُمْ .\r\nامام عليه السلام فرمود :\r\nچه بسيار روزه‌دارانى كه از روزهء خود جز گرسنگى و تشنگى بهره‌اى نمىبرند و چه بسيار شب‌زنده‌دارانى كه از قيام شبانهء خود جز بىخوابى و خستگى\r\nثمره‌اى نمىگيرند . آفرين بر خواب هوشمندان و افطارشان ! « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nمرحوم خطيب در كتاب مصادر در ذيل اين كلام حكيمانه مىگويد : بخش اول اين كلام از يك حديث نبوى برگرفته شده كه ابونعيم اصفهانى آن را در كتاب تاريخ اصفهان در شرح حال احنف بن حكيم نقل كرده است و همچنين ابوطالب مكى در كتاب قوت القلوب و هر دو پيش از سيّد رضى مىزيسته‌اند ، بنابراين اميرمؤمنان على عليه السلام از حديث پيامبر بهره گرفته و آن را با جملهء « حَبَّذا نَوْمُ الْأكْياسِ وَإفْطارُهُمْ » كامل‌تر ساخته است . ( مصادر نهج‌البلاغه ، ج 4 ، ص 124 ) .\r\n","page_name":" 175 ","page_number":175},
  {"content":"\r\n . \r\n","description":"","footnote":"","page_name":" 176 ","page_number":176},
  {"content":"\r\n\r\n\r\nشرح و تفسير روزه‌داران بىنصيب و شب زنده‌داران بىخبر !\r\nمىدانيم عبادات نيز مانند انسان ، روح و جسمى دارند . امام عليه السلام در اين كلام حكيمانه‌اش اشاره به عبادات بىروح و كم‌نتيجه يا بىنتيجه كرده مىفرمايد : « چه بسيار روزه‌دارانى كه از روزهء خود جز گرسنگى و تشنگى بهره‌اى نمىبرند و چه بسيار شب زنده دارانى كه از قيام شبانهء خود جز بىخوابى و خستگى ثمره‌اى نمىگيرند . آفرين بر خواب هوشمندان و افطارشان » ؛\r\n( كَمْ مِنْ صَائِمٍ لَيْسَ لَهُ مِنْ صِيَامِهِ إِلَّا الْجُوعُ وَالظَّمَأُ ، وَكَمْ مِنْ قَائِمٍ لَيْسَ لَهُ مِنْ قِيَامِهِ إِلَّا السَّهَرُ وَالْعَنَاءُ ، حَبَّذَا نَوْمُ الْأَكْيَاسِ وَإِفْطَارُهُمْ )\r\n. « سَهَر » ( بر وزن سفر ) به معناى شب‌بيدارى و « عَناء » به معناى رنج و تعب است .\r\nهمان‌گونه كه در بالا اشاره شد عبادات ، ظاهرى دارد و باطنى يا صورتى و سيرتى ؛ صورت عبادات افعالى است كه در ظاهر بايد انجام شود ؛ ولى باطن آنها فلسفه‌هاى تربيتى است كه نتيجهء آن قرب الى الله است . براى رسيدن به اين نتايج قناعت به شكل عبادات كافى نيست بلكه توجه به آداب آن نيز لازم است .\r\nمثلًا در نماز اگر حضور قلب نباشد و انسان اذكار و افعال آن را در حالى بجا آورد كه فكر او مشغول برنامه‌هاى دنياى مادى اوست به يقين از نتايج تربيتى آن كه باز داشتن از گناه ( نهى از فحشا و منكر ) و قرب الى اللَّه\r\n( الصَّلاةُ قُرْبانُ كُلُّ تَقِىٍّ ) « 1 »\r\n\r\n\r\n","description":"","footnote":"\r\n( 1 ) . كافى ، ج 3 ، ص 265 .\r\n","page_name":" 177 ","page_number":177},
  {"content":"\r\n\r\nو شستشوى دل از زنگار گناه است محروم خواهد ماند .\r\nهمچنين روزه برنامه‌هاى ظاهرى مانند خوددارى از خوردنى و نوشيدنى و بعضى ديگر از لذات نفسانى دارد و فلسفه‌اى كه عبارت از تقويت ايمان و اراده و مبارزه با هواى نفس و شيطان است كه اگر آنها حاصل نشود نتيجهء روزه كه تقوا است : « لَعَلَّكُمْ تَتَّقُونَ » « 1 » حاصل نمىگردد و انسان را از عذاب الهى باز نمىدارد و سپرى در برابر آتش نمىشود .\r\nبه همين دليل در روايات اسلامى تأكيد زيادى بر آداب نماز و روزه و ساير عبادات شده است تا عبادات افزون بر اسقاط تكليف به درجهء قبولى در نزد پرورگار برسد .\r\nعلاوه بر اين ، افعال و اعمال زشتى جزء موانع قبولى عبادت است ؛ مانند غيبت كردن ، نوشيدن مست‌كننده‌ها ، استفاده از اموال حرام و امثال آن كه سبب مىشود عبادات تا مدتى مقبول درگاه خدا نگردد . نيز يكى از مهم‌ترين شرايط قبولى عبادات ، پذيرش ولايت اهل‌بيت است كه اگر نباشد عبادات به كلى بىروح و خالى از محتوا مىشود .\r\nكلام حكيمانهء فوق ناظر به تمام اين امور نيز هست ؛ كسانى هستند روزه مىگيرند ؛ اما انواع گناهان را در حال روزه انجام مىدهند ؛ ظلم مىكنند ، مال مردم مىخورند ، آبروى مسلمانان را مىريزند و با غيبت و تهمت افراد بىگناه را آزار مىدهند به يقين اين‌گونه اشخاص از روزهء خود جز گرسنگى و تشنگى بهره‌اى نمىبرند ، چنان‌كه شب زنده دارانى هستند مانند خوارج كه خون بىگناهان را مىريزند ، با امام معصوم به مبارزه برمىخيزند و جنايات بىرحمانه‌اى مىكنند و با اين حال شب تا به صبح نماز و قرآن مىخوانند . اينها هرگز بهره‌اى از عبادات شبانه نخواهند برد .\r\n\r\n\r\n","description":"","footnote":"\r\n( 1 ) . بقره ، آيهء 183 .\r\n","page_name":" 178 ","page_number":178},
  {"content":"\r\n\r\nمنظور از « اكياس » ( جمع كيّس به معناى انسان با هوش است ) تنها پرهيزگاران و افراد با معرفت و هوشمند به همه اسرار عبادات آگاهند و آداب آن را به كار مىبندند . آنها اگر چه روزهء مستحبى به جا نياورند و عبادات مستحب شبانه را انجام ندهند خواب و افطارشان از عبادات گروه اول بالاتر است ؛ خواب و افطارى كه به آنها براى اطاعت خالق و خدمت به خلق نيرو مىدهد .\r\n\r\nنكته : خستگان محروم !\r\nكلام حكيمانهء فوق كه بخشى از آن از رسول خدا صلى الله عليه و آله نقل شده و به صورت مبسوطتر از اميرمؤمنان عليه السلام ، گويا بر گرفته از آيهء سوم سورهء « غاشيه » است . آنجا كه حال مجرمان را شرح مىدهد و مىفرمايد : « عَامِلَةٌ نَّاصِبَةٌ » ؛ پيوسته عمل كرده و خسته شده‌اند ( و نتيجه‌اى نگرفته‌اند ) » و دليلش آن است كه نه معرفت كافى براى عمل داشتند نه شرايط آن را رعايت كردند و نه موانع آن را بر طرف نمودند و حتى گاهى با اعمال ناشايست خود اگر بهره‌اى هم از اعمال پيشين برده بودند آنها را حبط و باطل نمودند .\r\nدر كتاب كافى در حديثى از امام صادق عليه السلام مىخوانيم كه براى ناصبيان و دشمنان اهل بيت تفاوتى نمىكند كه نماز بخوانند يا اعمال ناشايست انجام دهند و اين آيهء شريفه : « عَامِلَةٌ نَّاصِبَةٌ * تَصْلَى نَاراً حَامِيَةً » دربارهء ( امثال ) آنها نازل شده است . « 1 »\r\nدر حديث ديگرى آمده است كه براى ناصبين به اهل‌بيت تفاوت نمىكند كه نماز بخوانند يا دزدى كنند آنها در آتش دوزخند . « 2 »\r\n\r\n\r\n","description":"","footnote":"\r\n( 1 ) . كافى ، ج 8 ، ص 160 ، ح 162 .\r\n( 2 ) . بحارالانوار ، ج 27 ، ص 235 ، ح 51 .\r\n","page_name":" 179 ","page_number":179},
  {"content":"\r\n\r\nهنگامى كه انسان حالات خوارج را مطالعه مىكند به عمق اين گفتار حكيمانهء امام عليه السلام آشناتر مىشود ؛ آنها چگونه افراد بىگناه را سر مىبريدند و حتى شكم زن باردار را پاره مىكردند و او و جنينش را مىكشتند و حتى قتل اميرمؤمنان على عليه السلام را واجب مىشمردند ؛ اما با اين حال صداى زمزمهء تلاوت قرآن شبانه و نماز شبشان همواره به گوش مىرسيد . شبيه آنها گروهى از وهابيون امروزند كه به آسانى ده‌ها و صدها نفر از افراد بىگناه ، زن و كودك و پير و جوان را به خاك و خون مىكشند سپس در نمازهاى پنج‌گانه با صفوف منظم و خواندن سوره‌هاى طولانى به وسيلهء امام و زمزمهء آمين بعد از حمدشان و اهميت فوق‌العاده دادن به مد « ولا الضالين » حضور پيدا مىكنند به گونه‌اى كه هر كس اعمال سوء و جنايت‌هاى فوق‌العادهء آنها را نديده و نشنيده باشد تحت تأثير واقع مىشود و گمان مىكند اينها فرشتگانى هستند در روى زمين در حالى كه شياطينى هستند مستحق جهنم و سجين .\r\nاين سخن را با حديثى از پيغمبر اكرم صلى الله عليه و آله خاتمه مىدهيم . آن حضرت شنيد كه زنى در حال روزه‌دارى كنيز خود را دشنام مىدهد ! دستور داد طعامى حاضر كردند و به آن زن فرمود : بخور . عرض كرد : روزه‌دارم . فرمود چگونه روزه‌دار هستى در حالى كه كنيز خود را دشنام دادى روزه فقط پرهيز از طعام و شراب نيست . « 1 »\r\n* * *\r\n\r\n\r\n","description":"","footnote":"\r\n( 1 ) . كافى ، ج 4 ، ص 87 ، ح 83 .\r\n","page_name":" 180 ","page_number":180},
  {"content":"\r\n\r\n\r\n146 و قال عليه السلام سُوسُوا إِيمَانَكُمْ بِالصَّدَقَةِ ، وَحَصِّنُوا أَمْوَالَكُمْ بِالزَّكَاةِ ، وَادْفَعُوا أَمْوَاجَ الْبَلَاءِ بِالدُّعَاءِ .\r\nامام عليه السلام فرمود :\r\nايمانتان را با صدقه حفظ كنيد و اموالتان را با زكات ،\r\nو امواج بلا را با دعا از خود دور سازيد . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nتنها موردى را كه نويسندهء مصادر دربارهء اين كلام حكيمانه از راويانى قبل از سيّد رضى نقل مىكند اين است كه مىگويد : جملهء « حَصِّنُوا أمْوالَكُمْ بِالزَّكاةِ » در حديث « آداب اميرالمؤمنين لاصحابه » ( كه در كتاب تحف‌العقول و خصال نقل شده ) آمده است . ( مصادر نهج‌البلاغه ، ج 4 ، ص 124 ) .\r\nبخشى از اين گفتار در كلمات رسول خدا صلى الله عليه و آله نيز هست . ( بحارالانوار ، ج 90 ، ص 288 ) .\r\n","page_name":" 181 ","page_number":181},
  {"content":"\r\n . \r\n","description":"","footnote":"","page_name":" 182 ","page_number":182},
  {"content":"\r\n\r\n\r\nشرح و تفسير بهترين راه حفظ ايمان و مال\r\nامام عليه السلام در اين گفتار پربار خود به آثار صدقه در راه خدا و اداى زكات و بركات دعا اشاره كرده مىفرمايد : « ايمانتان را با صدقه حفظ كنيد و اموالتان را با زكات ، و امواج بلا را با دعا از خود دور كنيد » ؛\r\n( سُوسُوا إِيمَانَكُمْ بِالصَّدَقَةِ ، وَحَصِّنُوا أَمْوَالَكُمْ بِالزَّكَاةِ ، وَادْفَعُوا أَمْوَاجَ الْبَلَاءِ بِالدُّعَاءِ )\r\n. « سوسوا » از ريشهء « سياست » به معناى تدبير و حفظ و اصلاح است .\r\nتأثير صدقه در حفظ ايمان از اين نظر است كه علاقهء انسان به مال بيش از هر چيز است ؛ بسيارند كسانى كه در اعمال و عبادات ظاهرى قهرمان ميدان‌اند ؛ اما هنگامى كه پاى مسائل مالى به ميان مىآيد مىلنگند . به همين دليل پرداختن صدقه و چشم‌پوشى از مال مخصوصاً اگر به صورت عادت روزانهء انسان درآيد در تقويت پايه‌هاى ايمان بسيار مؤثر است و شايد به دليل اهميت صدقات و انفاق در راه خدا در قرآن مجيد بذل مال در كنار بذل جان قرار گرفته و مىفرمايد : « إِنَّ اللَّهَ اشْتَرَى مِنَ الْمُؤْمِنِينَ أَنفُسَهُمْ وَأَمْوَالَهُمْ بِأَنَّ لَهُمُ الْجَنَّةَ » ؛ خداوند از مؤمنان ، جان و مالشان را خريدارى كرده كه در برابرش بهشت براى آنان باشد » . « 1 »\r\nدر مورد حفظ اموال از طريق پرداخت زكات هم از جنبه‌هاى ظاهرى قابل\r\n\r\n\r\n","description":"","footnote":"\r\n( 1 ) . توبه ، آيهء 111 .\r\n","page_name":" 183 ","page_number":183},
  {"content":"\r\n\r\nتفسير است ، هم از جنبه‌هاى معنوى ؛ از نظر ظاهر مىدانيم زكات حق محرومان است هنگامى كه قشر ضعيف جامعه از حقوق مسلم خود محروم شود كار به شورش‌ها و قيام‌ها بر ضد اغنيا مىكشد و اموال آنها به خطر مىافتد ، قيام‌هاى كمونيستى در عصر ما گواه صادق اين مدعاست . در اعصار گذشته نيز كم و بيش اين معنا وجود داشته و شايد شورش زنجيان كه در نيمهء دوم قرن سوم هجرى واقع شد و شخصى به نام « على بن محمد » در بصره ظهور كرد و گروهى از بردگان را كه در شرايط بسيار سختى در مزارع و باغات زندگى مىكردند و با خدمات طاقت‌فرسا با كمترين بهره‌مندى مشغول كار بودند گرد خود جمع كرد ، نمونه‌اى از همين رخداد باشد . « 1 »\r\nقرآن مجيد نيز اشارهء پرمعنايى به اين معنا دارد آنجا كه مىفرمايد : « وَأَنفِقُوا فِى سَبِيلِ اللَّهِ وَلَا تُلْقُوا بِأَيْدِيكُمْ إِلَى التَّهْلُكَةِ » ؛ و در راه خدا انفاق كنيد و ( با ترك انفاق ) خود را به دست خود ، به هلاكت نيفكنيد » « 2 » قرار گرفتن اين دو جمله پشت سر هم دليل بر ارتباط آنها با يكديگر است ؛ يعنى اگر انفاق فى سبيل الله ترك شود ثروتمندان خودشان را با دست خود به هلاكت افكنده‌اند و اكثريت محروم سرانجام به پا مىخاسته قوانين را در هم مىشكنند و شورشى غير قابل كنترل ايجاد مىكنند .\r\nاز نظر معنوى نيز جاى ترديد نيست كه خداوند بركات خود را از كسانى بر مىگيرد كه حقوق محرومان را نمىپردازند . در حديثى از امام صادق عليه السلام در ابواب زكات كتاب وسائل‌الشيعه آمده است :\r\n« ما ضاعَ مالٌ في بَرٍّ أوْ بَحْرٍ إلّابِتَرْكِ الزَّكاةِ\r\n؛ هيچ مالى در دريا و خشكى از بين نرفت جز به سبب ترك زكات » . « 3 »\r\n\r\n\r\n","description":"","footnote":"\r\n( 1 ) . در جلد پنجم « پيام امام » ، ص 352 ذيل خطبهء 128 شرح كافى دربارهء شورش زنجيان داده شده است .\r\n( 2 ) . بقره ، آيهء 195 .\r\n( 3 ) . وسائل‌الشيعه ، ج 6 ، ص 5 .\r\n","page_name":" 184 ","page_number":184},
  {"content":"\r\n\r\nدر مورد جملهء سوم يعنى رابطهء دفع امواج بلا به وسيلهء دعا نيز روايات فراوانى داريم و پيش از روايات ، قرآن مجيد از آن سخن گفته ، مىفرمايد : « قُلْ مَا يَعْبَؤُا بِكُمْ رَبِّى لَوْلَا دُعَاؤُكُمْ » ؛ بگو : پروردگارم براى شما ارزشى قائل نيست اگر دعاى شما نباشد » . « 1 »\r\nدر حديثى در كتاب شريف كافى از امام صادق عليه السلام مىخوانيم :\r\n« إنّ الدُّعاءَ يَرُدُّ الْقَضاءُ وَقَدْ نَزَلَ مِنَ السَّماءِ وَقَدْ أُبْرِمَ إبْراماً\r\n؛ دعا حوادث سخت را باز مىگرداند حتى اگر دستور آن از آسمان صادر و محكم و مبرم شده باشد » . « 2 »\r\nدر همين كتاب از امام زين العابدين عليه السلام مىخوانيم :\r\n« الدُّعاءُ يَدْفَعُ الْبَلاءَ النّازِلَ وَما لَمْ يَنْزِلْ\r\n؛ دعا بلايى را كه نازل شده است دفع مىكند و همچنين بلائى را كه نازل نشده است » . « 3 »\r\nالبته استجابت دعا شرايطى دارد كه از جمله شرايط آن توبه و نهى از منكر و استفاده از غذاى حلال است . « 4 »\r\n* * *\r\n\r\n\r\n","description":"","footnote":"\r\n( 1 ) . فرقان ، آيهء 77 .\r\n( 2 ) . كافى ، ج 2 ، ص 469 ، ح 3 .\r\n( 3 ) . همان ، ح 5 .\r\n( 4 ) . ر . ك : مقدمهء كتاب « كليات مفاتيح نوين » .\r\n","page_name":" 185 ","page_number":185},
  {"content":"\r\n . \r\n","description":"","footnote":"","page_name":" 186 ","page_number":186},
  {"content":"\r\n\r\n\r\n147 و من كلام له عليه السلام لِكُمَيْلِ بْنِ زِيَادٍ النَّخَعِيِّ\r\n\r\nبخش اوّل :\r\nقَالَ كُمَيْلُ بْنُ زِيَادٍ : أَخَذَ بِيَدِي أَمِيرُ الْمُؤْمِنِينَ عَلِيُّ بْنُ أَبِي طَالِبٍ عليه السلام ، فَأَخْرَجَنِي إِلَى الْجَبَّانِ ، فَلَمَّا أَصْحَرَ تَنَفَّسَ الصُّعَدَاءَ ، ثُمَّ قَالَ :\r\nيَا كُمَيْلُ بْنَ زِيَادٍ : إِنَّ هَذِهِ الْقُلُوبَ أَوْعِيَةٌ ، فَخَيْرُهَا أَوْعَاهَا ، فَاحْفَظْ عَنِّي مَا أَقُولُ لَكَ : النَّاسُ ثَلَاثَةٌ : فَعَالِمٌ رَبَّانِيٌّ ، وَمُتَعَلِّمٌ عَلَى سَبِيلِ نَجَاةٍ ، وَهَمَجٌ رَعَاعٌ أَتْبَاعُ كُلِّ نَاعِقٍ ، يَمِيلُونَ مَعَ كُلِّ رِيحٍ ، لَمْ يَسْتَضِيئُوا بِنُورِ الْعِلْمِ ، وَلَمْ يَلْجَئُوا إِلَى رُكْنٍ وَثِيقٍ .\r\nيَا كُمَيْلُ : الْعِلْمُ خَيْرٌ مِنَ الْمَالِ ، الْعِلْمُ يَحْرُسُكَ وَأَنْتَ تَحْرُسُ الْمَالَ ، وَالْمَالُ تَنْقُصُهُ النَّفَقَةُ ، وَالْعِلْمُ يَزْكُوا عَلَى الْإِنْفَاقِ ، وَصَنِيعُ الْمَالِ يَزُولُ بِزَوَالِهِ .\r\nيَا كُمَيْلُ بْنَ زِيَادٍ : مَعْرِفَةُ الْعِلْمِ دِينٌ يُدَانُ بِهِ ، بِهِ يَكْسِبُ الْإِنْسَانُ الطَّاعَةَ فِي حَيَاتِهِ ، وَجَمِيلَ الْأُحْدُوثَةِ بَعْدَ وَفَاتِهِ ، وَالْعِلْمُ حَاكِمٌ ، وَالْمَالُ مَحْكُومٌ عَلَيْهِ .\r\nيَا كُمَيْلُ : هَلَكَ خُزَّانُ الْأَمْوَالِ وَهُمْ أَحْيَاءٌ ، وَالْعُلَمَاءُ بَاقُونَ مَا بَقِيَ الدَّهْرُ :\r\nأَعْيَانُهُمْ مَفْقُودَةٌ ، وَأَمْثَالُهُمْ فِي الْقُلُوبِ مَوْجُودَةٌ .\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nاز سخنان امام عليه السلام\r\nبه كميل بن زياد نخعى است\r\nكميل بن زياد مىگويد : اميرمؤمنان على بن ابىطالب عليه السلام دست مرا گرفت و به‌سوى صحرا ( خارج شهر كوفه ) برد هنگامى كه به صحرا رسيد آه پردردى كشيد و فرمود :\r\nاى كميل بن زياد ! دل‌ها همانند ظرف‌هاست پس بهترين آنها ظرفى است كه مقدار بيشترى را بتواند نگهدارى كند بنابراين آنچه را به تو مىگويم حفظ كن و در خاطر خود بسپار . مردم سه گروهند : علماى ربانى ، دانش‌طلبان در طريق نجات و احمقانِ بى سر و پا و بى هدف كه دنبال هر صدايى مىروند و با هر بادى حركت مىكنند ؛ آنهايى كه با نور علم روشن نشده و به ستون محكمى پناه نبرده‌اند . اى كميل ! علم از مال بهتر است ( چرا كه ) علم ، تو را پاسدارى مىكند ولى تو بايد مال را پاسدارى كنى . مال با هزينه كردن كاستى مىگيرد در حالى كه علم ، با انفاق افزون مىگردد .\r\nدست‌پروردگانِ مال ، با زوال آن از بين مىروند . ( ولى دست‌پروردگان علوم پايدارند ) اى كميل بن زياد ! آشنايى با علم و دانش آيينى است كه انسان به آن جزا داده مىشود و بايد به آن گردن نهد ، به وسيلهء آن در دوران حيات ، كسب طاعت فرمان خدا مىكند و بعد از وفات نام نيك از او مىماند . ( در حالى كه مال به تنهايى نه وسيلهء طاعت است نه سبب نيك‌نامى بعد از مرگ ) علم حاكم است و مال محكوم عليه ( علم فرمانده است و مال فرمان‌بردار ) . اى كميل ! ثروت‌اندوزان هلاك شده‌اند در حالى كه ظاهراً در صف زندگانند ؛ ولى دانشمندان تا جهان برقرار است زنده‌اند خود آنها گرچه از ميان مردم بيرون رفته‌اند ؛ ولى چهره و آثارشان در دل‌ها ثبت است . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nمرحوم خطيب صاحب كتاب مصادر مىگويد : اين كلام حكمت‌آميز را افراد مختلف با اختلاف عقيده‌اى كه داشته‌اند نقل كرده‌اند تا آنجا كه « ابن كثير » در كتاب « البداية و النهاية » در حوادث سنهء 82 در شرح حالات « كميل بن زياد » نوشته است كه « كميل » روايت مشهورى از على بن ابىطالب دارد كه آغازش اين است « الْقُلُوبَ أَوْعِيَةٌ فَخَيْرُهَا أَوْعَاهَا » و آن روايتى طولانى است كه جماعتى از حافظان معتبر حديث آن را نقل كرده‌اند و در آن مواعظ و سخنان بسيار خوبى است .\r\nسپس صاحب مصادر نام دوازده نفر از كسانى كه قبل از سيّدرضى و بعد ازاو اين حديث رانقل كرده‌اند باذكر مدرك بيان مىكند ( مصادرنهج‌البلاغه ، ج 4 ، ص 128 و 129 ) .\r\n","page_name":" 188 ","page_number":188},
  {"content":"\r\n\r\n\r\nشرح و تفسير برترى علم بر ثروت\r\nامام عليه السلام در اين كلام بسيار شريف و پربار و پرمعنا نخست براى آماده كردن مخاطب خود كميل او را به مكانى مىبرد كه خالى از اغيار و نامحرمان است تا بتواند آزادتر و پربارتر حقايق را براى او بيان كند .\r\nكميل بن زياد مىگويد : « اميرمؤمنان على بن ابىطالب عليه السلام دست مرا گرفت و به سوى صحرا ( خارج شهر كوفه ) برد هنگامى كه به صحرا رسيد آه پردردى كشيد و فرمود » ؛\r\n( قَالَ كُمَيْلُ بْنُ زِيَادٍ : أَخَذَ بِيَدِي أَمِيرُالْمُؤْمِنِينَ عَلِيُّ بْنُ أَبِيطَالِبٍ عليه السلام ، فَأَخْرَجَنِي إِلَى الْجَبَّانِ ، فَلَمَّا أَصْحَرَ تَنَفَّسَ الصُّعَدَاءَ ، ثُمَّ قَالَ : )\r\n. « جبّان » به معناى صحراست و گاه به قبرستان « جبان » و « جبانة » اطلاق شده چون معمولًا قبرستان‌ها در بيرون شهر بود .\r\n« صعداء » ( بر وزن علماء ) به معناى تنفسى است كه كشيده و طولانى و ناشى از درد و رنج باشد .\r\nامام عليه السلام در آن فضاى آزاد و آرام و خالى از بيگانه و اغيار زبان به سخن گشود و مخاطب با ايمان و با معرفتش را چنين خطاب كرد : « اى كميل بن زياد ! دل‌ها همانند ظرف‌هاست پس بهترين آنها ظرفى است كه مقدار بيشترى را بتواند نگهدارى كند » ؛\r\n( يَا كُمَيْلُ بْنَ زِيَادٍ : إِنَّ هَذِهِ الْقُلُوبَ أَوْعِيَةٌ ، فَخَيْرُهَا أَوْعَاهَا )\r\n. « اوْعِيَة » جمع ( وِعاء ) به معناى ظرف در اصل از ريشهء وعى ( بر وزن سعى )\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nگرفته شده است كه به گفتهء « ابن منظور » در لسان العرب و « راغب » در كتاب مفردات در اصل به معناى نگهدارى چيزى در قلب است يعنى به حافظه سپردن و ياد گرفتن . سپس به هر ظرفى « وعاء » گفته شده به گونه‌اى كه بر معناى اصلى پيشى گرفته و هر زمان « وعاء » گفته مىشود معناى ظرف‌هاى معمولى به ذهن انسان سبقت مىگيرد .\r\nاين ماده به معناى حفظ و نگهدارى نيز آمده است ، بنابراين منظور امام عليه السلام تأكيد بر اين است كه كميل اين سخنان حكيمانه و گرانقدر را حفظ كند و به ديگران نيز برساند تا نفع آن عام باشد . كميل نيز به اين دستور عمل كرد .\r\nبه هر حال ، تشبيه زيبا و پرمعناى كلام امام عليه السلام اشاره به اين است كه در مبدأ فيض الهى هيچ محدوديتى نيست و اگر استفادهء انسان‌ها از آن مبدأ متفاوت است به سبب تفاوت ظرفيت‌هاى آنهاست ؛ درست به اين مىماند كه گروهى ظرف‌هاى مختلفى را با خود بردارند و به سوى چشمهء زلال پرآبى حركت كنند .\r\nپيداست هر يك به اندازهء پيمانه‌اى كه به همراه دارد از آن چشمه آب بر مىگيرد ؛ يكى به اندازهء آشاميدن يك مرتبهء انسان و ديگرى به اندازه دفعات زياد .\r\nبه بيان ديگر ، باران فيض الهى بر صحرا و دشت و دره‌ها و گودال‌ها مىبارد ، هر زمينى وسعت بيشترى داشته باشد بهره‌اش از آن باران بيشتر است . اين سخن اشاره به آن است كه اى كميل ! تا مىتوانى ظرفيت خود را گسترش ده .\r\nاز اين رو امام مىفرمايد : « بنا بر اين ، آنچه را به تو مىگويم حفظ كن و در خاطر خود بسپار » ؛\r\n( فَاحْفَظْ عَنِّي مَا أَقُولُ لَكَ )\r\n. آن‌گاه امام عليه السلام جامعهء انسانى را به سه گروه تقسيم مىكند كه چهارمى ندارد ، مىفرمايد : « مردم سه گروهند : علماى ربانى ، دانش طلبان در طريق نجات و احمقانِ بى سر و پا و بى هدفى كه دنبال هر صدايى مىروند و با هر بادى حركت مىكنند ؛ آنهايى كه با نور علم روشن نشده‌اند و به ستون محكمى پناه\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nنبرده‌اند » ؛\r\n( النَّاسُ ثَلَاثَةٌ : فَعَالِمٌ رَبَّانِيٌّ ، وَمُتَعَلِّمٌ عَلَى سَبِيلِ نَجَاةٍ ، وَهَمَجٌ رَعَاعٌ أَتْبَاعُ كُلِّ نَاعِقٍ ، يَمِيلُونَ مَعَ كُلِّ رِيحٍ ، لَمْ يَسْتَضِيئُوا بِنُورِ الْعِلْمِ ، وَلَمْ يَلْجَئُوا إِلَى رُكْنٍ وَثِيقٍ )\r\n. منظور از « عالمان ربانى » انسان‌هايى هستند كه علم و تقوا و معرفت الهى را در بر دارند و آنچه مىگويند از سخنان پروردگار و اوليائش مىگويند و همواره در اين مسير سير مىكنند و كار آنها تربيت شاگردان و پرورش روح و فكر آنهاست .\r\n« ربانى » ممكن است از ريشهء « رب » به معناى پروردگار باشد كه به هنگام « ياء » نسبت ، « الف و نون » براى تأكيد و مبالغه به آن اضافه شده است ؛ مانند « روحانى » و شايد از مادهء « تربيت » گرفته شده باشد ؛ يعنى علمايى كه مربى انسان‌ها هستند و جمع ميان هر دو معنا در واژهء « عالم ربانى » بعيد به نظر نمىرسد .\r\nاما\r\n« مُتَعَلِّمٌ عَلَى سَبِيلِ نَجَاةٍ »\r\nبه كسى گفته مىشود كه رهبر و پيشوا و معلمى از علماى ربانى براى خود بر گزيده ، از شيطان و وسوسه‌هاى او و انسان‌هاى شيطان صفت دورى گزيده ، در طريق نجات گام نهاده و آن مسير را در سايهء رهبرى آگاه و با تقوا ادامه مىدهد .\r\nدر واقع « علماى ربانى » همچون آفتاب عالم‌تاب و « متعلّمان عَلى سَبيلِ النَّجاة » همچون كرهء ماه هستند كه گرچه از خود نورى ندارند ؛ ولى نور آفتاب را گرفته و منعكس مىكنند و به همين دليل چراغ شب‌هاى تار محسوب مىشوند .\r\nاين دو گروه خوشبخت و سعادتمند و پيروزند ؛ اما گروه سوم افراد گمراه و منحرفى هستند كه امام براى آنها شش وصف بيان فرموده است :\r\nنخست از آنها به « همج » ياد مىكند . « همج » جمع « هَمَجَة » در اصل به معناى مگس كوچك است كه اشاره به حقارت و بىارزشى آنهاست .\r\nسپس از آنها به « رعاع » اسم مىبرد كه جمع « رَعاعة » ( بر وزن خرابة ) به معناى افراد بى سر و پا و اوباش است .\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nدر سومين يادكرد آنها را افرادى بى هدف نام مىبرد كه دنبال هر صدايى مىروند ؛ امروز پاى پرچم زيد سينه مىزنند فردا پاى پرچم دشمنش .\r\n« ناعق » از « نعيق » به معناى صدايى است كه چوپان براى راندن و نهيب زدن گوسفندان سر مىدهد . بعضى گفته‌اند كه در اصل به معناى صداى كلاغ است ، سپس توسعه يافته و به صداى چوپان در برابر گوسفندان نيز اطلاق شده است .\r\nدر هر حال اين گروه را به گوسفندان بى عقل و شعورى تشبيه مىكند كه دنبال هر صدايى حركت مىكنند .\r\nدر چهارمين توصيف ايشان را به موجودات سبك و بى ريشه‌اى مانند برگ‌هاى خشكيده ، پشه‌ها و امثال آن تشبيه مىكند كه همراه باد به هر سويى مىروند و اين نيز دليل بر بىوزنى و بىهدفى آنهاست كه با هر نسيمى به سويى مىرود .\r\nدر پنجمين و ششمين توصيف كه در واقع علت اصلى تمام مشكلات و بدبختىهاى آنهاست مىفرمايد : آنها به نور علم روشن نشده‌اند تا در مسير ثابتى به سوى اهداف والايى حركت كنند و نيز تكيه‌گاه محكمى ندارند كه به آن چسبيده باشند تا نسيم‌ها و حتى طوفان‌ها هم نتوانند آنها را جا به جا كنند . اينها حال كسانى است كه نه عالمند و نه متعلم ، نه دانشمند و نه پيرو دانشمندان .\r\nدر حديث كوتاه و پرمعنايى از امام صادق عليه السلام همين تقسيم سه‌گانه به شكل ديگرى بيان شده است :\r\n« النَّاسُ ثَلَاثَةٌ : عَالِمٌ وَمُتَعَلِّمٌ وَغُثَاءٌ\r\n؛ مردم سه دسته‌اند : يا عالم و يا كسب كنندهء علم از شخص عالم‌اند و يا غثاء » . « 1 » ( غثاء در اصل به معناى گياهان خشكيده‌اى است كه به صورت در هم ريخته بر روى سيلاب قرار مىگيرد . همچنين به كف‌هايى كه روى آب در حال جوشيدن در ديگ پيدا مىشود غثاء گفته شده است ) .\r\nدر واقع امام عليه السلام روى نقطهء اصلى مشكلات جوامع انسانى انگشت گذارده\r\n\r\n\r\n","description":"","footnote":"\r\n( 1 ) . كافى ، ج 1 ، ص 34 ، ح 2 .\r\n","page_name":" 192 ","page_number":192},
  {"content":"\r\n\r\nاست . قسمت مهمى از مشكلات از ناحيهء گروه سوم است ؛ گروهى نادان ، بىخبر ، بىبرنامه كه دنبال هر كسى بدون مطالعه حركت مىكنند . تنها هدفشان منافع مادى آنهاست . نه نور علم و تقوا بر قلوبشان تابيده ، نه معرفت درستى نسبت به مبدأ و معاد دارند ، نه تكيه‌گاه مطمئن ، نه مشاوران آگاه و دشمنان اسلام بر همين گروه تكيه مىكنند تا جوامع اسلامى را گرفتار نا بسامانى كنند .\r\nبه بيان ديگر عالمان ربانى همچون كوه‌هاى استوارند و به مضمون\r\n« المُؤمِنُ كَالْجَبَلِ لَاتُحَرِّكُهُ الْعَوَاصِف\r\n؛ مؤمن همچون كوه است و تندبادها او را به حركت در نمىآورد » ، « 1 » در برابر تمام طوفان‌ها ايستادگى مىكنند و\r\n« مُتَعَلِّمانِ عَلى سَبيلِ\r\nالنَّجاةِ »\r\nهمچون قطعات سنگى هستند كه به كوه چسبيده‌اند ؛ آنان نيز از طوفان حوادث در امانند ؛ ولى « هِمَج رَعاء » به منزلهء گرد و خاكى هستند كه بر دامان كوه نشسته و به اندك نسيمى جا به جا مىشوند . وظيفهء دانشمندان و رهبران فكرى و معنوى جامعه اين است كه تلاش كنند اين گروه را در گروه دوم جاى دهند و آنها را ارتقاء رتبه بخشند و گرنه هميشه جامعه نابسامان خواهد بود .\r\nقرآن مجيد نيز دربارهء اين گروه گاهى چنين تعبيرى از آنها دارد : « آنها دل‌ها ( / عقل‌ها ) يى دارند كه با آن ( انديشه نمىكنند ، ) نمىفهمند ، و چشمانى كه با آن نمىبينند ؛ و گوش‌هايى كه با آن نمىشنوند ؛ آنها همچون چهارپايانند ؛ بلكه گمراه‌تر ! اينان همان غافلانند ( چون امكان هدايت دارند و بهره نمىگيرند ) » ؛ « لَهُمْ قُلُوبٌ لَّايَفْقَهُونَ بِهَا وَلَهُمْ أَعْيُنٌ لَّايُبْصِرُونَ بِهَا وَلَهُمْ آذَانٌ لَّايَسْمَعُونَ بِهَا أُوْلَئِكَ كَالْأَنْعَامِ بَلْ هُمْ أَضَلُّ أُوْلَئِكَ هُمُ الْغَافِلُونَ » . « 2 »\r\nگاه نيز دربارهء كفار نادان و بىخبر خطاب به پيغمبر مىگويد : « مَثَل ( تو در دعوت ) كسانى كه كافر شدند ، بسان كسى است كه حيوانات را ( براى نجات از\r\n\r\n\r\n","description":"","footnote":"\r\n( 1 ) . شرح اصول كافى ، ملا صالح مازندرانى ، ج 9 ، ص 181 .\r\n( 2 ) . اعراف ، آيهء 179 .\r\n","page_name":" 193 ","page_number":193},
  {"content":"\r\n\r\nخطر ، ) صدا مىزند ؛ ولى آنها چيزى جز سر و صدا نمىشنوند ؛ ( كافران ) كر و لال و كورند ؛ ازاين رو چيزى نمىفهمند » ؛ « وَمَثَلُ الَّذِينَ كَفَرُوا كَمَثَلِ الَّذِي يَنْعِقُ بِمَا لَا يَسْمَعُ إِلَّا دُعَاءً وَنِدَاءً صُمٌّ بُكْمٌ عُمْىٌ فَهُمْ لَايَعْقِلُونَ » . « 1 »\r\nامام عليه السلام سپس در مقايسه‌اى بسيار جالب برترى علم را بر اموال دنيا از شش جهت ، در سه گزاره از كلامش ثابت مىكند :\r\nنخست در اولين امتياز علم بر مال مىفرمايد : « اى كميل ! علم از مال بهتر است ( چرا كه ) علم ، تو را پاسدارى مىكند ولى تو بايد مال را پاسدارى كنى » ؛\r\n( يَا كُمَيْلُ :\r\nالْعِلْمُ خَيْرٌ مِنَ الْمَالِ ، الْعِلْمُ يَحْرُسُكَ وَأَنْتَ تَحْرُسُ الْمَالَ )\r\n. بديهى است كه علم هم ايمان انسان را حفظ مىكند و هم جسم و جان او را ، زيرا دفع آفات در جهات مختلف به وسيلهء علم صورت مىگيرد در حالى كه مال به عكس آن است ؛ صاحب مال بايد پيوسته از اموال خويش مراقبت كند مبادا دزدان آن را بربايند يا آفات و بلاهايى آن را از ميان بردارد . بايد مراقبينى بر آن بگمارد ، وسايل اطفاى حريق در كنارش قرار دهد ، به موقع به آن سركشى كند مبادا آفتى در آن پيدا شده باشد و اين يك برترى بزرگ براى علم در برابر مال است .\r\nدر دومين برترى مىفرمايد : « مال با هزينه كردن كاستى مىگيرد در حالى كه علم ، با انفاق افزون مىگردد » ؛\r\n( وَالْمَالُ تَنْقُصُهُ النَّفَقَةُ ، وَالْعِلْمُ يَزْكُوا عَلَى الْإِنْفَاقِ )\r\n. « يَزْكُوا » ( از ريشهء « زكاء » ) به معناى نو و رشد است .\r\nدليل آن روشن است ؛ هنگامى كه عالم تدريس مىكند و شاگردانى پرورش مىدهد علم و دانش او درون فكرش راسخ‌تر و قوىتر مىشود و اى بسا شاگردان سؤال و اشكالى كنند و در پرتو آن بر علم او افزوده گردد و ما تجربه كرده‌ايم براى پرورش علم هيچ چيز بهتر از تدريس نيست . مطالعه ، درس خواندن و مباحثه كردن خوب است ولى تدريس اثر قوىترى دارد .\r\n\r\n\r\n","description":"","footnote":"\r\n( 1 ) . بقره ، آيهء 171 .\r\n","page_name":" 194 ","page_number":194},
  {"content":"\r\n\r\nاضافه بر اين علم از طريق شاگردان گسترش پيدا مىكند و اين نيز نوعى ديگر از نمو است .\r\nدر سومين تفاوت مىفرمايد : « دست‌پروردگانِ مال ، به زوال آن از بين مىروند ( ولى دست‌پروردگان علوم پايدارند ) » ؛\r\n( وَصَنِيعُ الْمَالِ يَزُولُ بِزَوَالِهِ )\r\n. بسيار ديده‌ايم ثروتمندانى را كه در زمان ثروت ، دوستان بىشمار و مخلصان فراوانى دارند ؛ اما آن روز كه ورشكست گردند و اموال‌شان از بين برود همه از اطراف آنها پراكنده مىشوند گويى نه مالى بود و نه ثروتى و نه دست‌پروردگانى ؛ اما عالم اگر روزى بيمار شود و نتواند افاضهء علم كند و يا از دنيا برود شاگردانش جاى او را مىگيرند و خلأ ناشى از بيمارى يا فقدانش را پر مىكنند و اين امر همچنان در نسل‌هاى متعدد ادامه مىيابد .\r\nامام عليه السلام در ادامهء اين سخن به چهارمين امتياز علم بر مال پرداخته ، مىفرمايد :\r\n« اى كميل بن زياد ! آشنايى با علم و دانش آيينى است كه انسان به آن جزا داده مىشود و بايد به آن گردن نهد ، به وسيلهء آن در دوران حيات ، كسب طاعت فرمان خدا مىكند و بعد از وفات نام نيك از او مىماند ( در حالى كه مال به تنهايى نه وسيلهء طاعت است نه سبب نيك‌نامى بعد از مرگ ) » ؛\r\n( يَا كُمَيْلُ بْنَ زِيَادٍ :\r\nمَعْرِفَةُ الْعِلْمِ دِينٌ يُدَانُ بِهِ ، بِهِ يَكْسِبُ الْإِنْسَانُ الطَّاعَةَ فِي حَيَاتِهِ ، وَجَمِيلَ الْأُحْدُوثَةِ بَعْدَ وَفَاتِهِ )\r\n. « أُحْدُوثه » به معناى چيزى است كه مردم دربارهء آن سخن مىگويند و در اينجا به معناى نام و نشان و « جَميلَ الْأُحْدُوثَة » به معناى نام نيك است .\r\nتعبير به « مَعْرِفَةُ الْعِلْم » به معناى آشنايى با علوم و دانش‌هاست نه آشنايى به اهميت علم آن‌گونه كه بعضى از شارحان پنداشته‌اند ، زيرا جمله‌هاى بعد از آن شاهد بر تفسيرى است كه بيان كرديم .\r\nدر حديثى كه در كتاب كافى از اميرمؤمنان عليه السلام نقل شده است مىخوانيم كه\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nفرمود :\r\n« اعْلَمُوا أَنَّ صُحْبَةَ الْعَالِمِ وَاتِّبَاعَهُ دِينٌ يُدَانُ اللَّهُ بِهِ وَطَاعَتَهُ مَكْسَبَةٌ لِلْحَسَنَاتِ مَمْحَاةٌ لِلسَّيِّئَاتِ وَذَخِيرَةٌ لِلْمُؤْمِنِينَ وَرِفْعَةٌ فِيهِمْ فِي حَيَاتِهِمْ وَجَمِيلٌ بَعْدَ مَمَاتِهِمْ\r\n؛ بدانيد همنشينى عالم و پيروى از دانشمند آيينى است كه خدا با آن پرستش مىشود و پيروى از عالم سبب كسب حسنات و محو سيئات و ذخيرهء مؤمنان و مايهء برترى و افتخار در حياتشان و نام نيك بعد از وفاتشان خواهد بود » . « 1 »\r\nدر پنجمين مقايسه حضرت مىفرمايد : « علم حاكم است و مال محكوم عليه ( علم فرمانده است و مال فرمان‌بردار ) » ؛\r\n( وَالْعِلْمُ حَاكِمٌ ، وَالْمَالُ مَحْكُومٌ عَلَيْهِ )\r\n. بديهى است مال و ثروت در سايهء علم و دانش پديد مىآيد ؛ مديريت‌هاى شايسته ، آگاهى به فنون زراعت و تجارت و صنعت و به ويژه در عصر ما آگاهى به انواع تكنولوژىها و فناورىها سرچشمهء پيدايش و گسترش اموال و ثروت‌هاست و آنچه مايهء برترى بخشى از كشورها بر ساير كشورهاى جهان و حاكميت آنها بر مسائل سياسى و فرهنگى جهان شده همان پيشرفت علمى آنهاست كه هم اقتصادشان را شكوفا كرده و هم پايه‌هاى حاكميت‌شان را بر مسائل سياسى تقويت نموده است .\r\nبه گفتهء مرحوم مغينه در شرح نهج‌البلاغهء خود ، مسلمانان روى گنج‌هاى بزرگى نشسته‌اند گنج‌هايى كه غربىها فاقد آنند ؛ ولى داراى علوم و دانش‌هايى هستند كه سبب برترى آنها در مسائل سياسى و اقتصادى شده است . ما مالك گنج و ثروتيم و آنها مالك علم و خبرويت و به همين دليل آنها حتى بر گنج‌ها و ثروت‌هاى ما حكومت مىكنند آنها به زبان عمل مىگويند : « رَّبِّ زِدْنِي عِلْماً » و ما به زبان كسالت عكس آن را مىگوييم . « 2 »\r\n\r\n\r\n","description":"","footnote":"\r\n( 1 ) . كافى ، ج 1 ، ص 188 ، ح 14 .\r\n( 2 ) . فى ظلال نهج‌البلاغه ، ج 4 ، ص 314 .\r\n","page_name":" 196 ","page_number":196},
  {"content":"\r\n\r\nبحمدالله در اين اواخر بسيارى از مسلمانان بيدار شده و بازگشت به هويت اصلى خود را آغاز كرده‌اند . دانشمندان ماهرى در ميان آنها پيدا شده كه اگر به نهضت علمى خود شتاب دهند اميد مىرود خود را در تمام جهات از حاكميت غربِ ظالم و ستمگر آزاد سازند .\r\nروشن است كه علم در كلام امام عليه السلام همهء علوم مفيد را شامل مىشود ؛ اعم از علوم الهى و معنوى و علوم مفيد مادى ، هرچند بيشتر سخن از علوم الهى است .\r\nآن‌گاه امام عليه السلام در ششمين و آخرين برترى علم و دانش بر مال و ثروت چنين مىفرمايد : « اى كميل ! ثروت‌اندوزان هلاك شده‌اند در حالى كه ظاهراً در صف زندگانند ؛ ولى دانشمندان تا جهان برقرار است زنده‌اند خود آنها گرچه از ميان مردم بيرون رفته‌اند ؛ ولى چهره و آثارشان در دل‌ها ثبت است » ؛\r\n( يَا كُمَيْلُ : هَلَكَ خُزَّانُ الْأَمْوَالِ وَهُمْ أَحْيَاءٌ ، وَالْعُلَمَاءُ بَاقُونَ مَا بَقِيَ الدَّهْرُ : أَعْيَانُهُمْ مَفْقُودَةٌ ، وَأَمْثَالُهُمْ فِي الْقُلُوبِ مَوْجُودَةٌ )\r\n. مىدانيم فرق موجود زنده و مرده در تأثيرگذارى آن است ، بنابراين ثروت‌اندوزانى كه نه خود از اموالشان استفاده مىكنند و نه ديگران بهره‌مند مىشوند در حكم مردگانند ، زيرا هيچ اثرى از آنها ديده نمىشود ؛ ولى دانشمندانى كه سال‌ها و قرن‌ها چشم از جهان فرو بسته و شاگردان و كتاب‌ها و آثارشان در همه جا به چشم مىخورد در واقع زنده‌اند . مگر يك عالم زنده چه مىكند ؟ شاگرد پرورش مىدهد ، مردم را هدايت و از آيين حق دفاع مىكند .\r\nهرگاه پس از وفات آثار علمى آنها همين كارها را انجام دهد گويى آنها زنده‌اند .\r\nآرى ، دانشمندانى كه وفات كرده با بدن‌هاى مادى در ميان ما نيستند ؛ اما به قلب هر كس مراجعه كنيد وجود آنها را با آثارشان حاضر مىبينيد . درست مانند حياتشان پيام مىدهند و تربيت مىكنند .\r\nقرآن مجيد نيز دربارهء افراد فاقد هر گونه اثر به « مردگان » تعبير كرده\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nو مىفرمايد : « إِنَّكَ لَاتُسْمِعُ الْمَوْتَى وَلَا تُسْمِعُ الصُّمَّ الدُّعَاءَ إِذَا وَلَّوْا مُدْبِرِينَ » ؛ مسلّماً تو نمىتوانى صداى خود را به گوش مردگان برسانى ، و نه سخنت را به گوش كران هنگامى كه روى برگردانند و دور شوند » . « 1 »\r\nاميرمؤمنان على عليه السلام از كسانى كه امر به معروف و نهى از منكر را با قلب و زبان و دست ترك مىكنند به « ميت الاحياء » ( مردهء زندگان ) تعبير كرده و مىفرمايد :\r\n« وَمِنْهُمْ تَارِكٌ لِإِنْكَارِ الْمُنْكَرِ بِلِسَانِهِ وَقَلْبِهِ وَيَدِهِ فَذَلِكَ مَيِّتُ الْأَحْيَاء »\r\n. « 2 »\r\nدر خطبهء 87 نيز همين تعبير ( ميت الاحياء ) دربارهء كسانى كه نصيحت نمىپذيرند و گوش به اندرزهاى اولياء الله نمىدهند ، آمده است .\r\nاز سويى ديگر در حديثى از همان حضرت كه در غررالحكم آمده مىخوانيم :\r\n« العالِمُ حَىٌّ وَإنْ كانَ مَيِّتاً ، الْجاهِلُ مَيِّتٌ وَإنْ كانَ حَيّاً\r\n؛ عالم زنده است ، هرچند از دنيا رفته باشد و جاهل مرده ، هرچند در زمرهء زندگان باشد » . « 3 »\r\nنيز از همان حضرت در همان كتاب نقل شده است كه فرمود :\r\n« ما ماتَ مَنْ أحْيى عِلْماً\r\n؛ كسى كه علم و دانشى را زنده كند هرگز نمرده است » . « 4 »\r\nخلاصه اين‌كه امام عليه السلام براى اثبات برترى علم و دانش در مقابل مال و ثروت تمام جهات اين دو را در نظر گرفته و حق سخن را ادا فرموده است به گونه‌اى كه چون انسان آن را مطالعه مىكند هيچ‌گونه كمبود و كاستى در آن نمىبيند . در ضمن روشن مىشود كه در فرهنگ اسلام علم و عالم و دانشمند حرف اول را مىزنند و ساير مواهب الهى تحت سلطه و سيطرهء آنهاست .\r\n* * *\r\n\r\n\r\n","description":"","footnote":"\r\n( 1 ) . نمل ، آيهء 80 .\r\n( 2 ) . نهج‌البلاغه ، حكمت 374 .\r\n( 3 ) . غررالحكم ، ص 47 ، ح 206 و ص 75 ، ح 1163 .\r\n( 4 ) . همان ، ح 213 .\r\n","page_name":" 198 ","page_number":198},
  {"content":"\r\n\r\n\r\nبخش دوم :\r\nهَا إِنَّ هَاهُنَا لَعِلْماً جَمّاً - وَأَشَارَ بِيَدِهِ إِلَى صَدْرِهِ - لَوْ أَصَبْتُ لَهُ حَمَلَةً ! بَلَى أَصَبْتُ لَقِناً غَيْرَ مَأْمُونٍ عَلَيْهِ ، مُسْتَعْمِلًا آلَةَ الدِّينِ لِلدُّنْيَا ، وَمُسْتَظْهِراً بِنِعَمِ اللَّهِ عَلَى عِبَادِهِ ، وَ بِحُجَجِهِ عَلَى أَوْلِيَائِهِ ؛ أَوْ مُنْقَاداً لِحَمَلَةِ الْحَقِّ ، لَابَصِيرَةَ لَهُ فِي أَحْنَائِهِ ، يَنْقَدِحُ الشَّكُّ فِي قَلْبِهِ لِأَوَّلِ عَارِضٍ مِنْ شُبْهَةٍ . أَلَا لَاذَا وَ لَاذَاكَ ! أَوْ مَنْهُوماً بِاللَّذَّةِ سَلِسَ الْقِيَادِ لِلشَّهْوَةِ ، أَوْ مُغْرَماً بِالْجَمْعِ وَالِادِّخَارِ ، لَيْسَا مِنْ رُعَاةِ الدِّينِ فِي شَيْءٍ ، أَقْرَبُ شَيْءٍ شَبَهاً بِهِمَا الْأَنْعَامُ السَّائِمَةُ ! كَذَلِكَ يَمُوتُ الْعِلْمُ بِمَوْتِ حَامِلِيهِ .\r\n\r\nترجمه\r\n( امام عليه السلام فرمود : بدان اى كميل ) در اينجا علم فراوانى است - و با دست اشاره به سينهء مباركش كرد - اى كاش افراد لايقى را براى آن مىيافتم ( تا به آنها تعليم دهم ) آرى كسى را مىيابم كه زود درك مىكند ولى ( از نظر تقوا ) قابل اطمينان و اعتماد نيست و دين را وسيلهء دنيا قرار مىدهد و از نعمت خدا بر ضد بندگانش استفاده مىكند و از دلائل الهى بر ضد اوليائش كمك مىگيرد . يا كسى كه مطيع حاملان حق است اما چون بصيرتى به پيچ و خم‌هاى علم و شبهات ندارد با نخستين شبهه و ايراد ، شك در دل او پيدا مىشود . آگاه باش ( اى كميل ! ) نه اين به درد مىخورد و نه آن . يا كسى كه اسير لذت است و در چنگال شهوات گرفتار .\r\n( و به همين دليل دين و ايمانش را در پاى لذات و شهواتش قربانى مىكند ) . يا كسى كه حريص به جمع مال و اندوختن آن است اين دو ( اين گروه و گروه\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nپيشين ) به هيچ وجه از دين‌داران نيستند و شبيه‌ترين موجودات به چهارپايانى هستند كه براى چَرا رها شده‌اند . ( آرى ) اين‌گونه علم با مرگ حاملانش مىميرد .\r\n\r\nشرح و تفسير حاملان علم چند گروهند\r\nامام عليه السلام در اين بخش از كلام نورانى و پربار و حكمت‌آميزش بعد از ذكر اهميت علم و علما و برترى علم بر مال و ثروت مىفرمايد : « ( بدان اى كميل ) در اينجا علم فراوانى است - و با دست اشاره به سينهء مباركش كرد - » ؛\r\n( هَا إِنَّ هَاهُنَا لَعِلْماً جَمّاً - وَأَشَارَ بِيَدِهِ إِلَى صَدْرِهِ - )\r\n. سپس فرمود : « اى كاش افراد لايقى براى آن مىيافتم ( تا به آنها تعليم دهم ) » ؛\r\n( لَوْ أَصَبْتُ لَهُ حَمَلَةً )\r\n. منظور از اين علم چه علمى است ؟ به نظر مىرسد علوم مربوط به صفات جمال و جلال خداوند و عرفان ذات مقدسش و اسرار جهان آفرينش و مقامات انبيا و اوليا و حوادث مربوط به آينده باشد كه تحمل اين علوم را همه كس ندارد بلكه جمعى از پاكان و خاصان و اولياء الله و اتقيا مىتوانند حامل اين علوم باشند و از آن به طور صحيح استفاده كنند .\r\nدر حديثى پرمعنا از امام باقر عليه السلام در تفسير واژهء « صمد » در آيهء « اللَّهُ الصَّمَدُ » مىخوانيم كه :\r\n« لَوْ وَجَدْتُ لِعِلْمِيَ الَّذِي آتَانِيَ اللَّهُ عَزَّوَجَلَّ حَمَلَةً لَنَشَرْتُ التَّوْحِيدَ وَالْإِسْلَامَ وَالْإِيمَانَ وَالدِّينَ وَالشَّرَائِعَ مِنَ الصَّمَدِ وَكَيْفَ لِي بِذَلِكَ وَلَمْ يَجِدْ جَدِّي أَمِيرُالْمُؤْمِنِينَ حَمَلَةً لِعِلْمِهِ حَتَّى كَانَ يَتَنَفَّسُ الصُّعَدَاءَ وَيَقُولُ عَلَى الْمِنْبَرِ : سَلُونِي قَبْلَ أَنْ تَفْقِدُونِي فَإِنَّ بَيْنَ الْجَوَانِحِ مِنِّي عِلْماً جَمّاً هَاهْ هَاهْ أَلَا لَاأَجِدُ مَنْ يَحْمِلُه\r\n؛ هرگاه براى علم و دانشى كه خدا به من داده حاملانى پيدا مىكردم توحيد ، اسلام ، ايمان ، دين و شرايع را از واژهء « الصمد » بيرون مىآوردم و آن را نشر مىدادم .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nچگونه ممكن است من چنين افرادى را بيابم در حالى كه جدم اميرمؤمنان عليه السلام نيافت تا آنجا كه آه سوزان و پر درد از دل بر مىكشيد و بر منبر مىفرمود :\r\nاز من سؤال كنيد پيش از آنكه از دست شما بروم ، چرا كه در وجود من علم و دانش فراوانى است . آه آه بدانيد افرادى نمىيابم كه بتوانند آن را حمل و نگهدارى كنند » . « 1 »\r\nامام عليه السلام در ادامهء اين سخن از چهار گروه نام مىبرد كه هيچ كدامشان شايسته حمل اين علوم الهى و اسرارآميز نيستند . در مورد گروه اول مىفرمايد : « آرى كسى را مىيابم كه زود درك مىكند ولى ( از نظر تقوا ) قابل اطمينان و اعتماد نيست و دين را وسيلهء دنيا قرار مىدهد و از نعمت خدا بر ضد بندگانش استفاده مىكند و از دلائل الهى بر ضد اوليائش كمك مىگيرد » ؛\r\n( بَلَى أَصَبْتُ لَقِناً غَيْرَ مَأْمُونٍ عَلَيْهِ ، مُسْتَعْمِلًا آلَةَ الدِّينِ لِلدُّنْيَا ، وَمُسْتَظْهِراً بِنِعَمِ اللَّهِ عَلَى عِبَادِهِ ، وَبِحُجَجِهِ عَلَى أَوْلِيَائِهِ )\r\n. « لَقِن » به معناى زيرك و باهوش است .\r\nاين گروه همان عالمان بىتقوا هستند كه از نظر علمى ممكن است مراحلى را طى كرده باشند ؛ ولى از نظر تعهد و احساس مسئوليت الهى پايشان لنگ است .\r\nاينها همان عالمانى هستند كه در دستگاه خلفاى جور و سلاطين ظالم توجيه‌گر اعمالشان بوده و دين خود را براى آبادى دنيايشان مىفروختند و تاريخ افرادى از اين قبيل را به خاطر دارد كه حتى گاه براى حفظ موقعيتشان فتوا به ريختن خون بىگناهان مىدادند و اينها خطرناك‌ترين دشمنان اسلامند .\r\nدر حديثى از اميرمؤمنان عليه السلام از حضرت مسيح عليه السلام مىخوانيم كه فرمود :\r\n« الدِّينَارُ دَاءُ الدِّينِ وَالْعَالِمُ طَبِيبُ الدِّينِ فَإِذَا رَأَيْتُمُ الطَّبِيبَ يَجُرُّ الدَّاءَ إِلَى نَفْسِهِ فَاتَّهِمُوهُ وَاعْلَمُوا أَنَّهُ غَيْرُ نَاصِحٍ لِغَيْرِهِ\r\n؛ دينار موجب بيمارى دين است و عالِم\r\n\r\n\r\n","description":"","footnote":"\r\n( 1 ) . بحارالانوار ، ج 3 ، ص 225 ، ح 15 .\r\n","page_name":" 201 ","page_number":201},
  {"content":"\r\n\r\nطبيب دين است . هرگاه ديديد طبيب عوامل بيمارى را به سوى خود مىكشد او را در طبّش متهم سازيد و بدانيد ( كسى كه به خودش رحم نمىكند ) خيرخواه ديگران نيست » . « 1 »\r\nسپس دربارهء گروه دوم مىفرمايد : « يا كسى كه مطيع حاملان حق است ؛ اما چون بصيرتى به پيچ و خم‌هاى علم و شبهات ندارد با نخستين شبهه و ايراد ، شك در دل او پيدا مىشود . آگاه باش ( اى كميل ! ) نه اين به درد مىخورد و نه آن » ؛\r\n( أَوْ مُنْقَاداً لِحَمَلَةِ الْحَقِّ ، لَابَصِيرَةَ لَهُ فِي أَحْنَائِهِ ، يَنْقَدِحُ الشَّكُّ فِي قَلْبِهِ لِأَوَّلِ عَارِضٍ مِنْ شُبْهَةٍ . أَلَا لَاذَا وَلَا ذَاكَ )\r\n. « احْناء » جمع « حِنْو » در اصل به هرچيزى گفته مىشود كه پيچ و خمى داشته باشد سپس به معناى جوانب نيز آمده است ( چرا كه جوانب و اطراف اشيا غالباً انحنايى دارد ) .\r\nاين گروه از يك نظر نقطهء مقابل گروه اول‌اند ؛ افرادى ضعيف الفكر و نادان و مغرور كه در برابر شبهه‌افكنان كاملا آسيب‌پذير اند ، ميدان را خالى كرده و گاه به آن‌ها مىپيوندند . خطر اين گروه براى جهان اسلام و جامعهء بشرى نيز كم نيست . نمونهء اين گروه جمعيت خوارج بودند ؛ هنگامى كه به توطئه و نيرنگ عمرو عاص قرآن بالاى نيزه‌ها رفت فورا ميدان را رها كردند و هنگامى كه شبهه‌افكنى شعار « لا حُكْمَ إلّالِلّه » را سر داد در برابر على عليه السلام قيام كردند كه چرا مسئلهء حكميت را پذيرفته‌اى و العياذ بالله نسبت كفر به آن حضرت دادند و امثال آنها در جامعهء امروز ما نيز كم نيست .\r\nحضرت دربارهء گروه سوم مىفرمايد : « يا كسى كه اسير لذت است و در چنگال شهوات گرفتار آمده ( و به همين دليل دين و ايمانش را در پاى لذات و شهواتش قربانى مىكند ) » ؛\r\n( أَوْ مَنْهُوماً بِاللَّذَّةِ سَلِسَ الْقِيَادِ لِلشَّهْوَةِ )\r\n.\r\n\r\n\r\n","description":"","footnote":"\r\n( 1 ) . بحارالانوار ، ج 2 ، ص 107 ، ح 5 .\r\n","page_name":" 202 ","page_number":202},
  {"content":"\r\n\r\n« منهوم » به معناى شكم‌پرست و حريص است .\r\n« سَلِسَ الْقِياد » به كسى گفته مىشود كه به آسانى در برابر چيزى تسليم مىشود .\r\nآن‌گاه به چهارمين گروه اشاره كرده مىفرمايد : « يا كسى كه حريص به جمع مال و اندوختن آن است اين دو ( اين گروه و گروه قبل ) به هيچ وجه از دين‌داران نيستند و شبيه‌ترين موجودات به چهارپايانى هستند كه براى چَرا رها شده‌اند » ؛\r\n( أَوْ مُغْرَماً بِالْجَمْعِ وَ الِادِّخَارِ ، لَيْسَا مِنْ رُعَاةِ الدِّينِ فِي شَيْءٍ ، أَقْرَبُ شَيْءٍ شَبَهاً بِهِمَا الْأَنْعَامُ السَّائِمَةُ )\r\n. « مُغْرِم » كسى است كه عاشق و دلباختهء چيزى باشد .\r\n« سائِمَة » حيوانى است كه در چراگاه رها شود .\r\nمىدانيم چهارپايان جز خور و خواب و شهوت چيزى را درك نمىكنند و بيچاره انسان ، اشرف مخلوقات ، آن‌قدر تنزل كند كه همسوى با آن‌ها باشد يا دنبال عيش و نوش و شهوت است و يا مشغول جمع مال و ثروت .\r\nامام عليه السلام در پايان اين سخن مىفرمايد : « اين‌گونه علم با مرگ حاملانش مىميرد » ؛\r\n( كَذَلِكَ يَمُوتُ الْعِلْمُ بِمَوْتِ حَامِلِيهِ )\r\n. زيرا هيچ يك از اين گروه چهارگانه شايسته آن نيستند كه حامل علوم الهى باشند . به همين دليل عالمان واقعى از قرار دادن علوم در اختيارشان خوددارى مىكنند و ناچار علمشان را با خودشان به گور مىبرند و با مرگ آن‌ها علم هم مىميرد .\r\n* * *\r\n\r\n","description":"","footnote":"","page_name":" 203 ","page_number":203},
  {"content":"\r\n . \r\n","description":"","footnote":"","page_name":" 204 ","page_number":204},
  {"content":"\r\n\r\n\r\nبخش سوم :\r\nاللَّهُمَّ بَلَى ! لَاتَخْلُو الْأَرْضُ مِنْ قَائِمٍ لِلَّهِ بِحُجَّةٍ . إِمَّا ظَاهِراً مَشْهُوراً ، وَإِمَّا خَائِفاً مَغْمُوراً ، لِئَلَّا تَبْطُلَ حُجَجُ اللَّهِ وَبَيِّنَاتُهُ . وَكَمْ ذَا وَأَيْنَ أُولَئِكَ ؟ أُولَئِكَ وَاللَّهِ الْأَقَلُّونَ عَدَداً ، وَالْأَعْظَمُونَ عِنْدَ اللَّهِ قَدْراً ، يَحْفَظُ اللَّهُ بِهِمْ حُجَجَهُ وَبَيِّنَاتِهِ ، حَتَّى يُودِعُوهَا نُظَرَاءَهُمْ ، وَيَزْرَعُوهَا فِي قُلُوبِ أَشْبَاهِهِمْ . هَجَمَ بِهِمُ الْعِلْمُ عَلَى حَقِيقَةِ الْبَصِيرَةِ ، وَبَاشَرُوا رُوحَ الْيَقِينِ ، وَاسْتَلَانُوا مَا اسْتَعْوَرَهُ الْمُتْرَفُونَ ، وَأَنِسُوا بِمَا اسْتَوْحَشَ مِنْهُ الْجَاهِلُونَ ، وَصَحِبُوا الدُّنْيَا بِأَبْدَانٍ أَرْوَاحُهَا مُعَلَّقَةٌ بِالْمَحَلِّ الْأَعْلَى ، أُولَئِكَ خُلَفَاءُ اللَّهِ فِي أَرْضِهِ ، وَالدُّعَاةُ إِلَى دِينِهِ . آهِ آهِ شَوْقاً إِلَى رُؤْيَتِهِمْ ! انْصَرِفْ يَا كُمَيْلُ إِذَا شِئْتَ .\r\n\r\nترجمه\r\n( سپس امام عليه السلام فرمود : درست است كه عالمان با عمل اندك‌اند و علم و دانش با مرگ حاملانش مىميرد ) ولى بار خدايا ! آرى هرگز روى زمين از كسى كه به حجت الهى قيام كند خالى نمىشود ؛ خواه ظاهر و آشكار باشد و يا ترسان و پنهان . وجود آنها به اين سبب است كه دلائل الهى و نشانه‌هاى روشن او هرگز باطل نگردد و از دست نرود . آنها چند نفرند و كجا هستند ؟ به خدا سوگند تعدادشان كم و قدر و مقامشان نزد خدا بسيار والاست . خداوند به واسطهء آنها حجت‌ها و دلايلش را حفظ مىكند تا به افرادى كه نظير آنها هستند بسپارند و بذر آن را در قلوب افرادى شبيه خود بيفشانند . علم و دانش با حقيقتِ بصيرت به آنها روى آورده و روح يقين را لمس كرده‌اند . آنها آنچه را دنياپرستانِ هوس‌باز\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nمشكل مىشمردند آسان يافته‌اند . و به آنچه جاهلان از آن وحشت دارند انس گرفته‌اند . آنها در دنيا با بدن‌هايى زندگى مىكنند كه ارواحشان به عالم بالا تعلق دارد ، خلفاى الهى در زمين‌اند و دعوت كنندگان به سوى آئينش . آه آه چقدر اشتياق ديدارشان را دارم . اى كميل ! ( همين قدر كافى است ) هر زمان كه مىخواهى باز گرد .\r\n\r\nشرح و تفسير عالمانى كه حجت خدا در زمينند\r\nامام عليه السلام در اين بخش از كلام خود كه در واقع جنبهء استثنا از گفتار سابق را دارد مىفرمايد : « ( درست است كه عالمان با عمل اندك‌اند و علم و دانش با مرگ حاملانش مىميرد ) ولى بار خدايا ! آرى هرگز روى زمين از كسى كه به حجت الهى قيام كند خالى نمىشود ؛ خواه ظاهر و آشكار باشد و يا ترسان و پنهان » ؛\r\n( اللَّهُمَّ بَلَى ! لَاتَخْلُو الْأَرْضُ مِنْ قَائِمٍ لِلَّهِ بِحُجَّةٍ . إِمَّا ظَاهِراً مَشْهُوراً ، وَإِمَّا خَائِفاً مَغْمُوراً )\r\n. درست همان چيزى كه علماى اماميه و شيعيان به آن ايمان دارند كه زمين هرگز خالى از حجت نمىشود ؛ خواه آشكار باشد يا پنهان و جالب اين‌كه ابن ابىالحديد تصريح مىكند كه اين جملهء امام عليه السلام مانند تصريح به عقايد شيعيان است ؛ ولى اصحاب ما آن را حمل بر « ابدال » مىكنند كه در روايات نبوى به آنها اشاره شده و آنان مردانى هستند كه پيوسته در سطح زمين در گردش‌اند ؛ برخى شناخته مىشوند و بعضى ناشناخته مىمانند .\r\nاى كاش ابن ابىالحديد دست از تعصبات طائفى خود بر مىداشت و هنگامى كه به سخنى از مولا اميرمؤمنان على عليه السلام برخورد مىكرد كه صريح يا مانند صريح بر اعتقاد اماميه بود آن را مىپذيرفت و رواياتى را كه دربارهء ابدال نقل شده نيز\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nحمل بر امامان معصوم و ياران خاص آنان مىكرد . ( در پايان اين گفتار سخنى دربارهء روايات ابدال خواهيم داشت ) .\r\nسپس امام عليه السلام به نكتهء مهمى دربارهء فوايد وجود حجت‌هاى الهى اعم از غائب و ظاهر پرداخته مىفرمايد : « وجود آنها به اين سبب است كه دلائل الهى و نشانه‌هاى روشن او هرگز باطل نگردد و از دست نرود » ؛\r\n( لِئَلَّا تَبْطُلَ حُجَجُ اللَّهِ وَبَيِّنَاتُهُ )\r\n. اين سخن در واقع يكى از پاسخ‌ها براى سؤال معروفى است كه دربارهء فلسفهء وجود امام غائب عليه السلام مىشود و آن اين‌كه امام غائب عليه السلام افزون بر اين‌كه وجودش سبب آرامش زمين و بركات الهى و تربيت و پرورش دل‌هاى آماده است ، از طريق ولايت تكوينى همچون پرورش گل‌ها و ميوه‌ها به وسيلهء آفتاب پشت ابر ، فايدهء ديگرى نيز دارد و آن اين است كه معارف اسلامى و حجج و بينات الهى و احكام شريعت را دست‌نخورده نگه مىدارد تا با گذشت زمان گرد و غبار نسيان و بطلان بر آنها ننشيند و آيين حق تحريف نگردد تا زمانى كه ظاهر شود و همه را از اين آب زلال حيات‌بخش سيراب كند .\r\nحضرت در ادامهء اين سخن به بيان عدد و صفات آنها مىپردازد و مىفرمايد :\r\n« آنها چند نفرند و كجا هستند ؟ به خدا سوگند تعدادشان اندك و قدر و مقامشان نزد خدا بسيار والاست » ؛\r\n( وَكَمْ ذَا وَأَيْنَ أُولَئِكَ ؟ أُولَئِكَ وَاللَّهِ الْأَقَلُّونَ عَدَداً وَالْأَعْظَمُونَ عِنْدَ اللَّهِ قَدْراً )\r\n. قرآن مجيد نيز دربارهء مؤمنان صالح العمل كه در درجات والاى ايمان قرار دارند مىگويد :\r\n« « وَقَلِيلٌ مَّا هُمْ »\r\n؛ آنها ( كه ايمان دارند و عمل صالح و ظلم و ستمى بر يكدگر نمىكنند ) تعدادشان كم است » . « 1 »\r\nدر اينجا اين سؤال پيش مىآيد كه امام معصوم در هر زمان يكى بيش نيست\r\n\r\n\r\n","description":"","footnote":"\r\n( 1 ) . ص ، آيهء 24 .\r\n","page_name":" 207 ","page_number":207},
  {"content":"\r\n\r\nچرا امام عليه السلام در اين عبارت و جمله‌هايى كه بعد از آن مىآيد از ضمير جمع استفاده مىكند و آنها را به صورت يك جمعيت ذكر مىنمايد ؟\r\nپاسخ اين است كه امام عليه السلام وجود آنها را در طول زمان در نظر گرفته است .\r\nدرست است امام معصوم در هر زمان يكى است ؛ ولى هرگاه به مجموعهء زمان‌هاى بعد از امام عليه السلام بنگريم امامان معصوم جمعيتى را تشكيل مىدهند .\r\nاين احتمال نيز هست كه منظور از به كار بردن ضميرِ جمع ، امامان معصوم و اصحاب خاص آنان باشد .\r\nآن‌گاه امام عليه السلام به ذكر اوصاف اين اقليت عظيم الشأن و اين بندگان والاى پروردگار پرداخته و شش صفت برايشان ذكر مىكند . نخست مىفرمايد :\r\n« خداوند به واسطهء آنها حجت‌ها و دلايلش را حفظ مىكند تا به افرادى كه نظير آنها هستند بسپارند و بذر آن را در قلوب افرادى شبيه خود بيفشانند » ؛\r\n( يَحْفَظُ اللَّهُ بِهِمْ حُجَجَهُ وَبَيِّنَاتِهِ ، حَتَّى يُودِعُوهَا نُظَرَاءَهُمْ ، وَيَزْرَعُوهَا فِي قُلُوبِ أَشْبَاهِهِمْ )\r\n. آرى اينان گنجينه‌هاى اسرار الهى و حافظان معارف وحى و نبوت و دلايل حقانيت دين مبين اسلام اند و هر كدام از آنها بخواهد از دنيا چشم بپوشد اين علوم و اسرار را به فرد ديگرى همچون خود مىسپارد تا اين ميراث عظيم حفظ شود و خالى از هر گونه پيرايه و آلودگى به آيندگان برسد .\r\nتعبير به « يُودِعُوا » اشاره به علوم و اسرار آماده‌اى است كه همچون امانتى از صندوقى به صندوق ديگر منتقل مىشود و تعبير به « يَزْرَعُوا » اشاره به علومى كه بايد بذر آن افشانده شود و تدريجاً در دل آنها پرورش يابد تا زمانى كه به ثمر نشيند و اين نشان مىدهد كه علوم آنها در واقع دو گونه است .\r\nاين موضوع را در مورد على عليه السلام در كتب حديث غالباً خوانده‌ايم كه على عليه السلام مىفرمود : « پيامبر اكرم صلى الله عليه و آله هزار باب علم را به من آموخت كه از هر علمى هزار باب ديگر گشوده مىشود » « 1 » اين علوم در واقع همانند بذر اند كه افشانده\r\n\r\n\r\n","description":"","footnote":"\r\n( 1 ) . ر . ك : كافى ، ج 1 ، ص 238 ، ح 297 ؛ بحارالانوار ، ج 22 ، ص 461 ؛ كنزالعمال ، ج 13 ، ص 114 .\r\n","page_name":" 208 ","page_number":208},
  {"content":"\r\n\r\nمىشوند و از يك دانه هزار دانه مىرويد ؛ ولى بخشى از علوم نيز بوده است كه بدون كم و كاست از پيامبر صلى الله عليه و آله به على عليه السلام منتقل شده است .\r\nدر دومين وصف مىفرمايد : « علم و دانش با حقيقتِ بصيرت به آنها روى آورده است » ؛\r\n( هَجَمَ بِهِمُ الْعِلْمُ عَلَى حَقِيقَةِ الْبَصِيرَةِ )\r\n. البته بصيرت و بينش مراتب و مراحلى دارد ؛ ولى اين گروه از اولياء الله به حد والاى آن رسيدند .\r\nتعبير به « هجم » ممكن است اشاره به اين باشد كه علوم آنها اكتسابى نيست بلكه الهامى است از سوى پروردگار كه از آنها به هجوم تعبير شده است . مرحوم علامهء مجلسى در تفسير اين جمله مىنويسد : تعبير به هجوم در اينجا اشاره به اين است كه خداوند « علم لدنّى » را نسبت به حقائق اشيا دفعتاً به آنها تعليم داده و حجاب‌ها و پرده‌ها را كنار زده و حقايق را بر آنها مكشوف ساخته است . « 1 »\r\nدر سومين وصف مىفرمايد : « آنها روح يقين را لمس كرده‌اند » ؛\r\n( وَبَاشَرُوا رُوحَ الْيَقِينِ )\r\n. مىدانيم يقين مراتبى دارد : علم اليقين ، عين اليقين و حق اليقين . علم اليقين آن است كه انسان از دلائل مختلف به چيزى ايمان آورد ؛ مانند كسى كه با مشاهدهء دود از فاصلهء دور ، به وجود آتش ايمان پيدا كند . عين اليقين در جايى است كه انسان به مرحلهء شهود برسد و با چشم خود مثلا آتش را از نزديك مشاهده كند .\r\nحق اليقين مرتبهء فراتر از آن و به اين معناست كه مثلًا انسان ، آتش را با دست خود لمس كند و يا موجودى همچون آهن كه وارد آتش مىشود و صفات آن را به خود مىگيرد و به صورت بخشى از آن در مىآيد كه اين بالاترين مرحلهء يقين است . اولياى الهى كه اميرمؤمنان على عليه السلام در اين گفتار نورانىاش مىفرمايد : « آنها روح اليقين را لمس كرده‌اند » داراى همين مرحلهء از يقين هستند .\r\n\r\n\r\n","description":"","footnote":"\r\n( 1 ) . بحارالانوار ، ج 22 ، ص 461 .\r\n","page_name":" 209 ","page_number":209},
  {"content":"\r\n\r\nحضرت در چهارمين وصف مىفرمايد : « آنان آنچه را دنياپرستانِ هوس‌باز مشكل مىشمردند آسان يافته‌اند » ؛\r\n( وَاسْتَلَانُوا مَا اسْتَعْوَرَهُ الْمُتْرَفُونَ )\r\n. « اسْتَلانُوا » ( از ريشهء « لين » ) به معناى نرمى و « اسْتَوْعَرَ » ( از ريشهء « وَعْر » ) به معناى سختى و « مترفون » ( از ريشهء « تَرَف » ) به معناى در ناز ونعمت زيستن است .\r\nدنياپرستان ، پرهيز از زر و زيور دنيا و ساده زيستن و دل از لذات نامشروع كندن را كار مشكلى مىپندارند ؛ ولى اين گروه از اولياء الله به آسانى از همهء اينها مىگذرند و به زندگى سادهء زاهدانهء پاك از هر گونه آلودگى قناعت مىكنند .\r\nامام عليه السلام در وصف پنجم مىفرمايد : « آنها به آنچه جاهلان از آن وحشت دارند انس گرفته‌اند » ؛\r\n( وَأَنِسُوا بِمَا اسْتَوْحَشَ مِنْهُ الْجَاهِلُونَ )\r\n. جاهلان پيوسته از اين وحشت دارند كه اموالشان به خطر بيفتد ، جاه و مقامشان از ميان برود و آيندهء زندگى مادى آنها دگرگون شود ، از اين در هراس‌اند كه اگر از حرام الهى چشم بپوشند ، به حلال نرسند و از اين مىترسند كه اگر از حق طرفدارى كنند گروهى از دوستان خود را از دست خواهند داد ؛ ولى اين گروه از اولياء الله نه تنها از اين امور بيمناك نيستند بلكه به آن انس گرفته‌اند .\r\nدر خطبهء 128 نيز در كلام امام عليه السلام خوانديم كه به « ابوذر » - آن مرد مبارزِ مجاهد فى سبيل الله كه به سبب حمايت‌هايش از حق تبيعد شد و در تبعيدگاه مظلومانه و در نهايت عسرت جان سپرد - به هنگامى كه در زمان عثمان مىخواستند او را به تبعيدگاه بفرستند خطاب كرد و فرمود :\r\n« يا أباذَرَ . . . لايُؤْنِسَنَّكَ إلّا الْحَقُّ ، وَلا يُوحِشَنَّكَ إلَّاالْباطِلُ\r\n؛ اى اباذر . . . مبادا با چيزى جز حق مأنوس شوى و مبادا چيزى جز باطل تو را به وحشت بيفكند » .\r\nآن‌گاه حضرت در ششمين و آخرين وصف مىفرمايد : « آنها در دنيا با بدن‌هايى زندگى مىكنند كه ارواحشان به عالم بالا تعلق دارد ! » ؛\r\n( وَصَحِبُوا الدُّنْيَا بِأَبْدَانٍ أَرْوَاحُهَا مُعَلَّقَةٌ بِالْمَحَلِّ الْأَعْلَى\r\n) .\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nاشاره به اين‌كه گرچه آن‌ها از نظر جسمى در اين دنيا و در ميان انسان‌هاى ديگر هستند ؛ ولى روحشان همنشين با ارواح اوليا و انبياى پيشين و فرشتگان مقرب است . به همين دليل دنيا در نظرشان بىارزش و بالاترين ارزش براى آنها جلب رضاى پروردگارشان است . اگر آنها اسير زر و زيور دنيا و مال و ثروت و خور و خواب و شهوت نمىشوند به همين دليل است كه ظاهرا در اين دنيا هستند ؛ ولى در باطن در جهان روحانيان زندگى مىكنند .\r\nسرانجام امام عليه السلام بعد از ذكر اين اوصاف كه حتى ذكر آنها روح‌پرور و نشاطآور است ، مىفرمايد : « آنان خلفاى الهى در زمين اند و دعوت كنندگان به سوى آئينش . آه آه چقدر اشتياق ديدارشان را دارم » ؛\r\n( أُولَئِكَ خُلَفَاءُ اللَّهِ فِي أَرْضِهِ ، وَالدُّعَاةُ إِلَى دِينِهِ . آهِ آهِ شَوْقاً إِلَى رُؤْيَتِهِمْ ! )\r\n. آرى آنان نمايندگان خدا بر روى زمين و مصداق اتم آيهء شريفهء « إِنِّى جَاعِلٌ فِي الْأَرْضِ خَلِيفَةً » « 1 » و پرتوى از آيهء شريفهء « وَدَاعِياً إِلَى اللَّهِ بِإِذْنِهِ وَسِرَاجاً مُّنِيراً » « 2 » محسوب مىشوند و به همين دليل امام عليه السلام كه خود مصداق اعلاى اين اولياى الهى است مشتاق ديدارشان است .\r\nهنگامى كه سخن به اينجا رسيد و امام عليه السلام پيمانهء وجود « كميل » را از اين كلمات نورانى و مفاهيم روحانى و عرفانى پر كرد به « كميل » دستور بازگشت داد و فرمود : « اى كميل ! ( همين قدر كافى است ) هر زمان كه بخواهى باز گرد » ؛\r\n( انْصَرِفْ يَا كُمَيْلُ إِذَا شِئْتَ )\r\n. اين تعبير نشان مىدهد كه امام عليه السلام همراه « كميل » باز نگشت و همچنان در آن بيابان خاموش و خالى مدتى ماند . شايد مىخواست با خداى خود مناجات كند يا سخنان بيشترى بگويد كه پيمانهء وجود « كميل » با آن همه عظمت ، گنجايش آن\r\n\r\n\r\n","description":"","footnote":"\r\n( 1 ) . بقره ، آيهء 30 .\r\n( 2 ) . احزاب ، آيهء 46\r\n","page_name":" 211 ","page_number":211},
  {"content":"\r\n\r\nرا نداشت . تنها خدا مىداند و آن امام بزرگوار كه در آن لحظات بر مولا چه گذشت .\r\nابن ابىالحديد در شرح نهج‌البلاغهء خود در پايان اين سخن مىگويد : اين كلام امام عليه السلام كه به « كميل » مىگويد : « هر زمان كه مىخواهى باز گرد » از لطيف‌ترين كلمات و بهترين آداب است ، زيرا آمرانه نمىفرمايد برگرد ، بلكه مىگويد : هرگاه بخواهى . تا بدين وسيله « كميل » را از ذلت تحت فرمان بودن به عزت اراده و اختيار برساند . « 1 »\r\nبه راستى مجموعهء اين كلام امام عليه السلام دست هر خواننده و شنونده‌اى را مىگيرد و به سوى عالمى مملو از معنويت و نور مىبرد . صفات اولياى خدا و پيشگامانِ راه تقرب به پروردگار را در عباراتى كوتاه و بسيار پرمعنا شرح مىدهد و چيزى را در اين زمينه فروگذار نمىكند تا كسانى كه آمادهء پيمودن راهند ، در اين مسير قدم بگذارند و با هدايت‌هاى الهى كه بر زبان اين بندهء خاص پروردگار جارى شده به سوى مقصد يعنى قرب الى الله پيش روند .\r\nجاذبهء اين سخن به قدرى زياد است كه در كلمات علماى شيعه و اهل سنت ، محدث و مورخ و مفسر بازتاب گسترده‌اى پيدا كرده و در بسيارى از كتاب‌ها با عظمت از آن ياد كرده‌اند .\r\nمرحوم علامهء مجلسى در پايان اين سخن مىگويد : سزاوار است كه آگاهان ، هر روز در اين كلام با نظر موشكافانه بنگرند ( و از فوايد آن بهره گيرند ) . « 2 »\r\n\r\nنكته‌ها :\r\n\r\n1 . نظر امام عليه السلام در اين كلمات به كيست ؟\r\nهمان‌گونه كه قبلًا اشاره كرديم ، اوصافى را كه امام عليه السلام در ذيل اين كلام نورانى\r\n\r\n\r\n","description":"","footnote":"\r\n( 1 ) . شرح نهج‌البلاغه ابن ابىالحديد ، ج 18 ، ص 352 .\r\n( 2 ) . بحارالانوار ، ج 1 ، ص 194 .\r\n","page_name":" 212 ","page_number":212},
  {"content":"\r\n\r\nبيان كرده ناظر به امامان معصوم عليهم السلام است كه وقتى در طول زمان آنها را در نظر بگيريم مجموعه‌اى تشكيل مىدهند كه با تعبيرات امام عليه السلام كه به صيغهء جمع از آنها ياد كرده كاملًا سازگار است . آنها كه زمين از وجودشان خالى نيست ، و گاه ظاهر و مشهور و زمانى خائف و مغمورند ، آنان كه اصالت معارف اسلامى و حجت‌هاى الهى و نشانه‌هاى روشن او را حفظ مىكنند و نسل به نسل به آيندگان منتقل مىسازند . آرى آنها هستند كه علم را به حقيقت بصيرت دريافته و به حق اليقين رسيده‌اند ، دنيا در نظرشان كوچك و روحشان به عالم اعلا مرتبط است و خلفاى الهى در زمين و داعيان به دين او هستند و عظمت مقامشان در حدى است كه امام عليه السلام اشتياق ديدارشان را دارد .\r\nاين احتمال نيز هست كه منظور امامان معصوم و اصحاب سر و خواص نزديك آنها باشند ؛ كسانى مانند : « سلمان » ، « مقداد » ، « ابوذر » ، « مالك » ، « عمار » و « جابر » كه وجودشان در كنار امام معصوم و از پرتو آن روشن و نورافشان شده و آنان نيز به سهم خود گروه‌هايى را به دين خدا فرا مىخواندند و نمايندگان خدا در زمين بودند و « كميل » خود ، يكى از ايشان بود كه شايسته شنيدن اين كلمات و مخاطب به اين خطاب نورانى شد و توانست آن را در دل تاريخ جاودانه سازد تا امروز در اختيار ما قرار گيرد .\r\n\r\n2 . ابدال كيانند ؟\r\nچنان‌كه قبلًا اشاره شد ابن ابىالحديد در شرح اين كلام نورانى تصريح مىكند كه اين كلام كاملًا بر عقيدهء شيعهء اماميه منطبق است كه آن را اشاره به امامان معصوم مىدانند . سپس مىافزايد : اما اصحاب ما آن را به ابدال تفسير مىكنند كه در روايات نبوى به آن اشاره شده است .\r\nبه همين مناسبت لازم مىدانيم دربارهء عقيدهء ابدال كه در كتب روايى اهل\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nسنت و همچنين بعضى كتب شيعه آمده توضيحى داشته باشيم .\r\nاساس اعتقاد اهل سنت دربارهء ابدال بعضى از احاديث است كه به پيامبر اكرم صلى الله عليه و آله نسبت داده‌اند از جمله احمد حنبل در مسند خود از آن حضرت نقل مىكند كه فرمود :\r\n« الأبْدالُ في هذِهِ الْامَّةِ ثَلاثُونَ مِثلُ إبْراهيمِ خَليلِ الرَّحْمانِ عَزَّوَجَلَّ كُلُّ ما ماتَ رَجُلٌ أبْدَلَ اللَّهُ تَعالى مَكانَهُ رِجالًا\r\n؛ ابدال در امت من سى نفرند كه هر كدام همچون ابراهيم خليل‌اند و هر زمان يكى از آنها از دنيا برود خدا فرد ديگرى را بدل او قرار مىدهد . ( از اينجا وجه نام‌گذارى ابدال به اين نام روشن مىشود ) » . « 1 »\r\nدر مجمع الزوائد در حديث ديگرى از آن حضرت نقل مىكند آنها چهل نفرند كه خدا به بركت آنها بركات زمين و آسمان را نصيب انسان‌ها مىكند . « 2 »\r\nسپس مىبينيم اين روايت به دست « معاويه » مىافتد و او چنان آن را تحريف مىكند كه هر خواننده‌اى گرفتار وحشت مىشود . ابن ابىالحديد تحت عنوان « احاديث مجعوله كه در مذمت على عليه السلام ساخته‌اند » از معاويه چنين نقل مىكند كه : « واقدى » مىنويسد : هنگامى كه « معاويه » از عراق بعد از صلح با امام حسن عليه السلام به شام بازگشت خطبه‌اى خواند و گفت : اى مردم ! رسول اكرم صلى الله عليه و آله به من چنين فرمود :\r\n« إنَّكَ سَتَلِى الْخِلافَةَ مِنْ بَعْدي فَاخْتَرِ الْأرْضَ الْمُقَدَّسَةَ فَإنَّ فيهَا الْأبْدالُ وَقَدِ اخْتَرْتُكُمْ فَالْعَنُوا أبا تُرابٍ\r\n؛ به زودى تو خلافت را پس از من عهده‌دار مىشوى .\r\nسرزمين مقدس ( شامات ) را انتخاب كن چرا كه ابدال در آنجا هستند و من شما را برگزيدم ، بنابراين شما ابوتراب ( نعوذ بالله على عليه السلام ) را لعن كنيد » . « 3 »\r\nاين حديث به دست صوفيه افتاده و آنها گفته‌اند : دنيا هرگز خالى از ابدال نمىشود و آنها چهل نفرند و خالى از اوتاد نمىگردد و آنها هفت نفرند و از\r\n\r\n\r\n","description":"","footnote":"\r\n( 1 ) . مسند احمد ، ج 5 ، ص 322 .\r\n( 2 ) . مجمع الزوائد ، ج 10 ، ص 63 .\r\n( 3 ) . شرح نهج‌البلاغهء ابن ابىالحديد ، ج 4 ، ص 72 .\r\n","page_name":" 214 ","page_number":214},
  {"content":"\r\n\r\nقطب تهى نمىماند و او يك نفر است . هنگامى كه قطب بميرد يكى از آن هفت نفر به جاى او مىنشينند و يكى از چهل نفر از ابدال در سلك اوتاد قرار مىگيرند . « 1 »\r\nابن ابىالحديد پس از نقل اين سخن مىافزايد : اصحاب ما معتقدند كه ابدال جماعتى از علما و مؤمنين آگاه به مسائل اسلامىاند و اگر اجماع امت حجت است به موجب سخن آنهاست و چون نمىتوان آنان را شناخت اجماع همهء علما معيار قرار داده شده در حالى كه اصل ، قول همان گروه است . « 2 »\r\nجالب اين‌كه در كتب اهل سنت آمده است كه ابدال هرگز فرزندى از خود نمىآورند ، هرچند هفتاد همسر انتخاب كنند و لذا بعضى از افراد را كه فرزندى نداشتند جز ابدال شمردند « 3 » ؛ ولى اين ويژگى چه سرى دارد بر هيچ كس روشن نيست .\r\nدر روايات شيعهء اماميه نيز به ابدال اشاره شده است ؛ از جمله مرحوم علامهء مجلسى در جلد 27 بحارالانوار در حديثى از امام على بن موسى الرضا عليه السلام چنين نقل مىكند كه راوى از آن حضرت پرسيد : مردم ( اشاره به جماعتى از اهل سنت است ) چنين گمان مىكنند كه در زمين ابدالى وجود دارد . اين ابدال كيستند ؟\r\nامام عليه السلام فرمود : راست گفتند . ابدال همان اوصيا ( و امامان معصوم ) هستند كه خداوند عزوجل آنها را بدل انبيا قرار داده است ، هنگامى كه انبيا را از اين جهان برد و خاتم آنها را محمد پيامبر اسلام صلى الله عليه و آله قرار داد .\r\nمرحوم علامه مجلسى بعد از ذكر اين حديث مىگويد : ظاهر دعايى كه جزء دعاى « ام داود » است و از امام صادق عليه السلام در نيمهء رجب نقل شده كه مىگويد :\r\n« اللَّهُمَّ صَلِّ عَلَى مُحَمَّدٍ وَآلِ مُحَمَّد . . . اللَّهُمَّ صَلِّ عَلَى الْأَوْصِيَاءِ وَالسُّعَدَاءِ وَالشُّهَدَاءِ وَأَئِمَّةِ الْهُدَى اللَّهُمَّ صَلِّ عَلَى الْأَبْدَالِ وَالْأَوْتَاد\r\n. . . » اين است كه ابدال غير از امامان\r\n\r\n\r\n","description":"","footnote":"\r\n( 1 ) . شرح نهج‌البلاغهء ابن ابىالحديد ، ج 10 ، ص 96 .\r\n( 2 ) . ر . ك : همان ، ج 18 ، ص 351 .\r\n( 3 ) . ميزان الاعتدال ، ذهبى ، ج 1 ، ص 591 .\r\n","page_name":" 215 ","page_number":215},
  {"content":"\r\n\r\nاهل بيت‌اند ( زيرا نخست درود به آل محمد و ائمهء هدى فرستاده شده و سپس درود به ابدال و اوتاد ) . ولى صريح نيست و ممكن است آن را حمل بر تأكيد كرد .\r\nسپس مىافزايد : ممكن است مراد از اين دعا اصحاب خاص ائمه باشند و به هر حال ظاهر خبر اين است كه آنچه را صوفيهء اهل سنت افترا بسته‌اند ( كه آن را اشاره به اقطاب و سران صوفيه مىدانند ) نفى مىكند . « 1 »\r\nدر حديثى كه در كتاب مستدرك از رسول اكرم صلى الله عليه و آله نقل شده نيز مىخوانيم :\r\n« هر كس در روز بيست و پنج بار به همهء مردان و زنان مؤمن دعا كند خداوند كينه را از سينهء او بيرون مىبرد و او را جزء ابدال محسوب مىدارد » . « 2 »\r\nاز مجموع آنچه در بالا ذكر شد استفاده مىشود كه اصل وجود ابدال در كلام رسول اكرم صلى الله عليه و آله و به دنبال آن در بعضى از كلمات ائمهء اهل‌بيت عليهم السلام بوده است و اشاره به افراد با ايمان و الا مقامى است كه خداوند آنها را براى هدايت بندگانش در زمين قرار داده كه در رأس همهء آنها امام معصوم عليه السلام است . همان‌گونه كه در حديثى از پيامبر اكرم صلى الله عليه و آله مىخوانيم :\r\n« إنَّ أبْدالَ أُمَّتي لَنْ يَدْخُلُوا الْجَنَّةَ بِالْأعْمالِ وَإنَّما دَخَلُوها بِرَحْمَةِ اللَّهِ وَسِخاوَةِ الْأَنْفُسِ وَسَلامَةِ الصَّدْرِ وَرَحْمَةٍ لِجَميعِ الْمُسْلِمينَ\r\n؛ ابدال امتم ( تنها ) با اعمالشان وارد بهشت نمىشوند ، بلكه به رحمت خداوند و سخاوت نفس و سلامت دل و مهربانى و محبت به جميع مسلمانان وارد بهشت مىشوند » . « 3 »\r\nولى بعداً هر گروهى اين واژه را به نفع خود و بر طبق اميال و هوس‌هاى خويش تفسير كرده ؛ صوفيان به نفع خود ، معاويه نيز به سود خويش آن را بر آنچه مايل بوده‌اند تطبيق داده‌اند .\r\n\r\n\r\n","description":"","footnote":"\r\n( 1 ) . بحارالانوار ، ج 27 ، ص 48 .\r\n( 2 ) . مستدرك ، ج 5 ، ص 236 .\r\n( 3 ) . كنزالعمّال ، روايت 346001 .\r\n","page_name":" 216 ","page_number":216},
  {"content":"\r\n\r\n\r\n3 . كميل بن زياد كيست ؟\r\nنام « كميل » در نزد همهء شيعيان مشهور است و همگى او را از خواص و اصحاب سرّ اميرمؤمنان على عليه السلام مىدانند و حديث بالا نيز دليل روشنى براى همين معناست كه امام عليه السلام اين كلمات نورانى را در فضايى خالى از اغيار در اختيار او گذارد و دستور داد آن را نگهدارى كند ( تا به ديگران برساند ) . اين كلام دستور العملى است براى همهء پويندگان راه حق و سالكان الى الله و نمونهء روشنى است از تعلميات عالى اسلام . دعاى معروف « كميل » نيز از پربارترين دعاهاست كه عاشقان پروردگار پيوسته از آن بهره‌مند مىشوند .\r\nجالب اين‌كه بسيارى از بزرگان اهل سنت نيز وى را ستوده و اوصاف برجسته‌اى براى او ذكر كرده‌اند ؛ ابن كثير كه از متعصبان اهل سنت است دربارهء او مىنويسد كميل از اصحاب اميرمؤمنان ، در صفين حاضر شد و مردى شجاع ، زاهد و عابد بود كه در سن صد سالگى به دست حجاج در سال هشتاد و دو به شهادت رسيد . « 1 »\r\nاز تعيين زمان وفات كميل استفاده مىشود كه وى مدتى از عصر پيامبر صلى الله عليه و آله را نيز درك كرده بود ؛ ولى بعضى او را به هنگام شهادت هفتاد ساله ذكر كرده‌اند ، از اين رو او را از تابعين شمرده‌اند نه از صحابه . « 2 » خداوند كميل را با اوليائش محشور و غريق رحمت خاصش كند .\r\nشرح بيشترى در بارهء حالات كميل در ذيل نامهء 61 از نامه‌هاى اميرمؤمنان عليه السلام آورديم .\r\n* * *\r\n\r\n\r\n","description":"","footnote":"\r\n( 1 ) . البداية و النهاية ، ج 9 ، ص 46 .\r\n( 2 ) . الاصابة ، ج 5 ، ص 486 .\r\n","page_name":" 217 ","page_number":217},
  {"content":"\r\n . \r\n","description":"","footnote":"","page_name":" 218 ","page_number":218},
  {"content":"\r\n\r\n\r\n148 و قال عليه السلام الْمَرْءُ مَخْبُوءٌ تَحْتَ لِسَانِهِ .\r\nامام عليه السلام فرمود :\r\nانسان زير زبان خود پنهان است\r\n( و تا سخن نگفته باشد عيب و هنرش نهفته باشد ) . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر مصادر نهج‌البلاغه اين كلام گهربار حكمت‌آميز از مرحوم شيخ طوسى در كتاب امالى از عبدالعظيم حسنى از امام جواد عليه السلام از پدرش امام على بن موسى الرضا از اجدادش از جدش اميرمؤمنان عليهم السلام در ضمن روايتى نقل كرده است كه آن حضرت فرمود : چهار جمله من گفته‌ام كه در قرآن مجيد تصديقش آمده است ؛ گفته‌ام : « الْمَرءُ مَخْبُوءٌ تَحْتَ لِسانِهِ فَإذا تَكَلَّمَ ظَهَرَ ؛ انسان در زير زبانش نهفته است ، هنگامى كه سخن بگويد شخصيتش آشكار مىشود » . خداوند در قرآن مجيد ( دربارهء منافقان ) فرموده است : « وَلَتَعْرِفَنَّهُمْ في لَحْنِ الْقَوْلِ » ؛ آنها را از طرز سخنانشان خواهى شناخت » ( محمد ، آيهء 30 ) . نيز جاحظ كه قبل از مرحوم رضى مىزيسته است در كتاب المائة المختارة اين كلام شريف را نقل مىكند ( مصادر نهج‌البلاغه ، ج 4 ، ص 130 ) .\r\nجالب اين‌كه همين كلام حكمت‌آميز با اضافه‌اى در حكمت 392 آمده است .\r\n","page_name":" 219 ","page_number":219},
  {"content":"\r\n . \r\n","description":"","footnote":"","page_name":" 220 ","page_number":220},
  {"content":"\r\n\r\n\r\nشرح و تفسير تا سخن نگفته‌اى معلوم نيست كيستى !\r\nامام عليه السلام در اين كلام بسيار كوتاه و پرمعنا مىفرمايد : « انسان زير زبان خود پنهان است ( و تا سخن نگفته باشد عيب و هنرش نهفته باشد ) » ؛\r\n( الْمَرْءُ مَخْبُوءٌ تَحْتَ لِسَانِهِ )\r\n. منظور از « مرء » ( انسان ) در اينجا شخصيت و ارزش انسان است و منظور از « مخبوء » ( نهفته بودن ) در زير زبان اين است كه هنگامى كه سخن بگويد شخصيت او آشكار مىشود ، چرا كه سخن ترجمان عقل و دريچه‌اى به سوى روح آدمى است . هرچه در روح اوست از خوب و بد ، و الا و پست ، بر زبان و كلماتش ظاهر مىشود . گاه انسان به افرادى برخورد مىكند كه از نظر ظاهر بسيار آراسته و پرابهت‌اند ؛ اما همين كه زبان به سخن مىگشايد مىبيند كه چقدر تو خالى است . و بر عكس به افرادى برخورد مىكند كه ابداً ظاهرى ندارند ؛ اما هنگامى كه زبان به سخن مىگشايد ، انسان احساس مىكند شخص دانشمند و حكيمى است .\r\nمرحوم علامهء مجلسى اين كلام را از مصباح الشريعة با اضافه‌اى از امام صادق از اميرمؤمنان على عليهما السلام نقل كرده است و آن اين‌كه امام عليه السلام به دنبال اين جمله مىفرمايد :\r\n« فَزِنْ كَلَامَكَ وَاعْرِضْهُ عَلَى الْعَقْلِ وَالْمَعْرِفَةِ فَإِنْ كَانَ لِلَّهِ وَفِي اللَّهِ فَتَكَلَّمْ بِهِ وَإِنْ كَانَ غَيْرَ ذَلِكَ فَالسُّكُوتُ خَيْرٌ مِنْه\r\n؛ حال كه چنين است كلام خود را بسنج\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nو بر عقل و معرفت عرضه دار هرگاه رضاى خدا در آن است آن را بر زبان جارى كن و اگر غير از آن است سكوت از چنين سخن گفتنى بهتر است » . « 1 »\r\nدربارهء اهميت اين جملهء كوتاه و تاثير آن در شناخت انسان‌ها دانشمندان اسلام سخن‌هاى برجسته‌اى گفته‌اند از جمله ابن ابىالحديد در ذيل همين كلام حكمت‌آميز مىگويد : مفهوم اين كلام در عبارات مختلفى آمده ؛ اما تعبيرى كه در اينجا آمده است از نظر كوتاه بودن و پرمعنا بودن نظير و مانند ندارد . « 2 »\r\nمرحوم مغنيه در شرح نهج‌البلاغهء خود مىگويد : اديب و فقيه و فيلسوف تنها با سخنانشان شناخته مىشوند و همچنين وكلا و اخترشناسان ، ولى طبيب و مهندس و مانند آنها هم با سخنانشان شناخته مىشوند و هم با كارهايشان و به هر حال هر انسانى كه سخنان تازهء مفيدى در اختيار برادر هم نوعش بگذارد عاقل و عالم و اديب و فقيه و فيلسوف است ؛ اما سخنوران فصيحى كه اثر با ارزشى از خود به يادگار نگذاردند سوفسطائيانى بيش نيستند ، هرچند هزاران جلد نثر و نظم نوشته باشند . « 3 »\r\nتأثير اين سخن امام عليه السلام به قدرى در شعرا و اديبان زياد بوده كه در اشعار آنها نمايان است .\r\nسعدى مىگويد :\r\n تا مرد سخن نگفته باشد * عيب و هنرش نهفته باشد \r\nنيز مىگويد :\r\n زبان در دهان اى خردمند چيست * كليد در گنج صاحب هنر\r\nچو در بسته باشد چه داند كسى * كه گوهر فروش است يا پيله‌ور \r\n\r\n\r\n","description":"","footnote":"\r\n( 1 ) . بحارالانوار ، ج 68 ، ص 285 ، ح 39 .\r\n( 2 ) . شرح نهج‌البلاغهء ابن ابىالحديد ، ج 18 ، ص 353 .\r\n( 3 ) . فى ظلال نهج‌البلاغه ، ج 4 ، ص 316 .\r\n","page_name":" 222 ","page_number":222},
  {"content":"\r\n\r\nشاعر ديگرى مىگويد :\r\n آدمى مخفى است در زير زبان * اين زبان پرده است بر درگاه جان \r\nشاعر ديگرى مىگويد :\r\n مرد ، ار خزف و طلاى كان است * در زير زبان خود نهان است \r\n* * *\r\n\r\n","description":"","footnote":"","page_name":" 223 ","page_number":223},
  {"content":"\r\n . \r\n","description":"","footnote":"","page_name":" 224 ","page_number":224},
  {"content":"\r\n\r\n\r\n149 و قال عليه السلام هَلَكَ امْرُؤٌ لَمْ يَعْرِفْ قَدْرَهُ .\r\nامام عليه السلام فرمود :\r\nآن كس كه قدر خود را نشناسد هلاك مىشود . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nمرحوم خطيب در كتاب مصادر نهج‌البلاغه از شيخ صدوق در كتاب خصال چنين نقل مىكند كه عامر شعبى - از علماى معروف اهل سنت كه او را از تابعين و فقهاى معروفشان شمردند - ( وفات او در سال 104 هجرى واقع شده است ) مىگويد اميرمؤمنان على عليه السلام نه جمله ارتجالًا ( بدون مطالعه قبلى ) بيان فرمود كه چشم بلاغت را خيره ساخت و گوهرهاى حكمت را كم ارزش نمود و همه را از رسيدن به يكى از آنها باز داشت . سه جمله در مناجات است و سه جمله از آنها در حكمت و سه جمله در ادب . اما آن سه جمله اى كه در مناجات وارد شده اين است كه فرمود : « كَفَى بِي عِزّاً أَنْ أَكُونَ لَكَ عَبْداً » و « كَفَى بِي فَخْراً أَنْ تَكُونَ لِي رَبّاً » و « أَنْتَ كَمَا أُحِبُّ فَاجْعَلْنِي كَمَا تُحِبُّ ؛ اين عزت براى من بس است كه بنده تو باشم و اين افتخار براى من كافى است كه تو پروردگار من باشى تو آن‌گونه هستى كه من دوست دارم و مرا چنان قرار ده كه تو دوست دارى » .\r\nسه جمله‌اى كه در حكمت از آن حضرت نقل شده اين است : « قِيمَةُ كُلِّ امْرِئٍ مَا يُحْسِنُهُ » و « مَا هَلَكَ امْرُؤٌ عَرَفَ قَدْرَهُ » و « الْمَرْءُ مَخْبُوٌّ تَحْتَ لِسَانِهِ ؛ ارزش هر كس به اندازهء كارى است كه به خوبى از عهدهء آن بر مى آيد و آن كس كه قدر و مقام خود را بشناسد هرگز هلاك نمى شود و انسان در زير زبانش نهفته شده است » .\r\nاما آن سه جمله نقل شده در ادب اين است : « امْنُنْ عَلَى مَنْ شِئْتَ تَكُنْ أَمِيرَهُ » و « احْتَجْ إِلَى مَنْ شِئْتَ تَكُنْ أَسِيرَهُ » و « اسْتَغْنِ عَمَّنْ شِئْتَ تَكُنْ نَظِيرَهُ ؛ به هر كس مى خواهى نعمت ببخش تا اميرش باشى\r\n","page_name":" 225 ","page_number":225},
  {"content":"\r\n\r\n\r\n\r\n","description":"","footnote":"\r\nو دست حاجت به هر كس مى خواهى دراز كن تا اسيرش شوى و از هر كه مىخواهى بىنياز شو تا نظيرش باشى » .\r\nنويسندهء كتاب مصادر بعد از ذكر اين كلام شعبى مىگويد : از جاحظ ( مرد فصيح و بليغ مشهور ) نقل شده كه گفته است هيچ سخنى بعد از كلام خداوند و كلام رسول الله صلى الله عليه و آله از كسى صادر نشد مگر اين‌كه من به معارضهء با آن برخاستم مگر كلماتى از اميرمؤمنان على عليه السلام كه من قادر به معارضهء با آن نشدم آن كلمات چنين است : « ما هَلَكَ امْرَءٌ عَرَفَ قَدْرَهُ » و جملهء « الْمَرُء عَدُوُّ ما جَهِل » و جملهء « اسْتَغْنِ عَمَّنْ شِئْتَ تَكُنْ نَظيرُه . . . » . ( مصادر نهج‌البلاغه ، ج 4 ، ص 130 ) .\r\n","page_name":" 226 ","page_number":226},
  {"content":"\r\n\r\n\r\nشرح و تفسير به حدّ خود قانع باش !\r\nامام عليه السلام در اين كلام نورانى كوتاه و پرمعنايش به افرادى كه از حدّ خود تجاوز مىكنند هشدار مىدهد مى فرمايد : « آن كسى كه قدر خود را نشناسد هلاك مىشود » ؛\r\n( هَلَكَ امْرُؤٌ لَمْ يَعْرِفْ قَدْرَهُ )\r\n. مىدانيم يكى از عميق ترين غرايز انسان ، دوست داشتن خويشتن است و بسيار مىشود كه بر اثر آن انسان قدر و منزلت خود را گم مىكند جنبه‌هاى مثبت خويش را بسيار بيش از آنچه هست مىپندارد و حتى گاهى جنبه‌هاى منفى خود را مثبت مىانگارد . به همين دليل بر جاى خود تكيه نمىكند ، بلكه خود را در جايى قرار مىدهد كه شايسته آن نيست و در آنجا گاه سخنانى مىگويد كه دين و دنياى او را بر باد مىدهد ، آبروى او را مىريزد ، سرچشمهء مفاسدى در جامعه مىشود كه نتيجهء همهء آنها هلاكت معنوى و مادّى است .\r\nمثلًا كسى چند صباحى آموزش علوم دين را ديده و هنوز به مقام اجتهاد نرسيده خود را مجتهدى اعلم بداند و به استنباط احكام بنشيند و احكامى را آميخته با اشتباهات فراوان براى اين و آن بازگو كند و عبادات و معاملات آنها را ضايع سازد ، چنين شخصى كه قدر خود را نشناخته به يقين مسئوليت سنگينى را در قيامت خواهد داشت .\r\nيا شخصى چند كتاب طبى را مطالعه كرده ، ناگهان براثر خودبزرگ‌بينى\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nخويش را طبيبى حاذق و لايق بپندارد و دستورات طبى صادر كند كه باعث خطر جانى براى گروهى شود ، او به يقين دنيا و آخرت خود را تباه ساخته است .\r\nشاهد اين تفسير ، جملهء معروفى است كه در افواه دانشمندان شهرت يافته\r\n« رَحِمَ اللَّهُ مَنْ عَرَفَ قَدْرَهُ وَلَمْ يَتَجاوَزْ حَدَّهُ\r\n؛ خدا رحمت كند كسى را كه قدر و منزلت خويش را بشناسد و از حدّ خود تجاوز نكند » .\r\nشاهد ديگر بر اين تفسير همان چيزى است كه در خطبة 16 نهج‌البلاغه گذشت :\r\n« هَلَكَ مَنِ ادَّعَى ، وَخابَ مَنِ افْتَرى ، مَنْ أَبْدَى صَفْحَتَهُ لِلْحَقِّ هَلَكَ وَكَفَى بِالْمَرْءِ جَهْلًا أَلَّا يَعْرِفَ قَدْرَهُ\r\n؛ آن كس كه به ناحق ادعايى كند هلاك مىشود و آن كس كه با دروغ و افترا مقامى را طلب كند محروم مى گردد و به جايى نمى رسد و آن كس كه ( با ادّعاهاى باطل ) به مبارزه با حق برخيزد و در برابر آن قد علم كند هلاك خواهد شد و در نادانى انسان همين بس كه قدر خويش را نشناسد » .\r\nولى همان‌گونه كه در ذيل خطبهء 103 گذشت « 1 » اين جمله تفسير ديگرى نيز مىتواند داشته باشد كه انسان به موهبت الهى قدر و مقام والايى دارد و جِرم صغيرى است كه عالم كبير در آن خلاصه شده است حتى مىتواند از فرشتگان آسمان بالاتر رود . آرى چنين است مقام آدميت ، بنابراين اگر مقام خود را درست نشناسد و شخصيت خويش را با درهم و دينار و مقامى معاوضه كند و در هوا و هوس‌ها و شهوات غوطه ور شود و از رسيدن به مقام قرب الهى باز ماند خود را هلاك كرده است ، چرا كه قدر خود را نشناخته است .\r\nبا توجه به آنچه گذشت و تبادر عمومى دانشمندان از اين حديث معناى اوّل مناسب‌تر به نظر مىرسد ، هرچند در بعضى از روايات نيز تعبيراتى است كه معناى دوم را تداعى مىكند ؛ مانند آنچه در كلام ديگرى از امام اميرمؤمنان عليه السلام آمده است كه مى فرمايد :\r\n« مَنْ حَصَّنَ شَهْوَتَهُ فَقَدْ صَانَ قَدْرَه » « 2 »\r\nهرچند جمع ميان\r\n\r\n\r\n","description":"","footnote":"\r\n( 1 ) . در عبارت : « العالِمُ مَنْ عَلِمَ قَدْرُهُ »\r\n( 2 ) . كافى ، ج 8 ، ص 22 ، خطبهء وسيله .\r\n","page_name":" 228 ","page_number":228},
  {"content":"\r\n\r\nدو معنا نيز ممكن است كه از يك سو نگاه به معناى اول كند و از سويى ديگر نگاه به معناى دوم .\r\n* * *\r\n\r\n","description":"","footnote":"","page_name":" 229 ","page_number":229},
  {"content":"\r\n . \r\n","description":"","footnote":"","page_name":" 230 ","page_number":230},
  {"content":"\r\n\r\n\r\n150 و قال عليه السلام\r\n\r\nبخش اوّل :\r\nلِرَجُلٍ سَأَلَهُ أَنْ يَعِظَهُ :\r\nلَا تَكُنْ مِمَّنْ يرْجُو الْآخِرَةَ بِغَيرِ الْعَمَلِ ، وَيُرَجِّى التَّوْبَةَ بِطُولِ الْأَمَلِ ، يَقُولُ فِى الدُّنْيا بِقَوْلِ الزَّاهِدِينَ ، وَيعْمَلُ فِيهَا بِعَمَلِ الرَّاغِبِينَ ، إِنْ أُعْطِىَ مِنْهَا لَمْ يشْبَعْ ، وَإِنْ مُنِعَ مِنْهَا لَمْ يقْنَعْ ؛ يَعْجِزُ عَنْ شُكْرِ مَا أُوتِيَ ، وَيَبْتَغِى الزِّيادَةَ فِيمَا بَقِيَ ، ينْهَى وَلَا يَنْتَهِي ، وَيَأْمُرُ بِمَا لَايَأْتِي ؛ يُحِبُّ الصَّالِحِينَ وَلَا يعْمَلُ عَمَلَهُمْ ، وَيُبْغِضُ الْمُذْنِبِينَ وَهُوَ أَحَدُهُمْ ، يَكْرَهُ الْمَوْتَ لِكَثْرَةِ ذُنُوبِهِ ، وَيُقِيمُ عَلَى مَا يَكْرَهُ الْمَوْتَ مِنْ أَجْلِهِ ، إِنْ سَقِمَ ظَلَّ نَادِماً ، وَإِنْ صَحَّ أَمِنَ لَاهِياً ؛ يُعْجَبُ بِنَفْسِهِ إِذَا عُوفِيَ ، وَيقْنَطُ إِذَا ابْتُلِىَ ؛ إِنْ أَصَابَهُ بَلَاءٌ دَعَا مُضْطَرّاً ، وَإِنْ نَالَهُ رَخَاءٌ أَعْرَضَ مُغْتَرّاً ؛ تَغْلِبُهُ نَفْسُهُ عَلَى مَا يَظُنُّ ، وَلَا يَغْلِبُهَا عَلَى مَا يَسْتَيْقِنُ ، يَخَافُ عَلَى غَيرِهِ بِأَدْنَى مِنْ ذَنْبِهِ ، وَيَرْجُو لِنَفْسِهِ بِأَكْثَرَ مِنْ عَمَلِهِ .\r\nامام عليه السلام در جواب شخصى كه موعظه و اندرزى از او خواست مىفرمايد :\r\nاز كسانى نباش كه بدون عمل اميد سعادت اخروى دارد و توبه را با آرزوهاى\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nدور و دراز به تأخير مىاندازد ، دربارهء دنيا همچون زاهدان سخن مىگويد ؛ ولى در آن همچون دنياپرستان عمل مىكند . اگر چيزى از دنيا به وى برسد سير نمىشود و اگر نرسد هرگز قانع نخواهد بود . از شكر آنچه به او داده شده عاجز است ؛ ولى باز هم فزونى مىطلبد . ديگران را از كار بد باز مىدارد ولى خود نهى نمىپذيرد و ديگران را به كار خوب وا مىدارد ؛ ولى خودش به آن عمل نمىكند . صالحان را دوست دارد ولى عمل آنها را انجام نمىدهد و گنهكاران را دشمن مىشمارد ولى يكى از آنهاست . از مرگ به سبب زيادى گناهان متنفر است ؛ اما به اعمالى ادامه مىدهد كه مرگ را به سبب آن ناخوش مىدارد . هرگاه بيمار مىشود ( از اعمال بد خود ) پشيمان مىگردد و هرگاه تندرست شود احساس امنيت مىكند و به لهو و لعب مىپردازد . به هنگام سلامت خودخواه و مغرور مىشود و به هنگام گرفتارى نااميد مىگردد . اگر بلايى به وى برسد همچون بيچارگان دست به دعا بر مىدارد و اگر وسعت و آرامشى به او دست دهد با غرور از خدا روىگردان مىشود . نفس او وى را در امور دنيا به آنچه گمان دارد وادار مىكند ولى در امور آخرت به آنچه يقين دارد بىاعتناست . نسبت به ديگران به كمتر از گناه خود مىترسد و نسبت به خويشتن بيش از آنچه عمل كرده انتظار دارد . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر مصادر نهج‌البلاغه آمده است كه گروه زيادى قبل از مرحوم سيد رضى اين گفتار بسيار حكيمانه و پرمعنا را در كتاب‌هاى خود آورده‌اند از جمله ابن شعبهء حرانى در تحف العقول و جاحظ بخشى از آن را در كتاب البيان و التبيين آورده مبرد در كتاب الفاضل ، ابن عبد ربه در عقد الفريد و بعد از سيد رضى گروه ديگرى نيز از دانشمندان معروف آن را در كتاب‌هاى خود آورده‌اند از جمله قاضى قضاعى در دستور معالم الحكم و سبط بن الجوزى در تذكرة الخواص و متقى هندى در كنزالعمّال . ( مصادر نهج‌البلاغه ، ج 4 ، ص 134 ) .\r\n","page_name":" 232 ","page_number":232},
  {"content":"\r\n\r\n\r\nشرح و تفسير يك اندرز جامع !\r\nاين كلام حكمت‌آميز كه نصايح بسيار گرانقدر و مواعظ گرانبهايى در آن هست دستور العملى است براى تمام زندگى بشر كه در سايهء آن مىتواند سعادت دنيا و آخرت را براى خود به دست آورد . مرحوم سيد رضى بعد از ذكر اين كلام شريف - چنان‌كه خواهد آمد - تصريح مىكند كه اگر در مجموعهء كتاب نهج‌البلاغه جز اين كلام شريف نبود براى وعظ و اندرز و موعظهء نجات‌بخش كافى بود و چه بسيار از افرادى كه از جاى جاى اين كلام شريف براى اثبات مقاصد خود بهره گرفتند و سخنان خود را به وسيلهء آن آراسته‌اند .\r\nجالب توجه اين‌كه محدث مشهور اهل سنت متقى هندى در كنزالعمّال مقدّمه‌اى براى اين حديث شريف ذكر كرده است ، وى از « زياد بن اعرابى » نقل مىكند كه بعد از خاموش شدن آتش فتنهء خوارج نهروان امام عليه السلام بر منبر كوفه قرار گرفت و حمد الهى به جاى آورد و در اين هنگام گريه به او مهلت نداد به اندازه‌اى كه اشك‌ها بر صورت و محاسن شريفش جارى شد و هنگامى كه محاسن شريف خود را تكان داد قطره‌هايى از آن بر بعضى از حاضران افتاد و ما مىگفتيم :\r\nهر كسى كه قطره‌اى بر او افتاده است خداوند آتش دوزخ را بر او حرام خواهد كرد . سپس شروع به خطبه كردوفرمود :\r\n« أيُّهَاالنّاسُ لاتَكُونُوا مِمَّنْ يَرْجُواالْآخِرَةَ »\r\n. « 1 »\r\n\r\n\r\n","description":"","footnote":"\r\n( 1 ) . كنزالعمّال ، ج 16 ، ص 205 ، ح 44229 .\r\n","page_name":" 233 ","page_number":233},
  {"content":"\r\n\r\nامام عليه السلام در اين بيان پربار در جواب شخصى كه موعظه و اندرزى از او خواست به سى مورد از رذائل اخلاقى اشاره كرده و با بيان شيوا و قريب به استدلال از آن نهى مىكند .\r\n( قَالَ عليه السلام : لِرَجُلٍ سَأَلَهُ أَنْ يعِظَهُ )\r\n. مىفرمايد :\r\n1 . « از كسانى نباش كه بدون عمل اميد سعادت اخروى دارد » ؛\r\n( لَا تَكُنْ مِمَّنْ يرْجُو الْآخِرَةَ بِغَيرِ الْعَمَلِ )\r\n. « 1 »\r\nبه گفتهء مرحوم مغنيه در فى ظلال انسان براى رسيدن به متاع حقير دنيا بدون تلاش و سعى و كوشش هرگز به مقصود نمىرسد ، پس چگونه براى رسيدن به نعمت‌هاى پرارزش الهى در آخرت كه نه چشمى همانند آن را ديده و نه گوشى وصف آن را شنيده و نه بر قلب انسانى خطور كرده مىتواند بدون سعى و كوشش برسد . « 2 »\r\nقرآن مجيد در آياتى چند بر اين معنا تأكيد فرموده ؛ در يك جا مىفرمايد :\r\n« وَأَنْ لَّيْسَ لِلْإِنسَانِ إِلَّا مَا سَعَى * وَأَنَّ سَعْيَهُ سَوْفَ يُرَى » ؛ واين‌كه براى انسان چيزى جز ( حاصل ) سعى وكوشش او نيست ، واين‌كه تلاش او به زودى ديده مىشود » . « 3 »\r\nدر جاى ديگر مىفرمايد : « أَمْ حَسِبْتُمْ أَنْ تَدْخُلُوا الْجَنَّةَ وَلَمَّا يَأْتِكُمْ مَثَلُ الَّذِينَ خَلَوْا مِنْ قَبْلِكُمْ مَسَّتْهُمُ الْبَأْسَاءُ وَالضَّرَّاءُ وَزُلْزِلُوا حَتَّى يَقُولَ الرَّسُولُ وَالَّذِينَ آمَنُوا مَعَهُ مَتَى نَصْرُ اللَّهِ » ؛ آيا گمان كرديد داخل بهشت مىشويد ، بىآنكه حوادثى همچون حوادث گذشتگان به شما برسد ؟ ! همانان كه سختىها و زيان‌ها به آنها رسيد ، و آن چنان بىقرار شدند كه پيامبر و افرادى كه با او ايمان آورده بودند گفتند : پس يارى خدا كى خواهد آمد ؟ ! » . « 4 »\r\n\r\n\r\n","description":"","footnote":"\r\n( 1 ) . تعبير به « ممّن يرجو » نشان مىدهد كه جملهء « يرجو » در واقع به معناى صيغه جمع است ، هر چندبه ظاهر مفرد مى باشد و به همين دليل تمام صيغه هاى مفرد رادر ابن حديث طولانى به صورت جمع ترجمه كرديم .\r\n( 2 ) . فى ظلال نهج البلاغه ، ج 4 ، ص 318 .\r\n( 3 ) . نجم ، آيهء 39 و 40 .\r\n( 4 ) . بقره ، آيهء 214 .\r\n","page_name":" 234 ","page_number":234},
  {"content":"\r\n\r\nرسول خدا صلى الله عليه و آله در حديثى مىفرمايد :\r\n« ايُّها الناسُ انِّهُ لَيْسَ بَيْنَ اللَّهِ وَبَيْنَ أَحَدٍ شَيْءٌ يُعْطِيهِ بِهِ خَيْراً أَوْ يَصْرِفُ بِهِ عَنْهُ شَرّاً إِلَّا الْعَمَلُ الصالِحُ لَايَدَّعِي مُدَّعٍ وَلَا يَتَمَنَّ مُتَمَنٍّ أنَّهُ يَرْجوُا إِلَّا بعَمَلٍ وَرَحْمَةٍ وَلَوْ عَصَيْتُ هَوَيْتُ اللَّهُمَّ هَلْ بَلَّغْتُ ثَلاثا\r\n؛ اى مردم ! ميان خدا و بين هيچ كس چيزى نيست كه به وسيلهء آن خيرى به كسى برساند يا شرّى را از او دفع كند مگر عمل صالح ( تنها وسيلهء جلب خيرات و دفع آفات همين است ، بنابراين ) هيچ كس ادعا نكند و آرزو نداشته باشد كه اهل نجات است مگر به عمل ( صالح ) و رحمت الهى . من هم اگر عصيان پروردگار كنم سقوط خواهم كرد . سپس رسول اكرم صلى الله عليه و آله سه بار اين جمله را تكرار كرد :\r\nخداوندا آيا من ابلاغ كردم ؟ » . « 1 »\r\nاحاديث در اين زمينه بسيار است كه وسيلهء نجات تنها عمل صالح است و اين پاسخى است براى آنها كه تصور مىكنند تنها با ذكر شهادتين و اظهار اسلام و به جا آوردن نماز و روزه و خواندن بعضى از ادعيه و توسلات و يا حتى تنها با شركت در يك مجلس عزادارى اهل نجات خواهند شد ، هرچند زندگى آنها سراسر آلودهء گناه و معصيت باشد .\r\n2 . « ( از كسانى مباش كه ) توبه را با آرزوهاى دور و دراز به تأخير مىاندازد » ؛\r\n( وَيُرَجّى التَّوْبَةَ بِطُولِ الْأَمَلِ )\r\n. اشاره به اين‌كه اگر گناه و لغزشى از تو سر زد بلافاصله دست به دامن لطف الهى بزن و با توبه و استغفار به درگاه او باز گرد . مبادا آرزوهاى دور و دراز مانع اين كار شود كه هيچ كس اطمينان ندارد كه يك روز ديگر و يا يك لحظهء ديگر زنده است و درهاى توبه به روى او باز است . به همين دليل در روايات زيادى از تسويف توبه و تأخير آن نهى شده است .\r\nدر حديثى از رسول خدا صلى الله عليه و آله مىخوانيم كه خطاب به اباذر فرمود :\r\n« إِيَّاكَ\r\n\r\n\r\n","description":"","footnote":"\r\n( 1 ) . ارشاد مفيد ، ج 1 ، ص 182 ؛ اعلام الورى طبرسى ، ص 134 .\r\n","page_name":" 235 ","page_number":235},
  {"content":"\r\n\r\nوَالتَّسْوِيفَ بِأَمَلِكَ فَإِنَّكَ بِيَوْمِكَ وَلَسْتَ بِمَا بَعْدَه\r\n؛ از تأخير توبه به سبب تكيه بر آرزوها برحذر باش ، زيرا تو به امروز تعلق دارى نه به فردا » . « 1 »\r\nدر حديثى از امام على بن ابىطالب عليه السلام مىخوانيم :\r\n« إِنْ قَارَفْتَ سَيّئَةً فَعَجِّلْ مَحْوَهَا بِالتَّوْبَةِ\r\n؛ اگر گناهى مرتكب شدى براى محو آن با توبه شتاب كن » . « 2 »\r\nدر حديث ديگرى از آن حضرت آمده است :\r\n« مُسَوِّفُ نَفْسِهِ بِالتَّوْبَةِ مِنْ هُجُومِ الْأَجَلِ عَلَى أَعْظَمِ الْخَطَرِ\r\n؛ كسى كه توبه را عقب مىاندازد در برابر هجوم مرگ در معرض خطر است » . « 3 »\r\n3 . « ( از كسانى مباش كه ) دربارهء دنيا همچون زاهدان سخن مىگويد ولى در آن همچون دنياپرستان عمل مىكند » ؛\r\n( يقُولُ فِى الدُّنْيا بِقَوْلِ الزَّاهِدِينَ وَيعْمَلُ فِيهَا بِعَمَلِ الرَّاغِبِينَ )\r\n. اشاره به اين‌كه ميان قول و فعل تو دربارهء زرق و برق دنيا و زهد و رغبت در آن تناقض نباشد آن‌گونه كه رياكاران و متظاهران به قدس و ورع و خالى از قداست و پاكى سخن مىگويند .\r\nقرآن مجيد مىفرمايد : « يَا أَيُّهَا الَّذِينَ آمَنُوا لِمَ تَقُولُونَ مَا لَاتَفْعَلُونَ * كَبُرَ مَقْتاً عِنْدَ اللَّهِ أَنْ تَقُولُوا مَا لَاتَفْعَلُونَ » . « 4 »\r\n4 . « ( از كسانى مباش كه ) اگر چيزى از دنيا به او برسد سير نمىشود و اگر نرسد هرگز قانع نخواهد بود » ؛\r\n( إِنْ أُعْطِىَ مِنْهَا لَمْ يشْبَعْ ، وَإِنْ مُنِعَ مِنْهَا لَمْ يقْنَعْ )\r\n. اشاره به اين‌كه در زندگى قانع باش . اگر گرفتار محروميت شدى صابر و اگر مواهب الهى شامل حالت شد شاكر باش . نه مانند دنياپرستان كه هرگز از دنيا سير نمىشوند و هرقدر بيشتر از مواهب دنيا در اختيارشان قرار بگيرد تشنه‌تر\r\n\r\n\r\n","description":"","footnote":"\r\n( 1 ) . بحارالانوار ، ج 74 ، ص 75 ، ح 3 .\r\n( 2 ) . همان ، ص 210 ، ح 1 .\r\n( 3 ) . مستدرك الوسائل ، ج 12 ، 130 ، ح 13707 .\r\n( 4 ) . صف ، آيهء 2 و 3 .\r\n","page_name":" 236 ","page_number":236},
  {"content":"\r\n\r\nمىگردد ، همان‌گونه كه در حديثى از امام صادق عليه السلام آمده است :\r\n« مَثَلُ الدُّنْيَا كَمَثَلِ مَاءِ الْبَحْرِ كُلَّمَا شَرِبَ مِنْهُ الْعَطْشَانُ ازْدَادَ عَطَشاً حَتَّى يَقْتُلَه\r\n؛ مَثَل دنيا همچون آب شور درياست كه هر قدر تشنه‌اى از آن بيشتر بنوشد بيشتر گرفتار عطش مىشود تا او را در كام مرگ فرو برد » . « 1 »\r\n5 . « ( از كسانى مباش كه ) از شكر آنچه به او داده شده عاجز است ؛ ولى باز هم فزونى مىطلبند » ؛\r\n( يَعْجِزُ عَنْ شُكْرِ مَا أُوتِيَ ، وَيَبْتَغِى الزِّيادَةَ فِيمَا بَقِيَ )\r\n. روشن است كه هر نعمتى را شكرى لازم است و از دست و زبان هيچ كس بر نمىآيد كه از عهدهء شكرش به در آيد . با اين حال چگونه ممكن است انسان ، شكر را رها كند و دائما به دنبال زياده خواهى باشد . اين نشانهء نهايت غفلت و بىخبرى است .\r\n6 . « ( از كسانى مباش كه ) ديگران را از كار بد باز مىدارد ؛ ولى خود نهى نمىپذيرد و ديگران را به كار خوب وا مىدارد ؛ ولى خودش به آن عمل نمىكند » ؛\r\n( يَنْهَى وَلَا ينْتَهِيَ ، وَيأْمُرُ بِمَا لَايَأْتِيَ )\r\n. بديهى است اگر انسان كسى را به چيزى امر كند به يقين به سبب آثار خوب و بركات آن است . با اين حال اگر عاقل باشد چرا خودش از آن بهره نگيرد و اگر ديگرى را از كارى باز مىدارد لابد به سبب زيان‌هاى آن است ، با اين حال چرا خودش پرهيز نكند . آيا اين بىتوجهى دليل بر آن نيست كه ايمان درستى به گفته‌هاى خود ندارد ؟\r\nقرآن مجيد نيز در مقام سرزنش اين‌گونه افراد مىفرمايد : « أَتَأْمُرُونَ النَّاسَ بِالْبِرِّ وَتَنسَوْنَ أَنفُسَكُمْ وَأَنْتُمْ تَتْلُون‌َالْكِتَابَ أَفَلَا تَعْقِلُونَ » ؛ آيا مردم را به نيكى ( و ايمان به پيامبرى كه صفات او در تورات آمده ) دعوت مىكنيد ، امّا خودتان را فراموش مىكنيد با اين‌كه شما كتاب آسمانى ( تورات ) را مىخوانيد . آيا نمىانديشيد ؟ » . « 2 »\r\n\r\n\r\n","description":"","footnote":"\r\n( 1 ) . كافى ، ج 2 ، ص 136 ، ح 24 .\r\n( 2 ) . بقره ، آيهء 44 .\r\n","page_name":" 237 ","page_number":237},
  {"content":"\r\n\r\n7 . « ( از كسانى مباش كه ) صالحان را دوست دارد ولى عمل آنها را انجام نمىدهد و گنهكاران را دشمن مىشمارد ولى يكى از آنهاست » ؛\r\n( يُحِبُّ الصَّالِحِينَ وَلَا يعْمَلُ عَمَلَهُمْ ، وَيُبْغِضُ الْمُذْنِبِينَ وَهُوَ أَحَدُهُمْ )\r\n. اين در واقع نوعى تناقض در فكر و عمل است ؛ از نظر تفكر عشق به صالحان دارند لابد به موجب اعمال صالح آنها ؛ ولى از نظر عمل آنچه را بدان عشق مىورزيده كنار مىگذارند . همچنين در نقطهء مقابل از ظالمان و عاصيان و فاسقان متنفرند كه به يقين به سبب اعمالشان است در حالى كه در مقام عمل آلودهء به همان اعمال‌اند . ممكن است در آن درجه از شدت نباشد ؛ ولى به هر حال با ديدى كلى عمل آنها هماهنگ با اعمال كسى است كه از وى متنفرند . اين تناقض به راستى عجيب ، و نشانهء ضعف ايمان و اراده و غلبهء هواى نفس است .\r\nدر صحيفهء گرانبهاى سجاديهء نيز در ضمن دعاى بيست و چهارم مىخوانيم :\r\n« لا تَجْعَلْني مِمَّنْ يُحِبُّ الصّالِحينَ وَلا يَعْمَلُ عَمَلَهُمْ وَيُبْغِضُ الْمُسيئينَ وَهُوَ أحَدُهُمْ\r\n؛ خداوندا مرا از آنها قرار نده كه صالحان را دوست دارند ولى اعمال آنها را انجام نمىدهند و گنهكاران را دشمن دارند ولى خودشان در عمل همچون آنها هستند » .\r\n8 . « ( از كسانى مباش كه ) از مرگ به سبب زيادى گناهانش متنفر است ؛ اما به اعمالى ادامه مىدهد كه مرگ را به سبب آن ناخوش مىدارد » ؛\r\n( يَكْرَهُ الْمَوْتَ لِكَثْرَةِ ذُنُوبِهِ ، وَيُقِيمُ عَلَى مَا يَكْرَهُ الْمَوْتَ مِنْ أَجْلِهِ )\r\n. اين نيز تناقض ديگرى در زندگى آنهاست ؛ از يك‌سو هنگامى كه سخن از مرگ به ميان مىآيد وحشت دارد ، زيرا نامهء اعمال خود را سياه مىبيند ولى به جاى توبه و اصلاح مسير خويش باز به همان گناهان ادامه مىدهند . اين تناقض نيز در فكر و عمل به سبب ضعف ايمان و غلبهء هواى نفس است .\r\nقرآن مجيد دربارهء گروهى از يهود مىفرمايد : « وَلَنْ يَتَمَنَّوْهُ أَبَداً بِمَا قَدَّمَتْ\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nأَيْدِيهِمْ » ؛ ولى آنها ، به‌خاطر اعمال بدى كه پيش از خود فرستاده‌اند ، هرگز آرزوى مرگ نخواهند كرد » . « 1 »\r\nهمچنين در آيهء بعد نيز مىفرمايد : « يَوَدُّ أَحَدُهُمْ لَوْ يُعَمَّرُ أَلْفَ سَنَةٍ وَمَا هُوَ بِمُزَحْزِحِهِ مِنَ الْعَذَابِ أَنْ يُعَمَّرَ » ؛ ( تا آن‌جا ) كه هر يك از آنها آرزو دارد هزارسال عمر به او داده شود ؛ در حالى كه اين عمر طولانى او را از كيفر ( الهى ) باز نخواهد داشت » . « 2 »\r\n9 . « ( از كسانى مباش كه ) هرگاه بيمار مىشود ( از اعمال زشت خود ) پشيمان مىگردد و اگر تندرست باشد احساس امنيت مىكند و به لهو و لعب مىپردازد » ؛\r\n( إِنْ سَقِمَ ظَلَّ نَادِماً ، وَ إِنْ صَحَّ أَمِنَ لَاهِياً )\r\n. آرى آنها به هنگام بيمارى چون چهرهء مرگ را در نزديكى خود مىبينند ، ندامت به آنها دست مىدهد و به فكر توبهء از گناه و جبران اعمال سابق خويش مىافتند ؛ اما همين كه از بستر بيمارى برخاسته و تندرستى به آنها باز گشت آن حالت به كلى زائل شده و خود را در هاله‌اى از امن و امان مىبينند و به لهو و لعب مشغول مىشوند . اين فراموشكارى سريع و تناقض در دو حال نزديك به هم نيز نشانهء سطح فكر كوتاه آنها و ضعف ايمان ايشان است .\r\nخداوند انسان را در زندگى گرفتار مشكلات و مصائب و بيمارىها مىكند تا به آنها هشدار دهد از خواب غفلت برخيزند ؛ اما افسوس كه اين بيدارى براى بسيارى از مردم زودگذر است . هنگامى كه آن مشكلات بر طرف مىشود بلافاصله در خواب غفلت فرو مىرود .\r\n10 . « ( از كسانى مباش كه ) به هنگام سلامت خودخواه و مغرور مىشود و به هنگام گرفتارى نااميد مىگردد » ؛\r\n( يُعْجَبُ بِنَفْسِهِ « 3 » إِذَا عُوفِيَ ، وَيَقْنَطُ إِذَا ابْتُلِيَ )\r\n.\r\n\r\n\r\n","description":"","footnote":"\r\n( 1 ) . بقره ، آيهء 95 .\r\n( 2 ) . بقره ، آيهء 96 .\r\n( 3 ) . « يُعجَب بنفسه » به صيغهء مجهول است ، زيرا در لغت « أُعجِبَ بِنفسهِ » به صورت مجهول مفهومش اين است كه خودپسند و مغرور شد .\r\n","page_name":" 239 ","page_number":239},
  {"content":"\r\n\r\nاين تناقض در احوال نيز كه در زمان عافيت مغرور و در زمان ابتلا مأيوس مىشوند از عجايب است و اثر مستقيم همان ضعف ايمان و اراده و غلبهء هواى نفسانى است .\r\nاين در حالى است كه حالت عافيت قابل اعتماد نيست و « از نسيمى دفتر ايام بر هم مىخورد » و با گذشتن يك روز و حتى يك ساعت ممكن است همه چيز عوض شود و نيز حالت ابتلا و گرفتارى ابدى نيست كه سبب يأس انسان گردد ، زيرا گاه از دل گرفتارىها گشايش برمىخيزد و به گفتهء امام عليه السلام در حكمت 351\r\n« عِنْدَ تَنَاهِي الشِّدَّةِ تَكُونُ الْفَرْجَةُ ، وَ عِنْدَ تَضَايُقِ حَلَقِ الْبَلَاءِ يَكُونُ الرَّخَاءُ\r\n؛ هنگامى كه سختىها به آخرين درجهء شدت برسد فرج نزديك است و در آن هنگام كه حلقه‌هاى بلا تنگ شود راحتى و آرامش فرا مىرسد » .\r\nقرآن در سورهء « هود » آيهء 9 و 10 مىگويد : « وَلَئِنْ أَذَقْنَا الْإِنسَانَ مِنَّا رَحْمَةً ثُمَّ نَزَعْنَاهَا مِنْهُ إِنَّهُ لَيَئُوسٌ كَفُورٌ * وَلَئِنْ أَذَقْنَاهُ نَعْمَآءَ بَعْدَ ضَرَّآءَ مَسَّتْهُ لَيَقُولَنَّ ذَهَبَ السَّيِّئَاتُ عَنِّى إِنَّهُ لَفَرِحٌ فَخُورٌ » ؛ و اگر از جانب خويش ، رحمتى به انسان بچشانيم ، سپس آن را از او بگيريم ، بسيار نوميد و ناسپاس خواهد بود . و اگر بعد از ناراحتى و زيانى كه به او رسيده ، نعمت‌هايى به او بچشانيم ، به يقين مىگويد :\r\nبدىها از من بر طرف شده ( و ديگر باز نخواهد گشت ) و غرق شادى و غفلت و فخرفروشى مىشود » .\r\nدر حديثى كه در كتاب شريف كافى آمده مىخوانيم كه رسول خدا صلى الله عليه و آله فرمود :\r\nروزى موسى نشسته بود كه ناگهان ابليس به سراغ او آمد در حالى كه كلاه بلند رنگارنگى به سر داشت . هنگامى كه نزديك موسى رسيد كلاه را از سر برداشت و در برابر وى ايستاد و سلام كرد . موسى گفت : تو كيستى ؟ گفت : من ابليسم .\r\nموسى گفت : خدا هرگز خانهء تو را به ما نزديك نكند . ابليس گفت : من آمده‌ام كه به تو سلام كنم به موجب مقامى كه در درگاه خدا دارى . موسى گفت : پس اين\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nكلاه چيست ؟ گفت : من با اين كلاه رنگارنگ دل‌هاى بنى آدم را مىربايم ( هر كسى را به گونه‌اى ) موسى گفت :\r\n« فَأَخْبِرْنِي بِالذَّنْبِ الَّذِي إِذَا أَذْنَبَهُ ابْنُ آدَمَ اسْتَحْوَذْتَ عَلَيْهِ ! قَالَ : إِذَا أَعْجَبَتْهُ نَفْسُهُ وَاسْتَكْثَرَ عَمَلَهُ وَصَغُرَ فِي عَيْنِهِ ذَنْبُه\r\n؛ پس به من خبر ده از گناهى كه هنگامى كه انسان مرتكب آن شود ، تو بر او غلبه مىكنى ؟\r\nگفت : زمانى است كه از خود مغرور شود ، عملش را زياد پندارد و گناهش در نظر وى كوچك شود » . « 1 »\r\n11 . « ( از كسانى مباش كه ) اگر بلايى به او برسد همچون بيچارگان دست بر دعا مىدارد و اگر وسعت و آرامشى به وى دست دهد با غرور از خدا روىگردان مىشود » ؛\r\n( إِنْ أَصَابَهُ بَلَاءٌ دَعَا مُضْطَرّاً ، وَإِنْ نَالَهُ رَخَاءٌ أَعْرَضَ مُغْتَرّاً )\r\n. درست همان چيزى كه قرآن مجيد كرارا به آن اشاره كرده مىفرمايد : « فَإِذَا رَكِبُوا فِى الْفُلْكِ دَعَوُا اللَّهَ مُخْلِصِينَ لَهُ الدِّينَ فَلَمَّا نَجَّاهُمْ إِلَى الْبَرِّ إِذَا هُمْ يُشْرِكُونَ » ؛ هنگامى كه سوار كشتى شوند ، خدا را با اخلاص مىخوانند ، ( و غير او را فراموش مىكنند ) ؛ امّا هنگامى كه خدا آنان را به خشكى رساند و نجات داد ، باز مشرك مىشوند » . « 2 »\r\nهمين معنا به صورت مشروح‌ترى در آيهء 22 و 23 سورهء « يونس » آمده است :\r\n« هُوَ الَّذِي يُسَيِّرُكُمْ فِى الْبَرِّ وَالْبَحْرِ حَتَّى إِذَا كُنْتُمْ فِى الْفُلْكِ وَجَرَيْنَ بِهِمْ بِرِيحٍ طَيِّبَةٍ وَفَرِحُوا بِهَا جَآءَتْهَا رِيحٌ عَاصِفٌ وَجَآءَهُمُ الْمَوْجُ مِنْ كُلِّ مَكَانٍ وَظَنُّوا أَنَّهُمْ أُحِيطَ بِهِمْ دَعَوُا اللَّهَ مُخْلِصِينَ لَهُ الدِّينَ لَئِنْ أَنْجَيْتَنَا مِنْ هَذِهِ لَنَكُونَنَّ مِنَ الشَّاكِرِينَ * فَلَمَّا أَنْجَاهُمْ إِذَا هُمْ يَبْغُونَ فِى الْأَرْضِ بِغَيْرِ الْحَقِّ » ؛ او كسى است كه شما را در صحرا و دريا سير مىدهد ؛ زمانى كه در كشتى قرار مىگيريد و بادهاى موافق كشتىنشينان را ( به سوى مقصد ) مىبرد خوشحال مىشوند ، ( ناگهان ) طوفان شديدى مىوزد ؛\r\n\r\n\r\n","description":"","footnote":"\r\n( 1 ) . كافى ، ج 2 ، ص 314 ، ح 8 .\r\n( 2 ) . عنكبوت ، آيهء 65 .\r\n","page_name":" 241 ","page_number":241},
  {"content":"\r\n\r\nو امواج از هر سو به سراغ آنها مىآيد ؛ و گمان مىكنند هلاك خواهند شد ؛ ( در آن هنگام ) خدا را از روى خلوص عقيده مىخوانند كه : اگر ما را از اين گرفتارى نجات دهى ، حتماً از سپاسگزاران خواهيم بود ؛ اما هنگامى كه خدا آنها را رهايى بخشيد ( بار ديگر ) به ناحق ، در زمين ستم مىكنند » .\r\n12 . « ( از كسانى مباش كه ) نفسش او را در امور دنيا به آنچه گمان دارد وادار مىكند ؛ ولى در امور آخرت به آنچه يقين دارد بىاعتناست » ؛\r\n( تَغْلِبُهُ نَفْسُهُ عَلَى مَا يَظُنُّ ، وَ لَايَغْلِبُهَا عَلَى مَا يَسْتَيْقِنُ )\r\n. به تعبير ديگر براى رسيدن به مال و ثروت و جاه و مقام و شهوات دنيا حتى به سراغ راه‌هايى مىرود كه اطمينان ندارد به نتيجه برسد به اميد اين‌كه شايد به نهايت مطلوبى برسد ؛ ولى دربارهء كار آخرت با اين‌كه يقين دارد فلان عمل باعث نجات او و فلان كار سبب بدبختى او در سراى ديگر مىشود به يقين خود اعتنا نمىكند .\r\n13 . « ( از كسانى مباش كه ) نسبت به ديگران به كمتر از گناه خود مىترسد و نسبت به خويشتن بيش از آنچه عمل كرده انتظار دارد » ؛\r\n( يَخَافُ عَلَى غَيْرِهِ بِأَدْنَى مِنْ ذَنْبِهِ ، وَ يَرْجُو لِنَفْسِهِ بِأَكْثَرَ مِنْ عَمَلِهِ )\r\n. به بيان ديگر گناهان ديگران در نظرش بزرگ و گناه خود در نظرش كوچك است و به عكس ، اعمال نيكش هرچند كوچك باشد به نظرش بزرگ مىرسد و انتظار پاداش‌هاى عظيم دارد . اين نيز نوعى ديگر از تناقض در فكر و رفتار آنهاست و همان‌طور كه اشاره شد تمام اين تناقض‌ها به سبب ضعف ايمان و انحراف فكر و ناشى از غلبهء شهوات است .\r\n* * *\r\n\r\n","description":"","footnote":"","page_name":" 242 ","page_number":242},
  {"content":"\r\n\r\n\r\nبخش دوم :\r\nإِنِ اسْتَغْنَى بَطِرَ وَفُتِنَ ، وَإِنِ افْتَقَرَ قَنِطَ وَوَهَنَ ؛ يُقَصِّرُ إِذَا عَمِلَ ، وَيُبَالِغُ إِذَا سَأَلَ ؛ إِنْ عَرَضَتْ لَهُ شَهْوَةٌ أَسْلَفَ الْمَعْصِيَةَ ، وَسَوَّفَ التَّوْبَةَ ، وَإِنْ عَرَتْهُ مِحْنَةٌ انْفَرَجَ عَنْ شَرَائِطِ الْمِلَّةِ . يَصِفُ الْعِبْرَةَ وَلَا يَعْتَبِرُ ، وَيُبَالِغُ فِي الْمَوْعِظَةِ وَلَا يَتَّعِظُ ؛ فَهُوَ بِالْقَوْلِ مُدِلٌّ ، وَمِنَ الْعَمَلِ مُقِلٌّ ، يُنَافِسُ فِيمَا يَفْنَى ، وَيُسَامِحُ فِيمَا يَبْقَى ، يَرَى الْغُنْمَ مَغْرَماً ، وَالْغُرْمَ مَغْنَماً ، يَخْشَى الْمَوْتَ وَلَا يُبَادِرُ الْفَوْتَ ؛ يَسْتَعْظِمُ مِنْ مَعْصِيَةِ غَيْرِهِ مَا يَسْتَقِلُّ أَكْثَرَ مِنْهُ مِنْ نَفْسِهِ ، وَيَسْتَكْثِرُ مِنْ طَاعَتِهِ مَا يَحْقِرُهُ مِنْ طَاعَةِ غَيْرِهِ ، فَهُوَ عَلَى النَّاسِ طَاعِنٌ ، وَلِنَفْسِهِ مُدَاهِنٌ ؛ اللَّهْوُ مَعَ الْأَغْنِيَاءِ أَحَبُّ إِلَيْهِ مِنَ الذِّكْرِ مَعَ الْفُقَرَاءِ ، يَحْكُمُ عَلَى غَيْرِهِ لِنَفْسِهِ ، وَلَا يَحْكُمُ عَلَيْهَا لِغَيْرِهِ ، وَيُرْشِدُ غَيْرَهُ وَيُغْوِي نَفْسَهُ . فَهُوَ يُطَاعُ وَيَعْصِي ، وَيَسْتَوْفِي وَلَا يُوفِي ، وَيَخْشَى الْخَلْقَ فِي غَيْرِ رَبِّهِ ، وَلَا يَخْشَى رَبَّهُ فِي خَلْقِهِ .\r\n\r\nترجمه\r\n( سپس امام عليه السلام فرمود : از كسانى مباش كه ) به هنگام بىنيازى مغرور و فريفتهء دنيا مىشود و به هنگام فقر مأيوس و سست مىگردد . به هنگام عمل كوتاهى مىكند و به هنگام درخواست و سؤال اصرار مىورزد . هرگاه شهوتى برايش حاصل شود گناه را جلو مىاندازد و توبه را به تأخير و اگر محنت و شدتى به او برسد ( بر اثر نداشتن صبر و شكيبايى ) از دستورات دين به كلى دور مىشود .\r\nعبرت آموختن را مىستايد ( و به ديگران آموزش مىدهد ) ولى خود عبرت نمىگيرد و موعظه بسيار مىكند اما خود موعظه و اندرز نمىپذيرد . در گفتار به\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nخود مىنازد و در عمل بسيار كوتاهى مىكند . براى دنياى فانى تلاش و كوشش فراوان دارد ؛ ولى براى آخرت باقى مسامحه‌كار است . غنيمت را غرامت و غرامت را غنيمت مىشمرد . از مرگ مىترسد ؛ ولى فرصت‌ها را از دست مىدهد . معصيت‌هاى كوچك را از ديگران بزرگ مىشمارد در حالى كه بزرگ‌تر از آن را از خود ناچيز مىبيند ، آنچه را از طاعات ديگران كوچك مىشمرد از خودش بزرگ و بسيار مىپندارد . ( مرتباً ) به ( كارهاى ) مردم خُرده مىگيرد ؛ اما از كارهاى خود با مسامحه و مجامله مىگذرد لهو و لعب با ثروتمندان نزد او از ذكر خدا با فقيران محبوب‌تر است . همواره به نفع خود و به زيان ديگران حكم مىكند ؛ اما هرگز حق را به ديگران نمىدهد . ديگران را هدايت مىكند و خود را گمراه مىسازد و در نتيجه مردم از آنها اطاعت مىكند اما خود معصيت خدا مىكند . حق خود را به طور كامل مىگيرد ولى حقوق ديگران را نمىپردازد . از خلق خدا از آنچه معصيت خدا نيست مىترسد ولى خود از خدا ( در مورد ستم كردن ) دربارهء مخلوقش پروا ندارد .\r\nمرحوم سيد رضى ( در پايان اين گفتار حكيمانه ) مىفرمايد : « اگر در اين كتاب جز اين كلام نبود براى موعظهء سودمند و حكمت رسا و بينايى بينندگان و عبرت ناظرانِ انديشمند ، كافى بود » ؛\r\n( قالَ الرَّضِيُ وَلَوْ لَمْ يَكُنْ في هذَا الْكِتابِ إلّاهذَا الْكَلامُ لَكَفى بِهِ مَوْعِظَةً ناجِعَةً وَحِكْمَةً بالِغَةً وَبَصيرَةً لِمُبْصِرٍ وَعِبْرَةً لِناظِرٍ مُفَكِّرٍ )\r\n. \r\nشرح و تفسير از اين كسان مباش !\r\n14 . « ( از كسانى مباش كه ) به هنگام بىنيازى مغرور و فريفتهء دنيا مىشود و به هنگام فقر مأيوس و سست مىگردد » ؛\r\n( إِنِ اسْتَغْنَى بَطِرَ وَفُتِنَ ، وَإِنِ افْتَقَرَ قَنِطَ وَوَهَنَ )\r\n.\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nاين حالت افراد كم ظرفيت است كه به هنگام غنا و بىنيازى همه چيز حتى خدا و خويشتن را به فراموشى مىسپارند و مال و ثروت و مقام تمام وجودشان را پر مىكند ارزش‌هاى انسانى درنظرشان بى رنگ و بندگى خدا از دست مىرود و به هنگام فقر و تنگدستى يأس و نوميدى و به دنبال آن سستى و ناتوانى تمام وجودشان را احاطه مىكند .\r\nقرآن مجيد نيز در اين باره مىفرمايد : « وَلَئِنْ أَذَقْنَا الْإِنسَانَ مِنَّا رَحْمَةً ثُمَّ نَزَعْنَاهَا مِنْهُ إِنَّهُ لَيَئُوسٌ كَفُورٌ * وَلَئِنْ أَذَقْنَاهُ نَعْمَاءَ بَعْدَ ضَرَّاءَ مَسَّتْهُ لَيَقُولَنَّ ذَهَبَ السَّيِّئَاتُ عَنِّى إِنَّهُ لَفَرِحٌ فَخُورٌ » ؛ و اگر از جانب خويش ، رحمتى به انسان بچشانيم سپس آن را از او بگيريم ، بسيار نوميد و ناسپاس خواهد بود . و اگر بعد از ناراحتى و زيانى كه به او رسيده ، نعمت‌هايى به او بچشانيم به يقين مىگويد :\r\nبدىها از من بر طرف شده ؛ ( و ديگر باز نخواهد گشت ) و غرق شادى و غفلت و فخرفروشى مىشود » . « 1 »\r\nآيات ديگرى در قرآن مجيد نيز همين معنا را دربارهء افراد كم ظرفيت و ضعيف الايمان بيان كرده است ؛ اما مؤمنان پرظرفيت اگر تمام دنيا را به آنها بدهند مغرور و طغيان‌گر نمىشوند و اگر بر خاك سياه بنشينند نه از رحمت خدا مأيوس مىگردند و نه سستى در وجودشان راه مىيابد .\r\n15 . « ( و از كسانى مباش كه ) به هنگام عمل كوتاهى مىكند و به هنگام درخواست و سؤال اصرار مى ورزد » ؛\r\n( يقَصِّرُ إِذَا عَمِلَ وَيبَالِغُ إِذَا سَأَلَ )\r\n. اشاره به افراد سست و تنبلى است كه مرد ميدان عمل نيستند و هميشه دستشان به سوى اين و آن دراز است گويى از زندگانى مستقل بيزارند و به زندگى وابسته دلخوش ، در حالى كه تعليمات اسلام به ما مىگويد تا مىتوانى روى پاى خود بايست و تا توان دارى چيزى از ديگرى درخواست نكن كه اولى\r\n\r\n\r\n","description":"","footnote":"\r\n( 1 ) . هود ، آيهء 9 و 10 .\r\n","page_name":" 245 ","page_number":245},
  {"content":"\r\n\r\nباعث عزت و دومى سبب ذلت است .\r\nدر حديث كوتاه و پرمعنايى از امام باقر عليه السلام خطاب به يكى از اصحاب خاصّش مىخوانيم : « اگر در خواست كننده مىدانست در سؤال و درخواست چه ( ذلت و حقارتى ) وجود دارد هيچ كس از ديگرى تقاضايى نمى كرد و اگر كسى كه دست‌ِدهنده دارد مىدانست در بخشش چه ( افتخار و فضيلتى ) وجود دارد احدى تقاضاى ديگرى را رد نمىكرد » ؛\r\n( لَوْ يَعْلَمُ السَّائِلُ مَا فِي الْمَسْأَلَةِ مَا سَأَلَ أَحَدٌ أَحَداً وَلَوْ يَعْلَمُ الْمُعْطِي مَا فِي الْعَطِيَّةِ مَا رَدَّ أَحَدٌ أَحَداً )\r\n. « 1 »\r\nدر حديث ديگرى از امام صادق عليه السلام مىخوانيم كه مىگويد : رسول خدا صلى الله عليه و آله فرمود :\r\n« إِنَّ اللَّهَ تَبَارَكَ وَتَعَالَى أَحَبَّ شَيْئاً لِنَفْسِهِ وَأَبْغَضَهُ لِخَلْقِهِ أَبْغَضَ لِخَلْقِهِ الْمَسْأَلَةَ وَأَحَبَّ لِنَفْسِهِ أَنْ يُسْأَلَ\r\n؛ خداوند متعال چيزى را براى خود دوست مىدارد و براى بندگانش مبغوض مىشمارد ؛ براى بندگان سؤال و درخواست ( از يكديگر ) را مبغوض شمرده و براى خودش سؤال كردن بندگان را محبوب مىداند » . « 2 »\r\nهمچنين از امام صادق عليه السلام در حديث پرمعناى ديگرى مىخوانيم كه گروهى از طائفه انصار نزد رسول خدا صلى الله عليه و آله آمدند و سلام كردند و حضرت به آنها پاسخ گفت . عرض كردند : اى رسول خدا ! ما حاجتى از شما مىخواهيم . پيامبر صلى الله عليه و آله فرمود : بگوييد . عرض كردند : حاجت ما بسيار بزرگ است فرمود : بگوييد چيست ؟ عرض كردند : بهشت را براى ما نزد پروردگارت تضمين كن . پيامبر صلى الله عليه و آله سر به زير افكند و با چوب‌دستى كه در دست داشت بر زمين زد سپس سر را بلند كرد و فرمود :\r\n« أَفْعَلُ ذَلِكَ بِكُمْ عَلَى أَنْ لَاتَسْأَلُوا أَحَداً شَيْئاً\r\n؛ من اين كار را براى شما انجام مى دهم به شرط اين‌كه درخواستى از هيچ كس ( در زندگى خود ) نكنيد » .\r\nامام عليه السلام فرمود : از آن به بعد آنها حتى هنگامى كه به مسافرت مىرفتند اگر\r\n\r\n\r\n","description":"","footnote":"\r\n( 1 ) . كافى ، ج 4 ، ص 20 ، ح 2 .\r\n( 2 ) . همان ، ح 4 .\r\n","page_name":" 246 ","page_number":246},
  {"content":"\r\n\r\nتازيانه آنها به زمين مى افتاد به شخص پياده‌اى نمىگفتند تازيانه را به من بده ؛ خودشان پياده مى شدند و تازيانه را بر مىداشتند و اگر بر سر سفره نشسته بودند كسى از حاضران به ظرف آب نزديك‌تر بود آن كه دور نشسته بود نمىگفت از آن آب به من بده ؛ خودش بر مىخاست و از آن آب مى نوشيد ( البته منظور اين است انسان كارى را كه خود مىتواند انجام دهد از ديگران نخواهد و سربار ديگران نباشد ) . « 1 »\r\n16 . « ( و از كسانى مباش كه ) هرگاه شهوتى براى وى حاصل شود گناه را جلو مىاندازد و توبه را به تأخير و اگر محنت و شدتى به او برسد ( بر اثر نداشتن صبر و شكيبايى ) از دستورات دين به كلى دور مىشود » ؛\r\n( إِنْ عَرَضَتْ لَهُ شَهْوَةٌ أَسْلَفَ الْمَعْصِيةَ ، وَسَوَّفَ التَّوْبَةَ ، وَإِنْ عَرَتْهُ مِحْنَةٌ انْفَرَجَ عَنْ شَرَائِطِ الْمِلَّةِ )\r\n. اين صفت نيز از اوصاف افراد ضعيف و ناتوان و كم ظرفيت است تا عوامل شهوت در برابر آنها نمايان مىشود به سرعت به سوى آن مىروند و كام دل از آن بر مىگيرند ؛ ولى نوبت به توبه كه مى رسد امروز و فردا مىكنند و به هنگامى كه مشكلى در زندگى آنها رخ دهد با خداى خود قهر مىكنند و دستوراتش را به فراموشى مىسپارند و حتى گاه زبان به سخنان كفرآميز مىگشايند .\r\nآنها كسانى هستند كه با كمترين تغييرى در زندگى ، زبان به شكوه مىگشايند و به زمين و آسمان بد مىگويند .\r\nقرآن مجيد دربارهء اين‌گونه اشخاص ميگويد : إِنَّ الْإِنْسانَ خُلِقَ هَلُوعاً * إِذا مَسَّهُ الشَّرُّ جَزُوعاً * وَإِذا مَسَّهُ الْخَيْرُ مَنُوعاً » ؛ به يقين انسان حريص و كم‌طاقت آفريده شده است . هنگامى كه بدى به او رسد بىتابى مىكند و هنگامى كه خوبى به او رسد مانع ديگران مىشود ( و بخل مىورزد ) » . « 2 »\r\n\r\n\r\n","description":"","footnote":"\r\n( 1 ) . كافى ، ج 4 ، ص 21 ، ح 5 .\r\n( 2 ) . معارج ، آيهء 19 - / 21 .\r\n","page_name":" 247 ","page_number":247},
  {"content":"\r\n\r\n17 . « ( از كسانى مباش كه ) عبرت آموختن را مىستايد ( و به ديگران آموزش مىدهد ) ولى خود عبرت نمىگيرد و موعظه بسيار مىكند ؛ اما خود موعظه و اندرز نمىپذيرد » ؛\r\n( يصِفُ الْعِبْرَةَ وَلَا يعْتَبِرُ ، وَيبَالِغُ فِى الْمَوْعِظَةِ وَلَا يتَّعِظُ )\r\n. اين وصف عالمان بى عمل و مدعيان بىتعهد و رياكاران فاقد اخلاص است كه در قرآن مجيد سبب خشم شديد خداوند شمرده شده است . « 1 »\r\nشك نيست كه اين جهان دار عبرت است و تاريخ پيشينيان مملو از درس‌هاى عبرت‌آموز . هرگاه انسان چشم بينا و گوش شنوا داشته باشد مىتواند سرنوشت آيندهء خود را در آيينهء تاريخ و حوادث عبرت‌آموز زمان خود ببيند .\r\nولى افسوس كه هواى نفس و حب ذات پرده‌اى در برابر چشمان او مىكشد و مانع گوش او از شنيدن پيام‌هاى تاريخ مىشود و عجب اين‌كه اين درس‌ها را به ديگران مىدهد ولى خود در عمل از آنها بىبهره است .\r\nدر حديثى از امام صادق عليه السلام در تفسير آيهء شريفهء « فَكُبْكِبُوا فِيها هُمْ وَالْغاوُونَ » ؛ پس همهء آن معبودان با عابدان گمراه به دوزخ افكنده مىشوند » . « 2 » مىفرمايد :\r\n« هُمْ قَوْمٌ وَصَفُوا عَدْلًا بِأَلْسِنَتِهِمْ ثُمَّ خَالَفُوهُ إِلَى غَيْرِهِ\r\n؛ آنها كسانى هستند كه كارهاى عادلانه را با زبانشان ستايش مىكنند ؛ اما خودشان مخالفت كرده و غير آن را مقدم مىدارند » . « 3 »\r\nاز امام باقر عليه السلام نقل شده كه فرمود :\r\n« أَنَّ أَشَدَّ النَّاسِ حَسْرَةً يَوْمَ الْقِيَامَةِ مَنْ وَصَفَ عَدْلًا ثُمَّ خَالَفَهُ إِلَى غَيْرِهِ\r\n؛ شديدترين حسرت در روز قيامت از آنِ گروهى است كه عدل را ستايش كردند و سپس با آن مخالفت نمودند » . آن‌گاه امام عليه السلام اضافه فرمود : اين همان است كه خداوند فرموده\r\n« أَنْ تَقُولَ نَفْسٌ يا حَسْرَتى عَلى ما\r\n\r\n\r\n","description":"","footnote":"\r\n( 1 ) . صف ، آيهء 2 و 3 .\r\n( 2 ) . شعراء ، آيهء 94 .\r\n( 3 ) . كافى ، ج 1 ، ص 47 ، ح 4 .\r\n","page_name":" 248 ","page_number":248},
  {"content":"\r\n\r\nفَرَّطْتُ فِي جَنْبِ اللَّه »\r\n. « 1 »\r\n18 . « ( از كسانى مباش كه ) در گفتار به خود مىنازد و در عمل بسيار كوتاهى مىكند » ؛\r\n( فَهُوَ بِالْقَوْلِ مُدِلٌّ ، وَمِنَ الْعَمَلِ مُقِلٌّ )\r\n. « مُدِلّ » يعنى مغرور و مسرور و كسى كه به اعمال خود مىنازد .\r\nمضمون اين سخن ، در اوصاف پيش آمد ولى امام عليه السلام با قدرتى كه در فصاحت و بلاغت داشته گاه مطلبى را لازم و ضرورى مىبيند با تعبيرات گوناگون كه هر كدام جديد و تازه است بيان فرمايد .\r\nدر حديث جالبى كه در كتاب شريف كافى آمده است مىخوانيم امام صادق عليه السلام فرمود : عالمى به نزد عابدى آمد . به او گفت : نمازت چگونه است ؟\r\nعابد ( از روى غرور و ناز ) گفت : آيا مثل منى از نمازش سؤال مىشود ؟ من از فلان زمان ( از ساليان دراز ) عبادت خدا مىكرده‌ام . عالم گفت : گريهء تو چگونه است ؟ باز ( مغرورانه ) گفت : چنان گريه مىكنم كه اشك‌هايم جارى مىشود . عالم به او گفت :\r\n« فَإِنْ ضَحِكَكَ وَأَنْتَ خَائِفٌ أَفْضَلُ مِنْ بُكَائِكَ وَأَنْتَ مُدِلٌّ إِنَّ الْمُدِلَّ لَا يَصْعَدُ مِنْ عَمَلِهِ شَيْءٌ\r\n؛ اگر بخندى و از اعمالت ترسان باشى برتر از اين است كه گريه كنى در حالى كه به اعمال خود مغرورى و به آن مىنازى ، زيرا شخصى كه از اعمال خود مغرور و مسرور است چيزى از اعمالش به سوى قرب خدا بالا نمىرود » . « 2 »\r\n19 . « ( از كسانى مباش كه ) براى دنياى فانى ، تلاش و كوشش فراوان دارد ولى براى آخرت باقى مسامحه‌كار است » ؛\r\n( ينَافِسُ فِيمَا يَفْنَى ، وَيسَامِحُ فِيمَا يبْقَى )\r\n. « منافسة » يعنى پيشى گرفتن بر ديگران .\r\nتعبير به « ما يَفنى » اشاره به دنياى فانى است ، همان‌گونه كه « ما يَبقى » اشاره به\r\n\r\n\r\n","description":"","footnote":"\r\n( 1 ) . محاسن برقى ، ج 1 ، ص 120 ، ح 134 .\r\n( 2 ) . كافى ، ج 2 ، ص 313 ، ح 5 .\r\n","page_name":" 249 ","page_number":249},
  {"content":"\r\n\r\nسراى باقى آخرت است .\r\nبه هر حال اين اشتباهى بزرگ و كارى غير عاقلانه است كه انسان در مورد چيز فانى تلاش و كوشش كند و تمام نيروهاى خود را به كار گيرد ؛ اما از آنچه باقى است و زندگى جاويدان او را تشكيل مىدهد غافل شود . اين نيز بر اثر ضعف ايمان و غلبهء هواى نفس است .\r\n20 . « ( از كسانى مباش كه ) غنيمت را غرامت و غرامت را غنيمت مىشمرد » ؛\r\n( يرَى الْغُنْمَ مَغْرَماً ، وَالْغُرْمَ مَغْنَماً )\r\n. « غنيمت » چيزى است كه در راه خدا و براى خدا صرف شود و « غرامت » اموالى است كه در راه شهوات و هوا و هوس‌ها هزينه گردد .\r\nقرآن مجيد در مذمت و نكوهش جمعى از اعراب ضعيف الايمان يا منافق مىگويد : « وَمِنَ الْأَعْرَابِ مَنْ يَتَّخِذُ مَا يُنفِقُ مَغْرَماً وَيَتَرَبَّصُ بِكُمُ الدَّوَآئِرَ » ؛ گروهى از ( اين ) اعراب باديه‌نشين ، چيزى را كه ( در راه خدا ) انفاق مىكنند ، غرامت محسوب مىدارند و انتظار حوادث ناگوار براى شما مىكشند » . « 1 »\r\nدر آيهء بعد ، در برابر آنها مىفرمايد : « وَمِنَ الْأَعْرَابِ مَنْ يُؤْمِنُ بِاللَّهِ وَالْيَوْمِ الْآخِرِ وَيَتَّخِذُ مَا يُنفِقُ قُرُبَاتٍ عِنْدَ اللَّهِ وَصَلَوَاتِ الرَّسُولِ أَلَآ إِنَّهَا قُرْبَةٌ لَّهُمْ سَيُدْخِلُهُمُ اللَّهُ فِى رَحْمَتِهِ إِنَّ اللَّهَ غَفُورٌ رَّحِيمٌ » ؛ گروهى ( ديگر ) از عرب‌هاى باديه‌نشين ، به خدا و روز بازپسين ايمان دارند و آنچه را انفاق مىكنند ، مايهء تقرب به خدا و دعاى پيامبر مىدانند ؛ آگاه باشيد اينها مايهء تقرّب آنهاست خداوند به زودى آنها را در رحمت خويش وارد خواهد ساخت ، به يقين خداوند آمرزنده و مهربان است » . « 2 »\r\n21 . « ( از كسانى مباش كه ) از مرگ مىترسد ولى فرصت‌ها را از دست مىدهد » ؛\r\n( يَخْشَى الْمَوْتَ وَلَا يُبَادِرُ الْفَوْتَ )\r\n.\r\n\r\n\r\n","description":"","footnote":"\r\n( 1 ) . توبه ، آيهء 98 .\r\n( 2 ) . توبه ، آيهء 99 .\r\n","page_name":" 250 ","page_number":250},
  {"content":"\r\n\r\nترس از مرگ گاه به سبب از دست دادن اموال و ثروت‌ها و مقامات و لذات دنيوى است كه شيوهء افراد بىايمان يا ضعيف الايمان است و گاه به سبب از دست رفتن فرصت‌ها براى انجام اعمال نيك و اندوختن حسنات . گروهى ترسشان از مرگ به ظاهر از قبيل قسم دوم است ؛ ولى عجيب است كه به انجام اعمال نيك پيش از آن كه وقت از دست برود نمىپردازند . در واقع اين نيز نوعى تناقض در ميان عقيده و عمل است و اين‌گونه تناقض‌ها ، چنان‌كه در عبارات سابق نيز آمده در ميان دنياپرستان كم نيست .\r\n22 . « ( از كسانى مباش كه ) معصيت‌هاى كوچك را از ديگران بزرگ مىشمارد در حالى كه بزرگ‌تر از آن را از خود ناچيز مىبيند ، ( همچنين ) آنچه را از طاعات ديگران كوچك مىشمرد از خودش بزرگ و بسيار مىپندارد » ؛\r\n( يَسْتَعْظِمُ مِنْ مَعْصِيَةِ غَيْرِهِ مَا يَسْتَقِلُّ أَكْثَرَ مِنْهُ مِنْ نَفْسِهِ ، وَيَسْتَكْثِرُ مِنْ طَاعَتِهِ مَا يَحْقِرُهُ مِنْ طَاعَةِ غَيْرِهِ )\r\n. چنين شخصى باز دچار تناقض ديگرى است ؛ عمل واحدى را كه از خود و ديگران سر مىزند دوگونه مىبيند ؛ از خودش بسيار بزرگ و از ديگران بسيار كوچك . اين در مورد اعمال نيك است و به عكس در گناه واحدى كه از او و ديگرى سر زده ، از ديگران را بزرگ و آن را از خودش كوچك مىانگارد و اينها همه از آثار حب ذات است كه مانع از قضاوت يكسان دربارهء خود و ديگران مىشود .\r\nدرست به عكسِ مؤمنان راستين كه شرح حالشان در روايتى از امام باقر عليه السلام از رسول خدا صلى الله عليه و آله آمده است كه براى مؤمن ده علامت شمرده شده از جمله :\r\n« يَسْتَكْثِرُ قَلِيلَ الْخَيْرِ مِنْ غَيْرِهِ وَيَسْتَقِلُّ كَثِيرَ الْخَيْرِ مِنْ نَفْسِه\r\n؛ او اعمال خوب زيادى را كه از خودش سر زده ناچيز مىشمارد ؛ اما اعمال خير اندك ديگران را بزرگ مىبيند » . « 1 »\r\n\r\n\r\n","description":"","footnote":"\r\n( 1 ) . بحارالانوار ، ج 1 ، ص 108 ، ح 4 .\r\n","page_name":" 251 ","page_number":251},
  {"content":"\r\n\r\nفىالمثل هرگاه كسى كتاب مهمى در چندين جلد بنويسد با ديدهء حقارت به آن مىنگرد ؛ اما خود اگر جزوهء كوچكى به رشتهء تحرير در آورد آن را يك اثر مهم تاريخى مىشمارد و در هر مجلسى از آن سخن مىگويد . همچنين در مورد بناهاى خير و كمك به نيازمندان و مانند آن .\r\n23 . « ( از كسانى مباش كه پيوسته ) به ( كارهاى ) مردم خرده مىگيرد ؛ اما از كارهاى خود با مسامحه و مجامله مىگذرد » ؛\r\n( فَهُوَ عَلَى النَّاسِ طَاعِنٌ ، وَلِنَفْسِهِ مُدَاهِنٌ )\r\n. به بيان بعضى از بزرگان اخلاق اگر خارى به پاى ديگران رود آن را مىبينند ؛ اما اگر شاخهء درختى در چشمشان فرو رود نمىبينند و اين تناقض و تضاد نيز از آثار حب ذات است .\r\nخلاصه اين‌كه كوچك‌ترين عيوب ديگران را مىبيند اما از بزرگ‌ترين عيب خود با مسامحه مىگذرد حتى در آنچه متعلق به ديگرى است خرده مىگيرد ؛ مثلًا اگر از فرزند ديگرى كار كوچك خلاف اخلاقى سر بزند گاه او را فاسد الاخلاق و بىبند و بار مىشمرد در حالى كه اگر از فرزند خودش كارهاى خلاف بيّن ببيند مىگويد جوان است ، اين مسائل اهميتى ندارد .\r\nدر حكمت ديگرى كه در ادامهء كلمات قصار - إن‌شاءالله - خواهد آمد امام عليه السلام مىفرمايد :\r\n« أَكْبَرُ الْعَيْبِ أَنْ تَعِيبَ مَا فِيكَ مِثْلُهُ\r\n؛ بزرگ‌ترين عيب اين است كه چيزى را بر ديگران عيب بگيرى كه در خودت همانند آن وجود دارد ( آن را عيب نمىدانى چه رسد به اين‌كه عيبى كه در تو هست از عيب او هم بزرگ‌تر باشد ) » . « 1 »\r\n24 . « ( از كسانى مباش كه ) لهو و لعب با ثروتمندان نزد او از ذكر خدا با فقيران محبوب‌تر است » ؛\r\n( اللَّهْوُ « 2 » مَعَ الْأَغْنِيَاءِ أَحَبُّ إِلَيْهِ مِنَ الذِّكْرِ مَعَ الْفُقَرَاءِ )\r\n.\r\n\r\n\r\n","description":"","footnote":"\r\n( 1 ) . نهج‌البلاغه ، حكمت 353 .\r\n( 2 ) . در تعدادى از نسخ به جاى واژهء « اللهو » « اللغو » آمده است كه مفهومش اين است كه بيهوده‌گويى با ثروتمندان نزد او محبوب‌تر از ذكر با فقراست .\r\n","page_name":" 252 ","page_number":252},
  {"content":"\r\n\r\nاين دو خصلت ، دو عيب بزرگ است ؛ مشغول لهو و لعب بودن يك عيب و با اغنياى بىدرد و بىخبر از حال فقرا همنشين شدن عيبى ديگر ؛ اما با فقيران زيستن خود يكى از محاسن اخلاقى است و ذكر خدا با آنان گفتن فضيلت ديگرى است .\r\n25 . « ( از كسانى مباش كه ) همواره به نفع خود و به زيان ديگران حكم مىكنند ؛ اما هرگز حق را به ديگران نمىدهند » ؛\r\n( يَحْكُمُ عَلَى غَيْرِهِ لِنَفْسِهِ ، وَلَا يَحْكُمُ عَلَيْهَا لِغَيْرِهِ )\r\n. در حالى كه نشانهء مؤمنان راستين - بر پايه صريح آيات و روايات - اين است كه طرفدار حق باشند ، هرچند به زيان آنها باشد و باطل را رها كنند ، هرچند به ضرر آنها باشد . قرآن مجيد مىگويد : « يَا أَيُّهَا الَّذِينَ آمَنُوا كُونُوا قَوَّامِينَ بِالْقِسْطِ شُهَدَاءَ للَّهِ وَلَوْ عَلَى أَنفُسِكُمْ أَوِ الْوَالِدَيْنِ وَالْأَقْرَبِينَ » ؛ اى كسانى كه ايمان آورديد ! همواره و هميشه قيام به عدالت كنيد . براى خدا گواهى دهيد ، اگر چه به زيان شما يا پدر و مادر يا نزديكانتان بوده باشد » . « 1 »\r\nامام صادق عليه السلام مىفرمايد : مؤمن بر مؤمن ديگر هفت حق دارد كه ساده‌ترين آنها اين است :\r\n« أَنْ تُحِبَّ لَهُ مَا تُحِبُّ لِنَفْسِكَ وَتَكْرَهَ لَهُ مَا تَكْرَهُ لِنَفْسِك\r\n؛ آنچه براى خود دوست مىدارى براى ديگران دوست بدار و آنچه براى خود نمىپسندى براى ديگران مپسند » . « 2 »\r\n26 . « ( از كسانى مباش كه ) ديگران را هدايت و خود را گمراه مىسازد و در نتيجه مردم از آنها اطاعت مىكنند ؛ اما خودش خدا را معصيت » ؛\r\n( يُرْشِدُ غَيْرَهُ وَيُغْوِي نَفْسَهُ . فَهُوَ يُطَاعُ وَيَعْصِي )\r\n. به اين ترتيب سخنان هدايتگر آنها سبب نجات ديگران مىشود ؛ اما خودشان\r\n\r\n\r\n","description":"","footnote":"\r\n( 1 ) . نساء ، آيهء 135 .\r\n( 2 ) . كافى ، ج 2 ، ص 69 ، ح 2 .\r\n","page_name":" 253 ","page_number":253},
  {"content":"\r\n\r\nاز آن بهره نمىگيرند ، او به باغبانى مىماند كه ديگران از ميوه‌هاى درخت او بهره‌مند مىشوند و خود از گرسنگى جان مىدهد .\r\nاميرمؤمنان عليه السلام از پيغمبر اكرم صلى الله عليه و آله نقل مىكند كه فرمود :\r\n« إِنَّ أَشَدَّ أَهْلِ النَّارِ نَدَامَةً وَحَسْرَةً رَجُلٌ دَعَا عَبْداً إِلَى اللَّهِ فَاسْتَجَابَ لَهُ وَقَبِلَ مِنْهُ فَأَطَاعَ اللَّهَ فَأَدْخَلَهُ اللَّهُ الْجَنَّةَ وَأَدْخَلَ الدَّاعِيَ النَّارَ بِتَرْكِهِ عِلْمَهُ وَاتِّبَاعِهِ الْهَوَى وَطُولِ الْأَمَلِ ؛\r\nشديدترين ندامت و حسرت دوزخيان ندامت كسى است كه يكى از بندگان را به سوى خدا فراخوانده و او دعوتش را اجابت نموده و قبول كرده پس اطاعت خدا نموده و خداوند وى را وارد بهشت كرده است ، در حالى كه دعوت كننده به سبب ترك علم و پيروى از هواى نفس و آرزوهاى دور و درازش وارد دوزخ شده است » . « 1 »\r\n27 . « ( از كسانى مباش كه ) حق خود را به طور كامل مىگيرد ؛ ولى حقوق ديگران را نمىپردازد » ؛\r\n( وَيَسْتَوْفِي وَلَا يُوفِي )\r\n. قرآن مجيد نيز دربارهء اين‌گونه افراد مىگويد : « وَيْلٌ لِّلْمُطَفِّفِينَ * الَّذِينَ إِذَا اكْتَالُوا عَلَى النَّاسِ يَسْتَوْفُونَ * وَإِذَا كَالُوهُمْ أَوْ وَّزَنُوهُمْ يُخْسِرُونَ » ؛ واى بر كم‌فروشان ! * آنان كه وقتى براى خود چيزى از مردم با پيمانه مىگيرند ، ( حق خود را ) به‌طور كامل دريافت مىدارند ؛ ولى هنگامى كه براى ديگران پيمانه ياوزن مىكنند ، كم مىگذارند » . « 2 »\r\nكم فروشى مسئلهء كيل و وزن را تداعى مىكند ؛ اما از يك نظر مفهومى عام دارد كه تمام حقوق را در همهء زمينه‌ها شامل مىشود ؛ كم فروشان واقعى كسانى هستند كه در هر زمينه‌اى حق خود را از مردم به طور كامل مىگيرند و گاه بيشتر از حق خود ؛ اما در پرداختن حق كوتاهى مىكنند و بخل مىورزند .\r\n\r\n\r\n","description":"","footnote":"\r\n( 1 ) . كافى ، ج 1 ، ص 44 ، ح 1 .\r\n( 2 ) . مطففين ، آيهء 1 - / 3 .\r\n","page_name":" 254 ","page_number":254},
  {"content":"\r\n\r\nبسيار ديده‌ايم كه افرادى براى انجام كارى در برابر اجر معينى در ساعاتى مشخص استخدام يا اجير و يا مأمور مىشوند و هنگام كار از ساعات خود مىكاهند و از گوشه و كنار آن مىزنند و طبق تعهد عمل نمىكنند ؛ ولى به هنگام دريافت اجر و مزد ذره‌اى از قرارداد خود عقب‌نشينى نمىكنند .\r\n28 . امام عليه السلام در آخرين توصيه به نقطهء اصلى دردها و انحرافات اخلاق و آلودگى به گناه اشاره كرده مىفرمايد : « ( از كسانى مباش كه ) از خلق خدا از آنچه معصيت خدا نيست مىترسد ولى خودش از خدا ( در مورد ستم كردن ) دربارهء مخلوقش پروا ندارد » ؛\r\n( وَ يَخْشَى الْخَلْقَ فِي غَيْرِ رَبِّهِ ، وَلَا يَخْشَى رَبَّهُ فِي خَلْقِهِ )\r\n. شبيه همين معنا با تعبير ديگرى در غررالحكم از آن حضرت نقل شده است :\r\n« شَرُّ النّاسِ مَنْ يَخْشَى النّاسَ في غَيْرِ رَبِّهِ وَلا يَخْشى رَبَّهُ فِى النّاسِ »\r\n. « 1 »\r\nآرى چون پاى كارهايى كه بر خلاف ميل مردم است در ميان مىآيد از مردم مىترسند و حساب مىبرند و آن را رها مىكنند ؛ اما هنگامى كه زمينه‌ها براى نافرمانى خداوند به وجود مىآيد از خدا نمىترسند و آلودهء آن مىشوند .\r\nكار به جايى مىرسد كه گاه از انجام اعمالى در برابر كودكى چند ساله ترس يا شرم دارند ولى در خلوت از انجام معاصى كبيره در برابر خداوند بزرگ كه در همه جا حاضر و ناظر است نه ترسى دارند و نه شرمى .\r\nاين نيز يكى ديگر از تناقض‌ها و تضادهايى است كه در اعمال اين گروه بر اثر ضعف ايمان و غلبهء هواى نفس حاصل مىشود .\r\nدر ميان اين اوصاف بيست و هشت گانه‌اى كه امام عليه السلام در اين كلام نورانى و پربارش به آن هشدار مىدهد اوصافى است كه نسبت به يكديگر تقارب و نزديكى دارد ولى امام عليه السلام با قدرت فوق‌العاده‌اى كه در امر فصاحت و بلاغت داشته براى اهميت موضوع با تعبيرات مختلفى از آن ياد كرده و هشدار داده\r\n\r\n\r\n","description":"","footnote":"\r\n( 1 ) . غررالحكم ، ص 480 ، ح 11049 .\r\n","page_name":" 255 ","page_number":255},
  {"content":"\r\n\r\nاست و همان‌گونه كه اشاره كرديم غالب آنها ناشى از تناقض در شخصيت و رفتار است كه در دو مصداق از امر واحدى به واسطهء انگيزه‌هاى شهوانى دوگونه عمل يا قضاوت مىشود ؛ ولى آنها كه ايمان قوى و تسلط بر نفس دارند از اين‌گونه تناقض‌ها بر كنارند .\r\n* * * به يقين هر كس اين كلام نورانى را نصب‌العين قرار دهد و آن را برنامهء زندگى خويش بشمارد براى نجات او در دنيا و آخرت كافى است .\r\nازاين‌رو مرحوم سيد رضى در پايان اين گفتار حكيمانه مىفرمايد : « اگر در اين كتاب جز اين كلام نبود براى موعظهء سودمند و حكمت رسا و بينايى بينندگان و عبرت ناظرانِ انديشمند كافى بود » ؛\r\n( قالَ الرَّضِيُ وَلَوْ لَمْ يَكُنْ في هذَا الْكِتابِ إلّاهذَا الْكَلامُ لَكَفى بِهِ مَوْعِظَةً ناجِعَةً وَحِكْمَةً بالِغَةً وَبَصيرَةً لِمُبْصِرٍ وَعِبْرَةً لِناظِرٍ مُفَكِّرٍ )\r\n. \r\nنكته :\r\nمرحوم محقق شوشترى در شرح نهج‌البلاغهء خود نقل مىكند كه ابن عباس اين سخن را از امام عليه السلام گرفت و آن را به فرزندش وصيت كرد سپس به او گفت :\r\nاين سخن بايد براى تو گنجى باشد كه آن را ذخيره مىكنى . در حفظ و نگهدارى آن از حفظ و نگهدارى طلاى سرخ كوشاتر باش ! چرا كه اگر آن را رعايت كنى خير دنيا و آخرت نصيب تو خواهد شد . « 1 »\r\nبه راستى كلام مولا عليه السلام چقدر پرارزش و راهگشاست كه تنها يك بخش كوچك آن مىتواند ضامن سعادت انسان در دنيا و آخرت باشد .\r\n* * *\r\n\r\n\r\n","description":"","footnote":"\r\n( 1 ) . شرح نهج البلاغهء شوشترى ، ج 8 ، ص 371 .\r\n","page_name":" 256 ","page_number":256},
  {"content":"\r\n\r\n\r\n151 و قال عليه السلام لِكُلِّ امْرِئٍ عَاقِبَةٌ ، حُلْوَةٌ أَوْ مُرَّةٌ .\r\nامام عليه السلام فرمود :\r\nبراى هر كس سرانجامى است ، شيرين يا تلخ . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر مصادر نهج‌البلاغه ، مصدر جديدى براى اين كلام حكمت‌آميز نقل نشده است جز اين‌كه آن را از آمدى كه متأخر از مرحوم سيد رضى است در غررالحكم به صورت « لكل امر عاقبة » نقل مىكند ولى نكتهء جالبى در اينجا از ابن ابىالحديد ديده مىشود و آن اين‌كه در بسيارى از نسخه‌هاى نهج‌البلاغه به جاى « لكل امرىء » « لكل امر » آمده است همان‌گونه كه در نسخه‌هاى قابل توجه ديگرى « لكل امرىء » است . سپس نتيجه مىگيرد كه اين امر نشان مىدهد پيشينيان براى نهج‌البلاغه اهميت فوق‌العاده‌اى قائل بودند كه حتى در حروف يك كلمه دقت مىكردند و آن را با مقابله و مراجعه تنظيم مىنمودند و از اين جا نتيجه مىگيرد آنها كه گمان مىكنند بعد از سيد رضى مطالب ديگرى به نهج‌البلاغه اضافه شده اساس و پايه‌اى ندارد . ( مصادر نهج‌البلاغه ، ج 4 ، ص 136 ) .\r\n","page_name":" 257 ","page_number":257},
  {"content":"\r\n . \r\n","description":"","footnote":"","page_name":" 258 ","page_number":258},
  {"content":"\r\n\r\n\r\nشرح و تفسير هر كس عاقبتى دارد\r\nامام در اين كلام نورانى اشاره به نكتهء مهمى مىكند كه بسيارى از آن غافلند و آن توجه دادن به عاقبت كارها و عاقبت انسان‌هاست . مىفرمايد : « براى هر كس سرانجامى است ، شيرين يا تلخ » ؛\r\n( لِكُلِّ امْرِئٍ عَاقِبَةٌ ، حُلْوَةٌ أَوْ مُرَّةٌ )\r\n. يعنى انسان نبايد امروز خود را در نظر بگيرد ، بايد مراقب عاقبت خويش باشد . ابن الوقت بودن و به نتيجهء اعمال خود نينديشيدن و عاقبت كار را نديدن مايهء بدبختى است . مسئلهء تدبر و تدبير كه از صفات برجستهء انسان شمرده مىشود به همين معناست كه انسان عاقبت‌انديش باشد نه ابن الوقت . به يقين غفلت از عاقبت كارها و عاقبت زندگى انسان مشكلات عظيمى براى او در دنيا و آخرت به بار مىآورد . افراد موفق و پيروز عاقبت‌انديش‌اند و سعى مىكنند از عاقبت « مُرّة » ( تلخ ) بپرهيزند و به عاقبت « حُلوة » ( شيرين ) روى آورند .\r\nدر حديثى از پيغمبر اكرم صلى الله عليه و آله مىخوانيم : كسى نزد ايشان آمد و عرض كرد يا رسول الله ! اندرزى به من ده . پيغمبر صلى الله عليه و آله فرمود : اگر سفارش و اندرزى به تو گويم مىپذيرى يا با آن مخالفت مىكنى ؟ عرض كرد : آرى . پيغمبر صلى الله عليه و آله سه بار اين سخن را تكرار كرد و او در هر مرتبه جواب آرى دارد . پيامبر صلى الله عليه و آله فرمود :\r\n« فَإِنِّي أُوصِيكَ إِذَا أَنْتَ هَمَمْتَ بِأَمْرٍ فَتَدَبَّرْ عَاقِبَتَهُ فَإِنْ يَكُ رُشْداً فَامْضِهِ وَإِنْ يَكُ غَيّاً فَانْتَهِ عَنْهُ\r\n؛ هنگامى كه تصميم بر كارى گرفتى در عاقبت آن بينديش اگر عاقبت آن را\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nنيك ديدى انجام ده و اگر عاقبت آن زشت و تاريك است از آن بپرهيز » . « 1 »\r\nقرآن مجيد نيز روى مسئلهء عاقبت مؤمنان و كافران تكيه كرده در يك جا مىفرمايد : « وَالْعَاقِبَةُ لِلْمُتَّقِينَ » ؛ و سرانجام ( نيك ) براى پرهيزگاران است » . « 2 » و در جاى ديگر در مقام هشدار به كافران لجوج مىگويد : « أَفَلَمْ يَسِيرُوا فِى الْأَرْضِ فَيَنْظُرُوا كَيْفَ كَانَ عَاقِبَةُ الَّذِينَ مِنْ قَبْلِهِمْ » ؛ آيا ( مخالفان دعوت تو ) در زمين سير نكردند تا ببينند سرانجام كسانى كه پيش از آنها بودند چگونه شد ؟ ! » . « 3 »\r\nدر آيات فراوان ديگرى سخن از عاقبت نيك و بد به ميان آمده است .\r\n\r\nنكته : اهميّت حسن عاقبت\r\nعمر انسان فراز و نشيب‌هاى زيادى دارد و غالبا از حالى به حال ديگر دگرگون مىشود . آنچه از همه مهم‌تر است برگ‌هاى آخر دفتر زندگانى است كه عمر با آن پايان مىپذيرد ، ازاين‌رو مىبينيم كه انبياى الهى نگران عاقبت كار خويش بودند . دربارهء يوسف عليه السلام مىخوانيم كه بعد از رسيدن به آن همه مقامات و نجات از آن همه مشكلات كه در زندگى كمتر كسى ديده مىشود ، آخرين تقاضايى كه از خدا داشت اين بود : « تَوَفَّنِى مُسْلِماً وَأَلْحِقْنِى بِالصَّالِحِين » ؛ مرا مسلمان بميران ، و به صالحان ملحق فرما » . « 4 »\r\nنيز حضرت ابراهيم عليه السلام هنگامى كه به فرزندانش نصيحت مىكند بر اين امر تأكيد مىفرمايد : « فَلَا تَمُوتُنَّ إِلَّا وَأَنْتُمْ مُسْلِمُونَ » ؛ و شما ، جز به آيين اسلام ( و تسليم در برابر فرمان خدا ) از دنيا نرويد » . « 5 »\r\n\r\n\r\n","description":"","footnote":"\r\n( 1 ) . كافى ، ج 8 ، ص 150 ، ح 130 .\r\n( 2 ) . اعراف ، آيهء 128 .\r\n( 3 ) . يوسف ، آيهء 109 .\r\n( 4 ) . يوسف ، آيهء 101 .\r\n( 5 ) . بقره ، آيهء 132 .\r\n","page_name":" 260 ","page_number":260},
  {"content":"\r\n\r\nمرحوم علامهء مجلسى در جلد 68 بحارالانوار صفحهء 362 بابى تحت عنوان « حُسْنُ الْعاقِبَة وَإصْلاحُ السَّريرَةِ » آورده و احاديث نابى ذيل آن ذكر كرده است ، از جمله :\r\n« كَتَبَ الصَّادِقُ عليه السلام إِلَى بَعْضِ النَّاسِ إِنْ أَرَدْتَ أَنْ يُخْتَمَ بِخَيْرٍ عَمَلُكَ حَتَّى تُقْبَضَ وَأَنْتَ فِي أَفْضَلِ الْأَعْمَالِ فَعَظِّمْ لِلَّهِ حَقَّهُ أَنْ تَبْذُلَ نَعْمَاءَهُ فِي مَعَاصِيهِ وَأَنْ تَغْتَرَّ بِحِلْمِهِ عَنْكَ وَأَكْرِمْ كُلَّ مَنْ وَجَدْتَهُ يَذْكُرُنَا أَوْ يَنْتَحِلُ مَوَدَّتَنَا ثُمَّ لَيْسَ عَلَيْكَ صَادِقاً كَانَ أَوْ كَاذِباً إِنَّمَا لَكَ نِيَّتُكَ وَعَلَيْهِ كَذِبُهُ\r\n؛ امام صادق عليه السلام به بعضى از مردم ( از يارانش ) چنين نوشت كه اگر مىخواهى عاقبت به خير شوى آن گونه كه از دنيا به روى در حالى كه در افضل اعمال هستى حق خداوند را بزرگ دار بدين گونه كه نعمت‌هاى او را در معاصىاش صرف نكنى و از حلم او نسبت به خود مغرور نشوى ( ديگر آنكه ) هر كسى را يافتى كه يادى از ما مىكند يا مودت ما را ابراز مىدارد احترام كن خواه راستگو باشد يا دروغگو ؛ به تو مربوط نيست تو به نيت خود مىرسى و اگر او دروغگو باشد نتيجهء اعمال خود را مىبرد » . « 1 »\r\nدربارهء حسن عاقبت مطالب زيادى گفته شده و بسيارند كسانى كه دعاى اصلى آنها در پيشگاه خداوند دعا براى حسن عاقبت باشد و در روايات اسلامى - چنان‌كه خواهد آمد - اهميت زيادى به آن داده شده تا آنجا كه طبق رواياتى از رسول خدا صلى الله عليه و آله مىخوانيم :\r\n« خَيْرُ الْأُمُورِ خَيْرُهَا عَاقِبَةً\r\n؛ بهترين كارها ( تا چه رسد به انسان‌ها ) كارى است كه عاقبت و سرانجامش نيك باشد » . « 2 »\r\nدر حديثى اميرمؤمنان عليهم السلام فرمود :\r\n« إِنَّ حَقِيقَةَ السَّعَادَةِ أَنْ يُخْتَمَ لِلْمَرْءِ عَمَلُهُ بِالسَّعَادَةِ وَإِنَّ حَقِيقَةَ الشَّقَاءِ أَنْ يُخْتَمَ لِلْمَرْءِ عَمَلُهُ بِالشَّقَاءِ\r\n؛ حقيقت سعادت آن است كه انسان ، سرانجام كارش به سعادت خاتمه يابد و حقيقت شقاوت ( ومحروميت از رحمت خدا ) آن‌است كه سرانجام كارانسان به شقاوت پايان يابد » . « 3 »\r\n\r\n\r\n","description":"","footnote":"\r\n( 1 ) بحار الانوار ، ج 70 ، ص 351 ، ح 49 .\r\n( 2 ) همان ، ج 68 ، ص 363 ، ح 2 .\r\n( 3 ) همان ، ص 364 ، ح 3 .\r\n","page_name":" 261 ","page_number":261},
  {"content":"\r\n\r\nدر حديث پرمعناى ديگرى از حضرت مسيح عليه السلام مىخوانيم كه خطاب به حواريون مىگفت : « من به حق مىگويم كه مردم معتقدند استحكام بنا به شالوده آن است ؛ ولى من چنين نمىگويم . حواريون گفتند : اى روح الله تو چه مىگوئى ؟\r\nدر پاسخ گفت : من به حق مىگويم كه اساس واقعى آخرين سنگى است كه بر بنا گذارده مىشود . ( كنايه از اين‌كه معيار سعادت انسان پايان كار اوست ) » . « 1 »\r\nدر حديث ديگرى امام صادق از پدران گراميش عليهم السلام از رسول خدا صلى الله عليه و آله چنين نقل مىكند :\r\n« مَنْ أَحْسَنَ فِيمَا بَقِيَ مِنْ عُمُرِهِ لَمْ يُؤَاخَذْ بِمَا مَضَى مِنْ ذَنْبِهِ وَمَنْ أَسَاءَ فِيمَا بَقِيَ مِنْ عُمُرِهِ أَخَذَ بِالْأَوَّلِ وَالْآخِرِ\r\n؛ كسى كه در باقى ماندهء عمر كار نيك به جا آورد ، خداوند او را بر گناهان گذشته‌اش مجازات نمىكند و كسى كه در باقيماندهء عمرش بد كند هم به گناهان گذشته و هم به گناهان آينده مؤاخذه خواهد شد » . « 2 »\r\nهمچنين در حديث طولانى ديگرى از پيامبر اكرم صلى الله عليه و آله مىخوانيم كه سه بار فرمود :\r\n« الْعَمَلُ بِخَوَاتِيمِه\r\n؛ معيار سنجش هر عملى پايان آن است » . « 3 »\r\nدر دعاهاى مأثوره نيز كراراً دعا براى حُسن عاقبت ذكر شده از جمله در حديثى در تعقيبات نماز از امام صادق عليه السلام مىخوانيم :\r\n« وَأَسْأَلُكَ أَنْ تَعْصِمَنِي بِطَاعَتِكَ حَتَّى تَتَوَفَّانِي عَلَيْهَا وَأَنْتَ عَنِّي رَاضٍ وَأَنْ تَخْتِمَ لِي بِالسَّعَادَة\r\n؛ خداوندا ! من از تو مىخواهم اين‌كه مرا در طاعت خودت استوار دارى تا اين‌كه مرا در حالى كه از من راضى هستى از دنيا ببرى و از تو مىخواهم پايان عمر مرا سعادت قرار دهى » . « 4 »\r\nدر پايان عهدنامهء معروف « مالك اشتر » نيز اين جملهء نورانى به چشم مىخورد كه امام عليه السلام عرضه مىدارد :\r\n« وَأَنَا أَسْأَلُ اللَّهَ . . . وَأَنْ يَخْتِمَ لِي وَلَكَ بِالسَّعَادَةِ\r\n\r\n\r\n","description":"","footnote":"\r\n( 1 ) . بحارالانوار ، ج 68 ، ص 364 ، ح 5 .\r\n( 2 ) . همان ، ص 363 ، ح 1 .\r\n( 3 ) . همان ، ج 5 ، ص 153 ، ح 2 .\r\n( 4 ) . كافى ، ج 3 ، ص 346 ، ح 23 .\r\n","page_name":" 262 ","page_number":262},
  {"content":"\r\n\r\nوَالشَّهَادَةِ\r\n؛ از خدا مىخواهم كه پايان عمر من و تو را سعادت و شهادت قرار دهد » . « 1 »\r\nآنچه در روايات بالا و آيات قرآنى دربارهء اهميتِ حسن عاقبت يا سوء عاقبت آمده دليل روشنى دارد كه آنچه در طويل المدة باقى مىماند عاقبت هر كارى است در حالى كه آغاز آن كوتاه مدت است ؛ مثلًا فرزندى براى انسان متولد مىشود ، در اوائل عمر از نظر اخلاقى يا جسمى نقاط ضعف مهمى دارد ؛ اما پس از مدتى از هر نظر موزون و استوار مىگردد و پدر و مادر و همچنين جامعه به وجود او افتخار مىكنند ، زيرا آنچه بقا دارد پايان كار است . يا اين‌كه براى ساختن بنايى ، انسان در ابتدا گرفتار مشكلات عظيمى مىشود ؛ ولى در پايان بنايى خوب و موزون ساخته مىشود كه همگان از آن بهره‌مند مىشوند و مايهء آبروى سازنده و جامعه شده و اى بسا جزو آثار ماندگار و باستانى قرار مىگيرد .\r\nهمچنين در مورد انسان‌ها از نظر سعادت و شقاوت ، همهء ما - با قطع نظر از آيات و روايات حسن عاقبت - به وجود « حر بن يزيد رياحى » افتخار مىكنيم در حالى كه مدتى طولانى از عمرش در خدمت حاكمان ظالم بنى اميه بود ، همين كه در آخرين ساعات عمرش بيدار شد و شهادت در راه امام حسين عليه السلام را بر همه چيز ترجيح داد نام او از فهرست شقاوتمندان حذف گرديد و در فهرست سعادتمندان قرار گرفت . به عكس ، جمعى از صحابهء رسول خدا صلى الله عليه و آله را مىبينيم كه در آغاز در صف بهشتيان بودند ؛ اما بعد از رسول خدا صلى الله عليه و آله آتش جنگ برافروختند و عدهء زيادى را به كشتن دادند و امروز متأسفانه تاريخ اسلام نام آنها را به نيكى نمىبرد .\r\nاينجاست كه همهء ما دست به دعا برداشته عرضه مىداريم : خداوندا ! به ما حسن عاقبت عنايت فرما .\r\n\r\n\r\n","description":"","footnote":"\r\n( 1 ) . نهج‌البلاغه ، نامهء 53 .\r\n","page_name":" 263 ","page_number":263},
  {"content":"\r\n . \r\n","description":"","footnote":"","page_name":" 264 ","page_number":264},
  {"content":"\r\n\r\n\r\n152 و قال عليه السلام لِكُلِّ مُقْبِلٍ إِدْبَارٌ ، وَمَا أَدْبَرَ كَأَنْ لَمْ يَكُنْ .\r\nامام عليه السلام فرمود :\r\nهر چيزى كه روى مىآورد روزى پشت خواهد كرد و چيزى كه پشت مىكند گويى هرگز نبوده است . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nتنها چيزى كه مرحوم خطيب در مصادر آورده اين است كه بخش اوّل اين گفتار حكمت‌آميز را قاضى قضاعى در كتاب دستور معالم الحكم و آمدى در غررالحكم آورده‌اند و اين دو هرچند بعد از مرحوم سيد رضى مىزيسته ولى از اين كه تنها بخش اوّل اين كلام حكمت‌آميز را آورده و بخش دوم را حذف كرده‌اند نشان مىدهد كه از جاى ديگرى آن را اخذ كرده‌اند . ( مصادر نهج‌البلاغه ، ج 4 ، ص 136 ) .\r\n","page_name":" 265 ","page_number":265},
  {"content":"\r\n . \r\n","description":"","footnote":"","page_name":" 266 ","page_number":266},
  {"content":"\r\n\r\n\r\nشرح و تفسير جهان ناپايدار\r\nامام عليه السلام در اين كلام حكمت‌آميز اشاره به ناپايدارى جهان و مواهب و نعمت‌هاى آن كرده مىفرمايد : « هر چيزى كه روى مىآورد روزى پشت خواهد كرد و چيزى كه پشت مىكند گويى هرگز نبوده است » ؛\r\n( لِكُلِّ مُقْبِلٍ إِدْبَارٌ ، وَمَا أَدْبَرَ كَأَنْ لَمْ يَكُنْ )\r\n. طبيعت زندگى اين جهان و تمام مواهب مادى آن فناپذيرى است ، هرچند بعضى عمر بسيار كوتاهى دارند ، بعضى كمى بيشتر ؛ اموال و ثروت‌ها ، جاه و مقام‌ها ، جوانى و شادابى ، عافيت و تندرستى و در يك كلمه همه امكانات مادى كه روزى به انسان رو مىكنند و او را شاد و خوشحال مىسازند امورى نيستند كه انسان به آنها دل ببندند ، زيرا چيزى نمىگذرد كه همگى پشت مىكنند و از دست مىروند ؛ پيرى و ناتوانى به جاى جوانى ، فقر به جاى ثروت ، زوال جاه و مقام به جاى مقامات و بيمارى به جاى عافيت و تندرستى مىنشيند و اگر اينها هم از انسان جدا نشوند و تا پايان عمر محدود انسان بمانند انسان از آنها جدا مىشود و چيزى جز قطعات كفن با خود همراه نمىبرد .\r\nجملهء\r\n( وَمَا أَدْبَرَ كَأَنْ لَمْ يَكُنْ )\r\nاشاره به اين نكته است كه وقتى نعمت‌ها به انسان پشت مىكنند آثارشان را با خود نيز مىبرند به گونه‌اى كه گاهى انسان تصور مىكند اينها هرگز وجود نداشته‌اند ، زيرا اگر خودشان مىرفتند و آثارشان\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nباقى مىماند باز ادامهء حيات آنها محسوب مىشد ؛ مثلًا جوانى كه مىرود نيرو ، قدرت ، شادابى ، شادمانى و نشاط و ساير آثار جوانى را با خود مىبرد گويى هرگز نبوده است همچنين ساير نعمت‌ها ولى اعمال صالحه و كارهاى نيك و آنچه را انسان در خزائن الهى به امانت مىسپارد و به حكم « مَا عِنْدَكُمْ يَنفَدُ وَمَا عِنْدَ اللَّهِ بَاقٍ » ؛ آنچه نزد شماست از ميان مىرود ؛ و آنچه نزد خداست باقى مىماند » « 1 » باقى مىماند .\r\nنتيجهء روشنى كه از اين گفتار حكيمانهء مولا گرفته مىشود اين است كه نه انسان به آنچه دارد دل ببندد و نه به آنچه از دستش مىرود ناراحت شود ، چرا كه اين طبيعت زندگى دنياست ، همان‌گونه كه قرآن مجيد نيز مىفرمايد : « لِّكَيْلَا تَأْسَوْا عَلَى مَا فَاتَكُمْ وَلَا تَفْرَحُوا بِمَآ آتَاكُمْ » . « 2 » و طبق فرمودهء مولا در حكمت 439 حقيقت زهد همين است .\r\nظاهر اين جملهء حكمت‌آميز ناظر به نعمت‌ها و مواهب الهى ، ولى بعضى از شارحان نهج‌البلاغه آن را تعميم داده و گفته‌اند : نقمت‌ها و مشكلات و رنج‌ها را نيز فرا مىگيرد ، زيرا آنها نيز زائل شدنى است و روزى فرا مىرسد كه انسان به كلى آن را فراموش مىكند . يوسف گرچه سال‌ها در زندان دور از پدر و برادران و عشيره گرفتار بود ولى هنگامى كه بر تخت عزيزى مصر تكيه زد و برادران و پدر به ديدارش آمدند همهء آن ناراحتىها را از ياد برد .\r\n* * *\r\n\r\n\r\n","description":"","footnote":"\r\n( 1 ) . نحل ، آيهء 96 .\r\n( 2 ) . حديد ، آيهء 23 .\r\n","page_name":" 268 ","page_number":268},
  {"content":"\r\n\r\n\r\n153 و قال عليه السلام لَا يَعْدَمُ الصَّبُورُ الظَّفَرَ وَإِنْ طَالَ بِهِ الزَّمَانُ .\r\nامام عليه السلام فرمود :\r\nشخص صبور ( و با استقامت ) پيروزى را از دست نخواهد داد\r\nهرچند زمانى طولانى بگذرد . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nمرحوم خطيب در مصادر اين كلام حكيمانه را از زمخشرى در كتاب ربيع الابرار نقل مىكند ولى مىگويد : نويسندهء كتاب الطراز آن را به صورت متفاوتى آورده ( لا يَعْدُو مِنَ الصَّبُورِ الظَّفَرَ وَانْ طالَ بِهِ الزَّمانُ ) و اين تفاوت نشان مىدهد آن را از منبع ديگرى گرفته است . ( مصادر نهج‌البلاغه ، ج 4 ، ص 136 ) .\r\n","page_name":" 269 ","page_number":269},
  {"content":"\r\n . \r\n","description":"","footnote":"","page_name":" 270 ","page_number":270},
  {"content":"\r\n\r\n\r\nشرح و تفسير صبر و ظفر هر دو دوستان قديمند !\r\nامام عليه السلام در اين گفتار حكيمانهء خود اشاره به نكتهء مهمى مىكند كه در همه فعاليت‌هاى فردى و جمعى تأثيرگذار است ، مىفرمايد : « شخص صبور ( و با استقامت ) پيروزى را از دست نخواهد داد ، هرچند زمان طولانى بگذرد » ؛\r\n( لَا يَعْدَمُ الصَّبُورُ الظَّفَرَ وَإِنْ طَالَ بِهِ الزَّمَانُ )\r\n. حقيقت صبر همان استقامت است ؛ استقامت در برابر موانع وصول به مقصد و پيمودن راه طولانى وصول به هدف و استقامت در برابر دردها و رنج‌ها و كار شكنىهاى اين و آن . تا چنين استقامتى در انسان نباشد به جايى نمىرسد ، زيرا طبيعت زندگى دنيا اين است كه با مشكلات آميخته شده و غالباً در كنار گل‌ها خارهايى است و در كنار عسل‌ها نيش زنبورانى . تاريخ نيز بارها و بارها نشان داده است كه پيروزىها در انتظار افراد بااستقامت و صبور است . تا آنجا كه اين سخن به صورت ضرب المثل كوتاهى در ميان همه معروف است . عرب‌ها مىگويند :\r\n« مَنْ صَبَرَ ظَفَرَ »\r\nو فارس‌ها مىگويند :\r\n صبر و ظفر هر دو دوستان قديمند * بر اثر صبر نوبت ظفر آيد \r\nقرآن مجيد بارها به اين حقيقت اشاره كرده ؛ از جمله در داستان يوسف مىگويد : هنگامى كه برادران آمدند و او را شناختند پرده از راز خود برداشت و اين جمله را گفت : « أَنَا يُوسُفُ وَهذَا أَخِى قَدْ مَنَّ اللَّهُ عَلَيْنَا إِنَّهُ مَنْ يَتَّقِ وَيَصْبِرْ فَإِنَّ\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nاللَّهَ لَايُضِيعُ أَجْرَ الْمُحْسِنِينَ » ؛ من يوسفم ، و اين برادر من ( بنيامين ) است ؛ خداوند بر ما منّت گذارد . هركس تقوا پيشه كند و شكيبايى و استقامت نمايد ، ( سرانجام پيروز مىشود ؛ ) چرا كه خداوند پاداش نيكوكاران را ضايع نمىكند » . « 1 »\r\nدربارهء بنى اسرائيل بعد از آنكه بر فرعونيان پيروز شدند فرمود : « وَأَوْرَثْنَا الْقَوْمَ الَّذِينَ كَانُوا يُسْتَضْعَفُونَ مَشَارِقَ الْأَرْضِ وَمَغَارِبَهَا الَّتِى بَارَكْنَا فِيهَا وَتَمَّتْ كَلِمَتُ رَبِّكَ الْحُسْنَى عَلَى بَنِى إِسْرَائِيلَ بِمَا صَبَرُوا » ؛ و مشرق‌ها و مغرب‌هاى پربركت زمين را به آن قوم كه ( زير زنجير ظلم و ستم ) به ضعف كشانده شده بودند ، واگذار كرديم ؛ و وعدهء نيك پروردگارت بر بنى اسرائيل ، به خاطر صبر و استقامتى كه به خرج دادند ، تحقق يافت » . « 2 »\r\nامام اميرمؤمنان على عليه السلام در عبارت كوتاه‌ترى كه از آن حضرت روايت شده مىفرمايد :\r\n« الصَّبْرُ مِفْتاحُ الظَّفَرُ\r\n؛ صبر و استقامت كليد پيروزى است » . « 3 »\r\nبهترين شاهد و گواه براى كلام امام عليه السلام مطالعهء تاريخ گذشتگان است ؛ در تمام رشتهء علمى و صنعتى و سياسى و اجتماعى كسانى پيروز شدند كه از صبر و استقامت بيشترى برخوردار بودند ، همان‌ها كه بر مركب صبر سوار شدند و به سوى مقصد تاختند و شاهد مقصود را در آغوش گرفتند .\r\n* * *\r\n\r\n\r\n","description":"","footnote":"\r\n( 1 ) . يوسف ، آيهء 90 .\r\n( 2 ) . اعراف ، آيهء 137 .\r\n( 3 ) . شرح نهج‌البلاغهء ابن ابىالحديد ، ج 1 ، ص 322 .\r\n","page_name":" 272 ","page_number":272},
  {"content":"\r\n\r\n\r\n154 و قال عليه السلام الرَّاضِي بِفِعْلِ قَوْمٍ كَالدَّاخِلِ فِيهِ مَعَهُمْ . وَعَلَى كُلِّ دَاخِلٍ فِي بَاطِلٍ إِثْمَانِ : إِثْمُ الْعَمَلِ بِهِ ، وَإِثْمُ الرِّضَى بِهِ .\r\nامام عليه السلام فرمود :\r\nآن كس كه به كار جمعيتى راضى باشد همچون كسى است كه در آن كار با آنها شركت كرده ( منتها ) آن كس كه در انجام كار باطل دخالت دارد دو گناه مىكند : گناه عمل و گناه رضايت به آن ( ولى شخصى كه بيرون از دايرهء عمل است و به آن راضى است تنها مرتكب يك گناه مىشود و آن گناه رضايت است ) . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر كتاب مصادر نهج‌البلاغه تنها مورد ديگرى كه در اسناد اين كلام حكمت‌آميز نقل كرده است مطلبى است كه از غرر الحكم آمدى آورده كه با آنچه مرحوم سيد رضى آورده ، تفاوت دارد و نشان مىدهد منبع ديگرى غير از نهج‌البلاغه در اختيار داشته ، او چنين نقل مىكند « الرّاضي بِفِعْلِ قَوْمٍ كَالدّاخِلِ فيهِ مَعَهُمْ . وَلِكُلِّ داخِلٍ في باطلٍ إثْمانِ : إثْمُ الرِّضا وَإثْمُ الْعَمَلِ بِهِ » . ( مصادر نهج‌البلاغه ، ج 4 ، ص 136 ) .\r\n","page_name":" 273 ","page_number":273},
  {"content":"\r\n . \r\n","description":"","footnote":"","page_name":" 274 ","page_number":274},
  {"content":"\r\n\r\n\r\nشرح و تفسير گناه رضايت !\r\nامام عليه السلام در اين گفتار حكيمانه اشاره به نكتهء مهمى مىكند كه در سرنوشت افراد و امت‌ها تأثير قابل توجهى دارد . مىفرمايد : « آن كس كه به كار جمعيتى راضى باشد همچون كسى است كه در آن كار با آنها شركت نموده ( منتها ) آن كس كه در انجام كار باطل دخالت دارد دو گناه مىكند : گناه عمل و گناه رضايت به آن ( ولى شخصى كه بيرون از دايرهء عمل است و به آن راضى است تنها مرتكب يك گناه مىشود و آن گناه رضايت است ) » ؛\r\n( الرَّاضِي بِفِعْلِ قَوْمٍ كَالدَّاخِلِ فِيهِ مَعَهُمْ .\r\nوَعَلَى كُلِّ دَاخِلٍ فِي بَاطِلٍ إِثْمَانِ : إِثْمُ الْعَمَلِ بِهِ ، وَإِثْمُ الرِّضَى بِهِ )\r\n. ممكن است در به دو نظر چنين تصور شود كه اگر كسى گناهى را مرتكب نشود و هيچ‌گونه دخالتى حتى در اعانت و يارى گنهكاران در آن نداشته باشد چرا رضايت قلبى به آن گناه او را هم شريك گناه سازد ؟\r\nدليل آن با دقت روشن مىشود و آن اين‌كه هنگامى كه رضايت به كارهاى خلاف ديگران در قلب انسان جايگزين شد تدريجاً در اقوال و افعال او خود را نشان مىدهد ، زيرا نمىشود انسان به چيزى محبت داشته باشد و در اعمال و اقوالش ظاهر نگردد .\r\nاضافه بر اين كسى كه به اعمال خلاف ديگران راضى مىشود هرگز به وظيفهء امر به معروف و نهى از منكر عمل نخواهد كرد ، زيرا آن عمل را دوست دارد و به\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nگنهكاران به سبب اين گناه عشق مىورزد . اين مسئله بازتاب گسترده‌اى در آيات قرآن و روايات اسلامى دارد كه مسئلهء رضايت به گناه گنهكاران جزء گناهان كبيره شمرده شده و حتى عذاب الهى دامن چنين افرادى را مىگيرد .\r\nدر داستان كشتن ناقهء ثمود ( همان معجزهء الهى خداوند كه به پيامبرشان حضرت صالح داد ) قرآن مىگويد : همهء آن قوم بر اثر عذاب الهى از ميان رفتند در حالى كه همان‌گونه كه در كلام ديگرى از اميرمؤمنان به آن اشاره شده ناقهء ثمود را يك نفر كشت و چون ديگران به آن رضايت دادند خداوند همگى را عذاب كرد :\r\n( وَإِنَّمَا عَقَرَ نَاقَةَ ثَمُودَ رَجُلٌ وَاحِدٌ ، فَعَمَّهُمُ اللَّهُ بِالْعَذَابِ لَمَّا عَمُّوهُ بِالرِّضَا )\r\n. « 1 »\r\nدر زيارت‌نامه‌ها نيز كراراً اين مطلب به چشم مىخورد كه زائر لعن و نفرين مىكند به كسانى كه جنايات يزيديان را در كربلا را شنيدند و به آن رضايت دادند :\r\n« وَلَعَنَ اللَّهُ أُمَّةً سَمِعَتْ بِذَلِكَ فَرَضِيَتْ بِه »\r\n. « 2 »\r\n\r\nنكته : پيوند اهداف و خواسته‌ها\r\nبر خلاف آنچه در دنياى مادى معمول است كه رضايت به اعمال مجرمانهء ديگرى جرم محسوب نمىشود همان‌گونه كه رضايت به اعمال نيك نيكوكاران بىپاداش است ، در تعليمات اسلام ، مسئلهء رضايت به كارهاى نيكوكاران و بدكاران عنوان خاصى دارد و با صراحت در روايات آمده است كه هر كس به كار ديگرى رضايت دهد در سلك و گروه او قرار خواهد گرفت . منتها مجرمان ، دو گناه دارند و راضيان به اعمال آنها يك گناه ، راضيان به اعمال نيك يك ثواب دارند و عاملان دو ثواب . همان‌گونه كه در كلام حكمت‌آميز بالا آمد .\r\n\r\n\r\n","description":"","footnote":"\r\n( 1 ) . نهج‌البلاغه ، خطبهء 201 .\r\n( 2 ) . بخشى از زيارت عاشورا و زيارت اربعين امام حسين عليه السلام .\r\n","page_name":" 276 ","page_number":276},
  {"content":"\r\n\r\nمرحوم علامهء مجلسى در بحارالانوار بابى به اين موضوع اختصاص داده و در عنوان باب مىگويد :\r\n« إنَّ مَنْ رَضِىَ بِفِعْلٍ فَهُوَ كَمَنْ أتاهُ\r\n؛ كسى كه راضى به فعلى شود همانند كسى است كه آن را انجام داده است » و در ذيل آن هشت روايت نقل مىكند .\r\nاز جمله حديثى از امام صادق عليه السلام در تفسير آيهء 183 سورهء آل عمران آورده كه خطاب به گروهى از كافران است كه مىگفتند : ما به هيچ پيغمبرى ايمان نمىآوريم تا معجزه‌اى انجام دهد : « قَدْ جَاءَكُمْ رُسُلٌ مِنْ قَبْلِى بِالْبَيِّنَاتِ وَبِالَّذِى قُلْتُمْ فَلِمَ قَتَلْتُمُوهُمْ إِنْ كُنْتُمْ صَادِقِينَ » ؛ بگو : پيامبرانى پيش از من ، براى شما آمدند و دلايل روشن و آنچه را گفتيد آوردند ؛ اگر راست مىگوييد چرا آنها را به قتل رسانديد ؟ ! » « 1 » امام عليه السلام در اينجا مىفرمايد :\r\n« وَقَدْ عَلِمَ أَنَّ هَؤُلَاءِ لَمْ تَقْتُلُوا\r\n؛ معلوم است اينها كه در عصر پيامبر صلى الله عليه و آله بودند انبياى پيشين را نكشتند »\r\n« وَلَكِنْ لَقَدْ كَانَ هَوَاهُمْ مَعَ الَّذِينَ قَتَلُوا فَسَمَّاهُمُ اللَّهُ قَاتِلِينَ لِمُتَابَعَةِ هَوَاهُمْ وَرِضَاهُمْ بِذَلِكَ الْفِعْلِ ؛\r\nولى آن‌ها علاقه و فكرشان با قاتلان بود ؛ از اين رو خدا آنها را قاتل ناميد چون خواسته و رضاى آنها به فعل آنان تعلق مىگرفت » . « 2 »\r\nامام على بن موسى الرضا عليه السلام در پاسخ كسى كه سؤال كرد : چگونه هنگامى كه حضرت مهدى عليه السلام قيام مىكند فرزندان قاتلان حسين عليه السلام را به سبب اعمال پدرانشان به قتل مىرساند در حالى كه خداوند مىفرمايد : « وَلَا تَزِرُ وَازِرَةٌ وِزْرَ أُخْرَى » ؛ و هيچ گناهكارى بار گناه ديگرى را به دوش نمىكشد » « 3 » امام عليه السلام فرمود :\r\nبه سبب آن كه اين فرزندان به اعمال پدرانشان رضايت دادند و به آن افتخار مىكنند و هر كس به چيزى راضى شود مانند اين است كه آن را انجام داده باشد ، سپس امام عليه السلام افزود :\r\n« وَلَوْ أَنَّ رَجُلًا قُتِلَ بِالْمَشْرِقِ فَرَضِيَ بِقَتْلِهِ رَجُلٌ بِالْمَغْرِبِ لَكَانَ\r\n\r\n\r\n","description":"","footnote":"\r\n( 1 ) . آل عمران ، آيهء 183 .\r\n( 2 ) . بحارالانوار ، ج 9 ، ص 192 ، ح 22 .\r\n( 3 ) . اسراء ، آيهء 15 .\r\n","page_name":" 277 ","page_number":277},
  {"content":"\r\n\r\nالرَّاضِي عِنْدَ اللَّهِ عَزَّوَجَلَّ شَرِيكَ الْقَاتِلِ\r\n؛ اگر كسى در مشرق به قتل برسد و ديگرى در مغرب باشد و به آن قتل رضايت دهد شخص راضى در نزد خداوند شريك قاتل است » . « 1 »\r\nروشن است كسانى كه به قتل امام حسين عليه السلام راضى شوند و به آن افتخار كنند در حقيقت ناصبىاند و ناصبىها به منزلهء كفار حربى هستند . روايات ديگرى نيز در همين زمينه هست كه ذكر همهء آنها به درازا مىكشد .\r\nمرحوم صاحب وسائل نيز در جلد 11 در كتاب « الامر بالمعروف و النهى عن المنكر » باب پنجم را به همين مسئله اختصاص داده و هفده روايت در اين زمينه در آن نقل مىكند ؛ از جمله در حديثى از على عليه السلام از رسول خدا صلى الله عليه و آله نقل مىكند :\r\n« مَنْ شَهِدَ أَمْراً فَكَرِهَهُ كَانَ كَمَنْ غَابَ عَنْهُ وَمَنْ غَابَ عَنْ أَمْرٍ فَرَضِيَهُ كَانَ كَمَنْ شَهِدَهُ ؛\r\nكسى كه در صحنهء انجام كارى حضور داشته باشد اما در دل از آن ناخشنود باشد مانند آن است كه حضور نداشته و اما كسى كه غايب بوده و به آن رضايت داده گويى حاضر بوده ( و در آن كار شركت داشته است ) » . « 2 »\r\nدر اينجا ممكن است سؤالى مطرح شود كه ما روايات فراوانى داريم كه نيت معصيت ، معصيت نيست در حالى كه انسانى كه نيت معصيت مىكند در آن لحظه قطعاً راضى به معصيت است . جايى كه رضايت به معصيت خود گناهى نداشته باشد رضايت به معصيت ديگرى چگونه ممكن است موجب گناه شود ؟\r\nپاسخ اين سؤال روشن است ؛ شخصى كه نيت معصيت مىكند رضايت به معصيتى داده كه انجام نشده و اين شخص با كسى كه به معصيت و گناهى كه انجام گرفته است رضايت مىدهد تفاوت بسيار دارد .\r\n* * *\r\n\r\n\r\n","description":"","footnote":"\r\n( 1 ) . بحارالانوار ، ج 45 ، ص 295 ، ح 1 .\r\n( 2 ) . وسائل‌الشيعه ، ج 11 ، ص 409 ، ح 2 .\r\n","page_name":" 278 ","page_number":278},
  {"content":"\r\n\r\n\r\n155 و قال عليه السلام اعْتَصِمُوا بِالذِّمَمِ فِي أَوْتَادِهَا .\r\nامام عليه السلام فرمود :\r\nبه پيمان كسانى چنگ بزنيد كه به پيمانشان وفادارند . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nابن ابىالحديد معتقد است كه اين كلام حكمت‌آميز را امام عليه السلام بعد از پايان جنگ جمل و حضور گروهى از طلقاء ( آزاد شدگان بعد از فتح مكه ) از جمله مروان بن حكم بيان فرمود . او براى بيعت آمده بود . امام عليه السلام فرمود : بيعت تو چه سودى دارد مگر ديروز بيعت نكردى ؟ ( و بيعت خود را شكستى . منظور امام عليه السلام بيعت بعد از قتل عثمان است ) سپس حضرت دستور دارد آنها را اخراج كنند و افزود : كسى كه دين نداشته باشد پيمان او نيز اعتبارى ندارد آن‌گاه در ضمن كلام خود فرمود : « فَاعْتَصِمُوا بِالذِّمَمِ في أوْتادِها » نويسندهء مصادر بعد از ذكر كلام ابن ابىالحديد مىافزايد : با توجه به اين‌كه نامبرده تعيين زمان و مكان و سبب بيان اين سخن را كرده و سخن امام عليه السلام را ضمن كلام طويلى نقل مىكند ، معلوم مىشود آن را از كتاب ديگرى جز نهج‌البلاغه گرفته كه يا به سبب غفلت يا شهرتِ اين كلام ، نام كتاب را نبرده است . سپس مىافزايد : در غررالحكم قبل از اين جمله ، عبارت « أمْلِكُوا أنْفُسَكُمْ بِدَوامِ جِهادِها » است ( و اين خود نشان مىدهد او هم اتكا بر منبع ديگرى غير از نهج‌البلاغه كرده است . البته ما در غررالحكم موجود اين دو جمله را پشت سر هم نيافتيم ، بلكه با فاصلهء قابل ملاحظه‌اى آمده است ) . ( مصادر نهج‌البلاغه ، ج 4 ، ص 137 ) .\r\n","page_name":" 279 ","page_number":279},
  {"content":"\r\n . \r\n","description":"","footnote":"","page_name":" 280 ","page_number":280},
  {"content":"\r\n\r\n\r\nشرح و تفسير با چه كسانى پيمان ببنديم ؟\r\nامام عليه السلام در اين كلام حكمت‌آميز اشاره به شرايط بستن پيمان مىكند ، مىفرمايد : « به پيمان كسانى چنگ بزنيد كه به پيمانشان وفادارند » ؛\r\n( اعْتَصِمُوا بِالذِّمَمِ فِي أَوْتَادِهَا )\r\n. « اوتاد » جمع « وَتَد » به معناى ميخ است ؛ ميخ‌هايى كه معمولا به وسيلهء آن طناب خيمه‌ها را محكم مىكردند تا خيمه در مقابل باد و طوفان مقاومت كند .\r\nبراى اين كلام حكمت‌آميز تفسيرهاى فراوانى ذكر شده است ؛ نخست همان چيزى كه در ترجمهء بالا آمد كه هرگاه مىخواهيد پيمان ببنديد به سراغ افراد بىاعتبار و پيمان‌شكن و غير قابل اطمينان نرويد ، بلكه با كسانى عهد ببنديد كه داراى دين و شخصيت و تعهدند .\r\nاين تفسير با آنچه در شأن ورود اين گفتار حكيمانه در كلام ابن ابىالحديد كه در بحث سند اين كلام حكمت‌آميز گفتيم كاملًا سازگار است ، زيرا امام عليه السلام بعد از جنگ جمل هنگامى كه « مروان بن حكم » خدمتش رسيد و عرض كرد :\r\nمىخواهم با تو بيعت كنم . امام عليه السلام فرمود : بيعت تو چه فايده‌اى دارد ؟ ديروز ( در آغاز خلافت ظاهرى ) با من بيعت كردى و شكستى . باز آمده‌اى با من بيعت كنى .\r\nسپس دستور داد او را از مجلسش خارج كردند ، بنابراين تفسير ، « اوتاد » به معناى انسان‌هاى قابل اعتماد است .\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nتفسير ديگر اين است كه منظور از « اوتاد » شرايط استحكام پيمان است ؛ يعنى به هنگامى كه مىخواهيد با كسى پيمان ببنديد شرايط دقيق و محكمى براى آن ذكر كنيد تا راه فرارى براى طرف باقى نماند .\r\nتفسير سوم اين‌كه وفاى به پيمان لازم است ؛ اما نه در برابر پيمان‌شكنان ؛ هرگاه آنها پيمان شكستند شما هم مىتوانيد دست از پيمان برداريد ، همان‌گونه كه در آيهء 7 سورهء « توبه » مىخوانيم : « فَمَا اسْتَقَامُوا لَكُمْ فَاسْتَقِيمُوا لَهُمْ » ؛ تا زمانى كه به پيمان شما پايبند باشند ، شما نيز به پيمان آنها پايبند باشيد » . نيز در آيهء 12 همان سوره آمده است : « وَإِنْ نَّكَثُوا أَيْمَانَهُمْ مِّنْ بَعْدِ عَهْدِهِمْ وَطَعَنُوا فِى دِينِكُمْ فَقَاتِلُوا أَئِمَّةَ الْكُفْرِ إِنَّهُمْ لَاأَيْمَانَ لَهُمْ » ؛ و اگر پيمان‌هاى خود را پس از عهد خويش بشكنند ، و آيين شما را مورد طعن ( و تمسخر ) قرار دهند ، با پيشوايان كفر پيكار كنيد ؛ چرا كه پيمان آنها اعتبارى ندارد » .\r\nمناسب‌تر از همه اين تفاسير همان تفسير اول به نظر مىرسد ، هرچند جمع تفاسير مختلف در يك عبارت طبق عقيدهء ما كه بارها به آن اشاره كرده‌ايم امكان‌پذير است . « 1 »\r\n\r\nنكته : شرايط پيمان بستن با مخالفان و لزوم وفاى به عهد\r\nبه تناسب كلام حكيمانهء بالا اشاره به دو قسمت از تعليمات اسلام را در اين‌باره لازم مىدانيم : نخست اين‌كه در تعليمات دينى ما دستور داده شده هنگامى كه با مخالفان خود عهد و پيمان مىبنديد مراقب باشيد محكم‌كارى كنيد ؛ با الفاظ صريح و شرايط لازم و رعايت نكاتى كه هرگونه بهانهء پيمان‌شكنى را از\r\n\r\n\r\n","description":"","footnote":"\r\n( 1 ) . قابل توجه اين‌كه واژهء « اعتصام » هم به معناى ايجاد پيمان و چنگ زدن است ( همان‌گونه كه در آيهء شريفهء « وَاعْتَصِمُوا بِحَبْلِ اللَّهِ جَمِيعاً » آمده است ) و هم به معناى وفادارى بعد از ايجاد پيمان است و واژهء « فى » در « في أوتادِها » ممكن است به معناى ظرفيت يا به معناى « باء » تعديه باشد .\r\n","page_name":" 282 ","page_number":282},
  {"content":"\r\n\r\nمخالف مىگيرد عهدنامه را تنظيم كنيد .\r\nاميرمؤمنان على عليه السلام در عهدنامهء معروف مالك اشتر مىفرمايد : « هرگز پيمانى را كه در آن تعبيراتى است كه جاى اشكال ( و سوء استفادهء دشمن ) وجود دارد منعقد مكن » ؛\r\n( وَلَا تَعْقِدْ عَقْداً تُجَوِّزُ فِيهِ الْعِلَلَ )\r\n. نيز دستور داده شده عهد و پيمان را با كسى برقرار كنيد كه اميد به وفاى او داشته باشيد . در حديثى از امام اميرمؤمنان عليه السلام كه در غررالحكم آمده مىخوانيم :\r\n« لا تَثِقَنَّ بِعَهْدِ مَنْ لا دينَ لَهُ\r\n؛ به عهد و پيمان كسى كه دين ندارد اطمنيان نكن ( و از آن چشم بپوش ) » . « 1 »\r\nدر مورد لزوم وفاى به عهد نيز قرآن مجيد و روايات اسلامى بر آن تأكيد شديد دارند ؛ قرآن مجيد در سورهء اسراء آيهء 34 مىفرمايد : « وَأَوْفُوا بِالْعَهْدِ إِنَّ الْعَهْدَ كَانَ مَسْئُولًا » ؛ و به عهد ( خود ) وفا كنيد ، كه از عهد سؤال مىشود » .\r\nهمچنين در جاى ديگرى از عهدنامهء مالك اشتر مىخوانيم كه على عليه السلام بعد از دستور مؤكد به مالك دربارهء وفاى به پيمان و عهد مىفرمايد :\r\n« فَإِنَّهُ لَيْسَ مِنْ فَرَائِضِ اللَّهِ شَيْءٌ النَّاسُ أَشَدُّ عَلَيْهِ اجْتِمَاعاً ، مَعَ تَفَرُّقِ أَهْوَائِهِمْ وَتَشَتُّتِ آرَائِهِمْ مِنْ تَعْظِيمِ الْوَفَاءِ بِالْعُهُودِ\r\n؛ هيچ يك از فرائض الهى همچون بزرگداشت وفاى به عهد و پيمان نيست كه مردم جهان با همه اختلافات و تشتت آرايى كه دارند نسبت به آن اتفاق نظر داشته باشند » .\r\nسپس مىافزايد :\r\n« وَقَدْ لَزِمَ ذَلِكَ الْمُشْرِكُونَ فِيمَا بَيْنَهُمْ دُونَ الْمُسْلِمِينَ لِمَا اسْتَوْبَلُوا مِنْ عَوَاقِبِ الْغَدْرِ\r\n؛ حتى مشركان زمان جاهليت - علاوه بر مسلمانان - آن را مراعات مىكردند ، چرا كه عواقب دردناك پيمان‌شكنى را آزموده بودند » .\r\nوفاى به عهد به قدرى اهميت دارد كه پيامبر اكرم صلى الله عليه و آله در حديثى مىفرمايد :\r\n\r\n\r\n","description":"","footnote":"\r\n( 1 ) . غررالحكم ، ص 87 ، ح 1440 .\r\n","page_name":" 283 ","page_number":283},
  {"content":"\r\n\r\n« لَا دِينَ لِمَنْ لَاعَهْدَ لَه\r\n؛ كسى كه به عهد و پيمان خود وفادار نيست دين ندارد » . « 1 »\r\nنيز اميرمؤمنان عليه السلام مىفرمايد :\r\n« مَا أَيْقَنَ بِاللَّهِ مَنْ لَمْ يَرْعَ عُهُودَهُ وَذِمَمَهُ\r\n؛ كسى كه به عهد و پيمان خود وفا نكند به خدا ايمان نياورده است » . « 2 »\r\nدر حديث ديگرى از امام باقر عليه السلام مىخوانيم :\r\n« ثَلَاثٌ لَمْ يَجْعَلِ اللَّهُ عَزَّوَجَلَّ لِأَحَدٍ فِيهِنَّ رُخْصَةً : أَدَاءُ الْأَمَانَةِ إِلَى الْبَرِّ وَالْفَاجِرِ وَالْوَفَاءُ بِالْعَهْدِ لِلْبَرِّ وَالْفَاجِرِ وَبِرُّ الْوَالِدَيْنِ بَرَّيْنِ كَانَا أَوْ فَاجِرَيْنِ\r\n؛ سه چيز است كه خداوند اجازهء تخلف به احدى دربارهء آنها نداده : اداى امانت خواه صاحب امانت انسان نيكوكارى باشد يا بدكار و وفاى به عهد در برابر نيكوكاران و بدكاران و نيكى به پدر و مادر چه نيكوكار باشند يا بدكار » . « 3 »\r\nاز اين تعبير و تعبيرات ديگر استفاده مىشود كه نمىتوان به بهانهء بدكار بودن يا كفر طرف معاهده ؛ بعد از آنكه معاهده محكم شده است عهد و پيمان را شكست .\r\n* * *\r\n\r\n\r\n","description":"","footnote":"\r\n( 1 ) . بحارالانوار ، ج 69 ، ص 198 ، ح 26 .\r\n( 2 ) . غررالحكم ، ص 253 ، ح 5313 .\r\n( 3 ) . كافى ، ج 2 ، ص 162 ، ح 15 .\r\n","page_name":" 284 ","page_number":284},
  {"content":"\r\n\r\n\r\n156 و قال عليه السلام عَلَيْكُمْ بِطَاعَةِ مَنْ لَاتُعْذَرُونَ بِجَهَالَتِهِ .\r\nامام عليه السلام فرمود :\r\nلازم است از كسى اطاعت كنيد كه از نشناختن او معذور نيستيد . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nمرحوم خطيب مىگويد : اين كلام حكمت‌آميز را « قاضى نعمان مصرى » در دعائم الاسلام در ضمن وصيتى طولانى كه امام براى فرزندش حسن بن على عليهما السلام بيان كرده آمده است و عبارت آن وصيت‌نامه چنين است : « عَلَيْكُمْ بِطاعَةِ مَنْ لا تَعْذَرُونَ في تَرْكِ طاعَتِهِ » ( از اين عبارت به خوبى روشن مىشود كه قاضى نعمان مصرى اين كلام را از منبع ديگرى غير از نهج‌البلاغه گرفته است ) همچنين در غررالحكم با تعبير متفاوتى اين كلام ذكر شده : « عَلَيْكَ بِطاعَةِ مَنْ لا تَعْذَرُ بِجَهالَتِهِ » . ( مصادر نهج‌البلاغه ، ج 4 ، ص 138 ) .\r\nاضافه بر آنچه مرحوم خطيب ذكر كرده ، مرحوم مفيد كه استاد سيد رضى بوده در كتاب ارشاد اين كلام حكمت‌آميز را در ضمن خطبه‌اى طولانى آن هم با تفاوتى آورده است . ( ارشاد مفيد ، ج 1 ، ص 232 ) .\r\n","page_name":" 285 ","page_number":285},
  {"content":"\r\n . \r\n","description":"","footnote":"","page_name":" 286 ","page_number":286},
  {"content":"\r\n\r\n\r\nشرح و تفسير از چه كسى بايد اطاعت كرد ؟\r\nامام عليه السلام در اين كلام حكمت‌آميز خود اشاره به اين نكته مىكند كه از چه كسى بايد اطاعت و از چه كسى نبايد اطاعت كرد ، مىفرمايد : « لازم است از كسى اطاعت كنيد كه از نشناختن او معذور نيستيد » ؛\r\n( عَلَيْكُمْ بِطَاعَةِ مَنْ لَاتُعْذَرُونَ بِجَهَالَتِهِ )\r\n. منظور از « آن كس » در درجهء اول ذات پاك خداوند متعال و در درجهء بعد رسولش پيامبر اسلام صلى الله عليه و آله و جانشينان معصوم و بر حق اوست كه اطاعت از آنها اطاعت مطلقه است يعنى كسى نمىتواند بگويد چون نمىدانستم اطاعت نكردم ، چرا كه بر هر كسى واجب است بخشندهء نعمت‌ها را بشناسد ؛ كسى كه تمام هستى ما از اوست و ما هرگز نمىتوانيم بگوييم چون نمىشناختيم در برابر ترك طاعتش معذور بوديم و بعد از شناخت خداوند بايد بداند او مطابق « قاعدهء لطف » ، رسولانى را مبعوث مىكند تا پيامش را به بندگان برسانند و راه صحيح و باطل را به آنها نشان دهند و به هنگام رحلت رسولان ، اوصياى آنها را بشناسند و پيام رسولان را از آنها بگيرند .\r\nدر ضمن هدف حضرت اين است كه به مردم هشدار دهد از اطاعتش سر نپيچند و بدانند هرگونه سرپيچى روز قيامت مايهء سرافكندگى است و هيچ‌گونه عذرى از آنها قبول نخواهد شد .\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nدر تأييد اين سخن ، در حديثى از امام صادق عليه السلام در تفسير آيهء شريفهء « فَلِلَّهِ الْحُجَّةُ الْبَالِغَةُ » ؛ بگو دليل رسا و قاطع براى خداست ( دليلى كه براى هيچ كس بهانه‌اى باقى نمىگذارد » . « 1 » فرمود :\r\n« إِنَّ اللَّهَ تَعَالَى يَقُولُ لِلْعَبْدِ يَوْمَ الْقِيَامَةِ أَكُنْتَ\r\nعَالِماً فَإِنْ قَالَ نَعَمْ قَالَ لَهُ أَفَلَا عَمِلْتَ « 2 » بِمَا عَلِمْتَ وَإِنْ قَالَ كُنْتُ جَاهِلًا قَالَ لَهُ أَ فَلَا\r\nتَعَلَّمْتَ حَتَّى تَعْمَلَ فَيَخْصِمُهُ وَذَلِكَ الْحُجَّةُ الْبَالِغَةُ\r\n؛ خداوند متعال روز قيامت به بنده‌اش مىگويد : آيا مىدانستى ؟ اگر بگويد : آرى مىفرمايد : چرا به آنچه مىدانستى عمل نكردى ؟ و اگر بگويد نمىدانستم به او مىگويد : چرا ياد نگرفتى كه عمل كنى و به اين ترتيب با او مخاصمه مىكند و اين است معناى حجت بالغه » . « 3 »\r\nولى امور بسيارى است كه انسان بر اثر عدم شناخت ، در برابر آن معذور است ؛ مثلًا من اگر ندانم فلان غذا يا لباسى را كه از بازار مسلمانان مىخرم دزدى و حرام است ؛ غذا را بخورم و با لباس نماز بخوانم اگر فرضاً در قيامت از من سؤال كنند چرا چنين كردى مىگويم : نمىدانستم و هرگز به من نمىگويند چرا نرفتى و تحقيق و تفحص كنى و در اينجا جهل من عذر است ؛ ولى در احكام شرع و معارف و عقائد دينى ، جهل عذر نيست .\r\nبعضى ديگر از شارحان نهج‌البلاغه ، تفسير ديگرى براى اين كلام حكمت‌آميز مولا كرده و گفته‌اند : مفهوم آن اين است كه شما بايد از شخص عاقلى اطاعت كنيد كه جهلى در افكار و اعمال او نيست كه به هنگام سقوط در خطرات اعمالش ، آن را عذرى براى خود بشماريد . « 4 »\r\n\r\n\r\n","description":"","footnote":"\r\n( 1 ) . انعام ، آيهء 149 .\r\n( 2 ) . در بعضى از نسخ اين روايت به جاى « أفَلا عَمِلْتَ » « هَلّا عَمِلْتَ » و به جاى « أفَلا تَعَلَّمْتَ » « هَلّا تَعَلَّمْتَ » آمده‌است . « كتاب الاجتهاد و التقليد ، ص 16 » . اين تعبير در بسيارى از كتاب‌هاى اصولى و از جمله در فرائد شيخ انصارى به عنوان روايت آمده است .\r\n( 3 ) . بحارالانوار ، ج 1 ، ص 177 ، ح 58 .\r\n( 4 ) . شرح نهج البلاغهء محمّد عبده ، ذيل همين كلام حكمت‌آميز .\r\n","page_name":" 288 ","page_number":288},
  {"content":"\r\n\r\nبه تعبير ديگر از شخص عاقلى پيروى كنيد كه شما را به راه راست و امن و امان ببرد نه به بيراهه‌هايى كه ناچار باشيد از آن به علت نادانى اعتذار جوييد .\r\nولى به يقين تفسير اول كه مورد قبول بيشتر مفسران نهج‌البلاغه است صحيح‌تر به نظر مىرسد . از جمله امورى كه گواهى به صحت معناى اول مىدهد تعبيرى است كه در نسخهء دعائم الاسلام آمده كه مىگويد :\r\n« عَلَيْكُمْ بِطَاعَةِ مَنْ لَا تَعْذِرُونَ فِي تَرْكِ طَاعَتِه »\r\n. « 1 »\r\n* * *\r\n\r\n\r\n","description":"","footnote":"\r\n( 1 ) . دعائم الاسلام ، ج 2 ، ص 353 .\r\n","page_name":" 289 ","page_number":289},
  {"content":"\r\n . \r\n","description":"","footnote":"","page_name":" 290 ","page_number":290},
  {"content":"\r\n\r\n\r\n157 و قال عليه السلام قَدْ بُصِّرْتُمْ إِنْ أَبْصَرْتُمْ ، وَقَدْ هُدِيتُمْ إِنِ اهْتَدَيْتُمْ ، وَأُسْمِعْتُمْ إِنِ اسْتَمَعْتُمْ .\r\nامام عليه السلام فرمود :\r\nحقيقت به شما نشان داده شده است اگر چشم بينا داشته باشيد ، و وسايل هدايت در اختيار شماست اگر هدايت‌پذير باشيد ، و صداى حق در گوش شماست اگر گوش شنوا داشته باشيد . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nمرحوم خطيب در كتاب مصادر در ذيل اين كلام حكمت‌آميز مىنويسد : اين در واقع جمله‌هايى است كه مرحوم سيد رضى از خطبهء شمارهء 20 بر گرفته است سپس مىافزايد : ما مدارك آن را در ذيل آن خطبه بيان كرديم . ( ولى بايد توجه داشت كه بين اين عبارت و عبارتى كه در آن خطبه آمده تفاوت‌هايى هست و آنچه در آن خطبه آمده با سياق عبارت مناسب‌تر است ) . ( مصادر نهج‌البلاغه ، ج 4 ، ص 138 ) .\r\n","page_name":" 291 ","page_number":291},
  {"content":"\r\n . \r\n","description":"","footnote":"","page_name":" 292 ","page_number":292},
  {"content":"\r\n\r\n\r\nشرح و تفسير حقيقت براى حق‌طلبان آشكار است\r\nامام عليه السلام در اين گفتار حكيمانهء خود اشاره به اين نكته مىكند كه خداوند اسباب هدايت را آماده كرده است اگر از آن بهره نگيريد كوتاهى از شماست ، مىفرمايد : « حقيقت به شما نشان داده شده است اگر چشم بينا داشته باشيد و وسائل هدايت در اختيار شماست اگر هدايت‌پذير باشيد و صداى حق در گوش شماست اگر گوش شنوا داشته باشيد » ؛\r\n( قَدْ بُصِّرْتُمْ إِنْ أَبْصَرْتُمْ ، وَقَدْ هُدِيتُمْ إِنِ اهْتَدَيْتُمْ ، وَأُسْمِعْتُمْ إِنِ اسْتَمَعْتُمْ )\r\n. هدف امام عليه السلام از بيان اين سخن آن است كه خداوند تمام وسايل هدايت و نجات و سعادت را در اختيار شما گذاشته است ، آيات قدرتش را در پهنهء آفرينش به شما نشان داده ، درس‌هاى عبرتش را دربارهء اقوام پيشين در برابر شما قرار داده است چشم باز كنيد و آثار او را در عالم و سرنوشت اقوام گذشته را با چشم خود ببينيد .\r\nاز سويى ديگر پيامبرانش مخصوصاً رسول گرامى اسلام صلى الله عليه و آله را با كتب آسمانى ارسال داشته و پيام حق در گوش شما خوانده شده ؛ پيامى كه هم مشتمل بر معارف و عقايد است و هم راه و رسم عبوديت و طريق تهذيب اخلاق و همچنين راه بهتر زيستن و سعادتمند شدن ، همهء اين پيام‌ها به گوش شما خوانده شده است . سعى كنيد آنها را بشنويد و در سايهء آن ديدنىها و اين\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nشنيدنىها راه هدايت را در برابر شما گشوده است اگر تصميم بر هدايت يافتن داشته باشيد شتاب كنيد و در اين راه گام بگذاريد و به سوى سرمنزل مقصود حركت كنيد .\r\nامام عليه السلام مىفرمايد : خداوند به همهء شما اتمام حجت كرده اگر راه خطا رفتيد و گرفتار مجازات الهى در دنيا و آخرت شديد بدانيد بر اثر كوتاهى خودتان بوده است . ريشه‌هاى اين گفتار حكيمانه در قرآن مجيد است . در آيهء 104 سورهء « انعام » مىخوانيم : « قَدْ جَاءَكُمْ بَصَائِرُ مِنْ رَّبِّكُمْ فَمَنْ أَبْصَرَ فَلِنَفْسِهِ وَمَنْ عَمِىَ فَعَلَيْهَا » ؛ دلايل بصيرت آفرين از طرف پروردگارتان براى شما آمده ؛ كسى كه ( به وسيلهء آن ، ) بصيرت و آگاهى يافت ، به سود خود اوست ؛ و كسى كه از ديدن آن چشم پوشيد به زيان خودش مىباشد » .\r\nدر آيهء 204 سورهء « اعراف » مىخوانيم : « وَإِذَا قُرِئَ الْقُرْآنُ فَاسْتَمِعُوا لَهُ وَأَنصِتُوا لَعَلَّكُمْ تُرْحَمُونَ » ؛ هنگامى كه قرآن خوانده شود ، گوش فرا دهيد و خاموش باشيد ؛ شايد مشمول رحمت ( خدا ) شويد » .\r\nدر قرآن مجيد كرارا دربارهء دوزخيان و كفار سخن به ميان آمده و آنها را افرادى مىشمارد كه گوش دارند و نمىشنوند ، چشم دارند و نمىبينند ، مىفرمايد : « وَلَقَدْ ذَرَأْنَا لِجَهَنَّمَ كَثِيراً مِّنَ الْجِنِّ وَالْإِنسِ لَهُمْ قُلُوبٌ لَّايَفْقَهُونَ بِهَا وَلَهُمْ أَعْيُنٌ لَّايُبْصِرُونَ بِهَا وَلَهُمْ آذَانٌ لَّايَسْمَعُونَ بِهَا أُوْلَئِكَ كَالْأَنْعَامِ بَلْ هُمْ أَضَلُّ أُوْلَئِكَ هُمُ الْغَافِلُونَ » ؛ به يقين گروه بسيارى از جن و انس را براى دوزخ آفريديم ؛ آنها دل‌ها ( / عقل‌ها ) يى دارند كه با آن ( انديشه نمىكنند و ) نمىفهمند ؛ و چشمانى كه با آن نمىبينند ؛ و گوش‌هايى كه با آن نمىشنوند ؛ آنها همچون چهارپايانند ؛ بلكه گمراه‌تر ! اينان همان غافلانند ( چون امكان هدايت دارند و بهره نمىگيرند ) » . « 1 »\r\nدر آيهء 10 سورهء « ملك » از قول دوزخيان چنين نقل شده است : « وَقَالُوا لَوْ كُنَّا\r\n\r\n\r\n","description":"","footnote":"\r\n( 1 ) . اعراف ، آيهء 179 .\r\n","page_name":" 294 ","page_number":294},
  {"content":"\r\n\r\nنَسْمَعُ أَوْ نَعْقِلُ مَا كُنَّا فِى أَصْحَابِ السَّعِيرِ » ؛ و مىگويند : اگر ما گوش شنوا داشتيم يا تعقّل مىكرديم ، در ميان دوزخيان نبوديم » .\r\nاز آيات قرآنى و كلام حكيمانهء بالا و روايات فراوان اسلامى استفاده مىشود كه آنچه براى هدايت انسان‌ها لازم بوده از سوى خداوند فراهم شده است .\r\nمشكل از ناحيهء انسان‌هايى است كه فاقد گوش شنوا و چشم بينا هستند .\r\nدر حديثى از رسول خدا صلى الله عليه و آله مىخوانيم :\r\n« لَيْسَ الْأعْمى مَنْ يَعْمي بَصَرُهُ إنَّمَا الْأعْمى مَنْ تَعْمي بَصيرَتُهُ\r\n؛ نابينا كسى نيست كه چشم خود را از دست داده باشد .\r\nنابينا كسى است كه بصيرت ندارد » . « 1 »\r\nدر خطبهء 88 نهج‌البلاغه نيز آمده بود :\r\n« مَا كُلُّ ذِي قَلْبٍ بِلَبِيبٍ وَلَا كُلُّ ذِي سَمْعٍ بِسَمِيعٍ وَلَا كُلُّ نَاظِرٍ بِبَصِير\r\n؛ نه هر كس كه دل دارد خردمند و نه هر كس كه گوش دارد شنواست و نه هر كس كه چشم دارد بيناست » .\r\nدر دعاها نيز مكرر از خدا چشم بينا و گوش شنوا و قلب دانا مىخواهيم ؛ از جمله در دعايى ذيل زيارت آل ياسين آمده است كه ده چيز از خداوند تقاضا مىكنيم از جمله اين‌كه چشم مرا را از نور بينش و گوش مرا از نور حكمت پر كن ؛\r\n« وَأَنْ تَمْلَأ . . . وَبَصَرِي نُورَ الضِّيَاءِ وَسَمْعِي نُورَ الْحِكْمَة »\r\n. « 2 »\r\n* * *\r\n\r\n\r\n","description":"","footnote":"\r\n( 1 ) . كنزالعمّال ، ج 1 ، ص 243 ، ح 1220 .\r\n( 2 ) . احتجاج طبرسى ، ج 2 ، ص 494 .\r\n","page_name":" 295 ","page_number":295},
  {"content":"\r\n . \r\n","description":"","footnote":"","page_name":" 296 ","page_number":296},
  {"content":"\r\n\r\n\r\n158 و قال عليه السلام عَاتِبْ أَخَاكَ بِالْإِحْسَانِ إِلَيْهِ ، وَارْدُدْ شَرَّهُ بِالْإِنْعَامِ عَلَيْهِ .\r\nامام عليه السلام فرمود :\r\nبرادرت را ( به هنگامى كه خطايى از او سر مىزند ) با نيكى كردن به او سرزنش كن ! و شر وى را از راه بخشش به او دور ساز ! « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاين كلام حكمت‌آميز به گفتهء مرحوم خطيب در كتاب مصادر در كتاب‌هاى زياد ديگرى بعد از مرحوم سيد رضى نوشته شده است . افرادى كه بعيد است با نوشته‌هاى مرحوم سيد رضى ارتباطى داشته باشند ؛ از جمله ياقوت مستعصمى در كتاب اسرار الحكماء و زمخشرى در ربيع الابرار و وطواط در الغرر و العرر و ابن قاسم در روض الاخيار . ( مصادر نهج‌البلاغه ، ج 4 ، ص 138 ) .\r\n","page_name":" 297 ","page_number":297},
  {"content":"\r\n . \r\n","description":"","footnote":"","page_name":" 298 ","page_number":298},
  {"content":"\r\n\r\n\r\nشرح و تفسير بهترين راه دفع شرّ\r\nامام عليه السلام در اين گفتار حكيمانهء خود بهترين راه رفع مزاحمت‌هاى بعضى از دوستان را بيان كرده ، مىفرمايد : « برادرت را ( به هنگامى كه خطايى از او سر مىزند ) با نيكى كردن به او سرزنش كن و شر وى را از راه بخشش به او دور ساز » ؛\r\n( عَاتِبْ أَخَاكَ بِالْإِحْسَانِ إِلَيْهِ ، وَارْدُدْ شَرَّهُ بِالْإِنْعَامِ عَلَيْهِ )\r\n. ناگفته پيداست كه گاه دوستان - به ويژه هنگامى كه مدت دوستى طولانى باشد - بىمهرىهايى در حق يكديگر انجام مىدهند ، اگر باب گله و سرزنش و مقابلهء به مثل گشوده شود ممكن است اين شكاف روز به روز بيشتر گردد و نامهربانىها به شكل تصاعدى پيش رود و چه بسا رشتهء اخوت و دوستى از هم گسسته شود ؛ اما اگر به جاى مقابلهء به مثل ، مقابلهء به ضد انجام شود آن‌گونه كه امام عليه السلام در اين گفتار حكيمانه‌اش فرموده است ، به زودى اين وضع پايان مىيابد و شخص خطاكار از كردهء خود پشيمان مىگردد و در مقام جبران بر مىآيد .\r\nفى المثل او به هنگام بازگشت از يك سفر زيارتى به ديدار من نيامد به جاى اين‌كه او را سرزنش كنم انتظار مىكشم در موقع مناسب به ديدارش بروم ؛ بديهى است كه هرقدر او فرد كم محبّتى باشد باز تحت تأثير قرار مىگيرد يا به هنگام نياز به وام از دادن وام به من خوددارى كرد ؛ اما من به هنگامى كه احساس مىكنم نياز دارد به سراغش مىروم و وام بيشترى در اختيارش مىگذارم . به يقين در\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nآينده بىمهرى خود را تكرار نخواهد كرد .\r\nاساس اين سخن همان است كه در قرآن مجيد آمده مىفرمايد « ادْفَعْ بِالَّتِى هِىَ أَحْسَنُ فَإِذَا الَّذِى بَيْنَكَ وَبَيْنَهُ عَدَاوَةٌ كَأَنَّهُ وَلِىٌّ حَمِيمٌ » ؛ بدى را با نيكى دفع كن ، ناگاه ( خواهى ديد ) همان كس كه ميان تو و او دشمنى است ، گويى دوستى گرم و صميمى است » . « 1 »\r\nولى همان‌گونه كه در آيهء بعد از اين آيه آمده است همهء افراد اين قدر ظرفيت و سعهء صدر ندارند كه بتوانند بدىها را با خوبى و بىمهرىها را با محبت پاسخ گويند ، مىفرمايد : « وَمَا يُلَقَّاهَآ إِلَّا الَّذِينَ صَبَرُوا وَمَا يُلَقَّاهَآ إِلَّا ذُو حَظٍّ عَظِيمٍ » ؛ اما جز كسانى كه داراى صبر و استقامتند به اين مقام نمىرسند و جز كسانى كه بهرهء عظيمى ( از ايمان و تقوا ) دارند به آن نايل نمىگردند » .\r\nرفتار پيغمبر اكرم صلى الله عليه و آله و امامان معصوم عليهم السلام و اصحاب و ياران ايشان الگوى روشنى براى اين مطلب است .\r\nبعد از داستان فتح مكه ؛ بسيارى از مسلمانان انتظار داشتند كه پيغمبر اكرم صلى الله عليه و آله انتقام خونين و شديدى از آنها بگيرد و سرزمين مكه را از لوث وجودشان پاك سازد . حتى بعضى از آنها پيش خود شعار\r\n« الْيَوْمَ يَوْمُ الْمَلْحَمَة\r\n؛ امروز روز انتقام است » را سر دادند ولى ناگهان ديدند كه پيغمبر اكرم صلى الله عليه و آله با جملهء كوتاه و پرمعناى\r\n« اذْهَبُوا انْتُمُ الطُّلَقاء\r\n؛ برويد كه همه آزاديد » و شعار\r\n« الْيَوْمَ يَوْمُ الْمَرْحَمَة ؛\r\nامروز روز بخشش است » صحنه را به كلى عوض كرد و همين سبب شد اكثر دشمنان اسلام به دوستان صميمى پيامبر صلى الله عليه و آله مبدل شدند و طبق آيهء شريفهء « وَرَأَيْتَ النَّاسَ يَدْخُلُونَ فِى دِينِ اللَّهِ أَفْوَاجاً » ؛ و ببينى مردم گروه گروه وارد دين خدا مىشوند » . « 2 »\r\n\r\n\r\n","description":"","footnote":"\r\n( 1 ) . فصلت ، آيهء 34 .\r\n( 2 ) . نصر ، آيهء 2 .\r\n","page_name":" 300 ","page_number":300},
  {"content":"\r\n\r\nاميرمؤمنان على عليه السلام نيز بعد از جنگ جمل نه انتقامى از آتش‌افروزان جنگ جمل گرفت و نه اموال آنها را به غنيمت برداشت ، بلكه فرمان عفو صادر فرمود و همسر پيامبر را كه آتش‌افروز اصلى جنگ بود با احترام كامل به مدينه باز گرداند .\r\nدر حالات امامان معصوم عليه السلام ديگر نيز نظير همين معنا دربارهء دشمنان سرسخت ديده مىشود . از جمله طبق آنچه مرحوم علامهء مجلسى در بحارالانوار در باب مكارم اخلاق امام سجاد عليه السلام آورده مىخوانيم كه شخصى در برابر آن امام بزرگوار ايستاد و زبان به دشنام و ناسزا گويى گشود . حضرت سخنى به او نگفت . هنگامى كه گفتار او تمام شد و باز گشت امام عليه السلام به يارانش كه آنجا نشسته بودند فرمود : شنيديد اين مرد چه گفت ؟ دوست دارم همراه من بياييد تا پاسخ مرا به او بشنويد . عرض كردند : مانعى ندارد و آنها مايل بودند كه امام عليه السلام پاسخى همچون سخنان او بدهد ولى ديدند امام عليه السلام در اثناى راه اين را آيهء شريفه را تلاوت مىكند : « وَالْكَاظِمِينَ الْغَيْظَ وَالْعَافِينَ عَنِ النَّاسِ وَاللَّهُ يُحِبُّ الْمُحْسِنِينَ » ؛ ( پرهيزگاران كسانى هستند كه ) خشم خود را فرو مىبرند ؛ و از خطاى مردم در مىگذرند ؛ و خدا نيكوكاران را دوست دارد » . « 1 » با شنيدن اين آيه دانستيم كه حضرت نمىخواهد مقابله به مثل كند . هنگامى كه به منزل آن شخص رسيديم .\r\nامام عليه السلام او را با صداى بلند فرا خواند . فرمود : بگوييد على بن الحسين است . او از خانه بيرون آمد در حالى كه آمادهء شنيدن سخنان تند و شديد بود . در اينجا امام عليه السلام به او روى كرد و فرمود :\r\n« يَا أَخِي إِنَّكَ كُنْتَ قَدْ وَقَفْتَ عَلَيَّ آنِفاً فَقُلْتَ وَقُلْتَ فَإِنْ كُنْتَ قُلْتَ مَا فِيَّ فَأَسْتَغْفِرُ اللَّهَ مِنْهُ وَإِنْ كُنْتَ قُلْتَ مَا لَيْسَ فِيَّ فَغَفَرَ اللَّهُ لَك\r\n؛ برادر تو الان نزد من آمدى و آنچه را مىخواستى گفتى اگر نسبت‌هايى را كه به من دادى در من هست من از خدا براى خودم آمرزش مىطلبم و اگر آنچه گفتى در\r\n\r\n\r\n","description":"","footnote":"\r\n( 1 ) . آل عمران ، آيهء 134 .\r\n","page_name":" 301 ","page_number":301},
  {"content":"\r\n\r\nمن نيست براى تو طلب آمرزش مىكنم » . هنگامى كه آن مرد اين محبت و لطف و عطوفت را ديد پيشانى امام عليه السلام را بوسيد و گفت : من چيزهايى گفتم كه در تو نبود و لايق خودم بود . « 1 »\r\nاين گفتار دامنه‌دار را با حديثى از حالات پيغمبر اكرم صلى الله عليه و آله پايان مىدهيم . در مناقب ابن شهرآشوب دربارهء اخلاق رسول اكرم صلى الله عليه و آله آمده است :\r\n« وَلَا يَجْزِي بِالسَّيِّئَةِ السَّيِّئَةَ وَلَكِنْ يَغْفِرُ وَيَصْفَحُ\r\n؛ بدى را به بدى جزا نمىداد بلكه ( با خوبى به مقابلهء با آن مىپرداخت و ) مىبخشيد و صرف نظر مىكرد » . « 2 »\r\nبه گفتهء شاعر :\r\n بدى را بدى سهل باشد جزا * اگر مردى أَحْسِنْ إِلَى مَنْ أَسَاء ! \r\n* * *\r\n\r\n\r\n","description":"","footnote":"\r\n( 1 ) . بحارالانوار ، ج 46 ، ص 54 ، ح 1 .\r\n( 2 ) . همان ، ج 16 ، ص 228 ، ح 34 به نقل از مناقب ابن شهر آشوب ، ج 1 ، ص 147 .\r\n","page_name":" 302 ","page_number":302},
  {"content":"\r\n\r\n\r\n159 و قال عليه السلام مَنْ وَضَعَ نَفْسَهُ مَوَاضِعَ التُّهَمَةِ فَلَا يَلُومَنَّ مَنْ أَسَاءَ بِهِ الظَّنَّ .\r\nامام عليه السلام فرمود :\r\nكسى كه خود را در مواضع تهمت قرار دهد نبايد كسى را ملامت كند كه به او سوء ظن پيدا مىكند ( بلكه بايد خود را سرزنش كند كه اسباب\r\nسوء ظن را فراهم كرده است ) . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nمرحوم خطيب در كتاب مصادر مىگويد : اين كلام حكمت‌آميز بخشى از كلماتى است كه پيش از سيد رضى مرحوم صدوق در كتاب امالى به صورت مسند و مرحوم ابن شعبهء حرانى در تحف العقول به صورت مرسل آورده است همان‌گونه كه مرحوم مفيد نيز در كتاب اختصاص آن را در لابه‌لاى سخنان حكمت‌آميز ديگرى به صورت مسند ذكر كرده است ، سپس مرحوم خطيب ، كلامى نسبتاً طولانى از كلمات امام اميرمؤمنان عليه السلام نقل مىكند كه مشتمل بر توصيه‌هاى مهمى است و جملهء مورد بحث در لابه‌لاى آن قرار دارد . ( مصادر نهج‌البلاغه ، ج 4 ، 139 ) .\r\nاضافه بر اين مرحوم كلينى در كافى ، ج 8 ، ص 152 ، ح 137 ، اين حديث را به طور مسند از اميرمؤمنان عليه السلام به اين صورت نقل مىكند : « مَنْ عَرَّضَ نَفْسَهُ لِلتُّهَمَةِ فَلَا يَلُومَنَّ مَنْ أَسَاءَ بِهِ الظَّنَّ وَ مَنْ كَتَمَ سِرَّهُ كَانَتِ الْخِيَرَةُ فِي يَدِه » همچنين در كتاب مسند زيد بن على ، ص 501 اين كلام حكمت‌آميز ذكر شده است .\r\n","page_name":" 303 ","page_number":303},
  {"content":"\r\n . \r\n","description":"","footnote":"","page_name":" 304 ","page_number":304},
  {"content":"\r\n\r\n\r\nشرح و تفسير از مواضع تهمت بپرهيز\r\nامام عليه السلام در اين كلام حكمت‌آميز اشاره به نكتهء مهمى دربارهء دفع سوء ظن‌ها مىكند ، مىفرمايد : « كسى كه خود را در مواضع تهمت قرار دهد نبايد كسى را ملامت كند كه به او سوء ظن پيدا مىكند ( بلكه بايد خود را سرزنش كند كه اسباب سوء ظن را فراهم كرده است ) » ؛\r\n( مَنْ وَضَعَ نَفْسَهُ مَوَاضِعَ التُّهَمَةِ فَلَا يَلُومَنَّ مَنْ أَسَاءَ بِهِ الظَّنَّ )\r\n. مسئلهء سوء ظن و گمان نياز به هزينهء زيادى ندارد ؛ بسيارند كسانى كه از يك يا چند قرينهء ظنى فورا گمان بد دربارهء اشخاص مىبرند ، به همين دليل كسانى كه مىخواهند هدف تيرهاى تهمت قرار نگيرند بايد خود را از امورى كه سوء ظن برانگيز است دور دارند .\r\nقرآن مجيد از جمله مسائلى كه بر آن تأكيد ورزيده اين است كه مسلمانان نسبت به يكديگر سوء ظن نداشته باشند « يَا أَيُّهَا الَّذِينَ آمَنُوا اجْتَنِبُوا كَثِيراً مِّنَ الظَّنِّ إِنَّ بَعْضَ الظَّنِّ إِثْمٌ » ؛ اى كسانى كه ايمان آورده‌ايد ! از بسيارى از گمان‌ها بپرهيزيد چرا كه بعضى از گمان‌ها گناه است » . « 1 » نيز دستورات مؤكدى بر « حمل فعل برادر مسلمان بر صحت » داده شده ولى با اين حال طبيعت تودهء مردم اين است كه از قرائن كوچكى نتيجه‌هاى سوئى مىگيرند ، ناگاه موج بدبينى بر\r\n\r\n\r\n","description":"","footnote":"\r\n( 1 ) . حجرات ، آيهء 12 .\r\n","page_name":" 305 ","page_number":305},
  {"content":"\r\n\r\nمىخيزد و شايد صحنهء جامعه‌اى را فرا مىگيرد . به همين دليل در كنار دستور به پرهيز از گمان بد امر شده است كه افراد ، خود را در موارد سوء ظن و تهمت قرار ندهند .\r\nبه بيان ديگر ، ما نمىتوانيم بگوييم چون در شريعت اسلام سوء ظن و تجسس حرام است ، رفتن در مواضع تهمت مانعى ندارد و مردم بايد به وظيفهء خود عمل كنند و با حسن ظن به همه چيز بنگرند ، زيرا تضمينى نيست كه همه به اين دستورات اسلامى بدون كم و كاست عمل نمايند ، بنابراين ساير مردم تكليفى دارند و ما هم وظيفه‌اى و اگر بخواهيم اين موضوع را گسترش دهيم مىتوان گفت : همان‌گونه كه ارتكاب گناه ممنوع است ، فراهم كردم زمينه‌هاى گناه براى ديگران نيز ممنوع است .\r\nدر روايات اسلامى نيز تأكيدهاى فراوانى در اين زمينه وارد شده است : در حديثى كه ابن ابىالحديد در شرح همين كلام حكمت‌آميز آورده چنين مىخوانيم كه يكى از صحابه ، رسول خدا صلى الله عليه و آله را در كنار كوچه‌اى از كوچه‌هاى مدينه مشاهده كرد كه زنى با اوست . او به رسول خدا صلى الله عليه و آله سلام كرد و رسول خدا صلى الله عليه و آله پاسخش را گفت . هنگامى كه آن شخص عبور كرد پيغمبر اكرم صلى الله عليه و آله وى را صدا زد و فرمود :\r\n« هذِهِ زَوْجَتي فُلانَةٌ\r\n؛ اين زن را كه ديدى فلانى همسرم است » آن مرد گفت : اى رسول خدا مگر ممكن است كسى دربارهء شما سوء ظنى ببرد ؟\r\nحضرت فرمود :\r\n« إِنَّ الشَّيْطَانَ يَجْرِي مِنِ ابْنِ آدَمَ مَجْرَى الدَّم\r\n؛ شيطان در وجود انسان‌ها همچون خونى كه در رگ‌هاست جريان دارد ( اشاره به اين‌كه بى سر و صدا در همه جاى بدن انسان نفوذ مىكند ؛ در فكر و چشم و گوش و دست و زبان او ) » . « 1 »\r\nمرحوم شيخ حر عاملى در كتاب وسائل الشيعه در جلد 8 فصل آداب العشرة\r\n\r\n\r\n","description":"","footnote":"\r\n( 1 ) . شرح نهج البلاغهء ابن ابىالحديد ، ج 18 ، ص 380 .\r\n","page_name":" 306 ","page_number":306},
  {"content":"\r\n\r\nباب 19 احاديث فراوانى در اين زمينه آورده است ؛ از جمله در حديثى از امام صادق عليه السلام نقل مىكند كه فرمود :\r\n« اتَّقُوا مَوَاضِعَ الرَّيْبِ وَلَا يَقِفَنَّ أَحَدُكُمْ مَعَ أُمِّهِ فِي الطَّرِيقِ فَإِنَّهُ لَيْسَ كُلُّ أَحَدٍ يَعْرِفُهَا\r\n؛ از جاهاى تهمت‌خيز پرهيز كنيد حتى يكى از شما با مادرش در كنار جاده ( به صورت تهمت‌برانگيز ) نايستد ، زيرا همه او را نمىشناسند ( و ممكن است شما را متهم كنند ) » . « 1 »\r\nدر حديث ديگرى از امام صادق عليه السلام آمده است كه رسول اكرم صلى الله عليه و آله فرمود :\r\n« أَوْلَى النَّاسِ بِالتُّهَمَةِ مَنْ جَالَسَ أَهْلَ التُّهَمَةِ\r\n؛ سزاوارترين مردم به اتهام كسى است كه با افراد متهم همنشين گردد » . « 2 »\r\nيكى از ادباى بزرگ فارسى زبان مىگويد : « هر كه با بدان نشيند اگر طبيعت ايشان در او اثر نكند به طريقت ايشان متهم گردد و اگر به خراباتى رود به نماز كردن ، منسوب شود به خمر خوردن » . « 3 »\r\n* * *\r\n\r\n\r\n","description":"","footnote":"\r\n( 1 ) . اين حديث در بحارالانوار ، ج 72 ، ص 91 ، ح 7 نيز آمده است .\r\n( 2 ) . بحارالانوار ، ج 72 ، ص 90 ، ح 3 .\r\n( 3 ) . كليات سعدى .\r\n","page_name":" 307 ","page_number":307},
  {"content":"\r\n . \r\n","description":"","footnote":"","page_name":" 308 ","page_number":308},
  {"content":"\r\n\r\n\r\n160 و قال عليه السلام مَنْ مَلَكَ اسْتَأْثَرَ .\r\nامام عليه السلام فرمود :\r\nآنهايى كه به حكومت مىرسند ( غالباً ) راه استبداد\r\nو خودكامگى پيش مىگيرند . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاين گفتار حكيمانه در كتاب تحف العقول به عنوان يكى از سخنان حكيمانهء رسول الله صلى الله عليه و آله در وصيتى كه به اميرمؤمنان عليه السلام فرمود آمده است و على عليه السلام آنچه را پيامبر صلى الله عليه و آله به او وصيت كرده بود به گونه‌اى كه در محل كلام آمده است به ديگران ابلاغ فرمود . در غرر الحكم نيز همين جمله به همين صورت از على عليه السلام ذكر شده است . ( مصادر نهج‌البلاغه ، ج 4 ، ص 139 ) .\r\n","page_name":" 309 ","page_number":309},
  {"content":"\r\n . \r\n","description":"","footnote":"","page_name":" 310 ","page_number":310},
  {"content":"\r\n\r\n\r\nشرح و تفسير قدرت و استبداد\r\nامام عليه السلام در اين گفتار حكيمانه كه بسيار فشرده و پرمعناست مىفرمايد :\r\n« آنهايى كه به حكومت مىرسند ( غالباً ) مستبد مىشوند » ؛\r\n( مَنْ مَلَكَ اسْتَأْثَرَ )\r\n. « اسْتَأْثَرَ » از ريشهء « اسْتئْثار » به معناى استبداد و خودكامگى و انحصارطلبى است .\r\nتاريخ نيز گواه روشنى بر اين معناست ؛ بسيار بودند كسانى كه چون دستشان به حكومت نرسيده بود دم از حق و عدالت و مشورت و واگذارى كار مردم به مردم مىزدند ؛ اما هنگامى كه بر مركب مراد سوار شدند و حكومت را در اختيار گرفتند بناى استبداد گذاشتند ؛ نه به نصيحت كسى گوش دادند و نه به دوست و دشمن رحم كردند و خودكامگى را در حد اعلا در برابر رعايا انجام دادند . اين مطلب به قدرى شايع بوده و هست كه به صورت ضرب‌المثلى درآمده است :\r\n« مَنْ غَلَبَ سَلَبَ وَمَنْ عَزَّ بَزَّ\r\n؛ كسى كه غالب شود مىدزدد و كسى كه پيروز گردد سرمايه‌هاى ديگران را مىربايد » .\r\nابن ابىالحديد در شرح اين سخن ، شعرى از ابوالطيب ( متنبّىء ) نقل مىكند :\r\n وَالظُّلْمُ مِن شِيَعِ النُّفوسِ فَإنْ * تَجِدْ ذا عِفَّةٍ فلِعلّةٍ لا يَظْلِمُ « 1 » \r\n« ظلم و ستم عادت انسان‌هاست و اگر شخص عفيف و عادلى يافتى حتماً به\r\n\r\n\r\n","description":"","footnote":"\r\n( 1 ) . شرح نهج‌البلاغهء ابن ابىالحديد ، ج 18 ، ص 381 .\r\n","page_name":" 311 ","page_number":311},
  {"content":"\r\n\r\nدليلى است كه ظلم نمىكند » .\r\nقرآن مجيد نيز اشاره‌اى به اين معنا دارد ؛ در آيهء 34 سورهء « نمل » از زبان ملكهء سبأ كه زنى باهوش و پرتجربه بود نقل مىكند : « قَالَتْ إِنَّ الْمُلُوكَ إِذَا دَخَلُوا قَرْيَةً أَفْسَدُوهَا وَجَعَلُوا أَعِزَّةَ أَهْلِهَا أَذِلَّةً وَكَذَلِكَ يَفْعَلُونَ » ؛ گفت : پادشاهان هنگامى كه وارد منطقهء آبادى شوند آن را به فساد و تباهى مىكشند و عزيزان آن‌جا را ذليل مىكنند ؛ ( آرى ) روش آنان همواره اين‌گونه است » .\r\nدر تاريخ اسلام نيز نمونه‌هاى فراوانى است از كسانى كه پيش از دست‌يابى به حكومت ، به ظاهر در سلك افراد متدين بودند ؛ اما همين كه به مقام و حكومتى رسيدند راه خودكامگى را پيش گرفتند .\r\nدر داستان معروفى از عبدالملك بن مروان خليفهء ستمگر اموى مىخوانيم :\r\nقبل از آنكه به مقام خلافت برسد از عابدان و زاهدانى بود كه در گوشهء مسجد همواره مشغول به عبادت بود تا آنجا كه او را « حمامة المسجد » ( كبوتر مسجد ) ناميدند ؛ زيرا پيوسته قرآن تلاوت مىكرد . هنگامى كه خبر مرگ پدرش و بشارت خلافت را به او دادند ، قرآن را بر هم نهاد و گفت\r\n« هذا فِراقُ بَيْنى وَبَيْنِك »\r\n( براى هميشه من از تو جدا شدم و بعد به خودكامگىهاى حكومت پرداخت ) . « 1 »\r\nيكى از صفحات سياه كارنامهء عبدالملك نصب « حجاج » به ولايت كوفه بود .\r\nبه يقين اخبار جنايات « حجاج » و كشت و كشتار بىرحمانه و شكنجهء زندانيان بىگناه به صورت گسترده به « عبدالملك » مىرسيد ؛ ولى خم به ابرو نمىآورد ، چرا كه حكومت چشم و گوش اين انسان پست و بىظرفيت و بىشخصيت را كور و كر كرده بود . امثال عبدالملك مروان در تاريخ بسيار بودند .\r\nيكى ديگر از رسوايىهاى عبدالملك بن مروان همان چيزى است كه در كتاب انساب الاشراف از او نقل شده كه بعد از رسيدن به خلافت منبر رفت و با\r\n\r\n\r\n","description":"","footnote":"\r\n( 1 ) . كتاب فخرى ، ابن طقطقى ، ص 123 .\r\n","page_name":" 312 ","page_number":312},
  {"content":"\r\n\r\nعصبانيت به مردم گفت : شما مرا امر به پرهيزگارى و نيكىها مىكنيد ، اما خودتان را فراموش مىكنيد . به خدا سوگند از امروز به بعد اگر كسى مرا به تقوا امر كند گردنش را مىزنم\r\n( وَاللَّهِ لا يَأْمُرُني أحَدٌ بَعْدَ يَوْمي هذا بِتَقْوَى اللَّهِ عَزَّوَجَلَّ إلّا ضَرَبْتُ عُنُقَهُ )\r\n. « 1 »\r\nاين سخن را با حديثى از امام باقر عليه السلام كه مرحوم علامهء مجلسى در بحارالانوار نقل كرده پايان مىدهيم ، حضرت فرمود :\r\n« فِي التَّوْرَاةِ أَرْبَعَةُ أَسْطُرٍ : مَنْ لَا يَسْتَشِيرُ يَنْدَمُ وَالْفَقْرُ الْمَوْتُ الْأَكْبَرُ وَكَمَا تَدِينُ تُدَانُ وَمَنْ مَلَكَ اسْتَأْثَرَ\r\n؛ در تورات چهار جملهء ( پر ارزش ) آمده است : كسى كه مشورت نكند پشيمان مىشود و فقر مرگ بزرگ است و آن‌گونه كه به ديگران جزا مىدهى به تو جزا داده خواهد شد و كسى كه به حكومت دست يابد استبداد پيشه مىكند » . « 2 »\r\nپيامى كه اين جملهء نورانى دارد اين است كه امام عليه السلام به پيروان خود توصيه مىكند مراقب باشيد حكومت و مقام ، معمولًا انسان را به استبداد مىكشاند شما چنين نباشيد .\r\n* * *\r\n\r\n\r\n","description":"","footnote":"\r\n( 1 ) . انساب الاشراف ، ج 7 ، ص 206 .\r\n( 2 ) . بحارالانوار ، ج 13 ، ص 357 ، ح 62 .\r\n","page_name":" 313 ","page_number":313},
  {"content":"\r\n . \r\n","description":"","footnote":"","page_name":" 314 ","page_number":314},
  {"content":"\r\n\r\n\r\n161 و قال عليه السلام مَنِ اسْتَبَدَّ بِرَأْيِهِ هَلَكَ ، وَمَنْ شَاوَرَ الرِّجَالَ شَارَكَهَا فِي عُقُولِهَا .\r\nامام عليه السلام فرمود :\r\nكسى كه ( ترك مشورت كند و ) استبداد به رأى داشته باشد هلاك مىشود و آن كس كه با مردان بزرگ مشورت كند در عقل و خرد آنها شريك مىشود . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nمرحوم خطيب در مصادر مىگويد : در كتاب غررالحكم به جاى « مَنِ اسْتَبَدَّ بِرَأْيِهِ هَلَكَ » ، « مَنْ قَنَعَ بِرَأْيِهِ هَلَكَ » آمده و جملهء دوم اين كلام حكيمانه را جداگانه در جاى ديگر ذكر كرده است . ( و از آن معلوم مىشود كه منبع روايت او كتابى غير از نهج‌البلاغه بوده است ) . نيز زمخشرى با همين عبارتى كه در نهج‌البلاغه آمده است اين حديث را در باب « العقل والفطنة » در كتاب ربيع الابرار آورده است . ( مصادر نهج‌البلاغه ، ج 4 ، ص 140 ) .\r\n","page_name":" 315 ","page_number":315},
  {"content":"\r\n . \r\n","description":"","footnote":"","page_name":" 316 ","page_number":316},
  {"content":"\r\n\r\n\r\nشرح و تفسير نتيجهء « استبداد » و « مشورت »\r\nآنچه امام عليه السلام در اين گفتار حكيمانهء خود بيان فرموده دو روى يك سكه دربارهء مسئلهء مشورت است . مىفرمايد : « كسى كه ( ترك مشورت كند و ) استبداد به رأى داشته باشد هلاك مىشود و آن كس كه با مردان بزرگ مشورت كند در عقل و خرد آنها شريك مىشود » ؛\r\n( مَنِ اسْتَبَدَّ بِرَأْيِهِ هَلَكَ ، وَمَنْ شَاوَرَ الرِّجَالَ شَارَكَهَا فِي عُقُولِهَا )\r\n. دربارهء اهميت مشورت و زيان‌هاى استبداد به رأى ، تا كنون در اين كتاب كرارا سخن گفته‌ايم .\r\nدر بخش كلمات قصار در كلمهء 54 و همچين كلمهء 113 امام عليه السلام به اهميت مشورت اشاره فرموده و در عهدنامهء مالك اشتر به صورت گسترده‌ترى از مشورت و شرايط آن سخن گفته است ؛ ولى هر قدر دربارهء اهميت مشورت بحث شود كم است ، زيرا مطلبى است سرنوشت‌ساز . قرآن مجيد هم به مؤمنان دستور مشورت مىدهد « وَأَمْرُهُمْ شُورَى بَيْنَهُم » « 1 » و هم به رسول اكرم صلى الله عليه و آله كه عقل كل بود در اين باره امر مىكند : « وَشَاوِرْهُمْ فِى الْأَمْرِ » « 2 » ، قرآن حتى در موضوعات ساده نيز به مشورت اهميت داده است از جمله دربارهء باز گرفتن كودك شيرخوار\r\n\r\n\r\n","description":"","footnote":"\r\n( 1 ) . شورى ، آيهء 38 .\r\n( 2 ) . آل عمران ، آيهء 159 .\r\n","page_name":" 317 ","page_number":317},
  {"content":"\r\n\r\nاز شير مادر مىفرمايد : « فَإِنْ أَرَادَا فِصَالًا عَنْ تَرَاضٍ مِّنْهُمَا وَتَشَاوُرٍ فَلَا جُنَاحَ عَلَيْهِمَا » ؛ و اگر آن دو ( پدر و مادر ) با رضايت يكديگر و مشورت بخواهند ( كودك را زودتر ) از شير باز گيرند ؛ گناهى بر آنها نيست » . « 1 »\r\nهمچنين روايات اسلامى به طور گسترده بر آن تأكيد ورزيده است . در دنياى امروز نيز همهء دولت‌ها حداقل در ظاهر تأكيد بر تشكيل شوراها براى قانون‌گذارى و امور اجرايى در سطوح مختلف دارند و اصل مشورت به عنوان اصلى اساسى شمرده مىشود .\r\nدليل آن هم روشن است ، زيرا خداى متعال همهء مزاياى فكرى را به يك نفر نداده است ، بلكه هشيارى مانند ساير نعمت‌ها در ميان مردم تقسيم شده است . به همين دليل هيچ كس بىنياز از افكار ديگران نيست و هنگامى كه انسان‌ها به مشورت بنشينند و عقل‌ها به يكديگر ضميمه شوند احتمال خطا بسيار كم مىشود ، زيرا جوانب مسئله به وسيلهء افراد مختلف كه هر يك جانبى را مىبيند روشن مىگردد و مصداق تعبيرى كه در حديث ديگرى از اميرمؤمنان على عليه السلام در غررالحكم آمده است خواهد بود ، مىفرمايد :\r\n« حَقٌّ عَلَى الْعاقِلِ أنْ يُضيفَ إلى رَأيِهِ رَأْىَ الْعُقَلاءِ وَيَضُمَّ إلى عِلْمِهِ عُلُومَ الْحُكَماءِ\r\n؛ بر هر عاقلى لازم است كه رأى عاقلان ديگر را ( از طريق مشورت ) به رأى خود اضافه كند و علوم دانشمندان را به علم خويش بيفزايد » . « 2 »\r\nبعضى ممكن است تصور كنند حتماً بايد با كسى مشورت كرد كه عقل او از انسان قوىتر يا لااقل مساوى باشد در حالى كه چنين نيست ؛ انسان اگر دسترسى به چنين اشخاصى پيدا نكند سزاوار است حتى با زيردستان خود مشورت كند ، چنان‌كه مرحوم علامهء مجلسى در حديثى از بحارالانوار از امام على بن موسى\r\n\r\n\r\n","description":"","footnote":"\r\n( 1 ) . بقره ، آيهء 233 .\r\n( 2 ) . غررالحكم ، ص 55 ، ح 496 .\r\n","page_name":" 318 ","page_number":318},
  {"content":"\r\n\r\nالرضا عليه السلام نقل مىكند كه يكى از يارانش مىگويد : خدمت آن حضرت بوديم سخن از پدرش ( امام كاظم عليه السلام ) به ميان آمد . فرمود :\r\n« كَانَ عَقْلُهُ لَايُوَازِنُ بِهِ الْعُقُولُ وَرُبَّمَا شَاوَرَ الْأَسْوَدَ مِنْ سُودَانِهِ فَقِيلَ لَهُ : تُشَاوِرُ مِثْلَ هَذَا ؟ فَقَالَ : إِنْ شَاءَ اللَّهُ تَبَارَكَ وَتَعَالَى رُبَّمَا فَتَحَ عَلَى لِسَانِه\r\n؛ عقل او قابل مقايسه با عقول ديگران نبود ولى با اين حال گاهى با بعضى از غلامانش مشورت مىكرد . بعضى به آن حضرت گفتند :\r\nشما با مثل چنين شخصى مشورت مىكنيد ؟ فرمود : اگر خدا بخواهد چه بسا راه حل مشكل را بر زبان او جارى كند » . « 1 »\r\nيكى از فوايد مشورت چيزى است كه امام كاظم عليه السلام در حديث نورانىاش به آن اشاره كرده مىفرمايد :\r\n« مَنِ اسْتَشَارَ لَمْ يَعْدَمْ عِنْدَ الصَّوَابِ مَادِحاً وَعِنْدَ الْخَطَاءِ عَاذِراً\r\n؛ كسى كه مشورت كند اگر به حق راه يابد او را ستايش مىكنند و اگر به راه خطا برود او را معذور مىدارند . ( در حالى كه اگر مشورت نكند نه در حال خطا كسى عذر او را موجه مىداند و نه در صواب كسى او را ستايش مىكند ) » . « 2 »\r\nاحاديث دربارهء مشورت از معصومان عليهم السلام بسيار فراوان است اين سخن را با حديثى از رسول خدا صلى الله عليه و آله پايان مىدهيم كه فرمود :\r\n« الْحَزْمُ أَنْ تَسْتَشِيرَ ذَا الرَّأْيِ وَتُطِيعَ أَمْرَهُ\r\n؛ حزم و دورانديشى ايجاب مىكند كه با صاحب‌نظران مشورت كنى و از امر او اطاعت كنى » . « 3 »\r\n* * *\r\n\r\n\r\n","description":"","footnote":"\r\n( 1 ) . بحارالانوار ، ج 72 ، ص 101 ، ح 25 .\r\n( 2 ) . همان ، ص 104 ، ح 37 .\r\n( 3 ) . همان ، ص 105 ، ح 41 .\r\n","page_name":" 319 ","page_number":319},
  {"content":"\r\n . \r\n","description":"","footnote":"","page_name":" 320 ","page_number":320},
  {"content":"\r\n\r\n\r\n162 و قال عليه السلام مَنْ كَتَمَ سِرَّهُ كَانَتِ الْخِيَرَةُ بِيَدِهِ .\r\nامام عليه السلام فرمود :\r\nكسى كه راز خود را بپوشاند همواره اختيار آن به دست اوست\r\n( و كسى كه نپوشاند از اختيارش بيرون مىرود ) . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nمرحوم خطيب در كتاب مصادر در ذيل اين حكمت اشاره مىكند كه ما در حكمت 159 به منابع اين كلام حكيمانه نيز اشاره كرديم ، زيرا اين كلام حكمت‌آميز به اضافهء كلام ديگرى در امالى صدوق به صورت مسند و در تحف العقول به صورت مرسل آمده است . مرحوم مفيد نيز در كتاب اختصاص آن را مسنداً ذكر كرده است ( و پيدا است كه هيچ كدام از اين بزرگواران آن را از نهج‌البلاغه نگرفته‌اند ، زيرا يا قبل از سيد رضى مىزيسته‌اند و يا با اضافاتى و به صورت مسند نقل كرده‌اند كه نشان مىدهد منابع ديگرى داشته‌اند ) . ( مصادر نهج‌البلاغه ، ج 4 ، ص 139 ) . در كتاب كافى ، ج 8 ، ص 152 ، حديث 137 نيز اين گفتار حكيمانه به ضميمهء گفتار ديگرى آمده است .\r\n","page_name":" 321 ","page_number":321},
  {"content":"\r\n . \r\n","description":"","footnote":"","page_name":" 322 ","page_number":322},
  {"content":"\r\n\r\n\r\nشرح و تفسير روش حفظ اسرار\r\nامام عليه السلام در اين گفتار حكيمانه تأكيد بر حفظ اسرار مىكند و مىفرمايد : « كسى كه راز خود را بپوشاند همواره اختيار آن به دست اوست ( و كسى كه نپوشاند از اختيارش بيرون مىرود . ) » ؛\r\n( مَنْ كَتَمَ سِرَّهُ كَانَتِ الْخِيَرَةُ بِيَدِهِ )\r\n. منظور از سرّ ، امورى است مربوط به انسان كه اگر ديگران از آن آگاه شوند ممكن است مشكلات عظيمى براى وى فراهم سازند ؛ مثلًا شخصى كه معتقد به مذهب اهل بيت است و در ميان متعصبان لجوج و نادانى از مخالفان قرار گرفته است ، بديهى است اگر سرّ خويش را فاش كند جانش به خطر مىافتد و گاه افشاى اسرار سبب مىشود كه حسودان انسان را از رسيدن به نتيجهء كارش باز دارند و به اصطلاح چوب لاى چرخ‌هايش بگذارند يا رقيبانى باشند كه براى حفظ منافع خود پيش‌دستى كنند و كارى را كه او ابداع كرده از وى بگيرند و به ثمر برسانند و از فوايد آن بهره گيرند و ابداع كنندهء اصلى را محروم سازند .\r\nبديهى است عقل مىگويد : در چنين مواردى اسرار را بايد مكتوم داشت و حتى براى عزيزترين عزيزان بازگو نكرد ، زيرا آن عزيزان هم عزيزانى دارند كه براى آنها بازگو مىكنند و چيزى نمىگذرد كه آن سرّ ، همه جا منتشر مىشود و صاحب سرّ در رسيدن به اهدافش ناكام مىماند .\r\nدر نامهء 31 نهج‌البلاغه ( نامهء امام به فرزند دلبندش امام حسن مجتبى عليهما السلام ) نيز\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nاشاره به كتمان سرّ شده است . همچنين در حكمت 6 و 48 نيز امام عليه السلام بر اين معنا تأكيد كرده است .\r\nمسئلهء كتمان اسرار به قدرى اهميت دارد كه در حديثى امام صادق عليه السلام آن را همچون خونى مىشمرد كه فقط بايد در درون رگ‌هاى خود انسان جريان يابد ، مىفرمايد :\r\n« سِرُّكَ مِنْ دَمِكَ فَلَا تُجْرِيهِ فِي غَيْرِ أَوْدَاجِكَ »\r\n. « 1 »\r\nالبته مسئلهء كتمان سرّ در مسائل اجتماعى كه براى يك جامعه سرنوشت‌ساز است از اهميت بسيار بيشترى برخوردار است و چه بسا افشاى يك سرّ سبب حملهء غافل‌گيرانهء دشمن و ريخته شدن خون‌هاى بىگناهان گردد . در تاريخ زندگى پيامبر صلى الله عليه و آله موارد زيادى مىبينيم كه از طريق كتمان ، پيشگيرى از خسارات مهمى بر جامعهء اسلامى كرد و از آن جمله مسئلهء كتمان اسرار در فتح مكه بود كه با دقت انجام شد و هنگامى كه لشگر اسلام با عِدّه و عُدّهء فراوان در كنار مكه فرود آمدند تازه مكيان از جريان باخبر شدند و همين امر سبب شد مقاومتى نشان ندهند و خونى ريخته نشود و فوج فوج اسلام را پذيرا شوند .\r\nگاه مىشد رسول اكرم صلى الله عليه و آله هنگامى كه به گروهى براى يكى از جنگ‌هاى اسلام مأموريت مىداد براى اين‌كه دشمن از هدف آگاه نشود دستور مىداد نامه‌اى بنويسند و آن را به صورت سربسته به فرماندهء لشگر مىداد و مىفرمود :\r\nهنگامى كه به فلان نقطه رسيديد نامه را باز كنيد و مطابق دستور عمل نماييد و به اين ترتيب دشمن از نقشه‌هاى مسلمانان آگاه نمىشد .\r\nاين سخن را با حديث پربار ديگرى از اميرمؤمنان عليه السلام ادامه مىدهيم كه فرمود :\r\n« جُمِعَ خَيْرُ الدُّنْيَا وَالْآخِرَةِ فِي كِتْمَانِ السِّرِّ وَمُصَادَقَةِ الْأَخْيَارِ وَجُمِعَ الشَّرُّ فِي الْإِذَاعَةِ وَمُوَاخَاةِ الْأَشْرَارِ\r\n؛ خير دنيا و آخرت در دو چيز جمع شده است : « كتمان\r\n\r\n\r\n","description":"","footnote":"\r\n( 1 ) . بحارالانوار ، ج 75 ، ص 278 . در بعضى از طرق اين روايت به جاى « فِي غَيْرِ أَوْدَاجِكَ » « مِنْ غَيْرِ أَوْدَاجِكَ » آمده ولى واژهء « فى » در اينجا مناسب‌تر و صحيح‌تر است .\r\n","page_name":" 324 ","page_number":324},
  {"content":"\r\n\r\nسرّ و دوستى با نيكان و تمام شرور در دو چيز جمع شده : فاش كردن اسرار و دوستى با اشرار » . « 1 »\r\nالبته اين قاعدهء كلى مانند غالب قواعد كلّى استثناى محدودى نيز دارد و آن در موردى است كه انسان مىخواهد با شخص عاقل و دانايى مشورت كند و با كلىگويى نمىتواند نظر او را جلب نمايد ، بلكه بايد جزئيات مطلب را با او در ميان بگذارد تا بتواند از مشورت او بهره گيرد . هرگاه چنين كسى انسان رازدارى باشد مىتوان اسرار را در اختيار او براى رسيدن به اهداف مشورت گذارد .\r\nامام صادق عليه السلام در حديثى كه دربارهء شرايط شخص مورد مشورت بيان كرده مىفرمايد : « چهارمين شرط ( بعد از عقل و ديانت و صداقت ) اين است :\r\n« أَنْ تُطْلِعَهُ عَلَى سِرِّكَ فَيَكُونَ عِلْمُهُ بِهِ كَعِلْمِكَ بِنَفْسِكَ ثُمَّ يُسِرَّ ذَلِكَ وَيَكْتُمَهُ فَإِنَّهُ . . . إِذَا أَطْلَعْتَهُ عَلَى سِرِّكَ فَكَانَ عِلْمُهُ بِهِ كَعِلْمِكَ تَمَّتِ الْمَشُورَةُ وَكَمَلَتِ النَّصِيحَةُ\r\n؛ چهارمين شرط اين است كه او را بر سرّ خود آگاه سازى و همان‌گونه كه تو دربارهء موضوع مورد مشورت آگاهى دارى او هم آگاهى داشته باشد سپس سرّ تو را پنهان و مكتوم دارد . . . هرگاه او را بر سرّت آگاه ساختى و علم او نسبت به آن موضوع مانند علم تو شد مشورت كامل مىشود و خيرخواهى به كمال مىرسد » . « 2 »\r\n\r\nنكته : حفظ اسرار و اهداف مهم آن\r\nگاه سؤال مىشود كه براى چه منظورى ما اسرار را كتمان كنيم و از ديگران پنهان داريم . با كمى دقت معلوم مىشود كه آثار قابل ملاحظه‌اى مىتواند داشته باشد از جمله :\r\n\r\n\r\n","description":"","footnote":"\r\n( 1 ) . بحارالانوار ، ج 72 ، ص 71 ، ح 14 .\r\n( 2 ) . همان ، ص 103 ، ح 30 .\r\n","page_name":" 325 ","page_number":325},
  {"content":"\r\n\r\n1 . عدم توانايى طرف مقابل بر تحمل آن سرّ ؛ همان‌گونه كه در مورد ائمهء هدى عليهم السلام و مطالب مربوط به مقامات آنها يا معارف خاص الهى در احاديث ديده مىشود و همان‌گونه كه در داستان خضر و موسى در قرآن مجيد آمده كه خضر - آن مرد الهى - به موسى گفت : « تو توانايى تحمل بعضى از كارهاى مرا ندارى » . « 1 »\r\n2 . گاه مكتوم بودن سرّ به نفع مردم است ؛ مثل اين‌كه شب قدر به صورت سرّى در آمده و سبب مىشود كه مردم در ليالى مختلف به اميد درك شب قدر به در خانهء خدا بروند و يا پنهان بودن زمان عصر ظهور تا قيام قيامت كه سبب آمادگى مداوم مردم مىشود و همچنين مكتوم بودن پايان زندگى انسان‌ها .\r\n3 . گاه مىشود افشاى سرّ سبب سوء استفادهء دشمن مىگردد و كارى كه ممكن است به سادگى انجام گيرد بسيار پيچيده و پرهزينه مىشود همان‌گونه كه در مورد مستور ماندن زمان حركت لشگر اسلام براى فتح مكه در تاريخ اسلام ثبت شده است .\r\n4 . گاه افشاى سرّ سبب برانگيخته شدن حسادت‌ها مىگردد و براى پرهيز از آن چاره‌اى جز پوشانيدن آن نيست . همان‌طور كه در حديثى از رسول اكرم صلى الله عليه و آله مىخوانيم :\r\n« اسْتَعِينُوا عَلَى أُمُورِكُمْ بِالْكِتْمَانِ فَإِنَّ كُلَّ ذِي نِعْمَةٍ مَحْسُودٌ »\r\n. « 2 »\r\n5 . پرهيز از توقعات بى جا ؛ گاه مىشود اگر مردم از امكانات فرد خاصى ، با خبر شوند توقعات بى جا و بيش از حد از او داشته باشند و او را در تنگنا قرار دهند به همين دليل سرّ خود را مىپوشانند .\r\n6 . پرهيز از كارشكنىها ؛ گاه مىشود انسان براى كار مثبتى نقشه كشيده و اگر آن را فاش كند گروهى به هر دليل مشغول كارشكنى مىشوند ، از اين رو چاره‌اى جز كتمان آن سرّ نيست تا زمانى كه به ثمر برسد و خود را نشان دهد .\r\n\r\n\r\n","description":"","footnote":"\r\n( 1 ) . كهف ، آيهء 67 : « قَالَ إِنَّكَ لَن تَسْتَطِيعَ مَعِىَ صَبْراً »\r\n( 2 ) . بحارالانوار ، ج 74 ، ص 153 ، ح 98 .\r\n","page_name":" 326 ","page_number":326},
  {"content":"\r\n\r\n7 . پرهيز از آبروريزى افراد ؛ بسيار مىشود اسرارى نزد انسان است كه اگر بازگو كند آبروى افراد آبرومندى كه زمانى گرفتار لغزشى شده‌اند مىريزد و يا سبب شماتت دشمن نسبت به خود انسان مىشود ، زيرا مصيبتى به انسان رسيده كه اگر آن را مكتوم دارد يك مصيبت است و اگر آشكار كند مصيبت شماتت دشمنان به آن افزوده مىشود ، همان‌گونه كه شاعر مىگويد :\r\n مگوى اندوه خويش با دشمنان * كه لا حول گويند شادى كنان \r\n8 . پرهيز از رياكارى ؛ گاه انسان خدماتى به افرادى كرده كه اگر آن را افشا كند بيم رياكارى دارد . در اين صورت ، سرّ را مكتوم مىدارد كه به اخلاص خويش كمك كند .\r\n9 . پرهيز از كارهاى عجولانه ؛ گاه انسان سرّى دارد كه اگر عجله در افشاى آن كند ممكن است به نتيجه نرسد ولى هر گاه براى مطالعه و تحقيق بيشتر آن را مكتوم دارد و در فضاى آرامى به نتيجه برساند به نفع اوست .\r\n10 . پرهيز از وحشت افراد كم ظرفيت ؛ بسا حوادث تلخى ممكن است براى جامعه‌اى در پيش باشد كه اگر مسئولين آن را فاش كنند ، بسيارى از افراد وحشت‌زده مىشوند از اين رو آن را مكتوم مىدارند تا آرامشى در كار باشد و يا شخصى مبتلا به بيمارى خطرناكى شده ، طبيب آن را به او نمىگويد تا آرامش خود را از دست ندهد .\r\nاز اينجا روشن مىشود اين‌كه امام عليه السلام در اين گفتار حكيمانه مىفرمايد : « هر كس سرّ خود را بپوشاند اختيارش به دست اوست » تا چه اندازه داراى فلسفه‌هاى گوناگون و مثبت است .\r\n* * *\r\n\r\n","description":"","footnote":"","page_name":" 327 ","page_number":327},
  {"content":"\r\n . \r\n","description":"","footnote":"","page_name":" 328 ","page_number":328},
  {"content":"\r\n\r\n\r\n163 و قال عليه السلام الْفَقْرُ الْمَوْتُ الْأَكْبَرُ .\r\nامام عليه السلام فرمود :\r\nفقر مرگ بزرگ‌تر است . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر كتاب مصادر آمده است كه اين كلام حكيمانه قبل از نهج‌البلاغه در كتاب تحف العقول ( ابن شعبهء حرانى ) و خصال صدوق آمده است و نيز عياشى در تفسير خود آن را با تفاوت مختصرى به صورت : « الْفَقْرُ هُوَ الْمَوْتُ الْأحْمَرِ » نقل كرده است و بعد از سيد رضى نيز زمخشرى آن را در ربيع الابرار آورده است . ( مصادر نهج‌البلاغه ، ج 4 ، 140 ) .\r\n","page_name":" 329 ","page_number":329},
  {"content":"\r\n . \r\n","description":"","footnote":"","page_name":" 330 ","page_number":330},
  {"content":"\r\n\r\n\r\nشرح و تفسير بلاى فقر !\r\nامام عليه السلام در اين گفتار كوتاه و حكيمانه به آثار زيانبار فقر و تهى دسته اشاره كرده مىفرمايد : « فقر مرگ بزرگ‌تر است » ؛\r\n( الْفَقْرُ الْمَوْتُ الْأَكْبَرُ )\r\n. در مورد نكوهش فقر در همين كلمات قصار تعبيرات متعددى ديده مىشود ؛ از جمله در حكمت 3 آمده بود :\r\n« وَالْفَقْرُ يُخْرِسُ الْفَطِينَ عَنْ حُجَّتِهِ\r\n؛ فقر ، انسان هوشمند را از بيان دليل و حجت خود گنگ مىسازد » . و در حكمت 56 آمده بود :\r\n« وَالْفَقْرُ فِى الْوَطَنِ غُرْبَةٌ\r\n؛ فقير حتى در وطنش غريب است » . و در حكمت 319 مىخوانيم :\r\n« فَإنَّ الْفَقْرَ مَنْقَصَةٌ لِلدّينِ ! مَدْهَشَةٌ لِلْعَقْلِ ، دَاعِيَةٌ لِلْمَقْتِ\r\n؛ فقر سبب نقصان دين و مشوش شدن عقل و جلب كينه مىگردد » . و در حكمت 372 آمده است :\r\n« إذا بَخِلَ الْغَنِىُّ بِمَعْرُوفِهِ باعَ الْفَقيرُ آخِرَتَهُ بِدُنْياهُ\r\n؛ هرگاه اغنيا از كمك به ديگران بخل بورزند فقرا آخرت خود را به دنيايشان مىفروشند » .\r\nاز مجموع اين كلمات حكيمانه با ساير رواياتى كه از رسول خدا و ائمهء هدى عليهم السلام به ما رسيده به خوبى استفاده مىشود كه اسلام براى مسئلهء فقرزدايى اهميت بسيار قائل است .\r\nدر حديث معروف رسول اكرم صلى الله عليه و آله كه در كتاب كافى آمده است مىخوانيم :\r\n« كادَ الْفَقْرُ أنْ يَكُونَ كُفْراً\r\n؛ نزديك است كه فقر انسان را به مرحلهء كفر برساند » . « 1 »\r\n\r\n\r\n","description":"","footnote":"\r\n( 1 ) . كافى ، ج 2 ، ص 307 ، ح 4 و كنزالعمّال ، ح 16682 .\r\n","page_name":" 331 ","page_number":331},
  {"content":"\r\n\r\nدليل همه اين است كه فقر زمينهء انواع انحرافات عقيدتى و اخلاقى را به ويژه در وجود افراد كم‌ظرفيت فراهم مىسازد . بسيار ديده شده است كه افراد فقير كلمات كفرآميز بر زبان جارى مىكنند و هنگامى كه زن و فرزند خود را گرسنه مىبينند دست به هر كارى مىزنند ، قوانين اجتماعى را مىشكنند ، آداب و اخلاق انسانى را به فراموشى مىسپارند و براى رفع فقر خود هر كارى را مجاز مىشمارند و اگر شخص فقير كم‌ظرفيت واقعا كافر نشود ، به مرز كفر نزديك مىگردد و حداقل رضايت به قضاى الهى را از دست مىدهد .\r\nاين احتمال نيز مىرود كه مراد از كفر ، كفر عملى باشد كه همان آلوده شدن به انواع معصيت‌هاست .\r\nتعبير به\r\n« الْمَوْتُ الْأَكْبَرُ\r\n؛ مرگ بزرگ‌تر » اشاره به اين است كه انسان به هنگام مرگ حداقل از مشكلات اين جهان آسوده مىشود در حالى كه فقيرى كه با فقر دست و پنجه نرم مىكند گويى پيوسته در حال جان دادن است .\r\nبنابراين همان‌گونه كه ما به هنگام بيمارى و تهديد به مرگِ جسمانى به دنبال طبيب و درمان به هر سو مىرويم ، به هنگامى كه فقر دامان فرد يا جامعه را مىگيرد نيز بايد براى نجات از آن تلاش و كوشش كنيم .\r\n\r\nنكته‌ها :\r\n\r\n1 . فقرزدايى در تعليمات اسلام\r\nاسلام تنها ناظر به زندگى جاويدان آخرت نيست بلكه به زندگى آبرومند اين دنيا نيز كه مقدمه‌اى براى آن است اهتمام فوق‌العاده‌اى دارد ، مسئلهء فقرزدايى را يكى از مهم‌ترين دستورات خود قرار داده و راه‌كارهاى آن را نشان داده است .\r\nاز يك طرف همه را به سعى و كوشش و كسب و كار دستور مىدهد و جوان بىكار را بىمنزلت مىشمرد و اداى حق كارگران و كارمندان را از مهم‌ترين\r\n\r\n","description":"","footnote":"","page_name":" 332 ","page_number":332},
  {"content":"\r\n\r\nواجبات مىداند ، بلكه كار را از مهم‌ترين عبادات قلمداد مىكند ، كارگر خستهء در حال خواب را در حال عبادت مىداند تا آنجا كه توجه به معيشت و زندگى مادى را كفارهء مهم‌ترين گناهان ذكر مىكند ، چنان‌كه در حديثى از رسول خدا صلى الله عليه و آله مىخوانيم :\r\n« إنَّ مِنَ الذُّنُوبِ ذُنُوباً لا يُكَفِّرُها صَلاةٌ وَلا صَدَقَةٌ قيلَ يا رَسُولُ اللَّهِ فَما يُكَفِّرُها قالَ الْهُمُومُ في طَلَبِ الْمَعيشَةِ\r\n؛ بعضى از گناهان است كه نماز و صدقه و زكات هم نمىتواند آن را جبران كند . عرض داشتند اى رسول خدا ! پس چه چيز آن را جبران مىكند ؟ فرمود : به فكر معيشت و زندگى بودن و براى آن تلاش كردن » . « 1 »\r\nاز طرف ديگر نيز به اين نكته اشاره مىكند كه خداوند امكانات كافى در روى زمين براى حل مشكل فقر آفريده است حداقل اين است كه انسان آب و زمينى در اختيار داشته باشد . اگر براى عمران و آبادى و بهره‌گيرى از آن تلاش كند مىتواند فقر را از خود دور سازد ، چنان‌كه در حديث معروفى مىخوانيم :\r\n« مَنْ وَجَدَ ماءٍ وَتُراباً ثُمّ افْتَقَرَ فَأَبْعَدَهُ اللَّهُ\r\n؛ دور باد از رحمت خدا كسى كه آب و زمينى به دست آورد و باز هم فقير باشد » . « 2 »\r\nاز سويى ديگر به حكومت اسلامى توصيه مىكند كه مسئلهء فقرزدايى را در رأس كارهاى خود قرار دهد و با استفاده از زكات و خمس و انفال و مال الخراج و مبارزهء با احتكار و تعيين قيمت در صورت لزوم و دعوت به ساده زيستن با فقر مبارزه كند .\r\nامروز نيز اگر جوامع اسلامى بخواهند عزت و احترام و سربلندى و استقلال خويش را باز يابند بايد از طريق همكارى با يكديگر به استفاده از تمام منابعى كه خدا به صورت فراوان در اختيار آنان گذاشته است با فقر مبارزه كنند .\r\n\r\n\r\n","description":"","footnote":"\r\n( 1 ) . بحارالانوار ، ج 70 ، ص 157 .\r\n( 2 ) . همان ، ج 100 ، ص 65 ، ح 10 ؛ وسائل الشيعه ، ج 12 ، 24 ، ح 13 .\r\n","page_name":" 333 ","page_number":333},
  {"content":"\r\n\r\n\r\n2 . پاسخ به يك سؤال\r\nبعضى مىگويند همان‌گونه كه در روايات بالا و امثال آن به شدت از فقر مذمت شده و حتى فقر مايهء روسياهى در دو جهان شمرده شده است :\r\n« الْفَقْرُ سَوادُ الْوَجْهِ فِى الدّارَيْنِ » « 1 »\r\nدر پاره‌اى از روايات نيز از فقر مدح بليغى شده ؛ از جمله پيامبر صلى الله عليه و آله فرمود :\r\n« الْفَقْرُ فَخْري وَبِهِ أفْتَخِرُ »\r\nو حتى قرآن مجيد همهء افراد را مخاطب ساخته مىگويد : « يَا أَيُّهَا النَّاسُ أَنْتُمُ الْفُقَرَاءُ إِلَى اللَّهِ » ؛ اى مردم شما همگى نيازمند به خداييد » . « 2 »\r\nولى جواب آن روشن است ، زيرا آنچه مايهء افتخار انسان است فقر الى الله است نه فقر در برابر انسان‌ها و به بيان ديگر : فخر و افتخار اين است كه انسان خداوند را منبع تمام خيرات بداند و خود را در همه چيزها نيازمند او بشمارد و با امكاناتى كه خدا به او داده است از مواهب الهى بهره گيرد .\r\nاين احتمال نيز هست كه منظور از فقر همان زندگى ساده و زاهدانه است كه بعضى آن را فقر مىپندارند ولى انبيا و اوليا به چنين زندگى افتخار مىكردند همان‌گونه كه مولاى ما على عليه السلام به لباس و غذاى بسيار ساده افتخار مىكرد .\r\nشرح مبسوطى را درباره فقر مذموم و ممدوح در جلد هشتم همين كتاب در شرح خطبهء 225 صفحهء 429 به بعد آورده‌ايم .\r\n* * *\r\n\r\n\r\n","description":"","footnote":"\r\n( 1 ) . بحارالانوار ، ج 69 ، ص 30 .\r\n( 2 ) . فاطر ، آيهء 15 .\r\n","page_name":" 334 ","page_number":334},
  {"content":"\r\n\r\n\r\n164 و قال عليه السلام مَنْ قَضَى حَقَّ مَنْ لَايَقْضِي حَقَّهُ فَقَدْ عَبَّدَهُ .\r\nامام عليه السلام فرمود :\r\nهر كس حق كسى را ادا كند كه او حقش را ادا نمىكند\r\nوى را بردهء خود ساخته است ! « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر كتاب مصادر نهج‌البلاغه منبع ديگرى جز كتاب غررالحكم براى آن ذكر نكرده است ( با اين تفاوت كه از نسخهء خط مرحوم سيد رضى « عبد » بدون تشديد نقل شده ولى در نسخهء غرر « عبّد » با تشديد است كه شرح آن در متن خواهد آمد ) . ( مصادر نهج‌البلاغه ، ج 4 ، ص 140 ) .\r\n","page_name":" 335 ","page_number":335},
  {"content":"\r\n . \r\n","description":"","footnote":"","page_name":" 336 ","page_number":336},
  {"content":"\r\n\r\n\r\nشرح و تفسير راه تسخير دل‌ها\r\nامام عليه السلام در اين كلام حكيمانه اشاره به تسخير دل‌ها كرده مىفرمايد : « هر كس حق كسى را ادا كند كه او حقش را ادا نمىكند وى را بردهء خود ساخته است ! » ؛\r\n( مَنْ قَضَى حَقَّ مَنْ لَايَقْضِي حَقَّهُ فَقَدْ عَبَّدَهُ )\r\n. اين سخن در واقع برگرفته از آيات قرآن مجيد است كه دستور مىدهد در برابر بدىها نيكى كنيد تا دشمنان شما در برابر شما نرم شوند و دوست گردند .\r\n« ادْفَعْ بِالَّتِى هِىَ أَحْسَنُ فَإِذَا الَّذِى بَيْنَكَ وَبَيْنَهُ عَدَاوَةٌ كَأَنَّهُ وَلِىٌّ حَمِيمٌ » ؛ بدى را با نيكى دفع كن ، ناگاه ( خواهى ديد ) همان كس كه ميان تو و او دشمنى است گويى دوستى گرم و صميمى است » . « 1 »\r\nشبيه اين معنا همان چيزى است كه در حكمت 158 نيز گذشت كه مىفرمايد :\r\n« وَارْدُدْ شَرَّهُ بِالْإِنْعَامِ عَلَيْهِ\r\n؛ شر افراد را از طريق بخشش به آنان بر طرف كن » و نيز شبيه حديث ديگرى كه از آن حضرت در غررالحكم نقل شده كه فرمود :\r\n« مَنْ بَذَلَ مالَهُ اسْتَعْبَدَ\r\n؛ كسى كه مال خود را به ديگران ببخشد آنها را در حلقهء بندگى خود درآورده است » و حديث ديگرى كه در غررالحكم آمده و به صورت ضرب‌المثلى در ميان همهء مردم مشهور است :\r\n« الْإِنْسانُ عَبْدُ الْإحْسانِ\r\n؛ انسان بندهء احسان است » .\r\n\r\n\r\n","description":"","footnote":"\r\n( 1 ) . فصلت ، آيهء 34 .\r\n","page_name":" 337 ","page_number":337},
  {"content":"\r\n\r\nروايات فراوانى با تعبيرات مختلف از اميرمؤمنان على عليه السلام در غررالحكم به همين مضمون ديده مىشود ؛ از جمله :\r\n« الإحْسانُ يَسْتَرِقُّ الْإنْسانُ\r\n؛ احسان ، انسان‌ها را بنده مىسازد » . و\r\n« بِالْإحْسانِ تَمْلِكُ الْقُلُوبُ\r\n؛ به وسيلهء احسان دل‌ها در تسخير انسان در مىآيند » . و\r\n« مَا اسْتَعْبَدَ الْكِرامُ مِثْلُ الْإكْرامِ\r\n؛ افراد با شخصيت را چيزى همانند اكرام و احترام ، به بندگى و خضوع ، نكشانده است » .\r\nآنچه در بالا آمد در صورتى است كه جملهء « عبّده » با تشديد خوانده شود همان‌گونه كه در نسخهء ابن ابىالحديد و غرر الحكم آمده است و مرحوم كمره‌اى نيز در شرح نهج‌البلاغهء خود آن را كاملًا تأييد كرده است ؛ ولى در بسيارى از نسخ « عَبَدَهُ » بدون تشديد آمده و مرحوم محقق شوشترى در شرح نهج‌البلاغهء خود مىگويد : « چون خط سيد رضى در اختيار مرحوم ابن ميثم بوده و آن بدون تشديد است اين نسخه را بايد ترجيح داد » « 1 » و معناى جمله مطابق آن اين مىشود كه « هر كس حق افرادى را ادا كند كه از اداى حق خوددارى مىكنند گويى او را پرستش كرده و بردهء اوست » . مطابق اين معنا گويا امام عليه السلام مىفرمايد : در برابر حق‌ناشناسان ، حق شناس مباش و گرنه بنده و برده خواهى شد ، در حالى كه آنچه با روايات فراوان بالا هماهنگ و با قرآن سازگار باشد همان معناى اول است و نبودن تشديد در نسخه سيد رضى دليل بر چيزى نمىتواند باشد ، زيرا معمول نويسندگان در گذشته اين نبوده است كه تمام كلمات را اعراب بگذارند و به فرض سيد رضى معتقد به نداشتن تشديد بوده ، استنباطى از ناحيهء خود اوست و گرنه مستقيماً از اميرمؤمنان چيزى نشنيده است و ما اين استنباط را مناسب آيات و روايات ديگر نمىدانيم و اصرار مرحوم شوشترى در شرح نهج‌البلاغهء خود بر معناى دوم صحيح نيست . به خصوص اين‌كه او مىگويد : افراد رذل ممكن است از نيكى كردن سوء استفاده كنند كه اين سخن نيز قابل جواب است ،\r\n\r\n\r\n","description":"","footnote":"\r\n( 1 ) . بهج الصباغة ، ج 14 ، ص 551 .\r\n","page_name":" 338 ","page_number":338},
  {"content":"\r\n\r\nزيرا معيار تودهء مردم هستند نه افراد رذل ، هرچند در بعضى از روايات به اين افراد رذل نيز اشاره شده است ؛ تودهء مردم چنينند كه اگر در مقابل بدى ، خوبى ببينند ، در برابر بىوفايى ، وفا ببينند و در برابر بىمهرى به آنها مهر شود منقلب خواهند شد . سماحت و عفو و گذشت اسلامى و سيرهء اولياء الله نيز همين بوده است كه حق‌ناشناسان را با حق‌شناسى ادب مىكردند و در حلقهء عبوديت خود در مىآوردند .\r\n* * *\r\n\r\n","description":"","footnote":"","page_name":" 339 ","page_number":339},
  {"content":"\r\n . \r\n","description":"","footnote":"","page_name":" 340 ","page_number":340},
  {"content":"\r\n\r\n\r\n165 و قال عليه السلام لَا طَاعَةَ لِمَخْلُوقٍ فِي مَعْصِيَةِ الْخَالِقِ .\r\nامام عليه السلام فرمود :\r\nاطاعت مخلوق در معصيت خالق روا نيست . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nمرحوم خطيب در كتاب مصادر ، اين كلام حكمت‌آميز را از مدارك ديگرى نقل كرده از جمله كتاب « ابن ابىالجعد » با مقدارى تفاوت و همچنين از مرحوم صدوق در كتاب عيون الاخبار و صحيفة الرضا با دو سند از اميرمؤمنان عليه السلام آورده است . مسعودى در مروج الذهب مىنويسد : « عمر بن عبدالعزيز » در خطبه‌اش اين كلام را تضمين كرد و براى مردم خواند . ( مصادر نهج‌البلاغه ، ج 4 ، ص 140 ) .\r\n","page_name":" 341 ","page_number":341},
  {"content":"\r\n . \r\n","description":"","footnote":"","page_name":" 342 ","page_number":342},
  {"content":"\r\n\r\n\r\nشرح و تفسير اطاعت مخلوق محدود به عدم معصيت خالق است\r\nامام عليه السلام در اين كلام حكمت‌آميز به حقيقت روشنى اشاره مىكند كه بسيارى به هنگام عمل آن را فراموش مىكنند ، مىفرمايد : « اطاعت مخلوق در معصيت خالق روا نيست » ؛\r\n( لَا طَاعَةَ لِمَخْلُوقٍ فِي مَعْصِيَةِ الْخَالِقِ )\r\n. اشاره به اين‌كه ما هرچه داريم از ذات پاك پروردگار است و در هر كار و قبل از هر چيز بايد مطيع فرمان او باشيم ، بهشت و دوزخ در دست اوست ثواب و جزا به حكم او ، عزت و ذلت در اين دنيا نيز از ناحيهء اوست و در واقع\r\n« لا مُؤَثِّرَ فِى الْوُجُودِ إلَّااللَّهُ »\r\nبا اين حال چگونه ممكن است ما به اطاعت مخلوقى درآييم كه او فرمان معصيت خالق را صادر كرده است . اين نهايت بىخبرى و ضعف ايمان و نادانى و ناسپاسى است .\r\nبه همين دليل فقهاى ما مىگويند اطاعت والدين و اطاعت زن از شوهر و مانند آن تنها در صورتى مجاز يا لازم است كه بر خلاف فرمان خدا نباشد و ازاين‌رو براى انجام حج واجب ، نهى آنها هيچ اثرى ندارد و همچنين در انجام دادن واجبات ديگر و ترك محرمات ، و آن كس كه اطاعت مخلوق را بر اطاعت خالق مقدم سازد در واقع مشرك است ؛ يعنى گرفتار شرك عملى شده است ؛ از اين رو قرآن مجيد در مورد والدين مىفرمايد « وَإِنْ جَاهَدَاكَ لِتُشْرِكَ بِى مَا لَيْسَ لَكَ بِهِ عِلْمٌ فَلَا تُطِعْهُمَا » ؛ و اگر آن دو ( مشرك باشند و ) تلاش كنند كه براى من\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nهمتايى قائل شوى كه از آن آگاهى ندارى ، از آنها پيروى مكن » . « 1 »\r\nهمچنين اگر حكومتى به هر نام تشكيل شود و قانونى بر خلاف قانون خداوند وضع كند هيچ مسلمانى حق پيروى از آن را ندارد ، چون اطاعت مخلوق و معصيت خالق است جز اين‌كه او را مجبور كنند .\r\nبعضى از شارحان نهج‌البلاغه براى اين جمله معناى ديگرى ذكر كرده و گفته‌اند منظور اين است كه هيچ كس حق ندارد از طريق معصيت راه اطاعت خدا را بپيمايد ؛ مثلًا در خانهء غصبى نماز گزارد يا با آب غصبى وضو يا غسل كند يا با مال حرام فى سبيل الله انفاق نمايد .\r\nولى معناى اول صحيح‌تر به نظر مىرسد ، از اين رو كسانى كه به اين جمله استناد جسته‌اند نيز در موارد مصداق معناى اول بوده است از جمله قصهء « معاويه » و « شداد بن اوس » است كه ابن ابىالحديد نقل مىكند : او ( كه از صحابهء پيامبر صلى الله عليه و آله بود ) در مجلس معاويه حضور داشت . معاويه به او گفت : برخيز و يادى از على كن و عيب‌هايى براى او بشمار . او برخاست و خطبه‌اى خواند و نه تنها عيبى بر آن حضرت نگرفت بلكه تلويحاً مدح امام را كرد و در لابه‌لاى خطبه‌اش اين جمله را نيز بيان كرد :\r\n« إنَّهُ لا طاعَةَ لِمَخْلُوقٍ فى مَعْصِيَةِ الْخالِقِ »\r\nو در پايان رو به معاويه كرد و گفت : اى معاويه كسى كه با ذكر حق تو را به خشم بياورد خيرخواه توست و كسى كه با سخن باطل تو را راضى كند خيانت به تو كرده است . معاويه سخن او را قطع كرد و دستور داد او را از محل خطابه پايين آورند . سپس به او محبت كرد و مالى به او بخشيد و به او گفت : تو مدح سخاوتمندان كردى آيا من از سخاوتمندان هستم يا نه ؟ « شداد » گفت : اگر مال حلالى غير از اموال بيت‌المال مسلمانان داشته باشى و انفاق كنى تو از سخاوتمندانى و اما اگر مال مسلمانان باشد و آن را در اختيار گرفته باشى و از\r\n\r\n\r\n","description":"","footnote":"\r\n( 1 ) . عنكبوت ، آيهء 8 .\r\n","page_name":" 344 ","page_number":344},
  {"content":"\r\n\r\nطريق اسراف آن را خرج كنى مشمول آيه : « إِنَّ الْمُبَذِّرِينَ كَانُوا إِخْوَانَ الشَّيَاطِينِ » « 1 » خواهى بود . « 2 »\r\nمرحوم مغنيه نيز در شرح نهج‌البلاغهء خود ضمن تفسير كلام امام عليه السلام به همين معنا ، مىگويد : كسى كه معصيت پروردگار كند حجت الهى بر ضد او تمام است ، هرچند از همهء خلايق اطاعت كند و هر كس اطاعت خداوند نمايد حجت الهى به نفع او تمام است حتى اگر جميع خلايق را معصيت كند ، بلكه در چنين موردى كه مردم مخالف اطاعت خدا هستند ولى او خدا را اطاعت مىكند ، اطاعتى برتر و داراى ثوابى بيشتر است . قرآن مجيد مىفرمايد : « أَتَخْشَوْنَهُمْ فَاللَّهُ أَحَقُّ أَنْ تَخْشَوْهُ إِنْ كُنتُمْ مُؤْمِنِينَ » ؛ آيا از آنها مىترسيد ؟ با اين‌كه اگر ايمان داريد خداوند سزاوارتر است كه از او بترسيد » . « 3 » « 4 »\r\n* * *\r\n\r\n\r\n","description":"","footnote":"\r\n( 1 ) . اسراء ، آيهء 27 .\r\n( 2 ) . شرح نهج‌البلاغهء ابن ابىالحديد ، ج 18 ، ص 167 .\r\n( 3 ) . توبه ، آيهء 13 .\r\n( 4 ) . فى ظلال نهج‌البلاغه ، ج 4 ، ص 325\r\n","page_name":" 345 ","page_number":345},
  {"content":"\r\n . \r\n","description":"","footnote":"","page_name":" 346 ","page_number":346},
  {"content":"\r\n\r\n\r\n166 و قال عليه السلام لَا يُعَابُ الْمَرْءُ بِتَأْخِيرِ حَقِّهِ ، إِنَّمَا يُعَابُ مَنْ أَخَذَ مَا لَيْسَ لَهُ .\r\nامام عليه السلام فرمود :\r\nبراى انسان عيب نيست كه حقش به تأخير افتد . عيب آن است\r\nكه چيزى را كه حقش نيست بگيرد . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nخطيب رحمه الله در كتاب مصادر ، اين كلام نورانى را از كسانى نقل مىكند كه قبل از سيد رضى مىزيستند و يا بعد از او بوده ولى با تفاوتى نقل كرده‌اند از جمله مرحوم سيد بن طاووس در كشف المحجة آن را از رسائل كلينى نقل كرده و شيخ طوسى در امالى و محقق بحرانى در كتاب برهان در ضمن خطبهء مفصلى با سندى از حسن بن على آورده است . ابن ابىالحديد مىگويد : شايد اين سخن در پاسخ سؤالى باشد كه كسى از آن حضرت پرسيد : چرا مطالبهء حق خود را در مسئلهء امامت تأخير انداختى و امام عليه السلام اين پاسخ را به او داد . ( مصادر نهج‌البلاغه ، ج 4 ، ص 141 ) .\r\nبايد توجه داشت كه آنچه در روايت برهان و امالى طوسى آمده از شخص امام حسن عليه السلام است نه از اميرمؤمنان على عليه السلام هرچند به نظر مىرسد اين سخنان حكمت‌آميز از آن منبع زلال پرفيض جوشيده باشد .\r\n","page_name":" 347 ","page_number":347},
  {"content":"\r\n . \r\n","description":"","footnote":"","page_name":" 348 ","page_number":348},
  {"content":"\r\n\r\n\r\nشرح و تفسير عيب واقعى اين است !\r\nهمان‌گونه كه قبلًا اشاره شد - و در بعضى از روايات آمده است - امام عليه السلام اين سخن حكمت‌آميز را در پاسخ كسى مىگويد كه از آن حضرت پرسيد چرا شما در گرفتن حق خود در امر امامت شتاب نكرديد . امام عليه السلام در پاسخ مىفرمايد :\r\n« براى انسان عيب نيست كه حقش به تأخير افتد . عيب آن است كه چيزى را كه حقش نيست بگيرد » ؛\r\n( لَا يُعَابُ الْمَرْءُ بِتَأْخِيرِ حَقِّهِ ، إِنَّمَا يُعَابُ مَنْ أَخَذَ مَا لَيْسَ لَهُ )\r\n. البته شك نيست كه تأخير امام عليه السلام در مسئلهء امامت - كه از يك سو نص رسول اكرم صلى الله عليه و آله بر خلافت آن حضرت در داستان غدير و غير آن بود و از سوى ديگر افضليت آن حضرت نسبت به تمام صحابه كه جاى انكار براى هيچ فرد منصفى نيست ايجاب مىكرد كه آن حضرت خليفهء بلا فصل پيامبر صلى الله عليه و آله باشد - بدين رو بود كه آن حضرت حق خود را در مسئلهء امامت كه در واقع حق مسلمانان است مطالبه كرد ؛ اما مخالفان دست به دست هم دادند و او را از رسيدن به آن حق محروم نمودند ، بنابراين ايراد كسانى كه مىگويند : « امامت حق شخصى نبود كه حضرت از آن چشم بپوشد ، بلكه حق مردم بود و تأخير در مطالبهء چنين حقى روا نيست » پاسخش روشن است و آن اين‌كه تأخير مزبور در واقع از ناحيهء امام عليه السلام نبود ، بلكه از ناحيهء كسانى بود كه سال‌ها براى رسيدن به آن نقشه‌ها كشيده بودند و حتى زمانى كه رسول اكرم صلى الله عليه و آله مىخواست در آستانهء وداع با دار\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nدنيا نامه‌اى بنگارد و اين حق را تثبيت كند آنها مانع شده و نسبت‌هاى بسيار ناروايى به ساحت قدس پيامبر صلى الله عليه و آله دادند كه داستان اسف‌انگيزش در تمام كتاب‌هاى اهل سنت و شيعه آمده است .\r\nمقايسهء اين دو با يكديگر ( تأخير حق و گرفتن ناحق ) و ترجيح اول بر دومى كاملًا روشن است ، زيرا گرفتن ناحق گناه قطعى است در حالى كه تأخير حق چه شخصى باشد و از ناحيهء خود انسان تأخير بيفتد و چه حق مردم باشد و از ناحيهء دشمنان به تأخير افتد ، چيزى نيست كه بر انسان عيب به شمار آيد .\r\nدر نامهء 28 از نامه‌هاى امام عليه السلام نيز جمله‌اى شبيه اين جملهء حكيمانه گذشت ، حضرت در پاسخ معاويه كه گفت : تو را همچون شترى كه افسار زده بودند و مىكشيدند براى بيعت بردند ، فرمود : « به خدا سوگند تو مىخواستى با اين گفتارت مرا نكوهش كنى ؛ اما ناخودآگاه مدح كردى و ثنا گفتى . مىخواستى رسوا كنى و خودت رسوا شدى\r\n« وَما عَلَى الْمُسْلِمِ مِنْ غَضاضَةٍ في أنْ يَكُونَ مَظْلُوماً مَا لَمْ يَكُنْ شاكّاً في دينِهِ ، وَلا مُرْتاباً بِيَقِينِهِ\r\n؛ براى يك مسلمان عيب نيست كه مظلوم واقع شود مادام كه در دين خود ترديد نداشته باشد و يقينش آميخته با شك نگردد » .\r\nسيد بن طاووس رحمه الله در كتاب كشف المحجة از رسائل مرحوم كلينى نقل مىكند كه اميرمؤمنان على عليه السلام به درخواست جمعى از مردم نامه‌اى دربارهء مسائل مربوط به خلافت پس از پيامبر صلى الله عليه و آله مرقوم داشت ؛ نامه‌اى بسيار طولانى و پرمعنا و روشن و شفاف و دستور داد براى رفع هرگونه ابهام در اين مسئله ، آن را در هر روز جمعه در برابر مردم بخوانند و ده نفر از ياران سرشناس و معروف و باشخصيت بر آن گواهى دهند ، در ضمن آن نامه همين جملهء مورد بحث آمده است .\r\nسزاوار است كسانى كه مىخواهند به اعماق مسئلهء خلافت برسند و پى به\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nكارهاى ناروايى ببرند كه در اين زمينه پس از پيامبر صلى الله عليه و آله انجام شد و مظلوميت على عليه السلام را دريابند اين نامه را به دقت بخوانند تا بدانند چگونه گروهى هماهنگ حق را از مسيرش منحرف ساختند و مسلمانان را به چه شكلى گرفتار كردند . « 1 »\r\n* * *\r\n\r\n\r\n","description":"","footnote":"\r\n( 1 ) . ر . ك : بحارالانوار ، ج 30 ، ص 7 به بعد .\r\n","page_name":" 351 ","page_number":351},
  {"content":"\r\n . \r\n","description":"","footnote":"","page_name":" 352 ","page_number":352},
  {"content":"\r\n\r\n\r\n167 و قال عليه السلام الْإِعْجَابُ يَمْنَعُ الِازْدِيَادَ .\r\nامام عليه السلام فرمود :\r\nخودپسندى مانع ( بزرگ ) ترقى است . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاسناد ديگر اين كلام حكمت‌آميز به گفتهء مرحوم خطيب در كتاب مصادر ، غرر و درر آمدى است كه به جاى لفظ « اعْجاب » « العُجب » آمده است و زمخشرى نيز در كتاب ربيع الابرار با تفاوتى آن را نقل كرده يعنى به جاى « يَمْنَعُ الْإزدِيادَ » « يَمْنَعُ مِنَ الْإزْديادِ » ذكر كرده است . ( مصادر نهج‌البلاغه ، ج 4 ، ص 141 ) .\r\n","page_name":" 353 ","page_number":353},
  {"content":"\r\n . \r\n","description":"","footnote":"","page_name":" 354 ","page_number":354},
  {"content":"\r\n\r\n\r\nشرح و تفسير مانع بزرگ ترقى\r\nامام عليه السلام در اين گفتار حكيمانه اشاره به يكى از مهم‌ترين آثار سوء اعجاب به نفس كرده مىفرمايد : « خودپسندى مانع ( بزرگ ) ترقى است » ؛\r\n( الْإِعْجَابُ يَمْنَعُ الِازْدِيَادَ )\r\n. ريشهء خودپسندى حب ذات افراطى است . آن‌گونه كه انسان نقطه‌هاى مثبت خود را بزرگ‌تر از آنچه هست مىبيند و نقطه‌هاى ضعف را هيچ‌گاه نمىبيند و يا كمتر از آنچه هست مىبيند و در واقع خودپسندى و اعجاب به نفس يكى از حجاب‌ها و موانع شناخت و معرفت است .\r\nنخستين اثر آن اين است كه انسان را از پيشرفت و تكامل باز مىدارد ، زيرا انسان تا زمانى كه خود را ناقص مىبيند ، براى پيشرفت تلاش مىكند . آن روز كه خود را كامل دانست متوقف مىشود .\r\nدر حكمت 38 و همچنين 150 نيز اشاره‌اى به آثار سوء اين رذيلهء اخلاقى شده بود تا آنجا كه امام عليه السلام در حكمت 38 فرمود :\r\n« وَأَوْحَشُ الْوَحْشَةِ الْعُجْبُ ؛\r\nبدترين تنهايى خودبينى است » .\r\nاثر سوء ديگر همان است كه در بالا اشاره شد : افراد خودپسند دوستان خود را از دست مىدهند و در زندگى تنها و منزوى مىشوند ، زيرا لازمهء خودپسندى خودبرتربينى و فخرفروشى است و اين چيزى است كه مردم آن را تحمل نمىكنند .\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nدر روايات اسلامى اشارات گسترده‌اى به آثار سوء عُجب شده است ؛ در حديثى امام صادق عليه السلام مىفرمايد :\r\n« إنَّ اللَّهَ عَلِمَ أنَّ الذَّنْبَ خَيْرٌ لِلْمُؤمِنِ مِنَ الْعُجْبِ وَلَوْلا ذلِكَ ما ابْتُلِىَ مُؤْمِنٌ بِذَنْبٍ أبداً\r\n؛ خدا مىداند كه ( حتى ) گناه براى مؤمن از عُجب بهتر است ( زيرا گناه ، او را به نقايص خود آشنا مىسازد و به درگاه خدا مىرود ، توبه مىكند و راه تكامل را مىپويد ) و اگر چنين نبود هيچ‌گاه مؤمن به گناهى آلوده نمىشد » . « 1 »\r\nدر حديث ديگرى از همان امام عليه السلام مىخوانيم :\r\n« مَنْ دَخَلَهُ الْعُجْبُ هَلَكَ\r\n؛ كسى كه گرفتار خودپسندى شود هلاك مىشود » . « 2 »\r\nاز ديگر آثار سوء عُجب و خودپسندى اين است كه گاه اعمال زشت خود را نيك و صفات رذيلهء خويش را حسنه مىپندارد و اين بلاى بزرگى براى او مىشود ؛ نه به اصلاح خويشتن مىپردازد و نه از گناهان خود توبه مىكند .\r\nباز در حديث ديگرى از آن حضرت آمده است :\r\n« الرَّجُلُ يَعْمَلُ الْعَمَلَ وَهُوَ خائِفٌ مُشْفِقٌ ثُمَّ يَعْمَلُ شَيْئاً مِنَ الْبِرِّ فَيَدْخُلُهُ شِبْهُ الْعُجْبِ بِهِ فَقالَ هُوَ فى حالِهِ الْاولى وَهُوَ خائِفٌ أحْسَنُ حالًا مِنْهُ فى حالِ عُجْبِهِ\r\n؛ انسان گاهى عملى انجام مىدهد و از آن بيمناك و ترسان است ( چون مىداند يا احتمال مىدهد كار خلافى بوده ) سپس كار نيكى انجام مىدهد و عُجب پيدا مىكند . امام عليه السلام فرمود : اين شخص در حالت اول كه خائف است حالش بهتر از حالت دوم است كه اعجاب به نفس دارد » . « 3 »\r\nدر ذيل حكمت 46 نيز احاديثى در اين باره آورده‌ايم .\r\nنقطهء مقابل عُجب خودكم‌بينى و تواضع و فروتنى است كه سبب مىشود انسان در صدد اصلاح خويش و رفع نقائص از وجود خود برآيد و به يقين\r\n\r\n\r\n","description":"","footnote":"\r\n( 1 ) . كافى ، ج 2 ، ص 313 ، ح 1 .\r\n( 2 ) . همان ، ح 2 .\r\n( 3 ) . همان ، ح 4 .\r\n","page_name":" 356 ","page_number":356},
  {"content":"\r\n\r\nخداوند به چنين بندگانى نيز كمك خواهد كرد .\r\nسعدى در اين زمينه مثال زيبا و پرمعنايى زده است :\r\n يكى قطره باران ز ابرى چكيد * خجل شد چو پهناى دريا بديد\r\nكه جائى كه درياست من كيستم * گر او هست حقا كه من نيستم\r\nچو خود را به چشم حقارت بديد * صدف در كنارش به جان پروريد\r\nسپهرش به جايى رسانيد كار * كه شد نامور لؤلؤ شاهوار\r\nبلندى از آن يافت كو پست شد * دَرِ نيستى كوفت تا هست شد \r\nاين سخن را با سخنى از رسول اكرم صلى الله عليه و آله خاتمه مىدهيم : يكى از وصاياى آن حضرت به على عليه السلام اين بود :\r\n« يا عَلِيُّ ثَلاثٌ مُهْلِكاتٌ شُحٌّ مُطاعٌ وَهوىً مُتَّبَعٌ وَإعْجابُ الْمَرْءِ بِنَفْسِهِ\r\n؛ سه چيز است كه انسان را هلاك مىكند بخلى كه انسان از آن پيروى كند و هواى نفس كه شخص در برابر آن تسليم گردد و اعجاب به نفس » . « 1 »\r\n* * *\r\n\r\n\r\n","description":"","footnote":"\r\n( 1 ) . وسائل الشيعه ، ج 1 ، ص 102 .\r\n","page_name":" 357 ","page_number":357},
  {"content":"\r\n . \r\n","description":"","footnote":"","page_name":" 358 ","page_number":358},
  {"content":"\r\n\r\n\r\n168 و قال عليه السلام الْأَمْرُ قَرِيبٌ وَالْاصْطِحَابُ قَلِيلٌ .\r\nامام عليه السلام فرمود :\r\nفرمان مرگ نزديك است و مدت همراهى با دنيا كوتاه . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nتنها مدركى كه غير از نهج‌البلاغه در سند اين كلمهء حكمت‌آميز در كتاب مصادر آمده ، غرر آمدى است كه آن را همراه كلمات حكمت‌آميز ديگرى آورده پيش از آن جملهء « الْعِلْمُ دَليلٌ » و بعد از آن « الْمُنافِقُ مُريبٌ » را آورده است . ( مصادر نهج البلاغه ، ج 4 ، ص 141 ) .\r\nآنچه ما در غرر يافتيم چنين است : « هَوِّنْ عَلَيْكَ فَإِنَّ الْأمْرَ قَريبٌ وَالْاسْتِصْحابُ قَليلٌ وَالْمَقامُ يَسيرٌ ؛ در امور دنيا آسان بگير ! چون مرگ نزديك است و مدت همراهى ( با مردم و مواهب دنيا ) كوتاه و توقف در آن كم » .\r\n","page_name":" 359 ","page_number":359},
  {"content":"\r\n . \r\n","description":"","footnote":"","page_name":" 360 ","page_number":360},
  {"content":"\r\n\r\n\r\nشرح و تفسير نزديكى فرمان مرگ\r\nامام عليه السلام در اين كلام كوتاه و حكيمانهء خود اشاره به كوتاهى عمر انسان در دنيا كرده مىفرمايد : « فرمان مرگ نزديك است و مدّت همراهى ( با مردم و مواهب دنيا ) كوتاه » ؛\r\n( الْأَمْرُ قَرِيبٌ وَالِاصْطِحَابُ قَلِيلٌ )\r\n. واژهء « امر » اشاره به پايان زندگى و فرا رسيدن مرگ است ، همان‌گونه در آيهء 14 سورهء « حديد » آمده است : « وَغَرَّتْكُمُ الْأَمَانِىُّ حَتَّى جَآءَ أَمْرُ اللَّهِ » ؛ و آرزوهاى دورودراز شما را فريب داد تا فرمان خدا رسيد » .\r\n« اصطحاب » به معناى همراه و همنشين بودن با مردم دنيا يا با مواهب و نعمت‌هاى حيات است .\r\nاين حقيقتى است كه همگان آن را مىدانيم و آثار آن را همه روز با چشم مشاهده مىكنيم ؛ هر روز پيكر بىجان بعضى از دوستان يا غير دوستان را مىبينيم كه بر دوش ديگران به سوى آرامگاهشان حمل مىشود . جاى خالى بسيارى از دوستان و بستگان و عزيزان در ميان ما نمايان است . قبور آنها در دسترس ماست : غالباً به زيارت قبورشان مىرويم و از همه برتر در صفحات تاريخ ياد نام‌آورانى را ملاحظه مىكنيم كه در عصر خود چه قدرت و زندگى پرغوغايى داشتند ؛ ولى به سرعت همه پايان گرفت و چيزى جز استخوان‌هاى پوسيدهء آنها در زير خاك و قصرهاى ويران‌شده‌شان باقى نمانده است .\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nبا اين وصف غالباً گرفتار غفلتيم ، به پايان زندگى خود نمىانديشيم ، توشه‌اى مناسب براى سفر پر خوف و خطر آخرت فراهم نمىسازيم . به فرمودهء امام عليه السلام در حكمت 122 « گويى فرمان مرگ بر غير ما نوشته شده و گويى اين مردگانى را كه با چشم مىبينيم مسافرانى هستند كه به زودى به سوى ما باز مىگردند » ؛\r\n( كَأَنَّ الْمَوْتَ فِيهَا عَلَى غَيْرِنَا كُتِبَ . . . وَ كَأَنَّ الَّذِي نَرَى مِنَ الْأَمْوَاتِ سَفْرٌ عَمَّا قَلِيلٍ إِلَيْنَا رَاجِعُونَ )\r\n. به همين دليل در روايتى كه مرحوم كلينى آن را در كتاب كافى از رسول اكرم صلى الله عليه و آله در ضمن خطبه‌اى نقل كرده مىخوانيم :\r\n« سُئِلَ أَىُّ الْمُؤْمِنينَ أكْيَسٌ\r\n؛ از آن حضرت پرسيدند : كدام يك از مؤمنان باهوش‌ترند ؟ » فقال :\r\n« أكْثَرُهُمْ ذِكْراً لِلْمَوْتِ وَأشَدُّهُمْ لَهُ اسْتِعْداداً\r\n؛ كسى كه بيش از همه به ياد مرگ باشد و كسى كه از همه آماده‌تر براى آن شود » . « 1 »\r\nدر حديث ديگرى در همان كتاب شريف از امام على بن الحسين عليهما السلام آمده است كه مىفرمود :\r\n« عَجَبٌ كُلُّ الْعَجَبِ لِمَنْ أنْكَرَ الْمَوْتَ وَهُوَ يَرى مَنْ يَمُوتُ كُلَّ يَوْمٍ وَلَيْلَةٍ وَالْعَجَبُ كُلُّ الْعَجَبِ لِمَنْ أنْكَرَ النَّشْأَةَ الْأُخْرى وَهُوَ يَرَى النَّشْأَةَ الْأُولى ؛\r\nبسيار تعجب است از كسانى كه مرگ را ( عملًا ) انكار مىكنند در حالى كه هر روز و شب ، مردگان را مىبينند همچنين بسيار تعجب است از كسانى كه جهان آخرت را انكار مىكنند در حالى جهان دنيا را مىبينند ( كه نشانه‌هاى آخرت در آن بسيار است ) » . « 2 »\r\nشاعر مىگويد :\r\n فلك اى دوست ! ز بس بى حد و بى مَر « 3 » گردد * بد و نيك و غم و شادى همه آخر گردد \r\n\r\n\r\n","description":"","footnote":"\r\n( 1 ) . كافى ، ج 3 ، ص 257 ، ح 1 و بحارالانوار ، ج 74 ، ص 176 .\r\n( 2 ) . كافى ، ج 3 ، ص 258 ، ح 28 .\r\n( 3 ) . حد و اندازه\r\n","page_name":" 362 ","page_number":362},
  {"content":"\r\n\r\n ز قفاى من و تو گِرد جهان را بسيار * دى و اسفند مه و بهمن و آذر گردد\r\nماه چون شب شود از جاى به جايى حيران * پى كيخسرو و دارا و سكندر گردد\r\nاين سبك خنگ « 1 » بى آسايشِ بى پا تازد * وين گران كشتى بى رهبر و لنگر گردد\r\nروز بگذشته خيال است كه از نو آيد * فرصت رفته محال است كه از سر گردد\r\nكشتزار دل تو كوش كه تا سبز شود * پيش از آن كين رخ گلنار معصفر گردد\r\nزندگى جز نَفَسى نيست غنيمت شمرش * نيست آمد كه همراه نفس برگردد\r\nچرخ بر گرد تو دانى كه چه سان مىگردد ؟ * همچو شهباز كه بر گِرد كبوتر گردد\r\nاندر اين نيمه ره ، اين ديو تو را آخر كار * سر بپيچاند و خود بر ره ديگر گردد\r\nخوش مكن دل كه نگشته است نسيمت اى شمع * بس نسيم فرح انگيز كه صرصر گردد \r\n* * *\r\n\r\n\r\n","description":"","footnote":"\r\n( 1 ) . خنگ : مركب .\r\n","page_name":" 363 ","page_number":363},
  {"content":"\r\n . \r\n","description":"","footnote":"","page_name":" 364 ","page_number":364},
  {"content":"\r\n\r\n\r\n169 و قال عليه السلام قَدْ أَضَاءَ الصُّبْحُ لِذِي عَيْنَيْنِ .\r\nامام عليه السلام فرمود :\r\nصبح براى آنها كه دو چشم بينا دارند روشن است . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر كتاب دستور معالم الحكم ( نوشتهء قاضى القضاعى از علماى قرن پنجم ) حكمت پيش گفته به اين صورت آمده است : « ما أوْضَحَ الْحَقُّ لِذي عَيْنَيْنِ » نويسندهء مصادر بعد از نقل اين سخن از منبع مزبور مىگويد : شايد اين روايت ترجيح بر آنچه در كلام سيد رضى آمده است داشته باشد . ( مصادر نهج‌البلاغه ، ج 4 ، ص 142 ) . مرحوم علامهء شوشترى در شرح نهج‌البلاغهء خود تصريح مىكند كه اين كلام حكيمانه به عنوان يك ضرب‌المثل در كتاب امثال ميدانى و امثال ابوهلال عسكرى آمده است . ( بهج الصباغة ، ج 14 ، ص 551 ) مرحوم شيخ صدوق در كتاب امالى خود اين كلام حكمت‌آميز را از حضرت در نامه‌اى كه به « شريح » نوشت نقل كرده است : « ما أبْيَنَ الْحَقُّ لِذِي عَيْنَيْنِ » ( امالى صدوق ، ص 388 ) . در كتب زياد ديگرى نيز اين جمله با تعبيرات مختلفى از آن حضرت نقل شده است .\r\n","page_name":" 365 ","page_number":365},
  {"content":"\r\n . \r\n","description":"","footnote":"","page_name":" 366 ","page_number":366},
  {"content":"\r\n\r\n\r\nشرح و تفسير نشانه‌هاى حق آشكار است\r\nامام عليه السلام در اين كلام حكيمانه به كسانى كه حق را با تمام ظهور و بروز آن فهم نمىكنند هشدار مىدهد و مىفرمايد : « صبح براى آنها كه دو چشم بينا دارند روشن است » ؛\r\n( قَدْ أَضَاءَ الصُّبْحُ لِذِي عَيْنَيْنِ )\r\n. اشاره به اين‌كه كسانى كه چشم بصيرت دارند حق را به خوبى درك مىكنند ، زيرا نشانه‌هاى آن كاملًا آشكار است ؛ خواه اين حق به معناى ذات پاك پروردگار باشد آن‌گونه كه قرآن مجيد مىفرمايد : « سَنُرِيهِمْ آيَاتِنَا فِى الْآفَاقِ وَفِى أَنْفُسِهِمْ حَتَّى يَتَبَيَّنَ لَهُمْ أَنَّهُ الْحَقُّ أَوَلَمْ يَكْفِ بِرَبِّكَ أَنَّهُ عَلَى كُلِّ شَىْءٍ شَهِيدٌ » ؛ به زودى نشانه‌هاى خود را در اطراف عالم و در درون جانشان به آنها نشان مىدهيم تا براى آنان آشكار گردد كه او حق است . آيا كافى نيست كه پروردگارت بر همه چيز شاهد و گواه است » « 1 » و يا اين‌كه مراد از صبح قرآن مجيد است ، همان‌گونه كه مىفرمايد : « قَدْ جَاءَكُمْ مِنَ اللَّهِ نُورٌ وَكِتَابٌ مُبِينٌ » ؛ ( آرى ) از طرف خدا نور و كتاب روشنگرى به سوى شما آمد » . « 2 » يا اين‌كه منظور آيين اسلام و آورندهء آن باشد آن‌گونه كه قرآن مىفرمايد : « لَا إِكْرَاهَ فِى الدِّينِ قَدْ تَبَيَّنَ الرُّشْدُ مِنْ الغَىِّ » ؛ اكراهى در قبول دين نيست . ( زيرا ) راه راست از راه انحرافى روشن شده است » « 3 » و يا اين‌كه\r\n\r\n\r\n","description":"","footnote":"\r\n( 1 ) . فصلت ، آيهء 53 .\r\n( 2 ) . مائده ، آيهء 15 .\r\n( 3 ) . بقره ، آيهء 256 .\r\n","page_name":" 367 ","page_number":367},
  {"content":"\r\n\r\nمراد رسول گرامى اسلام باشد همان‌گونه كه مىخوانيم : « يَا أَيُّهَا النَّبِىُّ إِنَّا أَرْسَلْنَاكَ شَاهِداً وَمُبَشِّراً وَنَذِيراً * وَدَاعِياً إِلَى اللَّهِ بِإِذْنِهِ وَسِرَاجاً مُّنِيراً » ؛ اى پيامبر ! ما تو را گواه فرستاديم و بشارت‌دهنده و بيم‌دهنده ؛ و تو را دعوت كننده به سوى خدا به فرمان او قرار داديم و چراغى روشنى بخش » . « 1 »\r\nيا مقصود خود حضرت ( و امامان اهل‌بيت ) باشد ، چنان كه در زيارت « جامعه » آمده است :\r\n« خَلَقَكُمُ اللَّه أنواراً فَجَعَلَكُمْ بِعَرْشِهِ مُحْدِقينَ حَتّى مَنَّ عَلَيْنا بِكُمْ »\r\n. و در خطبهء 87 نهج‌البلاغه نيز به اين معنا اشاره شده است . يا اين‌كه منظور تمام آنچه گذشت و تمام حقايق عالم هستى است .\r\nقرآن مجيد در سورهء « اسراء » آيهء 72 نيز مىفرمايد : « وَمَنْ كَانَ فِى هَذِهِ أَعْمَى فَهُوَ فِى الْآخِرَةِ أَعْمَى وَأَضَلُّ سَبِيلًا » ؛ اما كسى كه در اين جهان ( از ديدن چهرهء حق ) نابينا بوده است در آخرت نيز نابينا و گمراه‌تر است » .\r\nبه هر حال اين جمله به صورت ضرب‌المثلى در آمده و واژهء « صبح » كنايه از حق و « ذى عَيْنَيْن » كنايه از صاحبان بصيرت و آگاه و واژهء « أضاء » اشاره به ظاهر بودن حق است . حال اگر كسانى گمراه شوند به علّت نابينايى آنهاست ، يا اين‌كه چشم دارند و بر هم مىگذارند يا خفاش صفت از ديدن آفتاب حق به شب‌هاى تاريك و ظلمانى پناه مىبرند . آنها سزاوار هرگونه سرزنش و مجازاتند آن‌گونه كه شاعر پارسىزبان مىگويند :\r\n راه است و چاه و ديدهء بينا و آفتاب * تا آدمى نگاه كند پيش پاى خويش \r\n چندين چراغ دارد و بيراهه مىرود * بگذار تا بيفتد و بيند سزاى خويش ! \r\n* * *\r\n\r\n\r\n","description":"","footnote":"\r\n( 1 ) . احزاب ، آيهء 45 و 46 .\r\n","page_name":" 368 ","page_number":368},
  {"content":"\r\n\r\n\r\n170 و قال عليه السلام تَرْكُ الذَّنْبِ أَهْوَنُ مِنْ طَلَبِ التَّوبةِ .\r\nامام عليه السلام فرمود :\r\nترك گناه آسان‌تر از تقاضاى توبه است . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nمرحوم كلينى در جلد دوم كتاب اصول كافى اين كلام نورانى را از امام صادق از جدش اميرمؤمنان عليهما السلام به اين صورت نقل مىكند : « تَرْكُ الْخَطِيئَةِ أيْسَرُ مِنْ طَلَبِ التَّوْبَةِ وَكَمْ مِنْ شَهْوَةِ ساعَةٍ أوْرَثَتْ حُزْناً طَويلًا وَالْمَوْتُ فَضَحَ الدُّنْيا فَلَمْ يَتْرُكْ لِذى لُبٍّ فَرَحاً ؛ ترك گناه از تقاضاى توبه آسان‌تر است و چه بسيار شهوت‌رانى ساعتى كه اندوه طولانى به دنبال دارد و مرگ چهرهء نازيباى دنيا را آشكار كرده و براى هيچ عاقلى شادى نگذارده است » . ( مصادر نهج‌البلاغه ، ج 4 ، ص 142 ) .\r\n","page_name":" 369 ","page_number":369},
  {"content":"\r\n . \r\n","description":"","footnote":"","page_name":" 370 ","page_number":370},
  {"content":"\r\n\r\n\r\nشرح و تفسير راه نزديكتر !\r\nامام عليه السلام در اين گفتار حكيمانه به نكتهء مهمى در مورد ترك گناه و مقايسهء آن با توبه از گناه اشاره كرده مىفرمايد : « ترك گناه آسان‌تر از تقاضاى توبه است » ؛\r\n( تَرْكُ الذَّنْبِ أَهْوَنُ مِنْ طَلَبِ التَّوبةِ « 1 » )\r\n. امام عليه السلام فرمود ترك گناه از تقاضاى توبه آسان‌تر است اين نكته دلايل زيادى دارد ، زيرا از يك سو ممكن است انسان پس از ارتكاب گناه توفيق توبه نيابد و از دنيا برود به خصوص اگر توبه را به تأخير بيندازد آن‌گونه كه سيرهء بسيارى از غافلان است .\r\nاز سوى ديگر توبه شرايط زيادى دارد پشيمانى قطعى از گناه و تصميم بر ترك در آينده و پرداخت حق الناس و قضاى عبادات و پرداختن و كفاره اگر عملى است كه داراى قضا و كفاره بوده مانند ترك روزهء واجب و جبران كردن خطاهاى گذشته با اعمال صالح آينده ، زيرا در قرآن مجيد كرارا بعد از جملهء « تابُوا » واژهء « اصْلَحُوا » ذكر شده است . « 2 »\r\nاز همهء اينها گذشته گناه رسوباتى در روح انسان از خود بجاى مىگذارد كه بر طرف ساختن آن بسيار مشكل است و درست به اين مىماند كه به كسى\r\n\r\n\r\n","description":"","footnote":"\r\n( 1 ) . در متن نسخهء صبحى صالح « طَلَبِ الْمَعُونَةِ » آمده است در حالى كه اكثر نسخه‌ها « طَلَبِ التَّوْبَة » است و مناسب نيز همين است و به نظر مىرسد واژهء « الْمَعُونَة » خطاى ناسخ باشد .\r\n( 2 ) . در 5 مورد از آيات قرآن « تابُوا وَأصْلَحُوا » و در 2 مورد « تاب و اصلح » ذكر شده است .\r\n","page_name":" 371 ","page_number":371},
  {"content":"\r\n\r\nبگويند مراقب باش بدنت مجروح نشود و دست و پايت نشكند . او بگويد مهم نيست اگر مجروح شد مداوا مىكنم و اگر شكست به شكسته‌بند مراجعه مىنمايم در حالى كه بعد از مداواى جراحات و جبران استخوان‌هاى شكسته آثارى از آن در ظاهر يا در باطن باقى مىماند كه گاه تا آخر عمر همراه انسان است .\r\nمرحوم علامهء مجلسى در روضهء بحارالانوار در حديث معروف « هشام بن حكم » از امام موسى بن جعفر عليه السلام جمله‌اى از حضرت مسيح نقل مىكند و آن جمله اين است :\r\n« بِحَقِّ أقُولُ لَكُمْ إنَّ مَنْ لَيْسَ عَلَيْهِ دَيْنٌ مِنَ النّاسِ أرْوَحُ وَأقَلُّ هَمّاً مِمَّنْ عَلَيْهِ دَيْنٌ وَإنْ أحْسَنَ الْقَضاءَ وَكَذلِكَ مَنْ لَمْ يَعْمَلِ الْخَطيئَةِ أرْوَحُ هَمّاً ( مِمَّنْ ) عَمِلَ الْخَطيئَةَ وَإنْ أخْلَصَ التَّوْبَةَ وَأنابَ\r\n؛ به حق براى شما مىگويم . كسى كه بدهى به مردم ندارد راحت‌تر و كم‌غصه‌تر است از كسى كه دينى بر ذمهء اوست ، هرچند مىتواند به خوبى آن را ادا كند . همين‌گونه كسى كه گناهى نكرده راحت‌تر و كم‌اندوه‌تر است از كسى كه مرتكب گناهى شده ، هرچند توبهء خالصانه‌اى بعد از آن كند و به خدا باز گردد » . « 1 »\r\nمرحوم كلينى در كافى و مرحوم علامهء مجلسى در بحارالانوار داستان جالبى از عابدى از بنىاسرائيل نقل مىكند كه ذكر آن در اينجا بسيار مناسب است .\r\nدر اين حديث امام صادق عليه السلام مىفرمايد : « مرد عابدى در بنىاسرائيل بود كه هرگز مرتكب خلافى در امور دنيا نشده بود ( و گناهى نكرده بود ) به گونه‌اى كه ابليس از دست او ناراحت شد و فرياد كشيد و لشكرش نزد او حاضر شدند .\r\nابليس گفت : چه كسى مىتواند براى من اين عابد را گمراه سازد ؟ يكى از آنها گفت : من آماده‌ام . ابليس گفت : از كدام راه به سراغ او مىروى ؟ گفت : از ناحيهء زنان ( و شهوت جنسى كه بسيار نيرومند است ) . ابليس گفت : كار تو نيست اين عابد مسائل مربوط به زنان را تجربه نكرده است . ديگرى از شياطين گفت : من\r\n\r\n\r\n","description":"","footnote":"\r\n( 1 ) . بحارالانوار ، ج 75 ، ص 307 ، ح 1 .\r\n","page_name":" 372 ","page_number":372},
  {"content":"\r\n\r\nآمادگى داردم . ابليس گفت : از كجا به سراغ او مىروى ؟ گفت : به وسيلهء شراب و لذات . ابليس گفت : كار تو نيست او علاقه‌اى به اين امور ندارد . سومى گفت :\r\nمن آماده‌ام ( كه او را گمراه سازم ) . ابليس گفت : از چه راه به سراغ او مىروى ؟\r\nگفت : از طريق كارهاى نيك ( و عبادت ! ) ابليس پسنديد گفت : برو ، اين كار از تو ساخته است . او به صومعهء عابد رفت و در برابر او ايستاد و مشغول نماز شد .\r\nعابد از عبادت خسته مىشد و مىخوابيد و آن شيطان چشمش به خواب فرو نمىرفت ، عابد استراحت مىكرد ولى شيطان استراحت نمىكرد . عابد در حالى كه خود را در برابر او قاصر و عمل خود را كوچك مىديد گفت : اى بندهء خدا از چه راه اين همه قدرت و قوت بر نماز و عبادت پيدا كردى ؟ شيطان جوابش را نداد . بار دوم و بار سوم تكرار كرد . شيطان در جواب او گفت : اى بندهء خدا ! گناهى از من سر زده و من از آن توبه كردم هر زمان كه گناه به خاطرم مىآيد قوتى بر نماز پيدا مىكنم . عابد گفت : اگر چنين است گناهت را به من بگو تا من هم انجام دهم و توبه كنم و هرگاه چنين كردم ( و گناه به خاطرم آمد ) قوت بر نماز پيدا كنم .\r\nشيطان به او گفت : به شهر مىروى ( در محلهء بدنام ) و سراغ فلان زن آلوده را مىگيرى دو درهم به او بده و مرتكب گناه شو . عابد گفت : من دو درهم ندارم اصلًا نمىدانم دو درهم چيست . شيطان دو درهم از زير پاى خود در آورد و به او داد . مرد عابد ( ساده‌لوح ) با همان لباس عبادت وارد شهر شد و سراغ منزل آن زن آلوده را گرفت . مردم او را راهنمايى كردند و تصورشان اين بود كه آمده است او را موعظه كند تا دست از كار زشت بر دارد . فرد عابد هنگامى كه به سراغ آن زن آمد دو درهم را نزد او افكند و گفت : برخيز ! برخاست و به داخل منزلش شد و به عابد گفت : داخل شو . آن‌گاه زن آلوده گفت : تو با وضع و هيئتى به سراغ من آمده‌اى كه هيچ كس به اين صورت به سراغ من نمىآيد . ( با لباس عابدان\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nو پارسايان آمده‌اى ) بگو ببينم چه خبر است . عابد جريان را به طور كامل براى آن زن تعريف كرد . آن زن گفت :\r\n« إنَّ تَرْكَ الذَّنْبِ أهْوَنُ مِنْ طَلَبِ التَّوْبَةِ وَلَيْسَ كُلُّ مَنْ طَلَبَ التَّوْبَةَ وَجَدَها\r\n؛ ترك گناه آسان‌تر از تقاضاى توبه است و تمام كسانى كه تقاضاى توبه مىكنند ممكن است موفق به توبه نشوند » . سپس افزود : تصور مىكنم فردى كه اين دستور را به تو داده شيطانى بوده كه در برابر تو به صورت عابدى ظاهر شده است . برگرد كه من هرگز تسليم خواستهء تو نخواهم شد .\r\nمرد عابد ( از خواب غفلت بيدار شد و ) بازگشت ( و اثرى از آن شيطان نديد ) اتفاقاً آن زن بدكاره آن شب از دنيا رفت و مردم ديدند بر در خانهء او نوشته شده است به تشييع جنازهء اين زن حاضر شويد كه از اهل بهشت است . مردم به شك افتادند سه روز دست نگه داشته و او را دفن نكردند ، چون در كار او حيران بودند . خداوند به پيامبر آن زمان يعنى « موسى بن عمران » وحى فرستاد كه به سراغ فلان زن برو نماز بر او بخوان و به مردم بگو كه در نماز بر او شركت كنند كه من او را بخشيدم و بهشت را بر او واجب كردم ، زيرا فلان بندهء عابد مرا از گناه باز داشت . « 1 »\r\n* * *\r\n\r\n\r\n","description":"","footnote":"\r\n( 1 ) . بحارالانوار ، ج 8 ، ص 384 ، ح 584 .\r\n","page_name":" 374 ","page_number":374},
  {"content":"\r\n\r\n\r\n171 و قال عليه السلام كَمْ مِنْ أَكْلَةٍ مَنَعَتْ أَكَلَاتٍ .\r\nامام عليه السلام فرمود :\r\nبسيار مىشود كه يك وعده غذا ( غذاى نامناسب ) از وعده‌هاى فراوان غذا ( غذاى خوب ) جلوگيرى مىكند . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nبه گفتهء خطيب رحمه الله در كتاب مصادر اين جملهء حكمت‌آميز را جمعى كه قبل از سيد رضى يا بعد از او بوده‌اند با اختلافى نقل كرده‌اند كه نشان مىدهد منبعى غير از نهج‌البلاغه در دست داشته‌اند ؛ از جمله جاحظ ( متوفاى 255 ) در كتاب بخلاء جملهء پيش گفته را چنين نقل مىكند : « قالَ عَلِىُّ بْنُ أبيطالبٍ : قَلَّ ما أدْبَرَ شَىْءٌ فَأقْبَلَ وَقالُوا : رُبَّ أكْلَةٍ مَنَعَتْ أكَلاتٍ ؛ كمتر مىشود كه چيزى پشت كند و باز برگردد و گفته‌اند چه بسا يك وعده غذا ( غذاى نامناسب ) انسان را از غذاهاى فراوان ( خوبى ) باز دارد » . ( تعبير به قالوا نشان مىدهد كه اين جمله ضرب‌المثلى قبل از امام عليه السلام بوده است و امام عليه السلام آن را نقل فرموده ، هرچند نويسندهء مصادر اين سخن را نپذيرفته است . ( مصادر نهج‌البلاغه ، ج 4 ، ص 142 ) .\r\nاضافه بر اين على بن محمد الليثى ( متوفاى قرن 6 ) آن را در كتاب عيون الحكم والمواعظ ، ص 103 با تفاوتى آن را ذكر كرده است .\r\n","page_name":" 375 ","page_number":375},
  {"content":"\r\n . \r\n","description":"","footnote":"","page_name":" 376 ","page_number":376},
  {"content":"\r\n\r\n\r\nشرح و تفسير نتيجهء پيمودن راه ناصواب\r\nامام عليه السلام در اين كلام حكيمانه به نكته‌اى اشاره مىكند كه در همه شئون زندگى سارى و جارى است مىفرمايد : « بسيار مىشود كه يك وعده غذا ( غذاى نامناسب ) از وعده‌هاى فراوان غذا ( غذاى خوب ) جلوگيرى مىكند » ؛\r\n( كَمْ مِنْ أَكْلَةٍ مَنَعَتْ أَكَلَاتٍ )\r\n. چه بسا انسان غذايى را كه دوست دارد بيش از حد تناول مىكند و بيمار مىشود و روزهاى متوالى يا ميل به غذا ندارد و يا اين‌كه طبيب ، او را از غذاهاى مختلف چرب و شيرين باز مىدارد ، بنابراين در هيچ كار نبايد افراط كرد كه اين افراط ممكن است او را از همان كار در آينده به كلى باز دارد .\r\nاين سخن ضرب المثلى است براى تمام كسانى كه راه افراط را پيش مىگيرند ؛ مثلًا كسى كه آنقدر در دوستى پافشارى مىكند ، آن دوست از او منزجر مىشود و براى هميشه از وى فاصله مىگيرد و يا اين‌كه ديگرى را آنقدر به عبادت دعوت مىكند كه براى هميشه از عبادت بيزار مىگردد .\r\nشبيه اين سخن گفتار حكيمانهء ديگرى است كه از آن حضرت نقل شده كه مىفرمايد :\r\n« كَمْ مِنْ شَهْوَةٍ ساعَةٍ أوْرَثَتْ حُزْناً طَويلًا\r\n؛ چه بسا يك ساعت هوس‌رانى كه موجب اندوه طولانى ( براى ساليان دراز ) مىشود » . « 1 »\r\n\r\n\r\n","description":"","footnote":"\r\n( 1 ) . كافى ، ج 2 ، ص 451 ، ح 1 .\r\n","page_name":" 377 ","page_number":377},
  {"content":"\r\n\r\nجمعى از شارحان نهج‌البلاغه يا محدثان اين گفتار حكيمانهء امام عليه السلام را به عنوان دستورى طبى مطرح كرده و حتى آن را جزء مجموعه‌هايى كه مربوط به دستورات طبى است آن را قرار داده‌اند . اگر منظورشان اين است كه معنى مطابقى اين سخن دستورى طبى است هرچند معانى التزامى آن شامل تمام مسائل مربوط به زندگى مادى انسان مىشود ، بحثى نيست ولى اگر بخواهند آن را منحصر به دستور طبى كنند اشتباه روشنى است و ازاين‌رو بسيارى از محققان اين جمله را ضرب المثلى تلقى كرده‌اند كه در موارد مختلف از آن استفاده مىشود حتى بعضى گفته‌اند كه اين ضرب المثل در ميان عرب در عصر جاهليت نيز بوده است و امام عليه السلام آن را اقتباس فرموده همان‌گونه كه گاه از اشعار شعرا نيز امام عليه السلام در سخنان خود استفاده مىكند .\r\nشاعر عرب مىگويد :\r\n وَكَمْ مِنْ أكْلَةٍ مَنَعَتْ أخاها * بِلَذَّةِ ساعَةٍ أكَلاتِ دَهْرِى\r\nوَكَمْ مِنْ طالِبٍ يَسْعى بِشَىْءٍ * وَفيهِ هَلاكُهُ لَوْ كانَ يَدْرِى \r\nو چه بسيار كه يك وعدهء غذايى از وعدهء غذايى ديگر منع مىكند و چه بسيار كه لذت يك ساعت يك عمر انسان را محروم مىسازد .\r\nو چه بسيار كسانى كه براى رسيدن به چيزى تلاش مىكنند در حالى كه هلاكشان در آن است .\r\n* * *\r\n\r\n","description":"","footnote":"","page_name":" 378 ","page_number":378},
  {"content":"\r\n\r\n\r\n172 و قال عليه السلام النَّاسُ أَعْدَاءُ مَا جَهِلُوا .\r\nامام عليه السلام فرمود :\r\nمردم دشمن چيزى هستند كه نمىدانند . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاين سخن عيناً در حكمت 438 بدون كم و زياد نقل شده و خطيب رحمه الله در آنجا به منابع آن از كتب ديگر اشاره مىكند ( منابعى كه قبل يا بعد از سيد رضى بوده‌اند ) از جمله جاحظ در كتاب المأة المختاره من كلامه عليه السلام ومفيد در كتاب اختصاص وميلانى در مجمع الامثال و زمخشرى در ربيع الابرار وحصرى در زهر الآداب وثعالبى در خاص الخاص ( مصادر نهج‌البلاغه ، ج 4 ، ص 304 ) . در كتاب مطالب السؤول نيز اين جمله با كمى تفاوت در ضمن جمله‌هاى ديگرى نقل شده است و مرحوم علامه مجلسى آن را در بحارالانوار ، ج 75 ، ص 14 آورده است .\r\n","page_name":" 379 ","page_number":379},
  {"content":"\r\n . \r\n","description":"","footnote":"","page_name":" 380 ","page_number":380},
  {"content":"\r\n\r\n\r\nشرح و تفسير دشمنان حق\r\nامام عليه السلام در اين گفتار بسيار حكيمانه خود اشاره به يكى از آثار خطرناك جهل كرده مىفرمايد : « مردم دشمن چيزى هستند كه نمىدانند » ؛\r\n( النَّاسُ أَعْدَاءُ مَا جَهِلُوا )\r\n. اين دشمنى از آنجا سرچشمه مىگيرد كه اولًا اشخاص جاهل و نادان احساس نقص در خود مىكنند و همين احساس سبب مىشود كه نسبت به آنچه نمىدانند عداوت و دشمنى به خرج دهند و گاه حتى آنها را ناچيز و بىارزش بشمارند تا از اين طريق نقص خود را بر طرف سازند .\r\nثانياً هرگاه انسان از اسرار چيزى بىخبر باشد به قضاوت عجولانه مىپردازد و در اين قضاوت عجولانه با آنچه نمىداند به دشمنى بر مىخيزد .\r\nثالثاً جهل همچون ظلمات است و انسان هنگامى كه در ظلمات متراكم قرار گيرد هر شبهى از دور مىبيند به گفته بعضى از شارحان نهج‌البلاغه آن را حيوانى درنده يا گرگى خطرناك مىپندارد و هر آوازى مىشنود آن را نشانه حمله دشمنى مىشمرد . در ظلمات جهل نيز انسان گاه هر مطلبى را مخالف و دشمن خود مىپندارد حتى اشخاصى را كه درست نمىشناسد با بدبينى به آنها نگاه مىكند و به همين دليل گاه كشورها و ملت ها به جنگ‌هاى خونين دست مىزنند به سبب اين‌كه از حال يكديگر بىخبرند و هر حركتى را توطئه‌اى بر ضد خود\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nمىپندارند ، لذا يكى از طرق ايجاد آشتى و صفا و اتحاد و دوستى در ميان مردم و ملت ها بالابردن سطح آگاهىهاى آنهاست و اين‌كه سران آنها در كنار هم بنشينند و به مذاكره بپردازند و با نيت‌هاى واقعى يكديگر آشنا شوند و يخ‌هاى بدبينى ذوب شود و ديوار بىاعتمادى فرو ريزد و در كنار هم با محبت و دوستى زندگى كنند .\r\nريشهء اين گفتار حكيمانه ، قرآن مجيد است كه مىفرمايد : « بَلْ كَذَّبُوا بِمَا لَمْ يُحِيطُوا بِعِلْمِهِ » ؛ ( ولى آنها از روى علم و دانش ، قرآن را انكار نكردند ؛ ) بلكه چيزى را تكذيب كردند كه آگاهى از آن نداشتند » . « 1 »\r\nاميرمؤمنان على عليه السلام در حديث ديگرى در همين زمينه مىفرمايد :\r\n« لا تَعادُوا ما تَجْهَلونَ فَإنّ أكْثَرَ الْعِلْمِ فيما لا تَعْرِفُونَ\r\n؛ به آنچه نمىدانيد دشمنى نكنيد ، زيرا بيشتر دانش‌ها در امورى است كه شما نمىدانيد » . « 2 »\r\nنيز در حديث ديگرى كه مرحوم اربلى در كتاب كشف الغمه آورده مىفرمايد :\r\n« مَنْ جَهِلَ شَيْئاً آبَهُ\r\n؛ كسى كه چيزى را نمىداند آن را نكوهش مىكند » . « 3 »\r\nقرآن مجيد بحثى دربارهء داستان خضر و موسى دارد . در اين داستان بسيار پرمعنا اين نكته روشن مىشود كه چگونه انسان مطلبى را كه نمىداند به مخالفت با آن مىپردازد . موسى عليه السلام بر حسب ظاهر مىديد خضر كشتى سالمى را سوراخ و معيوب مىكند و يا جوانى را به قتل مىرساند و ديوارى را در شهر بيگانه‌اى بدون دليل تعمير و مرمت مىكند به همين دليل فرياد اعتراض او بلند شد چون ظاهر را مىديد و از باطن قضيه بىخبر بود هنگامى كه خضر فلسفهء آنها را يك يك برشمرد كاملًا تسليم شد . « 4 »\r\n\r\n\r\n","description":"","footnote":"\r\n( 1 ) . يونس ، آيهء 39 .\r\n( 2 ) . غررالحكم ، ص 46 .\r\n( 3 ) . ميزان الحكمه ، واژهء جهل ، ح 1267 .\r\n( 4 ) . شرح اين داستان را در كتاب تفسير نمونه ، ذيل تفسير سورهء كهف مطالعه فرماييد .\r\n","page_name":" 382 ","page_number":382},
  {"content":"\r\n\r\n\r\n173 و قال عليه السلام مَنِ اسْتَقْبَلَ وُجُوهَ الْآرَاءِ عَرَفَ مَوَاقِعَ الْخَطَإِ .\r\nامام عليه السلام فرمود :\r\nكسى كه از آراى مختلف استقبال كند ( و نظرات متفاوت را بررسى نمايد )\r\nموارد خطا را خواهد شناخت . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر كتاب مصادر نهج‌البلاغه اين كلام حكيمانه را از آن حضرت عليه السلام از منابع فراوان ديگرى نقل كرده است كه قبل يا بعد از سيد رضى بوده‌اند . از جمله كسانى كه قبل از سيد رضى مىزيستند و آن را نقل كرده‌اند صاحب كتاب تحف العقول در كتاب خود و مرحوم كلينى در روضهء كافى و صدوق در كتاب من لا يحضره الفقيه و از كسانى كه بعد از مرحوم رضى مىزيستند قاضى قضاعى در دستور معالم الحكم و آمدى در غررالحكم هستند . ( مصادر نهج‌البلاغه ، ج 4 ، ص 144 ) .\r\n","page_name":" 383 ","page_number":383},
  {"content":"\r\n . \r\n","description":"","footnote":"","page_name":" 384 ","page_number":384},
  {"content":"\r\n\r\n\r\nشرح و تفسير راه شناخت حق\r\nامام عليه السلام در اين گفتار حكيمانه راه به دست آوردن رأى صحيح را در مسائل مختلف نشان داده است . مىفرمايد : « كسى كه از آراء مختلف استقبال كند ( و نظرات متفاوت را بررسى نمايد ) موارد خطا را خواهد شناخت » ؛\r\n( مَنِ اسْتَقْبَلَ وُجُوهَ الْآرَاءِ عَرَفَ مَوَاقِعَ الْخَطَإِ )\r\n. بعضى از مسائل بديهى است و به همين دليل مورد اختلاف نيست اما بسيارى از مسائل نظرى پيچيده و آراء مختلفى در آن اظهار شده است . در اين گونه مسائل هرگز نبايد انسان به تنهايى تصميم‌گيرى كند بلكه عقل مىگويد : بايد آراى ديگران را به ضميمهء استدلالات آنها بررسى كند تا بتواند آنچه را به حقيقت نزديك‌تر است انتخاب نمايد .\r\nهمان چيزى كه قرآن مجيد به آن دستور داده مىفرمايد : « فَبَشِّرْ عِبَادِ * الَّذِينَ يَسْتَمِعُونَ الْقَوْلَ فَيَتَّبِعُونَ أَحْسَنَهُ أُوْلَئِكَ الَّذِينَ هَدَاهُمُ اللَّهُ وَأُوْلَئِكَ هُمْ أُوْلُوا الْأَلْبَابِ » ؛ پس بندگان مرا بشارت ده . همان كسانى كه سخنان را مىشنوند و از نيكوترين آنها پيروى مىكنند ، آنان كسانى هستند كه خدا هدايتشان كرده و آنها خردمندانند » . « 1 »\r\nبر اين اساس حكما و متكلمان و فقهاى ما همواره در مسائل نظرى نخست به نقل اقوال مىپردازند و در كنار هر قول دليل طرفداران آن را ذكر مىكنند ، سپس\r\n\r\n\r\n","description":"","footnote":"\r\n( 1 ) . زمر ، آيهء 17 و 18 .\r\n","page_name":" 385 ","page_number":385},
  {"content":"\r\n\r\nاز بررسى مجموع آنها ضعف‌ها و قوت‌ها ظاهر مىشود و آن قول را كه از همه برتر مىبينند انتخاب مىكنند . حتى گاه اقوال كسانى كه اختلاف مذهبى با آنها دارند نيز در برابر خود قرار داده و دليلشان را بررسى مىكنند . اين همان روشى است كه در بسيارى از علوم از جمله علم فقه از قديم ميان جمعى از دانشمندان متداول بوده و امروز نام « فقه مقارن » بر آن مىنهند و مثلًا پيروان مكتب اهل بيت آراء مذاهب چهارگانهء اهل سنت و دلائل آنها را نيز بررسى مىكنند و از مقارنهء آنها با آنچه از مكتب اهل بيت آموخته‌اند به نقاط قوت و ضعف آراء مختلف آشنا مىشوند .\r\nالبته يكى از طرق آشنايى با آراى ديگران به مشورت نشستن است ولى كلام امام عليه السلام در اينجا منحصراً ناظر به مشورت نيست ، بلكه هر گونه بررسى آراى ديگران را شامل مىشود .\r\nاين گفتار حكيمانه از يك سو هشدارى است به افراد متعصب و لجوج و صاحبان استبداد در رأى كه گاه حاضر نيستند حتى سخنان ديگران را بشنوند تا چه رسد كه اگر آنها را صحيح ديدند بپذيرند و از سوى ديگر مسئلهء آزادى و سعهء صدر را در مسائل علمى روشن مىسازد كه از چهارده قرن پيش براى ما به يادگار مانده است ؛ آن روز كه نه سخنى از علم مقارن بود و نه حريت در بررسى آراء و نه احترام به افكار ديگران .\r\nشبيه اين گفتار حكيمانه در كتاب من لا يحضره الفقيه از آن حضرت نقل شده كه به فرزندش محمد بن حنفيه مىفرمايد :\r\n« اضْمُمْ آراءَ الرِّجالِ بَعْضَها إلى بَعْضٍ ثُمَّ اخْتَرْ أقْرَبَها إلَى الصَّوابِ وَأبْعَدَها مِنَ الْإرْتِيابِ\r\n؛ آراى عالمان يكى را در كنار ديگرى قرار ده سپس آن رأى را كه به حقيقت نزديك‌تر و از خطا دور تر است انتخاب كن » . « 1 »\r\n\r\n\r\n","description":"","footnote":"\r\n( 1 ) . من لا يحضره الفقيه ، ج 4 ، ص 384 .\r\n","page_name":" 386 ","page_number":386},
  {"content":"\r\n\r\nهمان‌گونه كه قبلًا در ذيل حكمت 161 گفتيم اين معنا در غررالحكم به شكل ديگرى از آن حضرت نقل شده است :\r\n« حَقٌّ عَلَى الْعاقِلِ أنْ يُضيفَ إلى رَأْيِهِ رَأْىَ الْعُقَلاءِ وَيَضُمَّ إلى عِلْمِهِ عُلُومَ الْحُكَماءِ\r\n؛ شايسته است كه انسان عاقل آراء ساير عقلا را در كنار رأى خود قرار دهد و علوم حكيمان را به علم خود بيفزايد ( و برترين را انتخاب كند ) » . « 1 »\r\nبه همين جهت از استبداد به رأى در روايات اسلامى شديداً نكوهش شده است .\r\nدر دنياى امروز نيز به اين مسئله اهميت فراوان داده مىشود كه براى رسيدن به رأى صحيح نظرخواهى مىكنند و آراء مختلف را از صاحب‌نظران جمع مىكنند و آنها را در برابر هم قرار مىدهند تا از اين طريق به آنچه صحيح‌تر است نائل شوند . اگر دنيا ، امروز به اين مسئله رسيده پيشواى بزرگ اسلام اميرمؤمنان على عليه السلام چهارده قرن پيش آن را بيان فرموده است .\r\n* * *\r\n\r\n\r\n","description":"","footnote":"\r\n( 1 ) . غررالحكم ، ح 496 .\r\n","page_name":" 387 ","page_number":387},
  {"content":"\r\n . \r\n","description":"","footnote":"","page_name":" 388 ","page_number":388},
  {"content":"\r\n\r\n\r\n174 و قال عليه السلام مَنْ أَحَدَّ سِنَانَ الْغَضَبِ لِلَّهِ قَوِيَ عَلَى قَتْلِ أَشِدَّاءِ الْبَاطِلِ .\r\nامام عليه السلام فرمود :\r\nكسى كه سرنيزهء خشم را براى خدا تيز كند توانايى بر قتل سردمداران\r\nباطل پيدا خواهد كرد . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاين گفتار حكيمانه - به گفتهء مرحوم خطيب در مصادر - در كتب فراوان ديگرى نيز آمده است ؛ از جمله زمخشرى در ربيع الابرار به عين عبارت نهج‌البلاغه و آمدى در غررالحكم با تفاوتى آن را آورده است . نيز امير يحيى علوى در كتاب الطراز آن را با كمى تفاوت ذكر كرده كه نشان مىدهد منبع ديگرى غير از نهج‌البلاغه در اختيار داشته است . ( مصادر نهج‌البلاغه ، ج 4 ، ص 144 ) .\r\n","page_name":" 389 ","page_number":389},
  {"content":"\r\n . \r\n","description":"","footnote":"","page_name":" 390 ","page_number":390},
  {"content":"\r\n\r\n\r\nشرح و تفسير راه پيروزى بر دشمن\r\nامام عليه السلام در اين گفتار حكيمانه راه پيروزى بر دشمنان نيرومند را تبيين مىكند ، مىفرمايد : « كسى كه سرنيزهء خشم را براى خدا تيز كند توانايى بر قتل سردمداران باطل پيدا خواهد كرد » ؛\r\n( مَنْ أَحَدَّ سِنَانَ الْغَضَبِ لِلَّهِ قَوِيَ عَلَى قَتْلِ أَشِدَّاءِ الْبَاطِلِ )\r\n. اشاره به اين‌كه راه رسيدن به پيروزى در مقابل دشمنان سرسخت و نيرومند دو چيز است : آمادگى كامل و خلوص نيت و توكل بر خدا . هرگاه اين دو با هم جمع شوند سرسخت‌ترين دشمنان را مىتوان به وسيلهء آن به زانو در آورد .\r\nقرآن مجيد روى هر دو عامل تكيه كرده در يك جا مىفرمايد : « وَأَعِدُّوا لَهُمْ مَّا اسْتَطَعْتُمْ مِّنْ قُوَّةٍ » ؛ براى مقابله با آنها ( / دشمنان ) ، هر چه در توان داريد از نيرو و . . . آماده سازيد » . « 1 »\r\nدر جاى ديگر مىفرمايد : « وَلَا تَهِنُوا وَلَا تَحْزَنُوا وَأَنْتُمُ الْأَعْلَوْنَ إِنْ كُنْتُمْ مُؤْمِنِينَ » ؛ هرگز سست نشويد ! و غمگين نگرديد ؛ و شما برتريد اگر ايمان داشته باشيد » . « 2 »\r\nمنظور از « غضب » در اين گفتار حكيمانهء امام عليه السلام خشم‌هاى زودگذر بىدليل نيست بلكه منظور قوت اراده و تصميم جدى براى مبارزهء با دشمن آن هم براى\r\n\r\n\r\n","description":"","footnote":"\r\n( 1 ) . انفال ، آيهء 60 .\r\n( 2 ) . آل عمران ، آيهء 139 .\r\n","page_name":" 391 ","page_number":391},
  {"content":"\r\n\r\nخدا ، تقويت آيين و دفاع از بندگان اوست .\r\nتعبير به « اشدّاءِ الْباطل » سردمداران و نيرومندان آنهاست .\r\nتعبير به « قتل » اشاره به هر نوع پيروزى بر آنها و خاموش كردن و از بين بردن نفوذ آنها در جوامع بشرى است .\r\nغضب و خشم غالبا نكوهيده است ، زيرا در آن حالت ، انسان از مرز حق بيرون مىرود و دست به كارهايى مىزند كه سبب پشيمانى در عمر مىشود ، ازاين‌رو در روايات اسلامى از امام صادق عليه السلام آمده است :\r\n« الْغَضَبُ مِفْتاحُ كُلُّ شَرٍّ »\r\n. « 1 »\r\nولى گاه به سبب كارهاى خلافى كه انجام مىشود : آشكار شدن منكرات ، غصب حقوق ضعيفان ، تعرض به نواميس مردم ، ايجاد ناامنى در جامعهء اسلامى و غلبهء هوا و هوس بر اجتماع ، در چنين شرايطى انسانِ مؤمن ، بيدار و غيور ، خشمگين مىشود ؛ نه خشمى زودگذر بلكه خشمى عميق و براى خدا و مىدانيم در حالت خشم تمام نيروهاى انسان بسيج مىگردند و گاه يك انسان معمولى قدرت چندين نفر را پيدا مىكند و آمادگى براى مبارزهء با باطل حاصل مىشود .\r\nبه همين دليل قرآن مجيد خشمگين شدن موسى بعد از بازگشت از كوه طور و مشاهدهء گوساله‌پرستى بنى اسرائيل را به شكلى مثبت و كارى صحيح بيان كرده است . آنجا كه مىفرمايد : « فَرَجَعَ مُوسَى إِلَى قَوْمِهِ غَضْبَانَ أَسِفاً قَالَ يَا قَوْمِ أَلَمْ يَعِدْكُمْ رَبُّكُمْ وَعْداً حَسَناً أَفَطَالَ عَلَيْكُمُ الْعَهْدُ أَمْ أَرَدْتُّمْ أَنْ يَحِلَّ عَلَيْكُمْ غَضَبٌ مِّنْ رَّبِّكُمْ فَأَخْلَفْتُمْ مَّوْعِدِى » ؛ موسى خشمگين و اندوهناك به سوى قوم خود باز گشت و گفت : اى قوم من ! مگر پروردگارتان وعدهء نيكويى به شما نداد ؟ ! آيا مدّت ( جدايى من از ) شما به طول انجاميد ، يا مىخواستيد غضب پروردگارتان بر شما نازل شود كه از وعدهء من تخلّف كرديد ؟ ! » . « 2 »\r\n\r\n\r\n","description":"","footnote":"\r\n( 1 ) . كافى ، ج 2 ، ص 303 .\r\n( 2 ) . طه ، آيهء 86 .\r\n","page_name":" 392 ","page_number":392},
  {"content":"\r\n\r\nدر آيهء آخر سورهء « فتح » نيز دربارهء مؤمنان راستين تعبير به « أَشِدَّآءُ عَلَى الْكُفَّارِ » شده است .\r\nدر حديثى نيز كه علامهء مجلسى رحمه الله در بحارالانوار آورده مىخوانيم : هنگامى كه اميرمؤمنان على عليه السلام دربارهء اموال غنايم ، نسبت به بعضى از جنگجويان سختگيرى كرد گروهى از آن حضرت شاكى بودند . پيغمبر اكرم صلى الله عليه و آله دستور داد منادى در ميان مردم ندا دهد و بگويد :\r\n« ارْفَعُوا ألْسِنَتَكُمْ عَنْ عَلىّ بْنِ أبيطالبٍ فَإنّه خَشِنٌ فى ذاتِ اللَّهِ عَزَّوَجَلَّ غَيْرُ مُداهِنٍ في دينِهِ\r\n؛ اى مردم زبان شكايت را از على بن ابىطالب برداريد ، چرا كه او دربارهء اوامر الهى سختگير است و سازش‌كارى در دينش را مجاز نمىشمرد » . مردمى كه اين سخن شنيدند لب از شكايت فرو بستند و دانستند اين‌گونه سختگيرىها مطلوب خدا و پيغمبر صلى الله عليه و آله است . « 1 »\r\nدر حديث مشهورى نيز مىخوانيم كه پيغمبر صلى الله عليه و آله روزى از مردم سؤال كرد :\r\n« أىُّ عُرَى الْإيمانِ أوْثَقٌ\r\n؛ كدام يك از دستگيره‌هاى ايمان محكم‌تر است ؟ » جمعى گفتند : خدا و رسولش آگاه‌ترند ؛ بعضى نماز ، برخى ديگر زكات ، عده‌اى روزه ، گروهى حج و عمره و جمعى ديگر جهاد را ذكر كردند . پيغمبر اكرم صلى الله عليه و آله فرمود :\r\n« آنچه را گفتيد داراى فضيلت است ولى پاسخ من نيست ( سپس فرمود : ) محكم‌ترين دستگيره‌هاى ايمان حبُّ فى الله و بغض فى الله و دوست داشتن اولياء الله و بيزارى از دشمنان خداست » . « 2 »\r\nاين سخن را با حديثى كه علامهء مجلسى در بحارالانوار آورده است پايان مىدهيم او مىگويد : در روايتى آمده است كه خداى متعال به موسى عليه السلام گفت :\r\n« هَلْ عَمِلْتَ لِى عَمَلًا ؟ ! قالَ صَلَّيْتُ لَكَ وَصُمْتُ وَتَصَدَّقُتُ وَذَكَرْتُ لَكَ ، قالَ اللَّهُ تَبارَكَ وَتَعالى ، وَامَّا الصَّلَوةْ فَلَكَ بُرهانٌ ، وَالصَّوْمُ جُنَّةٌ وَالصَّدَقَةُ ظِلٌّ ، وَالذِّكُرْ نُورٌ ،\r\n\r\n\r\n","description":"","footnote":"\r\n( 1 ) . بحارالانوار ، ج 21 ، ص 385 .\r\n( 2 ) . كافى ، ج 2 ، 125 ، ح 6 .\r\n","page_name":" 393 ","page_number":393},
  {"content":"\r\n\r\nفَاىُّ عَمَلٍ عَمِلْتَ لِى ؟ ! قالَ مُوْسى : دُلَّنِى عَلَى العَمَلِ الَّذى هُوَ لَكَ ، قالَ يا مُوسى هَلْ والَيْتَ لِى وَلِيّاً وَهَلْ عادَيْتَ لى عَدُوّاً قَطُّ فَعَلِمَ مُوسى انَّ افْضَلَ الْأَعْمالِ الْحُبُّ فِى اللَّهِ وَالْبُغْضُ فِى اللَّهِ\r\n؛ آيا هرگز براى من كارى انجام داده‌اى ؟ موسى عرض كرد :\r\nبراى تو نماز خوانده‌ام ، روزه گرفته‌ام و صدقه داده‌ام . خداوند متعال به او فرمود :\r\nاما نماز براى تو نشانهء ايمان است و روزه سپرى سپر آتش و انفاق سايه‌اى در محشر و ذكر خدا نور است كدام عمل را براى من بجا آورده‌اى اى موسى ! عرض كرد : خداوندا ! خودت مرا در اين مورد راهنمايى فرما . فرمود : آيا كسى را براى من دوست داشته‌اى و براى من كسى را دشمن داشته‌اى ؟ در اينجا بود كه موسى عليه السلام دانست بهترين اعمال ، دوستى براى خدا و دشمنى براى خداست » . « 1 »\r\n* * *\r\n\r\n\r\n","description":"","footnote":"\r\n( 1 ) . بحارالانوار ، ج 66 ، ص 352 ، ح 33 .\r\n","page_name":" 394 ","page_number":394},
  {"content":"\r\n\r\n\r\n175 و قال عليه السلام إِذَا هِبْتَ أَمْراً فَقَعْ فِيهِ ، فَإِنَّ شِدَّةَ تَوَقِّيهِ أَعْظَمُ مِمَّا تَخَافُ مِنْهُ .\r\nامام عليه السلام فرمود :\r\nهنگامى كه از چيزى ( زياد ) مىترسى خود را در آن بيفكن ، چرا كه سختى پرهيز از آن از آنچه مىترسى بيشتر است . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nنويسندهء مصادر اين كلام حكيمانه را از دو نفر كسانى كه بعد از مرحوم سيد رضى مىزيسته‌اند نقل مىكند كه هر كدام آن را با تفاوت روشنى آورده‌اند ؛ تفاوتى كه نشان مىدهد آن را از منبع ديگرى دريافت داشته‌اند : نخست آمدى در غررالحكم آن را چنين نقل كرده است : « إذا هِبْتَ أمْراً فَقَعْ فِيهِ ، فَإنَّ شِدَّةَ تَوقيهِ أشَدُّ مِنَ الْوُقُوعِ فيه » و دومى سيد يحيى علوى در الطراز است كه مىنويسد : « إذا هِبْتَ امْراً فَقَعْ فِيهِ ، فَإنَّ وُقُوعَكَ فيهِ اهْوَنُ مِنْ تَوَقّيهِ » . ( مصادر نهج‌البلاغه ، ج 4 ، ص 145 ) .\r\n","page_name":" 395 ","page_number":395},
  {"content":"\r\n . \r\n","description":"","footnote":"","page_name":" 396 ","page_number":396},
  {"content":"\r\n\r\n\r\nشرح و تفسير راه زدودن ترس و وحشت\r\nامام عليه السلام در اين گفتار حكيمانه به نكته حكيمانهء مهمى در مقابلهء با مشكلات اشاره كرده مىفرمايد : « هنگامى كه از چيزى ( زياد ) مىترسى خود را در آن بيفكن ، چرا كه سختى پرهيز از آن از آنچه مىترسى بيشتر است » ؛\r\n( إِذَا هِبْتَ أَمْراً فَقَعْ فِيهِ ، فَإِنَّ شِدَّةَ تَوَقِّيهِ أَعْظَمُ مِمَّا تَخَافُ مِنْهُ )\r\n. بارها اين مطلب تجربه شده است كه انسان هنگامى كه از چيزى مىترسد پيوسته در اضطراب و پريشانى و ناراحتى است ؛ اما هنگامى كه انسان خود را در آن مىافكند مىبيند بسيار راحت‌تر از آن بود كه فكر مىكرد .\r\nدليل اين مشكل روانى روشن است ، زيرا اولًا تا انسان وارد چيزى نشده پيوسته در پريشانى و وحشت به سر مىبرد و اى بسا روزها و هفته‌ها اين درد و رنج ادامه يابد ؛ اما هنگامى كه خود را در آن افكند ممكن است در چند دقيقه پايان يابد .\r\nثانياً تا انسان به سراغ مطلبى كه از آن مىترسد نرود احتمالات گوناگون مىدهد كه بسيارى از آن احتمالات بيش از واقعيتى است كه در آن امر مخوف وجود دارد . به همين دليل درد و رنج انسان افزايش مىيابد .\r\nازاين‌رو بعضى از علماى اخلاق در كتب اخلاقى براى درمان رذيلهء ترس پيشنهاد مىكنند انسان در صحنه‌هاى رعب‌آور وارد شود ؛ مثلًا بعضى از خوردن\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nدارو يا تزريق آمپول وحشت دارند ؛ اما هنگامى كه چند بار تكرار مىشود وحشت آنها به كلى فرو مىريزد .\r\nيكى از فلسفه‌هاى انواع تمرين و رزمايش‌هاى نظامى زدودن آثار ترس از جنگ از دل‌هاى سربازان و افسران و فرماندهان است .\r\nسعدى در گلستان خود داستان زيبايى در اين زمينه نقل مىكند . مىگويد :\r\nپادشاهى با غلامى عجمى در كشتى نشست ، و غلام هرگز دريا نديده بود و محنت كشتى نيازموده . گريه و زارى در نهاد و لرزه بر اندامش افتاد . چندان كه ملاطفت كردند آرام نمىگرفت و عيش مَلِك از او منغّص بود چاره ندانستند .\r\nحكيمى در آن كشتى بود مَلِك را گفت : اگر فرمان دهى من او را به طريقى خاموش گردانم . گفت : غايت لطف و كرم باشد . بفرمود تا غلام را به دريا انداختند . بارى چند غوطه خورد ، مويش گرفتند و پيش كشتى آوردند و به دو دست در سكان كشتى آويخت . چون برآمد به گوشه‌اى بنشست و آرام يافت .\r\nمَلِك را عجب آمد پرسيد : در اين چه حكمت بود ؟ گفت : از اول محنت غرقه شدن ناچشيده بود و قدر سلامت كشتى نمىدانست . قدر عافيت كسى دارد كه به مصيبتى گرفتار آيد .\r\nبسيار مىشود كه انسان به علت اين گونه وحشت‌ها به سراغ كارهاى مهم نمىرود و در واقع مانع بزرگى بر سر راه كارهاى بزرگ مىشود .\r\nبه گفتهء مرحوم كمره‌اى در منهاج البراعة بسيارى از مكتشفان و محققان جهان با عمل به اين دستور به افتخارات بزرگى نائل شده‌اند ؛ آنها در درون جنگل‌ها و صحراهاى آفريقا و بيابان‌هاى پراكنده وارد مىشوند و به سير درياها مىپردازند و به درون جزاير دوردست نفوذ مىكنند و از اين طريق هم ثروت فراوانى به دست مىآورند و هم شهرت جهانى كسب مىكنند . افزون بر اين به علم و دانش بشرى خدمات قابل ملاحظه‌اى مىشود .\r\n\r\n","description":"","footnote":"","page_name":" 398 ","page_number":398},
  {"content":"\r\n\r\nسپس اين سخن حكيمانه را در قالب شعرى بيان مىكند :\r\n چو ترسى ز امرى بينداز خويش * در آن و بپيراى تشويش خويش\r\nدو دل بودن و خود نگه داشتن * بسى سخت‌تر مىكند قلب ، ريش \r\nدر زبان عرب ضرب‌المثل‌هاى جالبى در اين زمينه ديده مىشود ؛ از جمله :\r\n« أُمُّ الْمَقْتُولِ تَنامُ وَأُمُّ الْمُهَدَّدِ لاتَنامُ\r\n؛ مادر مقتول به خواب مىرود ؛ ولى مادر كسى كه تهديد به قتل شده به خواب نمىرود » . « 1 »\r\nولى به هر حال اين سخن بدان معنا نيست كه انسان بىمطالعه خود را به خطر بيفكند ، بلكه به مواردى مربوط است كه انسان ترس بى جا به چيزى دارد و همين مانع پيشرفت برنامه‌هاى او مىشود . در اين‌گونه موارد بايد با مطالعه و مشورت وارد عمل شد تا ترس فرو ريزد و شجاعت اقدام به عمل حاصل شود .\r\nاين سخن را با شعرى از شاعر عرب پايان مىدهيم :\r\n لَعَمْرُكَ مَا الْمَكْرُوهُ إلَّاارْتِقابُهُ * وَأعْظَمُ مِمّا حَلَّ ما يَتَوَقَعُ ! \r\nبه جانت سوگند كه ناراحتى در زمانى است كه انسان انتظار امر ناراحت كننده‌اى را مىكشد و چه بسا اين ناراحتى از آنچه در انتظار اوست بيشتر است .\r\n* * *\r\n\r\n\r\n","description":"","footnote":"\r\n( 1 ) . منهاج البراعة ، ج 21 ، ص 252 .\r\n","page_name":" 399 ","page_number":399},
  {"content":"\r\n . \r\n","description":"","footnote":"","page_name":" 400 ","page_number":400},
  {"content":"\r\n\r\n\r\n176 و قال عليه السلام آلَةُ الرِّيَاسَةِ سَعَةُ الصَّدْرِ .\r\nامام عليه السلام فرمود :\r\nوسيلهء رياست ، سعهء صدر ( و تحمل بسيار ) است . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nمرحوم خطيب در كتاب مصادر اين گفتار حكمت‌آميز را به همين عبارت از كتاب غررالحكم و الطراز نقل مىكند و اظهار اميدوارى نموده كه منابع ديگرى كه مربوط به قبل از سيد رضى باشد به دست آورد . ( مصادر نهج‌البلاغه ، ج 4 ، ص 145 ) .\r\n","page_name":" 401 ","page_number":401},
  {"content":"\r\n . \r\n","description":"","footnote":"","page_name":" 402 ","page_number":402},
  {"content":"\r\n\r\n\r\nشرح و تفسير ابزار رياست\r\nامام عليه السلام در اين گفتار حكيمانه كه به صورت ضرب‌المثلى مشهور شده اشاره به يكى از مهم‌ترين ويژگىهايى كه براى رياست لازم است كرده مىفرمايد :\r\n« وسيلهء رياست ، سعهء صدر ( و تحمل بسيار ) است » ؛\r\n( آلَةُ الرِّيَاسَةِ سَعَةُ الصَّدْرِ )\r\n. ناگفته پيداست كسى كه به مقام رياست مىرسد خواه رياست معنوى باشد يا مادى اولا با مخالفت‌هايى از سوى رقيبان روبرو مىشود و از سويى ديگر انتظارات و توقعات بسيار از سوى مردم در برابر او آشكار مىگردد و براى انجام امور خود نياز به همراهان و مشاورانى دارد كه گاه از آنها خطاها و گاه خيانت‌هايى سر مىزند . اضافه بر همهء اينها گاه مشكلاتى ناخواسته و غير منتظرانه براى حوزهء رياست او به وجود مىآيد . در برابر اين امور اگر داراى سعهء صدر و تحمل بسيار و بردبارى توأم با تدبير و خونسردى همراه با شجاعت نباشد ادامهء كار براى او بسيار مشكل خواهد شد . به همين دليل مولا در ميان تمام ويژگىهايى كه يك رئيس بايد داشته باشد روى سعهء صدر انگشت گذاشته مىفرمايد : « وسيلهء رياست سعهء صدر است » .\r\nنمونهء كامل آن را در زندگى پيغمبر اسلام صلى الله عليه و آله مىتوان ديد و يكى از روشن‌ترين مصاديق آن داستان فتح مكه است كه بعد از پيروزى بر بت‌پرستان مكه انواع جنايت‌ها را دربارهء خود پيغمبر صلى الله عليه و آله و خاندان و دوستان او روا داشته\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nبودند و از هيچ تلاش و كوششى براى نابودى آنها فروگذار نكرده بودند . در آن روز تاريخى كه آتش انتقام در درون بسيارى از صحابهء پيامبر زبانه مىكشيد ، آن حضرت فرمان عفو عمومى صادر و همه را آزاد كرد و فرمود : امروز روز رحمت است نه روز انتقام .\r\nنيز بارها اتفاق افتاد كه افرادى با خشونت زياد با پيامبر صلى الله عليه و آله روبرو شدند به‌گونه‌اى كه بعضى از اصحاب انتظار داشتند پيغمبر صلى الله عليه و آله فرمان قتل آنها را صادر كند . آن حضرت با محبت و عطوفت آن مخالفان لجوج و عنود را آرام ساخت .\r\nدر زندگى اميرمؤمنان على عليه السلام و ائمهء معصومين نيز اين صحنه‌هاى فراوان ديده مىشود ؛ محبتى كه على عليه السلام دربارهء قاتل خود در واپسين ساعات عمرش ابراز كرد همه جا معروف است .\r\nعلامهء مجلسى رحمه الله در بحارالانوار دربارهء گفت‌وگوهاى اميرمؤمنان على عليه السلام با خوارج چنين نقل مىكند كه روزى يكى از خوارج وارد مسجد شد در حالى كه ياران على عليه السلام در اطراف او بودند فرياد زد :\r\n« لا حُكْمَ إلّالِلَّهِ وَلَوْ كَرِهَ الْمُشْرِكُونَ ؛\r\nحكم فقط براى خداست ، هرچند مشركان كراهت داشته باشند . ( اشاره به اين‌كه چون شما مسئلهء حكميت بشر را پذيرفته‌ايد در راه شرك گام گذاشته‌ايد ) » مردم رو به سوى او كردند . او دوباره فرياد زد :\r\n« لا حُكْمَ إلّالِلَّهِ وَلَوْ كَرِهَ الْمُتَلَفِّتُونَ\r\n؛ حكم مخصوص خداست هرچند كسانى كه به سوى من نگاه مىكنند كراهت داشته باشند » . على عليه السلام سر مباركش را بلند و متوجه او شد . او بار سوم فرياد زد :\r\n« لا حُكْمَ إلّا لِلَّهِ وَلَوْ كَرِهَ أبُوالْحَسَنُ\r\n؛ حكم مخصوص خداست ، هرچند على كراهت داشته باشد » . امام عليه السلام با خونسردى در جواب او فرمود :\r\n« إنَّ أبَا الْحَسَنِ لا يَكْرَهُ أنْ يَكُونَ الْحُكْمُ لِلَّهِ\r\n؛ على هرگز كراهت ندارد كه حكم مخصوص خدا باشد » . سپس اضافه فرمود :\r\n« حُكْمُ اللَّهِ أنْتَظِرُ فيكُمْ\r\n؛ من منتظر حكم خدا دربارهء شما هستم » . « 1 »\r\n\r\n\r\n","description":"","footnote":"\r\n( 1 ) . بحارالانوار ، ج 33 ، ص 344 .\r\n","page_name":" 404 ","page_number":404},
  {"content":"\r\n\r\nاين نكته در اينجا شايان توجه است كه گاه مسئلهء سعهء صدر با مسامحه و سهل‌انگارى اشتباه مىشود در حالى كه هر كدام جايگاه خاص خود را دارد ؛ سعهء صدر آن است كه براى انجام مديريت صحيح گاه انسان لازم است موضوعاتى را نديده بگيرد و خويشتن‌دارى نشان دهد و در مقام سختگيرى بر نيايد و به خطاكار فرصت دهد تا خويشتن را اصلاح كند .\r\nولى مسامحه و سهل‌انگارى اين است كه انسان مديريت صحيح را رها كند و در برابر حوادث و اشخاص خطاكار سستى و بىتدبيرى نشان دهد ، بنابراين سعهء صدر به مديريت صحيح باز مىگردد و مسامحه به ترك مديريت صحيح و تفاوت اين دو آشكار است .\r\n* * *\r\n\r\n","description":"","footnote":"","page_name":" 405 ","page_number":405},
  {"content":"\r\n . \r\n","description":"","footnote":"","page_name":" 406 ","page_number":406},
  {"content":"\r\n\r\n\r\n177 و قال عليه السلام ازْجُرِ الْمُسِيءَ بِثَوَابِ الْمُحْسِنِ .\r\nامام عليه السلام فرمود :\r\nگنهكار را با پاداش دادن به نيكوكار ( تنبيه كن و ) از گناه بازدار . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nخطيب رحمه الله در مصادر نهج‌البلاغه اين گفتار حكيمانه را از زمخشرى در ربيع الابرار از على عليه السلام نقل مىكند با اين تفاوت كه به جاى « ازْجُرِ » ، « ازْدَجِرِ » آمده است و نيز آن را از ابن قاسم در روض الاخيار نقل نموده و در ذيل حكمتِ بعد عبارتى از طرطوشى در صراط الملوك نقل مىكند كه نشان مىدهد اين دو گفتار حكيمانه را ضميمهء هم و با اضافاتى نقل كرده است به اين صورت : « اقْطِعِ الشرَّ مِنْ صَدْرِ غَيْرِكَ بِقَطْعِهِ مِنْ صَدْرِكَ وَازْجُرِ الْمُسىء بِإثابَةِ الْمُحْسِنِ لِكَيْ يَرْغَبَ فِي الْإحْسانِ » . و اين تفاوت‌هاى واضح به خوبى نشان مىدهد كه طرطوشى آن را از منبع ديگرى غير از نهج‌البلاغه به دست آورده ، هر چند او از كسانى است كه بعد از سيد رضى مىزيسته است . ( مصادر نهج‌البلاغه ، ج 4 ، ص 145 و 146 ) .\r\n","page_name":" 407 ","page_number":407},
  {"content":"\r\n . \r\n","description":"","footnote":"","page_name":" 408 ","page_number":408},
  {"content":"\r\n\r\n\r\nشرح و تفسير اين‌گونه گنهكار را ادب كن\r\nامام عليه السلام در اين گفتار حكيمانه اشاره به يكى از طرق مؤثر بازدارنده نسبت به بدكاران مىكند و مىفرمايد : « گنهكار را با پاداش دادن به نيكوكار ( تنبيه كن و ) از گناه بازدار » ؛\r\n( ازْجُرِ الْمُسِيءَ بِثَوَابِ الْمُحْسِنِ )\r\n. به يقين براى بازداشتن بدكاران از كار بد راه هاى مختلفى است كه هر كدام از آنها براى بازداشتن گروهى از بدكاران مفيد است : نخست اين‌كه بدكار را مجازات كنند كه در كتاب حدود و تعزيرات اسلامى احكام گستردهء آن با توجه به سلسله مراتب آمده است و در تمام دنيا اين‌گونه مجازات‌ها معمول است كه شامل زندان ، جريمه مالى ، مجازات بدنى و حتى مجازات روحى از طريق سرزنش و اعلام به اجتماع مىشود .\r\nقرآن مجيد نيز درباب قصاص و حد سارق و حد زانى و مجازات قذف اشارات روشنى به اين معنا دارد .\r\nنوع دوم آن است كه براى بازداشتن بدكاران از كار بد به آنها نيكى كند ، همان‌گونه كه در آيات شريفه از جمله آيهء شريفهء 34 سورهء « فصلت » مىفرمايد :\r\n« ادْفَعْ بِالَّتِى هِىَ أَحْسَنُ فَإِذَا الَّذِى بَيْنَكَ وَبَيْنَهُ عَدَاوَةٌ كَأَنَّهُ وَلِىٌّ حَمِيمٌ » ؛ بدى را با نيكى دفع كن ناگهان ( خواهى ديد ) همان كس كه ميان تو و او دشمنى است گويى دوستى گرم و صميمى است » به اين ترتيب مىتوان گروهى از بدكاران را\r\n\r\n","description":"","footnote":"","page_name":" 409 ","page_number":409},
  {"content":"\r\n\r\nشرمنده ساخت و از كار خود باز گرداند .\r\nراه سوم اين است كه نيكوكاران را مورد تشويق قرار دهى هنگامى كه بدكاران آن را ببينند گروهى دست از كار بد مىكشند به اميد اين‌كه پاداش نيكوكاران نصيب آنها گردد .\r\nاين كار در تمام دنيا معمول است كه هر سال گروهى از برترين‌ها را در مسائل علمى ، نوشتن كتاب هاى مفيد ، امور كشاورزى و دامدارى و صنايع و اختراعات تشويق مىكنند و جوائز گرانبهايى به آنها مىدهند و نامشان را در رسانه‌ها اعلام مىدارند تا سبب شود افراد سست و تنبل و بدكار و منحرف آن را ببينند و از كار خود پشيمان شوند و كم كاران نيز به كار بيشتر ترغيب گردند .\r\nقرآن مجيد در آيات فراوانى پاداش هاى عظيمى براى مؤمنان صالح در روز قيامت بيان مىكند ؛ پاداش‌هايى كه فوق تصور انسان‌هاست . حتى پاداش‌هاى مادى دنيوى نيز براى آنها در نظر گرفته است . از جمله غنائمى كه به جنگجويان تخصيص داده مىشود و احترامى كه براى مجاهدان راستين در مقابل قائدان و فراركنندگان از جهاد قائل شده مصداق‌هاى ديگرى از اين اصل كلى است .\r\nكلام امام عليه السلام در اينجا نيز به روشنى از بهره‌گيرى از اين روش حكايت مىكند .\r\nالبته هر يك از اين سه روش مربوط به گروه خاصى است و همهء اينها در همه موارد جواب نمىدهند . مديران جامعه بايد كاملًا بيدار باشند و افراد را به خوبى بشناسند و بدانند هر فردى يا هر گروهى را با كدام يك از اين طرق بايد از كار بد بازداشت .\r\nابن ابىالحديد در شرح نهج‌البلاغهء خود در شرح اين گفتار حكيمانه تنها به ذكر يك بيت از ابن هانى مغربى و دو بيت از ابوالعطاهيه قناعت كرده است .\r\nدو بيت ابوالعطاهيه كه جالب‌تر و جامع‌تر است چنين است :\r\n إذا جازَيْتَ بِالْإحْسانِ قَوْماً * زَجَرْتَ الْمُظْلِمينَ عَنِ الذُّنُوبِ \r\n\r\n","description":"","footnote":"","page_name":" 410 ","page_number":410},
  {"content":"\r\n\r\n فَما لَكَ وَالتَّناوُلُ مِنْ بَعيدٍ * وَيُمْكِنُكَ التَّناوُلُ مِنْ قَريبٍ \r\nهنگامى كه به گروهى از طريق احسان پاداش دادى بدكاران را از گناهشان بازداشتى .\r\nلزومى ندارد كه از راه‌هاى دوردست به مقصد برسى . مىتوانى از راه نزديك به هدف خود نايل شوى .\r\n* * *\r\n\r\n","description":"","footnote":"","page_name":" 411 ","page_number":411},
  {"content":"\r\n . \r\n","description":"","footnote":"","page_name":" 412 ","page_number":412},
  {"content":"\r\n\r\n\r\n178 و قال عليه السلام احْصُدِ الشَّرَّ مِنْ صَدْرِ غَيرِكَ بِقَلْعِهِ مِنْ صَدْرِكَ .\r\nامام عليه السلام فرمود :\r\nكينه و بدخواهى ديگران را از سينه خود درو كن تا بدخواهى به تو\r\nاز سينه ديگران ريشه كن شود . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nهمان‌گونه كه در اسناد گفتار حكيمانه پيش گفتيم نويسنده كتاب سراج الملوك ؛ طرطوشى اين گفتار حكيمانه را به ضميمه گفتار قبلى با تفاوت و اضافاتى در كتاب خود آورده كه به خوبى نشان مىدهد از منبع ديگرى غير از نهج‌البلاغه گرفته است . مرحوم ورام و آمُدى آن را در كتاب‌هاى خود نيز آورده‌اند . ( مصادر نهج‌البلاغه ، ج 4 ، ص 146 ) .\r\n","page_name":" 413 ","page_number":413},
  {"content":"\r\n . \r\n","description":"","footnote":"","page_name":" 414 ","page_number":414},
  {"content":"\r\n\r\n\r\nشرح و تفسير راه زدودن كينه‌ها\r\nامام عليه السلام در اين كلام نورانى راه پاك كردن سينه هاى مردم را از نيات سوء دربارهء يكديگر ، نشان مىدهد و مىفرمايد : « كينه و بدخواهى ديگران را از سينه خود درو كن تا بدخواهى به تو از سينه ديگران ريشه‌كن شود » ؛\r\n( احْصُدِ الشَّرَّ مِنْ صَدْرِ غَيرِكَ بِقَلْعِهِ مِنْ صَدْرِكَ )\r\n. بسيار مىشود كه افراد به دليل سوء ظن يا حسادت يا اصطكاك منافع ، نيات سوئى دربارهء انسان در دل مىپرورانند ، چگونه مىتوان آنها را از ميان برداشت ؟\r\nامام مىفرمايد : از خود شروع كن ، ابتدا به قلب خويش مراجعه كن ببين آيا نيت سوئى دربارهء ديگران دارى يا نه ؟ اگر دارى آن را از سينه‌ات پاك كن چيزى نمىگذرد كه خواهى ديد سينهء ديگران نيز از نيات سوء دربارهء تو پاك شده است .\r\nاين مطلب دو دليل دارد : نخست اين‌كه هرگاه انسان نيات بدى دربارهء ديگران داشته باشد خواه ناخواه در چهره يا سخنان و افعالش نمايان مىشود و همين امر سبب مىگردد ديگران در برابر او موضعى مشابه بگيرند ؛ اما هرگاه سخنان و چهره و اعمال كسى را از هرگونه بدخواهى پاك ديدند و آثار محبت و خيرخواهى در رفتار و گفتارشان نمايان گشت آنها نيز موضع مشابهى خواهند گرفت ، بنابراين براى زدودن كينه‌ها از سينه‌ها و بدخواهىها و نيات سوء ديگران بايد از خودمان شروع كرد و اين يكى از اصول مهم روانشناسى است كه تا از\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nخود شروع نكنى نبايد انتظارى از ديگران داشته باشى .\r\nديگر اين‌كه رابطهء مرموز خاصى در ميان دلها برقرار است و ضرب المثل معروف « دل به دل راه دارد » يك واقعيت است . گويى دل‌ها در پنهانى با هم سخن مىگويند و رابطه برقرار مىسازند هنگامى كه قلب كسى مملو از بدخواهى به ديگران گردد اين پيام به قلب آنها منتقل مىشود و آنها مقابله به مثل مىكنند .\r\nاين گفتار حكيمانه در واقع چهرهء ديگرى از گفتار پيش از آن است و هر كدام براى زدودن آثار سوء از نيات و رفتار و گفتار ديگران تأثير خاص خود را دارند .\r\nبه همين دليل در روايتى كه از طرطوشى در كتاب سراج الملوك نقل كرديم هر دو با هم آمده است .\r\nشايان توجه اين‌كه واژه « شر » مفهوم وسيعى دارد كه هر نيت سوء و كينه و عداوتى را فرا مىگيرد . در شرح نهج‌البلاغه ابن ابىالحديد تفسير ديگرى نيز براى اين كلام حكمت آميز ذكر شده است و آن اين‌كه منظور امام عليه السلام اين است كه مردم را به كار نيكى موعظه نكن و از كار بدى نهى منما مگر اين‌كه قبلًا خودت آن كار نيك را انجام داده باشى و آن منكر را ترك كرده باشى ، زيرا اندرزدهندهء ناپاك سخنانش در دل‌ها اثر نمىكند . « 1 »\r\nالبته اين سخن يك واقعيت است ؛ اما موافق منظور امام عليه السلام از گفتار حكيمانهء بالا نيست ، زيرا تعبير به « صدر » در دو جاى اين كلام حكمت‌آميز نشان مىدهد كه منظور ، نيات سوء و كينه‌هاى درونى است نه افعال بيرونى .\r\nاين معنى نه تنها در رابطه انسان‌ها با يكديگر ، بلكه از يك نظر در رابطه انسان با خدا نيز صادق است ، چنان‌كه در حديثى از امام صادق عليه السلام مىخوانيم :\r\n« مَنْ أرادَ أنْ يَعْرِفَ كَيْفَ مَنْزِلَتُهُ عِنْدَاللَّهِ فَلْيَعْرِفْ كَيْفَ مَنْزِلَةُ اللَّهِ عِنْدَهُ فَإِنَّ اللَّهَ يُنَزِّلُ الْعَبْدَ مِثْلَ ما يُنَزِّلُ الْعَبْدُ اللَّهَ مِنْ نَفْسِهِ\r\n؛ هر كس مى خواهد بداند چه مقام و منزلتى نزد خدا دارد\r\n\r\n\r\n","description":"","footnote":"\r\n( 1 ) . شرح نهج‌البلاغهء ابن ابىالحديد ، ج 18 ، ص 411 .\r\n","page_name":" 416 ","page_number":416},
  {"content":"\r\n\r\nبه منزلت خداوند نزد خود بنگرد ، زيرا خدا منزلت بنده را همان‌گونه قرار مىدهد كه بنده منزلت خدا را در دل و جان خود قرار داده است » . « 1 » در حديث جالبى از امام صادق عليه السلام مىخوانيم كه مردى خدمت آن حضرت عرض كرد :\r\nشخصى به من مىگويد من تو را دوست دارم چگونه بدانم كه او راست مىگويد و واقعاً مرا دوست مىدارد ؟ امام عليه السلام در پاسخ فرمود :\r\n« امْتَحِنْ قَلْبَكَ فَإنْ كُنْتَ تَوَدُّهُ فَإنَّهُ يَوَدُّكَ\r\n؛ قلب خود را بيازماى اگر تو او را دوست مىدارى او هم تو را دوست مىدارد » . ( قلوب با يكديگر راه دارند ) . « 2 »\r\nاين سخن را با حديث ديگرى از امام على بن موسى الرضا عليه السلام درباره امام و پيروانش پايان مى دهيم : يكى از ياران آن حضرت به نام « ابن جهم » عرضه داشت : فدايت شوم مىخواهم بدانم من نزد تو چگونه‌ام ؟ امام عليه السلام در پاسخ فرمود :\r\n« أُنْظُرْ كَيْفَ أَنَا عِنْدَكَ\r\n؛ نگاه كن ببين من در نزد تو چگونه‌ام » . « 3 »\r\n* * *\r\n\r\n\r\n","description":"","footnote":"\r\n( 1 ) . بحارالانوار ، ج 71 ، ص 156 ، ح 74 .\r\n( 2 ) . اصول كافى ، ج 2 ، ص 652 ، ح 2 .\r\n( 3 ) . ميزان الحكمه ، ح 3149 .\r\n","page_name":" 417 ","page_number":417},
  {"content":"\r\n . \r\n","description":"","footnote":"","page_name":" 418 ","page_number":418},
  {"content":"\r\n\r\n\r\n179 و قال عليه السلام اللَّجَاجَةُ تَسُلُّ الرَّأْى .\r\nامام عليه السلام فرمود :\r\nلجاجت ، فكر و رأى انسان را از ميان مىبرد . « 1 »\r\n\r\n\r\n","description":"","footnote":"\r\n( 1 ) . سند كلام حكيمانه :\r\nخطيب رحمه الله در كتاب مصادر اين كلام حكيمانه را از پاره‌اى از كسانى كه بعد از سيد رضى مىزيسته‌اند آورده ولى از آنجا كه اختلاف روشنى در تعبير است استفاده مىشود كه آنها منابع ديگرى غير از نهج‌البلاغه در اختيار داشته‌اند از جمله آمدى در غرر الحكم آن را به اين صورت نقل كرده : « اللِّجاجُ يُفْسِدُ الرَّأىَ » ( غررالحكم ، ح 853 ) و كراجكى در كنز الفوائد به اين صورت آورده است : « اللِّجاجَةُ تَسْلُبُ الرَّأىَ » . ( كنزالفوائد ، ج 1 ، ص 367 ) .\r\n","page_name":" 419 ","page_number":419},
  {"content":"\r\n . \r\n","description":"","footnote":"","page_name":" 420 ","page_number":420},
  {"content":"\r\n\r\n\r\nشرح و تفسير نتيجهء لجاجت\r\nامام عليه السلام در اين گفتار به يكى از مهم‌ترين آثار سوء لجاجت اشاره كرده ، مىفرمايد : « لجاجت ، فكر و رأى انسان را از ميان مىبرد » ؛\r\n( اللَّجَاجَةُ تَسُلُّ الرَّأْى )\r\n. « تسل » از ريشهء « سلّ » بر وزن « حلّ » در اصل به معناى بيرون كشيدن شمشير از غلاف با نرمش و يا خارج كردن هر چيزى به مدارا و نرمى است . به فرزند هم به همين مناسبت سليل مىگويند ، چون از وجود ديگرى خارج شده است . گاهى اين واژه را به نابود كردن تفسير كرده‌اند ، زيرا چيزى را كه از محلى بيرون بكشند آن محل خالى مىماند و به اشخاصى كه مخفيانه و به اصطلاح به طور قاچاقى از جايى مىگريزند و يا به جايى وارد مىشوند « متسلّلون » گفته مىشود .\r\nبه‌هرحال منظور امام عليه السلام از اين كلام نورانى بازداشتن لجوجان از لجاجت است ، زيرا لجاجت به انسان اجازهء درست انديشيدن و فكر صحيح را نمىدهد و غالباً لجوجان به راه خطا مىروند و منافع و موقعيت‌هاى خود را از دست مىدهند ، چرا كه تصميم‌گيرىهاى آنها نابجا و ناصواب است .\r\nبعضى از شارحان در تفسير اين كلام حكيمانه احتمال ديگرى نيز داده‌اند و گفته‌اند منظور آن است كه هرگاه رئيس و مدير و بزرگ‌تر ببيند افراد زيردست لجاجت به خرج مىدهند از اصلاح آنها صرف نظر مىكند و حمايت خود را از آنها بر مىگيرد و آنان را به حال خود وا مىگذارد كه سبب خسارتى عظيم براى آنان مىشود .\r\n\r\n","description":"","footnote":"","page_name":" 421 ","page_number":421},
  {"content":"\r\n\r\nولى تفسير اول صحيح‌تر به نظر مىرسد ، زيرا منظور اين است در همانجا كه لجاجت است اين اثر منفى وجود دارد ، به علاوه افراد لجوج كمتر حاضرند به مشورت تن بدهند . آنها روى افكار خود پافشارى مىكنند و محروم بودنشان از مشورت ضربهء ديگرى نيز بر آنان وارد مىسازد ، هر چند جمع ميان دو تفسير در يك عبارت مانعى ندارد و استعمال لفظ در بيش از يك معنا به اعتقاد ما جايز است .\r\nمفاسد لجاجت به قدرى زياد است كه گاهى سرچشمهء بروز جنگ‌هاى خونين مىشود همان‌گونه كه در حديثى از امام اميرمؤمنان آمده است :\r\n« إيّاكَ وَمَذْمُومَ اللَّجاجِ فَإنَّهُ يُثِيرُ الْحُرُوبُ\r\n؛ از خصلت نكوهيدهء لجاج بپرهيز كه آتش جنگ‌ها را شعله‌ور مىسازد » . « 1 »\r\nلجاجت گاه سبب از هم پاشيدن خانواده‌ها ، به هم خوردن دوستىهاى پرسابقه ، ايجاد اختلاف در ميان شركا و به هم خوردن وحدت صفوف مىشود و اگر لجاجت در مديران جامعه پيدا شود آثار سوء آن بسيار گسترده‌تر است .\r\nبه همين دليل در احاديث فراوانى كه از رسول خدا و ائمهء هدى عليهم السلام به ما رسيده لجاجت سخت نكوهش شده است ؛ از جمله در حديثى از رسول خدا صلى الله عليه و آله مىخوانيم :\r\n« الْخَيْرُ عادَةٌ وَالشَّرُّ لَجاجَةٌ\r\n؛ خوبى سبب مىشود كه انسان به كار خير عادت كند و انجام كارهاى بد ناشى از لجاجت است » .\r\nدر حديث ديگرى از اميرمؤمنان مىخوانيم :\r\n« اللَّجاجُ بَذْرُ الشَّرِّ\r\n؛ لجاجت بذر بدىهاست » . « 2 »\r\nدر حديث ديگرى از همان حضرت آمده است :\r\n« اللَّجاجُ أكْثَرُ الْأشْياءَ مَضَرَّةً فى الْعاجِلِ وَالْآجِلِ\r\n؛ لجاجت زيان‌بارترين اشيا در دنيا و آخرت است » . « 3 »\r\n\r\n\r\n","description":"","footnote":"\r\n( 1 ) . غررالحكم ، ح 10657 .\r\n( 2 ) . همان ، ح 10637 .\r\n( 3 ) . همان ، ح 10640 .\r\n","page_name":" 422 ","page_number":422},
  {"content":"\r\n\r\nدر حديث ديگرى لجاجت به مركب چموشى تشبيه شده كه انسان بر آن سوار مىشود ؛ امام اميرمؤمنان مىفرمايد :\r\n« لامَرْكَبَ أجْمَحْ مِنَ اللَّجاجِ\r\n؛ هيچ مركبى سركش‌تر و چموش‌تر از مركب لجاجت نيست » . « 1 »\r\nاين احاديث را با حديثى از رسول خدا صلى الله عليه و آله پايان مىدهيم كه فرمود :\r\n« إيّاكَ وَاللَّجاجَةِ فَإنَّ أوَّلَها جَهْلٌ وَآخِرَها نَدامَةٌ\r\n؛ از لجاجت بپرهيز كه آغازش نادانى و سرانجامش پشيمانى است » . « 2 »\r\n\r\nنكته : لجاجت و ريشه‌ها و پيامدهاى آن\r\nلجاجت در اصل به معناى پافشارى ، سرسختى و اصرار بر يك سخن يا يك كار است و معمولًا در امور باطل به كار مىرود ؛ ولى به‌طور نادر در امورى كه جنبهء مثبت دارد نيز اين واژه به كار رفته است ، مانند حديث معروف يا برگرفته از حديث معروف\r\n« من قَرَعَ وَلَجَّ وَلَج\r\n؛ كسى كه درى را بكوبد و اصرار ورزد و ايستادگى كند سرانجام در باز مىشود و وارد خواهد شد » .\r\nقرآن مجيد نيز اين واژه را در مورد طغيان به كار برده مىفرمايد : « لَلَجُّوا فِى طُغْيَانِهِمْ يَعْمَهُونَ » ؛ آنها در طغيانشان لجاجت مىورزند و در اين وادى سرگردان مىمانند » . « 3 »\r\nاز جمله شواهدى كه دلالت مىكند لجاجت معمولًا بار منفى دارد حديث امام صادق عليه السلام است كه مىفرمايد :\r\n« سِتَّةٌ لاتَكُونُ فِى الْمُؤْمِنِ الْعُسْرُ وَالنَّكَدُ وَاللَّجاجَةُ وَالْكَذِبُ وَالْحَسَدُ وَالْبَغْىُ\r\n؛ شش چيز است كه در مؤمن وجود ندارد : ناتوانى\r\n\r\n\r\n","description":"","footnote":"\r\n( 1 ) . غررالحكم ، ح 10643 .\r\n( 2 ) . بحارالانوار ، ج 74 ، ص 68 .\r\n( 3 ) . مؤمن ، آيهء 75 .\r\n","page_name":" 423 ","page_number":423},
  {"content":"\r\n\r\nو بخل و لجاجت و دروغ و حسد و ظلم و ستم بر ديگران » . « 1 »\r\nسرچشمهء لجاجت امور زيادى مىتواند باشد ؛ از جمله حب ذات افراطى كه سبب پافشارى بر رأى و عقيدهء خود مىشود و خود بزرگ‌بينى كه سبب مىشود نظر خود را از همه برتر ببيند و بخل و حسادت كه او را از پذيرش نظر ديگران باز مىدارد و جهل و نادانى كه به انسان اجازه نمىدهد تمام جوانب مطلب را ببيند و تعصب شديد كه سبب پافشارى بر امور باطلى مىشود كه مورد تعصب اوست و دفاع بى دليل از قوم و قبيله و خانواده و بستگان كه سبب مىشود بر اعتقادات آنها پافشارى كند و امورى از اين قبيل .\r\nيكى ديگر از عوامل اصلى لجاجت عدم شجاعت در بازگشت از نظرات باطل و پذيرفتن نظرات صحيح است ؛ شجاعتى كه متأسفانه در بسيارى از افراد وجود ندارد و همين امر گاه سبب مىشود عمرى در مسير باطل بمانند و به پرتگاه‌ها كشيده شوند . تاريخ صحنه‌هاى زيادى از بدبختىهايى كه باعث آن افراد لجوج بودند به خاطر دارد .\r\nقرآن مجيد در سورهء « ملك » بعد از آنكه آيات روشنى را از خداوند ذكر مىكند به انحراف كافران اشاره كرده مىفرمايد : « بَلْ لَّجُّوا فِى عُتُوٍّ وَنُفُورٍ » ؛ آنها در سركشى و فرار از حقيقت لجاجت مىورزند » . « 2 »\r\nدر سورهء « نوح » دربارهء خودپرستان زمانش مىخوانيم : آنها به‌قدرى لجوج بودند كه براى نشنيدن كلام نوح انگشت‌ها را در گوش مىگذاردند و جامه به خود مىپيچيدند تا سخنان بيدارگر نوح را نشنوند . « وَإِنِّى كُلَّمَا دَعَوْتُهُمْ لِتَغْفِرَ لَهُمْ جَعَلُوا أَصَابِعَهُمْ فِى آذَانِهِمْ وَاسْتَغْشَوْا ثِيَابَهُمْ وَأَصَرُّوا وَاسْتَكْبَرُوا اسْتِكْبَاراً » . « 3 »\r\n* * *\r\n\r\n\r\n","description":"","footnote":"\r\n( 1 ) . بحارالانوار ، ج 69 ، ص 209 .\r\n( 2 ) . ملك ، آيهء 21 .\r\n( 3 ) . نوح ، آيهء 7 .\r\n","page_name":" 424 ","page_number":424},
  {"content":"\r\n\r\n\r\n180 و قال عليه السلام الطَّمَعُ رِقٌّ مُؤَبَّدٌ .\r\nامام عليه السلام فرمود :\r\nطمع بردگى جاويدان است . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nمرحوم خطيب در مصادر نهج‌البلاغه كلام حكمت‌آميز بالا را به اين شكل آورده است : « الطَّمَعُ رِقٌّ مُخَلَّد » و ظاهرش دليل بر اين است كه از منبع ديگرى اين سخن را دريافت داشته است . زمخشرى گرچه عين اين جمله را كه در نهج‌البلاغه در كتاب خود ربيع‌الابرار آورده و بعد از مرحوم سيد رضى مىزيسته است ولى بررسى كتب زمخشرى مخصوصاً كتاب ربيع‌الابرار به انسان اطمينان مىدهد كه او هيچ‌گاه از نهج‌البلاغه استفاده نمىكرده ( يا در دسترس او قرار نداشته است ) ، زيرا روايات وى غالباً با آنچه مرحوم سيد رضى آورده متفاوت است . ( مصادر نهج‌البلاغه ، ج 4 ، ص 146 ) .\r\n","page_name":" 425 ","page_number":425},
  {"content":"\r\n . \r\n","description":"","footnote":"","page_name":" 426 ","page_number":426},
  {"content":"\r\n\r\n\r\nشرح و تفسير بردگى جاويدان !\r\nامام عليه السلام در اين كلام نورانى به آثار زيان‌بار طمع اشاره كرده مىفرمايد : « طمع بردگى جاويدان است » ؛\r\n( الطَّمَعُ رِقٌّ مُؤَبَّدٌ )\r\n. حقيقت طمع ، علاقهء شديد به امور مادى است كه در دست ديگران است و شخص طماع براى رسيدن به آن هر گونه خضوع و ذلت را مىپذيرد و به همين دليل همچون برده‌اى است در برابر كسى كه طمع از او دارد و طماع غالباً اين صفت رذيله را با خود حفظ مىكند از همين رو امام عليه السلام آن را نوعى بردگى ابدى شمرده است .\r\nافراد طمع‌كار انسان‌هاى ضعيف ، زبون ، دون‌همت و فاقد شخصيت‌اند و چون اعتماد به نفس ندارند سعى مىكنند از طريق وابستگى به ديگران به مقصود خود برسند .\r\nدر مقابل اين صفت رذيله فضيلتى است كه از آن به عنوان\r\n« يأس عَمّا في أيدِى النّاسِ\r\n؛ قطع اميد از آنچه در دست ديگران است » تعبير شده و به بيان ديگر قناعت به آنچه خود دارد . در احاديث اسلامى به اين موضوع اشاره شده است .\r\nدر مورد اصل طمع مرحوم كلينى بابى در جلد دوم كافى عنوان كرده و احاديث نابى در ذيل آن آورده است ؛ از جمله از امام باقر عليه السلام نقل مىكند كه فرمود :\r\n« بِئْسَ الْعَبْدُ عَبْدٌ لَهُ طَمَعٌ يَقُودُهُ وَبِئْسَ الْعَبْدُ عَبْدُ لَهُ رَغْبَةٌ تُذِلُّهُ\r\n؛ چه بد انسانى\r\n\r\n","description":"","footnote":"","page_name":" 427 ","page_number":427},
  {"content":"\r\n\r\nاست آن كس كه طمعى دارد كه وى را به هر سو مىكشاند و چه بد انسانى است كسى كه علاقه به چيزى دارد كه سبب ذلت او مىشود » . « 1 »\r\nدر مورد قطع اميد از آنچه در دست مردم است امام على بن الحسين عليهما السلام مىفرمايد :\r\n« رَأَيْتُ الْخَيْرَ كُلَّهُ قَدِ اجْتَمَعَ في قَطْعِ الطَّمَعِ عَمّا في أيْدِى النَّاسِ\r\n؛ تمام خوبىها را در قطع اميد از آنچه در دست مردم است ديدم » . « 2 »\r\nحديثى از امام صادق عليه السلام مىخوانيم در جواب اين سؤال كه چه چيز ايمان را در قلب راسخ و ثابت مىدارد مىفرمايد :\r\n« الْوَرَعُ »\r\n( تقوا و پرهيزگارى ) و در پاسخ اين پرسش كه چه چيز ايمان را از قلب انسان خارج مىكند مىفرمايد :\r\n« الطَّمَعُ »\r\n. « 3 »\r\nشخص طماع در واقع نه اعتمادى به خدا دارد و نه ايمان درستى به رزاقيت او به همين دليل دست نياز به سوى اين و آن دراز مىكند .\r\nاز اين فراتر حديثى است كه از رسول خدا صلى الله عليه و آله نقل شده و مىفرمايد :\r\n« الطَّمَعُ يُذْهِبُ الْحِكْمَةَ مِنْ قُلُوبِ الْعُلَماءِ\r\n؛ طمع علم و دانش را از دل‌هاى دانشمندان دور مىسازد » . « 4 »\r\nدليل آن اين است كه علم و دانش نياز به حريت فكر و آزادمنشى دارد در حالى كه شخص طماع چون اسير خواسته‌هاى خويش است نمىتواند درست بينديشد و چه بسا براى رسيدن به مقصود خود كارهاى خلاف ارباب قدرت و مقام را توجيه كند و به بيان ديگر ، طمع نوعى مستى و تخدير فكر مىآورد و به طمّاع اجازه نمىدهد درست بينديشد .\r\nبراى اين‌كه بدانيم « طمع » كار انسان را به چه جايى مىرساند كافى است تاريخ طمع‌كاران را مطالعه و بررسى كنيم . « اشعب » يكى از طمع‌كاران معروف\r\n\r\n\r\n","description":"","footnote":"\r\n( 1 ) . كافى ، ج 2 ، ص 320 .\r\n( 2 ) . همان ، ص 146 .\r\n( 3 ) . همان ، ص 320 .\r\n( 4 ) . ميزان الحكمة ، ح 11189 .\r\n","page_name":" 428 ","page_number":428},
  {"content":"\r\n\r\nعرب است كه در ميان آنها به صورت ضرب المثل در آمده است . در حالات او نوشته‌اند : « روزى شخصى را ديد كه مشغول بافتن زنبيلى است به او گفت خواهش مىكنم آن را بزرگ‌تر بباف گفت به تو چه مربوط است ؟ گفت شايد روزى صاحب آن بخواهد براى من هديه‌اى بفرستد و بيشتر در اين زنبيل جاى بگيرد .\r\nنيز دربارهء او گفته‌اند : از اشعب طمع‌كارتر سگ او بود ، زيرا روزى عكس ماه را در وسط چاهى ديد خيال كرد گردهء نانى است براى به چنگ آوردن آن خود را در چاه پرت كرد و مرد .\r\nابن ابىالحديد قبل از نقل اين دو داستان در شرح نهج‌البلاغه اين شعر پرمعنا را نقل كرده است :\r\n تَعَفَّفْ وَعِشْ حُرّاً ولا تَكُ طامِعاً * فَما قَطَعَ الْأعْناقُ إلَّاالمَطامِعُ \r\nخويشتن‌دارى پيشه كن و آزادمنش زندگى نما و طمع كار مباش چرا كه چيزى جز طمع‌ها گردن انسان‌ها را قطع نكرده است . « 1 »\r\nدربارهء آثار سوء اين صفت رذيله ذيل حكمت دوم ، و همچنين در ذيل بخش بيست و سوم عهدنامهء مالك اشتر شرح بيشترى آورده‌ايم و به خواست خدا در ذيل حكمت 219\r\n( أكْثَرُ مَصارِعِ الْعُقُولِ تَحْتَ بُرُوقِ الْمَطامِعِ »\r\nو 226\r\n( الطّامِعُ فِي وِثاقِ الذُّلِّ )\r\nنيز بحث‌هايى خواهد آمد .\r\nاين سخن را با حديثى از پيغمبر اكرم پايان مىدهيم : يكى از ياران آن حضرت به نام « ابو ايوب خالد بن زيد » خدمتش رسيده عرض كرد : اى رسول خدا ! اندرزى به من ده ؛ اندرزى كوتاه تا بتوانم آن را حفظ كنم ( و به آن عمل نمايم ) پيامبر اكرم صلى الله عليه و آله فرمود :\r\n« أُوصيكَ بِخَمْسٍ بِالْيَأسِ عَمّا في أيْدِى النّاسِ فَإِنَّهُ الْغِنى وَإيّاكَ وَالطَّمَعَ فَإِنَّهُ الْفَقْرُ الْحاضِرُ وَصَلِّ صَلاةَ مُوَدِّعٍ وَإيّاكَ وَما يُعْتَذَرُ مِنْهُ وَأحِبَّ\r\n\r\n\r\n","description":"","footnote":"\r\n( 1 ) . شرح نهج‌البلاغهء ابن ابىالحديد ، ج 18 ، ص 413 .\r\n","page_name":" 429 ","page_number":429},
  {"content":"\r\n\r\nلِأخيكَ ما تُحِبُّ لِنَفْسِكَ\r\n؛ پنج چيز را به تو سفارش مىكنم : از آنچه در دست مردم است مأيوس باش و صرف نظر كن كه اين همان بىنيازى حقيقى است و از طمع بپرهيز كه فقر و تنگدستى حاضر است و نمازى را كه مىخوانى آنچنان بخوان كه گويى آخرين نماز توست و مىخواهى با دنيا وداع كنى و از كارهايى كه ناچار مىشوى از آن عذرخواهى كنى بپرهيز و آنچه براى خود دوست دارى براى برادر مسلمانت نيز دوست بدار » . « 1 »\r\n* * *\r\n\r\n\r\n","description":"","footnote":"\r\n( 1 ) . بحارالانوار ، ج 70 ، ص 168 .\r\n","page_name":" 430 ","page_number":430},
  {"content":"\r\n\r\n\r\n181 و قال عليه السلام ثَمَرَةُ التَّفْرِيطِ النَّدَامَةُ ، وَثَمَرَةُ الْحَزْمِ السَّلَامَةُ .\r\nامام عليه السلام فرمود :\r\nميوهء درخت تفريط پشيمانى و ميوهء درخت دورانديشى سلامت است . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nخطيب رحمه الله در كتاب مصادر ، اين كلام حكيمانه را با تفاوت‌هايى از كتب مختلف نقل كرده كه نشان مىدهد آنها منابع ديگرى در اختيار داشته‌اند از جمله غرر الحكم كه آن را به اين شكل نقل كرده است : « ثَمَرَةُ التَّفْريطِ مَلامَةٌ » و كمى پيش از آن « ثَمَرَةُ الْعَقْلِ الْاسْتِقامَةُ » و بعد از آن « ثَمَرَةُ الْحَزْمِ السَّلامَةُ » و نويسندهء مصادر اضافه مىكند كه من اطمينان دارم هر سه جمله در كلام امام عليه السلام با هم بوده و نويسندهء غرر الحكم طبق روشى كه دارد آنها را از هم جدا كرده است . سپس از كتاب طراز نوشتهء امير يحيى علوى آن را به اين صورت نقل مىكند : « التَّفْريطُ ثَمَرَتَهُ النَّدامَةُ » ( مصادر نهج البلاغه ، ج 4 ، ص 147 ) .\r\n","page_name":" 431 ","page_number":431},
  {"content":"\r\n . \r\n","description":"","footnote":"","page_name":" 432 ","page_number":432},
  {"content":"\r\n\r\n\r\nشرح و تفسير سرانجام دورانديشى\r\nامام عليه السلام در اين گفتار حكيمانهء خود ، نتيجهء تفريط و ثمره دورانديشى را در عبارتى كوتاه و پرمعنا بيان كرده مىفرمايد : « ميوهء درخت تفريط پشيمانى و ميوهء درخت دورانديشى سلامت است » ؛\r\n( ثَمَرَةُ التَّفْرِيطِ النَّدَامَةُ ، وَثَمَرَةُ الْحَزْمِ السَّلَامَةُ )\r\n. امام عليه السلام در اين كلام نورانى واژهء « تفريط » را نقطهء مقابل « حَزْم » شمرده كه به معناى دورانديشى و تدبير امور و آينده‌نگرى است ، بنابراين « تفريط » در اين كلام به معناى ترك دورانديشى و تدبير در امور و انحراف از حق است ؛ خواه از طريق زياده‌روى باشد يا كوتاهى و كم‌كارى .\r\nدرست است كه تفريط غالباً در مقابل افراط ذكر مىشود و افراط را به معناى زياده‌روى و تفريط را به معناى كوتاهى و كم‌كارى تفسير مىكنند ؛ ولى هرگاه تفريط به طور مستقل ذكر شود ممكن است هرگونه انحراف از حق و واقعيت را شامل گردد ، همان‌گونه كه در كلام بالا چنين به نظر مىرسد . صاحب كتاب لسان‌العرب تفريط را به معناى ضايع كردن چيزى تفسير مىكند كه اين ضايع كردن ممكن است عوامل مختلفى داشته باشد .\r\nبنابراين امام عليه السلام دورانديشى را به درخت بارور و پرثمرى تشبيه كرده كه ميوهء آن سلامت است و در نقطهء مقابل آن تفريط را به شجرهء خبيثه‌اى تشبيه فرموده كه ميوهء آن ندامت و پشيمانى است . اين همان چيزى است كه بارها در زندگى خود\r\n\r\n","description":"","footnote":"","page_name":" 433 ","page_number":433},
  {"content":"\r\n\r\nو ديگران تجربه كرده‌ايم . مخصوصا بسيار مىشود كه انسان به امورى به ديدهء حقارت مىنگرد و سرانجام ضربهء سنگينى از ناحيهء آن مىخورد همان‌گونه كه بعضى از دانشمندان گفته‌اند : شخص عاقل هرگز نبايد چيزى از خطاها و لغزش‌هايش را كوچك بشمرد ، زيرا هنگامى كه انسان چيزى را كوچك مىشمرد در مشكلات بزرگى مىافتد . در تاريخ ديده‌ايم كه گاه دشمنانى كه به نظر كوچك مىآمدند حكومتى را زايل كردند و بسيار ديده‌ايم كه گاه بيمارى كوچكى كه مورد بىاعتنايى واقع مىشود ضربهء سنگينى به سلامت ما مىزند ونهرهاى بزرگ وسيلاب‌ها را ديده‌ايم كه از جوىهاى كوچك تشكيل مىشوند . « 1 »\r\nدر اين‌كه ميوهء تلخ نهال تفريط ، پشيمانى است جاى ترديد نيست قرآن مجيد نيز به اين حقيقت اشاره كرده و به مسلمانان هشدار مىدهد كه : « و از بهترين دستورهايى كه از سوى پروردگارتان بر شما نازل شده پيروى كنيد پيش از آن‌كه عذاب الهى ناگهان به سراغ شما درآيد در حالى كه از آن آگاه نيستند . ( اين دستورها براى آن است كه ) مبادا كسى روز قيامت بگويد : افسوس بر من از كوتاهىهايى كه در اطاعت فرمان خدا كردم و از مسخره كنندگان ( آيات او ) بودم » ؛ « وَاتَّبِعُوا أَحْسَنَ مَا أُنْزِلَ إِلَيْكُمْ مِّنْ رَّبِّكُمْ مِنْ قَبْلِ أَنْ يَأْتِيَكُمُ العَذَابُ بَغْتَةً وَأَنْتُمْ لَاتَشْعُرُونَ * أَنْ تَقُولَ نَفْسٌ يَا حَسْرَتَا عَلَى مَا فَرَّطْتُ فِى جَنْبِ اللَّهِ » . « 2 »\r\nدر حديثى نيز از امام هادى عليه السلام مىخوانيم كه فرمود :\r\n« اذْكُرْ حَسَراتِ التَّفْريطِ تَأْخُذْ بِقَديمِ الْحَزْمِ\r\n؛ افسوس‌هاى ناشى از تفريط را به ياد آور تا به دورانديشى اهميت دهى » . « 3 »\r\nدربارهء ثمرات و تفسير مسئلهء حزم و دورانديشى نيز كه نقطهء مقابل تفريط است روايات فراوانى داريم ؛ از جمله در حديثى از امام على بن ابىطالب عليه السلام\r\n\r\n\r\n","description":"","footnote":"\r\n( 1 ) . بهج الصباغه ، ج 13 ، ص 350 .\r\n( 2 ) . زمر ، آيهء 55 و 56 .\r\n( 3 ) . ميزان الحكمة ، باب حزم ، ح 3690 .\r\n","page_name":" 434 ","page_number":434},
  {"content":"\r\n\r\nمىخوانيم :\r\n« التَّدْبيرُ قَبْلَ الْعَمَلِ يُؤمِنُكَ مِنَ النَّدَمِ\r\n؛ تدبير پيش از عمل تو را از پشيمانى ( بعد از عمل ) ايمن مىسازد » . « 1 »\r\nدر حديث ديگرى از همان حضرت آمده است :\r\n« مَنْ نَظَرَ فِى الْعَواقِبِ سَلِمَ مِنَ النَّوائِبِ\r\n؛ كسى كه دورانديش باشد و پايان كار را ببيند از گرفتارىها و مصائب سالم خواهد ماند » . « 2 »\r\nدر تفسير « حزم » از همان حضرت آمده است كه فرمود :\r\n« الْحَزْمُ النَّظَرُ فِى الْعَواقِبِ وَمُشاوَرَةُ ذَوِى الْعُقُولِ\r\n؛ حزم همان عاقبت‌نگرى و مشورت با صاحبان فكر و انديشه است » . « 3 »\r\nگرچه گاه مىشود كه تفريط از سستى و تنبلى سرچشمه مىگيرد ؛ اما غالباً منشأ تفريط همان ترك دورانديشى است .\r\nاين نكته نيز قابل توجه است كه گاه انسان در مطالعهء عواقب امور تفريط مىكند و گرفتار نوعى وسواس و در نتيجه تفريط مىشود . در اين‌گونه موارد حزم آن است كه اين‌گونه عاقبت‌انديشىها رها شوند و انسان تصميم بگيرد كه با شجاعت وارد كار شود و اين شبيه چيزى است كه بعضى از فقها مىگويند : گاه احتياط در ترك احتياط است .\r\nدر اهميت دورانديشى و آثار و روايات مربوط به آن توضيحات بيشترى ذيل حكمت 48 داده‌ايم .\r\nآخرين نكته‌اى كه لازم مىدانيم در اينجا به طور فشرده به آن اشاره كنيم اين است كه منظور از سلامت در عبارت بالا تنها سلامت دين نيست ، بلكه سلامت دنيا ، جسم ، خانواده ، كسب و كار و سلامت جامعه نيز در دورانديشى و ترك هرگونه تفريط و مسامحه‌كارى است .\r\n\r\n\r\n","description":"","footnote":"\r\n( 1 ) . بحارالانوار ، ج 68 ، ص 338 .\r\n( 2 ) . مستدرك الوسائل ، ج 11 ، ص 307 .\r\n( 3 ) . غررالحكم ، ح 10881 .\r\n","page_name":" 435 ","page_number":435},
  {"content":"\r\n . \r\n","description":"","footnote":"","page_name":" 436 ","page_number":436},
  {"content":"\r\n\r\n\r\n182 و قال عليه السلام لَا خَيْرَ فِي الصَّمْتِ عَنِ الْحُكْمِ ؛ كَمَا أَنَّهُ لَاخَيْرَ فِي الْقَوْلِ بِالْجَهْلِ .\r\nامام عليه السلام فرمود :\r\nخاموش ماندن از گفتار حكمت‌آميز فايده‌اى ندارد\r\nهمان‌گونه كه سخن گفتن نابخردانه . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاين كلام حكيمانه در ضمن خطبة الوسيلة آمده است . همان خطبه‌اى كه اميرمؤمنان على عليه السلام پس از هفت روز از رحلت پيغمبر صلى الله عليه و آله در مدينه قرائت كرد و مسائل بسيار مهمى را در آن به مردم گوشزد فرمود و پس از اندرزهاى حكيمانه شواهد اندرزهاى خود را بيان كرد . ( كافى ، ج 8 ، ص 18 ) در تحف العقول نيز همين كلام حكمت‌آميز نقل شده است . ( مصادر نهج‌البلاغه ، ج 4 ، ص 147 ) .\r\nدر انساب الاشراف بلاذرى كه قبل از سيد رضى مىزيسته اين حديث آمده است . ( انساب الاشراف ، ص 114 ، ح 55 ) . جالب توجه اين‌كه مرحوم سيد رضى عين اين سخن را بدون هيچ‌گونه تفاوت در حكمت 471 آورده است و اين نشان مىدهد كه گاه بر اثر اشتغالات و گرفتارىها فاصلهء زمانى زيادى در ميان جمع‌آورى و نگارش اين حكمت‌ها رخ مىداده به گونه‌اى كه مرحوم سيد رضى فراموش مىكرده كه اين جمله را قبلًا نوشته است .\r\n","page_name":" 437 ","page_number":437},
  {"content":"\r\n . \r\n","description":"","footnote":"","page_name":" 438 ","page_number":438},
  {"content":"\r\n\r\n\r\nشرح و تفسير كجا خاموشى باش و كجا سخن بگو\r\nامام عليه السلام در اين گفتار حكيمانه اشاره به موارد لزوم سكوت و موارد سخن گفتن كرده مىفرمايد : « خاموش ماندن از گفتار حكمت‌آميز فايده‌اى ندارد ، همان‌گونه كه سخن گفتن نابخردانه » ؛\r\n( لَا خَيْرَ فِي الصَّمْتِ عَنِ الْحُكْمِ ؛ كَمَا أَنَّهُ لَا خَيْرَ فِي الْقَوْلِ بِالْجَهْلِ )\r\n. سكوت بهتر است يا سخن گفتن ؟ دانشمندان در اين باره بحث‌هاى مختلفى كرده‌اند ؛ گروهى خطرات سخن گفتن و گناهان كبيره و عظيمهء ناشى از آن را در نظر گرفته و دستور به سكوت داده‌اند . عده‌اى فوايد عظيمى را كه در سخن گفتن است در نظر گرفته و سخن گفتن را توصيه مىكنند ولى حق مطلب همان است كه امام عليه السلام فرمود . آنجا كه انسان ، حكيمانه و عاقلانه سخن بگويد فضيلت است و ترك آن رذيلت و آنجا كه انسان جاهلانه و نابخردانه سخن بگويد رذيلت است و ترك آن فضيلت .\r\nبه همين دليل هم روايات زيادى در مدح سكوت وارد شده و هم احاديث فراوانى در فضيلت كلام ؛ از جمله از امام سجاد على بن الحسين عليه السلام سؤال شد كه سخن گفتن افضل است يا سكوت فرمود :\r\n« لِكُلِّ واحِدٍ مِنْهُما آفاتٌ فَإذا سَلِما مِنَ الْآفاتِ فَالْكَلامُ أفْضَلُ مِنَ السُّكُوتِ\r\n؛ هر كدام از اين دو آفاتى دارد هرگاه از آفات سالم باشند سخن گفتن از سكوت افضل است » عرض كردند : اى پسر رسول\r\n\r\n","description":"","footnote":"","page_name":" 439 ","page_number":439},
  {"content":"\r\n\r\nخدا چگونه است ( كه سخن گفتن افضل باشد ) ؟ امام عليه السلام فرمود :\r\n« لِأنَّ اللَّهَ عَزَّوَجَلَّ ما بَعَثَ الْأنْبِياءُ وَالْأَوْلِياءُ بِالسُّكُوتِ إنَّما بَعَثَهُمْ بِالْكَلامِ\r\n؛ خداوند پيامبران و اوصياى آنها را به سكوت مبعوث نكرد ، بلكه مبعوث كرد تا با مردم سخن بگويند ( و پيام خدا را به آنها برسانند ) » . حضرت در پايان اين حديث به نكتهء جالبى اشاره كرده فرمود :\r\n« إنّكَ تَصِفُ فَضْلَ السُّكُوتِ بِالْكَلامِ وَلَسْتَ تَصِفُ فَضْلَ الْكَلامِ بِالسُّكُوتِ\r\n؛ حتى هنگامى كه مىخواهى فضيلت سكوت را بيان كنى با كلام بيان مىكنى و هرگز فضيلت كلام را با سكوت بيان نخواهى كرد » . « 1 »\r\nدر حديث ديگرى از امام صادق از پدرانش از اميرمؤمنان على عليهم السلام چنين آمده است :\r\n« جُمِعَ الْخَيْرُ كُلُّهُ في ثَلاثِ خِصالٍ النَّظَرِ وَالسُّكُوتِ وَالْكَلامِ فَكُلُّ نَظَرٍ لَيْسَ فيهِ اعْتِبارٌ فَهُوَ سَهْوٌ وَكُلُّ سُكُوتٍ لَيْسَ فيهِ فِكْرٌ فَهُوَ غَفْلَةٌ وَكُلُّ كَلامٍ لَيْسَ فيهِ ذِكْرٌ فَهُوَ لَغْوٌ\r\n؛ تمام نيكىها در سه خصلت جمع شده است : نگاه كردن و سكوت و سخن گفتن . هر نگاهى كه در آن عبرت نباشد سهو و بيهوده است و هر سكوتى كه در آن فكر نباشد غفلت و بىخبرى است و هر كلامى كه در آن ياد خدا نباشد لغو است » . و در پايان اضافه فرمود :\r\n« فَطُوبى لِمَنْ كانَ نَظَرُهُ عَبَراً وَسُكُوتُهُ فِكْراً وَكَلامُهُ ذِكْراً\r\n؛ خوشا به حال كسانى كه نگاهشان عبرت ، سكوتشان فكر و كلامشان ذكر باشد » . « 2 »\r\nنتيجه اين‌كه سكوت و كلام نيز مانند ساير اعمال انسان هستند كه اگر در حد اعتدال و شرايط لازم باشند فضيلت و اگر خارج از اين حد گردند رذيلت و اين با تفاوت اشخاص و مجالس و مطالب و موضوعات متفاوت است و هر كس مىتواند با دقت فضيلت را از رذيلت در اينجا دريابد ؛ به يقين سكوت از امر به معروف و نهى از منكر و از حكم به حق و از شهادت عادلانه و از اندرز\r\n\r\n\r\n","description":"","footnote":"\r\n( 1 ) . بحارالانوار ، ج 68 ، ص 274 .\r\n( 2 ) . همان ، ص 275 .\r\n","page_name":" 440 ","page_number":440},
  {"content":"\r\n\r\nو نصيحت‌هاى مخلصانه و از مشورت خردمندانه جزء رذايل و يا از گناهان كبيره است ؛ ولى سخن گفتن به دروغ ، غيبت ، تهمت ، اهانت ، امر به منكر و نهى از معروف ، شهادت به باطل و فضول كلام ( سخنان بى جا و بىمعنا ) جزء رذايل اخلاقى يا از گناهان كبيره به شمار مىآيد .\r\nتعبير به « حكم » در كلام امام عليه السلام تنها به معناى قضاوت كردن در محاكم قضايى يا فتواى به حلال و حرام آن‌گونه كه بعضى از شارحان پنداشته‌اند ، نيست بلكه هر سخن حكيمانه و خردمندانه‌اى را فرا مىگيرد ، زيرا نقطهء مقابل آن در همين كلام « جهل » ذكر شده است .\r\nقرآن مجيد نيز كراراً به مسئلهء تكلم به حق اشاره كرده و اهل كتاب را بر كتمان حق و سكوت سرزنش مىكند ؛ از جمله مىفرمايد : « وَإِذْ أَخَذَ اللَّهُ مِيثَاقَ الَّذِينَ أُوتُوا الْكِتَابَ لَتُبَيِّنُنَّهُ لِلنَّاسِ وَلَا تَكْتُمُونَهُ » ؛ ( به خاطر بياوريد ) هنگامى را كه خدا ، از كسانى كه كتاب آسمانى به آنها داده شده ، پيمانى گرفت كه حتماً آن را براى مردم آشكار سازيد و كتمان نكنيد ! » . « 1 »\r\nبحث مشروحى در كتاب اخلاق در قرآن در زمينهء سكوت و كلام داشته‌ايم . « 2 »\r\n* * *\r\n\r\n\r\n","description":"","footnote":"\r\n( 1 ) . آل عمران ، آيهء 187 .\r\n( 2 ) . ر . ك : اخلاق در قرآن ، ج 1 ، ص 304 .\r\n","page_name":" 441 ","page_number":441},
  {"content":"\r\n . \r\n","description":"","footnote":"","page_name":" 442 ","page_number":442},
  {"content":"\r\n\r\n\r\n183 و قال عليه السلام مَا اخْتَلَفَتْ دَعْوَتَانِ إِلَّا كَانَتْ إِحْدَاهُمَا ضَلَالَةً .\r\nامام عليه السلام فرمود :\r\nهيچ‌گاه دو دعوت متضاد وجود ندارد مگر اين‌كه يكى از آن دو\r\nضلالت و گمراهى است . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر كتاب مصادر منبعى جز غرر الحكم ( كه نويسنده‌اش بعد از سيد رضى مىزيسته ) براى اين كلام حكمت‌آميز ذكر نشده است وى اظهار اميدوارى مىكند كه مدارك ديگرى را براى آن پيدا كند . ( مصادر نهج‌البلاغه ، ج 4 ، ص 147 ) .\r\n","page_name":" 443 ","page_number":443},
  {"content":"\r\n . \r\n","description":"","footnote":"","page_name":" 444 ","page_number":444},
  {"content":"\r\n\r\n\r\nشرح و تفسير ادّعاهاى متضاد\r\nاميرمؤمنان على عليه السلام در اين كلمهء حكمت‌آميز خود به مطلبى اشاره مىكند كه ظاهراً واضح است ؛ ولى با نهايت تأسف براى گروهى كاملا پيچيده شده است .\r\nمىفرمايد : « هيچ گاه دو دعوت مختلف و متضاد وجود ندارد مگر اين‌كه يكى از آن دو ضلالت و گمراهى است » ؛\r\n( مَا اخْتَلَفَتْ دَعْوَتَانِ إِلَّا كَانَتْ إِحْدَاهُمَا ضَلَالَةً )\r\n. بعضى از شارحان نهج‌البلاغه مانند ابن ابىالحديد چون اين جمله را بر خلاف عقيدهء خود در تصويب در فروع دين دانسته‌اند ( شرح معناى تصويب خواهد آمد ) آن را به مسئلهء اختلاف در عقايد دينى تفسير كرده و گفته‌اند : دو عقيدهء مختلف و متضاد دينى نمىتواند هر دو درست باشد ؛ يكى از آن دو حق است و ديگرى باطل . در صورتى كه كلام امام عليه السلام عام است و هرگونه نظرات متضاد را شامل مىشود و گويا امام عليه السلام با اين گفتار حكيمانهء خود مىخواهد عقيدهء سخيف تصويب را ابطال كند .\r\nتوضيح اين‌كه گروهى از اهل سنت معتقدند مجتهدانى كه اختلاف در آراء دارند ؛ يكى فلان كار را حرام مىداند و ديگرى واجب يا يكى حرام مىشمرد و ديگرى حلال همگى بر حقند و عقيدهء همه حكم الهى است نه حكم ظاهرى بلكه حكم واقعى . اين عقيده بر اثر اختلاف آراء شديدى كه ميان فقهاى آنها واقع شد ظهور كرد و متأسفانه آنان هدايت امامان اهل بيت را در اين امور نپذيرفتند\r\n\r\n","description":"","footnote":"","page_name":" 445 ","page_number":445},
  {"content":"\r\n\r\nو به اين گونه خطاها گرفتار شدند .\r\nاز آن بدتر اين‌كه بعضى از آنها اختلاف در عقايد دينى اصول دين را هم هرچند متضاد باشد صحيح شمرده و حتى تصريح كرده‌اند كه قرآن هم مطالب متضاد و متناقضى گفته و همهء آنها صحيح است . مرحوم علامهء شوشترى از ابن‌قتيبة در كتاب مختلف الحديث نقل مىكند كه عبيدالله بن حسن ، از متكلمان اهل سنت كه مدتى قاضى بصره بود نظر داشت كه قرآن دلالت بر اختلاف دارد ؛ آن كس كه معتقد به آزادى اراده است صحيح مىگويد و مطابق بعضى از آيات قرآن است و آن كس كه معتقد به جبر است او هم صحيح مىگويد و موافق بعضى از آيات قرآن است ، پس همهء آنها درست مىگويند ! روزى از او سؤال شد كه دربارهء معتقدان به جبر و اختيار چه مىگويى ؟ گفت : هر دو گروه صحيح مىگويند . گروهى خدا را بزرگ شمرده و گروهى او را منزه دانسته‌اند . ( گروه اول اشاره به جبرىهاست كه همه چيز را فعل الله مىدانند و گروه دوم اشاره به اختيارىها كه مىگويند عدالت خدا ايجاب مىكند افراد را مجبور به كارى نسازد و بعد مؤاخذه كند ) .\r\nنامبرده از اين هم فراتر رفته و مىگويد اگر كسى زناكار را مؤمن بداند صحيح گفته و اگر كافر بداند او هم صحيح گفته و سخنان ناموزون و ابلهانهء ديگرى از اين قبيل . « 1 »\r\nبدين ترتيب او قرآن و اسلام را دينى غير منطقى و دور از عقل و خرد معرفى كرده كه هيچ عاقل آزادانديشى حاضر نمىشود آن را بپذيرد .\r\nامامان اهل بيت عليهم السلام در بيانات مختلفى اين‌گونه عقايد خرافى را نفى مىكنند و اسلام را به شكل خردمندانه و مقبول عقلا كه هماهنگ با آيات عقلانى قرآن است معرفى مىنمايند .\r\n\r\n\r\n","description":"","footnote":"\r\n( 1 ) . بهج الصباغة ، ج 7 ، ص 330 .\r\n","page_name":" 446 ","page_number":446},
  {"content":"\r\n\r\nدر خطبهء هجدهم سخنان بسيار كوبنده و شفافى در نفى عقيدهء تصويب در جلد اول از همين كتاب گذشت كه امام عليه السلام چگونه با بيان بسيار منطقى و روشن‌گر اين‌گونه عقايد را نفى و ابطال مىكند و ساحت اسلام و قرآن را مبرا مىشمرد . ساير امامان اهل بيت عليهم السلام نيز همين معنا را در سخنان نورانىاشان دنبال كرده و با صراحت گفته‌اند : هميشه حق يكى است و آنچه در نقطهء مقابل آن باشد باطل است و همه با هم بايد بكوشند و حق را پيدا كنند .\r\nآرى اگر كسى تلاش و كوشش كافى براى رسيدن به حق چه در اصول دين و چه در فروع دين انجام دهد و راه خطا را بپيمايد در نزد خدا معذور خواهد بود . نه اين‌كه آنچه را به آن رسيده حق و عين واقعيت است ، بلكه به مقتضاى « لَا يُكَلِّفُ اللَّهُ نَفْساً إِلَّا وُسْعَهَا » « 1 » بيش از اين توان نداشته و تكليفى متوجه او نيست و گرنه حق باطل مىشود و نه باطل حق .\r\nمصيبت بزرگ نسبت دادن تناقض‌گويى به قرآن مجيد است كه واقعاً گفتار بىشرمانه‌اى است و نمونهء آن در كلام عبيدالله بن حسن متكلم گذشت . قرآن مجيد با صراحت مىفرمايد : « أَفَلَا يَتَدَبَّرُونَ الْقُرْآنَ وَلَوْ كَانَ مِنْ عِنْدِ غَيْرِ اللَّهِ لَوَجَدُوا فِيهِ اخْتِلَافاً كَثِيراً » ؛ آيا دربارهء قرآن نمىانديشيد اگر از سوى غير خدا بود اختلاف فراوانى در آن مىيافتيد » .\r\nاصولًا نبودن اختلاف در كتابى كه حدود بيست و سه سال از سوى خدا در مورد حوادث تلخ و شيرين و سخت و آسان نازل شده يكى از دلايل اعجاز قرآن است .\r\nدر جاى ديگر بعد از بيان احكام ده‌گانهء معروف مىفرمايد : « وَأَنَّ هَذَا صِرَاطِى مُسْتَقِيماً فَاتَّبِعُوهُ وَلَا تَتَّبِعُوا السُّبُلَ فَتَفَرَّقَ بِكُمْ عَنْ سَبِيلِهِ ذَلِكُمْ وَصَّاكُمْ بِهِ لَعَلَّكُمْ تَتَّقُونَ » ؛ اين راه مستقيم من است از آن پيروى كنيد و از راه‌هاى پراكنده\r\n\r\n\r\n","description":"","footnote":"\r\n( 1 ) . بقره ، آيهء 286 .\r\n","page_name":" 447 ","page_number":447},
  {"content":"\r\n\r\n( و انحرافى ) پيروى نكنيد كه شما را از راه او دور مىسازد ؛ اين چيزى است كه خداوند شما را به آن سفارش مىكند ، تا پرهيزگارى پيشه كنيد » . « 1 »\r\nدر اين آيه راه خدا يكى معرفى شده و راه‌هاى منحرف و بيگانه از خدا متعدد و پراكنده ، زيرا صراط مستقيم به صورت مفرد و طرق انحرافى به شكل جمع آورده شده است .\r\n* * *\r\n\r\n\r\n","description":"","footnote":"\r\n( 1 ) . انعام ، آيهء 153 .\r\n","page_name":" 448 ","page_number":448},
  {"content":"\r\n\r\n\r\n184 و قال عليه السلام مَا شَكَكْتُ فِي الْحَقِّ مُذْ أُرِيتُهُ .\r\nامام عليه السلام فرمود :\r\nاز آن زمان كه حق به من نشان داده شده هرگز در آن شك و ترديد نكردم . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاين كلام نورانى به عنوان جزيى از خطبهء چهارم در جلد اول اين كتاب آمد . خطيب رحمه الله در بيان مصادر اين كتاب مىگويد : ما در ذيل خطبهء چهارم آن را بيان كرديم و در آنجا تصريح مىكند كه مرحوم شيخ مفيد ( قبل از سيد رضى ) آن را در ارشاد با تفاوت كمى آورده است و چند جمله نيز بر آن افزوده و طبرى هم بخش آخر اين خطبه را در كتاب مسترشد ذكر كرده است . ( ولى در كتاب مسترشد اين جمله در ذيل خطبه ذكر نشده است بلكه تنها جملهء لَمْ يُوجِسْ مُوسى . . . تا آخر خطبه آمده است ) . اينها نشان مىدهد كه آنها از منابعى غير از نهج‌البلاغه آن را دريافت داشته‌اند . ( مصادر نهج‌البلاغه ، ج 1 ، ص 327 ) .\r\n","page_name":" 449 ","page_number":449},
  {"content":"\r\n . \r\n","description":"","footnote":"","page_name":" 450 ","page_number":450},
  {"content":"\r\n\r\n\r\nشرح و تفسير هيچ‌گاه در شناخت حق شك نكردم !\r\nامام عليه السلام در اين گفتار نورانى خود به حقيقت مهمى اشاره مىكند و مىفرمايد :\r\n« از آن زمان كه حق به من نشان داده شده هرگز در آن شك و ترديد نكردم » ؛\r\n( مَا شَكَكْتُ فِي الْحَقِّ مُذْ أُرِيتُهُ )\r\n. آگاهى بر چيزى درجات دارد كه وابسته به طرق دريافت آن است ؛ گاه انسان چيزى را با ادلهء نظرى درك مىكند و گاه با مقدمات ضرورى ، زمانى با حس و تجربه و هنگامى با شهود باطنى . يا ادلهء بسيار محكمى همچون شهود است ، شهودى كه از همهء اينها برتر است يا علم و اطلاعى كه از ادلهء نظرى حاصل مىگردد . گاه نيز ممكن است در ادامهء راه بر اثر دليل معارضى با شك مواجه شود .\r\nاز اين گذشته افرادى كه چيزى را درك مىكنند با هم متفاوتند ؛ گاه افراد ضعيفى هستند كه با كم‌ترين شبهه‌اى متزلزل مىشوند و گاه افراد قوى و نيرومندى كه هيچ شبهه‌اى آنها را تكان نمىدهد .\r\nاز سوى سوم معلمانى كه چيزى به انسان مىآموزند نيز مختلف‌اند ؛ گاه معلّم فرد عادى است و گاه امام معصوم يا پيغمبر خدا ؛ در آموخته‌هايى از فردى عادى ممكن است شك و ترديد نفوذ كند ؛ ولى آنچه را انسان از استاد معصومى آموخته از شك و ترديد مصون خواهد بود . تمام اين جهات در حد اعلا در روح و جان على عليه السلام وجود داشت ؛ هم مشاهدهء او نسبت به حق از طريق شهود بود\r\n\r\n","description":"","footnote":"","page_name":" 451 ","page_number":451},
  {"content":"\r\n\r\nو هم قدرت روح او اجازهء شك و شبهه به وى نمىداد و هم استاد و معلم او شخصى همچون پيامبر اسلام بود كه مستقيما مطالب را از منبع وحى دريافت مىكرد . به همين دليل امام عليه السلام مىگويد : از آن روزى كه حق به من نشان داده شد هرگز در آن ترديد نكردم .\r\nافزون بر اينها بسيار مىشود كه تزلزل ايمان انسان از هواپرستى نشأت مىگيرد ؛ مثلًا در داستان معروف « عمر بن سعد » آمده است كه وقتى در برابر شهيد كردن سالار شهيدان ، امام حسين وعدهء فرماندارى رى به او داده شده به قدرى براى او جالب بود كه حتى در معاد شك كرد و گفت : مىگويند خداوند بهشت و دوزخى آفريده اگر راست گفته باشند اين عمل را انجام مىدهم و توبه مىكنم و اگر دروغ گفته باشند به مقام بلندى در دنيا مىرسم و از آنجا كه امام عليه السلام از اين امور پاك و منزه بود هرگز شبهه‌اى در وجود مباركش راه نيافت و چه بسيار افرادى در صدر اسلام و بعد از رحلت پيامبر اكرم صلى الله عليه و آله براى جاذبه‌هاى مال و ثروت و مقام ايمان خود را از دست دادند و گرفتار شبهات شدند . « 1 »\r\nدر حديثى از امام صادق عليه السلام مىخوانيم كه از آن حضرت سؤال كردند چه چيزى ايمان را در انسان ثابت نگه مىدارد . امام عليه السلام فرمود :\r\n« الّذي يُثْبِتُهُ فيهِ الْوَرَعُ وَالَّذي يُخْرِجُهُ مِنْهُ الطَّمَعُ\r\n؛ آن چيزى كه ايمان را در انسان ثابت مىدارد ورع و پرهيزگارى است و آن چيزى كه ايمان را از او خارج مىكند طمع است » . « 2 »\r\nاز اينجا نتيجه مىگيريم كه اگر بخواهيم در عقايد خود راسخ باشيم بايد علاوه بر اين‌كه آنها را از منبع مطمئنى دريافت داريم خودسازى را نيز فراموش نكنيم مبادا طوفان وسوسه‌هاى شيطان و هواى نفس كاخ ايمان ما را متزلزل و ويران سازد .\r\n\r\n\r\n","description":"","footnote":"\r\n( 1 ) . صاحب « لهوف » اشعار عبرت‌انگيز « عمر بن سعد » را در اين زمينه مشروحا آورده است .\r\n( 2 ) . وسائل الشيعه ، ج 20 ، ص 358 .\r\n","page_name":" 452 ","page_number":452},
  {"content":"\r\n\r\nمطالعهء خطبه‌هاى نهج‌البلاغه نيز شاهد صادق اين گفتار است ، زيرا مىبينيم همه جا امام عليه السلام با قاطعيت تمام در مورد مسائل مختلف از اعتقادات گرفته تا اخلاق و اعمال و احكام سخن مىگويد و اين قاطعيت نشانهء اعتقاد قطعى و تزلزل‌ناپذير امام عليه السلام در تمام اين مسائل است .\r\nاين سخن را با كلام ديگرى از امام اميرمؤمنان عليه السلام در خطبهء 189 نهج‌البلاغه كه برگرفته از قرآن مجيد است پايان مىدهيم . امام عليه السلام در آن خطبه مىفرمايد :\r\n« بعضى از ايمان‌ها ثابت و مستقر در دل‌هاست و بعضى ديگر ناپايدار و عاريتى است كه در ميان قلب و سينه تا سرآمدى معلوم قرار دارد » گويى اين سخن اشاره به آيهء 98 سورهء انعام است كه مىفرمايد : « وَهُوَ الَّذِى أَنشَأَكُمْ مِّنْ نَّفْسٍ وَاحِدَةٍ فَمُسْتَقَرٌّ وَمُسْتَوْدَعٌ » ؛ و كسى است كه شما را از يك انسان آفريد ( و شما از نظر ايمان يا آفرينش دو گروه مختلف هستيد : ) پايدار و ناپايدار » يكى از تفسيرهاى اين آيهء شريفه همان است كه در كلام امام صادق عليه السلام آمده كه مىفرمايد :\r\n« فَالْمُسْتَقَرُّ الإيمانُ الثّابِتُ وَالْمُسْتَوْدَعُ الْمُعارُ\r\n؛ مستقر به معناى ايمان ثابت است و مستودع ايمان عاريتى است » . « 1 »\r\nما در شرح آن خطبه عوامل پايدارى ايمان و تزلزل آن را مشروحاً آورده‌ايم . « 2 »\r\n* * *\r\n\r\n\r\n","description":"","footnote":"\r\n( 1 ) . بحارالانوار ، ج 66 ، ص 222 .\r\n( 2 ) . پيام امام اميرالمؤمنين عليه السلام ، ج 7 ، 281 .\r\n","page_name":" 453 ","page_number":453},
  {"content":"\r\n . \r\n","description":"","footnote":"","page_name":" 454 ","page_number":454},
  {"content":"\r\n\r\n\r\n185 و قال عليه السلام مَا كَذَبْتُ وَلَا كُذِّبْتُ ، وَلَا ضَلَلْتُ وَلَا ضُلَّ بِي .\r\nامام عليه السلام فرمود :\r\nهرگز دروغ نگفته‌ام و هيچ‌گاه دروغ به من گفته نشده است ( اشاره به اين‌كه آنچه پيامبر به من فرموده است راست و درست بوده است ) و هرگز گمراه نبوده‌ام و كسى نيز به وسيلهء من گمراه نشده است . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر كتاب مصادر دربارهء اين كلام نورانى مىنويسد : اين سخن در موارد بسيارى از آن حضرت نقل شده كه در تواريخ آمده است از جمله به گفتهء « ابومخنف » مورخ معروف ، روز جنگ جمل در برابر بعضى از اصحاب جمل و روز جنگ صفين بنا به نقل نصر بن مزاحم در ضمن خطبه‌اى آن را بيان كرد و روز جنگ نهروان هنگامى آن را در برابر بعضى اصحابش فرمود كه عرض كردند خوارج از پل نهروان عبور كرده ( و فرار نمودند ) امام عليه السلام فرمود : هرگز آنها عبور نكرده‌اند و در همين منطقه بدن‌هاى بىجانشان بر زمين خواهد افتاد سپس فرمود : « ما كَذَبت و لا كُذّبت » سپس بعد از شرح اين موارد مىگويد : گروهى از مورخان قبل از سيد رضى مانند « مبرد » در كتاب كامل ، طبرى در تاريخ معروفش و مسعودى در مروج الذهب آن را نقل كرده‌اند و نيز آن را از ابن‌كثير در البداية و النهاية و خطيب بغدادى در تاريخ بغداد و خوارزمى در مناقب و گروه ديگر نقل مىكند . ( مصادر نهج‌البلاغه ، ج 4 ، ص 148 - / 150 ) .\r\n","page_name":" 455 ","page_number":455},
  {"content":"\r\n . \r\n","description":"","footnote":"","page_name":" 456 ","page_number":456},
  {"content":"\r\n\r\n\r\nشرح و تفسير آنچه مىگويم حق است\r\nامام عليه السلام براى رفع ابهام از پيشگويىهايى كه درباره آينده دارد اين جملهء پرمعنا را بيان كرده مىفرمايد : « هرگز دروغ نگفته‌ام و هيچ‌گاه دروغ به من گفته نشده است ( اشاره به اين‌كه آنچه پيامبر به من فرموده است راست و درست بوده است ) و هرگز گمراه نبوده‌ام و كسى نيز به وسيلهء من گمراه نشده است » ؛\r\n( مَا كَذَبْتُ وَلَا كُذِّبْتُ « 1 » ، وَ لَاضَلَلْتُ وَ لَاضُلَّ بِي )\r\n. همان‌گونه كه در سند اين گفتار حكيمانه اشاره شد ، امام عليه السلام اين جمله را در حوادث مختلف بيان كرده است از جمله در داستان « ذوالثدية مخدج » است او كسى بود كه چون پيامبر صلى الله عليه و آله مشغول تقسيم غنايم جنگى بود آمد و با عصبانيت گفت : عدالت را رعايت نكردى . پيامبر صلى الله عليه و آله فرمود : واى بر تو اگر من به عدالت رفتار نكنم چه كسى به عدالت رفتار خواهد كرد ؟ به دنبال اين رخداد آيهء 58 سورهء توبه نازل شد : « وَمِنْهُمْ مَّنْ يَلْمِزُكَ فِي الصَّدَقَاتِ فَإِنْ أُعْطُوا مِنْهَا رَضُوا وَإِنْ لَّمْ يُعْطَوْا مِنْهَا إِذَا هُمْ يَسْخَطُونَ » ؛ و در ميان آنها كسانى هستند كه در ( تقسيم ) غنايم\r\n\r\n\r\n","description":"","footnote":"\r\n( 1 ) . در اين‌كه آيا كُذبت از باب تفعيل است ( با تشديد ) يا ثلاثى مجرد ( بدون تشديد ) نسخ نهج‌البلاغه كاملا مختلف است . بعضى شايد تصور كنند كُذبت ( بدون تشديد ) صحيح نيست ، زيرا ثلاثى مجرد آن فعل لازم است در حالى كه در كتب لغت تصريح شده كه ثلاثى مجرد آن نيز متعدى مىشود و گاه متعدى به دو مفعول . در كتاب ( المعجم الوسيط ) مىخوانيم : كَذَبَ فلانا ( به او خبر دروغ داد كه متعدى به يك مفعول شده است ) و كَذَبَ فلانا الحديثَ ( به فلان كس خبر دروغ داد كه در اينجا متعدى به دو مفعول شده است ) و هر دو تعبير صحيح به نظر مىرسد خواه از باب تفعيل باشد يا ثلاثى مجرد .\r\n","page_name":" 457 ","page_number":457},
  {"content":"\r\n\r\nبه تو خرده مىگيرند اگر سهمى از آن ( غنايم ) به آنها داده شود راضى مىشوند و اگر چيزى به آنها داده نشود خشمگين مىشوند ( هر چند حقى نداشته باشند ) » در اين ماجرا يكى از حاضران ( عمر بن خطاب ) از پيامبر صلى الله عليه و آله اجازه خواست گردن او را بزند ، ولى پيامبر صلى الله عليه و آله او را از اين كار باز داشت و فرمود : او را رها كن او در آينده پيروانى پيدا خواهد كرد كه از دين خدا خارج مىشوند ، همان‌گونه كه تير از كمان رها مىشود . آنها گروهى خواهند بود كه ( به ظاهر ) نماز و روزهء خود را در برابر نماز و روزهء آنان ناچيز خواهيد شمرد . قرآن ( بسيار ) مىخوانند ولى از شانه و گلوگاهشان فراتر نمىرود .\r\nاميرمؤمنان به پيروان خود پيش از جنگ نهروان خبر داده بود كه آن مرد در ميان خوارج است و كشته خواهد شد ؛ ولى بعد از جنگ جسد او را پيدا نكردند .\r\nامام عليه السلام فرمود : نه من دروغ گفته‌ام و نه آن كسى كه به من خبر داده به من دروغ گفته است ناگهان مردى آمد عرض كرد : اى اميرمؤمنان جنازهء او را يافتيم . امام عليه السلام به سجده افتاد و خدا را شكر گفت . « 1 »\r\nاز اين جمله ( علاوه بر احاديث فراوان ديگر ) به خوبى استفاده مىشود كه رسول اكرم صلى الله عليه و آله اخبار غيبى فراوانى مربوط به حوادث آينده به اميرمؤمنان على عليه السلام داده بود و امام عليه السلام نيز با اعتماد و يقينى كه به اخبار پيامبر اكرم صلى الله عليه و آله داشت ، آنها را در حوادث مختلف بازگو مىكرد و هر گاه كسى در آن ترديد مىنمود مىفرمود : « نه من دروغ مىگويم و نه آن كسى كه به من خبر داده دروغ گفته است » و اين حوادث عيناً رخ مىداد و گاه كه يكى از ياران آن حضرت سؤال كرد كه اى اميرمؤمنان شما داراى علم غيب هستيد امام خنديد و در جواب براى اسكات او فرمود :\r\n« لَيْسَ هُوَ بِعِلْمِ غَيْبٍ ، وَ إنَّمَا هُوَ تَعَلُّمٌ مِنْ ذِي عِلْمٍ\r\n؛ اين علم غيب\r\n\r\n\r\n","description":"","footnote":"\r\n( 1 ) . شرح بيشتر را در اين باره در جلد هفتم همين كتاب ص 490 و مصادر نهج‌البلاغه ، ج 4 ، ص 149 جست‌وجو كنيد .\r\n","page_name":" 458 ","page_number":458},
  {"content":"\r\n\r\nنيست علمى است كه از صاحب علمى ( پيامبر اكرم صلى الله عليه و آله ) آموخته‌ام » . « 1 »\r\nبراى توضيح بيشتر و پاره‌اى از مسائل مربوط به علم غيب به شرحى كه در ذيل خطبهء 128 در جلد پنجم از همين كتاب داده‌ايم مراجعه فرماييد تا تفسير آيات مربوط به علم غيب روشن گردد .\r\n* * *\r\n\r\n\r\n","description":"","footnote":"\r\n( 1 ) . نهج‌البلاغه ، خطبهء 128 .\r\n","page_name":" 459 ","page_number":459},
  {"content":"\r\n . \r\n","description":"","footnote":"","page_name":" 460 ","page_number":460},
  {"content":"\r\n\r\n\r\n186 و قال عليه السلام لِلظَّالِمِ الْبَادِي غَداً بِكَفِّهِ عَضَّةٌ .\r\nامام عليه السلام فرمود :\r\nآن ستمگر كه ابتداى به ظلم مىكند فرداى قيامت دست خود را\r\nاز پشيمانى ( به دندان ) مىگزد . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nصاحب كتاب مصادر نهج‌البلاغه ، تنها منبعى كه براى اين كلام حكيمانه مربوط به پيش از سيد رضى نقل مىكند ، تفسير على بن ابراهيم است كه آن را به اين شكل آورده است : « لِلظّالِمِ ( غَداً ) بِكَفَّيْهِ عَضَّةٌ وَالرَّحيلُ وَشيكٌ وَلَلْأخِلّاءِ نَدامَةٌ إلّاالْمُتَّقُونَ ( المتقين ) » . ( مصادر نهج‌البلاغه ، ج 4 ، ص 151 ) .\r\n","page_name":" 461 ","page_number":461},
  {"content":"\r\n . \r\n","description":"","footnote":"","page_name":" 462 ","page_number":462},
  {"content":"\r\n\r\n\r\nشرح و تفسير سرنوشت ظالم آغازگر\r\nامام عليه السلام در اين گفتار حكيمانهء خود هشدار شديدى به ظالمان و ستمگران مىدهد و مىفرمايد : « آن ستمگر كه ابتداى به ظلم مىكند فرداى قيامت دست خود را از پشيمانى ( به دندان ) مىگزد » ؛\r\n( لِلظَّالِمِ الْبَادِي غَداً بِكَفِّهِ عَضَّةٌ )\r\n. امام عليه السلام اين سخن را از آيهء 27 سورهء فرقان برگرفته است آنجا كه مىفرمايد :\r\n« وَيَوْمَ يَعَضُّ الظَّالِمُ عَلَى يَدَيْهِ يَقُولُ يَا لَيْتَنِى اتَّخَذْتُ مَعَ الرَّسُولِ سَبِيلًا » ؛ و ( همان ) روزى كه ستمكار دست خود را ( از شدت حسرت ) به دندان مىگزد و مىگويد :\r\nاى كاش با رسول ( خدا ) راهى بر گزيده بودم » .\r\nنكتهء شايان توجه اين است كه امام عليه السلام در اينجا ظالم را مقدم به « بادى » كرده يعنى آن كسى كه ابتداى به ظلم مىكند ، از اين نظر كه شخص دوم اگر مقابلهء به مثل كند ظلم نيست بلكه احقاق حقى است و اگر بيش از مقابلهء به مثل كند باز قبح و زشتى ظلم او به اندازهء كسى كه ابتدا به ظلم كرده نيست و تعبير به « عَضَّة » ( به دندان گزيدن ) كنايه از شدت ناراحتى است ، زيرا انسان هنگامى كه به ناراحتىهاى شديد گرفتار مىشود ؛ ناراحتىهايى كه از خود او سر زده و خودش باعث و بانى آن بوده مىخواهد از خود انتقام بگيرد و براى اين كار به آزار خويشتن مىپردازد ؛ گاه بر سر و صورت خود مىكوبد و گاه دست خود را كه با آن كار خلافى انجام داده مىگزد و همهء اينها نشانهء ناراحتى شديد از كار خويشتن\r\n\r\n","description":"","footnote":"","page_name":" 463 ","page_number":463},
  {"content":"\r\n\r\nو نوعى مجازات و انتقام از خود است .\r\nدر حديثى از امام موسى بن جعفر عليه السلام مىخوانيم :\r\n« فى رَجُلَيْنِ يَتَسابّانِ فَقالَ :\r\nالْبادي مِنْهُما أَظْلَمُ وَوِزْرُهُ وَوِزْرُ صاحِبِهِ عَلَيْهِ ما لَمْ يَتَعَدَّ الْمَظْلُومُ\r\n؛ امام عليه السلام در مورد دو نفر كه به هم دشنام مىدادند فرمود : آن كس كه ابتدا كرده ظالم‌تر است و گناه او و گناه نفر ديگر بر اوست مادامى كه مظلوم از حد تعدى نكند » . « 1 »\r\nجملهء اخير ( ما لَمْ يَتَعَدَّ الْمَظْلُومُ ) ممكن است اشاره به آن قسم از سب باشد كه مظلوم در انجام آن مجاز است مثل اين‌كه كسى به ديگرى بگويد : « لعنة الله عليك » و او در جوابش بگويد : « عليك لعنة الله » ولى در همان كتاب اصول كافى و بعضى كتب ديگر به جاى « ما لَمْ يَتَعَدَّ » ، « ما لَمْ يَعْتَذِرَ » آمده است « 2 » اشاره به اين‌كه اگر شخص دشنام دهنده عذرخواهى كند و از كار خود توبه كرده و جبران نمايد گناه او برداشته مىشود . اين نسخه صحيح‌تر به نظر مىرسد ، زيرا دربارهء نفر دوم تعبير به « وِزْر » شده كه نشان مىدهد او هم گناه‌كار است خواه تعدى كند يا تعدى نكند ؛ ولى هرگاه مسئلهء عذرخواهى پيش آيد مشكل حل مىشود . « 3 »\r\nدربارهء ندامت ظالم و عاقبت كار او احاديث ديگرى نيز از معصومان عليهم السلام نقل شده از جمله در حديثى از رسول اكرم صلى الله عليه و آله مىخوانيم :\r\n« الظُّلْمُ نَدامَةٌ\r\n؛ ستمگرى پشيمانى است » . « 4 »\r\nبا اين‌كه مىدانيم ظلم سبب پشيمانى است ولى به قدرى اين رابطه شديد است كه حضرت فرموده ستمگرى عين پشيمانى است .\r\nدر حكمت 341 خواهد آمد كه امام على بن ابىطالب عليه السلام فرموده است :\r\n« يَوْمُ\r\n\r\n\r\n","description":"","footnote":"\r\n( 1 ) . كافى ، ج 2 ، ص 322 ، ح 3 .\r\n( 2 ) . همان ، ص 360 .\r\n( 3 ) . بحث بيشتر دربارهء اين موضوع را مىتوانيد در كتاب « انوار الفقاهة » در بحث مكاسب محرمه ، ص 214 به بعد مطالعه فرماييد .\r\n( 4 ) . مستدرك الوسائل ، ج 12 ، ص 99 .\r\n","page_name":" 464 ","page_number":464},
  {"content":"\r\n\r\nالْعَدْلِ عَلَى الظّالِمِ أشَدُّ مِنْ يَوْمِ الْجَوْرِ عَلَى الْمَظْلُومٍ »\r\nو شبيه همين تعبير در حكمت 241 آمده است :\r\n« يَوْمُ الْمَظْلُومِ عَلَى الظّالِمِ أشَدُّ مِنْ يَوْمِ الظّالِمِ عَلَى الْمَظْلُومِ »\r\nو مفهوم هر دو اين است كه روزى كه خداوند از ظالم انتقام مىگيرد بسيار شديدتر است از روزى كه ظالم به مظلوم ستم مىكند .\r\nدر مورد تجسم اعمال در روز قيامت از بعضى روايات استفاده مىشود كه ظلم به صورت ظلمت و تاريكى مجسم مىشود همان‌گونه كه در حديثى از رسول اكرم صلى الله عليه و آله نقل شده است كه فرمود :\r\n« اتَّقُوا الظُّلْمَ فَانَّهُ ظُلُماتٌ يَوْمَ الْقِيامَةِ\r\n؛ از ظلم بپرهيزيد كه در روز قيامت ظلمت و تاريكى است » . « 1 »\r\nنيز از روايات استفاده مىشود از جمله گناهانى كه كيفر و عقوبت آن در اين دنيا دامان انسان را مىگيرد ظلم است ، همان‌گونه كه از امام باقر عليه السلام نقل شده كه فرمود :\r\n« ما مِنْ أَحَدٍ يَظْلِمُ بِمَظْلَمَةٍ إلّاأَخَذَهُ اللَّهُ بِها في نَفْسِهِ وَمالِهِ\r\n؛ هيچ كس به ديگرى ستم نمىكند مگر اين‌كه خداوند انتقام او را در جان يا مال او خواهد گرفت » . « 2 »\r\nاين سخن را با حديثى از رسول اكرم صلى الله عليه و آله پايان مىدهيم كه فرمود :\r\n« إنَّ أسْرَعَ الْخَيْرِ ثَواباً الْبِرُّ وَإنَّ أسْرَعَ الشَّرِ عِقاباً الْبَغْىُ\r\n؛ چيزى كه ثواب آن بسيار زود به انسان مىرسد نيكوكارى است و چيزى كه مجازات آن زود دامن انسان را مىگيرد ظلم و ستم است » . « 3 »\r\n* * *\r\n\r\n\r\n","description":"","footnote":"\r\n( 1 ) . كافى ، ج 2 ، ص 332 .\r\n( 2 ) . همان ، ح 12 .\r\n( 3 ) . بحارالانوار ، ج 69 ، ص 195 ، ح 18 .\r\n","page_name":" 465 ","page_number":465},
  {"content":"\r\n . \r\n","description":"","footnote":"","page_name":" 466 ","page_number":466},
  {"content":"\r\n\r\n\r\n187 و قال عليه السلام الرَّحِيلُ وَشِيكٌ .\r\nامام عليه السلام فرمود :\r\nكوچ كردن ( از دنيا ) سريع است . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nهمان‌گونه كه در سند گفتار حكيمانهء قبل آمد اين كلام و سخن پيشين ، در يك عبارت متصل به هم در تفسير على بن ابراهيم قمى كه پيش از مرحوم سيد رضى مىزيسته آمده است و به يقين وى منبع ديگرى در اختيار داشته است . ( مصادر نهج‌البلاغه ، ج 4 ، ص 151 ) .\r\n","page_name":" 467 ","page_number":467},
  {"content":"\r\n . \r\n","description":"","footnote":"","page_name":" 468 ","page_number":468},
  {"content":"\r\n\r\n\r\nشرح و تفسير بايد آماده بود\r\nامام عليه السلام در اين عبارت بسيار كوتاه و پرمعنا از بىوفايى و كوتاهى عمر دنيا سخن مىگويد و مىفرمايد : « كوچ كردن ( از دنيا ) سريع است » ؛\r\n( الرَّحِيلُ وَشِيكٌ )\r\n. « رحيل » به معناى هرگونه كوچ كردن است ولى در اينجا با قرائن حاليه به كوچ كردن از دنياى زودگذر اشاره دارد . اين واژه گاه به معناى اسم مصدر آمده است ؛ مانند كلام بالا و گاه معناى صفت مشبهه را مىرساند ؛ مثلًا شترى را به عنوان رحيل توصيف مىكنند يعنى شتابنده و « وشيك » از مادهء « و شك » ( بر وزن اشك ) به معناى سرعت گرفتن در سير است . بعضى از شارحان گفته‌اند « وشيك » آن است كه سرعتش بسيار شديد و عجيب باشد .\r\nاز مسائلى كه همه مىدانند و غالباً از آن غافلند كوتاهى عمر دنياست ؛ گويى تا چشم بر هم زنى كودكان جوان و جوانان پير و پيران از صحنه خارج مىشوند .\r\nبارها افرادى را ديده‌ايم كه گرد و غبار پيرى بر رخسار آنها نشسته و ضعف سراسر وجودشان را فراگرفته و با قدى خميده عصا زنان به زحمت راه مىروند مىگوييم : عجب ديروز جوان شاداب و راست‌قامت و قوىپنجه‌اى بود چه زود پير شد . تازه اين در صورتى است كه رحيل در زمانى پيرى فرا رسد و گرنه بسيارند كسانى كه در كودكى يا جوانى بر اثر حوادث مختلفى چشم از دنيا مىپوشند . نه تنها انسان‌ها به سرعت از اين جهان كوچ مىكنند ، قدرت‌ها\r\n\r\n","description":"","footnote":"","page_name":" 469 ","page_number":469},
  {"content":"\r\n\r\nو سلطنت‌ها و حكومت‌ها هم بسيار زود زوال مىپذيرند .\r\nابن ابىالحديد تشبيهى براى دنيا از بعضى از حكما نقل كرده مىگويد : پيش از آنكه به دنيا بياييم عدمى بوده است مستمر و بعد از كوچ كردن ما از اين دنيا باز به ظاهر عدمى است مستمر و عمر ما در اين ميان مانند برقى است كه در يك شب ظلمانى در بيابانى تاريك از ابرى مىجهد و بىدرنگ خاموش مىشود . « 1 »\r\nاز آن مهم‌تر تشبيهاتى است كه قرآن مجيد براى زندگى دنيا كرده است و مىگويد : « وَاضْرِبْ لَهُمْ مَثَلَ الْحَياةِ الدُّنْيا كَماءٍ أَنْزَلْناهُ مِنَ السَّماءِ فَاخْتَلَطَ بِهِ نَباتُ الْأَرْضِ فَأَصْبَحَ هَشيماً تَذْرُوهُ الرِّياحُ وَكانَ اللَّهُ عَلى كُلِّ شَيْءٍ مُقْتَدِراً » ؛ ( اى پيامبر ! ) زندگى دنيا را براى آنان به آبى تشبيه كن كه از آسمان فرو مىفرستيم ؛ و به وسيله آن ، گياهان زمين ( سرسبز مىشود و ) در هم فرو مىرود ؛ امّا بعد از مدتى مىخشكد ؛ به‌گونه‌اى كه بادها آن را به هر سو پراكنده مىكند ؛ و خداوند بر همه چيز تواناست ! » . « 2 »\r\nدر آيهء ديگرى از قرآن مجيد مىخوانيم كه روز قيامت از گنهكاران سؤال مىشود چند سال در روى زمين توقف كرديد ؟ در پاسخ مىگويند تنها به اندازهء يك روز يا بخشى از روز . از آنهايى سؤال كنيد كه توان شمردن ايام را دارند « قالَ كَمْ لَبِثْتُمْ فِي الأَرْضِ عَدَدَ سِنِينَ * قالُوا لَبِثْنا يَوْماً أَوْ بَعْضَ يَوْمٍ فَسْئَلِ الْعادِّينَ » .\r\nبار ديگر به آنها گفته مىشود : « ( خداوند ) مىفرمايد : ( آرى ) شما مقدار كمىتوقف كرديد اگر مىدانستيد آيا گمان كرديد شما را بيهوده آفريديم و به سوى ما بازگردانده نمىشويد ؟ » ؛ « قالَ إِنْ لَبِثْتُمْ إِلَّا قَلِيلًا لَوْ أَنَّكُمْ كُنْتُمْ تَعْلَمُونَ * أَفَحَسِبْتُمْ أَنَّما خَلَقْناكُمْ عَبَثاً وَ أَنَّكُمْ إِلَيْنا لا تُرْجَعُون » . « 3 »\r\nدر احاديث اسلامى نيز دربارهء كوتاهى عمر دنيا تعبيرات و تشبيهات\r\n\r\n\r\n","description":"","footnote":"\r\n( 1 ) . شرح نهج‌البلاغهء ابن ابىالحديد ، ج 18 ، ص 154 .\r\n( 2 ) . كهف ، آيهء 45 .\r\n( 3 ) . مؤمنون ، آيهء 112 - / 115 .\r\n","page_name":" 470 ","page_number":470},
  {"content":"\r\n\r\nبيداركننده‌اى آمده است .\r\nاز جمله در حديثى از رسول خدا صلى الله عليه و آله مىخوانيم :\r\n« الدُّنْيا ساعَةٌ فَاجْعَلُوها طاعة\r\n؛ دنيا ساعتى بيش نيست اين ساعت را در مسير اطاعت خدا قرار دهيد » . « 1 »\r\nدر حديث ديگرى از امام زين العابدين على بن الحسين عليهما السلام مىخوانيم :\r\n« إِنَّ جَميعَ ما طَلَعَتْ عَلَيْهِ الشَّمْسُ في مَشارِقِ الْأرْضِ وَمغارِبِها بَحْرِها وَبَرِّها وَسَهْلِها وَجَبَلِها عِنْدَ وَلِىٍّ مِنْ أوْلِياءِ اللَّهِ وَأهْلِ الْمَعْرِفَةِ بِحَقِّ اللَّهِ كَفِىْءِ الظِّلالِ\r\n؛ تمام آنچه در شرق و غرب جهان ، درياها و صحراها ، دشت‌ها و كوه‌ها آفتاب بر آن مىتابد در نزد اولياء الله و عارفان به حق خدا همچون بازگشت سايه‌هاست » . « 2 »\r\nهمان‌گونه كه سايه‌هايى كه به سوى غروب مىرود به سرعت برچيده مىشوند ، عمر دنيا نيز چنين است .\r\nدر كتاب تنبيه الخواطر آمده است كه حسن بن على عليه السلام بسيار به اين شعر شاعر تمثل مىجست :\r\n يا أهْلَ لَذّاتِ دُنْيا لا بَقاءَ لَها * انَّ اغْتِراراً بِظِلّ زائِلٍ حُمُقٌ \r\nاى اهل لذت‌هاى دنيايى كه بقايى ندارد مغرور شدن به سايه‌اى كه به زودى زوال مىپذيرد احمقانه است .\r\nحافظ نيز در اين زمينه مىگويد :\r\n مرا در منزل جانان چه جاى امن چون هر دم * جرس فرياد مىدارد كه بربنديد محمل‌ها \r\nاين سخن را با كلامى از نوح پيغمبر با آن عمر طولانى عجيب پايان مىدهيم كه فرمود :\r\n« وَجَدْتُ الدُّنْيا كَبَيْتٍ لَهُ بابانِ دَخَلْتُ مِنْ أحَدِهِما وَخَرَجْتُ مِنَ الْآخَرِ »\r\n. « 3 »\r\nدنيا را همچون خانه‌اى يافتم كه از يك در وارد شدم و از در ديگر خارج !\r\n\r\n\r\n","description":"","footnote":"\r\n( 1 ) . بحارالانوار ، ج 74 ، ص 166 ، ح 2 .\r\n( 2 ) . همان ، ج 1 ، ص 144 .\r\n( 3 ) . مستدرك الوسائل ، ج 11 ، ص 184 .\r\n","page_name":" 471 ","page_number":471},
  {"content":"\r\n . \r\n","description":"","footnote":"","page_name":" 472 ","page_number":472},
  {"content":"\r\n\r\n\r\n188 و قال عليه السلام مَنْ أَبْدَى صَفْحَتَهُ لِلْحَقِّ هَلَكَ .\r\nامام عليه السلام فرمود :\r\nآن كس كه در برابر حق قد علم كند ( و به مبارزه برخيزد ) هلاك خواهد شد . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاين كلام نورانى جزئى از خطبهء شانزدهم نهج‌البلاغه است كه ما در بخش سوم ، آن را تفسير كرده‌ايم . نويسندهء كتاب مصادر آن را از كتاب‌هاى متعددى نقل كرده كه بسيارى از مؤلفان آنها پيش از سيد رضى مىزيسته‌اند ؛ از جمله شيخ طوسى در تلخيص الشافى ، جاحظ در البيان و التبيين ، ابن عبد ربه در عقد الفريد ، مفيد در كتاب ارشاد ، مسعودى در اثبات الوصية ، متقى هندى در كنزالعمال و مرحوم كلينى در روضهء كافى . ( مصادر نهج‌البلاغه ، ذيل خطبهء شانزدهم ) .\r\n","page_name":" 473 ","page_number":473},
  {"content":"\r\n . \r\n","description":"","footnote":"","page_name":" 474 ","page_number":474},
  {"content":"\r\n\r\n\r\nشرح و تفسير سرانجام مبارزه با حق\r\nامام عليه السلام در اين كلام نورانى از كسانى سخن مىگويد كه به مقابلهء با حق بر مىخيزند . مىفرمايد : « آن كس كه در برابر حق قد علم كند ( و به مبارزه برخيزد ) هلاك خواهد شد » ؛\r\n( مَنْ أَبْدَى صَفْحَتَهُ لِلْحَقِّ هَلَكَ )\r\n. اين كلام حكمت‌آميز با همين عبارت در لابه‌لاى خطبهء شانزدهم نهج‌البلاغه آمده است كه شرح آن را در جلد اول در ذيل همان خطبه ( صفحهء 651 ) بيان كرديم و حاصل آن اين است كه هرگز به مخالفت و مقابلهء با حق برنخيزيد ، زيرا حق قدرتى دارد كه انسان را بر زمين مىكوبد ؛ اگر در كوتاه مدت انجام نشود در دراز مدت انجام خواهد شد و تاريخ ، به ويژه تاريخ اسلام ، نشان مىدهد آنها كه به مقابلهء با حق برخاستند چگونه طومار زندگانىشان در هم پيچيده شد .\r\nنيز با توجّه به اين‌كه حق به معناى واقعيت‌هاى ثابت است و واقعيت‌ها آثارى دارد و هر چه با آثارش به مخالفت برخيزند از ميان نمىرود ، از اين رو سرانجام بر انسان غلبه مىكند و او را در هم مىشكند . درست مانند اين‌كه انسان بداند فلان راه ، مستقيم و راه ديگر بيراهه است ، اگر به مخالفت با راه مستقيم برخيزد و به بيراهه رود هرقدر تلاش و كوشش كند به مقصد نمىرسد و سرانجامش هلاكت است .\r\nبعضى از شارحان نهج‌البلاغه تفسير ديگرى براى اين جمله برگزيده‌اند و آن\r\n\r\n","description":"","footnote":"","page_name":" 475 ","page_number":475},
  {"content":"\r\n\r\nاين‌كه هرگاه كسى در ميان مردم نادان به دفاع از حق برخيزد جان خود را به خطر انداخته چرا كه افراد جاهل و متعصب و لجوج با اين‌گونه افراد مخالفند و مفهوم آن اين مىشود كه هر كس دفاع از حق كند بايد هزينه‌هاى اين دفاع را در برابر مردم نادان بپردازد .\r\nولى اين تفسير به هيچ وجه مناسب چنين گفتار حكيمانه‌اى نيست ، زيرا اولًا در بعضى از متون لغت صريحا آمده است كه جملهء\r\n« أبْدى صَفْحَتَهُ لَهُ »\r\nبه معناى به مخالفت برخاستن است و مرحوم علامهء شوشترى موارد فراوانى از كلمات عرب نقل كرده كه جملهء « مَنْ أبْدى صَفْحَتَهُ لَهُ » به معناى به مخالفت برخاستن است . « 1 »\r\nثانياً در خطبهء شانزدهم ، پيش و پس از آن جمله‌هايى آمده است كه به خوبى نشان مىدهد امام عليه السلام در اين جمله از بدكاران سخن مىگويد كه به مخالفت با حق برمىخيزند .\r\nدر شرح نهج‌البلاغهء محمد عبده احتمال ديگرى نيز در تفسير اين جمله ذكر شده و آن اين‌كه منظور از « أبْدى صَفْحَتَهُ لِلْحَقّ » به معناى روى گردانيدن از حق است كه آن هم سبب هلاكت انسان مىشود ؛ ولى با توجه به اين‌كه كلمهء « أبْدى » به معناى آشكار كردن است اين تفسير نيز بعيد به نظر مىرسد . « 2 »\r\nبه هر حال مفهوم اين جمله اين است كه امام عليه السلام به همهء كسانى كه به مخالفت با حق برمىخيزند هشدار مىدهد كه به عاقبت سوء كار خود بينديشند و از اين راه باز گردند . همان‌گونه كه پيش از اين اشاره شد اين جمله در كتاب شريف كافى نيز به عنوان بخشى از يك روايت آمده و مرحوم ملا صالح مازندرانى در شرح آن مىگويد : مفهوم جمله اين است كسى كه آشكارا در برابر حق به\r\n\r\n\r\n","description":"","footnote":"\r\n( 1 ) . شرح نهج‌البلاغهء مرحوم شوشترى ، ج 4 ، ص 543 .\r\n( 2 ) . فى ظلال نهج‌البلاغه ، ذيل حكمت مورد بحث .\r\n","page_name":" 476 ","page_number":476},
  {"content":"\r\n\r\nخصومت برخيزد هلاك خواهد شد .\r\nمشابه همين معنا در گفتار حكيمانهء 408 نيز آمده است آنجا كه مىفرمايد :\r\n« مَنْ صارَعَ الْحَقَّ صَرَعَهُ\r\n؛ آن كس كه با حق بجنگد حق او را بر زمين خواهد كوبيد » . « 1 »\r\nقرآن مجيد نيز دربارهء حق و باطل چنين مىگويد : « بَلْ نَقْذِفُ بِالْحَقِّ عَلَى الْبَاطِلِ فَيَدْمَغُهُ فَإِذَا هُوَ زَاهِقٌ » ؛ بلكه ما حق را بر باطل مىكوبيم و آن را هلاك مىسازد و اين‌گونه باطل محو و نابود مىشود » . « 2 »\r\nمنظور از « حق » در كلام نورانى بالا اصل خداشناسى و آيين اسلام و فروع دين و حقوق الله و حقوق الناس به طور عام است ، زيرا حق در اصل به معناى مطابقت و هماهنگى با واقع و نقطهء مقابل آن « باطل » است . به همين دليل به ذات پاك خداوند ، به طور مطلق « حق » اطلاق مىشود چون واقعيتى است انكارناپذير .\r\nدر كتاب « وجوه القرآن » براى كلمهء حق موارد استعمال دوازده‌گانه‌اى در قرآن مجيد ذكر شده است : حق به معناى ذات پاك خداوند و به معناى قرآن ، اسلام ، توحيد ، عدل ، صدق ، طرز صحيح ، علانيه ، شايستگى ، واجب شدن ، وام و بهره و براى هر كدام از اينها آيه‌اى از آيات قرآن مجيد را شاهد آورده است . « 3 »\r\n* * *\r\n\r\n\r\n","description":"","footnote":"\r\n( 1 ) . شرح اصول كافى ، ج 11 ، ص 421 .\r\n( 2 ) . انبياء ، آيهء 18 .\r\n( 3 ) . براى توضيح بيشتر مىتوانيد به تفسير نمونه ، ج 8 ، ذيل آيهء 55 سورهء يونس ؛ ج 11 ، ذيل آيهء 8 سورهء حجر و ج 26 ، ذيل آيهء 39 سورهء نبأ مراجعه فرماييد .\r\n","page_name":" 477 ","page_number":477},
  {"content":"\r\n . \r\n","description":"","footnote":"","page_name":" 478 ","page_number":478},
  {"content":"\r\n\r\n\r\n189 و قال عليه السلام مَنْ لَمْ يُنْجِهِ الصَّبْرُ أَهْلَكَهُ الْجَزَعُ .\r\nامام عليه السلام فرمود :\r\nكسى كه صبر و شكيبايى او را نجات ندهد بىتابى او را از پاى در مىآورد . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاز جمله كسانى كه اين كلام حكيمانه را با اضافه‌اى آورده‌اند آمدى در غرر الحكم است كه اين جمله را به ضميمهء جملهء « مَنْ لَمْ يُصْلِحْهُ الْوَرَعُ أفْسَدَهُ الطَّمَعُ » در كتاب خود ذكر كرده است . ( مصادر نهج‌البلاغه ، ج 4 ، ص 151 ) .\r\nدر كتاب تمام نهج‌البلاغه نيز اين جمله را به عنوان بخشى از نامهء امام امير المؤمنين عليه السلام به فرزندش امام حسن مجتبى عليه السلام ذكر كرده است . ( تمام نهج‌البلاغه ، ص 979 ) .\r\n","page_name":" 479 ","page_number":479},
  {"content":"\r\n . \r\n","description":"","footnote":"","page_name":" 480 ","page_number":480},
  {"content":"\r\n\r\n\r\nشرح و تفسير بىتابى كشنده است\r\nامام عليه السلام در اين گفتار حكيمانه به اثر زيان‌بار ترك صبر و پيشه نمودن جزع اشاره كرده مىفرمايد : « كسى كه صبر و شكيبايى او را نجات ندهد بىتابى او را از پاى در مىآورد » ؛\r\n( مَنْ لَمْ يُنْجِهِ الصَّبْرُ أَهْلَكَهُ الْجَزَعُ )\r\n. به يقين در طول زندگى انسان ، مصائب و مشكلات فراوانى است كه هيچ‌كس از آن بر كنار نمىماند . عكس العملى كه انسان مىتواند در مقابل اين حوادث دردناك و غم‌انگيز نشان بدهد يكى از دو چيز است : نخست صبر و تحمل و شكرگزارى به درگاه خدا و دقت در يافتن راه نجات از آن مشكل يا مصيبت و حداقل كاستن از آثار زيان‌بار آن است .\r\nديگر جزع و بىتابى است كه هم اعصاب انسان را در هم مىكوبد و او را گرفتار بيمارىهاى مختلف كرده و گاه به مرگ مىكشاند و هم سبب ناشكرى به درگاه خداوند و وزر و و بال براى سراى ديگر مىشود .\r\nانسان عاقل راه نخست را بر مىگزيند كه هم اجر صابران را دارد و هم فوايد و بركات صبر را .\r\nبنابراين مفهوم اين كلام حكيمانه بسيار روشن و شفاف است و اين‌كه بعضى تصور كرده‌اند در مفهوم آن پيچدگى است كاملًا اشتباه است .\r\nدر ضمن از آنچه گفته شد معلوم شد كه هلاكت در اين جمله هلاك دنيوى\r\n\r\n","description":"","footnote":"","page_name":" 481 ","page_number":481},
  {"content":"\r\n\r\nو اخروى هر دو را شامل مىشود همان‌طور كه ( نجات ) در پرتو صبر نيز نجات دنيوى و اخروى را در بر مىگيرد ، هرچند گاهى در بعضى از روايات تنها به هلاكت اخروى اشاره شده ؛ مانند حديثى از امام صادق عليه السلام كه مىفرمايد :\r\n« اتَّقُوا اللَّه وَاصْبِرُوا فَإِنَّهُ مَنْ لَمْ يَصْبِرْ أهْلَكَهُ الْجَزَعُ وَإنَّما هَلاكُهُ فِى الْجَزَعِ أَنَّهُ إذا جَزِعَ لَمْ يُؤجَرْ\r\n؛ تقواى الهى پيشه كنيد و در برابر مشكلات و مصائب صبر و شكيبايى داشته باشيد ، زيرا كسى كه صبر نكند جزع او را هلاك خواهد كرد و هلاكت او در جزع اين است كه وقتى بىتابى كند اجر و پاداشى به او داده نخواهد شد » . « 1 »\r\n\r\nنكته : صبر و جزع\r\nبارها در كلام امام عليه السلام موضوع صبر و جزع و آثار نيكوى صبر و آثار شوم جزع مطرح شد و ما نيز بحث‌هايى داشته‌ايم . در اينجا لازم مىدانيم به سبب اهميت موضوع باز اشاره‌اى به اين مطلب داشته باشيم .\r\nهمان‌گونه كه اشاره شد ، حيات دنيا آميخته با انواع مشكلات است . در مسير اطاعت الهى مشكلات كم نيست و در طريق پرهيز از گناه و تقوا مشكلات ، زياد است . مصائب ناخواسته دامان همه را در دنيا مىگيرد و اگر توجه به اين حقيقت داشته باشيم كه در گذشته چنين بوده و در آينده نيز چنين خواهد بود از وجود اين مشكلات ناراحت نمىشويم ، پيمانهء صبر ما لبريز نمىگردد : شكيبايى خود را از دست نمىدهيم و ناراحتىهاى روانى ناشى از جزع و بىتابى به سراغ ما نمىآيد ، زيرا مىدانيم همه در اين گونه امور به شكلى دست به گريبانند . اين صبر و شكيبايى افزون بر اين‌كه پاداش الهى فوق‌العاده‌اى دارد ؛ از جمله در حديثى از امام صادق عليه السلام مىخوانيم كه فرمود :\r\n« مَنِ ابْتَلى مِنْ شيعَتِنا فَصَبَرَ عَلَيْهِ\r\n\r\n\r\n","description":"","footnote":"\r\n( 1 ) . بحارالانوار ، ج 68 ، ص 95 ، ح 58 .\r\n","page_name":" 482 ","page_number":482},
  {"content":"\r\n\r\nكانَ لَهُ أجْرُ ألْفِ شَهيدٍ\r\n؛ كسى كه از شيعيان ما مبتلا به مصيبتى شود و شكيبايى كند پاداش هزار شهيد را دارد » . « 1 »\r\nدر حديث ديگرى از امام صادق عليه السلام مىخوانيم :\r\n« ما مِنْ مُؤْمِنٍ إلّاوَهُوَ مُبْتلىً بِبَلاءٍ مُنْتَظِرٍ بِهِ ما هُوَ أشَدُّ مِنْهُ فَإنْ صَبَرَ عَلَى الْبَلِيَّةِ الَّتي هُوَ فيها عافاهُ اللَّهُ مِنَ الْبَلاءِ الَّذي يَنْتَظِرُ بِهِ وَإِنْ لَمْ يَصْبِرْ وَجَزِعَ نَزَلَ بِهِ مِنَ الْبَلاءِ الْمُنْتَظَرِ أبَداً حَتّى يَحْسُنَ صَبْرُهُ وَعَزاءُهُ\r\n؛ هيچ فرد باايمانى نيست مگر اين‌كه به بلايى مبتلا مىشود و آنچه را انتظار آن مىكشد ( اى بسا ) از آن هم شديدتر است . هرگاه بر بلايى كه در آن است شكيبايى كند ، خدا او را از بلايى كه انتظارش مىكشد بر كنار مىدارد و اگر بىتابى نمايد بلاها يكى پس از ديگرى بر سر او مىآيد تا صبر و شكيبايى پيشه كند » . « 2 »\r\nدر حديثى از امام هادى عليه السلام مىخوانيم :\r\n« الْمُصيبَةُ لِلصّابِرِ واحِدَةٌ وَلِلْجازِعِ اثْنانِ\r\n؛ مصيبت براى انسان صابر يكى است و براى انسان ناشكيبا دوتاست » . « 3 »\r\nمضاعف شدن مصيبت افراد ناشكيبا از اينجاست كه ضربه‌هايى بر جسم و روح آنها وارد مىكند و آنها را در هم مىكوبد . كوتاه سخن اين‌كه همان‌گونه كه در گذشته نيز اشاره شد جزع و بىتابى افزون بر نوعى ناسپاسى در پيشگاه خدا ، آثار بسيار مخرّبى روى اعصاب انسان دارد و او را گاه تا سر حد جنون پيش مىبرد .\r\nبراى درمان جزع لازم است انسان توجه به مصائب اولياء الله در گذشته و مصائب دوستان و خويشان و بستگان كند كه هر يك به نوعى گرفتارند . به علاوه در آثار مثبت صبر و شكيبايى و آثار منفى جزع و بىتابى بينديشد . نيز به امورى بپردازد كه فكر او را به خود مشغول مىسازد و از مصيبت منصرف مىكند\r\n\r\n\r\n","description":"","footnote":"\r\n( 1 ) . بحارالانوار ، ج 18 ، ص 94 .\r\n( 2 ) . همان ، ج 68 ، ص 94 ، ح 51 .\r\n( 3 ) . همان ، ج 79 ، ص 144 .\r\n","page_name":" 483 ","page_number":483},
  {"content":"\r\n\r\nتا در سايهء آن تدريجاً مصيبت را فراموش كند .\r\nاضافه بر اين ، همان‌گونه كه در روايتى از اميرمؤمنان على عليه السلام اشاره شده ، بسيارى از مشكلات پايانى دارد و به تعبير ما از اين ستون تا آن ستون فرج است .\r\nنبايد انسان خيال كند كه هميشه مشكل به يك حال باقى مىماند\r\n« إنَّ لِلْمِحَنِ غاياتٌ لابُدَّ أنْ تَنْتَهِىَ إلَيْها\r\n؛ مشكلات غم‌انگيز پايانى دارد » . « 1 »\r\nدر گفتار حكيمانهء 291 نيز بحثى دربارهء صبر و جزع خواهد آمد و براى توضيح بيشتر مىتوانيد به جلد دوم اخلاق در قرآن ، مباحث مربوط به صبر و شكيبايى و جزع ، مراجعه فرماييد .\r\n* * *\r\n\r\n\r\n","description":"","footnote":"\r\n( 1 ) . بحارالانوار ، ج 75 ، ص 79 ، ح 55 .\r\n","page_name":" 484 ","page_number":484},
  {"content":"\r\n\r\n\r\n190 و قال عليه السلام وَا عَجَبَاهْ ! أَ تَكُونُ الْخِلَافَةُ بِالصَّحَابَةِ وَ ( لاتَكُونُ بِالصَّحَابَةِ وَ ) الْقَرَابَةِ ؟\r\nامام عليه السلام فرمود :\r\nعجبا ! آيا خلافت با همنشينى پيامبر حاصل مىشود ؛ ولى با همنشينى و خويشاوندى حاصل نمىگردد ؟ « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nنخست بايد توجّه داشت آنچه در نسخهء صبحى صالح آمده اشتباهى در آن است و نسخهء صحيح چنين است : « وَا عَجَبَاهْ أَتَكُونُ الْخِلَافَةُ بِالصَّحَابَةِ وَالْقَرَابَةِ » اين چيزى است كه در بسيارى از نسخ نهج‌البلاغه و كتب ديگر آمده و با شعرى كه بعد از آن ذكر شده نيز تناسب دارد . اما آنچه در نسخهء صبحى صالح آمده نه از نظر معنا صحيح است و نه با شعر پيش‌گفته مىسازد و نه با نسخ ديگر .\r\nابن ابىالحديد بعد از ذكر اين كلام مىگويد : اصحاب ما ( اهل سنت ) اين سخن را در كتب معروف به امامت ذكر كرده و پاسخ‌هايى به آن داده‌اند كه اينجا جاى بحث آن نيست و نويسندهء كتاب مصادر از كلام ابن ابىالحديد چنين نتيجه مىگيرد كه اگر اين جمله به صورت متواتر در روايات آنها نيامده بود احتياج به تأويل و تفسير آن نداشتند و مىتوانستند آن را از اصل انكار كنند و اين نشان مىدهد كه اين كلام شريف در ميان آنها متواتر بوده است . اضافه بر اين در مورد دو بيت شعرى كه در انتهاى اين كلام مولا آمده گروهى از شعرا آن را در كتب خود آورده‌اند كه نشان از معروفيت آن دارد حتى پيش از سيد رضى افرادى مانند « جلودى » ( متوفاى 332 ) و « مرزبانى » ( متوفاى 384 ) آن را نقل كرده‌اند و بعد از سيد رضى عدهء زياد ديگرى از جمله اديب نيشابورى در تاج الاشعار و كيدرى در كشف اللسان و ابن الشجرى و جز آنها در كتب خود آورده و به شرح آن پرداخته‌اند . ( مصادر نهج‌البلاغه ، ج 4 ، ص 152 - / 160 با تلخيص ) .\r\n","page_name":" 485 ","page_number":485},
  {"content":"\r\n\r\nمرحوم سيد مىگويد : از آن حضرت شعرى در همين زمينه نقل شده است كه ( خطاب به خليفهء اوّل ) مىگويد :\r\nاگر تو به سبب شورا مالك امور مردم شدى اين چه شورايى است كه طرف‌هاى مشورت ( امثال من و جمعى از بنىهاشم و ديگران ) غايب بودند ؟\r\nو اگر از طريق قرابت با پيامبر در برابر مخالفانت استدلال كردى ديگرى ( اشاره به شخص امام است ) از تو به پيامبر سزاواتر و نزديك‌تر است .\r\nقالَ الرَّضِيُ وَرُوِيَ لَهُ شِعْرٌ في هذَا الْمَعْنى :\r\n فَإِنْ كُنْتَ بِالشُّورى مَلَكْتَ أُمُورَهُمْ * فَكَيْفَ بِهذا وَالْمُشيرُونَ غُيَّبٌ\r\nوَإنْ كُنْتَ بِالْقُرْبى حَجَجْتَ خَصيمَهُمْ * وَغَيْرُكَ أوْلى بِالنَّبِيّ وَأَقْرَبٌ \r\n\r\n","description":"","footnote":"","page_name":" 486 ","page_number":486},
  {"content":"\r\n\r\n\r\nشرح و تفسير عذر واهى براى تصدّى خلافت\r\nامام عليه السلام در اين كلام پرمعنا به سراغ استدلال‌هاى باطل مدعيان خلافت رفته و مىفرمايد : « عجبا ! آيا خلافت با همنشينى پيامبر حاصل مىشود ؛ ولى با همنشينى و خويشاوندى حاصل نمىگردد ؟ » ؛\r\n( وَاعَجَبَاهُ ! أَتَكُونُ الخِلَافَةُ بِالصَّحَابَةِ وَالْقَرَابَةِ ؟ )\r\n. مرحوم سيد رضى بعد از روايت اين كلام مىگويد : « از آن حضرت شعرى در همين زمينه نقل شده است ( خطاب به خليفهء اوّل ) مىگويد :\r\n( اگر تو به سبب شورا مالك امور مردم شدى اين چه شورايى است كه طرف‌هاى مشورت ( امثال من و جمعى از بنىهاشم و ديگران ) غايب بودند ؟\r\nو اگر از طريق قرابت با پيامبر در برابر مخالفانت استدلال كردى ديگرى ( اشاره به شخص امام است ) از تو به پيامبر سزاواتر و نزديك‌تر است » .\r\nقالَ الرَّضِيُ وَرُوِيَ لَهُ شِعْرٌ في هذَا الْمَعْنى :\r\n فَإِنْ كُنْتَ بِالشُّورى مَلَكْتَ أُمُورَهُمْ * فَكَيْفَ بِهذا وَالْمُشيرُونَ غُيَّبٌ\r\nوَإنْ كُنْتَ بِالْقُرْبى حَجَجْتَ خَصيمَهُمْ * وَغَيْرُكَ أوْلى بِالنَّبِيّ وَأَقْرَبٌ \r\nابن ابىالحديد معتقد است كه صدر اين كلام ( قسمت قبل از شعر ) خطاب به عمر است و دو بيتى كه در ذيل آن قرار دارد خطاب به ابوبكر است . ( بسيارى ديگر از محققان نيز همين را پذيرفته‌اند ) زيرا هنگامى كه ابوبكر به عمر گفت :\r\n\r\n","description":"","footnote":"","page_name":" 487 ","page_number":487},
  {"content":"\r\n\r\nدستت را دراز كن تا با تو بيعت كنم عمر در پاسخ او چنين گفت :\r\n« أنْتَ صاحِبُ رَسُولِ اللَّهِ صلى الله عليه و آله فِى الْمَواطِنِ كُلّها شِدَّتِها وَرَخائِها فَامْدُدْ أنْتَ يَدَكَ\r\n؛ تو همراه پيغمبر در همه جا بودى در حالات شدت و سختى و آسانى تو دستت را دراز كن تا من با تو بيعت كنم » . « 1 »\r\nعلى عليه السلام در پاسخ اين سخن مىگويد : اگر مصاحبت با پيغمبر سبب شايستگى او براى خلافت مىشود كسى كه همين مصاحبت را در طول عمر پيامبر اكرم ( حتى پيش از اين‌كه ابوبكر اسلام بياورد ) داشته است و افزون بر آن از خويشاوندان نزديك پيغمبر هم بوده شايسته‌تر است .\r\nسپس ابن ابىالحديد مىافزايد : اما آن دو بيت شعر خطاب به ابوبكر است ، زيرا ابوبكر در برابر انصار در سقيفه استدلال كرده بود كه ما عترت رسول اللَّه هستيم ( و به همين دليل براى خلافت شايسته‌تر از ديگران هستيم ) . على عليه السلام در برابر اين استدلال مىفرمايد : اگر خويشاوندى تو به پيامبر دليل شايستگى توست غير تو از تو به پيغمبر نزديك‌تر است .\r\nالبته مىدانيم نه مصاحبت با رسول اللَّه و نه خويشاوندى با آن حضرت هيچ يك براى خلافت و جانشين او كافى نيست ، بلكه خلافت پيامبر مرهون شايستگىهاى علمى و اخلاقى فراوانى است كه جز در على عليه السلام وجود نداشت ؛ ولى از آنجا كه آنها در برابر مخالفان خود به اين‌گونه مسائل يعنى مصاحبت و قرابت استدلال كردند اميرمؤمنان على عليه السلام مىخواهد با سخن خودشان دليلشان را باطل كند .\r\nنخستين بيت شعرى كه سيد رضى در ذيل اين كلام پرمعنا به آن حضرت نسبت داده و در بسيارى از كتب تاريخ و شعر و ادب نقل شده است اشاره به داستان سقيفه است كه به اصطلاح گروهى از صحابه به مشورت نشستند\r\n\r\n\r\n","description":"","footnote":"\r\n( 1 ) . شرح نهج‌البلاغهء ابن ابىالحديد ، ج 18 ، ص 416 .\r\n","page_name":" 488 ","page_number":488},
  {"content":"\r\n\r\nو ابوبكر را به خلافت منصوب نمودند در حالى كه اگر منظور آنها شوراى صحابهء پيغمبر اكرم صلى الله عليه و آله بوده است اكثريت قاطع صحابه غايب بودند شورايى بود بسيار محدود و شتاب‌زده كه با نقشهء قبلى ترسيم شده بود . امام عليه السلام مىفرمايد : به فرض اين‌كه خلافت نياز به نص پيغمبر از سوى خداى متعال نداشته باشد و از طريق شورا انجام شود شوراى سقيفه هرگز صلاحيت براى اين كار نداشت .\r\nبيت دوم اشاره به استدلالى است كه عمر در برابر طايفهء انصار داشت . آنها گفتند : ما براى خلافت پيغمبر اكرم صلى الله عليه و آله شايسته‌تريم و به فرض كه اصرار داشته باشيد شما هم در خلافت سهيم باشيد يك نفر از سوى ما و يك نفر از سوى شما امر خلافت را اداره كنند ؛ ولى عمر براى عقب راندن گروه انصار گفت : كسى اولويت دارد كه با پيغمبر صلى الله عليه و آله قرابت داشته باشد و ما قرابت و خويشاوندى با آن حضرت داريم نه شما . امام عليه السلام در برابر اين سخن مىفرمايد : اگر قرابت معيار اولويت باشد فرد ديگرى ( اشاره به خود آن حضرت است ) از ابوبكر بسيار نزديك‌تر و اقرب است .\r\nامام عليه السلام در خطبهء 67 نيز به اين معنا اشاره كرده مىفرمايد : « آنها به شجره ( درخت ) استدلال كردند اما ثمره و ميوه‌اش را ضايع نمودند ؛\r\nاحتَجُّوا بِالشَّجَرَةِ ، وَأضاعُوا الثَّمَرَةَ »\r\n. دربارهء ماجراى پرغوغاى سقيفهء بنى ساعده و حوادثى كه در آن گذاشت و مطالب بسيار سؤال برانگيز كه در آن بود به طور مشروح در جلد سوم از همين كتاب در ذيل خطبهء 67 ( با استفاده از مدارك و منابع معروف اهل سنت ) سخن گفتيم .\r\n* * *\r\n\r\n","description":"","footnote":"","page_name":" 489 ","page_number":489},
  {"content":"\r\n . \r\n","description":"","footnote":"","page_name":" 490 ","page_number":490},
  {"content":"\r\n\r\n\r\n191 و قال عليه السلام إِنَّمَا الْمَرْءُ فِي الدُّنْيَا غَرَضٌ تَنْتَضِلُ فِيهِ الْمَنَايَا وَ نَهْبٌ تُبَادِرُهُ الْمَصَائِبُ ؛ وَمَعَ كُلِّ جُرْعَةٍ شَرَقٌ . وَ فِي كُلِّ أَكْلَةٍ غَصَصٌ .\r\nوَلَا يَنَالُ الْعَبْدُ نِعْمَةً إِلَّا بِفِرَاقِ أُخْرَى ، وَلَا يَسْتَقْبِلُ يَوْماً مِنْ عُمُرِهِ إِلَّا بِفِرَاقِ آخَرَ مِنْ أَجَلِهِ .\r\nفَنَحْنُ أَعْوَانُ الْمَنُونِ ، وَأَنْفُسُنَا نَصْبُ الْحُتُوفِ ؛ فَمِنْ أَيْنَ نَرْجُو الْبَقَاءَ وَهَذَا اللَّيْلُ وَالنَّهَارُ لَمْ يَرْفَعَا مِنْ شَيْءٍ شَرَفاً ، إِلَّا أَسْرَعَا الْكَرَّةَ فِي هَدْمِ مَا بَنَيَا ، وَ تَفْرِيقِ مَا جَمَعَا ؟ !\r\nامام عليه السلام فرمود :\r\nانسان در اين دنيا هدفى است كه تيرهاى مرگ همواره به سوى او نشانه‌گيرى مىكند و ثروتى است كه مصائب ، در غارت آن شتاب دارند و بر يكديگر سبقت مىگيرند . همراه هر جرعه‌اى گلوگير شدنى و همراه هر لقمه‌اى ( نيز ) گلوگرفتنى است . انسان به نعمتى از آن نمىرسد جز با فراق نعمت ديگر . به استقبال هيچ روز از عمرش نمىرود جز اين‌كه از روز ديگرى از عمرش جدا مىشود ، بنابراين ما اعوان و ياران مرگيم و جانمان هدف ( عوامل ) مرگبار و با اين حال چگونه مىتوانيم اميد بقا داشته باشيم . اين شب و روز هرگز ارزش چيزى را بالا نبرده جز اين‌كه\r\n\r\n","description":"","footnote":"","page_name":" 491 ","page_number":491},
  {"content":"\r\n\r\nبه سرعت باز مىگردانند و آنچه را بنا كرده ويران مىسازند و هرچه را جمع كرده‌اند پراكنده مىكنند . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nخطيب رحمه الله در كتاب مصادر مىگويد : شبيه همين كلام در خطبهء 143 ( مطابق نسخهء صبحى صالح خطبهء شمارهء 145 است ) گذشت و به مصادر آن اشاره شد و هنگامى كه به مصادر آن بر گرديم مىبينيم كه مرحوم خطيب آن را از تحف العقول در ذيل خطبه‌اى كه به نام خطبهء « وسيله » معروف شده نقل كرده است و همچنين مرحوم شيخ مفيد در كتاب ارشاد با تفاوت مختصرى و نيز مرحوم شيخ طوسى در كتاب امالى آن را آورده و در اشعار « ابوالعطائية » به مضمون بعضى از اشعار آن اشاره شده است . مرحوم خطيب در اينجا مىافزايد : ابوعلى قالى نيز بخشى از آن را در كتاب امالى خود از ابو حاتم اصمعى از اميرمؤمنان على عليه السلام نقل كرده است . ( مصادر نهج‌البلاغه ، ج 4 ، ص 160 و 161 ) .\r\nالبته آنچه در خطبهء 145 آمده تفاوت زيادى با آنچه در اين كلام نورانى آمده است دارد ، هرچند در قسمتى مشابه آن است . اضافه بر اينها مرحوم كلينى نيز در خطبهء « وسيله » ( ج 8 ، ص 24 ) به بخشى از آن اشاره كرده است .\r\n","page_name":" 492 ","page_number":492},
  {"content":"\r\n\r\n\r\nشرح و تفسير چهرهء واقعى دنيا و سرانجام دنياپرستان\r\nامام عليه السلام در اين گفتار نورانى چهرهء واقعى دنيا را به همگان نشان داده و از بىوفايى و ناپايدارى و مشكلات گوناگون آن سخن مىگويد ؛ سخنى كه از جان مولا برخاسته و بر جان مىنشيند . حضرت در آن به شش نكتهء مهم اشاره كرده است : نخست مىفرمايد : « انسان در اين دنيا هدفى است كه تيرهاى مرگ همواره به سوى او نشانه‌گيرى مىكند و ثروتى است كه مصائب ، در غارت آن شتاب دارند و بر يكديگر سبقت مىگيرند » ؛\r\n( إِنَّمَا الْمَرْءُ فِي الدُّنْيَا غَرَضٌ تَنْتَضِلُ فِيهِ الْمَنَايَا ، وَنَهْبٌ تُبَادِرُهُ الْمَصَائِبُ )\r\n. « غرض » به معناى هدفى است كه به آن تير مىاندازند و « تَنْتَضِلُ » از ريشهء « نضل » ( بر وزن عزل ) به معناى غلبه در مبارزه و « منايا » جمع « منية » به معناى مرگ است .\r\nجالب اينكه در اين عبارت انسان به دو چيز تشبيه شده ؛ يكى هدفى كه تيراندازان آن را نشانه مىگيرند و ديگر سرمايه‌اى كه غارتگران آن را چپاول مىكنند .\r\nانسان آن هدف است و عوامل مرگ‌زا تيرهايى كه به سوى او پرتاب مىشوند .\r\nوجود انسان و استعدادهاى فراوان او همان سرمايهء عظيمى است كه مصائب مختلف به غارت آن مىپردازند و به همين دليل آرامش واقعى هرگز در اين زندگى ديده نمىشود . چگونه انسانى مىتواند آرامش داشته باشد در حالى كه\r\n\r\n","description":"","footnote":"","page_name":" 493 ","page_number":493},
  {"content":"\r\n\r\nدشمنانى از اطراف ، او را نشانه گرفته‌اند و غارتگرانى اطراف خانهء او جمع شده‌اند .\r\nدر دومين نكته كه در واقع تكميل كنندهء نكتهء پيشين است مىفرمايد : « همراه هر جرعه‌اى گلوگير شدنى و همراه هر لقمه‌اى ( نيز ) گلوگرفتنى است » ؛\r\n( وَمَعَ كُلِّ جُرْعَةٍ شَرَقٌ . وَفِي كُلِّ أَكْلَةٍ غَصَصٌ )\r\n. « شَرَق » مايه‌اى است كه گلوى انسان را مىگيرد و « غَصَص » غذايى كه گلوگير مىشود .\r\nاشاره به اين‌كه در كنار هر لذتى از لذات دنيا خطرات و ناراحتىهايى وجود دارد ؛ در كنار هر نوشى نيشى است و در كنار هر خوشبختى بدبختى . زندگى آميخته با انواع مشكلات و مصائبِ از دست رفتن نيرو و توان جسمانى و بستگان و دوستان و ثروت‌ها و سرمايه‌ها . با اين حال كدام عاقل مىتواند آن را به عنوان هدف اصلى خود برگزيند ؟ زندگى خالى از هر گونه ناراحتى زندگى جاويدان آخرت در بهشت برين است . « وَإِنَّ الدَّارَ الْآخِرَةَ لَهِىَ الْحَيَوَانُ لَوْ كَانُوا يَعْلَمُونَ » ؛ و فقط سراى آخرت ، سراى زندگى ( واقعى ) است ، اگر مىدانستند » . « 1 »\r\nدر سورهء « فاطر » آيات 34 و 35 مىخوانيم : « وَقَالُوا الْحَمْدُ للَّهِ الَّذِى أَذْهَبَ عَنَّا الْحَزَنَ إِنَّ رَبَّنَا لَغَفُورٌ شَكُورٌ * الَّذِى أَحَلَّنَا دَارَ الْمُقَامَةِ مِنْ فَضْلِهِ لَايَمَسُّنَا فِيهَا نَصَبٌ وَلَا يَمَسُّنَا فِيهَا لُغُوبٌ » ؛ آنها مىگويند حمد ( و ستايش ) براى خداوندى است كه اندوه را از ما بر طرف ساخت پروردگار ما آمرزنده و سپاسگزار است همان كسى كه با فضل خود ما را در اين سراى اقامت ( جاويدان ) جاى داد نه در آن رنجى به ما مىرسد و نه سستى و واماندگى » .\r\nسپس در ادامهء معرفى حقيقت دنيا به سومين نكته پرداخته مىفرمايد : « ( يكى از مشكلات مهم دنيا اين است كه ) انسان به نعمتى از آن نمىرسد جز با فراق نعمت ديگرى » ؛\r\n( وَ لَايَنَالُ الْعَبْدُ نِعْمَةً إِلَّا بِفِرَاقِ أُخْرَى )\r\n.\r\n\r\n\r\n","description":"","footnote":"\r\n( 1 ) . عنكبوت ، آيهء 64 .\r\n","page_name":" 494 ","page_number":494},
  {"content":"\r\n\r\nاين نكته واقعيتى ملموس و شايان دقت و عبرت است ؛ فى المثل كسى كه فرزند ندارد واقعاً در زحمت است ؛ اما هنگامى كه خدا اين نعمت را به او ارزانى مىدارد مشكلات زيادى براى نگهدارى و اداره و تربيت فرزند به سراغ او مىآيد ، هنگامى كه مركبى ندارد در زحمت است و وقتى صاحب مركبى شد آسودگىهاى ديگرى را از دست مىدهد و هنگامى كه نام و نشان و شهرتى پيدا مىكند به نعمتى رسيده اما نعمت‌هاى ديگرى را به سبب اين شهرت از دست مىدهد . در واقع تمام نعمت‌هاى دنيا اين‌گونه است كه نعمت‌ها با هم جمع نمىشوند ، بلكه يكى مىآيد و ديگرى از دست مىرود .\r\nدر چهارمين نكته كه بىشباهت به نكتهء قبل نيست مىفرمايد : « انسان به استقبال هيچ روز از عمرش نمىرود جز اين‌كه از روز ديگرى از عمرش جدا مىشود » ؛\r\n( وَ لَايَسْتَقْبِلُ يَوْماً مِنْ عُمُرِهِ إِلَّا بِفِرَاقِ آخَرَ مِنْ أَجَلِهِ )\r\n. گرچه هر روزى از عمر نعمتى از نعمت‌هاى گرانبهاى الهى است ولى اين نعمت از سرمايهء عمر انسان برداشته مىشود و او را يك گام به مرگ نزديك‌تر مىكند .\r\nاين شبيه همان چيزى است كه در يكى ديگر از گفتارهاى حكيمانهء امام عليه السلام ( در حكمت 74 گذشت ) كه مىفرمايد :\r\n« نَفَسُ الْمَرْءِ خُطَاهُ إِلَى أَجَلِهِ\r\n؛ نفس‌هاى انسان گام‌هاى او به سوى پايان عمر است » بسيارند كسانى كه از اين نكته غافلند ؛ گويى عمر خود را در اين دنيا جاويدان مىدانند به همين سبب به سادگى روزها و ماه‌ها و سال‌هايى را به هدر مىدهند بىآنكه چيزى در برابر اين سرمايهء عظيم دريافت دارند .\r\nاين حقيقت را قرآن مجيد به صورت ديگرى بيان كرده ، مىفرمايد : « وَالْعَصْرِ * إِنَّ الْإِنسَانَ لَفِى خُسْرٍ » ؛ سوگند به عصر كه انسان در زيان‌كارى است » . « 1 » چه\r\n\r\n\r\n","description":"","footnote":"\r\n( 1 ) . عصر ، آيهء 1 و 2 .\r\n","page_name":" 495 ","page_number":495},
  {"content":"\r\n\r\nزيانى از اين بالاتر كه هر روز كه مىگذرد بخشى از سرمايهء گرانبهاى عمر او كاسته مىشود .\r\nآن‌گاه در پنجمين نكته كه باز در ارتباط با نكات پيشين است مىفرمايد :\r\n« بنابراين ما اعوان و ياران مرگيم و جانمان هدف ( عوامل ) مرگبار و با اين حال چگونه مىتوانيم اميد بقا داشته باشيم » ؛\r\n( فَنَحْنُ أَعْوَانُ الْمَنُونِ وَأَنْفُسُنَا نَصْبُ الْحُتُوفِ فَمِنْ أَيْنَ نَرْجُو الْبَقَاءَ )\r\n. « منون » از ريشهء « منّ » به معناى قطع و نقصان گرفته شده و از آنجا كه مرگ عمر انسان را قطع مىكند و مايهء نقصان عدد انسان‌ها مىگردد به آن « منون » گفته شده است .\r\nتعبير به « أعْوانُ الْمَنُون » ( ياران و كمك‌كاران مرگ ) از اين نظر است كه انسان با گذراندن عمر خود گويى به مرگ خويش كمك مىكند و تعبير به « نَصْبُ الْحُتُوف » ( حتُوف جمع « حَتف » به معناى مرگ ) اشاره به اين است كه عوامل نابودى ، بيمارىها ، سيل‌ها ، زلزله‌ها ، جنگ‌ها و حادثه‌هاى ناگوار هر كدام جان انسان را نشانه گرفته‌اند و سرانجام يكى از آنها تير خود را به هدف مىزند و به زندگى انسان پايان مىدهد و به اين دليل امام عليه السلام مىفرمايد : با وجود اين عوامل مرگبار ما چگونه اميد بقا داريم ؟ هيچ كس از يك روز بعد از اين و يا حتى يك ساعت بعد آگاه نيست كه چه سرنوشتى دارد . آيا در زمرهء زندگان است ، يا در كنار مردگان آرميده ؛ خواه پير باشد يا جوان ، سالم باشد يا بيمار .\r\nحضرت در ششمين و آخرين نكته در تكميل بحث‌هاى گذشته مىفرمايد :\r\n« اين شب و روز هرگز ارزش چيزى را بالا نبرده جز اين‌كه به سرعت باز مىگردند و آنچه را بنا كرده ويران مىسازند و هرچه را جمع كرده پراكنده مىكنند » ؛\r\n( وَهَذَا اللَّيْلُ وَ النَّهَارُ لَمْ يَرْفَعَا مِنْ شَيْءٍ شَرَفاً إِلَّا أَسْرَعَا الْكَرَّةَ فِي هَدْمِ مَا بَنَيَا وَتَفْرِيقِ مَا جَمَعَا )\r\n.\r\n\r\n","description":"","footnote":"","page_name":" 496 ","page_number":496},
  {"content":"\r\n\r\nشب و روز در واقع واحدهاى زندگى انسان را تشكيل مىدهند كه عمر انسان با گذشت آنها سپرى مىشود و نسبت حوادث به شب و روز ( با آنكه آنها ظرف زمانند نه عامل حوادث ) نوعى مجاز در نسبت است . شبيه آنچه در خطبه‌اى از پيغمبر اكرم صلى الله عليه و آله آمده كه مىفرمايد :\r\n« وَقَدْ رَأيْتُمُ اللَّيْلَ وَالنَّهارَ كَيْفَ يُبْلِيانِ كُلَّ جَديدٍ وَيُقَرّبانِ كُلَّ بَعيدٍ\r\n؛ شما مردم شب و روز را ديده‌ايد كه چگونه هرچيز نو و جديدى را كهنه و هر دورى را نزديك مىسازند » . « 1 »\r\nاميرمؤمنان عليه السلام با تعبير ديگرى در خطبهء 90 كه در جلد سوم گذشت آن را بيان فرموده و به جاى شب و روز خورشيد و ماه را عامل كهنه شدن نوها و دور شدن نزديك‌ها مىشمرد .\r\n( وَالشَّمْسَ وَالْقَمَرَ دائِبانِ في مَرْضاتِهِ يُبْلِيانِ كُلَّ جَديدٍ وَيُقَرّبانِ كُلَّ بَعيدٍ )\r\n. در يك جمع‌بندى از مجموع اين گفتار حكيمانه مىتوان چنين گفت : از آنجا كه\r\n« حُبُّ الدُّنْيا رَأْسُ كُلّ خَطيئَةٍ » « 2 »\r\nو علاقهء به ماديات سرچشمهء همه يا اغلب گناهان است ، امام عليه السلام براى كاستن حب دنيا به ناپايدارى آن از تعبيرات بسيار پرمعنا در اين كلام نورانى استفاده كرده است .\r\nنخست هدف بودن انسان را در برابر تيرهاى مرگ كه سرانجام هر كسى است مطرح مىكند و سپس به خطراتى كه در هر لحظه حيات انسان را تهديد مىكند - مانند گلوگير شدن جرعهء آب يا لقمهء غذا - اشاره مىفرمايد سپس به اين نكتهء مهم توجه مىدهد كه هميشه مواهب دنيا با محروميت‌هايى همراه است و هرگز انسان نمىتواند تمام آنها را يك جا در اختيار بگيرد . آن‌گاه هشدار مىدهد كه روزهاى عمر پى در پى در گذرند و هر روز ، انسان گام تازه‌اى به سوى مرگ بر مىدارد و مهم اينجاست كه از دست دادن سرمايهء عمر در اختيار ما نيست ؛ چه\r\n\r\n\r\n","description":"","footnote":"\r\n( 1 ) . بحارالانوار ، ج 74 ، ص 177 .\r\n( 2 ) . كافى ، ج 2 ، ص 130 .\r\n","page_name":" 497 ","page_number":497},
  {"content":"\r\n\r\nبخواهيم و چه نخواهيم پى در پى از ما گرفته مىشود .\r\nمجموع اين سخن درس عبرتى است براى همگان تا زهد در دنيا را پيشه كنند و از حرص و آز و طمع و غرق شدن در لذات بپرهيزند و از اين دنيا براى سعادت جاويدان خود در سراى آخرت بيندوزند .\r\n* * *\r\n\r\n","description":"","footnote":"","page_name":" 498 ","page_number":498},
  {"content":"\r\n\r\n\r\n192 و قال عليه السلام يَا ابْنَ آدَمَ مَا كَسَبْتَ فَوْقَ قُوتِكَ ، فَأَنْتَ فِيهِ خَازِنٌ لِغَيْرِكَ .\r\nامام عليه السلام فرمود :\r\nاى فرزند آدم هر چه بيش از مقدار خوراك خود به دست آورى ( و آن را ذخيره كنى ) خزانه‌دار ديگران در آن خواهى بود . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاز جمله كسانى كه در قرن سوم مىزيستند مانند ابوعثمان جاحظ در كتاب المائة المختارة و بلاذرى در انساب لاشراف اين گفتار نورانى را بعضى با كمى اختلاف و بعضى با عين عبارت نقل كرده‌اند . همچنين تنوخى در كتاب الفرج بعد الشدة و مسعودى در مروج الذهب و مرحوم صدوق در خصال آن را با تفاوت‌هايى ذكر كرده‌اند . مرحوم مفيد نيز در ارشاد آن را در ضمن بيان نسبتاً طولانى از آن حضرت آورده است و همهء اينها نشان مىدهد كه منابعى غير از نهج‌البلاغه در اختيارشان بوده است . ( مصادر نهج‌البلاغه ، ج 4 ، ص 161 ) .\r\nمرحوم علامهء مجلسى در بحارالانوار ، ج 44 ، ص 138 هنگامى كه داستان ملاقات « جنادة » را با امام حسن مجتبى عليه السلام در بيمارى وفات « هنگامى كه شديداً به وسيلهء عمال معاويه مسموم شده بود » نقل مىكند امام عليه السلام ضمن وصاياى معروف و مؤثرش نيز به همين جمله اشاره كرد و فرمود : « اعْلَمْ أنَّكَ لا تَكْسِبُ مِنَ الْمالِ شَيْئاً فَوْقَ قُوتِكَ إلّاكُنْتَ فيهِ خازِناً لِغَيْرِكَ » .\r\n","page_name":" 499 ","page_number":499},
  {"content":"\r\n . \r\n","description":"","footnote":"","page_name":" 500 ","page_number":500},
  {"content":"\r\n\r\n\r\nشرح و تفسير خزانه‌دار ديگران بودن\r\nامام عليه السلام در اين كلام كوتاه و بسيار پرمعنا اشاره به نكته‌اى مىكند كه غالباً مردم از آن غافلند ، مىفرمايد : « اى فرزند آدم هر چه بيش از مقدار خوراك خود به دست آورى ( و آن را ذخيره كنى ) خزانه‌دار ديگران در آن خواهى بود » ؛\r\n( يَا ابْنَ آدَمَ مَا كَسَبْتَ فَوْقَ قُوتِكَ ، فَأَنْتَ فِيهِ خَازِنٌ لِغَيْرِكَ )\r\n. غالب مردم حد و اندازه‌اى براى به دست آوردن مال و ثروت قائل نيستند و معتقدند هر چه بيشتر بهتر ؛ اما هنگامى كه درست دقيق مىشويم مىبينيم بهرهء ما از اموالمان همان است كه مصرف مىكنيم ؛ غذايى كه مىخوريم ، نوشابه‌اى كه مىنوشيم ، لباسى كه مىپوشيم ، خانه‌اى كه در آن زندگى مىكنيم و مركبى كه بر آن سوار مىشويم و مانند آن و در مورد بسيارى از اشخاص ، اين مواد مصرفى تنها گوشهء كوچكى از اموال آنها را شامل مىشود و بقيه را ذخيره مىكنند ، پيوسته در حفظ آن كوشش و از آن پاسدارى مىكنند تا سرانجام به فرزندان و دامادها و ساير بستگان خود بسپارند و با دنيايى از حسرت ، چشم از آنها بپوشند و با يك كفن بسيار كم ارزش وارد سراى ديگر شوند .\r\nابن ابىالحديد در شرح نهج‌البلاغهء خود در شرح اين كلام نورانى داستانى از « حسن بصرى » و « عبدالله بن اهتم » نقل مىكند ، مىگويد : حسن به هنگامى كه عبدالله بيمار شده بود و آخرين ساعات عمر خود را طى مىكرد به عيادت او\r\n\r\n","description":"","footnote":"","page_name":" 501 ","page_number":501},
  {"content":"\r\n\r\nرفت . نگاه كرد ديد عبداللَّه پيوسته چشمش را به صندوقى دوخته كه در گوشه‌اى از اتاق قرار داشت ، سپس رو به حسن بصرى كرد و گفت : در اين صندوق صد هزار ( درهم ) است كه نه زكات آن داده شده و نه صلهء رحم با آن انجام گرديده است . حسن گفت : مادرت به عزايت بنشيند براى چه چيز آن را ذخيره كرده‌اى ؟\r\nگفت : براى ترس از حوادث زمان و مخالفت برادران و ظلم سلطان . ( آرى براى تأمين زندگى آينده در موارد سخت اندوخته‌ام ) اين را گفت و بعد از مدت كوتاهى از دنيا رفت . حسن در تشييع جنازهء او شركت كرده بود . هنگامى كه او را دفن كردند دست خود را ( از نهايت تأسف ) به يكديگر زد و اشاره به قبر او كرد و گفت : اين كسى است كه شيطان بر او غلبه كرد ، او را از حوادث زمان و ظلم سلطان و بىوفايى برادران ترساند و ودايع الهى را براى خود ذخيره كرد سپس از اين دنيا غمگين و اندوهناك بيرون رفت ، نه زكات مالش را پرداخت نه صلهء رحم به جاى آورد . آن‌گاه روى به بازماندگان كرد و گفت : اى وارثان گوارا اين مال را بخوريد ، اين مال حلال به دست شما افتاده مراقب باشيد و بال شما نشود ، اين مال از سوى كسى است كه آن را جمع كرد و بخل ورزيد بر امواج درياها سوار شد ، از بيابان‌هاى خشك گذشت و از طريق باطل آن را اندوخت و حق آن را نپرداخت ، خودش در حياتش از آن بهره نگرفت ولى ضررهاى او بعد از وفات دامن او را خواهد گرفت . آن را گردآورى كرد و محكم آن را در صندوق نگه داشت تا روز قيامت كه روز حسرت است . ( سپس به حاضران گفت : ) بالاترين حسرت اين است كه مال خود را در ميزان اعمالِ غير خودت ببينى . تو بخل ورزيدى نسبت به مالى كه خدا به تو روزى كرده بود و در مسير طاعتش مصرف نكردى براى ديگرى آن را نگه‌دارى كردى كه او در راه رضاى خداوند آن را صرف كند . واى بر اين حسرت غير قابل جبران و رحمت از دست رفته . « 1 »\r\n\r\n\r\n","description":"","footnote":"\r\n( 1 ) . شرح نهج‌البلاغهء ابن ابىالحديد ، ج 19 ، ص 10 .\r\n","page_name":" 502 ","page_number":502},
  {"content":"\r\n\r\nگويا اين سخن را از على عليه السلام گرفته آنجا كه فرمود :\r\n« سُئِلَ أميرُالْمُؤْمِنينَ مَنْ أعْظَمُ النّاسُ حَسْرَةً قالَ مَنْ رَأى مالَهُ في ميزانِ غَيْرِهِ وَأدْخَلَهُ اللَّهُ بِهِ النّارَ وَأدْخَلَ وارِثَهُ بِهِ الْجَنَّةَ\r\n؛ از اميرمؤمنان عليه السلام سؤال كردند چه كسى روز قيامت حسرتش از همه بيشتر است ؟ فرمود : كسى كه در آن روز اموال خود را در ميزان اعمال ديگران ببيند كه خدا او را به واسطهء آن مال وارد دوزخ كند و ديگرى را ( كه هيچ زحمتى را براى آن نكشيده بود براى نيكوكارىاش ) به سبب آن مال وارد بهشت سازد » . « 1 »\r\nاين نكته شايان توجه است كه مقصود امام عليه السلام از اين سخن آن نيست كه انسان تنها به اندازهء تحصيل قوت خود تلاش و فعاليت اقتصادى داشته باشد بلكه به عكس ، طبق دستورات اسلام بايد از طرق صحيح بسيار تلاش كرد ولى اموالى را كه جمع‌آورى مىكند ، اضافهء آن را در راه خدا و كارهاى خير و خدمت به بندگانش صرف كند ، نه اين‌كه آنها را ذخيره كرده و براى وارثان بگذارد و خودش هيچ بهره‌اى معنوى از آن نبرد .\r\nقرآن مجيد نيز به همين معنا اشاره فرموده آنجا كه مىگويد : « وَيَسْأَلُونَكَ مَاذَا يُنفِقُونَ قُلِ الْعَفْوَ » ؛ از تو سؤال مىكنند چه چيز را انفاق كنند ؟ به آنها بگو از مازاد نيازمندىهاى خود انفاق كنيد » . « 2 »\r\n« عفو » در لغت معانى فراوانى دارد ؛ از جمله مقدار اضافى مال و نيز بهترين قسمت مال . در حديثى از امام باقر عليه السلام آمده است :\r\n« الْعَفْوُ ما فَضُلَ عَنْ قُوتِ سَنَةٍ ؛\r\nعفو چيزى است كه از هزينهء سال اضافه بيايد » . « 3 »\r\nمرحوم علامهء مجلسى در بحارالانوار در حديثى از كتاب خصال از اميرمؤمنان على عليه السلام چنين نقل مىكند كه شخصى از حاجتمندىاش به اميرمؤمنان عليه السلام\r\n\r\n\r\n","description":"","footnote":"\r\n( 1 ) . بحارالانوار ، ج 70 ، ص 142 .\r\n( 2 ) . بقره ، آيهء 219 .\r\n( 3 ) . مجمع البيان ، ذيل آيهء مورد بحث .\r\n","page_name":" 503 ","page_number":503},
  {"content":"\r\n\r\nشكايت كرد ، امام عليه السلام فرمود :\r\n« اعْلَمْ أنَّ كُلُّ شَىْءٍ تُصيبُهُ مِنَ الدُّنْيا فَوْقَ قُوتِكَ فَإنَّما أنْتَ فيهِ خازِنٌ لِغَيْرِكَ\r\n؛ بدان آنچه را از دنيا بيش از مقدار هزينهء خود به دست مىآورى خزانه‌دار ديگران در آن خواهى بود » . « 1 »\r\nگويا امام عليه السلام مىدانست كه زندگى او تأمين است و نيازى را كه مطرح كرده فوق آن است ، همان‌گونه كه بسيارى از مردم به همين مصيبت گرفتارند ؛ پيوسته جمع‌آورى و به گمان خود براى روز مبادا ذخيره مىكنند در حالى كه وضع كار و كسب و فعاليت اقتصادى آنها طورى است كه از آيندهء بدى هرگز خبر نمىدهد .\r\nدر واقع بسيارى از كسانى كه به اندوختن مال روى مىآورند ، نه حقوق آن را مىپردازند و نه صلهء رحم به جاى مىآورند و نه كار نيك با آن انجام مىدهند و مىگويند : هدف ما تأمين آيندهء خود و فرزندان است . اينها سوء ظن به رازقيت خدا دارند ، همان‌گونه كه در نامهء مالك اشتر نيز قبلًا گذشت كه امام عليه السلام مىفرمايد :\r\n« إنَّ الْبُخْلَ وَالْجُبْنَ وَالْحِرْصَ غَرائِزٌ شَتّى يَجْمَعُها سُوءُ الظَّنّ بِاللَّهِ\r\n؛ بخل و ترس و حرص غريزه‌هاى مختلفى است كه ريشهء همهء آن سوء ظن به خداوند است » .\r\n* * *\r\n\r\n\r\n","description":"","footnote":"\r\n( 1 ) . بحارالانوار ، ج 70 ، ص 90 .\r\n","page_name":" 504 ","page_number":504},
  {"content":"\r\n\r\n\r\n193 و قال عليه السلام إِنَّ لِلْقُلُوبِ شَهْوَةً وَإِقْبَالًا وَإِدْبَاراً ، فَأْتُوهَا مِنْ قِبَلِ شَهْوَتِهَا وَإِقْبَالِهَا فَإِنَّ الْقَلْبَ إِذَا أُكْرِهَ عَمِيَ .\r\nامام عليه السلام فرمود :\r\nبراى دل‌هاى ( آدميان ) علاقه و اقبال و ( گاه ) تنفر و ادبار است . هنگامى كه مىخواهيد كارى انجام دهيد از سوى علاقه و اشتياق وارد شويد ،\r\nزيرا اگر قلب را مجبور به كارى كنند نابينا مىشود . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nجاحظ كه قبل از سيد رضى مىزيسته است بخش آخر اين كتاب نورانى را در كتاب خود به نام المائة المختارة و مبرد در كامل آورده است و تمام آن را آمدى در غرر الحكم با تفاوت مختصرى ذكر كرده است . ( مصادر نهج‌البلاغه ، ج 4 ، ص 161 ) .\r\n","page_name":" 505 ","page_number":505},
  {"content":"\r\n . \r\n","description":"","footnote":"","page_name":" 506 ","page_number":506},
  {"content":"\r\n\r\n\r\nشرح و تفسير با نشاط كارها را آغاز كنيد\r\nامام عليه السلام در اين گفتار حكيمانه به يك نكتهء اساسى روانشناسى اشاره كرده مىفرمايد : « براى دل‌هاى ( آدميان ) علاقه و اقبال و ( گاه ) تنفر و ادبار است هنگامى كه مىخواهيد كارى انجام دهيد از سوى علاقه و اشتياق وارد شويد ، زيرا اگر قلب را مجبور به كارى كنند نابينا مىشود » ؛\r\n( إِنَّ لِلْقُلُوبِ شَهْوَةً وَإِقْبَالًا وَإِدْبَاراً ، فَأْتُوهَا مِنْ قِبَلِ شَهْوَتِهَا وَإِقْبَالِهَا ، فَإِنَّ الْقَلْبَ إِذَا أُكْرِهَ عَمِيَ )\r\n. منظور از « قلب » و « قلوب » در اين عبارت ، عقل و فكر انسان است كه حالات مختلفى دارد ؛ گاهى در حال نشاط و علاقه به انجام دادن كارى و زمانى در حال تنفر و بىميلى و بىعلاقگى است . هر گاه در حال نشاط ؛ مثلًا نشاط بر عبادات ، به سراغ عبادت مىرويم و مىتوانيم با حضور قلب عبادت را به نحو كامل احسن به پايان ببريم ؛ اما در حالى كه تمايلات درونى موافق نيست كار به زحمت انجام مىشود و ايجاد خستگى و ناراحتى مىكند .\r\nازاين‌رو در حكمت 312 اين جمله آمده است كه مىفرمايد :\r\n« إنّ لِلْقُلُوبِ إقْبالًا وَإدْباراً ؛ فَإذا أقْبَلَتْ فَاحْمِلُوها عَلَى النَّوافِلِ ، وَإذا أدْبَرَتْ فَاقْتَصِرُوا بِها عَلَى الْفَرائِضِ\r\n؛ دل‌ها گاهى پرنشاط و زمانى بىنشاط است ؛ آن‌گاه كه نشاط دارند آنها را بر انجام دادن مستحبات ( علاوه بر واجبات ) بگماريد و هنگامى كه بىنشاطاند تنها به انجام دادن واجبات قناعت نماييد » .\r\n\r\n","description":"","footnote":"","page_name":" 507 ","page_number":507},
  {"content":"\r\n\r\nهمين مضمون در كتاب شريف كافى از پيغمبر اكرم صلى الله عليه و آله نقل شده « 1 » و با تعبير مشروح‌ترى در كلام امام على بن موسى الرضا عليه السلام ديده مىشود ؛ آنجا كه فرمود :\r\n« إِنَّ لِلْقُلُوبِ إقْبالًا وَإدْباراً وَنِشاطاً وَفُتُوراً فَإذا أقْبَلَتْ بَصُرَتْ وَفَهِمَتْ وَإذا أدْبَرَتْ كَلَّتْ وَمَلَّتْ فَخُذُوها عِنْدَ إقْبالِها وَنِشاطِها وَاتْرُكُوها عِنْدَ إدْبارِها وَفُتُورِها\r\n؛ دل‌ها اقبال و ادبار و نشاط و سستى دارند . هنگامى كه اقبال كند ( و پرنشاط باشد ) حقايق را به خوبى مىبيند و مىفهمد و هنگامى كه ادبار كند ، ناتوان و ملول مىگردد ، بنابراين در هنگام ادبار و نشاط به سراغ آن برويد و در هنگام ادبار و فتور آن را رها سازيد » . « 2 »\r\nحقيقت اين است كه روح آدمى نيز مانند جسم او حالات مختلف دارد ؛ گاه انسان از نظر جسمى خسته و ناتوان است ؛ در اين هنگام اگر كارى به او واگذارند به يقين به صورت كامل انجام نخواهد گرفت ؛ يا خطا و اشتباه مىكند يا ناقص به جا مىآورد ؛ اما هنگامى كه جسم انسان داراى نشاط و قدرت و نيرو است ، هر كارى را به خوبى انجام مىدهد . روح انسان نيز همين‌گونه است و به تعبير بعضى از عرفا گاه در حالت قبض است و گاه بسط ؛ در حالت قبض بايد فشارى به خود نياورد ؛ اما در حالت بسط انسان بايد با شتاب به سراغ اهداف سازنده برود .\r\nمطالعه در حال نشاط لذت‌بخش و عميق و پرفايده و در حال ملالت و ادبار خستگىآور و بسيار سطحى و گاه آميخته با انواع اشتباهات است .\r\nبه همين دليل در همه جاى دنيا براى بهره‌ورى بيشتر از كار كارگران و كارمندان ، سعى مىكنند عوامل نشاط را براى آنها فراهم آورند و مرخصىها ، جايزه‌ها و تزيين محل كار و اطراف آن و استفاده از درختان سرسبز و باغچه‌هاى پرگل همه براى ايجاد نشاط است . البته آنها از وسايل نامشروعى مانند انواع\r\n\r\n\r\n","description":"","footnote":"\r\n( 1 ) . كافى ، ج 3 ، ص 454 .\r\n( 2 ) . مستدرك ، ج 3 ، ص 55 .\r\n","page_name":" 508 ","page_number":508},
  {"content":"\r\n\r\nموسيقى نيز براى اين كار استفاده مىكنند .\r\nدر شريعت اسلامى نيز براى ايجاد نشاط ، مخصوصاً در مورد عبادات ، عوامل مختلفى ديده مىشود . وضو گرفتن پيش از نماز به يقين نشاطآور است .\r\nمضمضه و استنشاق آب در دهان و بينى افزون بر نظافت ، ايجاد نشاط مىكند .\r\nدستور داده شده قرآن و اذان با صداى زيبا و صوت حسن خوانده شود تا نشاطآور باشد . جمعه و جماعت ايجاد نشاط در عبادت مىكند و از همه مهم‌تر فصاحت و بلاغت قرآن خود عامل مهمى براى نشاط در قرائت قرآن است كه تا اعماق قلب انسان نفوذ مىكند . همچنين وعده‌هاى حقيقى براى مطيعان و نيكوكاران و مجاهدان و شهيدان به نعمت‌هاى بسيار لذت‌بخش بهشتى نشاطآور است .\r\nبسيارى از غذاها كه در قرآن مجيد به آنها اشاره شده نيز غذاهاى نشاطآور است . خواب شب كه به آن توصيه شده رفع ملال مىكند و نشاط مىآورد .\r\nاين موضوع از آيات و روايات به كتب فقهى ما نيز نفوذ كرده و بعضى از فقها تصريح كرده‌اند كه نوافل را به هنگام عذر مىتوان ترك كرد و يكى از عذرها را غم و اندوه شمردند . مرحوم نراقى در كتاب مستند مىگويد : منظورشان اين نيست كه در اين حال استحباب ندارد ، چرا كه اگر در آن حال نيز به جا آورده شود اجماع بر صحت و ثواب آن است بلكه منظور اين است كه در مورد چنين اشخاصى تأكيد بر نافله نمىشود سپس به روايت بالا كه از كتاب كافى نقل كرديم اشاره مىكند . « 1 »\r\n* * *\r\n\r\n\r\n","description":"","footnote":"\r\n( 1 ) . مستند الشيعه ، ج 5 ، ص 428 .\r\n","page_name":" 509 ","page_number":509},
  {"content":"\r\n . \r\n","description":"","footnote":"","page_name":" 510 ","page_number":510},
  {"content":"\r\n\r\n\r\n194 و كان عليه السلام يقول مَتَى أَشْفِيَ غَيْظِي إِذَا غَضِبْتُ ؟ أَ حِينَ أَعْجِزُ عَنِ الِانْتِقَامِ فَيُقَالُ لِي : لَوْ صَبَرْتَ ؟ أَمْ حِينَ أَقْدِرُ عَلَيْهِ فَيُقَالُ لِي : لَوْ عَفَوْتَ .\r\nامام عليه السلام فرمود :\r\nمن كى آتش خشمم را فرو نشانم آيا هنگامى كه از انتقام ناتوانم كه به من مىگويند :\r\nاگر صبر كنى ( تا توانا شوى ) بهتر است يا هنگامى كه قادر بر انتقامم كه به من گفته مىشود : اگر عفو كنى بهتر است . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر كتاب مصادر نهج‌البلاغه ، اين گفتار حكيمانه از كتاب سراج الملوك طرطوشى با تفاوتى نقل شده و در آن كتاب ذكرى از نام گويندهء آن نشده است و در غرر الحكم عين تعبيرى كه در نهج‌البلاغه ذكر شده آمده است . ( البته مىدانيم غررالحكم غالباً منابعى غير از نهج‌البلاغه در اختيار داشته است ) . ( مصادر نهج‌البلاغه ، ج 4 ، ص 162 ) .\r\n","page_name":" 511 ","page_number":511},
  {"content":"\r\n . \r\n","description":"","footnote":"","page_name":" 512 ","page_number":512},
  {"content":"\r\n\r\n\r\nشرح و تفسير از انتقام بپرهيز\r\nامام عليه السلام در اين گفتار حكيمانه‌اش به ترك انتقام و در پيش گرفتن روش صبر و عفو دعوت مىكند و مىفرمايد : « من كى آتش خشمم را فرو نشانم آيا هنگامى كه از انتقام ناتوانم كه به من مىگويند : اگر صبر كنى ( تا توانا شوى ) بهتر است يا هنگامى كه قادر بر انتقامم كه به من گفته مىشود : اگر عفو كنى بهتر است » ؛\r\n( مَتَى أَشْفِي غَيْظِي إِذَا غَضِبْتُ ؟ أَحِينَ أَعْجِزُ عَنِ الِانْتِقَامِ فَيُقَالُ لِي لَوْ صَبَرْتَ ؟ أَمْ حِينَ أَقْدِرُ عَلَيْهِ فَيُقَالُ لِي : لَوْ عَفَوْتَ )\r\n. اين يك واقعيت است كه انسان خشمگين در برابر ظلم و ستمى كه بر او مىرود دو حالت دارد : گاه مىخواهد انتقام بگيرد ؛ اما توان آن را ندارد و چه بسا به پرخاشگرى و گفتن سخنان درشت و تهديد شخص ظالم بر خيزد و گاه با او گلاويز شود ؛ اما هنگامى كه ناتوانى خود را مىبيند عقب‌نشينى مىكند . در اين هنگام همه به او مىگويند : اگر مىخواهى انتقام بگيرى بگذار توانايى پيدا كنى و اين‌گونه كه مايهء رسوايى و آبروريزى است به ميدان دشمنت مرو ، بنابراين در چنين حالتى مردم ، او را به صبر و شكيبايى دعوت مىكنند ؛ اما اگر توان بر انتقام داشته باشد و طرف مقابل در برابر ضعيف و ناتوان گردد همين كه دست به انتقام بلند مىكند مردم به او مىگويند : شايسته است عفو كنى كه زكات قدرت عفو است .\r\n\r\n","description":"","footnote":"","page_name":" 513 ","page_number":513},
  {"content":"\r\n\r\nبه اين ترتيب در هيچ حال ، انتقام‌جويى عاقلانه و صحيح نيست .\r\nامام عليه السلام با اين تعبير لطيف مىخواهد مردم را به ترك انتقام فراخواند همان چيزى كه آتش‌هايى بر مىفروزد و گاه سرچشمهء جنگ‌هاى خونين و گسترده و دامنه‌دار مىشود .\r\nخود امام عليه السلام نمونهء كاملى از اين معنا بود :\r\nدر داستان جنگ جمل هنگامى كه بر دشمنان پيروز شد فرمان عفو آنها را صادر كرد و عايشه را كه از گردانندگان اصلى اين جنگ بود با احترام به مدينه باز گرداند .\r\nداستان عفو امام عليه السلام از « عمرو بن عاص » هنگامى كه در ميدان صفين در چنگ او گرفتار شده بود و براى نجات خويشتن خود را برهنه و عريان ساخت معروف است .\r\nاز آن معروف‌تر داستان توصيه‌هاى او دربارهء قاتل خويش « عبدالرحمان ملجم مرادى » كه به فرزندان خود سفارش كرد آب و غذا و وسيلهء استراحت اين زندانى را فراهم كنند و فرمود : اگر زنده بمانم خود مىدانم با او چگونه رفتار كنم و اگر شما هم عفو كنيد بهتر است و اگر ( مصلحت عموم مردم ايجاب كرد كه ) لازم بدانيد او قصاص شود تنها را با يك ضربه وى را قصاص كنيد همان‌گونه كه او يك ضربه بر من وارد كرد .\r\nاميرمؤمنان على عليه السلام اين درس را از استادش پيامبر اكرم صلى الله عليه و آله آموخته بود كه نمونهء روشن آن عفو عمومى حضرت در داستان فتح مكه است ، در حالى كه آنها قاتلان اصحاب و ياران پيامبر اكرم صلى الله عليه و آله بودند و در سيزده سال كه حضرت در مكه بود ظلم و جنايت فراوانى در حقش روا داشتند و در ساليانى كه در مدينه بود آتش جنگ‌هايى بر ضدش برافروختند ؛ ولى حضرت با يك فرمان عمومى ، همه را را عفو كرد و حتى « وحشى » قاتل معروف عمويش « حمزه » را كه جنايتى\r\n\r\n","description":"","footnote":"","page_name":" 514 ","page_number":514},
  {"content":"\r\n\r\nبسيار وحشتناك انجام داده بود بعد از پذيرش اسلام بخشيد و هنگامى كه به مدينه آمد و خدمت پيامبر صلى الله عليه و آله رسيد و اسلام را ظاهراً پذيرفت حضرت او را عفو كرد ولى فرمود : در اينجا نمان ، زيرا ديدن تو خاطرهء شهادت عمويم حمزه را در نظرم زنده مىكند . « وحشى » از آنجا به شام رفت و در آنجا ماند . « 1 »\r\nقرآن مجيد يكى از صفات بهشتيان و پرهيزگاران را كظم غيظ ( فرو خوردن خشم ) و سپس عفو و گذشت مىشمارد و مىفرمايد : « وَسارِعُوا إِلى مَغْفِرَةٍ مِنْ رَبِّكُمْ وَجَنَّةٍ عَرْضُهَا السَّماواتُ وَالْأَرْضُ أُعِدَّتْ لِلْمُتَّقينَ * الَّذينَ يُنْفِقُونَ فِي السَّرَّاءِ وَالضَّرَّاءِ وَالْكاظِمينَ الْغَيْظَ وَالْعافينَ عَنِ النَّاسِ وَاللَّهُ يُحِبُّ الْمُحْسِنينَ » ؛ و شتاب كنيد براى رسيدن به آمرزش پروردگارتان ؛ و بهشتى كه وسعت آن ، آسمان‌ها و زمين است ؛ و براى پرهيزگاران آماده شده است . ( همان ) كسانى كه در توانگرى و تنگدستى ، انفاق مىكنند ؛ و خشم خود را فرو مىبرند ؛ و از خطاى مردم درمىگذرند ؛ و خدا نيكوكاران را دوست دارد » . « 2 »\r\nمسئلهء عفو و گذشت در اسلام به قدرى اهميت دارد كه علاوه بر آيات فراوانى از قرآن ، در روايات معصومان نيز بازتاب گسترده‌اى دارد ؛ از جمله در حديثى از رسول اكرم صلى الله عليه و آله مىخوانيم :\r\n« إذا كانَ يَوْمُ الْقِيامَةِ نادى مُنادٍ : مَنْ كانَ أجْرُهُ عَلَى اللَّهِ فَلْيَدْخُلِ الْجَنَّةَ\r\n؛ كسى كه پاداش او بر خداست وارد بهشت شود »\r\n« فَيُقالُ :\r\nمَنْ ذَا الَّذي أجْرُهُ عَلَى اللَّهِ\r\n؛ گفته مىشود چه كسى است كه پاداش او بر خداست »\r\n« فَيُقالُ الْعافُونَ عَنِ النّاسَ فَيَدْخُلُونَ الْجَنَّةَ بِغَيْرِ حِسابٍ\r\n؛ گفته مىشود كسانى كه مردم را عفو كرده‌اند و آنها بدون حساب وارد بهشت مىشوند » . « 3 »\r\nدر حديث ديگرى از اميرمؤمنان على عليه السلام مىخوانيم :\r\n« الْعَفْوُ تاجُ الْمَكارِمِ\r\n؛ عفو\r\n\r\n\r\n","description":"","footnote":"\r\n( 1 ) . استيعاب ، ج 4 ، ص 1564 شرح حال « وحشى بن حرب » .\r\n( 2 ) . آل عمران ، آيات 133 و 134 .\r\n( 3 ) . مجمع البيان ، ج 10 ، ص 379 ، ذيل آيهء 40 سورهء شورى .\r\n","page_name":" 515 ","page_number":515},
  {"content":"\r\n\r\nو گذشت تاج فضائل اخلاقى است » . « 1 »\r\nالبته عفو و گذشت در مورد كسانى است كه از عفو سوء استفاده نكنند و بر جنايات خود نيفزايند ، همان‌گونه كه در حديثى از اميرمؤمنان عليه السلام آمده است :\r\n« الْعَفْوُ عَنِ الْمُقِرّ لا عَنِ الْمُصِرّ\r\n؛ عفو دربارهء كسى است كه اقرار به گناه خود كند ( و پشيمان باشد ) نه از كسى كه اصرار مىورزد » . « 2 »\r\n* * *\r\n\r\n\r\n","description":"","footnote":"\r\n( 1 ) . شرح غررالحكم ، ح 520 .\r\n( 2 ) . بحارالانوار ، ج 75 .\r\n","page_name":" 516 ","page_number":516},
  {"content":"\r\n\r\nوَقَدْ مَرَّ بِقَذَرٍ عَلَى مَزْبَلَةٍ :\r\n\r\n195 و قال عليه السلام هَذَا مَا بَخِلَ بِهِ الْبَاخِلُونَ .\r\nوَرُوِيَ فِي خَبَرٍ آخَرَ أَنَّهُ قَالَ :\r\nهَذَا مَا كُنْتُمْ تَتَنَافَسُونَ فِيهِ بِالْأَمْسِ .\r\nامام عليه السلام از كنار مزبله‌اى گذشت ، فرمود :\r\nاين همان است كه بخيلان به آن بخل مىورزيدند .\r\nو در روايت ديگرى چنين نقل شده كه امام عليه السلام پس از مشاهدهء مزبله فرمود :\r\nاين همان چيزى است كه ديروز شما بر سر تصاحب آن با هم رقابت داشتيد . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nبه گفتهء مرحوم خطيب در كتاب مصادر اين گفتهء حكيمانه را بلاذرى در كتاب انساب الاشراف پيش از مرحوم سيد رضى نقل كرده است . همچنين ابن شهر آشوب در كتاب مناقب و محمد بن قاسم ( متوفاى 940 ) در روض الاخيار آن را آورده‌اند . ( مصادر نهج‌البلاغه ، ج 4 ، ص 162 ) .\r\n","page_name":" 517 ","page_number":517},
  {"content":"\r\n . \r\n","description":"","footnote":"","page_name":" 518 ","page_number":518},
  {"content":"\r\n\r\n\r\nشرح و تفسير\r\nامام عليه السلام در اين گفتار حكيمانه براى نهى انسان‌ها از بخل به نكته‌اى اشاره مىكند كه دقت در آن مىتواند انسان را از بخل باز دارد و آن اين است كه « امام عليه السلام از كنار مزبله‌اى عبور كرد و فرمود : « اين همان است كه بخيلان به آن بخل مىورزيدند » ؛\r\n( وَقَدْ مَرَّ بِقَذَرٍ عَلَى مَزْبَلَةٍ هَذَا مَا بَخِلَ بِهِ الْبَاخِلُونَ )\r\n. در روايت ديگرى چنين نقل شده كه امام عليه السلام پس از مشاهدهء مزبله فرمود : اين همان چيزى است كه ديروز شما بر سر تصاحب آن با هم رقابت داشتيد » ؛\r\n( وَرُوِيَ فِي خَبَرٍ آخَرَ أَنَّهُ قَالَ هَذَا مَا كُنْتُمْ تَتَنَافَسُونَ فِيهِ بِالْأَمْسِ )\r\n. انسان اگر به پايان امور بنگرد درباره آغاز آن تجديد نظر خواهد كرد ؛ هنگامى كه ببيند لذيذترين و پاكيزه‌ترين غذاها بعد از وارد شدن در بدن و جذب موادى از آن ، تفالهء آن به شكل گنديده‌اى در مىآيد باور مىكند كه آنچه را به آن بخل ورزيده بود اشتباه بود .\r\nنيز هنگامى كه انسان از كنار قبرستانى عبور كند كه گاه هنوز بوى تعفن بعضى از اجساد از آن به مشام مىرسد و ببيند پايان كار كجاست ، يقين پيدا مىكند كه در زندگى مادى خود و روى آوردن به شهوات چقدر گرفتار خطا و اشتباه بوده است .\r\nمرحوم شوشترى شعر فارسى جالبى در اين زمينه نقل كرده مىگويد :\r\n عارفى روزيى به راهى مىگذشت * واله و سرمست چون مى خوارگان \r\n\r\n","description":"","footnote":"","page_name":" 519 ","page_number":519},
  {"content":"\r\n\r\n ديد گورستان و مبرز « 1 » روبرو * اينْش نعمت اينْش نعمت خوارگان \r\nابن ابىالحديد در شرح نهج‌البلاغهء خود حديثى از رسول خدا صلى الله عليه و آله به اين مضمون نقل كرده است كه به « ضحاك بن سفيان كلابى » فرمود :\r\n« أَلَسْتَ تُؤتي بِطَعامِكَ وَقَدْ قَزَحَ وَمَلَحَ ثُمَّ تَشْرِب عَلَيْهِ اللَّبَنَ وَالْماءَ\r\n؛ آيا غذاى خود را جالب و گوارا نمىخورى سپس روى شير آن يا آب مىنوشى » عرض كرد : آرى .\r\nپيامبر صلى الله عليه و آله فرمود : « عاقبت آن به كجا مىرسد ؟ او مؤدبانه در جواب گفت : اى رسول خدا ! همان‌گونه كه مىدانى . حضرت فرمود :\r\n« إنَّ اللَّهَ عَزَّوَجَلَّ ضَرَبَ مَثَلَ الدُّنْيا بِما يَصيرُ إلَيْهِ طَعامُ ابْنُ آدَمَ\r\n؛ خداوند دنيا را به آنچه غذاى انسان سرانجام به آن منتهى مىشود تشبيه كرده است » .\r\nسپس مىافزايد : بعضى از مفسران آيهء شريفهء « فَلْيَنْظُرِ الْإِنسَانُ إِلَى طَعَامِهِ » « 2 » را اشاره به اين موضوع « نيز » دانسته‌اند . « 3 »\r\nاولياء الله براى تشريح حقارت دنيا از انواع بيانات و تعبيرات استفاده كرده‌اند .\r\nمرحوم علامهء مجلسى در بحارالانوار در حديثى از امام صادق عليه السلام نقل مىكند كه به يكى از ياران خود به نام « حفص بن غياث » فرمود :\r\n« ما منزلة لدنيا بنفسى الا بمنزلة الميتة اذا اضطررت اليها اكلت منها\r\n؛ دنيا در نزد من به منزلهء ميتة است كه هنگامى كه مضطر شوم از آن بهره مىگيرم » . سپس افزود :\r\n« يا حَفْصَ ! إنَّ اللَّهَ تَبارَكَ وَتَعالى عَلِمَ مَا الْعِبادُ عامِلُونَ وَإلى ما هُمْ صائِرُونَ فَحَلِمَ عَنْهُمْ عَنْدَ أعْمالِهِمُ السَّيئَةِ . . . ثُمَّ تَلا قَوْلُهُ :\r\n« تِلْكَ الدَّارُ الْآخِرَةُ نَجْعَلُهَا لِلَّذِينَ لَايُرِيدُونَ عُلُوّاً فِى الْأَرْضِ وَلَا فَسَاداً وَالْعَاقِبَةُ لِلْمُتَّقِينَ »\r\nوَجَعَلَ يَبْكي وَيَقُولُ : ذَهَبَ وَاللَّهِ الْامانِىُّ عِنْدَ هذِهِ الْآيَةِ\r\n؛ خداوند\r\n\r\n\r\n","description":"","footnote":"\r\n( 1 ) . « مبرز » به معناى « مزبله » و محل جمع مدفوعات است .\r\n( 2 ) . عبس ، آيهء 24 .\r\n( 3 ) . شرح نهج‌البلاغهء ابن ابىالحديد ، ج 19 ، ص 14 .\r\n","page_name":" 520 ","page_number":520},
  {"content":"\r\n\r\nتبارك و تعالى مىداند بندگان چه اعمالى انجام مىدهند و پايان كارشان به كجا مىرسد ؛ اما هنگامى كه گناهى انجام مىدهند حلم مىكند ( و فوراً آنها را مجازات نمىنمايد ) سپس آيهء شريفهء 83 سورهء « قصص » را تلاوت فرمود : « آن سراى آخرت را ( تنها ) كه براى كسانى قرار مىدهيم كه ارادهء برترىجويى و در زمين و فساد را ندارند و عاقبت نيك براى پرهيزگاران است » . آن‌گاه امام عليه السلام گريه كرد و فرمود : به خدا سوگند با وجود اين آيه تمام آرزوها بر باد رفته است . ( آرزوى نجات و رسيدن به بهشت برين آرزوى مشكلى است ) » . « 1 »\r\nدر روايت معروف امام مجتبى عليه السلام خطاب به « جنادة بن ابىامية » در آخرين ساعات عمر مباركش نيز آمده است كه به او فرمود :\r\n« أنْزِلِ الدُّنْيا بِمَنْزِلَةِ الْمَيْتَةِ خُذْ مِنْها ما يَكْفيكَ فَإنْ كانَ ذلِكَ حَلالًا كُنْتَ قَدْ زَهَّدْتَ فيها وَإنْ كانَ حَراماً لَمْ يَكُنْ فِيهِ وِزْرٌ فَأخَذْتَ كَما أخَذْتَ مِنَ الْمَيْتَةِ وَإنْ كانَ الْعِتابُ فَإنَّ الْعِتابَ يَسيرٌ\r\n؛ دنيا را به منزلهء ميته فرض كن و از آن به مقدار نيازت برگير كه اگر حلال باشد زهد پيشه كرده‌اى و اگر حرام باشد گناهى در آن نيست ، زيرا به مقدار خوردن مردار برگرفته‌اى و اگر عتابى ( از سوى خداوند ) در آن باشد عتاب آسان و اندكى است » . « 2 »\r\nالبته هدف از تمام اين تعبيرات باز داشتن انسان‌ها از دنياپرستى و غرق شدن در لذات مادى و آلوده شدن به انواع محرمات و مسابقه دادن در جلب متاع دنياست و گرنه مىدانيم تحصيل مال و ثروت به اندازه‌اى كه انسان بىنياز از ديگران شود و آبرومندانه زندگى كند از امورى است كه اسلام بر آن تأكيد نموده است .\r\n* * *\r\n\r\n\r\n","description":"","footnote":"\r\n( 1 ) . بحارالانوار ، ج 75 ، ص 193 .\r\n( 2 ) . همان ، ج 44 ، ص 139 .\r\n","page_name":" 521 ","page_number":521},
  {"content":"\r\n . \r\n","description":"","footnote":"","page_name":" 522 ","page_number":522},
  {"content":"\r\n\r\n\r\n196 و قال عليه السلام لَمْ يَذْهَبْ مِنْ مَالِكَ مَا وَعَظَكَ .\r\nامام عليه السلام فرمود :\r\nآنچه از مال تو از دست مىرود و مايهء پند و عبرتت مىگردد\r\nدر حقيقت از دست نرفته است . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر مصادر نهج‌البلاغه آمده است كه گروهى پيش از سيد رضى و پس از وى اين كلام حكيمانه را از امام عليه السلام در كتب خود نقل كرده‌اند ؛ از جمله بلاذرى در انساب الاشراف و « وطواط » در سراج الملوك به اين صورت « لَنْ يَذْهَبَ مِنْ مالِكَ ما وَعَظَكَ » و همچنين آمدى نيز به همين شكل در غررالحكم از امام عليه السلام نقل كرده است به خصوص اگر عبارت متفاوت باشد مانند حكمت مورد بحث . « مبرد » نيز در كامل آن را به عنوان يكى از مثل‌هاى ( معروف ) عرب آورده و مىدانيم اميرمؤمنان عليه السلام آقاى حكماى عرب بود . ( مصادر نهج‌البلاغه ، ج 4 ، ص 162 ) .\r\n","page_name":" 523 ","page_number":523},
  {"content":"\r\n . \r\n","description":"","footnote":"","page_name":" 524 ","page_number":524},
  {"content":"\r\n\r\n\r\nشرح و تفسير ضررهاى عبرت‌آموز منفعت است\r\nامام عليه السلام در اين كلام كوتاه و پرمعنا به نكتهء مهمى دربارهء مصرف شدن بعضى از سرمايه‌ها و اموال اشاره كرده مىفرمايد : « آنچه از مال تو از دست مىرود و مايهء پند و عبرتت مىگردد در حقيقت از دست نرفته است » ؛\r\n( لَمْ يَذْهَبْ مِنْ مَالِكَ مَا وَعَظَكَ )\r\n. همان‌گونه كه در بحث سند اين حكمت اشاره شد ، اين جمله به قدرى در السنهء مردم گسترش يافته كه به صورت يكى از ضرب المثل‌هاى عرب در آمده است .\r\nمىدانيد مال ، وسيله‌اى براى رسيدن به اهداف مختلف است . اگر در مسير اطاعت فرمان خدا و انجام كارهاى مثبت مادى و معنوى قرار گيرد بهترين وسيله به شمار مىآيد و اگر در مسير عصيان و گناه و كارهاى زيانبار به كار رود بدترين وسيله است و آنچه مىگوييم : مال دنيا بهترين و بدترين است اشاره به همين نكته است .\r\nمثال مال در جنبه‌هاى مثبت فراوان است . گاهى مال براى نيازهاى معمولى مادى به كار مىرود ، زمانى براى نيازهاى معنوى مانند صرف آن براى علم آموختن و يا در راه زيارت خانهء خدا و يا جهاد فى سبيل الله به كار انداختن .\r\nولى گاه در راهى به كار انداخته مىشود كه ظاهراً از بين رفته و فانى مىشود ؛\r\n\r\n","description":"","footnote":"","page_name":" 525 ","page_number":525},
  {"content":"\r\n\r\nاما پندى به انسان مىآموزد ؛ پندى كه گاهى انسان را از ضررهاى بسيار در آيندهء زندگى حفظ مىكند و منافع گرانبهايى در بر دارد . اين‌گونه اموال اگر چه ظاهراً فانى شده‌اند ؛ اما نه تنها از بين نرفته بلكه بسيار پرسود بوده‌اند . آيا كسى كه سرمايه‌اى در امرى تجارى به كار مىبرد و ظاهرا زيان مىكند ؛ اما راه و رسم تجارت را به وسيلهء آن مىآموزد زيان كرده است ؟ و يا كسى كه مالى را در اختيار دوستى مىگذارد تا او را بيازمايد و بعد آن مال از بين مىرود و در آينده از خطرات زيادى محفوظ مىماند زيان كرده است ؟\r\nآيا كسى كه بدون اخذ سند مالى در اختيار كسى مىگذارد و شخص بدهكار انكار مىكند و نتيجهء آن اين مىشود كه در آينده هميشه با اسناد محكم اموالش را به ديگران بسپارد خسارت ديده است ؟\r\nآيا كسانى كه مثلًا براى يافتن داروى درمان يك بيمارى خطرناك مانند سرطان ، سال‌ها اموالى را هزينه مىكنند و به جايى نمىرسند ؛ ولى سرانجام موفق به كشف آن مىشوند ضرر كرداند . جان گفتار امام عليه السلام همين است كه اگر مالى را صرف كردى و ظاهرا از بين رفت اما پند و اندرزى براى تو به ارمغان آورد اين مال از ميان نرفته و براى هميشه براى تو ذخيره شده است .\r\nاين سخن منحصر به صرف مال و ثروت نيست . از دست دادن نعمت‌هاى ديگر كه سبب بيدارى و هشيارى انسان مىگردد نيز در واقع ضرر و زيان محسوب نمىشود . همان‌گونه كه در حديثى كه مرحوم علامهء مجلسى در بحارالانوار از امام صادق عليه السلام نقل كرده اين حقيقت به روشنى منعكس شده است .\r\nامام عليه السلام به هنگام تسليت گفتن مصيبتى به يكى از دوستانش چنين فرمود :\r\n« إنْ كانَ هذَا الْمِيّتْ قَدْ قَرَّبَكَ مَوْتُهُ مِنْ رَبّكَ أوْ باعَدَكَ عَنْ ذَنْبِكَ فَهذِهِ لَيْسَتْ مُصيبَةٌ وَلكِنَّها لَكَ رَحْمَةٌ وَعَلَيْكَ نِعْمَةٌ وَإنْ كانَ ما وَعَظَكَ وَلا باعَدَكَ عَنْ ذَنْبِكَ وَلا قَرَّبَكَ مِنْ رَبّكَ فَمُصيبَتُكَ بِقَساوَةِ قَلْبِكَ أعْظَمُ مِنْ مُصيبَتِكَ بَمَيّتِكَ إنْ كُنْتَ عارِفاً بِرَبّكَ\r\n؛ اگر اين\r\n\r\n","description":"","footnote":"","page_name":" 526 ","page_number":526},
  {"content":"\r\n\r\nشخصى را كه از دست دادى مرگش تو را به خداوندت نزديك‌تر ساخته و تو را از گناهت دور نموده است اين مصيبت نيست ، بلكه آن يك رحمت ( الهى ) است و نعمتى بزرگ براى تو محسوب مىشود و اگر اين مصيبت تو را اندرز نداده و از گناهت دور نساخته و به پرورگارت نزديك نكرده ، مصيبت اين قساوت قلب از مصيبت اين شخص از دست رفته بزرگ‌تر است اگر خداشناس باشى » . « 1 »\r\nهمان‌گونه كه در اين حديث پرمحتوا مىبينيم ، حتى از دست رفتن عزيزترين عزيزان اگر مايهء بيدارى و هشدارى انسان گردد در واقع مصيبت نيست .\r\nحتى اگر انسان اموالى را از دست مىدهد و چيزى عائد او نمىشود جز اين‌كه بر اين مصيبت صبر كرده و شكر به جا مىآورد و پاداش شاكران را مىگيرد باز در واقع اموال او از دست نرفته است . ازاين‌رو در غررالحكم به جاى اين جمله اين جمله از امام عليه السلام نقل شده است :\r\n« لَنْ يَذْهَبَ مِنْ مالِكَ ما وَعَظَكَ وَحازَ لَكَ الشُّكْرُ ؛\r\nآنچه از مال تو از بين مىرود و تو را پند مىدهد در حقيقت از بين نرفته و جاى شكر دارد » . « 2 »\r\n* * *\r\n\r\n\r\n","description":"","footnote":"\r\n( 1 ) . بحارالانوار ، ج 82 ، ص 88 .\r\n( 2 ) . غررالحكم ، ح 8404 .\r\n","page_name":" 527 ","page_number":527},
  {"content":"\r\n . \r\n","description":"","footnote":"","page_name":" 528 ","page_number":528},
  {"content":"\r\n\r\n\r\n197 و قال عليه السلام إِنَّ هَذِهِ الْقُلُوبَ تَمَلُّ كَمَا تَمَلُّ الْأَبْدَانُ ، فَابْتَغُوا لَهَا طَرَائِفَ الْحِكْمَةِ .\r\nامام عليه السلام فرمود :\r\nاين دل‌ها همانند تن‌ها ، خسته و افسرده مىشوند . براى رفع ملالت و افسردگى آنها سخنان حكمت‌آميز و زيبا و ظريف انتخاب كنيد . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاين گفتار حكيمانه از كلماتى است كه در نهج‌البلاغه تكرار شده و قبلًا در حكمت 91 با تفاوت بسيار مختصرى گذشت و به بخشى از مصادر آن مانند روايت « جاحظ » در رسالهء نفى التشبيه و ابن عبد ربه در كتاب عقد الفريد اشاره كرديم . ولى مرحوم خطيب منابع ديگرى نيز براى اين كلام حكمت آميز در آنجا آورده كه ما به علّت تلخيص ذكر نكرديم و در اينجا جبران مىكنيم ؛ از جمله مرحوم كلينى در كافى همين معنا را با تفاوت مختصرى در الفاظ آورده است . اينها كسانى بودند كه قبل از مرحوم سيد رضى آن را نقل كرده بودند و بعد از سيد رضى ، قاضى قضاعى در دستور معالم الحكم و زمخشرى در ربيع الابرار با تفاوتى آورده است . محمد بن عبد الرحمان سخاوى نيز در كتاب الاعلان بالتوبيخ لمن ذم التاريخ و نويرى در نهاية الارب و فتال نيشابورى در روضة الواعظين نقل كرده‌اند . ( مصادر نهج‌البلاغه ، ج 4 ، ص 87 ) .\r\n","page_name":" 529 ","page_number":529},
  {"content":"\r\n . \r\n","description":"","footnote":"","page_name":" 530 ","page_number":530},
  {"content":"\r\n\r\n\r\nشرح و تفسير راه تحصيل نشاط\r\nهمان‌گونه كه در بيان سند اين كلام حكمت‌آميز ذكر شد پيش از اين نيز با همين عبارت و تفاوت بسيار مختصرى در كلمات قصار گذشت و نكته‌هاى فراوانى در آنجا ذكر كرديم و در اينجا مىتوان نكات ديگرى بر آن افزود . امام عليه السلام در اين گفتار حكيمانه‌اش راه به دست آوردن نشاط براى انجام كارهاى مهم زندگى را نشان داده مىفرمايد : « اين دل‌ها همانند تن‌ها ، خسته و افسرده مىشوند . براى رفع ملالت و افسردگى آنها سخنان حكمت‌آميز و زيبا و ظريف انتخاب كنيد » ؛\r\n( إِنَّ هَذِهِ الْقُلُوبَ تَمَلُّ كَمَا تَمَلُّ الْأَبْدَانُ ، فَابْتَغُوا لَهَا طَرَائِفَ الْحِكْمَةِ )\r\n. اين يك واقعيت است كه روح و جسم هر دو بر اثر كارهاى مختلف خسته مىشوند . چرا ؟ زيرا توان نيروى انسان محدود است و اين محدوديت سبب خستگى جسم و جان مىگردد . اما خداى متعال كه انسان را براى ادامهء زندگى آفريده به وى قدرتى داده كه مىتواند جوششى از درون ايجاد كند و اين جوشش ، نيرو و توان جديدى براى كارهاى مجدد به او بدهد . براى اين‌كه اين جوشش در زمان خستگى و ناتوانى شتاب گيرد بايد از وسايل تفريح استفاده كرد . تفريحات مادى و انواع ورزش‌ها ، جسم را نيرو مىبخشد و تفريحات معنوى ، لطيفه‌ها ، مزاح‌ها ، شعرهاى زيبا ، داستان‌ها نشاط آور و لطائف الحكم خستگى روح را مىزدايد و به انسان براى عبادت و اطاعت پروردگار و مديريت\r\n\r\n","description":"","footnote":"","page_name":" 531 ","page_number":531},
  {"content":"\r\n\r\nكارهاى زندگى و تحقيق و كشف مطالب علمى نيرو مىدهد .\r\nاز قديم معمول بوده كه در ميان ساعات درس زنگ تفريح مىگذاشتند براى اين‌كه خستگى و ملالت را از دانش‌آموز و دانشجو بگيرند .\r\nدر روايات اسلامى آمده است كه از آداب مستحب سفر ، مزاح كردن است ؛ مزاحى دور از افراط و آلودگى به گناه . مرحوم علامهء طباطبايى بحر العلوم در اشعار فقهى خود مىگويد .\r\n وَأكْثِرِ الْمِزاحَ فِى السَّفَرِ إذا * لَمْ يَسْخَطِ الرَّبَ وَلَمْ يَجْلِبْ أذَىً \r\nدر سفرها مزاح زياد كن ؛ مزاحى كه سبب خشم خدا نشود و موجب آزار كسى نگردد .\r\nاين شعر برگرفته از حديثى از پيغمبر اكرم صلى الله عليه و آله است كه مىفرمايد : « شش چيز است كه نشانهء شخصيت انسان است سه چيز در حضر و سه چيز در سفر و آن سه چيز در سفر را به اين صورت بيان فرمود :\r\nفَبَذْلُ الزّادِ وَحُسْنُ الْخُلْقِ وَالْمِزاحُ فِى غَيْرِ الْمَعاصي\r\n؛ بخشيدن بخشى از زاد و توشه به ديگران و حسن خلق و مزاح كردن به صورتى كه موجب عصيانى نشود » . « 1 »\r\nاين موضوع در مورد سفر تأكيد شده زيرا سفرها غالباً آميخته با خستگىهاى جسمى و روحى مخصوصاً در ايام گذشته است و اين مزاح‌ها مىتواند خستگى ملالت جسمى و روحى را بر طرف سازد .\r\nناگفته پيداست كه مزاح بايد در حد اعتدال و خالى از افراط و بىبند و بارى و دور از اذيت و آزار ديگران و آنچه موجب خشم خداوند مىشود باشد .\r\n« طرائف » همان‌گونه كه سابقاً هم اشاره كرديم جمع « طريفة » به معناى هر چيز زيبا ، دل‌انگيز و و شگفتىآور است و « حِكَم » جمع « حكمت » به معناى علم و دانش و مطالب آموزنده و به معناى عقل است ، بنابراين « طرائف الحكم » به\r\n\r\n\r\n","description":"","footnote":"\r\n( 1 ) . بحارالانوار ، ج 73 ، ص 113 .\r\n","page_name":" 532 ","page_number":532},
  {"content":"\r\n\r\nمعناى نكته‌هاى لطيف و زيبا است خواه علمى باشد يا ادبى ، در قالب شعر باشد يا به شكل نثر ؛ ولى مىتوان آن را به قرينهء روايات و به اصطلاح از باب تنقيح مناط به هر گونه مزاح و سخنانى نشاطانگيز هرچند جنبهء علمى نداشته باشد تعميم و تسرى داد .\r\nدر حديثى مىخوانيم : كه گاه يك مرد عرب بيابانى خدمت پيغمبر صلى الله عليه و آله مىرسيد و هديه‌اى براى آن حضرت مىآورد . سپس عرض مىكرد : « اى رسول خدا ؟\r\nأعْطِنا ثَمَنَ هَدِيَّتِنا\r\n؛ قيمت اين هديه را لطف كنيد » پيغمبر با شنيدن اين سخن مىخنديد و گاه هنگامى كه غمگين مىشد مىفرمود :\r\n« ما فَعَلَ الْأعْرابِىُ لَيْتَهُ أَتانا\r\n؛ آن مرد اعرابى كجاست اى كاش سراغ ما مىآمد » . « 1 »\r\nبار ديگر تأكيد مىكنيم كه نبايد براى رفع خستگى آلودهء گناه شد آنگونه كه در دنياى امروز معمول است كه هرگونه سرگرمى سالم و ناسالم را براى رفع خستگى مىپسندند ، بلكه بايد تقوا و اعتدال را در آن رعايت كرد .\r\nاين سخن را با شعرى كه ابن ابىالحديد در شرح اين كلام حكمت‌آميز مولا آورده پايان مىدهيم :\r\n أفِدْ طَبْعَكَ الْمَكْدُودَ بِالْجِدّ راحةً * تَجَمُّ وَعَلّلْهُ بِشَىءٍ مِنَ الْمَزْحِ\r\nوَلكِنْ إذا أعْطَيْتَهُ ذكَ فَلْيَكُنْ * بِمَقْدارِ ما يُعْطَى الطَّعامُ مِنَ الْمِلْحِ \r\nطبع فرسوده و خستهء خود را راحتى ببخش تا راحت پذيرد و به وسيلهء چيزى از مزاح آن را درمان كن .\r\nولى هنگامى كه اين فرصت را به طبع خود دادى بايد به مقدار نمكى باشد كه در طعام مىريزند . ( كه اگر بيش از حد باشد طعام را شور و غير قابل استفاده مىكند ) . « 2 »\r\n\r\n\r\n","description":"","footnote":"\r\n( 1 ) . كافى ، ج 2 ، ص 663 .\r\n( 2 ) . شرح نهج‌البلاغهء ابن ابىالحديد ، ج 19 ، ص 16 .\r\n","page_name":" 533 ","page_number":533},
  {"content":"\r\n . \r\n","description":"","footnote":"","page_name":" 534 ","page_number":534},
  {"content":"\r\n\r\n\r\n198 و قال عليه السلام لَمَّا سَمِعَ قَوْلَ الْخَوَارِجِ : « لَا حُكْمَ إِلَّا لِلَّهِ » : كَلِمَةُ حَقٍّ يُرَادُ بِهَا بَاطِلٌ .\r\nامام عليه السلام هنگامى كه اين سخن خوارج را كه مىگفتند « لا حكم الا لله »\r\n( حكم مخصوص خداست ) شنيد فرمود : « سخن حقى است\r\nكه معنى باطلى از آن اراده شده است » . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاين جمله در طليعهء خطبهء چهلم گذشت و خطيب رحمه الله در كتاب مصادر ، منابع زيادى براى اين كلام در آنجا و در محل كلام نقل كرده است ؛ از جمله از شافعى امام معروف اهل تسنن در كتاب « أم » نقل مىكند كه روايت شده است على بن ابىطالب ( رضى الله عنه ) هنگامى كه خطبه‌اى مىخواند صدايى از گوشهء مجلس برخواست و يكى گفت : « لا حُكْمَ إلّالِلّه عَزَّوَجَلَّ » آن حضرت فرمود : « كِلَمَةٌ حَقّ أُريدَ بِهَا الْباطِلُ » و نيز محمد بن جرير طبرى در كتاب تاريخ خود و ابوطالب مكى در قوت القلوب و ابن واضح در تاريخ خود و بلاذرى در انساب الاشراف كه همهء آنها قبل از سيد رضى مىزيستند آن را نقل كرده‌اند . همچنين ابن دريد در كتاب اشتقاق آن را آورده است . ( مصادر نهج‌البلاغه ، ج 1 ، ص 440 و ج 4 ، ص 163 ) .\r\n","page_name":" 535 ","page_number":535},
  {"content":"\r\n . \r\n","description":"","footnote":"","page_name":" 536 ","page_number":536},
  {"content":"\r\n\r\n\r\nشرح و تفسير باطل در لباس حق\r\nامام عليه السلام در اين گفتار حكيمانه‌اش هنگامى كه اين سخن خوارج را كه مىگفتند « لا حُكْمَ إلَّالِلَّهِ » ( حكم مخصوص خداست ) شنيد فرمود : « سخن حقى است كه معنى باطلى از آن اراده شده است » ؛\r\n( لَمَّا سَمِعَ قَوْلَ الْخَوَارِجِ لَاحُكْمَ إِلَّا لِلَّهِ كَلِمَةُ حَقٍّ يُرَادُ بِهَا بَاطِلٌ )\r\n. اشاره به اين كه سخن حق است و برگرفته از آيات قرآن مجيد ؛ ولى خوارج معناى آن را تحريف مىكنند به گونه‌اى كه سر از باطل بيرون مىآورند . پيش از اين‌كه اين سخن را شرح بدهيم به سراغ روايتى مىرويم كه قاضى نعمان مغربى در كتاب شرح الاخبار آورده است . او مىگويد : على عليه السلام از صفين باز گشته بود و در مسجد مشغول بيان خطبه‌اى بود كه يك نفر از گوشهء مسجد شعار « لا حُكْمَ إلَّا لِلَّهِ » را سر داد . امام عليه السلام سكوت كرد و پاسخى نداد . مقدارى گذشت نفر دومى همين شعار را از گوشهء ديگر سر داد . باز امام عليه السلام اعتنايى نكرد . سرانجام جمعى ( از خوارج كه در مجلس حضور داشتند ) با هم اين شعار را سر دادند . امام عليه السلام فرمود : اين سخن حقى است كه ارادهء باطل از آن شده است . ما سه امتياز به شما ( خوارج ) مىدهيم : شما را از شركت در مساجد و نماز خواندن ( با ما ) باز نمىداريم و تا زمانى كه ( با ما ) هم دست باشيد سهم شما را از بيت‌المال مىدهيم و اگر آغازگر جنگ نباشيد ما آن را آغاز نخواهيم كرد ، سپس فرمود :\r\n« وَأشْهَدُ لَقَدْ\r\n\r\n","description":"","footnote":"","page_name":" 537 ","page_number":537},
  {"content":"\r\n\r\nأخْبَرَنِى النَّبىُّ الصّادِقُ عَنِ الرُّوحِ الْأمينِ عَنْ رَبّ الْعالَمينَ أنَّهُ لا يَخْرُجُ عَلَيْنا مِنْكُمْ فِئَةٌ قَلَّتْ أوْ كَثُرَتْ إلّاجَعَلَ اللَّهُ عَزَّوَجَلَّ حَتْفَها عَلى أيْدينا\r\n؛ گواهى مىدهم به خدا سوگند پيامبر راستگو از فرشتهء وحى روح الامين به من خبر داد كه گروهى از شما چه كم باشد چه زياد بر ما خروج نمىكند مگر اين‌كه مرگشان به دست ما خواهد بود » . « 1 »\r\nتوضيح : همان‌طور كه قبلًا اشاره شد ، امام عليه السلام اين كلام را بعد از جنگ صفين و پس از داستان حكمين ايراد فرمود . با اين‌كه داستان حكميت بر امام عليه السلام تحميل شد ولى جمعى كه بعداً به عنوان خوارج ناميده شدند بر امام عليه السلام خرده گرفتند كه چرا مسئلهء حكميت را پذيرفته است با اين‌كه كه قرآن مجيد مىگويد : « حكم مخصوص خداست » . اين در حالى است جملهء پيش‌گفته كه در سه جاى از قرآن آمده با قرائنى كه قبل و بعد از آن است هيچ‌گونه ارتباطى به ادعاى خوارج ندارد .\r\nقرآن در سورهء « انعام » آيهء 57 خطاب به پيغمبر صلى الله عليه و آله مىگويد : « قُلْ إِنِّى عَلَى بَيِّنَةٍ مِنْ رَّبِّي وَكَذَّبْتُمْ بِهِ مَا عِندِى مَا تَسْتَعْجِلُونَ بِهِ إِنِ الْحُكْمُ إِلَّا للَّهِ يَقُصُّ الْحَقَّ وَهُوَ خَيْرُ الْفَاصِلِينَ » ؛ بگو من دليل روشنى از پروردگارم دارم ولى شما آن را تكذيب كرده‌ايد . آنچه شما ( از عذاب الهى ) دربارهء آن شتاب مىكنيد در اختيار من نيست حكم و فرمان تنها از آنِ خداست حق رااز باطل جدا مىكند و او بهترين جداكنندهء ( حق از باطل ) است » .\r\nدر آيهء 40 از سورهء « يوسف » نيز در پاسخ بت‌پرستان كه اسم‌هاى بىمسمايى را بر بت‌ها نهاده بودند مىفرمايد : « ما تَعْبُدُونَ مِنْ دُونِهِ إِلَّا أَسْماءً سَمَّيْتُمُوها أَنْتُمْ وَآباؤُكُمْ ما أَنْزَلَ اللَّهُ بِها مِنْ سُلْطانٍ إِنِ الْحُكْمُ إِلَّا لِلَّهِ أَمَرَ أَلَّا تَعْبُدُوا إِلَّا إِيَّاهُ ذلِكَ الدِّينُ الْقَيِّمُ وَلكِنَّ أَكْثَرَ النَّاسِ لا يَعْلَمُونَ » ؛ آنچه غير از خدا مىپرستيد ، جز اسم‌هايى ( بىمسمّا ) كه شما و پدرانتان آنها را ( خدا ) ناميده‌ايد ، نيست ؛ خداوند هيچ دليلى\r\n\r\n\r\n","description":"","footnote":"\r\n( 1 ) . شرح الاخبار ، ج 2 ، ص 9 .\r\n","page_name":" 538 ","page_number":538},
  {"content":"\r\n\r\nبر آن نازل نكرده ؛ حكم تنها از آن خداست ؛ فرمان داده كه غير از او را نپرستيد .\r\nاين است آيين ثابت و پايدار ؛ ولى بيشتر مردم نمىدانند » .\r\nروشن است كه حكم در اين آيه اشاره به فرمان الهى در امر توحيد و مبارزه با شرك و مانند آن است .\r\nهمچنين در آيهء 67 سورهء « يوسف » از زبان يعقوب پيغمبر مىگويد : « وَقَالَ يَا بَنِىَّ لَاتَدْخُلُوا مِنْ بَابٍ وَاحِدٍ وَادْخُلُوا مِنْ أَبْوَابٍ مُّتَفَرِّقَةٍ وَمَا أُغْنِى عَنكُمْ مِّنَ اللَّهِ مِنْ شَىْءٍ إِنِ الْحُكْمُ إِلَّا للَّهِ عَلَيْهِ تَوَكَّلْتُ وَعَلَيْهِ فَلْيَتَوَكَّلِ الْمُتَوَكِّلُونَ » ؛ و ( به هنگام حركت ، يعقوب ) گفت : پسران من ؛ همگى از يك در وارد نشويد ؛ بلكه از درهاى مختلف وارد گرديد ( تا توجه مردم به سوى شما جلب نشود ) ؛ و ( من با اين دستور ، ) نمىتوانم تقدير حتمى الهى را از شما دفع كنم ! حكم و فرمان ، تنها از آنِ خداست ! بر او توكّل كرده‌ام ؛ و همه متوكّلان بايد بر او توكّل كنند ! » .\r\nحكم در اين آيه نيز اشاره به اين است كه اگر من به سراغ عالم اسباب مىروم و به شما دستوراتى مىدهم تا گرفتار چشم زخم تا توطئهء مخالفان نشويد ، بايد بدانيد كه مسبب الاسباب حقيقى خداست و بايد به او توكل كنيد .\r\nقرآن مجيد در مسئلهء اختلاف دو همسر با يكديگر دستور مىدهد كه حَكَمى از سوى مرد و حَكَمى از سوى زن انتخاب شود تا بنشينند و تصميم عادلانه‌اى بگيرند و به اختلاف ميان آنها پايان دهند .\r\nاصولًا كار تمام قضات حَكَميت براى رسيدن به دعاوى و فصل خصومت است آيا هيچ عاقلى مىگويد : خداوند بايد در محكمهء قضاوت بنشيند و براى فصل خصومت و رسيدن به دعاوى مردم حكم كند ؟ و يا اين‌كه اگر اختلافى بين زن و شوهر پيدا شد ، خداوند بيايد و تصميم عادلانه‌اى دربارهء آنها بگيرد و يا اين‌كه امر حكومت بر مسلمانان را خدا بر عهده بگيرد ؛ فرماندهء جنگ و صلح او باشد ، غنائم را او تقسيم كند ؟\r\n\r\n","description":"","footnote":"","page_name":" 539 ","page_number":539},
  {"content":"\r\n\r\nآرى بايد اين كارها به دست انسان‌هاى آگاه و عادلى صورت گيرد كه در تمام موارد بر طبق احكام الهى و فرمان و دستورات او حكم كنند ، بنابراين حكم به معناى حَكَميت براى رفع اختلاف كه خوارج مىپنداشتند هرگز در قرآن مجيد به خدا نسبت داده نشده است و اين مطلب به قدرى روشن است كه نياز به توضيح ندارد .\r\nاحكامى كه در قرآن مجيد آمده به صورت قوانين كلى است كه به دست رسول اكرم صلى الله عليه و آله و اولىالامر براى اجرا داده شده است و در اختلافات به دست قضات و مأمورانى كه از طرف آنها براى اجراى احكام برگزيده شده‌اند . هيچ عاقلى نمىگويد خدا بايد حد سرقت يا حد زنا را بر كسانى كه مستحق‌اند اجرا كند . هيچ كس نمىگويد كه در اختلاف حقوقى و خانوادگى كه ميان افرادى معين يا بين چند قبيله يا خانواده است ، خداوند بيايد و قضاوت و فصل خصومت كند .\r\nالبته خداوند احكام كلى و قوانين جامعى مقرر فرموده كه مديران جامعه و مجريان احكام و قضات بايد اعمال خود را بر آنها تطبيق دهند . اين چيزى است كه خوارج بر اثر ضعف عقل و حماقت و تعصب شديد نمىتوانستند آن را درك كنند .\r\nاميرمؤمنان على عليه السلام در خطبهء 40 ، از اجراى احكام و مديريت جامعه تعبير به « إمرة » ( اميرى و فرمانروايى ) مىكند و از اين رو در ادامهء همان خطبه مىفرمايد :\r\n« مردم نيازمند امير و حاكمى هستند ( كه فرمان خدا را در ميان آنها اجرا كند ) » اشاره به اين‌كه مسئلهء حكميت در اين دايره قرار داشت نه در دايرهء قانون‌گذارى الهى . با توجه به اين‌كه لشكر معاويه قرآن‌ها را بر سر نيزه كردند و در توطئه‌اى خطرناك گفتند ما هم مسلمانيم و قرآن در ميان ما حكومت كند كه چه كسى امير در ميان مسلمانان باشد و از آنجا كه قرآن تعيين اميرى به صورت شخصى و معين به اعتقاد آنها نكرده بود گفتند : ما بايد از هر طرف حَكَمى انتخاب كنيم تا\r\n\r\n","description":"","footnote":"","page_name":" 540 ","page_number":540},
  {"content":"\r\n\r\nدر پرتو آيات قرآن بنشينند و يك نفر را به عنوان امير مسلمانان انتخاب كنند و اين امر بر على عليه السلام و ياران خاصش تحميل شد . سپس اقليت خوارج با آن مخالفت كردند كه اصلا انتخاب حَكَم كار غلطى است و حَكَم خداست و شعار « لا حُكْمَ إلّالِلَّهِ » با اين مفهوم انحرافى بعد از شكست مسئلهء حَكَميت بالا گرفت ، از اين رو اميرمؤمنان على عليه السلام مىفرمود : شعار « لا حُكْمَ إلّالِلَّهِ » يك واقعيت و سخن حقى است كه آنها معناى باطلى را از آن اراده كرده اند ؛ حق است به اين دليل كه توحيد در قانون‌گذارى حكم مىگويد : تشريع قوانين و احكام تنها از سوى خداست و رسول اكرم صلى الله عليه و آله مبلغ و مجرى آن است و اما مفهوم باطلى كه آنها از آن اراده مىكردند اين است كه حكومت و فرماندهى و اجراى احكام و مديريت جامعه بايد به وسيلهء خداوند صورت گيرد . غافل از اين‌كه هرگز خدا نمىآيد فرمان جنگ و صلح يا تقسيم غنائم و يا نصب امراى بلاد را صادر كند و اگر منظور آنها اين بوده كه اصلًا نيازى به امير و زمامدار در جامعه نيست و مردم خودشان احكام را بايد عمل كنند همان‌گونه كه در طول تاريخ گذشته و امروز افرادى طرفدار نفى حكومت بودند ، سستى و بىپايگى اين مسئله نه تنها كمتر از اول نيست بلكه بيشتر است ، همان‌طور كه حضرت در خطبهء چهلم نيز اشاره‌اى به آن دارد كه تمام جوامع بشرى در طول تاريخ حاكمى داشته ؛ خواه ظالم خواه عادل و حتى وجود حاكم ظالم از نبودن آن كه باعث حرج و مرج و به هم ريختن شيرازهء تمام جامعه مىشود بهتر است ؛ حاكم ظالم براى حفظ خود هم كه باشد ناچار است اجمالًا نظم و امنيتى در جامعه ايجاد كند ، قاضى براى حل خصومت‌ها تعيين كند ، زندان و بندى براى سارقان و مجرمان ترتيب دهد و حتى گاه خدمات اقتصادى فراوانى براى جلب توجه مردم و حفظ موقعيت خويش داشته باشد . اگر هيچ حكومتى نباشد جوامع بشرى پس از مدت كوتاهى نابود مىشوند .\r\n\r\n","description":"","footnote":"","page_name":" 541 ","page_number":541},
  {"content":"\r\n\r\nدر جلد دوم همين كتاب ذيل خطبهء 40 بحث‌هاى مشروحى در اين زمينه داشتيم و دربارهء بلاى تحريف حقايق و آثار زيان‌بار آن و همچنين ضرورت تشكيل حكومت ، مطالب لازم را بيان كرديم .\r\n* * *\r\n\r\n","description":"","footnote":"","page_name":" 542 ","page_number":542},
  {"content":"\r\n\r\n\r\n199 و قال عليه السلام فِي صِفَةِ الْغَوْغَاءِ : هُمُ الَّذِينَ إِذَا اجْتَمَعُوا غَلَبُوا ، وَإِذَا تَفَرَّقُوا لَمْ يُعْرَفُوا . وَقِيلَ بَلْ قال عليه السلام : هُمُ الَّذِينَ إِذَا اجْتَمَعُوا ضَرُّوا ، وَإِذَا تَفَرَّقُوا نَفَعُوا .\r\nفَقِيلَ : قَدْ عَرَفْنَا مَضَرَّةَ اجْتِمَاعِهِمْ ، فَمَا مَنْفَعَةُ افْتِرَاقِهِمْ ؟\r\nفَقَالَ : يَرْجِعُ أَصْحَابُ الْمِهَنِ إِلَى مِهْنَتِهِمْ ، فَيَنْتَفِعُ النَّاسُ بِهِمْ ،\r\nكَرُجُوعِ الْبَنَّاءِ إِلَى بِنَائِهِ ، وَالنَّسَّاجِ إِلَى مَنْسَجِهِ ،\r\nوَالْخَبَّازِ إِلَى مَخْبَزِهِ .\r\nامام عليه السلام در بيان صفت توده‌هاى بىبند و بارى كه گاه دست به دست هم مىدهند و مفاسدى در جامعه ايجاد مىكنند فرمود :\r\nآنها كسانى هستند كه هر وقت هماهنگ شوند غالب مىگردند و هنگامى كه پراكنده شوند شناخته نخواهند شد . آنها كسانى هستند كه هرگاه متحد شوند زيان مىرسانند و هر زمان متفرق گردند سود به بار مىآورند .\r\nكسى سؤال كرد : زيان آنها را به هنگام متحد شدن دانستيم ، منفعت آنها به هنگام پراكنده شدن چيست ؟\r\n\r\n","description":"","footnote":"","page_name":" 543 ","page_number":543},
  {"content":"\r\n\r\nامام عليه السلام فرمود : پيشه‌وران و اهل كسب ( از آنها ) به كارهاى خود باز مىگردند و مردم از كار آنها بهره‌مند مىشوند ؛ بنّا به سراغ بنّايى مىرود و بافنده مشغول بافندگى مىشود و نانوا به پخت نان مىپردازد . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nهمان‌گونه كه مشاهده مىشود اين كلام حكيمانه به دو صورت در متن نهج‌البلاغه در همين حكمت 199 آمده است و در منابع ديگر گاه اشاره به روايت اول شده و گاه اشاره به روايت دوم . خطيب رحمه الله در مصادر مىگويد : ابو عثمان جاحظ در رسالهء نفى التشبيه عبارتى نقل كرده كه شبيه روايت اول است ولى زمخشرى عين عبارت مرحوم سيد رضى را آورده است و ابن عبد ربه در العقد الفريد روايت دوم را به ابن‌عباس نسبت داده است و بدون شك ابن عباس آن را از اميرمؤمنان گرفته ، زيرا خودش مىگفت : « عِلْمى مِنْ عِلْمِ عَلىّ » و بلاذرى در انساب الاشراف اين روايت را با كلام حكمت‌آميز بعد عيناً آورده است . همان‌گونه كه زمخشرى در ربيع الابرار آن را ذكر كرده است . ( مصادر نهج‌البلاغه ، ج 4 ، ص 163 ) .\r\n","page_name":" 544 ","page_number":544},
  {"content":"\r\n\r\n\r\nشرح و تفسير هياهوى اوباش\r\nامام عليه السلام در اين گفتار پرمعناى خود از توده‌هاى بىبند و بارى كه گاه دست به دست هم مىدهند و مفاسدى در جامعه ايجاد مىكنند ، سخن مىگويد .\r\nحضرت در وصف اين گروه از اوباش مىفرمايد : « آنها كسانى هستند كه هر وقت هماهنگ شوند غالب مىگردند وهنگامى كه پراكنده شوند شناخته نخواهند شد » ؛\r\n( فِي صِفَةِ الْغَوْغَاءِ : هُمُ الَّذِينَ إِذَا اجْتَمَعُوا غَلَبُوا ، وَإِذَا تَفَرَّقُوا لَمْ يُعْرَفُوا )\r\n. در تعبير ديگرى گفته شده كه امام عليه السلام فرمود : « آنها كسانى هستند كه هرگاه متحد شوند زيان مىرسانند و هرگاه متفرق گردند سود به بار مىآورند » ؛\r\n( وَقِيلَ بَلْ قال عليه السلام : هُمُ الَّذِينَ إِذَا اجْتَمَعُوا ضَرُّوا وَإِذَا تَفَرَّقُوا نَفَعُوا )\r\n. « كسى سؤال كرد : زيان آنها را به هنگام متحد شدن دانستيم ، منفعت آنها به هنگام پراكنده شدن چيست ؟ » ؛\r\n( فَقِيلَ : قَدْ عَرَفْنَا مَضَرَّةَ اجْتِمَاعِهِمْ ، فَمَا مَنْفَعَةُ افْتِرَاقِهِمْ ؟ )\r\n. « امام فرمود : پيشه‌وران و اهل كسب ( از آنها ) به كارهاى خود باز مىگردند و مردم از كار آنها بهره‌مند مىشوند ؛ بنّا به سراغ بنّايى مىرود و بافنده مشغول بافندگى مىشود و نانوا به پخت نان مىپردازد » ؛\r\n( فَقَالَ : يَرْجِعُ أَصْحَابُ الْمِهَنِ إِلَى مِهْنَتِهِمْ ، فَيَنْتَفِعُ النَّاسُ بِهِمْ ، كَرُجُوعِ الْبَنَّاءِ إِلَى بِنَائِهِ ، وَالنَّسَّاجِ إِلَى مَنْسَجِهِ ، وَالْخَبَّازِ إِلَى مَخْبَزِهِ )\r\n.\r\n\r\n","description":"","footnote":"","page_name":" 545 ","page_number":545},
  {"content":"\r\n\r\n« غوغاء » در لغت چنان‌كه بسيارى از واژه پژوهان گفته‌اند داراى دو معناست :\r\nنخست معناى وصفى دارد و به كسانى اطلاق مىشود كه جزء قشر منحط اجتماع يا به بيان ديگر از اوباش مردم‌اند .\r\nافرادى هستند كه از عقل و درايت قابل توجهى برخوردار نيستند و غالباً تحت تأثير عوامل عاطفى قرار مىگيرند كه به آسانى ممكن است آنها را تحريك كرد و براى مقاصد سوئى به كار گرفت ؛ كسانى كه مديران فاسد و مفسد جامعه هميشه از آنها بهره مىبرند و نمونه‌هاى روشن آن را در حكومت بنىاميه و بنىعباس مىتوان مشاهده كرد . اين واژه مفرد است و مانند ساير اسم جمع‌ها معناى جمعى دارد .\r\nمعناى ديگر « غوغاء » همان معناى مصدرى يا اسم مصدرى است كه به ايجاد جار و جنجال اطلاق مىشود ، اين معنا در فارسى امروز ما رايج است ولى معناى اول رايج نيست .\r\nتوضيح اين‌كه جوامع انسانى از گروه‌هاى مختلفى تشكيل مىشود كه سه گروه از آن را مىتوان در اينجا نام برد : نخست افراد فهميده و باسواد و عاقل كه آلت دست اين و آن نمىشوند .\r\nدوم توده‌هاى كم اطلاع و پايبند به اصول اخلاق و ايمان كه آنها نيز برپايه ايمان و اخلاقشان در گروه‌هاى شرور شركت نمىكنند ، هرچند ممكن است گاهى با نقشه‌هايى آنها را اغفال كرد . اين گروه همان‌ها هستند كه اميرمؤمنان على عليه السلام از آنها در عهدنامهء مالك اشتر تعبير بليغى كرده و به عنوان « عامهء مردم » آنان را ستوده و پناهگاه روز جنگ و صلح شمرده و به « مالك » توصيه مىكند مصالح آنها را در نظر بگيرد و مصالح خواص پرادعا و زياده‌طلب را فداى مصالحشان كند .\r\n« وَإِنَّمَا عِمَادُ الدِّينِ وَجِمَاعُ الْمُسْلِمِينَ وَالْعُدَّةُ لِلْأَعْدَاءِ الْعَامَّةُ مِنَ الْأُمَّةِ فَلْيَكُنْ صِغْوُكَ لَهُمْ وَمَيْلُكَ مَعَهُمْ »\r\n.\r\n\r\n","description":"","footnote":"","page_name":" 546 ","page_number":546},
  {"content":"\r\n\r\nسوم گروهى كه سطح پايينى از فكر و اخلاق دارند و به اصطلاح بىبند و بار و فاقد تربيت لازم اسلامى هستند و در ميان آنها گاه افراد شرور و موذى نيز يافت مىشود . اميرمؤمنان على عليه السلام در حديث معروف كميل كه در كلام حكمت‌آميز 147 گذشت دربارهء آنها مىفرمايد :\r\n« وَهَمَجٌ رَعَاعٌ أَتْبَاعُ كُلِّ نَاعِقٍ ، يَمِيلُونَ مَعَ كُلِّ رِيحٍ ، لَمْ يَسْتَضِيئُوا بِنُورِ الْعِلْمِ ، وَلَمْ يَلْجَئُوا إِلَى رُكْنٍ وَثِيقٍ\r\n؛ و احمقانِ بى سر و پا و بى هدفى كه دنبال هر صدايى مىروند و با هر بادى حركت مىكنند ؛ آنهايى كه با نور علم روشن نشده‌اند و به ستون محكمى پناه نبرده‌اند » .\r\nاين گروه‌اند كه چون جمع شوند غالباً سبب ضرر و زيان مىگردند . به كمترين چيزى تحريك مىشوند و بيشترين خسارات را مىرسانند ؛ ولى اگر با برنامه‌ريزى صحيح جلوى اجتماع آنها گرفته شود و هر كدام به دنبال كار خود باشند و به شغلى كه دارند بپردازند ، به جامعه منفعت مىرسانند ، زيرا بسيارى از كارهاى سنگين اجتماعى معمولا بر دوش اين گروه است .\r\nزمامداران و مديران جوامع اسلامى بايد مراقب باشند دشمنان اسلام يا افراد شرور جامعه از وجود اين گروه استفاده نكنند و آنها را در مسير اهداف شوم خود به كار نگيرند .\r\n* * *\r\n\r\n","description":"","footnote":"","page_name":" 547 ","page_number":547},
  {"content":"\r\n . \r\n","description":"","footnote":"","page_name":" 548 ","page_number":548},
  {"content":"\r\n\r\n\r\n200 و قال عليه السلام وَأُتِيَ بِجَانٍ وَمَعَهُ غَوْغَاءُ فَقَالَ : لَا مَرْحَباً بِوُجُوهٍ لَاتُرَى إِلَّا عِنْدَ كُلِّ سَوْأَةٍ .\r\nهنگامى كه جنايتكارى را به همراه جمعى از اوباش خدمت امام عليه السلام آوردند .\r\nامام عليه السلام فرمود :\r\nخوش‌آمد مباد بر چهره‌هايى كه جز به هنگام « حوادث بد » ديده نمىشوند . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nخطيب رحمه الله در مصادر از دانشمندانى كه قبل و بعد از سيد رضى مىزيستند اين كلام حكمت‌آميز را نقل كرده از جمله بلاذرى در انساب الاشراف با تفاوت مختصرى و همچنين يعقوبى در كتاب تاريخ و آمدى در غررالحكم . ( مصادر نهج‌البلاغه ، ج 4 ، ص 164 ) .\r\nمرحوم شيخ طوسى نيز آن را در كتاب تهذيب ، مستند و مبسوطتر آورده است . ( تهذيب ، ج 10 ، ص 50 ، ح 34 ) .\r\n","page_name":" 549 ","page_number":549},
  {"content":"\r\n . \r\n","description":"","footnote":"","page_name":" 550 ","page_number":550},
  {"content":"\r\n\r\n\r\nشرح و تفسير غوغاطلبان\r\nاين كلام حكيمانه تكميلى است براى كلام گذشته و ماجرا از اين قرار است كه جنايتكارى را خدمت آن حضرت آوردند و عده‌اى از اوباش همراه او بودند ( گويا مىخواستند مجازات او را تماشا كنند ) امام عليه السلام فرمود : « خوش‌آمد مباد بر چهره‌هايى كه جز به هنگام حوادث بد ديده نمىشوند » ؛\r\n( وَأُتِيَ بِجَانٍ وَمَعَهُ غَوْغَاءُ ، فَقَالَ لَامَرْحَباً بِوُجُوهٍ لَاتُرَى إِلَّا عِنْدَ كُلِّ سَوْأَةٍ )\r\n. « مرحبا » از مادهء « رحب » به معناى وسعت مكان است و معمولا هنگامى كه ميهمانى وارد مىشود ، عرب به او مرحبا مىگويد ؛ يعنى بفرماييد كه در محل وسيع و مناسبى وارد شده‌ايد . معادل آن در فارسى « خوش آمديد » است و ضد آن « لا مَرْحَباً » به معناى « خوش نيامديد » و يا « خوش‌آمد بر شما مباد » .\r\nآرى همواره گروهى در جوامع بشرى در پى جنجال آفرينى يا حضور در حوادث جنجالى هستند ؛ به محض اين‌كه نگاه كنند دو نفر با هم در گوشهء خيابان دعوا مىكنند از اطراف جمع مىشوند ؛ نه براى ميانجيگرى ، بلكه براى اين‌كه آن صحنهء زشت را بنگرند و يا هنگامى كه بشنوند بنا هست فلان كس را در ملأ عام مجازات كنند ، دوان دوان به سوى آن صحنه مىروند .\r\nاز بعضى روايات كه در باب حدود آمده به خوبى استفاده مىشود كه اميرمؤمنان على عليه السلام از اين گروه متنفر بود . در كتاب وسائل الشيعه در كتاب الحدود حديثى به اين مضمون در باب كراهت اجتماع مردم براى نگاه كردن به\r\n\r\n","description":"","footnote":"","page_name":" 551 ","page_number":551},
  {"content":"\r\n\r\nشخصى كه حرام مىخورد آمده است هنگامى كه اميرمؤمنان عليه السلام در بصره بودند مردى را خدمتش آوردند كه بنا بود حد بر او اجرا شود ، ناگهان گروهى از مردم براى تماشاى آن منظره اجتماع كردند ، اميرمؤمنان عليه السلام فرمود : اى قنبر نگاه كن اين گروه كيانند و براى چه آمدند عرض كرد مردى هست كه مىخواهند حد بر او اقامه كنند ( و اينها تماشاگرند ) ، هنگامى كه نزديك شدند امام نگاه در چهرهء آنها كرد و فرمود :\r\n« لا مَرْحباً بِوُجُوهٍ لا تُرى إلّافي كُلّ سُوءٍ هؤُلاءِ فُضُولُ الرّجالِ أمِطْهُمْ عَنّى يا قَنْبَرُ\r\n؛ خوش آمد مباد بر چهره‌هايى كه جز در صحنه‌هاى بد ديده نمىشود آنها افراد بيهودهء جامعه هستند اى قنبر آنها را از من دور ساز » . « 1 »\r\nدرست كه در قرآن مجيد و روايات دستور داده شده است اجراى حد در حضور جمعى باشد تا مايهء عبرت مردم گردد ؛ اما اين گروه از افراد هرگز براى عبرت گرفتن نمىآمدند ، بلكه هر جا جنجالى برپا شود در آنجا حضور مىيابند و در صورتى كه فرصت پيدا كنند خودشان نيز وارد صحنه مىشوند .\r\nولى جالب توجه اين‌كه زمامداران ظالم و ستمگر در دنياى ديروز و امروز از وجود اين گروه براى پيش بردن مقاصد نامشروع خود بهرهء فراوان مىگيرند و براى درهم شكستن مخالفان خود و آمران به معروف و ناهيان از منكر اين گروه را تحريك كرده و به مصاف آنها مىفرستند .\r\nابن ابىالحديد از « احنف » چنين نقل مىكند كه مىگفت : سفيهان جامعه را گرامى داريد ، زيرا آنها شما را از اين و آن حفظ مىكنند . ( منظورش اين بود كه مىتوانند دشمنان شما را دفع كنند ) سپس شعرى از شاعرى نقل كرده كه مضمونش اين است : من اين افراد بدرفتار را براى خودم حفظ مىكنم تا در مقابل مخالفان از آنها استفاده كنم ، اگر سگ‌هايى كه نزد من‌اند حضور نداشته باشند از سگ‌هاى مخالفين در هراسم . « 2 »\r\n\r\n\r\n","description":"","footnote":"\r\n( 1 ) . وسائل‌الشيعه ، ج 18 ، باب 22 ، ص 45 ، كتاب الحدود ، ح 1 .\r\n( 2 ) . شرح نهج‌البلاغهء ابن ابىالحديد ، ج 19 ، ص 20 ، ذيل حكمت مورد بحث .\r\n","page_name":" 552 ","page_number":552},
  {"content":"\r\n\r\n\r\n201 و قال عليه السلام إِنَّ مَعَ كُلِّ إِنْسَانٍ مَلَكَيْنِ يَحْفَظَانِهِ ، فَإِذَا جَاءَ الْقَدَرُ خَلَّيَا بَيْنَهُ وَبَيْنَهُ ، وَإِنَّ الْأَجَلَ جُنَّةٌ حَصِينَةٌ .\r\nامام عليه السلام فرمود :\r\nهمراه هر انسانى دو فرشته است كه وى را ( از خطرات ) محافظت مىكنند ،\r\nاما هنگامى كه روز مقدّر فرا رسد او را در برابر حوادث رها مىسازند\r\nو ( بنابراين ) اجل و سرآمد زندگى ( كه از سوى خداوند تعيين شده )\r\nسپرى است محافظ و نگهدار . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nخطيب رحمه الله در كتاب مصادر اين گفتار حكيمانه را از مورخ معروف ابن سعد كه قبل از سيد رضى مىزيسته است در كتاب طبقات چنين نقل كرده كه مردى از قبيلهء بنىمراد خدمت اميرمؤمنان عليه السلام آمد در حالى كه در مسجد مشغول نماز بود عرض كرد : محافظانى براى خودتان انتخاب كنيد بهتر است ، زيرا جمعى از قبيلهء بنىمراد تصميم قتل شما را گرفته‌اند . امام عليه السلام كلام حكيمانهء مورد بحث را ( با تفاوت مختصرى ) در برابر او بيان فرمود نيز ابن‌قتيبه كه او هم پيش از مرحوم رضى مىزيسته آن را در كتاب الامامة و السياسة آورده است . مرحوم كلينى نيز در كتاب كافى حديثى قريب به اين مضمون را با مقدمه‌اى از « سعيد بن قيس همدانى » از اميرمؤمنان على عليه السلام نقل مىكند . ( مصادر نهج‌البلاغه ، ج 4 ، ص 164 و 165 ) .\r\n","page_name":" 553 ","page_number":553},
  {"content":"\r\n . \r\n","description":"","footnote":"","page_name":" 554 ","page_number":554},
  {"content":"\r\n\r\n\r\nشرح و تفسير اجل همچون سپرى محافظ است\r\nامام عليه السلام در اين گفتار حكيمانه به حقيقتى اشاره مىكند كه بسيارى از آن غافلند ، مىفرمايد : « همراه هر انسانى دو فرشته است كه وى را ( از خطرات ) محافظت مىكنند ، اما هنگامى كه روز مقدّر فرا رسد او را در برابر حوادث رها مىسازند و ( بنابراين ) اجل و سرآمد زندگى ( كه از سوى خداوند تعيين شده ) سپرى است محافظ و نگهدار » ؛\r\n( انَّ مَعَ كُلِّ إِنْسَانٍ مَلَكَيْنِ يَحْفَظَانِهِ ، فَإِذَا جَاءَ الْقَدْرُ خَلَّيا بَيْنَهُ وَبَيْنَهُ ، وَإِنَّ الْأَجَلَ جُنَّةٌ حَصِينَةٌ )\r\n. از مجموع آيات قرآن و روايات اسلامى به خوبى استفاده مىشود كه انسان داراى دو اجل و سرآمد عمر است : يكى اجل معلق يا مشروط كه اگر در برابر آن دقت شود مىتوان از آن پرهيز كرد ، مانند انواع بيمارىهاى قابل علاج ، خطرات رانندگى كه بر اثر بىاحتياطى پيش مىآيد ، خطرات زلزله‌ها و طوفان‌ها كه بر اثر سستى ساختمان خانه‌ها دامن انسان را مىگيرد تمام اينها از امورى است كه ممكن است به زندگى انسان پايان دهد ولى در عين حال قابل اجتناب است .\r\nدر حديث معروفى از اميرمؤمنان عليه السلام مىخوانيم كه در زير ديوار كجى نشسته بود . هنگامى كه چشمش به وضع ديوار افتاد از زير آن ديوار بلند شد و در جاى امنى نشست . كسى عرض كرد :\r\n« يا أميرَالْمُؤمِنِينَ تَفِرُّ مِنْ قَضاءِ اللَّهِ ؟\r\n؛ از قضاى الهى فرار مىكنى ؟ » امام عليه السلام فرمود :\r\n« أفِرُّ مِنْ قَضاءِ اللَّهِ إلى قَدَرِ اللَّهِ\r\n؛ من از قضاى الهى به\r\n\r\n","description":"","footnote":"","page_name":" 555 ","page_number":555},
  {"content":"\r\n\r\nقدر الهى فرار مىكنم » . اشاره به اين‌كه قضاى الهى در اينجا مشروط به اين است كه من در زير اين ديوار بمانم ولى قدر و اندازه‌گيرىها به من مىگويد : نمان .\r\nدر واقع اين يك قضاى مشروط بود كه امام عليه السلام با تقدير دادن شرط آن قضا را منتفى كرد . « 1 »\r\nولى اجل حتمى سرآمدى است كه قابل اجتناب نيست و خواه ناخواه دامن انسان را مىگيرد ؛ مثلًا مىدانيم قلب و عروق و مغز يك انسان توان محدودى دارند ، هرچند تمام دستورات حفظ الصحة را رعايت كند زمانى كه به آخر برسد اين چراغ خاموش مىشود و زندگى پايان مىگيرد و يا اين‌كه خداوند مقرر كرده است فلان قوم و جمعيت بر اثر كارهايشان به فلان بلا مبتلا شوند در اينجا به مصداق « فَإِذَا جَاءَ أَجَلُهُمْ لَايَسْتَأْخِرُونَ سَاعَةً وَلَا يَسْتَقْدِمُونَ » « 2 » مرگشان حتمى است .\r\nدر داستان قوم لوط مىخوانيم كه ابراهيم عليه السلام دربارهء آنها شفاعت كرد . از سوى خدا به او خطاب شد : « يَا إِبْرَاهِيمُ أَعْرِضْ عَنْ هَذَا إِنَّهُ قَدْ جَاءَ أَمْرُ رَبِّكَ وَإِنَّهُمْ آتِيهِمْ عَذَابٌ غَيْرُ مَرْدُودٍ » ؛ ( گفتيم ) اى ابراهيم ! از اين ( درخواست ) صرف نظر كن ، كه فرمان پروردگارت فرا رسيده ؛ و به يقين عذاب بدون بازگشت ( الهى ) به سراغ آنها مىآيد » . « 3 »\r\nاز آيات قرآن نيز استفاده مىشود فرشتگانى هستند كه به فرمان خداوند خطرات را از انسان دفع مىكنند « لَهُ مُعَقِّبَاتٌ مِنْ بَيْنِ يَدَيْهِ وَمِنْ خَلْفِهِ يَحْفَظُونَهُ مِنْ أَمْرِ اللَّهِ » « 4 » و به راستى اگر آنها نباشند انسان از زمان كودكى آماج انواع بلاها و خطرات است ولى عنايت پروردگار او را حفظ مىكند ؛ ولى هنگامى كه اجل\r\n\r\n\r\n","description":"","footnote":"\r\n( 1 ) . بحارالانوار ، ج 5 ، ص 97 ، ح 24 .\r\n( 2 ) . اعراف ، آيهء 34 .\r\n( 3 ) . هود ، آيهء 76 .\r\n( 4 ) . رعد ، آيهء 11 .\r\n","page_name":" 556 ","page_number":556},
  {"content":"\r\n\r\nحتمى انسان فرا رسد اين فرشتگان او را رها مىسازند و كلام امام عليه السلام در واقع از اين آيه برگرفته شده است .\r\nدر روايتى از امام باقر عليه السلام مىخوانيم كه در تفسير آيهء فوق فرمود :\r\n« يُحْفَظُ بِأمْرِ اللَّهِ في أنْ يَقَعَ في رَكْىٍ أوْ يَقَعُ عَلَيْهِ حائِطٌ أوْ يُصيبُهُ شَيءٌ حَتّى إذا جاءَ الْقَدَرُ خَلَّوْا بَيْنَهُ وَبَيْنَهُ يَدْفَعُونَهُ إلَى الْمقاديرِ وَهُما مَلَكانِ يَحْفَظانِهِ بِاللَّيْلِ وَمَلَكانِ بِالنَّهارِ يَتَعاقِبانَهُ\r\n؛ آنها به فرمان خداوند انسان را حفظ مىكنند از اين‌كه در چاهى سقوط كند يا ديوارى بر او بيفتد يا حادثهء ديگرى برايش رخ دهد تا زمانى كه مقدرات حتمى فرا رسد در آن هنگام آنها كنار مىروند و او را تسليم حوادث مىكنند . دو فرشته‌اند كه انسان را در شب حفظ مىكنند و دو فرشته كه در روز به طور متناوب اين وظيفه را انجام مىدهند » . « 1 »\r\nاين سخن را با آيهء ديگرى از قرآن مجيد ادامه مىدهيم : « وَهُوَ الْقَاهِرُ فَوْقَ عِبَادِهِ وَيُرْسِلُ عَلَيْكُمْ حَفَظَةً حَتَّى إِذَا جَاءَ أَحَدَكُمُ الْمَوْتُ تَوَفَّتْهُ رُسُلُنَا وَهُمْ لَا يُفَرِّطُونَ » ؛ و اوست كه بر بندگان خود تسلط كامل دارد و مراقبانى بر شما مىگمارد تا هنگامى كه مرگ يكى از شما فرا رسد ؛ ( در اين هنگام ، ) فرستادگان ما جان او را مىگيرند ؛ و آنها ( در نگهدارى حساب عمر و اعمال بندگان ، ) كوتاهى نمىكنند » . « 2 »\r\nالبته هيچ كدام از اين آيات و روايات مفهومش اين نيست كه انسان ، بر اثر بىاحتياطىها خود را در كام مرگ فرو برد و در پرتگاه‌ها بدون رعايت احتياط گام بگذارد ، چرا كه همهء اينها از قبيل اجل معلق يا مشروط است كه اگر انسان رعايت موازين كند خطر از او فاصله مىگيرد و اگر رعايت نكند گرفتار مىشود .\r\nآنچه امام بيان فرموده دربارهء اجل حتمى است كه « جُنَّةٌ حَصينَةٌ » و « سپر محافظ » است .\r\n\r\n\r\n","description":"","footnote":"\r\n( 1 ) . تفسير برهان ، ج 3 ، ص 235 ، ذيل آيهء مورد بحث .\r\n( 2 ) . انعام ، آيهء 61 .\r\n","page_name":" 557 ","page_number":557},
  {"content":"\r\n\r\nاين سخن را با حديث ديگرى از اميرمؤمنان كه مرحوم كلينى در كافى آورده است پايان مىدهيم : امام صادق عليه السلام مىفرمايد :\r\n« إنَّ أميرَالْمُؤمِنينَ صَلَواتُ اللَّهِ عَلَيْهِ جَلَسَ إلى حائِطٍ مائِلٍ يَقْضى بَيْنَ النّاسِ فَقالَ بَعْضُهُمْ : لا تَقْعُدْ تَحْتَ هذَا الْحائِطِ فَإِنَّهُ مُعْوِرٌ\r\n؛ اميرمؤمنان عليه السلام زير ديوار كجى نشسته بود و در ميان مردم قضاوت مىكرد .\r\nبعضى عرض كردند : زير اين ديوار منشين كه معيوب است » . امام عليه السلام فرمود :\r\n« حَرَسَ امْرَأً أجَلُهُ فَلَمّا قامَ سَقَطَ الْحائِطُ\r\n؛ اجل ( حتمى ) از هر كسى پاسدارى مىكند ( امام عليه السلام اين سخن را گفت و از زير ديوار برخاست ) هنگامى كه برخاست ديوار سقوط كرد » . « 1 »\r\nكوتاه سخن اين‌كه گرچه ما بايد از مظان خطر بپرهيزيم و فقها فتوا داده‌اند كه به هنگام خطر و طوفان سوار كشتى شدن حرام است و اگر كسى از جادهء خطرناكى برود نماز او تمام خواهد بود ، زيرا سفر ، سفر معصيت است ؛ ولى با اين حال اقدام ما براى پرهيز از خطر تنها اجل معلق را از ما دور مىسازد و اگر اجل حتمى فرا رسيده باشد هيچ راه فرارى ندارد تا آن اجل فرا نرسيده انسان محفوظ است و هنگامى كه آن فرا رسيد دفاع از آن امكان‌پذير نيست .\r\nقرآن مجيد در آيهء 154 سورهء آل عمران دربارهء كسانى كه ( بعد از حادثهء احد ) گمان‌هاى نادرستى به خدا مىبردند و مىگفتند : اگر بنا بود ما پيروز شويم در اينجا كشته نمىشديم مىفرمايد : اى پيغمبر ! به آنها بگو « لَّوْ كُنْتُمْ فِى بُيُوتِكُمْ لَبَرَزَ الَّذِينَ كُتِبَ عَلَيْهِمْ الْقَتْلُ إِلَى مَضَاجِعِهِمْ » ؛ اگر شما در خانه‌هايتان هم بوديد آنهايى كه مقرر بود كشته شوند قطعاً به‌سوى قتلگاه خود بيرون مىآمدند - و به قتل مىرسيدند » .\r\nبنابراين توجه به تقسيم اجل به حتمى و غير حتمى پاسخى است براى سؤالاتى كه پيرامون اين كلام حكمت‌آميز و روايات مشابه آن عنوان مىشود .\r\n\r\n\r\n","description":"","footnote":"\r\n( 1 ) . كافى ، ج 2 ، ص 58 .\r\n","page_name":" 558 ","page_number":558},
  {"content":"\r\n\r\n\r\n202 و قال عليه السلام وقد قال له طلحة والزبير : نُبايِعُكَ عَلى أَنّا شُرَكاؤُكَ في هذَا الْأَمْر : لَا ، وَلكِنَّكُمَا شَرِيكَانِ فِي الْقُوَّةِ وَالْاسْتِعَانَةِ ، وَعَوْنَانِ عَلَى الْعَجْزِ وَالْأَوَدِ .\r\nامام عليه السلام در پاسخ طلحه و زبير آنجا كه به امام پيشنهاد خلافت شورايى كردند و گفتند با تو بيعت مىكنيم به اين شرط كه در حكومت شريك باشيم ، فرمود :\r\nنمىشود ( زيرا شركت در خلافت معنا ندارد ) شما شريك در تقويت و كمك و يار و ياور به هنگام ناتوانى و سختى و مشكلات باشيد . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nمرحوم خطيب در كتاب مصادر مىگويد : آنچه در اين كلام كوتاه پرمعنا آمده برگرفته از گفتار طولانى است كه ميان امام و طلحه و زبير رد و بدل شده و آن را ابوجعفر اسكافى بغدادى ( متوفاى 240 ) در كتاب خود آورده است . ابن ابىالحديد نيز تمام اين سخن را در شرح نهج‌البلاغهء خود نوشته و ابن قتيبه دينورى نيز در كتاب الامامة والسياسة و يعقوبى در تاريخش ذكر كرده است . ( مصادر نهج‌البلاغه ، ج 4 ، ص 165 ) . ابن ابىالحديد در جلد 7 ، ص 35 تا 43 . ما اين نامه را در ذيل خطبهء چهارم در جلد اوّل ، ص 420 به بعد آورده‌ايم . ( مصادر نهج‌البلاغه ، ج 4 ، ص 165 ) .\r\n","page_name":" 559 ","page_number":559},
  {"content":"\r\n . \r\n","description":"","footnote":"","page_name":" 560 ","page_number":560},
  {"content":"\r\n\r\n\r\nشرح و تفسير بيعت مشروط !\r\n« اين كلام حكيمانه را امام عليه السلام در پاسخ طلحه و زبير فرمودند آنجا كه به امام پيشنهاد خلافت شورايى كردند و گفتند با تو بيعت مىكنيم به اين شرط كه در حكومت شريك باشيم . امام در پاسخ آنها فرمود : نمىشود ( شركت در خلافت معنا ندارد ) شما شريك در تقويت و كمك و يار و ياور به هنگام ناتوانى و سختى و مشكلات باشيد » ؛\r\n( وَقالَ عليه السلام وَقَدْ قالَ لَهُ طَلْحَةُ وَالزُّبِيرُ : نُبايِعُكَ عَلى أَنّا شُرَكاؤُكَ في هذَا الْأَمْر : لَا ، وَلكِنَّكُمَا شَرِيكَانِ فِي الْقُوَّةِ وَالْاسْتِعَانَةِ ، وَعَوْنَانِ عَلَى الْعَجْزِ وَالْأَوَدِ )\r\n. آيا منظور طلحه و زبير اين بود كه واقعاً خلافت شورايى باشد و آنها با على عليه السلام شريك در تصميم‌گيرى شوند . يا مقصود اين بود كه بخشى از قلمرو حكومت اسلامى را امام به آنها بسپارد آن‌گونه كه از بعضى روايات استفاده مىشود ؟ در بعضى از منابع معروف آمده است آن روز كه زبير با امام عليه السلام بيعت كرد امام به او فرمود : من از اين مىترسم كه تو پيمان خود را بشكنى ، عرض كرد :\r\nهرگز بيم نداشته باش تا ابد چنين كارى را نخواهم كرد . امام فرمود : آيا خداوند شاهد و گواه بر اين موضوع باشد ، عرض كرد : آرى . چيزى نگذشت كه آن دو به اميرمؤمنان عليه السلام عرض كردند : مىدانى در زمان عثمان چه اندازه به ما جفا شد و او همواره طرفدار بنىاميه بود ؛ اما اكنون كه خداوند خلافت را به تو سپرده بعضى از\r\n\r\n","description":"","footnote":"","page_name":" 561 ","page_number":561},
  {"content":"\r\n\r\nاين فرماندارىها را در اختيار ما بگذار امام فرمود : به قسمت الهى راضى باشيد تا در اين باره فكر كنم . سپس افزود : آگاه باشيد من كسى را در اين امانت شريك مىكنم كه از دين و امانت او راضى و مطمئن باشم .\r\nاز سويى ديگر هنگامى كه اميرمؤمنان على عليه السلام به معاويه نامه نوشت كه مردم با من بيعت كردند تو هم از اهل شام براى من بيعت بگير و بزرگان اهل شام را نزد من بفرست و معاويه ( سخت دست پاچه شد ) و نامه‌اى براى زبير نوشت و او را به عنوان اميرالمؤمنين خطاب كرد و گفت : از تمام مردم شام براى تو بيعت گرفتم با سرعت به سوى كوفه و بصره برو و اين دو شهر را تسخير كن كه اگر آن دو را تسخير كنى ديگر هيچ مشكلى نخواهى نداشت . « 1 »\r\nاز اينجا روشن مىشود اين‌كه طلحه و زبير به هنگام بيعت و طبق بعضى از روايات مدتى بعد از بيعت خدمت امام عليه السلام آمدند و گفتند : ما بيعت كرده‌ايم كه با تو شريك باشيم منظورشان اين بود كه حكومت بصره و كوفه را امام به آنها بسپارد و به اين ترتيب بر تمام عراق مسلط شوند و دست به دست معاويه بدهند شام را هم در اختيار بگيرند تا قسمت عمدهء كشور اسلام تحت سيطرهء آنها واقع شود . با اين توضيح مىفهميم چرا امام عليه السلام دست رد بر سينهء آنها گذاشت و اين جواب حكيمانهء پرمعنا را به آنها داد .\r\nدر كتاب خلفاى ابن قتيبه كه از علماى مشهور اهل سنت است و در قرن سوم مىزيسته تحت عنوان رفت و آمد طلحه و زبير نزد على عليه السلام چنين آمده است : بعد از تمام شدن بيعت ، طلحه و زبير نزد آن حضرت آمده عرض كردند : مىدانى براى چه با تو بيعت كرده‌ايم ؟ فرمود : آرى براى اين‌كه گوش به فرمان من باشيد و اطاعت كنيد ؛ همان بيعتى كه با ابوبكر و عمر و عثمان كرديد . آنها ( با صراحت ) گفتند : نه ما با تو بيعت كرديم كه شريك تو در امر خلافت باشيم . امام عليه السلام فرمود :\r\n\r\n\r\n","description":"","footnote":"\r\n( 1 ) . شرح نهج البلاغهء ابن ابىالحديد ، ج 1 ، ص 230 و 231 .\r\n","page_name":" 562 ","page_number":562},
  {"content":"\r\n\r\nچنين نيست . بلكه شما شريك در همكارى و كمك در برابر مشكلات و رنج‌ها هستيد . اين در حالى بود كه « زبير » شك نداشت كه على عليه السلام حكومت عراق را به او مىسپارد و حكومت يمن را به « طلحه » . هنگامى كه براى آنها روشن شد كه على عليه السلام حكومتى را به آنها نمىسپارد شكايت خود را از آن حضرت آشكار ساختند « زبير » در ميان جمعيتى از قريش گفت :\r\n« هذا جَزائُنا مِنْ عَلِىّ قُمْنا لَهُ في أمْرِ عُثْمانَ حَتّى أثْبَتْنا عَلَيْهِ الذَّنْبُ وَسَبَبْنا لَهُ الْقَتْلُ وَهُوَ جالِسٌ في بَيْتِهِ وَكَفَى الْأمْرُ فَلَمّا نالَ بِنا ما أرادَ جَعَلَ دُونَنا غَيْرَنا\r\n؛ اين پاداش ماست از سوى على ! ما در كار عثمان به نفع او قيام كرديم و گناهكارى او را ثابت نموديم و عوامل قتل او را فراهم ساختيم در حالى كه على در خانهء خود نشسته بود و ما مشكل را حل كرديم ؛ اما هنگامى كه به وسيلهء ما به مقصودش رسيد ( و حكومت را در اختيار گرفت ) ديگران را بر ما مقدم داشت . « 1 »\r\nاز اين عبارت به خوبى روشن مىشود كه آنها واقعاً اهل توطئه و سياست‌هاى مكارانه و دور از تقوا و پرهيزگارى بودند و اين‌كه بعضى گمان مىكنند خوب بود على عليه السلام مقامى به آنها مىداد تا ساكت شوند اشتباه بزرگى است ؛ آنها نه صلاحيت و شايستگى و تقوا براى فرماندارى و استاندارى كشور اسلام داشتند و نه به آن قانع بودند . دست در دست معاويه داشتند و مىخواستند حكومت بر مسلمانان را به زور و از طريق دغل‌كارى به چنگ آورند و تقواى اميرمؤمنان على عليه السلام هرگز پذيراى چنين مطلبى نبود .\r\nدر ذيل روايت بالا نيز آمده است كه على عليه السلام هنگامى كه از سمپاشىهاى طلحه و زبير آگاه شد به ابن عباس فرمود : تو چه پيشنهاد مىكنى ؟ ابن عباس گفت : من چنين فكر مىكنم كه آنها عاشق حكومت‌اند ؛ بصره را به زبير بسپار و كوفه را به طلحه . امام عليه السلام خنديد فرمود : واى بر تو ! در كوفه و بصره\r\n\r\n\r\n","description":"","footnote":"\r\n( 1 ) . الامامة و السياسة ، ج 1 ، ص 70 و 71 .\r\n","page_name":" 563 ","page_number":563},
  {"content":"\r\n\r\nمردان باشخصيت و اموال فراوانى وجود دارد كه اگر آن دو به حكومت آن برسند بر گردن مردم سوار مىشوند ، سفيهان را از طريق طمع و ضعيفان را با فشار و قدرتمندان را با زور تحت سيطرهء خود مىگيرند ( و مردم را بدبخت مىكنند و چهرهء حكومت اسلامى را به كلى تغيير مىدهند ) .\r\n* * *\r\n\r\n","description":"","footnote":"","page_name":" 564 ","page_number":564},
  {"content":"\r\n\r\n\r\n203 و قال عليه السلام أَيُّهَا النَّاسُ ، اتَّقُوا اللَّهَ الَّذِي إِنْ قُلْتُمْ سَمِعَ ، وَإِنْ أَضْمَرْتُمْ عَلِمَ ، وَبَادِرُوا الْمَوْتَ الَّذِي إِنْ هَرَبْتُمْ مِنْهُ أَدْرَكَكُمْ ، وَإِنْ أَقَمْتُمْ أَخَذَكُمْ ، وَإِنْ نَسِيتُمُوهُ ذَكَرَكُمْ .\r\nامام عليه السلام فرمود :\r\nاى مردم ! از خدايى بترسيد كه اگر سخنى بگوييد مىشنود و اگر چيزى را در دل پنهان داريد مىداند و بر مرگ پيشى گيريد كه اگر از آن فرار كنيد\r\nبه شما دست مىيابد و اگر بايستيد شما را مىگيرد\r\nو اگر فراموشش كنيد شما را فراموش نخواهد كرد . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nخطيب رحمه الله در كتاب مصادر تنها سند ديگرى كه مربوط به قبل از سيد رضى براى اين گفتار حكيمانه نقل مىكند چيزى است كه « مبرد » در كتاب تاريخ خود معروف به كامل آورده است . ( مصادر نهج‌البلاغه ، ج 4 ، ص 166 ) .\r\nالبته در منابعى كه بعد از سيد رضى تأليف شده اين سخن كراراً از مولا اميرمؤمنان على عليه السلام نقل شده ؛ از جمله در كتاب جواهر المطالب ابن دمشقى آمده است هنگامى كه على عليه السلام اين سخن را فرمود « ابن عباس » شديداً تحت تاثير قرار گرفت و گفت : سبحان الله گويى اين سخن قرآنى است كه از آسمان نازل شده است . ( جواهر المطالب ، ج 2 ، ص 155 ، ح 102 ) .\r\n","page_name":" 565 ","page_number":565},
  {"content":"\r\n . \r\n","description":"","footnote":"","page_name":" 566 ","page_number":566},
  {"content":"\r\n\r\n\r\nشرح و تفسير اندرزى بسيار حكيمانه\r\nامام عليه السلام در اين گفتار نورانى كه به گفتهء « ابن عباس » شبيه آيات قرآنى است روى دو نكته تكيه مىكند : نخست دربارهء آگاهى خدا بر افعال و رفتار و نيات انسان‌ها هشدار مىدهد و سپس دربارهء مرگى كه هرگز انسان را فراموش نمىكند و مىفرمايد : « اى مردم ! از خدايى بترسيد كه اگر سخنى بگوييد مىشنود و اگر چيزى را در دل پنهان داريد مىداند و بر مرگ پيشى گيريد كه اگر از آن فرار كنيد به شما دست مىيابد و اگر بايستيد شما را مىگيرد و اگر فراموشش كنيد شما را فراموش نخواهد كرد » ؛\r\n( أَيُّهَا النَّاسُ ، اتَّقُوا اللَّهَ الَّذِي إِنْ قُلْتُمْ سَمِعَ ، وَإِنْ أَضْمَرْتُمْ عَلِمَ ، وَبَادِرُوا الْمَوْتَ الَّذِي إِنْ هَرَبْتُمْ مِنْهُ أَدْرَكَكُمْ ، وَإِنْ أَقَمْتُمْ أَخَذَكُمْ ، وَإِنْ نَسِيتُمُوهُ ذَكَرَكُمْ )\r\n. همه آنچه امام در اين گفتار حكيمانه فرموده در واقع برگرفته از آيات قرآن مجيد است . در آيهء 7 سورهء « مجادله » مىخوانيم :\r\n« أَلَمْ تَرَى أَنَّ اللَّهَ يَعْلَمُ مَا فِى السَّماوَاتِ وَمَا فِى الْأَرْضِ مَا يَكُونُ مِنْ نَّجْوَى ثَلَاثَةٍ إِلَّا هُوَ رَابِعُهُمْ وَلَا خَمْسَةٍ إِلَّا هُوَ سَادِسُهُمْ وَلَا أَدْنَى مِنْ ذَلِكَ وَلَا أَكْثَرَ إِلَّا هُوَ مَعَهُمْ أَيْنَ مَا كَانُوا ثُمَّ يُنَبِّئُهُمْ بِمَا عَمِلُوا يَوْمَ الْقِيَامَةِ إِنَّ اللَّهَ بِكُلِّ شَىْءٍ عَلِيمٌ » ؛ آيا نمىدانى كه خداوند آنچه را در آسمانها و آنچه را در زمين است مىداند ؛ هيچ گاه سه نفر با هم نجوا نمىكنند مگر اين‌كه خدا چهارمين آنهاست ، و هيچ‌گاه پنج نفر با هم\r\n\r\n","description":"","footnote":"","page_name":" 567 ","page_number":567},
  {"content":"\r\n\r\nنجوا نمىكنند مگر اين‌كه خداوند ششمين آنهاست ، و نه تعدادى كمتر و نه بيشتر از آن مگر اين‌كه او همراه آنهاست هر جا كه باشند ، سپس روز قيامت آنها را از اعمالشان آگاه مىسازد ، چرا كه خدا به هر چيزى داناست » .\r\nدر جايى ديگر مىفرمايد : « وَلَقَدْ خَلَقْنَا الْإِنْسَانَ وَنَعْلَمُ مَا تُوَسْوِسُ بِهِ نَفْسُهُ وَنَحْنُ أَقْرَبُ إِلَيْهِ مِنْ حَبْلِ الْوَرِيدِ » ؛ ما انسان را آفريديم و وسوسه‌هاى نفس او را مىدانيم و ما به او از رگ قلبش نزديك‌تريم ! » . « 1 »\r\nدر جايى ديگر مىفرمايد : « قُلْ إِنَّ الْمَوْتَ الَّذِى تَفِرُّونَ مِنْهُ فَإِنَّهُ مُلَاقِيكُمْ ثُمَّ تُرَدُّونَ إِلَى عَالِمِ الْغَيْبِ وَالشَّهَادَةِ فَيُنَبِّئُكُمْ بِمَا كُنتُمْ تَعْمَلُونَ » ؛ بگو مرگى كه از آن فرار مىكنيد سرانجام با شما ملاقات خواهد كرد ؛ سپس به سوى كسى كه داناى پنهان و آشكار است بازگردانده مىشويد ؛ آن‌گاه شما را از آنچه انجام مىداديد خبر مىدهد » . « 2 »\r\nبه راستى اگر انسان ايمان محكمى به محتواى اين آيات و محتواى كلام امام عليه السلام داشته باشد تسليم هواى نفس و وسوسه‌هاى شيطان و آلوده به گناه و معاصى نخواهد شد .\r\nنيز اگر انسان مرگى را كه براى همه مسلم است فراموش نكند و بداند اين زندگى دير يا زود پايان مىگيرد و آنچه را براى گردآورى آن تلاش كرده رها مىسازد و رخت بر مىبندد و سپس در دادگاه عدل پروردگار حضور مىيابد و نامهء اعمال خود را كه به مقتضاى « لَايُغَادِرُ صَغِيرَةً وَلَا كَبِيرَةً إِلَّا أَحْصَاهَا » « 3 » همهء اعمال و گفتار او از كوچك و بزرگ را در دست دارد و بايد پاسخ گوى همه آنها باشد ، به يقين چنين انسانى با چنين اعتقادى جز در راه تقوا گام بر نمىدارد .\r\n\r\n\r\n","description":"","footnote":"\r\n( 1 ) . ق ، آيهء 16 .\r\n( 2 ) . جمعه ، آيهء 8 .\r\n( 3 ) . كهف ، آيهء 49 .\r\n","page_name":" 568 ","page_number":568},
  {"content":"\r\n\r\nمشكل انسان از آنجا شروع مىشود كه حضور نظارت خدا را در اعمال و گفتارش در همه حال فراموش كند و مرگ را به دست نسيان بسپارد . عجيب اين است كه در زندگى معمولى دنيا اگر تبهكاران احساس كنند مأموران انتظامى در جايى حضور دارند و آنها را دستگير مىكنند و به دادگاه تحويل مىدهند قطعاً دست به كار خلافى نمىزنند ؛ حضور پليس از يك طرف و دادگاهى كه در انتظار است از طرفى ديگر آنها را از اعمالشان باز مىدارد . تنها به جايى مىروند كه پليس حضور نداشته نباشد و يا اگر گرفتار شوند مدركى در دادگاه براى اعمال خلاف آنها به دست قضات نيفتد . با اين حال چگونه ممكن است انسان ايمان به خدايى داشته باشد كه از رگ قلب يا رگ گردنش به او نزديكتر است و در همه جا فرشتگان الهى مراقب اعمال او هستند و همه را ثبت و ضبط مىكنند . به علاوه دادگاه قيامت قطعى و يقينى است . چگونه ايمان به اين امور با آلودگى به ظلم و گناه مىسازد ؟\r\nمرحوم علامهء مجلسى در حديثى از اميرمؤمنان نقل مىكند كه ضمن خطبهء مفصلى معروف به خطبهء « ديباج » فرمود :\r\n« وَأفيضُوا في ذِكْرِ اللَّهِ جَلَّ ذِكْرُهُ فَإنَّهُ أحْسَنُ الذّكْرِ وَهُوَ أمانٌ مِنَ النّفاقِ وَبَرائَةٌ مِنَ النّارِ وَتَذْكيرٌ لِصاحِبِهِ عِنْدَ كُلّ خَيْرٍ يَقْسِمُهُ اللَّهُ جَلَّ وَعَزَّ وَلَهُ دَوِىٌّ تَحْتَ الْعَرْشِ\r\n؛ بشتابيد به سوى ذكر خداى متعال كه بهترين ذكر است و انسان را از نفاق در امان مىدارد و سبب برائت از آتش دوزخ است و نعمت‌هايى را كه خدا به او مىدهد يادآورى مىكند و اين ذكر صدايى در زير عرش خدا طنين‌انداز دارد » . « 1 »\r\nدر حديثى از پيغمبر اكرم صلى الله عليه و آله مىخوانيم :\r\n« أكْثِرُوا ذِكْرَ الْمَوْتِ فَإنَّهُ يُمَحّصُ الذُّنُوبَ وَيَزْهَدُ فِى الدُّنْيا\r\n؛ زياد به ياد مرگ باشيد كه گناهان را محو مىكند و انسان را نسبت به زرق و برق دنيا بىاعتنا مىسازد » . « 2 »\r\n\r\n\r\n","description":"","footnote":"\r\n( 1 ) . بحارالانوار ، ج 74 ، ص 291 .\r\n( 2 ) . مجموعه ورام ، ج 1 ، ص 269 .\r\n","page_name":" 569 ","page_number":569},
  {"content":"\r\n\r\nشرح بيشترى در مورد ذكر خداوند در جلد هشتم همين كتاب ، ص 365 و در مورد ياد مرگ در جلد هفتم ص 271 مطالبى آمده است .\r\n* * *\r\n\r\n","description":"","footnote":"","page_name":" 570 ","page_number":570},
  {"content":"\r\n\r\n\r\n204 و قال عليه السلام لَا يُزَهِّدَنَّكَ فِي الْمَعْرُوفِ مَنْ لَايَشْكُرُهُ لَكَ ، فَقَدْ يَشْكُرُكَ عَلَيْهِ مَنْ لَا يَسْتَمْتِعُ بِشَيْءٍ مِنْهُ ، وَقَدْ تُدْرِكُ مِنْ شُكْرِ الشَّاكِرِ أَكْثَرَ مِمَّا أَضَاعَ الْكَافِرُ ، « وَاللَّهُ يُحِبُّ الْمُحْسِنِينَ » .\r\nامام عليه السلام فرمود :\r\nبه علت ناسپاسى افراد ، از كار نيك مضايقه نكنيد چرا كه ( در مقابل ) گاه كسى از تو سپاسگزارى مىكند كه از عمل نيكت هيچ بهره‌اى نبرده و چه بسا همين شكرگزارى اثرش بيش از ناسپاسى افراد ناسپاس باشد و ( برتر از\r\nهمهء اينها اين‌كه ) خدا نيكوكاران را دوست دارد . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nمرحوم خطيب در كتاب مصادر از « مبرد » در كتاب الفاضل در باب « الشكر للصنايع » مىنويسد : از طرق مختلف از على عليه السلام اين سخن نقل شده و بيهقى در كتاب المحاسن و المساوى همين كلام حكيمانه را با تعبير متفاوتى آورده است و همچنين صدوق در كتاب امالى و ابو هلال عسكرى در كتاب ديوان المعانى . اينها كسانى هستند كه قبل از سيد رضى مىزيسته‌اند . بعد از سيد رضى نيز جماعتى از دانشمندان را ذكر مىكند كه اين گفتار حكيمانه را از على عليه السلام نقل كرده‌اند با تفاوت‌هايى كه نشان مىدهد از منابعى غير از نهج‌البلاغه گرفته‌اند . ( مصادر نهج‌البلاغه ، ج 4 ، ص 166 ) .\r\nقاضى قضاعى نيز در دستور معالم الحكم آن را ضمن كلام مبسوطى با تفاوت فراوان نقل كرده است .\r\n","page_name":" 571 ","page_number":571},
  {"content":"\r\n . \r\n","description":"","footnote":"","page_name":" 572 ","page_number":572},
  {"content":"\r\n\r\n\r\nشرح و تفسير تو نيكى كن هر چند سپاسگزارى نكنند\r\nامام عليه السلام در اين گفتار حكيمانه همگان را دعوت به كار نيك به افراد نيازمند مىكند خواه سپاسگزار باشند يا ناسپاسى كنند ، مىفرمايد : « به علت ناسپاسى افراد ، از كار نيك مضايقه نكنيد ، چرا كه ( در مقابل ) گاه كسى از تو سپاسگزارى مىكند كه از عمل نيكت هيچ بهره‌اى نبرده و چه بسا همين شكرگزارى اثرش بيش از ناسپاسى افراد ناسپاس باشد و ( برتر از همهء اينها اين‌كه ) خدا نيكوكاران را دوست دارد » ؛\r\n( لَا يُزَهِّدَنَّكَ فِي الْمَعْرُوفِ مَنْ لَايَشْكُرُهُ لَكَ ، فَقَدْ يَشْكُرُكَ عَلَيْهِ مَنْ لَا يَسْتَمْتِعُ بِشَيْءٍ مِنْهُ ، وَقَدْ تُدْرِكُ مِنْ شُكْرِ الشَّاكِرِ أَكْثَرَ مِمَّا أَضَاعَ الْكَافِرُ : « وَاللَّهُ يُحِبُّ الْمُحْسِنِينَ » )\r\n. مىدانيم مردم دو گروهند : افراد پر توقع و ناسپاس كه همواره انتظار نيكى دارند ؛ ولى به هنگامى كه از آن بهره‌مند شدند ناسپاسى مىكنند . گاه مىگويند : اگر بيشتر از اين بود بهتر بود ، گاه مىگويند : اى كاش به اين صورت انجام نمىشد و به شكل ديگرى انجام مىشد و گاه مىگويند : اگر كسى نيكى كرده است وظيفه‌اش نيكى كردن بوده است و امثال آنها .\r\nدر برابر آنها گروه ديگرى هستند كه در برابر نيكىها سپاسگزارند حتى گاه از نيكىهايى كه در حق ديگران شده سپاسگزارى مىكنند ؛ مثلًا مىگويند : فلان انسان چه آدم سخاوتمند و خوش‌قلب و نيكوكار است كه در حق برادر\r\n\r\n","description":"","footnote":"","page_name":" 573 ","page_number":573},
  {"content":"\r\n\r\nنيازمندش اين همه نيكى مىكند ، مادر دردمندش را كاملًا مراقبت مىنمايد و براى بستگانش پيوسته در حال خدمت است .\r\nاز آنجا كه كار نيك جاذبهء فوق العاده‌اى دارد اگر كسانى كه در حقشان نيكى شده ناسپاسى كنند ، افراد ديگرى هستند كه سپاسگزار باشند و جالب توجه اين‌كه سپاسگزارى كسانى كه از كار نيك بهره‌اى نبردند بسيار با ارزش‌تر از سپاسگزارى كسانى است كه از آن بهره‌مند شده‌اند ، چرا كه آنها كه بهره‌مند شده‌اند وظيفهء سپاسگزارى دارند . به علاوه ممكن است به طمع كارهاى نيك آينده سپاسگزارى كنند ؛ اما كسانى كه از آن بهره‌اى نمىگيرند از صميم دل به افراد نيكوكار احترام مىگذارند .\r\nگذشته از همهء اينها ، مىدانيم همهء نيكىها از سوى خداست ؛ قدرت بر انجام كار نيك و توفيق به آن و تمايلات درونى دربارهء آن همه از سوى خداست كه ما با استفاده از اختيار خود آنها را به كار مىگيريم و كار نيك انجام مىدهيم . در عين حال ، خداوند از نيكوكاران سپاسگزارى مىكند و اين برتر از هر سپاسگزارى است .\r\nدربارهء مجاهدانى كه با جان و مال خود از آيين خدا دفاع كرده‌اند ، قرآن مجيد سخنى دارد ؛ آئينى كه منفعت آنها در آن است و براى آنها تشريع شده ، با اين حال خداوند خودش را خريدار و مجاهدان را فروشنده و ثمن اين معامله را بهشت برين قرار مىدهد و به آنها دربارهء چنين معاملهء پرسودى تبريك مىگويد . آيا اگر تمام دنيا در برابر جهاد مجاهدان ناسپاسى كنند اين سپاسگزارى خداوند كافى نيست ؟ « إِنَّ اللَّهَ اشْتَرَى مِنَ الْمُؤْمِنِينَ أَنفُسَهُمْ وَأَمْوَالَهُمْ بِأَنَّ لَهُمُ الْجَنَّةَ يُقَاتِلُونَ فِى سَبِيلِ اللَّهِ فَيَقْتُلُونَ وَيُقْتَلُونَ وَعْداً عَلَيْهِ حَقّاً فِى التَّوْرَاةِ وَالْإِنجِيلِ وَالْقُرْآنِ وَمَنْ أَوْفَى بِعَهْدِهِ مِنَ اللَّهِ فَاسْتَبْشِرُوا بِبَيْعِكُمُ الَّذِى بَايَعْتُمْ بِهِ وَذَلِكَ هُوَ الْفَوْزُ الْعَظِيمُ » . « 1 »\r\n\r\n\r\n","description":"","footnote":"\r\n( 1 ) . توبه ، آيهء 111 .\r\n","page_name":" 574 ","page_number":574},
  {"content":"\r\n\r\nدر حديثى از پيغمبر گرامى اسلام مىخوانيم كه مىفرمايد :\r\n« يَدُ اللَّهِ عَزَّوَجَلَّ فَوْقَ رُؤُوسِ الْمُكَفّرينَ تُرَفْرِفُ بِالرَّحْمَةِ\r\n؛ دست خداى متعال بالاى سر كسانى است كه در برابر نعمت‌هايشان ناسپاسى مىشود و رحمت خود را بر سر آنها مىگستراند » . « 1 »\r\nاز جمله امورى كه مىتواند مايهء تسلى خاطر انسان در برابر ناسپاسىها شود اين است كه بدانيم اين موضوع منحصر به ما نيست ؛ اين ناسپاسىها در برابر پيامبران بزرگ خدا با آن همه زحمت‌هايى كه براى هدايت مردم كشيدند به ويژه در برابر پيامبر اسلام و ائمهء معصومان عليهم السلام به شكل گسترده‌اى انجام شد . در حديثى كه امام موسى بن جعفر از پدران گرامىاش عليهم السلام نقل مىكند آمده است :\r\n« كانَ رَسُولُ اللَّهِ صلى الله عليه و آله مُكَفَّراً لا يُشْكَرُ مَعْرُوفُهُ وَلَقَدْ كانَ مَعْرُوفُهُ عَلَى الْقُرَشِىَّ وَالْعَرَبِىّ وَالْعَجَمِىّ وَمَنْ كانَ أعْظَمَ مِنْ رَسُولِ اللَّهِ مَعْروفاً عَلى هذَا الْخَلْق ؟ وَكَذلِكَ نَحْنُ أهْل‌ُالْبَيْتِ مُكَفَّرُونَ لا يُشْكَرُ مَعْرُوفُنا وَخِيارُ الْمُؤْمِنينَ مُكَفَّرُونَ لا يُشْكَرُ مَعْرُوفُهُمْ\r\n؛ رسول خدا صلى الله عليه و آله در برابر نيكىها و خدماتى كه داشت ناسپاسى مىشد ، خير و نيكى آن حضرت نه تنها به قريش مىرسيد ، بلكه تمام عرب و عجم از آن بهره‌مند مىشدند آيا كسى پيدا مىشود كه نيكى و كار خيرش از رسول خداوند نسبت به اين مردم بيشتر باشد ؟ و همچنين ما اهل بيت در برابر ناسپاسىها قرار داريم ؛ نيكىها و خدمات ما شكرگزارى نمىشود و نيكان اهل ايمان نيز مورد ناسپاسى قرار مىگيرند و از نيكى آنها تشكر نمىشود » . « 2 »\r\nبنابراين نبايد اين‌گونه ناسپاسىها ما را در انجام كار خير سست و بىرغبت كند . افراد زيادى هستند كه حتى كارهاى خير ما شامل آنها نمىشود ؛ ولى آنها قدردانى مىكنند و بالاتر از همه ، خدا و پيامبر و ائمهء قدردان و سپاسگزارند .\r\n\r\n\r\n","description":"","footnote":"\r\n( 1 ) . وسائل الشيعه ، ج 16 ، ص 308 .\r\n( 2 ) . همان .\r\n","page_name":" 575 ","page_number":575},
  {"content":"\r\n\r\n\r\nنكته : قدردانى از بخشندهء نعمت\r\nهمان‌گونه كه انسان بايد شكر نعمت‌هاى پروردگار را بگزارد ، هرچند هيچ انسانى قادر بر اين كار نيست ، حداقل اعتراف به عدم توانايى شكر نعمت كند كه اين خود نوعى شكر نعمت است ، بايد در برابر انسان‌ها نيز همين حالت را داشته باشد و شكر خالق بدون شكر خلق ، همان خلقى كه واسطهء نعمت بوده ، كامل نمىشود . در همين زمينه حديثى از رسول اكرم صلى الله عليه و آله نقل شده است كه مىفرمايد :\r\n« روز قيامت كه مىشود بنده‌اى را در صحنهء محشر حاضر مىكنند و در حضور خداى متعال مىايستد و خداوند دستور مىدهد او را به سوى آتش دوزخ ببرند .\r\nعرضه مىدارد : خداوندا ! دستور دادى مرا به سوى دوزخ ببرند در حالى كه قرآن مىخواندم ( و به قرآن عمل مىكردم ) خدا مىفرمايد : بندهء من ، نعمت‌هايى به تو عرضه داشتم و تو شكر نعمت نگزاردى . عرضه مىدارد : پروردگارا ! تو فلان نعمت را به من دادى و من فلان گونه شكر آن را ادا كردم و نعمت ديگرى به من دادى شكر آن را نيز گزاردم و پيوسته نعمت‌ها را ذكر مىكند و شكرگزارى آنها را . خداى متعال مىفرمايد : بندهء من راست مىگويى ؛ ولى تو شكرگزارى در برابر كسى كه واسطهء نعمت بر تو بود نداشتى و من به ذات مقدسم سوگند خورده‌ام كه شكر بنده‌اى را نپذيرم كه در برابر واسطهء نعمت من به خلقم شكرگزار نباشد . « 1 »\r\nاز اين حديث و احاديث متعدد ديگر روشن مىشود كه شكر خالق از شكر مخلوق نمىتواند جدا باشد ؛ زيرا غالباً نعمت‌هاى الهى از سوى واسطه‌هايى به انسان مىرسد .\r\nاز همه مهم‌تر نعمت هدايتى است كه از سوى رسول اكرم و امامان معصوم عليهم السلام به ما رسيده كه بيش از همه بايد شكرگزار آنها باشيم و شايد سلام\r\n\r\n\r\n","description":"","footnote":"\r\n( 1 ) . بحارالانوار ، ج 7 ، ص 224 .\r\n","page_name":" 576 ","page_number":576},
  {"content":"\r\n\r\nو درود ما به پيشگاه آنها بخشى از اين شكرگزارى محسوب شود . حتى به مقتضاى « إِنَّ اللَّهَ وَمَلَائِكَتَهُ يُصَلُّونَ عَلَى النَّبِىِّ يَا أَيُّهَا الَّذِينَ آمَنُوا صَلُّوا عَلَيْهِ وَسَلِّمُوا تَسْلِيماً » « 1 » خداوند نيز با ارسال رحمتش بر آنها ، از زحماتشان تشكر مىكند و مؤمنان نيز بايد از طريق تقاضاى رحمت الهى بر آنها شكرگزار باشند .\r\nهمچنين در برابر اساتيد و آنهايى كه ما را با اين منابع هدايت آشنا كرده‌اند شكرگزار باشيم و در برابر پدر و مادر كه خداوند توصيهء به خصوص آنها را در قرآن مجيد كرده ، آنجا كه خطاب به آنها كرده مىفرمايد : « وَوَصَّيْنَا الْإِنسَانَ بِوَالِدَيْهِ حَمَلَتْهُ أُمُّهُ وَهْناً عَلَى وَهْنٍ وَفِصَالُهُ فِى عَامَيْنِ أَنِ اشْكُرْ لِى وَلِوَالِدَيْكَ إِلَىَّ الْمَصِيرُ » . « 2 » و همچنين تمام كسانى كه به نوعى به ما خدمت معنوى يا مادى كرده‌اند ؛ در هر لباس و مقامى كه باشند شكرگزار باشيم .\r\nبه يقين اين شكرگزارىها افزون بر اين‌كه باعث پرورش روح انسان مىشود ، نيكوكاران را به كار نيك بيشتر تشويق و غير نيكوكاران را در اين زمره وارد مىكند و اگر مىبينيم در دنياى امروز طى مراسمى از افراد برتر در هر رشته و هر برنامه‌اى قدردانى مىكنند و لوح سپاس به آنها مىدهند براى همان آثار مثبتى است كه اين كار در پيشرفت جامعه دارد .\r\n* * *\r\n\r\n\r\n","description":"","footnote":"\r\n( 1 ) . احزاب ، آيهء 56 .\r\n( 2 ) . لقمان ، آيهء 14 .\r\n","page_name":" 577 ","page_number":577},
  {"content":"\r\n . \r\n","description":"","footnote":"","page_name":" 578 ","page_number":578},
  {"content":"\r\n\r\n\r\n205 و قال عليه السلام كُلُّ وِعَاءٍ يَضِيقُ بِمَا جُعِلَ فِيهِ إِلَّا وِعَاءَ الْعِلْمِ ، فَإِنَّهُ يَتَّسِعُ بِهِ .\r\nامام عليه السلام فرمود :\r\nهر ظرفى بر اثر قرار دادن چيزى در آن از وسعتش كاسته مىشود مگر پيمانهء علم كه هرقدر از دانش در آن جاى گيرد وسعتش افزون مىگردد ! « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر مصادر نهج‌البلاغه ، تنها به روايت آمدى در غررالحكم اشاره كرده . ( كه البته با تفاوت مختصرى آن را آورده است ) . ( مصادر نهج‌البلاغه ، ج 4 ، ص 168 ) .\r\nاضافه بر اين « ليثى » از علماى قرن ششم نيز آن را با تفاوت در كتاب خود به نام عيون الحكم و المواعظ ، ص 376 آورده است .\r\n","page_name":" 579 ","page_number":579},
  {"content":"\r\n . \r\n","description":"","footnote":"","page_name":" 580 ","page_number":580},
  {"content":"\r\n\r\n\r\nشرح و تفسير وسعت پيمانهء علم\r\nامام عليه السلام در اين گفتار حكيمانه به نكتهء مهمى دربارهء اهميت علم و دانش اشاره مىكند و مىفرمايد : « هر ظرفى بر اثر قرار دادن چيزى در آن از وسعتش كاسته مىشود مگر پيمانهء علم كه هرقدر از دانش در آن جاى گيرد وسعتش افزون مىگردد ! » ؛\r\n( كُلُّ وِعَاءٍ يَضِيقُ بِمَا جُعِلَ فِيهِ إِلَّا وِعَاءَ الْعِلْمِ ، فَإِنَّهُ يَتَّسِعُ بِهِ )\r\n. اين نكتهء بسيار دقيقى است كه امام عليه السلام به آن اشاره فرموده است . حقيقت اين است كه در « وعاء » ( ظرف ) مادى گنجايش محدودى وجود دارد كه اگر چيزى در آن قرار دهند تدريجاً محدود و سرانجام پر مىشود به گونه‌اى كه قابل قرار دادن چيز ديگرى در آن نيست ؛ ولى روح و فكر و قوهء عاقلهء انسان كاملًا با آن متفاوت است ؛ هرقدر علوم تازه در آن قرار دهند گويى گنجايش بيشرتى پيدا مىكند هر علمى سرچشمهء علم ديگرى مىشود و هر تجربه‌اى تجربهء ديگرى با خود مىآورد و به يك معنا تا بىنهايت پيش مىرود و اين دليل اهميت فوق‌العادهء آن و اشاره است به اين كه ما از فراگيرى علوم هرگز خسته نشويم كه واقعاً خسته كننده نيست ، بلكه نشاطآور و روح پرور است . هنگامى كه انسان مىبيند در كنار نهالى كه از يك مسئلهء علمى در سرزمين مغز خود كاشته نهال‌هاى ديگرى جوانه مىزند و مىرويد و اطراف خود را پر گل مىكند ، قطعاً به شوق و نشاط مىآيد .\r\nحتى مغزهاى كامپيوترى كه در عصر و زمان ما به وجود آمده و بعضى از روى\r\n\r\n","description":"","footnote":"","page_name":" 581 ","page_number":581},
  {"content":"\r\n\r\nناآگاهى گمان مىبرند مىتواند روزى جانشين مغز انسان شود هر كدام ظرفيت محدودى دارند كه وقتى اشباع شد مطلب تازه‌اى را نمىپذيرد در حالى كه روح آدمى چنين نيست و بسيارند دانشمندان بزرگى كه تا آخرين لحظه‌هاى عمر در تكاپوى علم و دانش بوده و هر روز حتى در واپسين ساعات عمر حقيقت تازه‌اى را كشف مىكردند .\r\nاز جمله كسانى كه به اين حقيقت در شرح كلام حكيمانهء بالا اشاره كرده ابن ابىالحديد معتزلى است كه در شرح نهج‌البلاغهء خود چنين مىگويد : « در ذيل اين كلام سرّ عظيمى نهفته شده و رمزى است به معناى شريف پيچيده‌اى كه طرفداران نفس ناطقه ( روح مجرد ) از اين راه دليل براى اثبات عقيدهء خود گرفته‌اند نتيجهء آن اين است كه قواى جسمانى بر اثر تكرار افعال خسته و ناتوان مىشوند ؛ مثلًا هرگاه با چشم‌هاى خود پيوسته صحنه‌هايى را ببينيم چشم خسته مىشود و اگر باز هم ادامه دهيم ممكن است چشم صدمه ببيند . همچنين است گوش انسان از شنيدن صداهاى مكرر به زحمت مىافتد ( و خسته و ناتوان مىگردد ) و چنين است ساير قواى جسمانى ؛ ولى وقتى به قوهء عاقله مىرسيم مىبينيم قضيه برعكس است ، چرا كه هر گاه معقولات بيشترى به اين قوه وارد گردد ، نيرو و توان و وسعت و انبساط آن بيشتر مىشود و آمادگى براى درك مسائل جديدى غير از آنچه قبلًا دريافته پيدا مىكند و در حقيقت تكرار معقولات شمشير آن را تيزتر كرده و زنگار آن را مىزدايد و به همين دليل مىتوان گفت : قواى جسمانى همه مادى هستند ؛ اما قوهء عاقله مجرد است و ماوراى ماديات » . « 1 » يكى از بخش‌هاى قوهء عاقله ، حافظهء انسان است كه همه چيز را در خود حفظ مىكند در حالى كه قواى مادى اين چنين نيست .\r\nاين كلام حكيمانه پيام‌هاى متعددى دارد از جمله اين‌كه انسان هرگز نبايد از\r\n\r\n\r\n","description":"","footnote":"\r\n( 1 ) . شرح نهج‌البلاغهء ابن ابىالحديد ، ج 19 ، ص 25 .\r\n","page_name":" 582 ","page_number":582},
  {"content":"\r\n\r\nفراگيرى علم و دانش خسته شود يا گمان كند به مرحلهء نهايى علم و دانش رسيده است . بداند به سمتى حركت مىكند كه هر قدر جلوتر مىرود وسيع‌تر مىشود .\r\nدر حديث معروفى از رسول خدا صلى الله عليه و آله مىخوانيم :\r\n« مَنْهُومانِ لا يَشْبَعُ طالِبُهُما طالِبُ الْعِلْمِ وَطالِبُ الدُّنْيا\r\n؛ دو گروه گرسنه‌اند و هرگز سير نمىشوند : طالبان عمل و طالبان دنيا » . « 1 »\r\nبه همين دليل تحصيل علم در اسلام از جهات مختلف نامحدود است : از نظر مدت حديث معروف از پيامبر صلى الله عليه و آله است كه فرمود :\r\n« أُطْلُبُ الْعِلْمَ مِنَ الْمَهْدِ إِلَى اللَّحْدِ\r\n؛ از گهواره تا گور دانش بجوى » گرچه آن را در جوامع حديثى نيافتيم .\r\nاز نظر مكان در حديث ديگرى مىخوانيم :\r\n« أُطْلُبُوا الْعِلْمَ وَلَوْ بِالصّينِ\r\n؛ به دنبال علم و دانش برويد هرچند در سرزمين چين باشد » . « 2 »\r\nاز نظر مقدار كوشش در حديثى از امام صادق عليه السلام آمده است :\r\n« أُطْلُبُوا الْعِلْمَ وَلَوْ بِخَوْضِ اللُّجَجِ وَسَفْكِ الْمُهَجِ\r\n؛ در طلب دانش باشيد هرچند براى تحصيل آن در درياها فرو رويد و خون خود را فدا كنيد » . « 3 »\r\nاز نظر استاد در حديث ديگرى مىخوانيم :\r\n« الْحِكْمَةُ ضالَّةُ الْمُؤْمِنِ يَأْخُذُها حَيْثُ وَجَدَها\r\n؛ علم و دانش گمشدهء فرد با ايمان است ، نزد هر كس باشد گمشدهء خود را مطالبه مىكند » . « 4 »\r\nاين سخن را با حديثى كه از اميرمؤمنان عليه السلام در غررالحكم آمده است پايان مىدهيم :\r\n« الْعالِمُ مَنْ لا يَشْبَعُ مِنَ الْعِلْمِ وَ لا يَتَشَبَّعُ بِهِ\r\n؛ عالم و دانشمند كسى است كه هرگز از علم و دانش سير نمىشود و اظهار سيرى نيز مىكند » . « 5 »\r\n\r\n\r\n","description":"","footnote":"\r\n( 1 ) . بحارالانوار ، ج 1 ، ص 183 .\r\n( 2 ) . وسائل‌الشيعه ، ج 27 ، ص 27 ( با توجه به اين‌كه در آن زمان آخرين نقطهء آباد شناخته شدهء دنيا چين بود ) .\r\n( 3 ) . بحارالانوار ، ج 75 ، ص 277 .\r\n( 4 ) . عوالى اللئالى ، ج 4 ، ص 81 .\r\n( 5 ) . غررالحكم ، ح 75 .\r\n","page_name":" 583 ","page_number":583},
  {"content":"\r\n . \r\n","description":"","footnote":"","page_name":" 584 ","page_number":584},
  {"content":"\r\n\r\n\r\n206 و قال عليه السلام أَوَّلُ عِوَضِ الْحَلِيمِ مِنْ حِلْمِهِ أَنَّ النَّاسَ أَنْصَارُهُ عَلَى الْجَاهِلِ .\r\nامام عليه السلام فرمود :\r\nنخستين نتيجه‌اى كه شخص بردبار از بردبارى خود مىبرد اين است كه مردم در برابر جاهل و نادان از وى حمايت خواهند كرد . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nبه گفتهء كتاب مصادر ، اين كلام حكيمانه را پيش از سيد رضى در نهج‌البلاغه ، ابن قتيبة در عيون الاخبار و ابن عبد ربه در عقد الفريد با تفاوت‌هايى آورده‌اند و بعد از مرحوم سيد رضى در كتب زيادى از جمله كنز الفوائد ، ربيع الابرار زمخشرى و دستور معالم الحكم نوشتهء قاضى قضاعى و نهاية الارب نويرى آمده است و با توجه به اين‌كه بسيارى از آنها با تفاوت‌هايى در عبارت آن را نقل كرده‌اند روشن مىشود كه از منابعى جز نهج‌البلاغه گرفته‌اند . ( مصادر نهج‌البلاغه ، ج 4 ، ص 168 ) .\r\n","page_name":" 585 ","page_number":585},
  {"content":"\r\n . \r\n","description":"","footnote":"","page_name":" 586 ","page_number":586},
  {"content":"\r\n\r\n\r\nشرح و تفسير در برابر جاهلان بردبار باش\r\nامام عليه السلام در اين گفتار حكيمانه ، به يكى از آثار ارزندهء حلم و بردبارى در مقابل سفيهان و جاهلان اشاره كرده مىفرمايد : « نخستين نتيجه‌اى كه شخص بردبار از بردبارى خود مىبرد اين است كه مردم در برابر جاهل و نادان از وى حمايت خواهند كرد » ؛\r\n( أَوَّلُ عِوَضِ الْحَلِيمِ مِنْ حِلْمِهِ أَنَّ النَّاسَ أَنْصَارُهُ عَلَى الْجَاهِلِ )\r\n. بعضى از ارباب لغت « حلم » را به معناى خويشتن‌دارى به هنگام هيجان غضب دانسته‌اند و از آنجا كه اين حالت از عقل و خرد نشأت مىگيرد ، گاه واژهء « حليم » به معناى عاقل به كار رفته است .\r\nبسيارى از افراد جاهل و نادان پرادعا ، بلندپرواز و پرخاشگرند ، ازاين‌رو هنگامى كه در برابر دانشمند وارسته‌اى قرار گيرند براى اظهار خودنمايى ممكن است انواع اهانت‌ها را روا دارند . حال اگر شخص عالم و دانشمند و انسان با ايمان و متقى بخواهد در برابر آنها عكس العمل نشان دهد ، مقام خود را پايين آورده است ؛ اما اگر حلم و بردبارى در برابر اين افراد نادان و بىادب به خرج دهد و عكس‌العملى از خود ظاهر نكند ، مردم به مظلوم بودن او اعتراف مىكنند و به حكم غريزهء حمايت از مظلوم كه در بسيارى از انسان‌ها نهفته است به حمايت از او بر مىخيزند و جاهل جسور و بىادب را بر سر جايش مىنشانند .\r\nاين نخستين نتيجه‌اى است كه افراد حليم از حلمشان مىبرند و در واقع دفاع از\r\n\r\n","description":"","footnote":"","page_name":" 587 ","page_number":587},
  {"content":"\r\n\r\nخود را بر عهدهء ديگران مىنهند .\r\nقرآن مجيد دربارهء عباد الرحمان ( بندگان خاص خدا ) مىفرمايد : « وَإِذَا خَاطَبَهُمُ الْجَاهِلُونَ قَالُوا سَلَاماً » ؛ و هنگامى كه جاهلان آنها را مخاطب سازند ( و سخنان نابخردانه گويند ) ، به آنها سلام مىگويند ( و با بىاعتنايى و بزرگوارى مىگذرند ) » . « 1 »\r\nدر جايى ديگر خداوند به پيامبرش دستور مىدهد كه : « خُذِ الْعَفْوَ وَأْمُرْ بِالْعُرْفِ وَأَعْرِضْ عَنِ الْجَاهِلِينَ » ؛ ( به هر حال ) با عفو و مدارا رفتار كن ، و به كارهاى شايسته دعوت نما ، و از جاهلان روى بگردان ( و با آنان ستيزه مكن ) ! » . « 2 »\r\nنيز در مقام مدح انبياى پيشين از صفت حلم نام برده شده است ؛ از جمله دربارهء ابراهيم عليه السلام در آيهء 114 سورهء « توبه » در مدح ابراهيم به سبب حلم و بردبارىاش در برابر عموى بت‌پرست مىفرمايد : « إِنَّ إِبْرَاهِيمَ لَأَوَّاهٌ حَلِيمٌ » ؛ به يقين ابراهيم مهربان و بردبار بود » .\r\nحلم علاوه بر اين ، آثار فراوان ديگرى نيز دارد و آن اين‌كه به انسان آرامش مىبخشد و وى را از آلوده شدن به گناه به هنگام ستيزه‌جويى حفظ مىكند و از تشديد عداوت دشمن كه به جسارت و بىادبى پرداخته جلوگيرى مىنمايد .\r\nبر پايه همين نكات است كه اميرمؤمنان على عليه السلام در نهج‌البلاغه بارها بر اهميت حلم تأكيد ورزيده است ؛ از جمله در خطبهء 193 ( خطبهء همام ) كه اوصاف پرهيزگاران را شرح مىدهد مىفرمايد : « يكى از صفات آنها اين است كه علم را با حلم مىآميزند » ؛\r\n( يَمْزَجُ الْحِلْمَ بِالْعِلْمِ )\r\nو در حكمت 31 يكى از شاخه‌هاى عدالت ، استوارى در حلم شمرده شده است .\r\nدر كلام حكيمانه‌اى كه پس از اين كلام مورد بحث خواهد آمد\r\n\r\n\r\n","description":"","footnote":"\r\n( 1 ) . فرقان ، آيهء 63 .\r\n( 2 ) . اعراف ، آيهء 199 .\r\n","page_name":" 588 ","page_number":588},
  {"content":"\r\n\r\n( حكمت 207 ) نيز همين معنا تأكيد شده و در كلام حكمت‌آميز 211 ، 418 ، 424 و 460 اشارات مهمى به اهميت حلم شده است .\r\nدر روايات ديگر اسلامى نيز بر اهميت حلم و آثار مثبت آن تكيه شده ؛ از جمله در حديثى از رسول اكرم صلى الله عليه و آله مىخوانيم كه فرمود :\r\n« ألا أُخْبِرُكُمْ بِأشْبَهِكُمْ بي أخْلاقاً ؟\r\n؛ آيا به شما خبر دهم كدام يك از شما از نظر اخلاق به من شبيه‌تريد ؟ » . « 1 »\r\nياران عرض كردند : آرى اى رسول خدا ! فرمود :\r\n« أحْسَنُكُمْ أخْلاقاً وَأعْظَمُكُمْ حِلْماً وَأبَرُّكُمْ بِقَرابَتِهِ وَأشَدُّكُمْ إنْصافاً مِنْ نَفْسِهِ فِى الْغَضَبِ وَالرّضا\r\n؛ آن كس كه از همه خوش اخلاق‌تر و بردبارتر و نيكوكارتر به خويشاوندان خود و باانصاف‌تر در حال غضب و خشنودى است » . « 2 »\r\nدر حديثى كه در غررالحكم از امام اميرمؤمنان عليه السلام نقل شده مىخوانيم :\r\n« أشْجَعُ النّاسُ مَنْ غَلَبَ الْجَهْلَ بِالْحِلْمِ\r\n؛ شجاع‌ترين مردم كسى است كه با نيروى حلم ، بر جهل ( جاهلان ) غالب آيد » . « 3 »\r\nدر حديث ديگرى از همان حضرت و در همان منبع آمده است :\r\n« إنَّ أفْضَلَ أخْلاقِ الرّجالِ الْحِلْمُ\r\n؛ برترين اخلاق مردان با شخصيت حلم و بردبارى است » . « 4 »\r\nدر حديثى از امام صادق عليه السلام مىخوانيم كه فرمود :\r\n« كَفى بِالْحِلْمِ ناصِراً\r\n؛ حلم براى يارى انسان كافى است » . « 5 »\r\nدر حديث مفصلى كه مرحوم علامه مجلسى در گفت‌وگوى امام صادق عليه السلام با « عنوان بصرى » كه براى درك علم به محضر آن حضرت آمده بود نقل مىكند ، مىخوانيم كه فرمود : حلم و بردبارى تو بايد به قدرى باشد كه اگر كسى به تو\r\n\r\n\r\n","description":"","footnote":"\r\n( 1 ) . بحارالانوار ، ج 74 ، ص 154 .\r\n( 2 ) . غررالحكم ، ص 285 .\r\n( 3 ) . همان .\r\n( 4 ) . همان .\r\n( 5 ) . كافى ، ج 2 ، ص 112 .\r\n","page_name":" 589 ","page_number":589},
  {"content":"\r\n\r\nبگويد اگر سخن نسنجيده‌اى دربارهء من بگويى ده برابر آن به تو مىگويم ، تو در جواب بگويى اگر تو ده سخن ناسنجيده بگويى من يكى نخواهم گفت\r\n( فَمَنْ قالَ لَكَ إنْ قُلْتَ واحِدَةً سَمِعْتَ عَشْراً فَقُلْ إنْ قُلْتَ عَشْراً لَمْ تَسْمَعْ واحِدَةً )\r\n. « 1 »\r\n* * *\r\n\r\n\r\n","description":"","footnote":"\r\n( 1 ) . بحارالانوار ، ج 1 ، ص 226 .\r\n","page_name":" 590 ","page_number":590},
  {"content":"\r\n\r\n\r\n207 و قال عليه السلام إِنْ لَمْ تَكُنْ حَلِيماً فَتَحَلَّمْ ؛ فَإِنَّهُ قَلَّ مَنْ تَشَبَّهَ بِقَوْمٍ إِلَّا أَوْشَكَ أَنْ يَكُونَ مِنْهُمْ .\r\nامام عليه السلام فرمود :\r\nاگر حليم و بردبار نيستى خود را به بردبارى وادار كن ( و همانند حليمان عمل كن ) زيرا كمتر شده است كسى خود را شبيه قومى كند و سرانجام از آنان نشود . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nنويسندهء مصادر مىگويد : مرحوم ديلمى اين جمله را با اضافاتى در كتاب اعلام الدين فى صفات المؤمنين آورده است و نامبرده هرچند بعد از مرحوم سيد رضى مىزيسته اما اختلاف در نقل نشان مىدهد كه از مصادر ديگرى آن را اخذ كرده است . مرحوم كلينى كه قبل از مرحوم سيد رضى مىزيسته اين جمله را از امام صادق عليه السلام به اين صورت نقل كرده است : « إذا لَمْ تَكُنْ حَليماً فَتَحَلَّم » و با توجه به اتحاد مضمون و اين‌كه همهء آنها از امامان معصوم گرفته شده و آنها نور واحدى هستند تفاوتى احساس نمىشود . ( مصادر نهج‌البلاغه ، ج 4 ، ص 169 ) .\r\n","page_name":" 591 ","page_number":591},
  {"content":"\r\n . \r\n","description":"","footnote":"","page_name":" 592 ","page_number":592},
  {"content":"\r\n\r\n\r\nشرح و تفسير راه تحصيل بردبارى\r\nامام عليه السلام در اين كلام نورانى كه در واقع تكميلى است براى كلام حكيمانهء گذشته اشاره به نكتهء ديگرى دربارهء حلم و بردبارى مىكند و مىفرمايد : « اگر حليم و بردبار نيستى خود را به بردبارى وادار كن ( و همانند حليمان عمل نما ) زيرا كمتر شده است كسى خود را شبيه قومى كند و سرانجام از آنان نشود » ؛\r\n( إِنْ لَمْ تَكُنْ حَلِيماً فَتَحَلَّمْ ؛ فَإِنَّهُ قَلَّ مَنْ تَشَبَّهَ بِقَوْمٍ إِلَّا أَوْشَكَ أَنْ يَكُونَ مِنْهُمْ )\r\n. كلام حكيمانهء پيشين دربارهء بعضى از آثار مهم حلم بود و امام عليه السلام در اين كلام ، راه رسيدن به اين خلق از اخلاق فضيله را بيان مىكند كه چون افرادى داراى اين صفت نيستند خود را وادار به آن كنند ؛ مثلًا حادثهء خشم‌آورى واقع مىشود و انسان عصبانى مىگردد و از درون مىجوشد و مىخروشد ؛ ولى خودش را كنترل كند و قيافه‌اى همچون حليمان و بردباران به خود بگيرد . اين كار در نخستين بار ممكن است بسيار مشكل باشد ولى هرچه تكرار شود آسان‌تر مىگردد تا زمانى كه انسان به آن عادت مىكند و تبديل به حالت و سپس تبديل به ملكه مىشود .\r\nالبته تمام صفات فضيله را مىتوان از اين راه به دست آورد ؛ مثلًا علماى اخلاق دربارهء افراد جبان و ترسو مىگويند : خود را در ميدان‌هاى ترسناك وارد كند و شجاعت را بر خويش تحميل نمايد . پس از مدتى عادت مىكند و ملكهء\r\n\r\n","description":"","footnote":"","page_name":" 593 ","page_number":593},
  {"content":"\r\n\r\nشجاعت در او پيدا مىشود .\r\nجملهء\r\n« قَلَّ مَنْ تَشَبَّهَ بِقَوْمٍ »\r\nنيز دليل بر اين كليت و عموميت است و در واقع امام عليه السلام آن را به عنوان درسى فراگير در مسير تحصيل فضايل تعليم داده است و اين همان چيزى است كه نه تنها علماى اخلاق ، بلكه روانشناسان نيز بر آن اصرار دارند و آن را يكى از طرق رفع نقايص روانى مىشمارند .\r\nراه ديگر براى تحصيل اين صفت مهم اخلاقى ، مطالعهء حالات علما و پيشوايان بزرگ مخصوصاً رسول اكرم و ائمهء معصومين عليهم السلام است كه آنها چقدر در برابر افراد جسور حليم و بردبار بوده‌اند .\r\nدر حديثى كه از پيامبر اكرم صلى الله عليه و آله در كتب شيعه و اهل سنت نقل شده مىخوانيم كه روزى مرد عربى خدمت پيامبر صلى الله عليه و آله آمد و ( بدون مقدمه ) عباى پيغمبر صلى الله عليه و آله را گرفت و به گردن پيامبر صلى الله عليه و آله انداخت و به شدت كشيد به گونه‌اى كه اثر آن روى گردن مبارك حضرت آشكار شد . سپس گفت : اى محمد ! از آن مال خدا كه نزد توست چيزى به من بده . پيامبر صلى الله عليه و آله نگاهى به او كرد و خنديد ( اشاره به اين‌كه اگر مالى مىخواهى راه آن اين كار نيست ) سپس دستور داد چيزى به او بخشيدند ( و از خود هيچ عكس‌العمل خشنى در برابر او ظاهر نساخت ) و اين نشانه حلم فوق‌العادهء آن حضرت است . « 1 »\r\nدر حديث ديگرى كه در مكارم الاخلاق آمده مىخوانيم كه گاهى كودكان را خدمت پيامبر صلى الله عليه و آله مىآوردند تا براى آنها دعا كند و مبارك باشند و يا نامى براى آنها انتخاب كند . پيامبر صلى الله عليه و آله كودك را مىگرفت و در دامان خود براى احترام به خانواده‌اش مىگذاشت و چه بسا كودك دامان پيامبر صلى الله عليه و آله را تَر مىكرد . بعضى از حاضران فرياد مىكشيدند ، حضرت مىفرمود : آرام باشيد مانع وى نشويد ، او را آزاد مىگذاشت تا بولش تمام شود . سپس به او دعا مىفرمود يا نامگذارى\r\n\r\n\r\n","description":"","footnote":"\r\n( 1 ) . صحيح مسلم ، ج 3 ، ص 103 ؛ بحارالانوار ، ج 16 ، ص 230 .\r\n","page_name":" 594 ","page_number":594},
  {"content":"\r\n\r\nمىكرد . اين كار سبب خوشحالى خانوادهء كودك مىشد و احساس مىكردند پيامبر صلى الله عليه و آله به هيچ وجه از ماجراى كودكشان ناراحت نشده است . هنگامى كه باز مىگشتند پيامبر صلى الله عليه و آله لباس و بدن خود را مىشست . « 1 »\r\nاز جمله در حديثى كه مرحوم كلينى در كتاب شريف كافى آورده است ذيل بابى كه به عنوان « الحلم » عنوان كرده است مىخوانيم : امام صادق عليه السلام خدمتكارى داشت كه او را به دنبال كارى فرستاد ولى مدتى گذشت و نيامد . امام عليه السلام در جستجوى وى برآمد ديد در گوشه‌اى خوابيده است . امام عليه السلام بالاى سرش نشست و او را باد مىزد تا زمانى كه بيدار شد . در آن هنگام امام عليه السلام به او فرمود :\r\n« يا فُلانَ وَاللَّهِ ما ذلِكَ لَكَ تَنامُ اللَّيْلَ وَالنَّهارَ لَكَ اللَّيْلُ وَلَنا مِنْكَ النَّهارُ\r\n؛ اى غلام ! به خدا سوگند اين سزاوار تو نيست . هم شب را مىخوابى هم روز را . شب براى تو باشد و روز براى ما » . « 2 »\r\nمرحوم مفيد در كتاب مجالس خود از جابر نقل مىكند كه اميرمؤمنان عليه السلام شنيد مردى « قنبر » را دشنام مىدهد و « قنبر » مىخواهد به او پاسخ دهد . امام عليه السلام او را صدا زد فرمود :\r\n« مَهْلًا يا قَنْبَر دَعِ الشّاتِمَةَ مُهاناً تَرْض الرَّحْمانَ وَتَسْخَطُ الشَّيْطانَ وَتُعاقِبُ عَدُوَّكَ\r\n؛ قنبر آرام باش . دشنام‌دهنده را رها كن كه سبب خشنودى خدا و خشم شيطان مىشود و اين مجازاتى است براى دشمن تو » . سپس افزود :\r\n« فَوَالَّذي فَلَقَ الْحَبَّةَ وَبَرَأَ النَّسَمَةَ ما أرْضَى الْمُؤْمِنُ رَبَّهُ بِمِثْل الْحِلْمِ وَلا أسْخَطَ الشَّيْطانَ بِمِثْلِ الصَّمْتِ وَلا عُوقِبَ الْأحْمَقُ بِمِثْلِ السُّكُوتِ عَنْهُ\r\n؛ به خدايى كه دانه را در زمين مىشكافد و انسان را مىآفريند سوگند هرگز انسان با ايمانى پروردگارش را به چيزى مانند حلم و بردبارى خشنود نكرده است و شيطان را به مانند سكوت ( در اين‌گونه موارد ) خشمگين نساخته و احمق را همانند خاموشى\r\n\r\n\r\n","description":"","footnote":"\r\n( 1 ) . مكام الاخلاق ، ص 25 .\r\n( 2 ) . كافى ، ج 2 ، ص 112 ، ح 7 .\r\n","page_name":" 595 ","page_number":595},
  {"content":"\r\n\r\nدر برابرش مجازات ننموده است » . « 1 »\r\nاين سخن را با كلامى از شريف رضى در كتاب خصائص الائمة پايان مىدهيم او در آن كتاب كلام حكيمانهء فوق را با اضافه‌اى روشن‌گر آورده و چنين نقل كرده است :\r\n« أفْضَلُ رِداءٍ يُرْتَدى بِهِ الْحِلْمُ فَإنْ لَمْ تَكُنْ حَليماً\r\n. . . ؛ برترين لباس لباس حلم است و اگر حليم نيستى خود را مشابه حليمان كن . . . » . « 2 »\r\n* * *\r\n\r\n\r\n","description":"","footnote":"\r\n( 1 ) . امالى مفيد ، ص 118 .\r\n( 2 ) . خصائص الأئمّه ، ص 115 .\r\n","page_name":" 596 ","page_number":596},
  {"content":"\r\n\r\n\r\n208 و قال عليه السلام مَنْ حَاسَبَ نَفْسَهُ رَبِحَ ، وَمَنْ غَفَلَ عَنْهَا خَسِرَ ، وَمَنْ خَافَ أَمِنَ ، وَمَنِ اعْتَبَرَ أَبْصَرَ ، وَمَنْ أَبْصَرَ فَهِمَ ، وَمَنْ فَهِمَ عَلِمَ .\r\nامام عليه السلام فرمود :\r\nهر كس به حساب خود برسد سود مىبرد و آن كس كه غافل بماند زيان مىبيند .\r\nكسى كه ( از خدا ) بترسد ايمن مىگردد و كسى كه عبرت گيرد بينا مىشود و آن كس كه بينا گردد ( حقايق را ) مىفهمد و آن كس كه ( حقايق را ) بفهمد دانا مىشود . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر مصادر نهج‌البلاغه آمده است كه جملهء اول از اين كلام حكيمانه در غررالحكم و جملهء دوم و سوم در كتاب كنزالفوائد با تفاوتى ذكر شده و ساير جمله‌ها هماهنگ با قرآن مجيد و سنت پاك نبوى و عقل و ذوق سليم است . ( مصادر نهج‌البلاغه ، ج 4 ، ص 170 ) .\r\nمرحوم علامهء مجلسى در بحارالانوار حديثى شبيه همين گفتار حكيمانه را از امام على بن موسى الرضا عليه السلام با اضافاتى نقل كرده است . ( بحارالانوار ، ج 75 ، ص 352 ) .\r\n","page_name":" 597 ","page_number":597},
  {"content":"\r\n . \r\n","description":"","footnote":"","page_name":" 598 ","page_number":598},
  {"content":"\r\n\r\n\r\nشرح و تفسير شش اندرزناب\r\nدر اين كلام حكيمانه شش جمله وجود دارد كه سه جملهء از آن مستقل از يكديگر و سه جمله مرتبط با يكديگر است و هر كدام نكته‌اى را بيان مىكند ، مىفرمايد : « هر كس به حساب خود برسد سود مىبرد و آن كس كه غافل بماند زيان مىبيند . كسى كه ( از خدا ) بترسد ايمن مىگردد و كسى كه عبرت گيرد بينا مىشود و آن كس كه بينا گردد ( حقايق را ) مىفهمد و آن كس كه ( حقايق را ) بفهمد دانا مىشود » ؛\r\n( مَنْ حَاسَبَ نَفْسَهُ رَبِحَ ، وَمَنْ غَفَلَ عَنْهَا خَسِرَ ، وَمَنْ خَافَ أَمِنَ ، وَمَنِ اعْتَبَرَ أَبْصَرَ ، وَمَنْ أَبْصَرَ فَهِمَ ، وَمَنْ فَهِمَ عَلِمَ )\r\n. هميشه مسئلهء حسابرسى در زندگى مادى مردم وسيله‌اى براى پرهيز از زيان‌ها بوده است و وسايل مختلفى براى ثبت و ضبط حساب‌ها از قديم الايام فراهم كرده‌اند . در عصر و زمان ما اين وسايل بسيار متنوع و پيچيده شده و دقيق‌ترين حساب‌ها را نگهدارى مىكند . بررسى حساب سبب مىشود كه اگر انسان احساس زيان كرد به سراغ نقطه‌هاى آسيب‌پذير برود و آنها را اصلاح كند تا زيان ، تبديل به سود گردد . اصولًا تمام اين جهان بر اساس حساب و نظم آميخته با آن قرار گرفته است . هر گاه درون بدن خود را ملاحظه كنيم در منطقهء خون ما حساب دقيقى حكمفرماست ؛ بيش از بيست فلز و شبه فلز و مواد مختلف حاصل از آن خون ما را تشكيل مىدهد و به مجرد اين‌كه نظم آن به هم\r\n\r\n","description":"","footnote":"","page_name":" 599 ","page_number":599},
  {"content":"\r\n\r\nبخورد بيمارى حاصل مىشود . به همين دليل پزشكان اولين دستورى را كه مىدهند محاسبهء اجزاى تشكيل دهندهء خون از طريق آزمايش است تا به وسيلهء اين حسابگرى جلوى بيمارى را بگيرند .\r\nآن كس كه اين آزمايش‌ها را به فراموشى بسپارد ممكن است زمانى متوجه شود كه خسارت و زيان وسيعى دامن او را گرفته ، در امور مادى دنيا ورشكست و در مسائل طبيعى مانند سلامتى جسم گرفتار بيمارىهاى غير قابل علاج شده است .\r\nاسلام مىگويد : در امور معنوى نيز بايد همين‌گونه بلكه دقيق‌تر به حساب خويش رسيد . آن كس كه مراقب اعمال خويش باشد و حسابرسى دقيق كند سود معنوى مىبرد و كسى كه از آن غافل گردد گرفتار خسران و زيان در دنيا و آخرت مىشود .\r\nدر حديثى از رسول اكرم صلى الله عليه و آله مىخوانيم :\r\n« لا يَكُونُ الْعَبْدُ مُؤْمِناً حَتّى يُحاسِبُ نَفْسَهُ أشَدَّ مِنْ مُحاسَبَةِ الشَّريكِ شَريكَهُ وَالسَّيّدُ عَبْدَهُ\r\n؛ انسان فرد باايمانى نخواهد بود مگر زمانى كه با دقت اعمال خود را محاسبه كند ؛ دقيق‌تر از آنچه شريك به حساب شريك خود مىرسد يا مولا به حساب بنده خويش » . « 1 »\r\nحسابگرى در مسائل معنوى و امور اخروى بايد شديدتر و دقيق‌تر باشد ، زيرا غير ما حسابگرانى هستند كه حساب دقيق اعمال ما را دارند ، در حالى كه در امور مادى ، هر كس خودش حسابگر خويش است و معمولا كسى بر او نظارتى ندارد .\r\nقرآن مجيد مىگويد : « وَإِنَّ عَلَيْكُمْ لَحَافِظِينَ * كِرَاماً كَاتِبِينَ * يَعْلَمُونَ مَا تَفْعَلُونَ » ؛ و به يقين نگاهبانانى بر شما گمارده شده ، و الا مقام و نويسندهء ( اعمال نيك و بد شما ) كه مىدانند شما چه مىكنيد » . « 2 »\r\n\r\n\r\n","description":"","footnote":"\r\n( 1 ) . بحارالانوار ، ج 67 ، ص 72 .\r\n( 2 ) . انفطار ، آيهء 10 - / 12 .\r\n","page_name":" 600 ","page_number":600},
  {"content":"\r\n\r\nدر جاى ديگر مىفرمايد : روز قيامت خطاب به گناهكاران مىشود و خداوند به آنها مىگويد : « هَذَا كِتَابُنَا يَنطِقُ عَلَيْكُمْ بِالْحَقِّ إِنَّا كُنَّا نَسْتَنسِخُ مَا كُنتُمْ تَعْمَلُونَ » ؛ اين نامهء اعمال شماست كه ما نوشته‌ايم و به حق بر ضدّ شما سخن مىگويد ؛ ما آنچه را انجام مىداديد مىنوشتيم » . « 1 »\r\nدر روايات اسلامى تأكيد شده است كه همه روز به حساب خود برسيد ؛ يعنى شب هنگام همان‌گونه كه معمول بسيارى از بازرگان‌ها و تجار است كه دفاتر خود را به خانه مىبرند و به حساب روز خود مىرسند شما هم شب هنگام به اعمالى كه در روز انجام داديد نگاهى حسابگرانه بيفكنيد ؛ اگر خطايى بوده توبه كنيد و اگر كار خوبى بوده شكر خدا به جا آوريد و آن را تكرار نماييد .\r\nامام كاظم عليه السلام در حديثى مىفرمايد :\r\n« لَيْسَ مِنّا مَنْ لَمْ يُحاسِبْ نَفْسَهُ في كُلّ يَوْمٍ فَإنْ عَمِلَ خَيْراً اسْتَزادَ اللَّهَ مِنْهُ وَحَمِدَ اللَّهَ عَلَيْهِ وَإنْ عَمِلَ شَرّاً اسْتَغْفَرَ اللَّهَ مِنْهُ وَتابَ إلَيْهِ\r\n؛ كسى كه همه روز به حساب خود نرسد از ما نيست ؛ اگر كار خيرى انجام داده از خداوند توفيق فزونى بطلبد و خدا را بر آن شكر بگويد و اگر كار بدى انجام داده استغفار كند و توبه نمايد و به سوى خدا باز گردد » . « 2 »\r\nارباب سير و سلوك نيز براى پيمودن مسير قرب خدا از نخستين توصيه‌هايى كه به رهروان اين راه مىكنند مراقبت اعمال و سپس محاسبهء آن است ، چرا كه بدون آن ، پيمودن اين راه پر خوف و خطر امكان‌پذير نيست .\r\nسپس امام عليه السلام در سومين جمله از اين گفتار حكيمانه به اين مسأله اشاره مىكند كه اگر كسى خواهان امنيت و آرامش است بايد خائف باشد ؛ هميشه خوف سپرى است در برابر حوادث خطرناك و راز اين‌كه خداوند آن را در وجود انسان قرار داده ، اين است كه اگر ترسى در كار نباشد خيلى زود انسان\r\n\r\n\r\n","description":"","footnote":"\r\n( 1 ) . جاثيه ، آيهء 29 .\r\n( 2 ) . بحارالانوار ، ج 67 ، ص 72 .\r\n","page_name":" 601 ","page_number":601},
  {"content":"\r\n\r\nخود را به پرتگاه‌ها مىافكند و در چنگال حوادث سخت گرفتار مىسازد و به مرگ زودرس مبتلا مىشود .\r\nالبته اگر اين خوف در حد اعتدال باشد به يقين سپرى در برابر بلاهاست و اگر به افراط بينجامد انسان را از تلاش و كوشش باز مىدارد و به محروميت منجر مىشود و اگر به تفريط گرايد و از موجودات خطرناك نترسد گرفتار انواع حوادث مرگبار خواهد شد .\r\nشك نيست كه خوف در كلام امام عليه السلام اشاره به خوف از خدا يعنى خوف از عدالت و مجازات‌هاى عادلانهء اوست . كسانى كه داراى چنين خوفى باشند از عذاب الهى در دنيا و آخرت در امانند و به عكس آنها كه تنها به رحمت او اميدوار گردند و اثرى از خوف در وجود آنها نباشد آلودهء انواع گناهان شده و گرفتار مجازات خداوند در اين سرا و آن سرا مىشوند . به همين دليل در تعليمات دينى ما كراراً آمده است كه انسان باايمان بايد با دو بال خوف و رجا پرواز كند .\r\nامام صادق عليه السلام از وصاياى لقمان حكيم جمله‌اى را نقل مىكند و مىفرمايد :\r\nدر وصاياى لقمان مسائل شگفت‌آورى بود . از همه شگفت‌آورتر اين‌كه به فرزندش چنين گفت :\r\n« خَفِ اللَّهَ عَزَّوَجَلَّ خيفَةً لَوْ جِئْتَهُ بِبِرّ الثَّقَلَيْنِ لَعَذَّبَكَ وَأرْجُ اللَّهَ رَجاءً لَوْ جِئْتَهُ بِذُنُوبِ الثَّقَلَيْنِ لَرَحِمَكَ\r\n؛ آن‌گونه از خداوند عزوجل ترسان باش كه اگر تمام اعمال نيك جن و انس را به جا آورى احتمال ده كه تو را ( به سبب بعضى از اعمالت ) عذاب مىكند و آنچنان به خداوند اميدوار باش كه اگر گناه انس و جن را انجام داده باشى ممكن است مشمول رحمت او واقع شوى » . « 1 »\r\nسپس امام صادق عليه السلام افزود : پدرم چنين مىفرمود :\r\n« إنّه لَيْسَ مِنْ عَبْدٍ مُؤْمِنٍ إلّا وَفي قَلْبِهِ نُورانِ : نُورُ خيفَةٍ وَنُورُ رَجاءٍ لَوْ وُزِنَ هذا لَمْ يَزِدْ عَلى هذا وَلَوْ وُزِنَ هذا لَمْ\r\n\r\n\r\n","description":"","footnote":"\r\n( 1 ) . كافى ، ج 2 ، ص 67 .\r\n","page_name":" 602 ","page_number":602},
  {"content":"\r\n\r\nيَزِدْ هذا\r\n؛ در قلب هر فرد با ايمانى دو نور هست : نور خوف و نور رجا ، اگر اين را وزن كنند چيزى اضافه بر آن نيست و اگر آن را وزن كنند چيزى اضافه بر اين نخواهد بود » . « 1 »\r\nالبته منظور اين نيست كه واقعاً همهء گناهان را انجام مىدهند و با همان حالت از دنيا مىروند ؛ بلكه مقصود اين است كه اميدوار باشند سرانجام توبه مىكنند و در مقام اصلاح بر مىآيند و سپس از دنيا مىروند .\r\nدر روايت ديگرى در همان باب از امام صادق عليه السلام مىخوانيم كه راوى عرض مىكند : جمعى از دوستان شما هستند كه خود را آلوده گناهان مىكنند و مىگويند : اميد ( به رحمت خدا و محبت اهل‌بيت ) داريم ، امام فرمود :\r\n« كَذَبُوا لَيْسُوا لَنا بِمُوالٍ\r\n؛ آنها دروغ مىگويند از دوستان ما نيستند » . سپس افزود :\r\n« اولئِكَ قَوْمٌ تَرَجَّحَتْ بِهِمِ الْأمانِىُّ مَنْ رَجا شَيْئاً عَمِلَ لَهُ وَمَنْ خافَ مِنْ شَىْءٍ هَرَبَ مِنْهُ\r\n؛ آنها كسانى هستند كه در چنگال آرزوها گرفتار شده‌اند ( زيرا ) كسى كه اميد به چيزى داشته باشد براى آن عمل مىكند و كسى كه از چيزى بترسد از آن مىگريزد » . « 2 »\r\nآن‌گاه امام در سه جملهء اخير از كلام نورانى خود به اين نكته اشاره مىكند كه اگر انسان با چشم عبرت به اطراف خود بنگرد به حقايق اين عالم آشنا مىشود ، سپس به تحليل آن حقايق مىپردازد و اسباب و نتايج آن را درك مىكند و كسى كه به اسباب و نتايج آن حقايق آشنا مىگردد عالم مىشود ؛ يعنى راه را به سوى مقصد پيدا مىكند . در واقع پيوند ناگسستنى ميان سه موضوع هست : چشم عبرت داشتن ، تحليل حوادث كردن و عالم و آگاه شدن .\r\nمنظور از عبرت گرفتن اين است كه انسان حادثه‌اى را كه مىبيند نخست به مقدماتى كه آن را تشكيل داده و آثارى كه بر آن مترتب مىشود توجه كند سپس\r\n\r\n\r\n","description":"","footnote":"\r\n( 1 ) . كافى ، ج 2 ، باب الخوف و الرجاء ، ص 67 ، ح 1 .\r\n( 2 ) . همان ، ص 68 ، ح 6 .\r\n","page_name":" 603 ","page_number":603},
  {"content":"\r\n\r\nمشابه آن را در زندگى خود در نظر بگيرد كه اين مايهء ابصار و بصيرت است و هنگامى كه از آن قاعده‌اى كلى براى خود و ديگران بسازد ، اين فهم واقعى حادثه است كه به صورت علمى قابل قبول در روح و جان انسان جايگزين مىشود .\r\nدر ذيل حكمت پنجم بحث قابل ملاحظه‌اى دربارهء عبرت و تفكّر آورده‌ايم .\r\n* * *\r\n\r\n","description":"","footnote":"","page_name":" 604 ","page_number":604},
  {"content":"\r\n\r\n\r\n209 و قال عليه السلام لَتَعْطِفَنَّ الدُّنْيَا عَلَيْنَا بَعْدَ شِمَاسِهَا عَطْفَ الضَّرُوسِ عَلَى وَلَدِهَا ، وَتَلَا عَقِيبَ ذَلِكَ : « وَنُرِيدُ أَنْ نَمُنَّ عَلَى الَّذِينَ اسْتُضْعِفُوا فِي الْأَرْضِ وَنَجْعَلَهُمْ أَئِمَّةً وَنَجْعَلَهُمُ الْوارِثِينَ » .\r\nامام عليه السلام فرمود :\r\nدنيا همچون شتر بدخويى است كه بعد از چموشى به ما روى مىآورد و همچون شترى است كه دوشندهء شير را گاز مىگيرد تا شير را براى فرزندش نگه‌دارى كند ، سپس امام اين آيه را تلاوت فرمود : ما مىخواهيم بر مستضعفان زمين منت گذاريم و آنها را پيشوايان و وارثان آن قرار دهيم . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nخطيب رحمه الله در كتاب مصادر ذيل اين كلام حكيمانه چنين مىگويد : اين سخن از جمله خبرهاى غيبى آن حضرت است و به صورت متواتر از آن حضرت نقل شده و به همين دليل هر گروهى آن را مطابق مذهب خود تفسير كرده‌اند ؛ اماميه آن را اشاره به ظهور قائم منتظر مىدانند ، معتزله به طور ديگرى تفسير مىكنند و زيديه به گونهء ديگر . هرگاه اين سخن مشهور و متواتر نبود نيازى به اين تفسيرها و تأويل‌ها نداشت ، خطى بر آن مىكشيدند و از آن مىگذشتند . سپس از مرحوم طبرسى در مجمع البيان نقل مىكند كه در روايت صحيح از اميرمؤمنان عليه السلام نقل شده كه فرمود : « وَالَّذي فَلَقَ الْحَبَّةَ وَبَرَأَ النَّسَمَةَ لَتَعْطِفَنَّ الدُّنْيا إلى آخر » اين\r\n","page_name":" 605 ","page_number":605},
  {"content":"\r\n\r\n\r\n\r\n","description":"","footnote":"\r\nكلام را « ابن حجام » در تفسيرش با دو سند از آن حضرت نقل كرده و مىدانيم كه ابن حجام قبل از سيد رضى مىزيسته و نيز بحرانى در كتاب برهان و زمخشرى در ربيع الابرار آن را آورده‌اند . ( مصادر نهج‌البلاغه ، ج 4 ، ص 170 و 171 با تلخيص ) .\r\nدر كتب فراوان ديگرى كه قبل از سيد رضى تأليف شده نيز اين روايت با اضافات يا با اسنادى نقل شده ؛ از جمله تفسير فرات كوفى ( متوفاى 352 ) و مسند ابن جعد ( متوفاى 230 ) .\r\n","page_name":" 606 ","page_number":606},
  {"content":"\r\n\r\n\r\nشرح و تفسير آينده از آنِ ماست\r\nامام عليه السلام در اين گفتار حكيمانهء خود خبر مسرت‌بخشى از آيندهء اهل بيت و پيروان مكتب آنها مىدهد و مىفرمايد : « دنيا همچون شتر بدخويى است كه بعد از چموشى به ما روى مىآورد و همچون شترى است كه دوشندهء شير را گاز مىگيرد تا شير را براى فرزندش نگه‌دارى كند . سپس امام آيهء 5 سورهء « قصص » را تلاوت فرمود : ما مىخواهيم بر مستضعفان زمين منت گذاريم و آنها را پيشوايان و وارثان آن قرار دهيم » ؛\r\n( لَتَعْطِفَنَّ الدُّنْيَا عَلَيْنَا بَعْدَ شِمَاسِهَا عَطْفَ الضَّرُوسِ عَلَى وَلَدِهَا ، وَ تَلَا عَقِيبَ ذَلِكَ : « وَ نُرِيدُ أَنْ نَمُنَّ عَلَى الَّذِينَ اسْتُضْعِفُوا فِي الْأَرْضِ وَ نَجْعَلَهُمْ أَئِمَّةً وَ نَجْعَلَهُمُ الْوارِثِينَ » )\r\n. « شِماس » ( بر وزن كتاب ) معناى مصدرى دارد و در اصل به معناى سركشى و چموشى حيوان است ، سپس در مورد انسان‌هاى سركش و عصيان‌گر نيز به كار رفته است و شَماس ( بر وزن تماس ) معناى وصفى آن است و به حيوان سركش و انسان عصيانگر گفته مىشود .\r\n« عطف » ( بر وزن فتح ) به معناى تمايل پيدا كردن يا مايل ساختن به چيزى است . اين واژه گاهى به صورت متعدى به كار مىرود كه به معنى مايل ساختن است و زمانى با « إلى » متعدى مىشود كه به معنى مايل شدن به چيزى است و هنگامى با « على » متعدى مىشود كه به معنى بازگشت به چيزى است و گاه با\r\n\r\n","description":"","footnote":"","page_name":" 607 ","page_number":607},
  {"content":"\r\n\r\n« عن » كه به معنى انصراف از چيزى است .\r\n« ضروس » از مادّهء « ضَرْس » ( بر وزن ترس ) به معناى دندان گذاردن بر چيزى و فشار دادن است و « ضروس » به شتر كج خلقى مىگويند كه افراد را گاز مىگيرد .\r\nمفهوم جمله اين است : همان‌گونه كه شتر شيرده از دوشيدن شير خود ممانعت مىكند مبادا گرفتار كمبود شير براى بچه‌اش گردد و افرادى را كه به سراغ دوشيدن شير مىروند گاز مىگيرد همچنين در آينده دنيا به سوى ما باز مىگردد و به قدرت پروردگار ، مخالفان ما سركوب مىشوند و حكومت به دست صالحان مىافتد ، همان‌گونه كه قرآن مجيد وعده داده است .\r\nجملهء « نريد » كه فعل مضارع است و معمولا دلالت بر استمرار دارد نشان مىدهد كه اين آيه گرچه در داستان بنى اسرائيل ذكر شده كه خداوند به آنها وعده داد بر فرعونيان پيروز مىشوند و سرانجام پيروز شدند ؛ ولى منحصر به آنها نيست ؛ افراد مستعضف هرگاه تكيه بر ذات پاك پروردگار كنند و از او يارى بطلبند و انجام وظيفه نمايند سرانجام بر ظالمان و مستكبران پيروز مىشوند ، ائمه و پيشوايان روى زمين مىگردند و وارث امكانات وسيع ظالمان و مستكبران .\r\nاين آيه از آياتى است كه اشاره به ظهور حضرت مهدى ( ارواحنا فداه ) دارد .\r\nدر حديثى كه مرحوم شيخ طوسى در كتاب غيبت خود آورده است ، اميرمؤمنان على عليه السلام در تفسير آيهء فوق فرمود :\r\n« هُمْ آلُ مُحَمَّدٍ يَبْعَثُ اللَّهُ مَهْدِيُّهُمْ بَعْدَ جَهْدِهِمْ فَيُعِزُّهُمْ وَيُذِلُّ عَدُوَّهُمْ\r\n؛ منظور از مستضعفان در آيهء فوق آل محمد است كه خداوند مهدى آنها را بعد از زحمت و فشارى كه بر آنان وارد شده بر مىانگيزد و به آنها عزت مىبخشد و دشمنانشان را خوار و ذليل مىكند » . « 1 »\r\nهمين مضمون در حديثى از امام على بن الحسين عليه السلام آمده است كه مىفرمايد :\r\n\r\n\r\n","description":"","footnote":"\r\n( 1 ) . بحارالانوار ، ج 51 ، ص 54 ، ح 35 .\r\n","page_name":" 608 ","page_number":608},
  {"content":"\r\n\r\n« وَالَّذي بَعَثَ مُحَمَّداً بِالْحَقّ بَشيراً وَنَذيراً إنَّ الْأبْرارَ مِنّا أهْلَ الْبَيْتِ وَشيعَتَهُمْ بِمَنْزِلَةِ مُوسى وَشيعَتِهِ وَإنَّ عَدُوَّنا وَأشْياعَهُمْ بِمَنْزِلَةِ فَرْعَوْنَ وَأشْياعِهِ\r\n؛ سوگند به كسى كه محمد را به حق بشارت دهنده و بيم دهنده قرار داد كه نيكان از ما اهل بيت و پيروان آنها به منزلهء موسى و پيروان او و دشمنان ما و پيروانشان به منزلهء فرعون و پيروانش هستند ( سرانجام پيروز مىشوند و آنها نابود مىگردند و حكومت حق و عدالت برقرار خواهد شد ) » . « 1 »\r\nاضافه بر آيهء شريفه و كلام ائمهء هدى عليهم السلام اين مسئله را نيز مىتوان به صورت منطقى اثبات كرد و آن اين‌كه خداوند حكيم و رحيم ، انسان را براى هدف والايى آفريده است و اگر قرار باشد تا آخر دنيا وضع كنونى ادامه يابد ؛ ظالمان بر اوضاع مسلط باشند ، احكام الهى به فراموشى سپرده شود و ظلم و فساد و قتل و جنايت در مقياس‌هاى وسيع جهانى حكمفرما گردد ، به يقين چنين امرى با حكمت خداوند دربارهء آفرينش انسان سازگار نيست . بايد منتظر بود زمانى فرا رسد كه ايمان و اخلاق و عقلانيت بر جهان حاكم گردد و اولياى الهى بر جهان حكمرانى كنند و مدينهء فاضلهء انسانيت كه هدف نهايى خلقت انسان بوده است برقرار شود به مصداق « أَنَّ الْأَرضَ يَرِثُهَا عِبَادِىَ الصَّالِحُونَ » « 2 » و به مصداق آيهء : « وَعَدَ اللَّهُ الَّذِينَ آمَنُوا مِنْكُمْ وَعَمِلُوا الصَّالِحَاتِ لَيَسْتَخْلِفَنَّهُم فِى الْأَرْضِ كَمَا اسْتَخْلَفَ الَّذِينَ مِنْ قَبْلِهِمْ وَلَيُمَكِّنَنَّ لَهُمْ دِينَهُمُ الَّذِى ارْتَضَى لَهُمْ وَلَيُبَدِّلَنَّهُمْ مِّنْ بَعْدِ خَوْفِهِمْ أَمْناً يَعْبُدُونَنِى لَا يُشْرِكُونَ بِى شَيْئاً » ؛ خداوند به كسانى از شما كه ايمان آورده و كارهاى شايسته انجام داده‌اند وعده داده است كه به يقين ، خلافت روى زمين را به آنان خواهد داد ، همان‌گونه كه به پيشينيان آنها خلافت بخشيد ؛ و دين و آيينى را كه براى آنان\r\n\r\n\r\n","description":"","footnote":"\r\n( 1 ) . بحارالانوار ، ج 24 ، ص 167 . مجمع البيان نيز اين روايت را ذيل آيهء فوق بيان كرده است . ر . ك : مجمع البيان ، ج 7 ، ص 375 .\r\n( 2 ) . انبياء ، آيهء 105 .\r\n","page_name":" 609 ","page_number":609},
  {"content":"\r\n\r\nپسنديده ، برايشان پا برجا و ريشه‌دار خواهد ساخت ؛ وترسشان را به امنيّت و آرامش مبدّل مىكند ، به گونه‌اى كه فقط مرا مىپرستند ، و چيزى را همتاى من قرار نخواهند داد » . « 1 »\r\nبنابراين آنچه در آيات و روايات آمده است با دليل عقل نيز هماهنگ است .\r\n* * *\r\n\r\n\r\n","description":"","footnote":"\r\n( 1 ) . نور ، آيهء 55 .\r\n","page_name":" 610 ","page_number":610},
  {"content":"\r\n\r\n\r\n210 و قال عليه السلام اتَّقُوا اللَّهَ تَقِيَّةَ مَنْ شَمَّرَ تَجْرِيداً ، وَجَدَّ تَشْمِيراً ، وَكَمَّشَ فِي مَهَلٍ ، وَبَادَرَ عَنْ وَجَلٍ ، وَنَظَرَ فِي كَرَّةِ الْمَوْئِلِ وَعَاقِبَةِ الْمَصْدَرِ ، وَمَغَبَّةِ الْمَرْجِعِ .\r\nامام عليه السلام فرمود :\r\nتقواى الهى پيشه كنيد ؛ تقواى كسى كه براى اطاعت خدا دامن به كمر زده در حالى كه خود را از ( علائق مادى ) جدا ساخته و سخت ( در اين راه ) مىكوشد و با بصيرت در راه خدا با چابكى گام بر مىدارد و از ترس اعمالِ خود ، به سرعت ( به سوى مغفرت الهى ) پيش مىرود و در بازگشت به پناهگاه اصلى ( آخرت ) و به سرانجام زندگى و عاقبت كار مىانديشد . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nخطيب رحمه الله در كتاب مصادر نهج‌البلاغه مىگويد : اين كلام نورانى امام بخشى از يك خطبهء طولانى است كه در آخر آن قرار گرفته و على بن محمد واسطى ( كه در قرن ششم مىزيسته ) اين خطبه را در كتاب عيون الحكم والمواعظ آورده است . ( كه قطعاً منبعى غير از نهج‌البلاغه داشته ) و قبل از مرحوم سيد رضى « مرحوم حرانى » آن را در كتاب تحف‌العقول با اضافاتى ذكر كرده است . ( مصادر نهج‌البلاغه ، ج 4 ، ص 172 ) .\r\nدر كتاب دستور معالم الحكم نيز اين خطبه كه مشتمل بر كلام نورانى فوق است به طور مشروح آمده است . ( دستور معالم الحكم ، ص 65 ) .\r\n","page_name":" 611 ","page_number":611},
  {"content":"\r\n . \r\n","description":"","footnote":"","page_name":" 612 ","page_number":612},
  {"content":"\r\n\r\n\r\nشرح و تفسير اين‌گونه تقوا پيشه كنيد\r\nامام عليه السلام در اين گفتار حكيمانه دستور به تقوا مىدهد ولى تقوا را با پنج وصف همراه مىسازد كه در واقع انگيزه‌هاى تقوا و نتايج آن را در بر دارد . مىفرمايد :\r\n« تقواى الهى پيشه كنيد ؛ تقواى كسى كه براى اطاعت خدا دامن به كمر زده در حالى كه خود را از ( علائق مادى ) جدا ساخته و سخت ( در اين راه ) مىكوشد و با بصيرت در راه خدا با چابكى گام بر مىدارد و از ترس اعمالِ خود ، به سرعت ( به سوى مغفرت الهى ) پيش مىرود و در بازگشت به پناهگاه اصلى ( آخرت ) و به سرانجام زندگى و عاقبت كار مىانديشد » ؛\r\n( اتَّقُوا اللَّهَ تَقِيَّةَ مَنْ شَمَّرَ تَجْرِيداً ، وَجَدَّ تَشْمِيراً ؛ وَكَمَّشَ فِي مَهَلٍ ، وَبَادَرَ عَنْ وَجَلٍ ، وَنَظَرَ فِي كَرَّةِ الْمَوْئِلِ وَعَاقِبَةِ الْمَصْدَرِ ، وَمَغَبَّةِ الْمَرْجِعِ )\r\n. مىدانيم تقوا و پرهيزگارى بهترين زاد و توشهء سفر آخرت : « وَتَزَوَّدُوا فَإِنَّ خَيْرَ الزَّادِ التَّقْوَى » « 1 » و والاترين نشانهء شخصيت انسان و قرب او در درگاه خدا : « إِنَّ أَكْرَمَكُمْ عِنْدَ اللَّهِ أَتْقَاكُمْ » . « 2 » و جواز عبور از دروازه‌هاى بهشت است : « تِلْكَ الْجَنَّةُ الَّتِى نُورِثُ مِنْ عِبَادِنَا مَنْ كَانَ تَقِيّاً » . « 3 »\r\n\r\n\r\n","description":"","footnote":"\r\n( 1 ) . بقره ، آيهء 197 .\r\n( 2 ) . حجرات ، آيهء 13 .\r\n( 3 ) . مريم ، آيهء 63 .\r\n","page_name":" 613 ","page_number":613},
  {"content":"\r\n\r\nولى تقوا مراحلى دارد كه بستگى زيادى به انگيزه‌هاى آن و نشانه‌هايى در آثار آن دارد و امام عليه السلام در اينجا بالاترين مرحلهء تقوا را پيشنهاد مىكند كه پنج وصف در آن موجود است .\r\nنخست به شخص باايمانى اشاره مىكند كه دامن همت به كمر زده و خود را از علايق مادى جدا ساخته است ( « شمّر » از مادهء « تشمير » به معناى دامن به كمر زدن و « تجريد » به معناى جدا شدن است ) .\r\nدومين وصف اين است كه بعد از آمادگى كامل با جديت تمام در اين مسير گام بر مىدارد .\r\nسومين وصف اين‌كه در عين جديت ، با بصيرت و دقت حركت مىكند و چالاكى را با فكر و انديشى مىآميزد . « كَمَّشَ » در اصل از مادهء « كَمْش » ( بر وزن نقش ) و يا از مادهء « كَمَش » ( بر وزن عطش ) گرفته شده و به معناى چابكى و چالاكى است . « 1 »\r\nچهارمين توصيف اين‌كه انگيزهء او ترس از مجازات الهى به علّت گناهان و يا ترس از پايان يافتن عمر پيش از اندوختن زاد و توشه براى سفر آخرت است .\r\nپنجمين وصف اين‌كه او دائماً دربارهء سعادت جاويدن و جايگاهش در آخرت و سرانجامِ اين حركت و منزلگاه اصلى كه به آن منتهى مىشود مىانديشد .\r\nبه يقين كسى كه با اين انگيزه‌هاى بسيار قوى و مؤثر و با آمادگى كامل و تلاش توأم با بصيرت در اين راه گام بر دارد به عالىترين درجهء تقوا رسيده است .\r\nكوتاه سخن اين‌كه امام عليه السلام تقوا را به صورت جامعى كه بازتاب عملى گسترده‌اى دارد تفسير كرده است .\r\n\r\n\r\n","description":"","footnote":"\r\n( 1 ) . « كمّش » در نسخهء نهج البلاغهء ما به صورت مشدد با تشديد ميم از باب تفعيل ذكر شده ؛ ولى در بسيارى از نسخ نهج‌البلاغه بدون تشديد و به صورت ثلاثى مجرد است . ولى در لغت از هر دو باب آمده ، هرچند غالباً به صورت ثلاثى مجرد است .\r\n","page_name":" 614 ","page_number":614},
  {"content":"\r\n\r\n« كَرّة » به معناى بازگشت و « مَوْئِل » به معناى ملجأ و پناهگاه از ماده « وَئْل » ( بر وزن وَعْد ) گرفته شده است و « مَغَبَّة » به معناى فرجام و پايان كار است .\r\nدر تفسير آيهء شريفهء « يَا أَيُّهَا الَّذِينَ آمَنُوا اتَّقُوا اللَّهَ حَقَّ تُقَاتِهِ وَلَا تَمُوتُنَّ إِلَّا وَأَنْتُمْ مُّسْلِمُونَ » ؛ اى كسانى كه ايمان آورده‌ايد ! آن‌گونه كه حق تقوا و پرهيزكارى است ، از ( مخالفتِ فرمانِ ) خدا بپرهيزيد ؛ و جز بر آيين اسلام از دنيا نرويد » « 1 » از رسول خدا صلى الله عليه و آله نقل شده كه منظور از به جا آوردن حق تقوا اين است كه :\r\n« أَنْ يُطاعَ فَلا يُعْصى وَأَنْ يُذْكَرَ فَلا يُنْسى\r\n؛ كه خدا ( هرگز ) معصيت نشود و به ياد خدا باشند و هرگز او را فراموش نكنند » . « 2 »\r\nدر تفسير همين آيه از امام صادق عليه السلام نقل شده است :\r\n« يُطاعَ فَلا يُعْصى وَيُذْكَرَ فَلا يُنْسى وَيُشْكَرَ فَلا يُكْفَرُ\r\n؛ حق تقوا اين است كه خدا اطاعت شود و معصيت نشود و به ياد او باشند و فراموش نكنند و شكر نعمت‌هايش به جا آورند و كفران نكنند » . « 3 »\r\n* * *\r\n\r\n\r\n","description":"","footnote":"\r\n( 1 ) . آل عمران ، آيهء 102 .\r\n( 2 ) . الدرالمنثور سيوطى ، ج 2 ، ص 59 .\r\n( 3 ) . وسائل الشيعه ، ج 15 ، ص 235 .\r\n","page_name":" 615 ","page_number":615},
  {"content":"\r\n . \r\n","description":"","footnote":"","page_name":" 616 ","page_number":616},
  {"content":"\r\n\r\n\r\n211 و قال عليه السلام الْجُودُ حَارِسُ الْأَعْرَاضِ ، وَالْحِلْمُ فِدَامُ السَّفِيهِ ، وَالْعَفْوُ زَكَاةُ الظَّفَرِ ، وَالسُّلُوُّ عِوَضُكَ مِمَّنْ غَدَرَ ، وَالِاسْتِشَارَةُ عَيْنُ الْهِدَايَةِ . وَقَدْ خَاطَرَ مَنِ اسْتَغْنَى بِرَأْيِهِ . وَالصَّبْرُ يُنَاضِلُ الْحِدْثَانَ ، وَالْجَزَعُ مِنْ أَعْوَانِ الزَّمَانِ . وَأَشْرَفُ الْغِنَى تَرْكُ الْمُنَى . وَكَمْ مِنْ عَقْلٍ أَسِيرٍ ! تَحْتَ هَوَى أَمِيرٍ وَمِنَ التَّوْفِيقِ حِفْظُ التَّجْرِبَةِ ، وَالْمَوَدَّةُ قَرَابَةٌ مُسْتَفَادَةٌ وَلَا تَأْمَنَنَّ مَلُولًا .\r\nامام عليه السلام فرمود :\r\nبخشش حافظ آبروهاست و حلم دهان‌بند سفيه است و زكات پيروزى ، عفو است و دورى و فراموشى كيفر پيمان‌شكنان است و مشورت عين هدايت است و آن كس كه به رأى خود قناعت كند خويشتن را به خطر افكنده است و صبر با مصائب مىجنگد و جزع و بىتابى به حوادث دردناك زمان كمك مىكند و برترين بىنيازى ترك آرزوهاست و چه بسيار عقل‌ها كه در چنگالِ هوا و هوس‌هاى حاكم بر آنها اسيرند و حفظ تجربه‌ها بخشى از موفقيت است\r\n\r\n","description":"","footnote":"","page_name":" 617 ","page_number":617},
  {"content":"\r\n\r\nو دوستى ، نوعى خويشاوندى اكتسابى است و به انسانى كه ملول و رنجيده خاطر است اعتماد مكن . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nبه گفتهء مرحوم خطيب در كتاب مصادر ، اين سخنان حكيمانه به صورت پراكنده در بسيارى از كتب آمده است ؛ از جمله در تحف العقول ، روضهء كافى ، ادب الدنيا والدين ، سراج الملوك ، غرر الحكم ، دستور معالم الحكم ، نهاية الارب و كتب ديگر . ( مصادر نهج‌البلاغه ، ج 4 ، ص 172 ) .\r\n","page_name":" 618 ","page_number":618},
  {"content":"\r\n\r\n\r\nشرح و تفسير مجموعه اندرزهاى گرانبها\r\nامام عليه السلام در اين مجموعهء اندرزهاى گرانبها كه هر كدام از آن‌ها گوهر پرارزشى است ، به بخش‌هاى مهمى از فضايل اخلاقى اشاره فرموده است ؛ همان فضايلى كه دنيا و آخرت انسان را آباد مىكند و جامعهء بشرى را از گرفتار شدن در امواج بلا حفظ مىنمايد . اين مجموعه در سيزده جمله بيان شده است .\r\nنخست مىفرمايد : « بخشش حافظ آبروهاست » ؛\r\n( الْجُودُ حَارِسُ الْأَعْرَاضِ )\r\n. روشن است كه بسيارى از مردم به علّت حسد يا تنگ‌نظرى ، در مقام عيب‌جويى بر مىآيند و به بهانه‌هاى مختلف آبروى اشخاص را بر باد مىدهند ؛ ولى هنگامى كه انسان دستش به جود و بخشش باز باشد ، عيب‌جويان ساكت مىشوند و حاسدان خاموش مىگردند .\r\nمرحوم « شوشترى » در شرح نهج‌البلاغهء خود در اينجا دو جملهء جالب از بعضى از انديشمندان نقل كرده است در يك مورد چنين آورده :\r\n« كَفى بِالْبَخِيلِ عاراً أنّ اسْمَهُ لَمْ يَقَعْ في حَمْدٍ قَطُّ وَكَفى بِالْجَوادِ مَجْداً أنّ اسْمَهُ لَمْ يَقَعْ في ذَمّ قَطُّ ؛\r\nاين عار و ننگ براى بخيل كافى است كه هرگز هيچ كس او را نمىستايد و اين مجد و بزرگوارى براى سخاوتمند كافى است كه هرگز نام او در مذمتى واقع نمىشود » .\r\nدر موردى ديگر از انديشمندى نقل مىكند كه مىگفت :\r\n« لا أرُدُّ سائِلًا إمّا هُوَ\r\n\r\n","description":"","footnote":"","page_name":" 619 ","page_number":619},
  {"content":"\r\n\r\nكَريمٌ اسُّدُ خَلَّتَهُ اوْ لَئيمٌ أشْتَري عِرْضي مِنْهُ\r\n؛ من هيچ درخواست كننده‌اى را رد نمىكنم ؛ يا آدم خوب و نيامندى است كه نيازمندىاش را بر طرف كرده‌ام و يا انسان لئيم و پستى است كه آبرويم را به اين وسيله حفظ كرده‌ام » . « 1 »\r\nآن‌گاه امام در دومين جمله از اين كلام حكيمانه مىفرمايد : « حلم دهان‌بند سفيه است » ؛\r\n( وَالْحِلْمُ فِدَامُ السَّفِيهِ )\r\n. « فدام » به معناى دهان‌بند و گاه به معناى پارچه‌اى است كه مايعى را با آن صاف مىكنند و در اينجا همان معناى اول اراده شده است .\r\nدر مورد عكس العمل در مقابل سخنان ناموزون سفيهان و ايرادهاى بىدليل آنان و توقعات بىجاى آنها در قرآن و احاديث دستور به حلم داده شده است كه در بحث‌هاى گذشته نيز دربارهء آن سخن گفته شد . امام عليه السلام در اينجا تعبير زيبايى را به كار برده و آن تعبير « فدام » و دهان‌بند است . گاه حيواناتى را كه گاز مىگيرند يا غذاهايى را كه نبايد بخورند مىخورند دهان‌بند مىزنند . بهترين راه مقابله با سفيهان استفاده از دهان‌بند حلم است و گرنه گفتن يك جمله در برابر آنها گاه سبب مىشود ده جملهء ناموزون ديگر بگويند و اضافه بر آن ، انسان با اين گفت‌وگو هم سطح آنها قرار مىگيرد و ارزش خود را از دست مىدهد .\r\nدر حديثى از امام صادق عليه السلام مىخوانيم كه مىفرمايد :\r\n« إنَّ مَنْ جاوَبَ السَّفيهَ وَكافَئَهُ قَدْ وَضَعَ الْحَطَبَ عَلَى النّارِ\r\n؛ كسى كه با سفيه مقابله كند و پاسخ او را دهد گوئى هيزم بر آتش مىنهد » . « 2 »\r\nدر حديث ديگرى كه از اميرمؤمنان عليه السلام در غررالحكم نقل شده است مىخوانيم :\r\n« الْحِلْمُ حِجابٌ مِنَ الْآفاتِ\r\n؛ حلم حجابى است در برابر آفت‌ها » .\r\n( و يكى از آفت‌ها مزاحمت‌هاى سفيهانه است ) .\r\n\r\n\r\n","description":"","footnote":"\r\n( 1 ) . بهج‌الصباعة ، ج 14 ، ص 505 .\r\n( 2 ) . بحارالانوار ، ج 68 ، ص 422 .\r\n","page_name":" 620 ","page_number":620},
  {"content":"\r\n\r\nدر سومين نكته مىفرمايد : « زكات پيروزى عفو است » ؛\r\n( وَالْعَفْوُ زَكَاةُ الظَّفَرِ )\r\n. به يقين ، هر موهبتى كه از سوى خدا به انسان داده مىشود زكاتى دارد ؛ يعنى بهره‌اى از آن بايد به ديگران برسد . پيروزى نيز موهبت بزرگى است و بهره‌اى كه از آن به ديگران مىرسد عفو از دشمن خطاكار است . البته بارها گفته‌ايم اين عفو در جايى مطلوب است كه باعث جسور شدن شخص خطاكار نگردد .\r\nدر حكمت يازدهم همين معنا به صورت ديگرى آمده بود :\r\n« إِذَا قَدَرْتَ عَلَى عَدُوِّكَ فَاجْعَلِ الْعَفْوَ عَنْهُ شُكْراً لِلْقُدْرَةِ عَلَيْهِ\r\n؛ هنگامى كه بر دشمنت پيروز شدى عفو را شكرانهء اين پيروزى قرار بده » البته اداى زكات هم نوعى شكرگزارى است .\r\nدر چهارمين نكته مىفرمايد : « دورى و فراموشى كيفر پيمان‌شكنان است » ؛\r\n( وَالسُّلُوُّ عِوَضُكَ مِمَّنْ غَدَرَ )\r\n. « سُلُوّ » ( بر وزن غلو ) به معناى فراموش كردن و غافل شدن و تسلى خاطر پيدا كردن است .\r\nدر برابر كسانى كه پيمان خود را با انسان مىشكنند دو گونه عكس‌العمل ممكن است نشان داد : نخست اقدام متقابل و پيمان‌شكنى در مقابل پيمان‌شكنى و به بيان ديگر درگيرى و ادامهء مبارزه و جنگ است و راه ديگر اين‌كه انسان آنها را از صفحهء زندگى خود حذف كند و براى هميشه به فراموشى بسپارد و اين مجازاتى است سنگين‌تر براى اين افراد ، زيرا نه تنها يك دوست وفادار را از دست داده‌اند ، بلكه ديگران هم كه از اين رخداد باخبر شوند از پيمان‌شكن فاصله مىگيرند .\r\nدر پنجمين نكته به مسئلهء مهم سرنوشت‌ساز انسان‌ها اشاره مىكند و مىفرمايد : « مشورت عين هدايت است » ؛\r\n( وَالِاسْتِشَارَةُ عَيْنُ الْهِدَايَةِ )\r\n. مىدانيم مشورت سبب راه يافتن به مقصود است ؛ ولى تعبير به « عين » خواه به\r\n\r\n","description":"","footnote":"","page_name":" 621 ","page_number":621},
  {"content":"\r\n\r\nمعناى اتحاد باشد ، يا به معناى چشم و يا چشمه ، نشان مىدهد كه رابطهء بسيار نزديكى ميان مشورت و هدايت است . چرا چنين نباشد در حالى كه مشورت عقول ديگران را به عقل انسان مىافزايد و انسان از تجارب و اطلاعات ديگران بهره‌ها مىگيرد كه بر هيچ كس پوشيده نيست . در بحث‌هاى گذشته نيز كرارا دربارهء اهميت مشورت و تأكيد قرآن و روايات اسلام بر آن سخن گفته‌ايم .\r\n( به شرح حكمت 161 و 113 و 54 و عهدنامهء مالك اشتر ( 53 ) و غير آن مراجعه شود ) .\r\nدر ششمين نكته نكتهء پنجم را به نحو ديگرى تأكيد مىكند و مىفرمايد : « آن كس كه به رأى خود قناعت كند خويشتن را به خطر افكنده است » ؛\r\n( وَقَدْ خَاطَرَ مَنِ اسْتَغْنَى بِرَأْيِهِ )\r\n. زيرا ضريب خطا در يك انسان بسيار زياد است ؛ خطاهايى كه گاه آبروى وى را بر باد مىدهد ، يا اموال انسان را آتش مىزند و يا جان او را به خطر مىافكند ؛ ولى ضريب خطا در كسانى كه اهل مشورتند هر اندازه طرف‌هاى مشورت بيشتر و آگاه‌تر باشند كمتر است . چرا انسان خود را از اين نعمت خداداد كه هزينه‌اى نيز بر دوش او ندارد محروم سازد .\r\nدربارهء خطرات استبداد به رأى كه تعبير ديگرى از استغناى به رأى است نيز در روايات اسلامى و بحث‌هاى گذشتهء نهج‌البلاغه مطالب قابل توجهى ذكر شده است ( به شرح حكمت 161 از همين كتاب مراجعه شود ) .\r\nدر هفتمين نكته مىفرمايد : « صبر با مصائب مىجنگد » ؛\r\n( وَالصَّبْرُ يُنَاضِلُ الْحِدْثَانَ )\r\n. « حدثان » به معناى حوادث ناراحت‌كننده و ناگوارى است كه در زندگى انسان خواه ناخواه رخ مىدهد و هر كس به نوعى به يك يا چند نمونه از اين حوادث گرفتار است . آنچه مىتواند تأثير اين حوادث را بر وجود انسان خنثى كند تا از\r\n\r\n","description":"","footnote":"","page_name":" 622 ","page_number":622},
  {"content":"\r\n\r\nپاى در نيايد همان صبر و شكيبايى و استقامت است .\r\nو در مقابل آن جزع و بىتابى است كه امام عليه السلام در هشتمين نكته به آن اشاره كرده مىفرمايد : « جزع و بىتابى به حوادث دردناك زمان كمك مىكند » ؛\r\n( وَالْجَزَعُ مِنْ أَعْوَانِ الزَّمَانِ )\r\n. اشاره به اين‌كه گذشت زمان قواى انسان را تدريجاً تحليل مىدهد و هر نفسى قدمى به‌سوى مرگ است ؛ ولى جزع و بىتابى سبب تشديد آثار آن مىشود اى بسا عمر هفتاد ساله را به نصف تقليل مىدهد ، بنابراين همان‌گونه كه صبر و شكيبايى با حوادث تلخ مىجنگد و انسان را در برابر آنها استوار مىدارد جزع و بىتابى به كمك آن حوادث مىشتابد و آثار آن را در وجود انسان عميق و عميق‌تر مىسازد .\r\nدر كلام حكمت‌آميز 189 اين جملهء پرمعنا آمده بود كه مىفرمود :\r\n« مَنْ لَمْ يُنْجِهِ الصَّبْرُ أَهْلَكَهُ الْجَزَعُ\r\n؛ كسى كه صبر و شكيبايى او را نجات ندهد جزع و بىتابى او را هلاك خواهد ساخت » .\r\nدر حديثى از امام صادق عليه السلام مىخوانيم :\r\n« لَوْ لا أَنَّ الصَّبْرَ خُلِقَ قَبْلَ الْبَلاءِ يَتَفَطَّرُ الْمُؤمِنُ كَما تَتَفَطَّرُ الْبيضَةَ عَلَى الصَّفا\r\n؛ اگر صبر و شكيبايى قبل از بلا آفريده نشده بود افراد با ايمان در برابر حوادث ناگوار از هم متلاشى مىشدند همان‌گونه كه تخم‌مرغ با اصابت به سنگ متلاشى مىشود » . « 1 »\r\nاضافه بر اين آثار مادى كه مترتب بر صبر و جزع مىشود از نظر معنوى نيز هلاكت ديگرى دامنگير افرادى مىكند كه در برابر حوادث بىتابى و جزع مىكنند و آن اين‌كه اجر آنها را ضايع مىسازد در حالى كه صابران اجر و پاداش فراوانى دارند .\r\nدر همين زمينه در روايت پرمعنايى از امام صادق عليه السلام مىخوانيم :\r\n« إذا دَخَلَ\r\n\r\n\r\n","description":"","footnote":"\r\n( 1 ) . من لا يحضره الفقيه ، ج 1 ، ص 175 .\r\n","page_name":" 623 ","page_number":623},
  {"content":"\r\n\r\nالْمُؤمِنُ فِي قَبْرِهِ كانَتِ الصَّلاةُ عَنْ يَمِينِهِ وَالزَّكاةُ عَنْ يَسارِهِ وَالبِرُّ مُظِلٌّ ( مُطِلٌّ ) عَلَيْهِ وَيَتَنَحَّى الصَّبْرُ ناحِيَةً ، فَإذا دَخَلَ عَلَيْهِ الْمَلَكانِ اللَّذانِ يَليانِ مُسائَلَتَهُ قالَ الصَّبْرُ لِلصَّلاةِ وَالزَّكاةِ وَالْبِرّ : دُونَكُمْ صاحِبُكُمْ فَإنْ عَجَزْتُمْ عَنْهُ فَأَنَا دُونَهُ\r\n؛ هنگامى كه فرد باايمان را در قبر مىگذارند نماز در طرف راست و زكات در طرف چپ او و كارهاى نيك مشرف بر او مىشوند و صبر در گوشه‌اى قرار مىگيرد و چون دو فرشتهء مأمور سؤال وارد مىشوند صبر به نماز و زكات و كارهاى نيك مىگويد به يارى دوستتان بشتابيد اگر شما از ياريش ناتوان شديد من ياريش مىكنم » . « 1 »\r\nافزون بر اينها بىتابى غالباً سبب رسوايى انسان مىشود و نشان مىدهد كه او آدمى كم‌ظرفيت و بى استقامت است به همين دليل در حديثى از امام صادق عليه السلام مىخوانيم :\r\n« قِلَّةُ الصَّبْرِ فَضيحَةٌ\r\n؛ كمى صبر و شكيبايى اسباب فضيحت و رسوايى است » . « 2 » ذكر اين نكته نيز لازم به نظر مىرسد كه خداى متعال براى اين‌كه انسان در برابر حوادث فوق‌العاده سخت از پاى درنيايد صبر را در وجود او آفريده به همين دليل نگاه مىكنيم هنگامى كه مثلًا مادرى بهترين فرزند عزيزش را از دست مىدهد چنان بىتابى مىكند كه خود را به زمين و ديوار مىكوبد ؛ امّا با گذشت زمان كم‌كم آرامش بر او مسلط مىشود و غالباً بعد از چندين روز يا چند هفته به حال عادى در مىآيد و اگر اين صبر خداداد نبود و آن حالت نخستين ادامه پيدا مىكرد در مدت كوتاهى از بين مىرفت .\r\nنهمين نكته همان چيزى است كه در حكمت 34 آمده ، مىفرمايد : « برترين بىنيازى ترك آرزوهاست » ؛\r\n( وَأَشْرَفُ الْغِنَى تَرْكُ الْمُنَى )\r\n. به يقين كسانى كه آرزوهاى دور و دراز دارند و غالباً به تنهايى به آن نمىرسند دست حاجت به سوى اين و آن دراز مىكنند و با اين‌كه ممكن است\r\n\r\n\r\n","description":"","footnote":"\r\n( 1 ) . اصول كافى ، ج 2 ، ص 90 ، ح 8 .\r\n( 2 ) . بحارالانوار ، ج 75 ، ص 227 .\r\n","page_name":" 624 ","page_number":624},
  {"content":"\r\n\r\nسرمايه‌دار بزرگى باشند هميشه نيازمند و محتاجند ، چرا كه دامنهء آرزوها بسيار گسترده است ، حال اگر انسان خط باطل بر اين آرزوهاى دور و دراز بكشد ثروتمند و سرمايه‌دار معتبرى خواهد شد ، زيرا به هيچ كس محتاج نخواهد بود .\r\nدر حديثى از امام صادق عليه السلام مىخوانيم :\r\n« تَجَنَّبُوا الْمُنى فَإنَّها تُذْهِبُ بَهْجَةَ ما خُوّلْتُمْ وَتَسْتَصْغِرُونَ بِها مَواهِبَ اللَّهِ تَعالى عِنْدَكُمْ وَتُعْقِبُكُمُ الْحَسَراتِ فِيما وَهَّمْتُمْ بِهِ أنْفُسَكُمْ\r\n؛ از آرزوهاى دور و دراز بپرهيزيد كه شادابى و نشاط نعمت‌هايى را كه به شما داده از بين مىبرد و به سبب آن مواهب الهى در نزد شما كوچك مىشود و حسرت فراوانى به سبب اوهام باطله‌اى كه داشته‌ايد به شما دست مىدهد » . « 1 »\r\nآن‌گاه در دهمين نكته به سراغ غلبهء هواپرستى بر بسيارى از انسان‌ها رفته مىفرمايد : « چه بسا عقل‌ها كه در چنگالِ هوا و هوس‌هاى حاكم بر آنها اسيرند » ؛\r\n( وَكَمْ مِنْ عَقْلٍ أَسِيرٍ تَحْتَ هَوَى أَمِيرٍ )\r\n. مىدانيم خداوند دو نيرو به انسان بخشيده است : يكى نيروى عقل كه خوب و بد را با آن تشخيص مىدهد و راه و چاه را مىشناسد و ديگرى انگيزه‌هاى مختلف نفسانى است كه آن هم در حد اعتدال براى بقاى انسان ضرورى است ؛ خواه علائق جنسى باشد يا علاقه به مال و ثروت و مقام و قدرت ؛ اما هنگامى كه اين انگيزه‌ها طغيان كنند و به صورت هوا و هوس سركش درآيند ، عقل را در چنگال اسارت خود مىگيرند به گونه‌اى كه گاه از تشخيص واضح‌ترين مسائل باز مىماند و گاه دست به كارهايى مىزند كه يك عمر بايد جريمه و كفارهء آن را بپردازد . به همين دليل در آيات قرآن و روايات اسلامى هشدار زيادى به اين موضوع داده شده است .\r\nقرآن مجيد مىگويد : « أَ فَرَأَيْتَ مَنِ اتَّخَذَ إِلهَهُ هَواهُ وَأَضَلَّهُ اللَّهُ عَلى عِلْمٍ وَخَتَمَ عَلى سَمْعِهِ وَقَلْبِهِ وَجَعَلَ عَلى بَصَرِهِ غِشاوَةً فَمَنْ يَهْديهِ مِنْ بَعْدِ اللَّهِ أَفَلا تَذَكَّرُونَ » ؛ آيا\r\n\r\n\r\n","description":"","footnote":"\r\n( 1 ) . كافى ، ج 5 ، ص 85 ، ح 7 .\r\n","page_name":" 625 ","page_number":625},
  {"content":"\r\n\r\nديدى كسى را كه معبود خود را هواى نفس خويش قرار داده و خداوند او را با آگاهى ( بر اين‌كه شايسته هدايت نيست ) گمراه ساخته و بر گوش و قلبش مُهر زده و بر چشمش پرده‌اى قرار داده است ؟ ! با اين حال ، غير از خدا چه كسى مىتواند او را هدايت كند ؟ ! آيا متذكّر نمىشويد ؟ ! » . « 1 »\r\nدر حديثى از اميرمؤمنان عليه السلام در غررالحكم مىخوانيم :\r\n« غَلَبَةُ الْهَوى تُفْسِدُ الدّينُ وَالْعَقْلَ\r\n؛ غلبهء هواى نفس هم دين انسان را فاسد مىكند و هم عقل او را » . « 2 »\r\nنيز در حديث ديگرى در همان كتاب از همان بزرگوار نقل شده است كه فرمود :\r\n« حَرامٌ عَلى كُلّ عَقْلِ مَغْلُولٍ بِالشَّهْوَةِ أنْ يَنْتَفِعَ بِالْحِكْمَةِ\r\n؛ بر تمام عقل‌هايى كه در چنگال شهوت اسيرند حرام است كه از علم و دانش بهره‌مند شوند » . « 3 »\r\nبه يقين عقل‌ها متفاوت‌اند ؛ بعضى به اندازه‌اى نيرومندند كه هيچ انگيزه‌اى از هواى نفس نمىتواند بر آن چيره شود و گاه چنان ضعيف است كه با مختصر طغيان شهوت از كار مىافتد ، همان‌گونه كه هواى نفس نيز درجات و مراتب مختلفى دارد و بدترين چيز آن است كه حاكمان يك جامعه عقلشان در اسارت هواى نفسشان قرار گيرد و جامعه را به سوى بدبختى پيش برند و دين و دنياى مردم را ملعبهء هواى نفس سازند . در اين زمينه مرحوم مغنيه در شرح نهج‌البلاغهء خود داستان عجيب و تكان‌دهنده‌اى از ابن خلكان در كتاب وفيات الاعيان در شرح حال قاضى ابويوسف كه از علماى اهل سنت و از دوستان ابوحنيفه بود نقل مىكند كه عيسى بن جعفر ( از فرزندان منصور دوانيقى ) كنيز بسيار زيبايى داشت كه هارون الرشيد دلباختهء او شد . هارون از عيسى خواست كه آن كنيز را به او ببخشد يا بفروشد . عيسى كه علاقه‌مند به آن كنيز بود نپذيرفت و گفت : من\r\n\r\n\r\n","description":"","footnote":"\r\n( 1 ) . جاثيه ، آيهء 23 .\r\n( 2 ) . غررالحكم ، ح 817 .\r\n( 3 ) . همان ، ح 839 .\r\n","page_name":" 626 ","page_number":626},
  {"content":"\r\n\r\nسوگند ياد كرده‌ام به طلاق و عتاق ( منظور طلاق همهء همسران و آزادى تمام بردگان خود ) و صدقه دادن جميع اموالم اگر آن را به كسى بفروشم يا ببخشم .\r\n( اهل سنت معتقد بودند كه اگر كسى چنين سوگندى ياد كند و مخالفت كند تمام اموال او صدقه مىشود و تمام زنانش از او جدا و كنيزان و غلامانش آزاد مىگردند مطلبى كه در فقه شيعه شديداً با آن مخالفت شده است ) . هارون الرشيد او را تهديد به قتل كرد او تسليم شد ولى مشكل قسم بر فكر او سنگينى مىكرد .\r\nهارون گفت : من مشكل را حل مىكنم . به دنبال ابويوسف فرستاد و گفت : يك راه حل شرعى براى اين مسئلهء پيچيده جهت من پيدا كن . ابويوسف به عيسى بن جعفر گفت : راه حلش اين است كه نصف آن را به هارون ببخشى و نصف آن را به او بفروشى و در اين صورت مخالفتى با سوگندت نكرده‌اى ، زيرا نه تمامش را فروخته‌اى و نه تمامش را بخشيده‌اى . عيسى بن جعفر اين كار را انجام داد ( و نيمى از آن كنيز را به صد هزار دينار به هارون فروخت و نيم ديگر را به او بخشيد ) و كنيز را براى هارون الرشيد بردند در حالى كه هنوز در مجلس خود نشسته بود . هارون به ابويوسف گفت : يك مشكل ديگر باقى مانده است .\r\nابويوسف گفت : كدام مشكل ؟ گفت : اين كنيز قبلًا با صاحبش آميزش داشته و بايد يك بار عادت ماهانه شود و پاك گردد ( تا عدهء او به سر آيد ) سپس اضافه كرد : به خدا سوگند ( چنان ديوانهء اين كنيزم كه ) اگر امشب را با او به سر نبرم روح از تنم جدا مىشود . ابو يوسف گفت : آن هم راه دارد . او را آزاد كن و سپس او را بعد از آزادى به عقد خود درآور ، زيرا فرد آزاد عدّه‌اى ندارد . هارون او را آزاد كرد و او را به نكاح خود درآورد ( و با نهايت تأسف ) تمام اينها در يك ساعت قبل از آنكه هارون الرشيد از جاى خود برخيزد انجام شد .\r\nآرى هم حاكمان هواپرست و هم مفتيان دنياپرست اين‌گونه با احكام خدا\r\n\r\n","description":"","footnote":"","page_name":" 627 ","page_number":627},
  {"content":"\r\n\r\nبازى مىكردند . « 1 »\r\nسپس در يازدهمين نكته به مسئلهء مهم ديگرى اشاره كرده مىفرمايد : « حفظ تجربه‌ها بخشى از موفقيت است » ؛\r\n( وَمِنَ التَّوْفِيقِ حِفْظُ التَّجْرِبَةِ )\r\n. منظور از تجربه در اينجا مفهوم عام آن است و تجربه‌هاى شخصى و تجارب ديگران را شامل مىشود و تعبير به « مِنَ التَّوفِيقِ » اشاره به اين است كه انسان قسمت مهمى از موفقيت خود را در كارها ، از تجربه‌هاى پيشين خود و تجارب ديگران استفاده مىكند و در واقع انباشته شدن تجربه‌ها بر يكديگر سبب موفقيت در تمام زمينه‌هاى علمى و سياسى و اجتماعى و اخلاقى است و آن كس كه خود را از تجربه‌هاى ديگران بىنياز بداند و به تجربه‌هاى پيشين خود اعتنا نكند به يقين گرفتار شكست‌هاى پىدرپى خواهد شد .\r\nاساساً بعضى از علوم و دانش‌ها بر اساس تجربه پيشرفت كرده كه نام علوم تجربى هم بر آنها نهاده‌اند . از كجا طبيب مىداند كه فلان دارو براى فلان بيمارى مؤثر است ؟ آيا جز از تجربه‌هاى خويش و تجربه‌هاى ديگران استفاده كرده است ؟ امروز آزمايشگاه‌ها كه ابزار تجربه است در سراسر دنيا در علوم مختلف برپاست و اينها تفسير روشنى بر كلام امام عليه السلام است كه مىفرمايد : « حفظ تجربه‌ها بخش مهمى از موفقيت را تشكيل مىدهد » .\r\nقرآن مجيد بخش عظيمى از تاريخ اقوام پيشين را براى مسلمانان شرح داده است كه فلسفهء آن همان استفاده كردن از تجربهء زندگى پيشينيان است . گاه مىفرمايد : برويد آثار آنها را در نقاط مختلف زمين ببينيد ، و عبرت بگيريد .\r\nواژهء « توفيق » در استعمالات روايات دو معنا دارد : يك معناى آن همان موفقيت در كارها است كه در نكتهء حكيمانهء بالا به آن اشاره شده و معناى ديگر آن آماده شدن وسائل اعم از معنوى و مادى است و اين كه دعا مىكنيم : خدايا ! ما\r\n\r\n\r\n","description":"","footnote":"\r\n( 1 ) . وفيات الاعيان ، ج 6 ، ص 385 ؛ فى ظلال نهج‌البلاغه ، ج 4 ، ص 345 .\r\n","page_name":" 628 ","page_number":628},
  {"content":"\r\n\r\nرا براى كارهاى خير توفيق عنايت كن ؛ يعنى وسايل آن را اعم از روحانى و جسمانى فراهم نما . به يقين آنچه در اختيار ماست بايد خودمان فراهم سازيم و آنها را كه از اختيار ما بيرون است بايد از خدا بخواهيم و اين دو معنا به يك حقيقت باز مىگردند ؛ يعنى هر دو توفيقات الهى و حفظ تجربه‌ها سبب موفقيت است .\r\nدر روايات اسلامى دربارهء اهميت تجربه تعبيرات بسيار جالبى ديده مىشود .\r\nاز جمله در حديثى از امام اميرمؤمنان عليه السلام مىخوانيم :\r\n« الْعَقْلُ حِفْظُ التَّجارُبِ\r\n؛ عقل همان حفظ تجربه‌هاست » . « 1 » و در جاى ديگر :\r\n« الْعَقْلُ غَريزَةٌ تَزيدُ بِالْعِلْمِ\r\nبِالتَّجارُبِ\r\n؛ عقل غريزه‌اى ( الهى ) است كه با علم و دانش و تجربه افزايش مىيابد » . « 2 »\r\nاستفاده كردن از تجارب پيشينيان مخصوصاً براى زمامداران و سياست‌مداران از اهم امور است تا آنجا كه امام صادق عليه السلام مىفرمايد :\r\n« لا يَطْمَعَنَّ . . . وَلا الْقَليلُ التَّجْرِبَةِ الْمُعْجِبُ بِرَأْيِهِ في رِئاسَةٍ\r\n؛ افراد كم تجربه كه تنها به آراى خود تكيه مىكنند هرگز در رياست موفق نخواهند شد » . « 3 »\r\nدر بحث‌هاى گذشتهء نهج‌البلاغه نيز بارها امام عليه السلام بر اهميت استفاده از تجربه‌ها تأكيد فرموده است ؛ از جمله در خطبهء 176 كه در آن مواعظ بسيار سودمندى آمده است ، با قاطعيت مىفرمايد :\r\n« وَمَنْ لَمْ يَنْفَعْهُ اللَّهُ بِالْبَلاءِ وَالتَّجارُبِ لَمْ يَنْتَفِعْ بِشَيءٍ مِنَ الْعِظَةِ\r\n؛ آن كس كه خدا او را به وسيلهء آزمون‌ها و تجربه‌ها بهره‌مند نسازد از هيچ پند واندرزى سود نخواهد برد » . « 4 »\r\nدر عهدنامهء مالك اشتر نيز بر اين امر تأكيد شده بود ، امام عليه السلام در خطاب به\r\n\r\n\r\n","description":"","footnote":"\r\n( 1 ) . غررالحكم ، ح 10140 .\r\n( 2 ) . همان ، ح 443 .\r\n( 3 ) . بحارالانوار ، ج 69 ، ص 190 .\r\n( 4 ) . نهج‌البلاغه ، خطبهء 176 .\r\n","page_name":" 629 ","page_number":629},
  {"content":"\r\n\r\nمالك اشتر در مورد انتخاب كارمندان و اداره كنندگان حكومت مىفرمايد :\r\n« وَتَوَخّ مِنْهُمْ أهْلَ التَّجْرِبَةِ وَالْحَياءِ مِنْ أهْلِ الْبُيُوتاتِ الصّالِحَةِ وَالْقِدَمِ فِى الْإسْلامِ ؛\r\nو از ميان آنها افرادى را برگزين كه داراى تجربه و پاكى روح باشند و از خانواده‌هاى صالح و پيشگام و باسابقه در اسلام باشند » . « 1 »\r\nاين در حالى است كه امروزه شعارهاى زيادى در استفاده كردن از نيروى جوانان داده مىشود و متأسفانه به گونه‌اى تبليغ شده كه بعضى تصور مىكنند بايد بزرگسالان را از صحنهء حكومت و اجتماع كنار گذاشت در حالى كه آنها مجموعه‌هاى عظيمى از تجاربند . حق مطلب اين است كه تجربه‌هاى پرارزش بزرگسالان بايد با نيرو و نشاط جوانان آميخته شود تا موفقيت قطعى حاصل شود ؛ به طور قطع و يقين نه تنها مىتوان به نيروى جوان قناعت كرد و نه تنها به تجارب بزرگسالان ، بلكه اين دو مكمل يكديگرند .\r\nسپس در دوازدهمين نكتهء حكيمانه به اهميت دوستان اشاره كرده مىفرمايد :\r\n« دوستى ، نوعى خويشاوندى اكتسابى است » ؛\r\n( وَالْمَوَدَّةُ قَرَابَةٌ مُسْتَفَادَةٌ )\r\n. خويشاوندى گاه از طريق طبيعى مثلًا تولد دو فرزند از يك پدر و مادر حاصل مىشود كه اين دو به طور طبيعى برادرند ؛ ولى گاه انسان با ديگرى كه هيچ رابطهء نسبى با او ندارد چنان دوست مىشود كه همانند برادر يا برتر از برادر پيوند عاطفى با او پيدا مىكند . اين گونه دوستىها نوعى خويشاوندى اكتسابى است .\r\nاسلام آيين دوستى و مودت است و به مسئلهء دوست صالح آن‌قدر اهميت داده كه در حديثى از امام اميرمؤمنان عليه السلام مىخوانيم :\r\n« الصَّديقُ أقْرَبُ الْأقارِبِ ؛\r\nدوست ، نزديك‌ترين خويشاوندان است » . « 2 » در حديث ديگرى از همان حضرت\r\n\r\n\r\n","description":"","footnote":"\r\n( 1 ) . نامهء 53 .\r\n( 2 ) . غررالحكم ، ح 9408 .\r\n","page_name":" 630 ","page_number":630},
  {"content":"\r\n\r\nمىخوانيم :\r\n« مَنْ لا صَدِيقَ لَهُ لا ذُخْرَ لَهُ\r\n؛ كسى كه دوستى ندارد اندوخته‌اى ( براى مبارزه با مشكلات ) ندارد » . « 1 »\r\nتا آنجا كه در حديثى از امام صادق عليه السلام مىخوانيم :\r\n« لَقَدْ عَظُمَتْ مَنْزِلَةُ الصَّديق حَتّى أهْلُ النّارِ يَسْتَغيثُونَ بِهِ وَيَدْعُونَ بِهِ فِى النّارِ قَبْلَ الْقَريبِ الْحَمِيمِ قالَ اللَّهُ مُخْبِراً عَنْهُمْ :\r\n« فَمَا لَنَا مِنْ شَافِعِينَ * وَلَا صَدِيقٍ حَمِيمٍ » ؛ مقام دوست بسيار و الا است تا آنجا كه اهل دوزخ از دوست يارى مىطلبند و او را از درون آتش دوزخ صدا مىزنند پيش از آنكه نزديكان پرمحبت خود را صدا بزنند . خداوند در قرآن از آنها چنين خبر داده كه مىگويند : ( واى بر ما ) ما امروز شفاعت كنندگانى نداريم و نه دوست صميمى » . « 2 »\r\nسرانجام در سيزدهمين و آخرين نكتهء گرانبها مىفرمايد : « به انسانى كه ملول و رنجيده خاطر است اعتماد مكن » ؛\r\n( وَلَا تَأْمَنَنَّ مَلُولًا )\r\n. دليل آن روشن است ؛ افرادى كه به هر دليل رنجيده خاطر شده‌اند ، نشاط عمل در آنها مرده است به همين دليل نمىتوان به آنها اعتماد كرد . آنها منتظر بهانه‌اى هستند تا از كار فرار كنند و هرگز نمى توان استقامت و پشتكار را كه لازمهء پيشرفت است از آنها انتظار داشت .\r\nمرحوم علامهء شوشترى در شرح نهج‌البلاغهء خود شرح خوبى براى اين معنا ذكر كرده و آن داستان جنگ صفين است كه بر اثر طولانى شدن جنگ عدهء زيادى ملول و رنجيده و خسته شده بودند و منتظر بهانه‌اى بودند تا جنگ را رها كنند از اين رو به مجرد اين‌كه دشمن قرآن‌ها را بر سر نيزه‌ها كرد دست از جنگ در آستانهء پيروزىاش كشيدند . « 3 »\r\n\r\n\r\n","description":"","footnote":"\r\n( 1 ) . غرر الحكم ، ح 9408 .\r\n( 2 ) . بحار الانوار ، ج 71 ، ص 176 ، ح 11 . سورهء شعراء ، آيهء . 100 و 101 .\r\n( 3 ) . شرح نهج‌البلاغهء علامهء شوشترى ، ج 14 ص 508 .\r\n","page_name":" 631 ","page_number":631},
  {"content":"\r\n\r\nگاه ملول در اين جملهء نورانى به افراد زودرنج تفسير شده است . « 1 » آن هم واقعيتى است كه اعتماد به افراد زودرنج بسيار مشكل است ، چرا كه در گرماگرم كار و انجام برنامه ، ممكن است از اندك چيزى آزرده خاطر شوند و همه چيز را رها سازند . هر كدام از اين دو تفسير را بپذيريم بيان واقعيت انكارناپذيرى است و جمع بين هر دو تفسير در مفهوم كلام امام عليه السلام نيز مانعى ندارد .\r\nاين سخن را با حديثى از امام عليه السلام كه تكميل كنندهء كلام بالاست و در غررالحكم آمده پايان مىدهيم :\r\n« لا تَأمِنَنَّ مَلُولًا وَإن تَحَلّى بِالصّلَةِ فَإِنَّهُ لَيْسَ فِى الْبَرْقِ الْخاطِفِ مُسْتَمْتَعٌ لِمَنْ يَخُوضُ الظُّلْمَةَ\r\n؛ به افراد رنجيده خاطر و زودرنج اعتماد نكن ، هرچند دل او را با جايزه‌اى به دست آورى ، زيرا برق جهنده ( كه لحظه‌اى مىدرخشد وخاموش مىشود ) در شب تاريك قابل اعتماد نيست » . « 2 »\r\n* * * به راستى اگر انسان از ميان تمام كلمات امام عليه السلام همين مجموعهء فشردهء حكيمانهء پرمعنا را برنامهء زندگى خود قرار دهد ، هم در برنامه‌هاى مادى زندگى پيروز مىشود و هم در جنبه‌هاى معنوى آن ، هم مىتواند فرد را اصلاح كند و هم جامعه را ؛ ولى افسوس كه همچون « برق خاطفى » اين كلمات نورانى در نظر ما آشكار مىشود و چيزى نمىگذرد كه آن را به فراموشى مىسپاريم و همان مسير زندگى آميخته با اشتباهات را ادامه مىدهيم .\r\n* * *\r\n\r\n\r\n","description":"","footnote":"\r\n( 1 ) . شرح نهج البلاغهء عبده و منهاج البراعة ، ذيل حكمت مورد بحث .\r\n( 2 ) . غررالحكم ، ح 11139 .\r\n","page_name":" 632 ","page_number":632},
  {"content":"\r\n\r\n\r\n212 و قال عليه السلام عُجْبُ الْمَرْءِ بِنَفْسِهِ أَحَدُ حُسَّادِ عَقْلِهِ .\r\nامام عليه السلام فرمود :\r\nخودپسندىِ انسان يكى از حسودان عقل اوست . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nبه گفتهء مرحوم خطيب در مصادر ، اين گفتار گرانبها قبل از نهج‌البلاغه در كتاب تحف العقول به اين‌گونه آمده است : « أوَّلُ إعْجابِ الْمَرْءِ بِنَفْسِهِ فَسادُ عَقْلِهِ » و در همان كتاب به صورت ديگرى نيز چنين آمده است : « إعْجابُ الْمَرْءِ بِنَفْسِهِ يَدُلُّ عَلى ضَعْفِ عَقْلِهِ » و بعد از نهج‌البلاغه در كتاب ربيع الابرار و مطالب السؤول و روض الاخيار نيز آمده است . ( مصادر نهج‌البلاغه ، ج 4 ، ص 173 ) .\r\n","page_name":" 633 ","page_number":633},
  {"content":"\r\n . \r\n","description":"","footnote":"","page_name":" 634 ","page_number":634},
  {"content":"\r\n\r\n\r\nشرح و تفسير دشمن نيرومند عقل\r\nامام عليه السلام در اين گفتار حكيمانه به يكى از آثار سوء خودپسندى اشاره كرده ، مىفرمايد : « خودپسندىِ انسان يكى از حسودان عقل اوست » ؛\r\n( عُجْبُ الْمَرْءِ بِنَفْسِهِ أَحَدُ حُسَّادِ عَقْلِهِ )\r\n. مىدانيم حسود كسى است كه به نعمت‌هايى كه به انسان رسيده رشك مىورزد و آرزوى زوال آن را دارد و همين امر سبب مىشود به دشمنى با او برخيزد و هر كارى از دستش ساخته است ، در اين راه انجام دهد ، چهرهء او را در جامعه نازيبا نشان دهد ، عيوب او را فاش سازد ، افراد را از طريق شايعه‌پراكنى از وى دور كند و حتى به خانواده و فرزندان او دشمنى ورزد ، اگر بتواند ، كسب و كار و مقام او را از وى بگيرد و اگر نتواند در مسير آن مانع‌تراشى كند .\r\nاينها كارهايى است كه يك حسودِ عنود انجام مىدهد . خودپسندى در برابر عقل انسان نيز همين كارها را انجام مىدهد ؛ قدرت عقل را از انسان مىگيرد و او را به خطا مىافكند ، عيب انسان را ظاهر مىسازد ، مردم را از او متنفر مىكند ، حتى خانوادهء او را گرفتار مشكلات مىكند ، جاه و مقام او را متزلزل مىسازد و گاه اموال و ثروت او را از دستش مىگيرد ، چرا كه مردم هرگز حاضر به همكارى با افراد خودپسند و خودخواه نيستند .\r\nبنابراين ، اين تعبير كه « خودپسندى يكى از حاسدان عقل انسان است »\r\n\r\n","description":"","footnote":"","page_name":" 635 ","page_number":635},
  {"content":"\r\n\r\nتعبيرى بسيار رساست كه تمام نكاتى را كه در بالا گفته شد در بر دارد و اين است معناى فصاحت و بلاغت كه انسان در ضمن عبارت كوتاهى حقايق فراوانى را بيان نمايد .\r\nدر ضمن تعبير به\r\n« أَحَدُ حُسّادِ عَقْلِهِ\r\n؛ يكى از حاسدان عقل » نشان مىدهد كه عقل انسان حاسدان ديگرى نيز دارد كه از آن جمله هواى نفس و استبداد به رأى و تكبر است و در عوامل ظاهرى نيز شراب و مواد مخدر دشمن و حسودِ عنود عقل‌اند .\r\nدربارهء آثار خطرناك عُجب و خودپسندى در بحث‌هاى گذشته در گفتار حكيمانهء 38\r\n( وَأوْحَشَ الْوَحْشَةِ الْعُجْبُ )\r\nو گفتار گرانبهاى حكيمانهء 167\r\n( الإعْجابُ يَمْنَعُ مِنَ الْإزْديادِ )\r\nنيز مطالب قابل توجهى آمده است . اساساً عُجب و خودپسندى يكى از نشانه‌هاى جهل و نادانى است و طبق ضرب‌المثل معروف فارسى : « خودپسندى جان من برهان نادانى بود » زيرا انسان با تمام عظمتى كه دارد ، موجودى ضعيف است ؛ يك پشهء آلوده به ميكروب ممكن است قوىترين انسان‌ها رااز پاى در آورد و يا به هنگام خوردن و آشاميدن ، لقمه و آب گلوگيرش شود و او را خفه كند . بلند مرتبه‌ترين انسان‌ها از نظر مقام ظاهرى ممكن است يك شبه مقام خود را از دست بدهد و برترين ثروتمندان در مدت كوتاهى گرفتار ورشكستگى گردد و به خاك سياه بنشيند . با اين حال آيا خودپسندى و خودخواهى دليل بر نادانى نيست ؟ مىدانيم انسان نادان در معرض هرگونه آفت مادّى و معنوى است .\r\nرذيلهء عُجب و خودپسندى سرچشمهء رذيله‌هاى ديگر نيز نظير « تكبر » مىشود كسى كه خويشتن را مىپسندد هنگامى كه در برابر ديگران قرار گرفت تكبر مىورزد و گاه گرفتار رذيله‌هاى خودمحورى و انحصارطلبى نيز مىشود ، زيرا وقتى زياد به خود معتقد شد ، همه چيز را براى خود مىخواهد و در هر\r\n\r\n","description":"","footnote":"","page_name":" 636 ","page_number":636},
  {"content":"\r\n\r\nكارى خويش را محور مىبيند .\r\nدر قرآن مجيد و روايات اسلامى نيز بحث‌هاى آموزنده و گسترده‌اى دربارهء اين صفت رذيله آمده است . در آيهء 8 سورهء « فاطر » مىخوانيم : « أَفَمَنْ زُيِّنَ لَهُ سُوءُ عَمَلِهِ فَرَآهُ حَسَناً فَإِنَّ اللَّهَ يُضِلُّ مَنْ يَشَاءُ وَيَهْدِى مَنْ يَشَاءُ » ؛ آيا كسى كه عمل بدش براى او آراسته شده و آن را خوب و زيبا مىبيند ( همانند كسى است كه واقع را آنچنان كه هست مىيابد ) ؟ ! خداوند هر كس را بخواهد ( و مستحق بداند ) گمراه مى سازد و هر كس را بخواهد هدايت مىكند » .\r\nدر حديثى از اميرمؤمنان عليه السلام در كتاب تحف العقول آمده است :\r\n« الإعْجابُ ضِدُّ الصَّوابِ وَآفَةُالْألْبابِ\r\n؛ خودپسندى ضد واقع‌بينىاست وآفتىاست براى عقل‌ها » . « 1 »\r\nتضاد عُجب با عقل تا آن حد است كه در حديث ديگرى از آن حضرت در غررالحكم مىخوانيم :\r\n« الْمُعْجِبُ لا عَقْلَ لَهُ » « 2 »\r\nو در حديث ديگرى آمده است :\r\n« العُجْبُ رَأْسُ الْحِماقَةِ »\r\n. « 3 »\r\nدر حديث جالب و پرمعنايى كه در ذيل حكمت 38 گذشت اين حقيقت منعكس شده است كه حضرت مسيح مىگويد : « من بيماران غير قابل علاج را درمان كردم و حتى مردگان را به اذن خدا زنده نمودم ولى نتوانستم احمق را درمان كنم و هنگامى كه از حضرت سؤال مىكنند : احمق كيست ؟ بارزترين صفت او را عُجب و خودپسندى ذكر مىكند و اين اعجاب سبب مىشود كه تمام فضائل را مخصوص خود بداند و تمام حقوق را ويژهء خود بشمارد و هيچ حقى براى ديگرى قائل نباشد . در آخر آن حديث آمده است :\r\n« فَذلِكَ الْأحْمَقُ الّذي لا حيلَةَ في مُداواتِهِ\r\n؛ اين همان احمقى است كه راهى براى درمان او نيست » . « 4 »\r\n\r\n\r\n","description":"","footnote":"\r\n( 1 ) . تحف العقول ، ص 74 .\r\n( 2 ) . غررالحكم ، ح 7090 .\r\n( 3 ) . همان ، ح 7096 .\r\n( 4 ) . بحارالانوار ، ج 14 ، ص 324 .\r\n","page_name":" 637 ","page_number":637},
  {"content":"\r\n . \r\n","description":"","footnote":"","page_name":" 638 ","page_number":638},
  {"content":"\r\n\r\n\r\n213 و قال عليه السلام أَغْضِ عَلَى الْقَذَى وَالْأَلَمِ تَرْضَ أَبَداً .\r\nامام عليه السلام فرمود :\r\nچشم خود را بر خاشاك رنج‌ها فرو بند تا هميشه راضى باشى . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nمرحوم خطيب تنها منبعى كه براى اين كلام پرمعناى حكيمانه جز نهج‌البلاغه نقل كرده غررالحكم آمدى است كه در آنجا به جاى « وَالْألَمِ » « وَ إلّالَمْ » آمده است . ( مصادر نهج‌البلاغه ، ج 4 ، ص 173 ) .\r\n","page_name":" 639 ","page_number":639},
  {"content":"\r\n . \r\n","description":"","footnote":"","page_name":" 640 ","page_number":640},
  {"content":"\r\n\r\n\r\nشرح و تفسير بهترين راه آرامش\r\nامام عليه السلام در اين گفتار حكيمانه‌اش دستور بسيار خوبى براى تحصيل آرامش در زندگى مىدهد و مىفرمايد : « چشم خود را بر خاشاك و رنج‌ها فرو بند تا هميشه راضى باشى » ؛\r\n( أَغْضِ عَلَى الْقَذَى وَالْأَلَمِ تَرْضَ أَبَداً )\r\n. « أَغْضِ » از ريشهء « اغضاء » به معناى نزديك كردن پلك‌هاى چشم به يكديگر است بى آنكه كاملًا آن را ببنديم ، ازاين‌رو آن را در فارسى به فرو بستن ترجمه مىكنند .\r\n« قَذَى » به معناى خاشاك و اشياى ريزى است كه در چشم مىافتد و چشم را ناراحت مىكند و « أَلَم » به معناى درد و رنج است .\r\nاشاره به اين‌كه زندگى انسان در اين جهان به هر حال آميخته با ناراحتىهايى است و شايد هيچ كس را نتوان پيدا كرد كه از چيزى ناراحت نباشد ؛ گاه مشكلاتى براى خود مىبيند و گاه براى فرزندان و بستگان ، يا دوستان ، يا همشهريان ، يا هموطنان و امثال آن و اگر انسان تاب تحمل هيچ مشكلى را نداشته باشد و در برابر هر مشكلى بىتابى و جزع و فزع كند ، هرگز رضايت خاطر و آرامش روح پيدا نخواهد كرد ، بنابراين انسان بايد صبور و شكيبا و داراى تحمل باشد تا بتواند آرامش خود را در زندگى حفظ كند و از حيات خود راضى و از نعمت‌هاى پروردگار خشنود باشد و گرنه اين بىتابىها ممكن است سر از\r\n\r\n","description":"","footnote":"","page_name":" 641 ","page_number":641},
  {"content":"\r\n\r\nشكايت از پروردگار درآورد و سعادت انسان را بر باد دهد .\r\nدر تعدادى از نسخ نهج‌البلاغه مانند نسخهء ابن ميثم و منهاج البراعة و همچنين علامهء مجلسى در بحارالانوار كه مستقيماً از نهج‌البلاغه نقل كرده‌اند به جاى « وَالْأَلَمِ » « وَالّا لَمْ » آمده است كه مفهوم جمله چنين مىشود : « چشم خود را بر خاشاك فرو بند و گرنه هرگز رضايت خاطر پيدا نخواهى كرد » . اين نسخه مناسب‌تر به نظر مىرسد ، زيرا چشم فرو بستن از قذى ( خاشاك ) مفهوم روشنى دارد ؛ امّا چشم فرو بستن از الَم ( درد و رنج ) مفهوم مناسبى ندارد . انسان درد و رنج را بايد تحمل كند نه آنكه چشم بر آن فرو بندد . اضافه بر اين آهنگ جمله نيز با نسخهء اخير مناسب است نه با نسخهء قبل .\r\nافزون بر اين در نهج‌البلاغه نيز امام عليه السلام تعبيرى دارد كه مناسب نسخهء دوم است آنجا كه مىفرمايد :\r\n« وَأغْضَيْتُ عَلَى الْقَذى وَشَرِبْتُ عَلَى الشَّجا\r\n؛ چشم بر خاشاك فرو بستم و با گلويى كه استخوان در آن گير كرده بود جرعهء تلخ حوادث را نوشيدم » . « 1 »\r\nابن ابىالحديد در شرح نهج‌البلاغهء خود شعر مناسبى از يكى از شعراى عرب نقل كرده است كه مىگويد :\r\n إذا أنْتَ لَمْ تَشْرَبْ مِراراً عَلَى الْقَذى * ظَمِئْتَ وَأيُ النّاسِ تَصْفُو مَشارِبُهُ \r\nاگر خاشاك را در آب نوشيدنى خود تحمل نكنى هميشه تشنه خواهى ماند و كدام انسان است كه هميشه نوشابه‌اش صاف باشد .\r\nشاعر ديگرى مىگويد\r\n وَمَنْ لَمْ يَغْمِضْ عَيْنَهُ عَنْ صَديقِهِ * وَعَنْ بَعْضِ ما فِيهِ يَمُتْ وَهُوَ عاتِبٌ \r\nكسى كه نسبت به عيوب دوستش اغماض نداشته باشد از دنيا مىرود در حالى كه دائماً در حال سرزنش كردن است . « 2 »\r\n\r\n\r\n","description":"","footnote":"\r\n( 1 ) . خطبهء 26 .\r\n( 2 ) . شرح نهج‌البلاغهء ابن ابىالحديد ، ج 19 ، ص 34 .\r\n","page_name":" 642 ","page_number":642},
  {"content":"\r\n\r\nدر حديثى از مستطرفات سرائر مىخوانيم كه امام صادق عليه السلام از پدر بزرگوارش امام باقر عليه السلام نقل مىكند :\r\n« أكْثَرُ أهْلِ الْجَنَّةِ الْبُلْهُ\r\n؛ بيشترين بهشتيان افراد كم‌خرد هستند » . راوى عرض مىكند : منظورتان ابلهان و افراد مجنون و بيمار است ؟\r\nامام عليه السلام مىفرمايد : « نه »\r\n« الّذينَ يَتَغافَلُونَ عَمّا يَكْرَهُونَ يَتَبالَهُونَ عَنْهُ\r\n؛ منظورم كسانى است كه در برابر عوامل ناراحتى تغافل مىكنند و خود را به بىخبرى مىزنند » . « 1 »\r\n* * *\r\n\r\n\r\n","description":"","footnote":"\r\n( 1 ) . مستطرفات السرائر ، ص 566 .\r\n","page_name":" 643 ","page_number":643},
  {"content":"\r\n . \r\n","description":"","footnote":"","page_name":" 644 ","page_number":644},
  {"content":"\r\n\r\n\r\n214 و قال عليه السلام مَنْ لَانَ عُودُهُ كَثُفَتْ أَغْصَانُهُ .\r\nامام عليه السلام فرمود :\r\nكسى كه ساقهء درخت وجودش نرم است ، شاخه‌هايش فراوان است . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nخطيب رحمه الله در مصادر اين كلام حكمت‌آميز را از كتاب مائة كلمة جاحظ كه سال‌ها قبل از سيد رضى مىزيسته نقل مىكند و مىگويد : شبيه آن ، بيان ديگرى است كه از آن حضرت نقل شده كه مىفرمايد : « مَنْ لانَتْ كَلِمَتُهُ وَجَبَتْ مَحَبَّتُهُ » سپس مىافزايد : اين در واقع از ريشهء قرآنى « فَبِمَا رَحْمَةٍ مِنَ اللَّهِ لِنْتَ لَهُمْ وَلَوْ كُنْتَ فَظّاً غَلِيظَ الْقَلْبِ لَانْفَضُّوا مِنْ حَوْلِكَ » گرفته شده است » . ( مصادر نهج‌البلاغه ، ج 4 ، ص 173 ) .\r\n","page_name":" 645 ","page_number":645},
  {"content":"\r\n . \r\n","description":"","footnote":"","page_name":" 646 ","page_number":646},
  {"content":"\r\n\r\n\r\nشرح و تفسير درخت پرشاخه !\r\nامام عليه السلام در اين كلام حكيمانه به نكتهء مهمى دربارهء جلب و جذب دوستان و ياران اشاره كرده ، مىفرمايد : « كسى كه ساقهء درخت وجودش نرم است ، شاخه‌هايش فراوان است » ؛\r\n( مَنْ لَانَ عُودُهُ كَثُفَتْ « 1 » أَغْصَانُهُ « 2 » )\r\n. « عود » به معناى چوب است ؛ خواه از درخت جدا شده يا جزء درخت باشد و در اينجا به معناى ساقهء درخت است .\r\nاين سخن تعبيرى كنايى و لطيفى است و اشاره به اين است كه افراد متواضع و با محبت دوستان فراوانى را گرد خود جمع مىكنند و به عكسْ افراد خشن و غير قابل انعطاف دوستان را از گرد خود پراكنده مىسازند .\r\nمىدانيم شاخه‌ها از كنار ساقه‌ها جوانه مىزند ؛ ساقه‌اى كه خشك و كم آب باشد شاخه‌هاى كمترى از آن مىرويد و ساقه‌اى كه نرم است ، از گوشه و كنارش شاخه‌هاى فراوانى مىرويد . نيز قسمت مهمى از درخت را آب تشكيل مىدهد و رطوبت از عوامل اصلى رويش گياه است ، در حالى كه كمبود آب هم درخت را پژمرده مىكند و هم سبب مىشود شاخه‌هاى كمترى از آن برويد . انسان نيز به منزلهء درختى است كه اگر نرمش از خود نشان بدهد و خشونت را كنار بگذارد\r\n\r\n\r\n","description":"","footnote":"\r\n( 1 ) . « كثفت » از ريشهء « كثافت » به معناى فزونى است .\r\n( 2 ) . « اغصان » جمع « غُصن » بر وزن « غُسل » به معناى شاخهء درخت است .\r\n","page_name":" 647 ","page_number":647},
  {"content":"\r\n\r\nو محبت را به جاى آن بنشاند افراد زيادى به سوى او جذب مىشوند در حالى كه اگر خشن و انعطاف‌ناپذير باشد ، نزديك‌ترين بستگان و خويشاوندان و دوستان نيز از او فاصله مىگيرند . اين معنا در قرآن مجيد - همان‌گونه كه قبلًا نيز اشاره شده - دربارهء پيغمبر اسلام صلى الله عليه و آله به صورت الگو بيان شده است . در آيهء 159 سورهء « آل عمران » مىخوانيم : « فَبِمَا رَحْمَةٍ مِنَ اللَّهِ لِنْتَ لَهُمْ وَلَوْ كُنْتَ فَظّاً غَلِيظَ الْقَلْبِ لَانْفَضُّوا مِنْ حَوْلِكَ » ؛ به سبب رحمت الهى در برابر مؤمنان ، نرم و مهربان شدى ! و اگر خشن و سنگدل بودى ، از اطراف تو پراكنده مىشدند » .\r\nجاذبهء اخلاقى پيغمبر اكرم و ائمهء هدى عليهم السلام مصداق روشنى از اين گفتار حكيمانه است . در حديثى دربارهء پيغمبر اكرم صلى الله عليه و آله مىخوانيم :\r\n« كانَ أكْرَمُ النّاسِ وَألْيَنُ النّاسِ ضَحّاكاً بَسّاماً\r\n؛ پيامبر صلى الله عليه و آله كريم‌ترين و نرمخوترين مردم ، بسيار خنده‌رو و متبسم بود » . « 1 »\r\nدر نامهء امام عليه السلام به محمد بن ابى بكر آمده است :\r\n« وَأَلِنْ لَهُمْ جَانِبَكَ وَابْسُطْ لَهُمْ وَجْهَكَ\r\n؛ در برابر آنها متواضع باش و با چهرهء گشاده مردم را ملاقات كن » .\r\nدر حديث ديگرى از رسول اكرم صلى الله عليه و آله مىخوانيم :\r\n« ألا أُخْبِرُكُمْ بِمَنْ تَحْرِمُ عَلَيْهِ النّارُ غَداً\r\n؛ آيا به شما خبر دهم چه كسى آتش دوزخ در فرداى قيامت بر او حرام است ؟ » .\r\nعرض كردند : آرى يا رسول الله .\r\nفرمود :\r\n« الْهَيّنُ الْقَريبُ اللَّيّنُ السَّهْلُ\r\n؛ كسى كه آسان مىگيرد و به مردم نزديك و نرمخوست و سختگيرى نمىكند » . « 2 »\r\nاگر حُسن خلق در احاديث سرچشمهء فراوانى روزى معرفى شده ، يا سبب عمران و آبادى شهرها و فزونى عمرها دانسته شده به همين دليل است كه انسان\r\n\r\n\r\n","description":"","footnote":"\r\n( 1 ) . كنزالعمّال ، ج 7 ، ص 222 .\r\n( 2 ) . بحارالانوار ، ج 72 ، ص 51 ، ح 4 .\r\n","page_name":" 648 ","page_number":648},
  {"content":"\r\n\r\nدر سايهء آن اعوان و انصار فراوانى پيدا مىكند و به كمك آنها مىتواند مشكلات مهم زندگى را حل كند .\r\nبر عكس در روايتى از اميرمؤمنان على عليه السلام آمده است :\r\n« سُوءُ الْخُلْقِ نَكَدُ الْعيشِ وَعَذابُ النَّفْسِ\r\n؛ بدخلقى سبب تنگى معيشت و رنج روح و روان مىشود » . « 1 »\r\nمحمّد عبده در شرح نهج‌البلاغهء خود تفسير ديگرى براى اين عبارت دارد وى مىگويد : منظور از « ليّنُ الْعُود » طراوت جسمانى انسان و نشاط او و داشتن فضل و همت است و منظور از « كثْرت أغصان » كثرت آثارى است كه از او آشكار مىشود ؛ گويى هر اثرى شاخه‌اى از وجود اوست ؛ ولى در پايان فزونى اعوان و انصار را به عنوان تفسير ديگرى ذكر كرده است . به نظر مىرسد آنچه در بالا گفته شد مناسب‌تر و با آيات و روايات همسوتر باشد .\r\n* * *\r\n\r\n\r\n","description":"","footnote":"\r\n( 1 ) . غررالحكم ، ح 5702 .\r\n","page_name":" 649 ","page_number":649},
  {"content":"\r\n . \r\n","description":"","footnote":"","page_name":" 650 ","page_number":650},
  {"content":"\r\n\r\n\r\n215 و قال عليه السلام الْخِلَافُ يَهْدِمُ الرَّأْيَ .\r\nامام عليه السلام فرمود :\r\nاختلاف ، تصميم‌گيرى و تدبير را نابود مىكند . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nمرحوم خطيب در مصادر نهج‌البلاغه در ذيل اين كلام حكيمانه آن را فقط از طرطوشى در كتاب سراج الملوك نقل كرده است . ( مصادر نهج‌البلاغه ، ج 4 ، ص 174 ) .\r\nمرحوم آمدى نيز در غررالحكم آن را با تفاوتى به اين صورت « الْخِلافُ يَهْدِمُ الْآراءَ » آورده است .\r\n","page_name":" 651 ","page_number":651},
  {"content":"\r\n . \r\n","description":"","footnote":"","page_name":" 652 ","page_number":652},
  {"content":"\r\n\r\n\r\nشرح و تفسير ثمرهء شوم اختلاف\r\nامام عليه السلام در اين كلام نورانى و كوتاه و پرمعنا به يكى از عواقب سوء اختلاف اشاره مىكند و مىفرمايد : « اختلاف ، تصميم‌گيرى و تدبير را نابود مىكند » ؛\r\n( الْخِلَافُ يَهْدِمُ الرَّأْيَ )\r\n. همه مىدانيم اختلاف سرچشمهء همهء بدبختىهاست . هيچ قوم و ملتى نابود نشدند مگر بر اثر اختلاف و هيچ جمعيتى پيروز و كامياب نگشتند مگر در سايهء اتفاق .\r\nكلام حكيمانهء بالا دو تفسير مىتواند داشته باشد : نخست اين‌كه گاه مىشود عده‌اى مىنشينند و بر سر موضوع مهمى تصميم‌گيرى مىكنند ؛ ولى ناگهان فرد يا افرادى نظر مخالفى ابراز مىكنند و تصميم‌گيرى پيش گفته را به هم مىزنند و كار ابتر مىماند . همان‌گونه كه در داستان جنگ صفين ، على عليه السلام و جمعى از دوستان خبير و آگاه اصرار داشتند كه جنگ به مراحل نهايى رسيده و آن را تا پيروزى ادامه دهند و غائله را ختم كنند ؛ ولى مخالفت افرادى ناآگاه و جاهل و بىخبر اين تصميم را بر هم زد و مسلمانان با عواقب بسيار دردناك آن روبرو شدند .\r\nتفسير ديگر اين‌كه اختلاف سبب مىشود كه رأىگيرى هيچ‌گاه به جايى نرسد و تدبيرها عقيم بماند .\r\n\r\n","description":"","footnote":"","page_name":" 653 ","page_number":653},
  {"content":"\r\n\r\nجمع ميان اين دو تفسير نيز مانعى ندارد كه اختلاف هم مانع از تصميم و تدبير باشد و هم اگر تدبير و تصميم صحيحى منعقد شد ، آن را بر هم بزند .\r\nروشن است براى انجام هر كار مهمى احتياج به فكر و انديشه و تدبير و تصميم‌گيرى صحيح است و اين كار تنها در فضايى ممكن است كه اختلاف در آن نباشد ، بلكه تمام كسانى كه در آن تصميم‌گيرى شركت دارند هدفشان رسيدن به نقطهء واحد و حتى الامكان دور از هر گونه خطا و اشتباه باشد . اما گاه يك نغمهء مخالف كه يا بدون مطالعه اظهار شده و يا از غرض و مرضى ناشى گشته مىتواند تمام تصميم‌ها و تدبيرها را به هم بريزد .\r\nگاهى نيز رئيس جمعيت بر حسب تدبير خود تصميمى مىگيرد ؛ اما مخالفت بعضى از پيروان آن را عقيم مىكند چنان كه در داستان قلم و دوات كه پيغمبر اكرم صلى الله عليه و آله در آخرين لحظات عمرش درخواست كرد آن را بياورند و فرمانى دربارهء جانشين خود كه قطعاً على بن ابىطالب عليه السلام بود بنويسد و آنچه را قبلًا گفته بود تأكيد كند ، مخالفت يك نفر ( خليفهء دوم ) سبب شد كه گروه ديگرى نيز نغمهء خلاف سر دهند و جلوى اين كار گرفته و حتى به ساحت قدس پيامبر اكرم صلى الله عليه و آله اهانت زشتى شود كه شرح آن در چندين جاى صحيح بخارى و كتب ديگر حديث و تاريخ آمده است . « 1 »\r\nدر جنگ احد نيز همين حادثهء شوم اتفاق افتاد ؛ پيامبر صلى الله عليه و آله و جمعى از ياران اصرار داشتند مسلمانان در مدينه بمانند و در برابر دشمن از خود دفاع كنند ، زيرا در آنجا بهتر مىشد دشمن را زمين‌گير كرد ؛ ولى گروهى از جوانان پرشور مخالفت كردند . پيامبر اكرم صلى الله عليه و آله به احترام نظرات آنها لشكر اسلام را به بيرون و در كنار كوه احد آورد و سرانجام به سبب اين موضوع و پاره‌اى از اسباب ديگر\r\n\r\n\r\n","description":"","footnote":"\r\n( 1 ) . براى توضيح بيشتر و آگاهى از مصادر متعدد حديث « دوات و قلم » به كتابى كه به همين نام ( حديث دوات و قلم ) نوشته شده ، مراجعه كنيد .\r\n","page_name":" 654 ","page_number":654},
  {"content":"\r\n\r\nضربهء سختى بر پيكر لشكر اسلام وارد شد .\r\nدر حديثى از رسول خدا صلى الله عليه و آله مىخوانيم :\r\n« ما اخْتَلَفَتْ أُمَّةٌ بَعْدَ نَبِيِّها إلّاظَهَرَ أهْلُ باطِلِها عَلى أهْلِ حَقّها\r\n؛ هيچ امتى بعد از پيامبر خود اختلاف نكردند مگر اين‌كه اهل باطل بر اهل حق در ميان آنها پيروز شدند » . « 1 »\r\nدر كلام حكيمانهء شمارهء 179 نيز امام عليه السلام به اين حقيقت اشاره فرموده بود كه :\r\n« اللّجاجَةُ تَسُلُّ الرَّاْىَ\r\n؛ لجاجت فكر و رأى انسان را نابود مىكند » .\r\n* * *\r\n\r\n\r\n","description":"","footnote":"\r\n( 1 ) . كنزالعمّال بنا به نقل ميزان الحكمة ، ح 1898 .\r\n","page_name":" 655 ","page_number":655},
  {"content":"\r\n . \r\n","description":"","footnote":"","page_name":" 656 ","page_number":656},
  {"content":"\r\n\r\n\r\n216 و قال عليه السلام مَنْ نَالَ اسْتَطَالَ .\r\nامام عليه السلام فرمود :\r\nكسى كه به نوايى رسد طغيان مىكند . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nخطيب رحمه الله در ذيل اين كلام حكيمانه مىنويسد : پيش از نهج‌البلاغه ، اين گفتار در دو كتاب ديگر آمده است : تحف العقول و روضهء كافى . ( مصادر نهج‌البلاغه ، ج 4 ، ص 174 ) . قابل توجه اين‌كه اين كلام حكيمانه در اين دو كتاب در ضمن خطبهء « وسيله » آمده كه بسيارى از كلمات قصار از آن بر گرفته شده است .\r\n","page_name":" 657 ","page_number":657},
  {"content":"\r\n . \r\n","description":"","footnote":"","page_name":" 658 ","page_number":658},
  {"content":"\r\n\r\n\r\nشرح و تفسير رابطهء فزونى نعمت و طغيانگرى\r\nامام عليه السلام در اين گفتار حكيمانه به وضع حال بسيارى از مردم اشاره مىكند كه از مواهب مادى سوء استفاده مىكنند ، مىفرمايد : « كسى كه به نوايى رسد طغيان مىكند و برترى مىجويد » ؛\r\n( مَنْ نَالَ اسْتَطَالَ )\r\n. « استطال » از ريشهء « طول » بر وزن ( قول ) به معناى قدرت و برترى است و هگامى كه به باب استفعال مىرود مفهوم برترىجويى دارد .\r\nعبارت امام عليه السلام مفهوم وسيع و گسترده‌اى دارد و تمام كسانى را كه به مال يا مقام و يا هرگونه قدرت ديگرى مىرسند شامل مىشود و اين سيره‌اى ناپسند در بسيارى از مردم است ؛ هنگامى كه مال و ثروت فراوانى پيدا مىكنند مىكوشند خود را برتر از ديگران نشان دهند و هنگامى كه مقامى پيدا كنند اصرار دارند ديگران را زير سلطهء خود قرار دهند . همچنين هنگامى كه علم و دانشى به دست مىآورند ديگران را نادان مىپندارند و شاگرد خود مىدانند . به ويژه اگر پيش از اين محروميت‌هايى كشيده باشند ؛ فقير بوده و به نوايى رسيده ، ضعيف بوده و به قدرتى دست يافته ، جاهل مطلق بوده و به علم و دانش مختصرى رسيده است . كبر و غرور و برترىجويى اين گونه افراد بيشتر و شديدتر است و تاريخ گذشته و حتى حوادثى كه امروز با چشم خود مىبينيم شاهد گوياى اين گفتار امام عليه السلام است .\r\n\r\n","description":"","footnote":"","page_name":" 659 ","page_number":659},
  {"content":"\r\n\r\nدر واقع مىتوان گفت : اين كلام حكيمانه از آيهء شريفهء 6 و 7 سورهء « علق » برگرفته شده كه مىفرمايد : « كَلَّا إِنَّ الْإِنسَانَ لَيَطْغَى * أَنْ رَّآهُ اسْتَغْنَى » ؛ چنين نيست به يقين انسان طغيان مىكند از اين‌كه خود را بىنياز ببيند » . « 1 »\r\nگرچه بعضى از مفسران ، انسان را در آيهء مورد نظر ، خصوص « ابو جهل » دانسته‌اند كه مرد ثروتمند و طغيانگرى بود و به مبارزه با پيغمبر اسلام صلى الله عليه و آله پرداخت ؛ ولى به يقين ، انسان در اينجا مفهومى كلى دارد كه به گروه كثيرى از نوع بشر اشاره مىكند و ابوجهل و امثال آن مصداق‌هاى روشنى از آن هستند .\r\nدر كلمات قصار گذشته نيز كراراً به اين حقيقت با تعبيرات ديگرى اشاره شده است ؛ از جمله در گفتار حكيمانهء 150 كه در مقام موعظه به نكته‌هاى مهمى اشاره مىكند ، مىفرمايد :\r\n« لَا تَكُنْ مِمَّنْ . . . إِنِ اسْتَغْنَى بَطِرَ وَفُتِنَ »\r\n. اگر غنى و بىنياز شود مغرور و مفتون مىگردد و در گفتار 160 نيز مىفرمايد :\r\n« مَنْ مَلَكَ اسْتَأْثَرَ\r\n؛ كسى كه دستش به حكومتى رسد استبداد پيشه مىكند » .\r\nو مىتوان گفت : كلام مورد بحث جامعيت بيشترى دارد ، زيرا كلمات گذشته يا در مورد غنى و ثروت بود و يا مقام ؛ اما گفتار حكيمانهء مورد بحث ، رسيدن به هر نوع توانايى مالى و مقامى و علمى را شامل مىشود .\r\nالبته اين امر در مورد افراد كم‌ظرفيت و بىشخصيت است كه تغيير وضع زندگى آنها را به كلى دگرگون مىسازد ؛ ولى مردان باايمان و پرظرفيت و باشخصيت اگر تمام عالم را به آنها بدهند تغييرى در زندگى آنان پيدا نمىشود .\r\nنمونهء اتم آن خود امام اميرمؤمنان عليه السلام است . در آن روز كه در گوشهء خانه تنها نشسته بود و آن روز كه بر تخت قدرت خلافت قرار داشت حالش از هر نظر يكسان بود ؛ ساده‌زيستى ، عبادات شبانه ، رسيدگى به حال محرومان و دفاع از مظلومان در هر حال مورد توجه ايشان بود . دليل آن روشن است ، زيرا آنها اين\r\n\r\n\r\n","description":"","footnote":"\r\n( 1 ) . علق ، آيهء 6 و 7 .\r\n","page_name":" 660 ","page_number":660},
  {"content":"\r\n\r\nمواهب را مال خود نمىدانند و به عنوان امانتى از سوى خدا براى خدمت به خلق و پيمودن راه قرب حق حساب مىكنند .\r\nاز اينجا روشن مىشود دعاهاى پيوسته بعضى كه به مال و مقام و قدرت برسند و مستجاب نمىشود بسا به علّت همين است كه خدا مىداند اگر آنها به نوايى برسند طغيان مىكنند و استطاله و برترىجويى را پيشه مىسازند . لطف پروردگار شامل آنها مىشود و آنها را از رسيدن به اين امور محروم مىسازد .\r\nداستان معروف ثعلبة بن حاطب انصارى كه در ذيل آيهء 75 سورهء « توبه » آمده است نشان مىدهد كه او مرد فقيرى بود و با اصرار زياد از پيغمبر اكرم صلى الله عليه و آله خواست در حق او دعا كند تا ثروتمند شود و پيغمبر صلى الله عليه و آله خواستهء او را رد مىكرد .\r\nپس از اصرار زياد دعايى در حقش فرموده و صاحب ثروت عظيمى شد و راه طغيان را پيش گرفت ، نه تنها از پرداختن زكات سر باز زد ، بلكه حكم زكات را ظالمانه پنداشت و آن را شبيه جزيهء يهود و نصارى قلمداد كرد و بر سرش آمد آنچه آمد . « 1 »\r\nاين حالت - همان‌گونه كه اشاره كرديم - در افراد بىنوايى كه به نوايى مىرسند غالباً شديدتر است ، ازاين‌رو در روايتى از امام كاظم عليه السلام مىخوانيم :\r\n« مَنْ وَلَّدهُ الْفَقْرُ أبْطَرَهُ الْغِنى\r\n؛ كسى كه در دامان فقر متولد شده غنا و بىنيازى او را به طغيان وا مىدارد » . « 2 »\r\nدر روايات مخصوصاً تأكيد شده كه اگر حاجتى داشتيد هرگز به اين‌گونه افراد مراجعه نكنيد ، ازاين‌رو همان‌گونه كه پيش از اين نيز آورده‌ايم در حديثى از امام صادق عليه السلام مىخوانيم كه به يكى از يارانش فرمود :\r\n« تُدْخِلُ يَدَكَ فِي فَمِ التِّنِّينِ إِلَى الْمِرْفَقِ خَيْرٌ لَكَ مِنْ طَلَبِ الْحَوَائِجِ إِلَى مَنْ لَمْ يَكُنْ لَهُ وَكَانَ\r\n؛ دست خود را تا مرفق\r\n\r\n\r\n","description":"","footnote":"\r\n( 1 ) . براى توضيح بيشتر به تفسير نمونه ذيل آيهء 75 سورهء « توبه » مراجعه كنيد .\r\n( 2 ) . بحارالانوار ، ج 100 ، ص 86 .\r\n","page_name":" 661 ","page_number":661},
  {"content":"\r\n\r\nدر دهان اژدها كنى براى تو بهتر از آن است كه حاجت از كسى بطلبى كه چيزى نداشته و سپس به نوايى رسيده است » . « 1 »\r\nابن ابىالحديد در تفسير اين گفتار حكيمانه غير از اين تفسير معروف احتمال ديگرى داده است و آن اين‌كه منظور از « مَنْ نالَ » كسى است كه جود و بخششى بر ديگران مىكند و به موجب جود و بخشش راه برترىجويى را پيش مىگيرد .\r\nگرچه « نالَ » گاه به معناى بخشيدن چيزى به ديگران آمده است ؛ ولى سياق كلام نشان مىدهد كه در اينجا منظور چيز ديگرى است .\r\n* * *\r\n\r\n\r\n","description":"","footnote":"\r\n( 1 ) . بحارالانوار ، ج 75 ، ص 248 .\r\n","page_name":" 662 ","page_number":662},
  {"content":"\r\n\r\n\r\n217 و قال عليه السلام فِي تَقَلُّبِ الْأَحْوَالِ ، عِلْمُ جَوَاهِرِ الرِّجَالِ .\r\nامام عليه السلام فرمود :\r\nدر دگرگونى حالات گوهر مردان شناخته مىشود . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nمرحوم خطيب در مصادر نهج‌البلاغه در ذيل اين كلام شريف مىگويد : قبل از نهج‌البلاغه در كتاب تحف العقول و روضهء كافى ذكر شده و بعد از نهج‌البلاغه ، قاضى قضاعى در كتاب الدستور با تفاوتى و همچنين طرطوشى در سراج الملوك و كراجكى در كنز الفوائد آن را آورده‌اند و تفاوت آنها نشان مىدهد كه آنها نيز اين كلام حكيمانه را از منابع ديگرى اخذ كرده‌اند . ( مصادر نهج‌البلاغه ، ج 4 ، ص 174 ) .\r\nمرحوم صدوق نيز قبل از سيد رضى آن را در كتاب مشهور خود من لا يحضره الفقيه ضمن وصاياى اميرمؤمنان به فرزندش آورده است . ( ج 4 ، ص 388 ) . همچنين در غررالحكم نيز اين كلام حكيمانه با تفاوتى به اين صورت نقل شده است : « في تَصاريفَ الْأحْوالِ تُعْرَفُ جَواهِرُ الرّجالِ » .\r\n","page_name":" 663 ","page_number":663},
  {"content":"\r\n . \r\n","description":"","footnote":"","page_name":" 664 ","page_number":664},
  {"content":"\r\n\r\n\r\nشرح و تفسير طريقهء شناخت افراد\r\nامام عليه السلام در اين كلام نورانى به طريقهء آزمايش شخصيت انسان‌ها اشاره مىكند و مىفرمايد : « در دگرگونى حالات گوهر مردان شناخته مىشود » ؛\r\n( فِي تَقَلُّبِ الْأَحْوَالِ ، عِلْمُ « 1 » جَوَاهِرِ الرِّجَالِ )\r\n. در كافى در ادامهء اين كلام نورانى آمده است\r\n« وَالْأيّامُ تُوضِحُ لَكَ السَّرائِرَ الْكامِنَةَ\r\n؛ و گذشت روزها اسرار پنهانى را بر تو آشكار مىسازد » . « 2 »\r\n« جواهر » جمع « جوهر » به معناى اشياى گرانبهايى است كه از معدن استخراج مىكنند ، به ذات و طبيعت هر چيزى نيز اطلاق مىشود و در اينجا نيز منظور همين است .\r\nبسيار مىشود كه ظاهر و باطن افراد مختلف است ؛ ظاهرى آراسته دارند در حالى كه درون ، آلوده است . ظاهرش پاكدامن ، زاهد ، شجاع و پرمحبت است ؛ ولى باطن كاملًا بر خلاف آن است و گاه به عكس افرادى ظاهراً كم‌استقامت ، فاقد سخاوت و بىتفاوت به نظر مىرسند در حالى كه در باطن شجاع و نيرومند\r\n\r\n\r\n","description":"","footnote":"\r\n( 1 ) . در متن بسيارى از نسخ نهج‌البلاغه « علم » به صورت مصدرى آمده در حالى كه در نسخ ديگرى « عُلِمَ » به صورت فعل ماضى مجهول است و اين نسخه علاوه بر اين‌كه با آهنگ جمله بيشتر سازگار است با نسخه‌اى كه از « غررالحكم » نقل كرديم كه به جاى آن « تُعْرَفُ » آمده و با نسخه‌اى كه در كنز الفوائد به صورت « عُرِفَ » آمده و نسخه‌اى كه در سراج الملوك به صورت « تُعلَمُ » آمده نيز سازگارتر است .\r\n( 2 ) . كافى ، ج 8 ، ص 23 .\r\n","page_name":" 665 ","page_number":665},
  {"content":"\r\n\r\nو باتقوا هستند . چگونه مىتوان به اين تفاوت‌ها پى برد و درون اشخاص را كشف كرد و معيارى براى همكارى و عدم همكارى با آنها جست‌وجو نمود ؟\r\nبهترين راه همان است كه مولا در كلام بالا فرموده است . هنگامى كه طوفان‌هاى اجتماعى مىوزد و تحول‌ها آشكار مىشود و صفحات اجتماع زير و رو مىگردد اينجاست كه افراد باطن خود را كه در حال عادى نشان نمىدادند آشكار مىسازند .\r\nبه تعبير ديگر بهترين راه براى شناخت حقيقت و باطن هر چيز ، تجربه و آزمايش و امتحان است . اين حكم دربارهء انسان‌ها نيز صادق است و بهترين طريق تجربه ، حالاتى است كه از خود در دگرگونىهاى اجتماعى بروز مىدهند ؛ ديروز ثروتى نداشت ، امروز به نوايى رسيده و يا مقامى نداشت و مقامى به دست آورده . گاه چنان بر مركب غرور سوار مىشود كه هيچ كس به گرد او نمىرسد .\r\nاينها در امتحان شخصيت مردود شده‌اند ؛ ولى به عكس ، افرادى را مىبينيم كه نه مال و ثروت و نه جاه و مقام و نه مشكلات زندگى هيچ يك بر آنها تأثيرى نمىگذارد ؛ همان راه مستقيمى را مىپيمايند كه پيش از اين مىپيمودند و همان مناسبات خوبى را دارند كه با دوستانشان داشتند .\r\n« تَقَلُّب احوال » مفهوم جامعى است كه هرگونه دگرگونى زندگى را شامل مىشود : رسيدن به مال و ثروت يا فقر ، پيدا كردن مقام يا سقوط از آن ، بهبودى و تندرستى يا بيمارى ، فراهم آمدن اسباب شادى يا مصائب و حوادث دردناك اينها و مانند اينها بوته‌هاى امتحانى هستند كه انسان‌ها در آن آزموده مىشوند .\r\nدرست مانند بوته و كوره‌هاى معمولى كه طلاى ناب را در آن مىآزمايند و يا سياه‌سيم زراندود را به آن مىبرند تا باطن آن آشكار شود .\r\nبه گفتهء شاعر :\r\n خوش بود گر محك تجربه آيد به ميان * تا سيه روى شود هر كه در او غش باشد \r\n\r\n","description":"","footnote":"","page_name":" 666 ","page_number":666},
  {"content":"\r\n\r\nنيز به گفتهء شاعرى ديگر :\r\n سياه‌سيم زراندود چون به بوته برند * خلاف آن به در آيد كه خلق پندارند ! \r\nتاريخ اسلام ، نمودار عجيبى از همين كلام حكمت‌آميز است ؛ افرادى از ياران پيغمبر صلى الله عليه و آله بودند كه در غزوات اسلامى به عنوان مجاهدى خستگىناپذير و افسرى فداكار درخشيدند ؛ ولى بعد از رحلت پيغمبر گرامى اسلام صلى الله عليه و آله بر اثر حب جاه و مقام يا مال و ثروت راه خود را جدا كردند و همان‌گونه كه در حكمت 441 خواهد آمد :\r\n« الْوِلَايَاتُ مَضَامِيرُ الرِّجَالِ\r\n؛ پست‌هاى مهم ميدان مسابقه و آزمايش مردان است » . و خلاصه كارهايى براى رسيدن به مال و مقام دنيا انجام دادند كه هيچ كس از آنها انتظار نداشت .\r\nدر حديث ديگرى از اميرمؤمنان على عليه السلام در غررالحكم مىخوانيم :\r\n« الْغِنى وَالْفَقْرُ يَكْشِفانِ جَواهِرَ الرّجالِ وَأوْصافِها\r\n؛ بىنيازى و فقر باطن افراد و اوصاف آنها را آشكار مىسازد » . « 1 »\r\nمرحوم كلينى در كافى در حديث معتبرى نقل مىكند كه بعد از قتل « عثمان » ، اميرمؤمنان على عليه السلام به منبر رفت و خطبه‌اى خواند و در ضمن آن خطبه فرمود :\r\n« . . .\r\nيَوْمَ بَعَثَ اللَّهُ نَبِيَّه صلى الله عليه و آله وَالَّذِي بَعَثَهُ بِالْحَقِّ لَتُبَلْبَلُنَّ بَلْبَلَةً وَلَتُغَرْبَلُنَّ غَرْبَلَةً حَتَّى يَعُودَ أَسْفَلُكُمْ أَعْلَاكُمْ وَأَعْلَاكُمْ أَسْفَلَكُمْ وَلَيَسْبِقَنَّ سَبَّاقُونَ كَانُوا قَصَّرُوا وَلَيُقَصِّرَنَّ سَبَّاقُونَ كَانُوا سَبَقُوا\r\n؛ سوگند به خدايى كه محمد را به حق مبعوث ساخت ، همگى به يكديگر مخلوط و غربال خواهيد شد ( تا خالص از ناخالص در آيد و پيروان حق از پيروان باطل جدا شوند ) تا آنجا كه افراد پايين‌نشين بالا و افراد بالانشين پايين قرار خواهند گرفت و آنها كه در اسلام پيشگام بودند و بر كنار گشتند سر كار خواهند آمد و كسانى كه ( با حيله و تزوير ) پيشى گرفتند كنار مىروند » . « 2 »\r\n\r\n\r\n","description":"","footnote":"\r\n( 1 ) . غررالحكم ، ح 8269 .\r\n( 2 ) . كافى ، ج 1 ، ص 369 ؛ در نهج‌البلاغه هم اين حديث شريف در خطبهء 16 با تفاوت‌هايى آمده است .\r\n","page_name":" 667 ","page_number":667},
  {"content":"\r\n\r\nاين سخن را با ذكر آيه‌اى از قرآن مجيد كه در واقع همهء اين روايات به آن باز مىگردد پايان مىدهيم آنجا كه مىفرمايد : « وَتِلْكَ الْأَيَّامُ نُداوِلُها بَيْنَ النَّاسِ وَلِيَعْلَمَ اللَّهُ الَّذينَ آمَنُوا وَيَتَّخِذَ مِنْكُمْ شُهَداءَ وَاللَّهُ لا يُحِبُّ الظَّالِمينَ * وَلِيُمَحِّصَ اللَّهُ الَّذينَ آمَنُوا وَيَمْحَقَ الْكافِرينَ » ؛ و ما اين روزها ( ى پيروزى و شكست ) را در ميان مردم مىگردانيم ؛ ( و اين خاصيّت زندگى دنياست ) تا خدا ، افرادى را كه ايمان آورده‌اند ، مشخص سازد ؛ و ( خداوند ) از ميان خودتان ، شاهدانى بگيرد . و خدا ستمكاران را دوست نمىدارد و تا خداوند ، افراد با ايمان را خالص گرداند ( و ورزيده شوند ) ؛ و كافران را ( به تدريج ) نابود سازد » . « 1 »\r\n* * *\r\n\r\n\r\n","description":"","footnote":"\r\n( 1 ) . آل عمران ، آيهء 140 و 141 .\r\n","page_name":" 668 ","page_number":668},
  {"content":"\r\n\r\n\r\n218 و قال عليه السلام حَسَدُ الصَّدِيقِ مِنْ سُقْمِ الْمَوَدَّةِ .\r\nامام عليه السلام فرمود :\r\nحسادت ( به دوست ) دليل بيمارى دوستى است . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاين گفتار حكيمانه را زمخشرى در ربيع‌الابرار و آمدى در غررالحكم آورده‌اند . ( مصادر نهج‌البلاغه ، ج 4 ، ص 174 ) .\r\nاين كلام شريف در منابع ديگرى از اهل سنت از على عليه السلام با مختصر تفاوت يا اضافاتى نقل شده از جمله حلوانى ( متوفاى قرن پنجم ) در نزهة الناظر ( ص 110 ) و زرندى حنفى ( متوفاى 750 ) در نظم درر السمطين ( ص 160 ) آورده‌اند و تفاوت متن روايت نشان مىدهد آن را از منبع ديگرى جز نهج‌البلاغه اخذ كرده‌اند .\r\n","page_name":" 669 ","page_number":669},
  {"content":"\r\n . \r\n","description":"","footnote":"","page_name":" 670 ","page_number":670},
  {"content":"\r\n\r\n\r\nشرح و تفسير دوستى ناسالم !\r\nامام عليه السلام در اين گفتار حكيمانه يكى از نشانه‌هاى ضعف دوستى و صداقت را بيان كرده مىفرمايد : « حسادت ( به دوست ) دليل بيمارى دوستى است » ؛\r\n( حَسَدُ الصَّدِيقِ مِنْ سُقْمِ الْمَوَدَّةِ )\r\n. « سقم » ( به ضم و فتح سين ) به معناى بيمارى است .\r\nروشن است دوستى وقتى سالم و خالى از غل و غش است كه انسان آنچه را براى خود مىخواهد براى دوستش نيز بخواهد و آنچه را براى خويش ناخوش دارد براى دوستش نيز ناخوش دارد و در بعضى از روايات آمده كه حد اقل مودت و دوستى همين است . « 1 » با اين حال چگونه ممكن است دوستى با حسد جمع شود .\r\nحسد به معناى انتظار زوال نعمت از ديگرى است و تفاوت آن با رقابت و تنافس اين است كه حسود ، خواهان زوال نعمت از ديگرى است ؛ ولى در رقابت ، تنافس و غبطه ، شخص سعى مىكند خود را به پاى ديگرى برساند بىآنكه بخواهد چيزى از او كاسته شود .\r\nدوست واقعى كسى است كه خواهان پيشرفت و ترقى دوست خود باشد ، هرچند تلاش كند خودش نيز به پيشرفت و ترقى برسد ، بنابراين آن كس\r\n\r\n\r\n","description":"","footnote":"\r\n( 1 ) . كافى ، ج 2 ، ص 169 ، ح 2 .\r\n","page_name":" 671 ","page_number":671},
  {"content":"\r\n\r\nكه چنين نيست دوست واقعى نيست و يا به بيان امام عليه السلام دوستى او گرفتار بيمارى است .\r\nدربارهء اهميت دوستى در روايات اسلامى و همچنين شرايط دوست خوب و نيز وظائف دوست در برابر دوست مطالب زيادى وارد شده است .\r\nامام حسن مجتبى در وصيتى كه به « جناده » ( ابن ابى سفيان ) در لحظات آخر عمر خويش فرمود چنين مىگويد :\r\n« فَاصْحَبْ مَنْ إِذَا صَحِبْتَهُ زَانَكَ ، وَإِذَا خَدَمْتَهُ صَانَكَ ، وَإِذَا أَرَدْتَ مِنْهُ مَعُونَةً أَعَانَكَ ، وَإِنْ قُلْتَ صَدَّقَ قَوْلَكَ ، وَإِنْ صُلْتَ شَدَّ صَوْلَكَ ، وَإِنْ مَدَدْتَ يَدَكَ بِفَضْلٍ مَدَّهَا ، وَإِنْ بَدَتْ عَنْكَ ثُلْمَةٌ سَدَّهَا ، وَإِنْ رَأَى مِنْكَ حَسَنَةً عَدَّهَا ، وَإِنْ سَأَلْتَهُ أَعْطَاكَ ، وَإِنْ سَكَتَّ عَنْهُ ابْتَدَأَكَ ، وَإِنْ نَزَلَتْ إِحْدَى الْمُلِمَّاتِ بِهِ سَاءَك\r\n؛ با كسى دوستى كن كه دوستى با او زينت تو باشد و هنگامى كه به او خدمت مىكنى تو را محفوظ دارد و هرگاه كه از او كمكى بخواهى يارىات كند ، اگر سخنى بگويى ( از روى اعتمادى كه به تو دارد ) گفتار تو را تصديق كند و اگر در جايى ( به حق ) حمله كنى تو را تقويت نمايد و اگر دست خود را براى حاجتى به سوى او دراز كنى او دستش را به سوى تو دراز كند و هرگاه نقطه ضعفى از تو ظاهر شود آن را بپوشاند و اگر كار نيكى از تو ببيند آن را بشمارد ( و آشكار سازد ) و اگر چيزى از او بخواهى به تو بدهد حتى اگر سكوت كنى ( ولى نيازمند باشى ) بدون مقدمه كمك كند و اگر مشكلى براى او پيش آيد تو را ناراحت سازد » . « 1 »\r\n* * *\r\n\r\n\r\n","description":"","footnote":"\r\n( 1 ) . بحارالانوار ، ج 44 ، ص 138 ، ح 6 .\r\n","page_name":" 672 ","page_number":672},
  {"content":"\r\n\r\n\r\n219 و قال عليه السلام أَكْثَرُ مَصَارِعِ الْعُقُولِ تَحْتَ بُرُوقِ الْمَطَامِعِ .\r\nامام عليه السلام فرمود :\r\nبيشترين قربانگاه عقل‌ها در پرتو طمع‌هاست . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nخطيب رحمه الله در كتاب مصادر ، اين كلام حكيمانه را از جاحظ ( متوفاى 255 ) در كتاب المائة المختارة با تفاوت مختصرى همچنين از راغب ( متوفاى 502 ) در كتاب المحاضرات نقل مىكند . ( مصادر نهج‌البلاغه ، ج 4 ، ص 175 ) .\r\nخوارزمى در مناقب نيز اين كلام حكمت‌آميز را با تفاوتى از اميرمؤمنان على عليه السلام آورده است . ( مناقب ، ص 376 ) .\r\n","page_name":" 673 ","page_number":673},
  {"content":"\r\n . \r\n","description":"","footnote":"","page_name":" 674 ","page_number":674},
  {"content":"\r\n\r\n\r\nشرح و تفسير قربانگاه عقل !\r\nامام عليه السلام در اين گفتار حكيمانه به خطرات مهم طمع اشاره كرده مىفرمايد :\r\n« بيشترين قربانگاه عقل‌ها در پرتو طمع‌هاست » ؛\r\n( أَكْثَرُ مَصَارِعِ الْعُقُولِ تَحْتَ بُرُوقِ الْمَطَامِعِ )\r\n. « مَصارِع » جمع « مصرع » به معناى محلى است كه انسان به خاك مىافتد . اين واژه در مورد شهيدان و كشته‌شدگان و غير آنها به كار مىرود .\r\n« بُرُوق » جمع « برق » به معناى همان برقى است كه در آسمان بر اثر جرقه‌هاى الكتريكى در ميان ابرهاى حامل بار مثبت و منفى ظاهر مىگردد و با صداى مهيبى همراه است كه آن را رعد مىنامند .\r\n« مَطامِع » جمع « طمع » غالباً به معناى چشم داشتن به چيزهايى است كه يا در دسترس قرار نمىگيرد و يا اگر قرار مىگيرد شايسته و حق انسان نيست . اين واژه گاه در آرزو داشتن‌هاى مثبت نيز به كار مىرود كه در بعضى از آيات قرآن و دعاهاى معصومان عليهم السلام به چشم مىخورد ؛ ولى غالباً بار منفى دارد و به همين دليل در منابع لغت ، آن را به هر نوع آرزو داشتن تفسير كرده‌اند . « 1 »\r\nامام عليه السلام تشبيه جالبى در اين كلام نورانى براى طمع‌هاى منفى بيان كرده است ؛\r\n\r\n\r\n","description":"","footnote":"\r\n( 1 ) . در اين مورد مىتوانيد به كتب لغت از جمله كتاب « التحقيق فى كلمات القرآن الكريم » مادهء « طمع » نوشتهء « علامه مصطفوى » مراجعه كنيد .\r\n","page_name":" 675 ","page_number":675},
  {"content":"\r\n\r\nطمع را به برق آسمان تشبيه نموده كه لحظه‌اى همه جا را روشن مىكند و در شب‌هاى تاريك تمام فضاى بيابان با آن آشكار مىشود و شخص راهگذر گم‌كرده راه به شوق در مىآيد و به دنبال آن دوان دوان حركت مىكند . ناگهان برق خاموش مىشود و او در پرتگاهى فرو مىافتد .\r\nعقل و دانش آدمى كه حق را از باطل و نيك را از بد مىشناسد هنگامى كه تحت تأثير برق طمع قرار گيرد به همين سرنوشت گرفتار مىشود . در واقع طمع ، يكى از موانع عمدهء شناخت است كه در طول تاريخ بسيارى از انديشمندان را به خاك هلاكت افكنده يا دنيايشان و يا دين و ايمانشان را بر باد داده است .\r\nطمع آثار زيانبار فراوانى دارد ؛ بسيارى از حوادث دردناك تاريخى بر اثر همين صفت رذيله رخ داده است . مهم‌ترين فاجعهء تاريخ اسلام ، شهادت شهيدان كربلا ، از يك نظر به سبب طمع در حكومت رى از سوى « عمر سعد » واقع شد و حكومت مرگبار بنى اميه به طور كلى مولود طمع‌هايى بود كه آنها در جانشينى پيامبر اكرم صلى الله عليه و آله و گرفتن انتقام غزوات آن حضرت داشتند .\r\nدر گفتار حكيمانهء 180 خوانديم كه امام عليه السلام مىفرمايد :\r\n« الطَّمَعُ رِقٌّ مُؤَبَّدٌ\r\n؛ طمع بردگى و اسارت جاويدان است » . در گفتار حكيمانهء 226 نيز خواهد آمد كه امام عليه السلام طمع‌كار را در بند ذلت گرفتار مىبيند :\r\n« الطّامِعُ في وَثاقِ الذُّلّ »\r\n. « 1 »\r\nدر غررالحكم نيز آمده است :\r\n« ثَمَرَةُ الطَّمَعِ ذُلُّ الدُّنْيا وَالْآخِرَةِ\r\n؛ ثمرهء طمع ، ذلت دنيا و آخرت است » . « 2 »\r\nطمع باعث ذلت و اسارت مىشود ، زيرا انسان در موارد طمع غالباً به دنبال چيزى مىرود كه از دسترس او بيرون است و يا حق او نيست و پيوسته تلاش مىكند و نيروهاى خود را از دست مىدهد و گاه با محروميت از آنچه به دنبال آن\r\n\r\n\r\n","description":"","footnote":"\r\n( 1 ) . نهج‌البلاغه ، حكمت 226 .\r\n( 2 ) . غررالحكم ، ح 4639 .\r\n","page_name":" 676 ","page_number":676},
  {"content":"\r\n\r\nبود چشم از دنيا بر مىبندد .\r\nطمع باعث ذلت انسان مىشود ، براى اين‌كه جهت رسيدن به آن از آبرو و حيثيت خويش مايه مىگذارد و در برابر هر شخصى سر تعظيم فرود مىآورد .\r\nازاين‌رو در حديثى از امام حسن عسكرى عليه السلام مىخوانيم :\r\n« ما أقْبَحَ بِالْمُؤْمِنِ أنْ تَكُونَ لَهُ رَغْبَةٌ تُذِلُّهُ\r\n؛ چه قدر زشت است براى انسان با ايمان كه علائقى داشته باشد كه سبب ذلت او شود » . « 1 »\r\nشاعر معروف فارسى زبان سعدى مىگويد :\r\n بدوزد شره ديدهء هوشمند * درآرد طمع مرغ و ماهى به بند \r\nدر جايى ديگر نيز مىگويد :\r\n قناعت سرافرازد اى مرد هوش * سر پر طمع بر نيايد ز دوش\r\nطمع آبروى تو آخر بريخت * براى دو جو دامنى دُر بريخت \r\n* * *\r\n\r\n\r\n","description":"","footnote":"\r\n( 1 ) . بحارالانوار ، ج 75 ، ص 374 .\r\n","page_name":" 677 ","page_number":677},
  {"content":"\r\n . \r\n","description":"","footnote":"","page_name":" 678 ","page_number":678},
  {"content":"\r\n\r\n\r\n220 و قال عليه السلام لَيْسَ مِنَ الْعَدْلِ الْقَضَاءُ عَلَى الثِّقَةِ بِالظَّنِّ .\r\nامام عليه السلام فرمود :\r\nداورى در حق افراد مورد اطمينان ، با تكيه بر گمان ، رسم عدالت نيست . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nبنابر گفتهء خطيب رحمه الله در كتاب مصادر ، زمخشرى اين كلام شريف را در كتاب ربيع‌الابرار نقل كرده است . ( مصادر نهج‌البلاغه ، ج 4 ، ص 175 ) .\r\nاين گفتار حكيمانه را مرحوم صدوق قبل از سيد رضى در كتاب من لا يحضره الفقيه ضمن وصاياى على عليه السلام به فرزندش محمد بن حنفية آورده است . ( من لا يحضره الفقيه ، ج 4 ، ص 390 ) .\r\n","page_name":" 679 ","page_number":679},
  {"content":"\r\n . \r\n","description":"","footnote":"","page_name":" 680 ","page_number":680},
  {"content":"\r\n\r\n\r\nشرح و تفسير سوء ظن دربارهء دوستان ثقه ظلم است\r\nامام عليه السلام در اين كلام حكيمانه ، به نكتهء قابل ملاحظه‌اى مربوط به روابط اجتماعى اشاره مىكند و مىفرمايد : « داورى در حق افراد مورد اطمينان ، با تكيه بر گمان ، عدالت نيست » ؛\r\n( لَيْسَ مِنَ الْعَدْلِ الْقَضَاءُ عَلَى الثِّقَةِ بِالظَّنِّ )\r\n. مىدانيم يكى از دستورات قرآنى و روايى اين است كه در حق مسلمانان سوء ظن نداشته باشيد . قرآن مجيد مىگويد : « يَا أَيُّهَا الَّذِينَ آمَنُوا اجْتَنِبُوا كَثِيراً مِّنَ الظَّنِّ إِنَّ بَعْضَ الظَّنِّ إِثْمٌ » ؛ اى كسانى كه ايمان آورده‌ايد از بسيارى از گمان‌ها بپرهيزيد ، چرا كه بعضى از گمان‌ها گناه است » . « 1 »\r\nدر حكمت 360 نيز بر اين معنا تأكيد شده است . آنجا كه امام عليه السلام مىفرمايد :\r\n« لَا تَظُنَّنَّ بِكَلِمَةٍ خَرَجَتْ مِنْ أَحَدٍ سُوءاً وَأَنْتَ تَجِدُ لَهَا فِي الْخَيْرِ مُحْتَمَلًا\r\n؛ هر سخنى كه از دهان كسى خارج شد تا احتمال صحت در آن مىدهى حمل بر فساد مكن » .\r\nدليل آن هم روشن است ، زيرا سوء ظن پايه‌هاى اعتمادِ عمومى را كه سرچشمهء همكارى است متزلزل مىسازد .\r\nحال اگر آن شخصى كه انسان به او سوء ظن پيدا مىكند كسى باشد كه سوابق حسنهء او بر ما روشن است و در يك كلمه به تعبير امام عليه السلام ، « ثقه » محسوب شود به يقين قضاوت دربارهء چنين شخصى با ظن و گمانِ بدون دليل ، عادلانه نيست .\r\n\r\n\r\n","description":"","footnote":"\r\n( 1 ) . حجرات ، آيهء 12 .\r\n","page_name":" 681 ","page_number":681},
  {"content":"\r\n\r\nبعضى از شارحان نهج البلاغه اين گفتار حكيمانه را به صورت مسأله‌اى اصولى ( اصول فقه ) عنوان كرده‌اند و آن اين است كه هر گاه مطلبى به دليل معتبر ثابت شود ، عدول از آن جز با دليل معتبر جايز نيست و حديث معروف باب استصحاب :\r\n« لا تَنْقُضِ الْيَقينَ بِالشَّكِ » « 1 »\r\nرا اشاره به آن مىدانند .\r\nبعضى از شارحان نيز قضاء را در اينجا به معناى قضاوت مصطلح ؛ يعنى داورى براى فصل خصومت گرفته‌اند كه قاضى نمىتواند در برابر شخص مورد اعتماد ، با ظن و گمانش قضاوت كند .\r\nولى ظاهر اين است كه اين حديث شريف معناى وسيع و گسترده‌اى دارد و اشاره به يك مفهوم گستردهء اخلاقى است كه عدالت در آن مانع از داورى دربارهء اشخاص مورد اعتماد به ظن و گمان مىشود .\r\nالبته افراد متهم ؛ يعنى كسانى كه سوء سابقه دارند يا ظاهر آنها ظاهر قابل اعتمادى نيست از اين حكم خارج اند . البته نه به اين معنا كه انسان بىدليل آنها را متهم كند ، بلكه به اين معنا كه انسان از آنها احتياط نموده و بر حذر باشد . شبيه اين گفتار حكيمانه احاديث ديگرى است كه با تعبيرات متفاوتى اين موضوع را دنبال مىكند : در غررالحكم از آن حضرت نقل شده كه فرمود :\r\n« سُوءُ الظَّنّ بِالْمُحْسِنِ شَرُّ الْإثْمِ وَأقْبَحَ الظُّلْمِ\r\n؛ سوء ظن به نيكوكار بدترين گناه و زشت‌ترين ستم‌هاست » . « 2 »\r\nدر حديث ديگرى در همان كتاب مىخوانيم :\r\n« سُوءُ الظَّنّ بِمَنْ لا يَخُونُ مِنَ اللُّؤْمِ\r\n؛ سوء ظن به كسى كه خيانت نمىكند نشانهء پستى و لئامت است » . « 3 »\r\nدر حديث جالب ديگرى در همان كتاب آمده است كه امام عليه السلام مىفرمايد :\r\n« شَرُّ النّاسِ مَنْ لا يَثِقُ بِأحَدٍ لِسُوءِ ظَنّهِ وَلا يَثِقُ بِهِ أحَدٌ لِسُوءِ فِعْلِهِ\r\n؛ بدترين مردم كسى\r\n\r\n\r\n","description":"","footnote":"\r\n( 1 ) . وسائل الشيعه ، ج 1 ، ص 245 .\r\n( 2 ) . غررالحكم ، ح 5672 .\r\n( 3 ) . همان ، ح 5673 .\r\n","page_name":" 682 ","page_number":682},
  {"content":"\r\n\r\nاست كه به سبب سوء ظنى كه دارد به هيچ كس اعتماد نمىكند و ( نيز ) هيچ كس به سبب سوء فعلش به او اعتماد ندارد » . « 1 »\r\nكوتاه سخن اين‌كه از نظر آداب اخلاقى افزون بر مباحث قضاوت و احكام اصولى هرگاه كسى به وثاقت شناخته شد ، سوء ظن نسبت به او كارى ظالمانه است .\r\n* * *\r\n\r\n\r\n","description":"","footnote":"\r\n( 1 ) . غررالحكم ، ح 5675 .\r\n","page_name":" 683 ","page_number":683},
  {"content":"\r\n . \r\n","description":"","footnote":"","page_name":" 684 ","page_number":684},
  {"content":"\r\n\r\n\r\n221 و قال عليه السلام بِئْسَ الزَّادُ إِلَى الْمَعَادِ ، الْعُدْوَانُ عَلَى الْعِبَادِ .\r\nامام عليه السلام فرمود :\r\nبدترين توشه براى آخرت ستم بر بندگان ( خدا ) است . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nمرحوم خطيب در ذكر مصادر اين كلام نورانى حديثى طولانى از عبدالعظيم حسنى ( كه مرقد مباركش در شهر رى است ) نقل مىكند كه خدمت امام جواد عليه السلام رسيد و از آن حضرت تقاضاى حديثى كرد . امام عليه السلام به او پاسخ داد . باز تقاضاى بيشتر كرد و همين‌طور تكرار نمود تا به چهارده حديث رسيد كه تمام آنها از اميرمؤمنان عليه السلام است و بسيارى از آنها در كلمات قصار نهج‌البلاغه آمده و كلام حكيمانهء مورد بحث ، ششمين آن است . نيز از جمله راويان گفتار حكيمانهء مورد بحث را ابن شعبهء حرانى در كتاب تحف العقول مىشمارد كه قبل از سيد رضى مىزيسته است و بعد از او از مفيد در ارشاد و آمدى در غررالحكم و كراجكى در كنزالفوائد نقل مىكند . ( مصادر نهج‌البلاغه ، ج 4 ، ص 175 ) .\r\n","page_name":" 685 ","page_number":685},
  {"content":"\r\n . \r\n","description":"","footnote":"","page_name":" 686 ","page_number":686},
  {"content":"\r\n\r\n\r\nشرح و تفسير بدترين توشهء راه آخرت\r\nامام عليه السلام در اين گفتار حكيمانه به يكى از آثار سوء ظلم و ستمكارى اشاره كرده مىفرمايد : « بدترين توشه براى آخرت ستم بر بندگان ( خدا ) است » ؛\r\n( بِئْسَ الزَّادُ إِلَى الْمَعَادِ ، الْعُدْوَانُ عَلَى الْعِبَادِ )\r\n. مىدانيم دنيا سرايى است كه همگان از آن براى رفتن به سوى آخرت توشه بر مىدارند و هر كسى به فراخور حال و اعمال خود توشه‌اى تهيه مىبيند . قرآن مجيد مىگويد : بهترين توشه‌ها توشهء تقواست « وَتَزَوَّدُوا فَإِنَّ خَيْرَ الزَّادِ التَّقْوَى » ؛ و زاد و توشه تهيه كنيد ، و بهترين زاد و توشه ، پرهيزكارى است » . « 1 » ولى گروهى به جاى آن ظلم و ستم بر بندگان خدا را توشهء اين سفر سرنوشت‌ساز قرار مىدهند كه به گفتهء امام عليه السلام بدترين توشه‌هاست .\r\nزيرا گناهانى كه جنبهء معصيت اللَّه دارد و يا به تعبير ديگر ظلم بر خويشتن است با توبه آمرزيده مىشود و حتى بدون توبه اميد عفو الهى و شفاعت دربارهء آن وجود دارد ، همان‌گونه كه قرآن مجيد مىفرمايد : « قُلْ يَا عِبَادِى الَّذِينَ أَسْرَفُوا عَلَى أَنْفُسِهِمْ لَاتَقْنَطُوا مِنْ رَّحْمَةِ اللَّهِ إِنَّ اللَّهَ يَغْفِرُ الذُّنُوبَ جَمِيعاً إِنَّهُ هُوَ الْغَفُورُ الرَّحِيمُ » « 2 » زيرا او بخشندهء مهربان است .\r\n\r\n\r\n","description":"","footnote":"\r\n( 1 ) . بقره ، آيهء 197 .\r\n( 2 ) . زمر ، آيهء 53 .\r\n","page_name":" 687 ","page_number":687},
  {"content":"\r\n\r\nولى آنجا كه پاى ظلم بر ديگران به ميدان مىآيد نه با آب توبه شسته مىشود و نه با عنايت شفاعت و جز با رضايت صاحب حق نجات از عواقب آن ممكن نيست و به همين دليل امام عليه السلام آن را بدترين زاد و توشهء قيامت شمرده است .\r\nشك نيست كه زاد و توشه چيزى است كه در راه سفر و به هنگام رسيدن به مقصد به انسان كمك مىكند و به يقين ظلم چنين موقعيتى را ندارد ، بنابراين انتخاب اين لفظ در اينجا نوعى كنايهء بليغ است ، درست مانند اين است كه انسان در سفرهاى دنيا به جاى حمل مواد غذايى مشتى از سموم با خود ببرد به او مىگوييم بدترين توشه آن است كه به جاى غذا سموم با خود حمل كنى .\r\nامام عليه السلام در خطبهء 176 نهج‌البلاغه بعد از آن كه ظلم را به سه بخش تقسيم مىكند مىفرمايد :\r\n« وَأَمَّا الظُّلْمُ الَّذِي لَايُتْرَكُ فَظُلْمُ الْعِبَادِ بَعْضِهِمْ بَعْضاً . الْقِصَاصُ هُنَاكَ شَدِيدٌ ، لَيْسَ هُوَ جَرْحاً بِالْمُدَى وَلَا ضَرْباً بِالسِّيَاطِ ، وَلكِنَّهُ مَا يُسْتَصْغَرُ ذلِكَ مَعَهُ\r\n؛ اما ظلمى كه هرگز رها نمىشود ستمى است كه بندگان بر يكديگر مىكنند كه قصاص در آنجا شديد است اين قصاص مجروح ساختن با كارد يا زدن تازيانه ( مانند قصاص در دنيا ) نيست بلكه چيزى است كه اينها در برابرش ناچيز است » .\r\nدربارهء آثار سوء ظلم در آيات قرآن و روايات اسلامى بحث‌هاى بسيار وسيع و گسترده‌اى آمده است .\r\nقابل توجه اين‌كه در آيهء 45 سورهء « انعام » دربارهء اقوام ظالمى كه به سرنوشت دردناكى مبتلا شدند مىخوانيم : « فَقُطِعَ دَابِرُ الْقَوْمِ الَّذِينَ ظَلَمُوا وَالْحَمْدُ للَّهِ رَبِّ الْعَالَمِينَ » ؛ و ( به اين ترتيب ، ) ريشهء گروهى كه ستم كرده بودند ، قطع شد و ستايش مخصوص خداوند ، پروردگار جهانيان است » . « 1 »\r\n\r\n\r\n","description":"","footnote":"\r\n( 1 ) . مرحوم علامه مجلسى اين مضمون را در حديثى از رسول خدا نقل كرده كه مىفرمايد : « إِنَّ اللَّهَ يُمْهِلُ الظّالمَ حَتّى يَقُولُ قَدْ أهْمَلَني ثُمَّ يَأْخُذُهُ أَخْذَةً رابِيَةً إنَّ اللَّهَ حَمِدَ نَفْسَهُ عِنْدَ هَلاكِ الظّالِمينَ فَقالَ فَقُطِعَ دابِرُ الْقَوْمِ الَّذينَ ظَلَمُوا وَالْحَمْدُ للَّهِ رَبّ الْعالَمِينَ » . ( بحارالانوار ، ج 72 ، ص 322 ، ح 52 ) .\r\n","page_name":" 688 ","page_number":688},
  {"content":"\r\n\r\nدر اينجا خداوند به موجب ريشه كن كردن ظالمان حمد و ثناى خويش مىگويد و در آن روز كه اعمال انسان اعم از خوب و بد هر كدام به صورت مناسبى مجسم مىشوند ظلم به صورت ظلماتى كه اطراف وجود ظالم را فرا مىگيرد تجسم مىيابد همان‌گونه كه پيامبر اكرم صلى الله عليه و آله در حديثى فرمود :\r\n« اتَّقُوا الظُّلْمَ فَإِنَّهُ ظُلُماتٌ يَوْمَ الْقِيامَةِ »\r\n. « 1 »\r\nمرحوم كلينى در اصول كافى در حديثى از امام باقر عليه السلام نقل مىكند كه هنگامى كه رحلت پدرم على بن الحسين فرا رسيد مرا به سينهء خود چسبانيد ، سپس فرمود : « فرزندم من تو را به چيزى وصيت مىكنم كه پدرم در آستانهء شهادت مرا به آن توصيه كرد و گفت اين چيزى است كه پدرش ( على عليه السلام ) به آن حضرت توصيه كرده است فرمود :\r\n« يا بُنَىَّ إيّاكَ وَظُلْمَ مَنْ لايَجِدُ عَلَيْكَ ناصِراً إلّااللَّهُ\r\n؛ از ستم كردن بر كسى كه هيچ يار و ياورى جز خدا ندارد بترس » . « 2 »\r\n* * *\r\n\r\n\r\n","description":"","footnote":"\r\n( 1 ) . كافى ، ج 2 ، ص 332 .\r\n( 2 ) . همان ، ص 331 .\r\n","page_name":" 689 ","page_number":689},
  {"content":"\r\n . \r\n","description":"","footnote":"","page_name":" 690 ","page_number":690},
  {"content":"\r\n\r\n\r\n222 و قال عليه السلام مِنْ أَشْرَفِ أَعْمَالِ الْكَرِيمِ غَفْلَتُهُ عَمَّا يَعْلَمُ .\r\nامام عليه السلام فرمود :\r\nيكى از باارزش‌ترين كارهاى كريمان تغافل از چيزهايى است كه از آن آگاهند\r\n( و سرپوش گذاشتن بر آن لازم است ) . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nمرحوم خطيب در مصادر از دعوات راوندى نقل مىكند كه اين كلام حكيمانه را با تفاوتى در كتاب خود آورده است به اين صورت : « أشْرَفُ خِصالِ الكَرَم غَفْلَتُك عَمّا تَعْلَم » . اين تفاوت نشان مىدهد آن را از منبعى غير از نهج‌البلاغه دريافت داشته است . ( مصادر نهج‌البلاغه ، ج 4 ، ص 178 ) .\r\n","page_name":" 691 ","page_number":691},
  {"content":"\r\n . \r\n","description":"","footnote":"","page_name":" 692 ","page_number":692},
  {"content":"\r\n\r\n\r\nشرح و تفسير بهترين اعمال كريمان\r\nامام عليه السلام در اين گفتار حكيمانه به نكتهء مهمى دربارهء آداب معاشرت اشاره كرده ، مىفرمايد : « يكى از باارزش‌ترين كارهاى كريمان تغافل از چيزهايى است كه از آن آگاهند ( و سرپوش گذاشتن بر آن لازم است ) » ؛\r\n( مِنْ أَشْرَفِ أَعْمَالِ الْكَرِيمِ غَفْلَتُهُ عَمَّا يَعْلَمُ )\r\n. كمتر كسى است كه عيب پنهانى يا آشكارى نداشته باشد و كمتر دوستى پيدا مىشود كه دربارهء دوستش كار نامناسبى ، هرچند به عنوان لغزش انجام ندهد .\r\nافراد بزرگوار و باشخصيت كسانى هستند كه عيوب پنهانى افراد را ناديده مىگيرند و از لغزش دوستان چشم‌پوشى مىكنند و هرگز به رخ آنها نمىكشند .\r\nاين كار ، اولًا سبب مىشود كه آبروى مسلمان محفوظ بماند ؛ آبرويى كه ارزش آن به اندازهء ارزش خون اوست . ثانياً سبب مىشود فرد خطاكار يا صاحب عيب جسور نگردد و از همهء اينها گذشته سبب مىشود رابطهء مسلمان‌ها با يكديگر محفوظ بماند .\r\nدر اسلام ، غيبت از بزرگ‌ترين گناهان شمرده شده و اين همه تأكيد براى حفظ آبروى مسلمانان است .\r\nاميرمؤمنان على عليه السلام در عهدنامهء مالك اشتر مخصوصاً بر اين معنا تكيه كرده ، مىفرمايد : « بايد دورترين رعايا نسبت به تو و مبغوض‌ترين آنها در نزد تو\r\n\r\n","description":"","footnote":"","page_name":" 693 ","page_number":693},
  {"content":"\r\n\r\nآنهايى باشند كه بيشتر در جستجوى عيوب مردمند ، زيرا در ( غالب ) مردم عيوبى وجود دارد ( كه از نظرها پنهان است و ) والى از همه سزاوارتر است آنها را بپوشاند ، بنابراين لازم است عيوبى را كه بر تو پنهان است آشكار نسازى » .\r\nاز سويى ديگر مىدانيم خداوند ستار العيوب است و دوست دارد بندگانش نيز ستار العيوب باشند و تغافل يكى از طرق پوشاندن عيوب مردم است .\r\nدر حديث معروفى نيز از امام موسى بن جعفر عليه السلام مىخوانيم : مردى خدمتش آمده ، عرض كرد : فدايت شوم از يكى از برادران دينى كارى نقل كردند كه من آن را ناخوش داشتم ، از خودش پرسيدم انكار كرد ، در حالى كه جمعى از افراد موثق اين مطلب را از او نقل كرده‌اند ، امام فرمود :\r\n« كَذِّبْ سَمْعَكَ وَبَصَرَكَ عَنْ أَخِيْكَ وَانْ شَهِدَ عِنْدَكَ خَمْسُونَ قَسامَةً وَقالَ لَكَ قَوْلًا فَصَدِّقْهُ وَكَذِّبْهُمْ ، وَلا تُذِيْعَنَّ عَلَيْهِ شَيْئاً تَشِيْنُهُ بِهِ وَتَهْدِمُ بِهِ مُرُوَّتَهُ ، فَتَكُونَ مِنَ الَّذِيْنَ قالَ اللَّهُ عَزَّوَجَلَّ : إِنَّ الَّذِينَ يُحِبُّونَ أَنْ تَشِيعَ الْفاحِشَةُ فِي الَّذِينَ آمَنُوا لَهُمْ عَذابٌ أَلِيمٌ فِي الدُّنْيا وَالْآخِرَةِ\r\n؛ گوش و چشم خود را در مقابل برادر مسلمانت تكذيب كن ، حتى اگر پنجاه نفر سوگند خوردند كه او كارى كرده و او بگويد نكرده‌ام از او بپذير و از آنها نپذير ، هرگز چيزى كه مايه عيب و ننگ اوست و شخصيتش را از ميان مىبرد در جامعه پخش مكن ، كه از آنها خواهى بود كه خداوند درباره آنها فرموده : كسانى كه دوست مىدارند زشتىها در ميان مؤمنان پخش شود عذاب دردناكى در دنيا و آخرت دارند » . « 1 »\r\nابن ابىالحديد در شرح نهج‌البلاغهء خود در ذيل اين گفتار حكيمانه چند شعر از « طاهر بن الحسين » شاعر معروف عرب آورده است ، وى مىگويد :\r\n وَيَكْفِيكَ مِنْ قَوْمٍ شَواهِدُ أَمْرِهِمْ * فَخُذْ صَفْوَهُمْ قَبْلَ امْتِحانِ الضَّمائِرِ\r\nفَإنَّ امْتِحانَ الْقَوْمِ يُوحِشُ مِنْهُمْ * وَما لَكَ إلّاما تَرى فِي الظَّواهِرِ\r\nوَإنَّكَ إنْ كَشَفْتَ لَمْ تَرَ مُخْلِصاً * وَأبْدى لَكَ التَّجْريبُ خُبْثَ السَّرائِرِ \r\n\r\n\r\n","description":"","footnote":"\r\n( 1 ) . بحارالانوار ، ج 72 ، ص 214 .\r\n","page_name":" 694 ","page_number":694},
  {"content":"\r\n\r\nبراى شناخت هر جمعيتى به ظاهر كار آن‌ها قناعت كن . خالص آنها را برگزين پيش از آنكه ضمير آنها را آزمايش كنى .\r\nزيرا امتحان كردن اقوام ( و جست‌وجوى بواطن آنها ) سبب وحشت از آنها مىشود . تو تنها به آنچه در ظاهر مىبينى قناعت كن .\r\nزيرا اگر اصرار بر كشف باطن افراد داشته باشى فرد خالص و مخلصى را نخواهى يافت و اين كار آلودگى باطن بسيارى از افراد را بر تو آشكار مىسازد .\r\nروشن است زندگى انسان‌ها بر خلاف كارهايى است كه انجام مىدهند ، هرگاه انسان بخواهد جزئيات زندگى ديگران را با كنجكاوى و دقت پيدا كند و آنها را مورد بازخواست قرار دهد زندگى براى او تلخ خواهد شد و دوستانش از گرد او پراكنده مىشوند .\r\nدر حديث جالبى كه مرحوم علامهء مجلسى در بحارالانوار آورده است از اميرمؤمنان عليه السلام مىخوانيم :\r\n« وَعَظِّموُا اقْدَارَكُم بِالتَّغَافُلِ عَنِ الدَّنِّىِ مِنَ الْامُورِ . . . ولَا تَكوُنوُا بَحَّاثِينَ عَمَّا غَابَ عَنْكُمْ ، فَيَكْثُرُ عَائِبُكُمْ . . . وتَكَرّموُا بِالتّعَامِى عَنِ الْاسْتِقْصَاءِ\r\n؛ قدر و منزلت خود را با « تغافل » درباره امور پست و كوچك بالا بريد . . . و زياده از امورى كه پوشيده و پنهان است تجسس نكنيد كه عيب‌جويان شما زياد مىشوند . . . و با چشم برهم نهادن از دقت بيش از حد در جزئيات ، بزرگوارى خود را ثابت كنيد » . « 1 »\r\nاز اين حديث و پاره‌اى ديگر از احاديث اين نكته روشن مىشود كه موارد تغافل مربوط به امور سرنوشت‌ساز زندگى يك انسان نيست ، زيرا كه در آنها دقت و جست‌وجو به يقين لازم است . اين دستور منافاتى با مسئلهء امر به معروف و نهى از منكر ندارد ، زيرا وظيفهء امر به معروف و نهى از منكر مربوط به واجبات و محرمات است كه از محدودهء تغافل بيرون است .\r\n\r\n\r\n","description":"","footnote":"\r\n( 1 ) . بحارالانوار ، ج 75 ، ص 64 ، ح 157 .\r\n","page_name":" 695 ","page_number":695},
  {"content":"\r\n . \r\n","description":"","footnote":"","page_name":" 696 ","page_number":696},
  {"content":"\r\n\r\n\r\n223 و قال عليه السلام مَنْ كَسَاهُ الْحَيَاءُ ثَوْبَهُ ، لَمْ يَرَ النَّاسُ عَيْبَهُ .\r\nامام عليه السلام فرمود :\r\nكسى كه حيا لباس خود را بر او بپوشاند ، مردم عيب او را نخواهند ديد . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر مصادر نهج‌البلاغه آمده است كه اين كلام حكيمانه قبل از نهج‌البلاغه در كتاب‌هاى تحف‌العقول و روضهء كافى به اين صورت آمده است : « مَنْ كَساهُ الْحَياءُ ثَوْبَهُ خَفِىَ عَلَى النّاسِ عَيْبُهُ » . ( مصادر نهج‌البلاغه ، ج 4 ، ص 178 ) .\r\nاضافه بر اين ، نيز در من لا يحضره الفقيه به اين صورت نقل شده است : « مَنْ كَسَاهُ الْحَيَاءُ ثَوْبَهُ اخْتَفَى عَنِ الْعُيُونِ عَيْبُه » ( ج 4 ، ص 388 ) و در غررالحكم نيز به صورتى متفاوت نقل شده است .\r\n","page_name":" 697 ","page_number":697},
  {"content":"\r\n . \r\n","description":"","footnote":"","page_name":" 698 ","page_number":698},
  {"content":"\r\n\r\n\r\nشرح و تفسير بركات حيا\r\nامام عليه السلام در اين گفتار حكيمانه به نكته‌اى دربارهء حيا اشاره كرده ، مىفرمايد :\r\n« كسى كه حيا لباس خود را بر او بپوشاند ، مردم عيب او را نخواهند ديد » ؛\r\n( مَنْ كَسَاهُ الْحَيَاءُ ثَوْبَهُ ، لَمْ يَرَ النَّاسُ عَيْبَهُ )\r\n. « حيا » همان‌گونه كه سابقا نيز اشاره كرده‌ايم حالتى نفسانى است كه سبب مىشود انسان در برابر زشتىها حالت انقباض پيدا كرده و از آنها چشم بپوشاند .\r\nدر واقع ، حيا سپرى است در مقابل اعمال قبيح و منكرات و اگر اين سپر وجود نداشته باشد ، انسان به آسانى آلودهء هر كار زشتى مىشود و تير قبايح بر بدن او فرو مىنشيند .\r\n« حيا » گاهى سبب ترك گناه و زشتىها نمىشود ، بلكه سبب پوشاندن و مخفى ساختن آن مىگردد كه اين نيز در حدّ خود اثر مثبتى است . امام عليه السلام در گفتار حكيمانهء بالا به هر دو اشاره مىكند ؛ حيا را به لباس ( زيبايى ) تشبيه كرده كه بر تن انسان مؤمن است و اگر عيبى نيز داشته باشد به وسيلهء آن پوشيده مىشود و مردم آن را نمىبينند .\r\n« حيا » بنا به روايتى كه از امام صادق عليه السلام نقل شده از ويژگىهاى انسان و داراى آثار بسيار زيادى در زندگى بشر است . در آن حديث خطاب به مفضل چنين مىفرمايد :\r\n« انْظُرْ يَا مُفَضَّلُ إِلَى مَا خُصَّ بِهِ الْإِنْسَانُ دُونَ جَمِيعِ الْحَيَوَانِ مِنْ هَذَا\r\n\r\n","description":"","footnote":"","page_name":" 699 ","page_number":699},
  {"content":"\r\n\r\nالْخَلْقِ الْجَلِيلُ قَدْرُهُ الْعَظِيمُ غَنَاؤُهُ أَعْنِي الْحَيَاءَ فَلَوْلَاهُ لَمْ يُقْرَ ضَيْفٌ وَلَمْ يُوَفَّ بِالْعِدَاتِ وَلَمْ تُقْضَ الْحَوَائِجُ وَلَمْ يُتَحَرَّ الْجَمِيلُ وَلَمْ يَتَنَكَّبِ الْقَبِيحُ فِي شَيْءٍ مِنَ الْأَشْيَاءِ حَتَّى إِنَّ كَثِيراً مِنَ الْأُمُورِ الْمُفْتَرَضَةِ أَيْضاً إِنَّمَا يُفْعَلُ لِلْحَيَاءِ فَإِنَّ مِنَ النَّاسِ مَنْ لَوْ لَاالْحَيَاءُ لَمْ يَرْعَ حَقَّ وَالِدَيْهِ وَلَمْ يَصِلْ ذَا رَحِمٍ وَلَمْ يُؤَدِّ أَمَانَةً وَلَمْ يَعْفُ عَنْ فَاحِشَةٍ أَ فَلَا تَرَى كَيْفَ وُفِّيَ لِلْإِنْسَانِ جَمِيعُ الْخِلَالِ الَّتِي فِيهَا صَلَاحُهُ وَتَمَامُ أَمْرِهِ\r\n؛ اى مفضل ! نگاه كن به صفتى كه خداوند تنها به انسان ارزانى داشته و حيوانات از آن محرومند ؛ صفتى كه مقامش و الا و غنايش بزرگ است ؛ يعنى حيا . اگر حيا نبود ، انسان‌ها از مهمانشان درست پذيرايى نمىكردند ، به وعده‌هايشان وفا نمىنمودند ، نيازهاى ديگران را برآورده نمىساختند و به دنبال كارهاى خوب نبودند و از كارهاى زشت در هيچ چيز پرهيز نداشتند . به طورى كه بسيارى از كارهاى واجب نيز در پرتو حيا انجام مىشود ؛ اگر حيا نبود ، جمعى از مردم حق پدر و مادر را نيز ادا نمىكردند و صلهء رحم به جا نمىآورند و اداى امانت نمىنمودند و از هيچ كار زشتى پرهيز نداشتند . آيا نمىبينى خداوند چگونه براى انسان جميع صفاتى را كه در آن صلاح و كمالِ كار اوست به او ارزانى داشته است ؟ » . « 1 »\r\nاز اين حديث شريف به خوبى استفاده مىشود كه اثر حيا تنها پرهيز از زشتىها و قبايح - آن‌گونه كه بسيارى گمان مىبرند - نيست بلكه آثار مثبت زيادى در انجام واجبات و رعايت آداب و اخلاق انسانى دارد .\r\nبه همين دليل در حديثى از پيغمبر اكرم صلى الله عليه و آله مىخوانيم :\r\n« مَنْ لا حَياءَ لَهُ فَلا إيمانَ لَهُ\r\n؛ آن كس كه حيا ندارد ايمان ندارد » . « 2 »\r\nاز امام اميرمؤمنان در غررالحكم آمده است ،\r\n« مَنْ لا حَياءَ لَهُ فَلا خَيْر فِيهِ\r\n؛ كسى\r\n\r\n\r\n","description":"","footnote":"\r\n( 1 ) . بحارالانوار ، ج 3 ، ص 81 .\r\n( 2 ) . شرح نهج‌البلاغهء ابن ابىالحديد ، ج 19 ، ص 47 .\r\n","page_name":" 700 ","page_number":700},
  {"content":"\r\n\r\nكه حيا ندارد هيچ خيرى در او نيست » . « 1 »\r\nالبته آنچه گفته شد دربارهء حياء پسنديده است . نوعى از حياء مذموم آن است انسان از فرا گرفتن علم و دانش و پذيرفتن حقايق و انجام كارهاى نيك شرم داشته باشد و گاه به سبب آن از ترك مجالس گناه و پيشنهادهاى زشت افراد فاسد شرم مىكند و آلودهء گناه مىشود .\r\n\r\nنكته‌ها :\r\n\r\n1 . يك اشتباه بزرگ\r\nبعضى از نويسندگان بىخبر و بىبند و بار مىگويند : حيا نوعى ضعف نفس است و اگر پردهء حيا دريده شود سبب قوت نفس خواهد بود در حالى كه قضيه كاملًا بر عكس است ؛ فرد بىحيا كسى است كه تسليم خواسته‌هاى نفسانى است و نمىتواند از آن روىگردان شود ؛ ولى افراد با حيا بر اثر قدرت روحانى در برابر عوامل گناه مقاومت مىكنند و سد نيرومندى ميان خود و آنها به نام حيا قرار مىدهند . آرى ! حيا در برابر نيكىها مانند فرا گرفتن علم ، دليل بر ضعف نفس است ؛ ولى در برابر زشتىها نشانهء روشنى از قدرت نفس است .\r\n\r\n2 . چه امورى سبب پاره شدن پردهء حيا مىشود ؟\r\nزمانى كه گناه آشكارا انجام شود ابهت گناه شكسته مىشود و پردهء حيا كنار مىرود و افراد در انجام گناهان كبيره جسور مىشوند . به همين دليل در روايات اسلامى آمده است كه گناه آشكار از گناه پنهان بسيار سنگين‌تر است همان‌گونه كه در حديثى از امام على بن موسى الرضا عليه السلام مىخوانيم :\r\n« الْمُذِيعُ بِالسَّيِّئَةِ مَخْذُولٌ وَالْمُسْتَتِرُ بِالسَّيِّئَةِ مَغْفُورٌ لَهُ\r\n؛ كسى كه گناه خود را آشكار و منتشر مىكند\r\n\r\n\r\n","description":"","footnote":"\r\n( 1 ) . غررالحكم ، ح 5465 .\r\n","page_name":" 701 ","page_number":701},
  {"content":"\r\n\r\nگرفتار خذلان مىشود و كسى كه گناه را بپوشاند عفو خدا شامل او مىگردد » . « 1 » حتى براى مبارزه با افراد جسور و حرمت‌شكن و متجاهر به فسق ، اجازهء غيبت داده شده است .\r\nنيز به همين دليل است كه هرگاه گناه آشكار شود و مردم از آن باخبر گردند ، دستور داده شده است كه حد يا تعزير آشكارا انجام شود تا ابهت گناه به جاى خود برگردد و پردهء حيا در سطح عموم پاره نشود .\r\nافشاگرى دربارهء گناهان اشخاص نيز آنها را جسور كرده و از حياى آنها مىكاهد و گاه به جايى مىرسد كه با زبان حال يا قال مىگويند : ما كه رسواى جهانيم غم دنيا سهل است و آب كه از سر گذشت چه يك قامت چه چند قامت .\r\nدر حالى كه اگر در اين گونه موارد تغافل شود ، كمك به حفظ حياى آن گناهكار خواهد شد .\r\nنيز به همين دليل در تعليمات اسلامى تكرار گناه صغيره به منزلهء گناه كبيره شمرده شده است ، زيرا تكرار ، سبب كم شدن زشتى گناه و پاره شدن پردهء حيا مىشود .\r\n\r\n3 . اهميت حيا در زنان\r\nاين نكته نيز قابل توجه است كه در رواياتى از رسول خدا صلى الله عليه و آله آمده :\r\n« الْحَياءُ عَشَرَةُ أجْزاءٍ فَتِسْعَةٌ فِى النّساءِ وَواحِدَةٌ فِى الرّجالِ\r\n؛ حيا ده جزء دارد . نه جزء در زنان و يك جزء در مردان است » . « 2 » و اين براى آن است كه اگر حيا نباشد زنان آسيب‌پذير خواهند شد .\r\nدر حديث ديگرى از همان حضرت آمده است كه شش چيز خوب است ؛\r\n\r\n\r\n","description":"","footnote":"\r\n( 1 ) . كافى ، ج 2 ، ص 428 ، ح 1 .\r\n( 2 ) . ميزان الحكمة ، ج 1 ، ص 720 .\r\n","page_name":" 702 ","page_number":702},
  {"content":"\r\n\r\nولى از شش طائفه خوب‌تر ؛ از جمله مىفرمايد :\r\n« الْحَياءُ حَسَنٌ وَهُوَ مِنَ النّساءِ أحْسَنٌ\r\n؛ حيا چيز خوبى است و از زنان زيبنده‌تر است » . « 1 »\r\nحيا به زنان ابهت ، شخصيت و ارزش مىدهد و به گفتهء يكى از فلاسفهء معروف ، دختران حوا در طول تاريخ دريافتند كه عزت و احترامشان در اين است كه به دنبال مردان نروند خود را متبذل نكنند و از دسترس مرد خود را دور نگه دارند آنها اين درس‌ها را در طول تاريخ دريافتند و به دختران خود ياد دادند . « 2 »\r\n* * *\r\n\r\n\r\n","description":"","footnote":"\r\n( 1 ) . ارشاد القلوب ، ج 1 ، ص 193 .\r\n( 2 ) . مجموعهء آثار شهيد مطهرى ، ج 19 ، ص 53 .\r\n","page_name":" 703 ","page_number":703},
  {"content":"\r\n . \r\n","description":"","footnote":"","page_name":" 704 ","page_number":704},
  {"content":"\r\n\r\n\r\n224 و قال عليه السلام بِكَثْرَةِ الصَّمْتِ تَكُونُ الْهَيْبَةُ ، وَبِالنَّصَفَةِ يَكْثُرُ الْمُوَاصِلُونَ وَبِالْإِفْضَالِ تَعْظُمُ الْأَقْدَارُ ، وَبِالتَّوَاضُعِ تَتِمُّ النِّعْمَةُ ، وَبِاحْتِمَالِ الْمُؤَنِ يَجِبُ السُّؤْدُدُ ، وَبِالسِّيرَةِ الْعَادِلَةِ يُقْهَرُ الْمُنَاوِئُ ، وَبِالْحِلْمِ عَنِ السَّفِيهِ تَكْثُرُ الْأَنْصَارُ عَلَيْهِ .\r\nامام عليه السلام فرمود :\r\nكثرت سكوت ، سبب ابهت و بزرگى است و انصاف مايهء فزونى دوستان است و با بذل و بخشش قدر انسان‌ها بالا مىرود و با تواضع نعمت ( الهى ) كامل مىگردد و با پذيرش هزينه‌ها ( و رنج‌ها و مشكلات ) عظمت و سرورى حاصل مىگردد ، با روش عادلانه ، دشمن ، مقهور و مغلوب مىشود و با حلم و بردبارى در برابر سفيهان ، ياوران انسان بر ضد آنها فزونى مىيابند . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nنويسندهء كتاب مصادر مىگويد : اين گفتار حكيمانه تركيبى از گوهرهاى گرانبهايى است كه در كتب مختلف پخش شده و در روايت سيد رضى يك جا آمده است از جمله آن كتب عيون الاخبار ابن قتيبه ، عقد الفريد ابن عبد ربه ، ربيع الابرار زمخشرى ، رياض الاخيار ابن قاسم ، مطالب السؤول ابن طلحهء شافعى ، غررالحكم آمدى و سراج الملوك طرطوشى است و قابل توجه اين‌كه عبارات آنها در پاره‌اى از موارد با سيد رضى متفاوت است . ( مصادر نهج‌البلاغه ، ج 4 ، ص 178 ) .\r\n","page_name":" 705 ","page_number":705},
  {"content":"\r\n . \r\n","description":"","footnote":"","page_name":" 706 ","page_number":706},
  {"content":"\r\n\r\n\r\nشرح و تفسير هفت فضيلت مهم اخلاقى\r\nامام عليه السلام در اين گفتار نورانى به هفت نكتهء مهم از فضايل اخلاقى و اثر مثبت آنها اشاره مىكند .\r\nنخست مىفرمايد : « كثرت سكوت ، سبب ابهت و بزرگى است » ؛\r\n( بِكَثْرَةِ الصَّمْتِ تَكُونُ الْهَيْبَةُ )\r\n. مرحوم ابن‌ميثم در شرح نهج‌البلاغهء خود در اينجا نكتهء جالبى آورده مىگويد :\r\nدليل كلام مولا اين است كه سكوت ، غالباً نشانهء عقل است و ابهت صاحبان عقل آشكار است و اگر به يقين دانسته شود كه كثرت سكوت ناشى از عقل اوست ، ابهت او بيشتر مىشود و اگر حال او شناخته نشود و اين احتمال وجود داشته باشد كه سكوتش ناشى از عقل است باز سبب ابهت اوست و گاه ممكن است سكوت ، ناشى از ضعف و ناتوانى در كلام باشد و باز هم اين امر سبب احترام شخص مىشود ، زيرا از پريشان‌گويى پرهيز مىكند . « 1 »\r\nاضافه بر اينها ، سكوت ، سبب نجات از بسيارى از گناهان است ، زيرا غالب گناهان كبيره به وسيلهء زبان انجام مىشود تا آنجا كه سى گناه كبيره را براى زبان شماره كرده‌ايم . بديهى است هنگامى كه انسان از اين گناهان پرهيز كند ابهت و هيبت و شخصيت او بيشتر خواهد بود .\r\n\r\n\r\n","description":"","footnote":"\r\n( 1 ) . شرح نهج‌البلاغهء ابن ميثم ، ج 5 ، ص 602 .\r\n","page_name":" 707 ","page_number":707},
  {"content":"\r\n\r\nدر حديث جالبى از « هشام بن سالم » يكى از ياران خاص امام صادق عليه السلام مىخوانيم كه مىفرمايد : « پيغمبر اكرم صلى الله عليه و آله به مردى كه خدمتش رسيد فرمود :\r\nألا أدُلّكَ عَلى أمْرٍ يُدْخِلُكَ اللَّهُ بِهِ الْجَنَّةَ ؟\r\n؛ آيا تو را به چيزى هدايت كنم كه به وسيلهء آن وارد بهشت شوى ؟ » عرض كرد : آرى يا رسول الله .\r\nپيغمبر صلى الله عليه و آله فرمود :\r\n« أنِلْ مِمّا أنالَكَ اللَّهُ\r\n؛ از آنچه خداوند در اختيار تو قرار داده بذل و بخشش كن » . عرض كرد : اگر من خودم محتاج‌تر از كسى باشم كه مىخواهم به او بخشش كنم چه كنم ؟\r\nپيغمبر صلى الله عليه و آله فرمود :\r\n« فَانْصُرِ الْمَظْلُومِ\r\n؛ به يارى ستم‌ديده برخيز » .\r\nعرض كرد : اگر من خودم از او ضعيف‌تر باشم چه كنم .\r\nفرمود :\r\n« فَاصْنَعْ لِلْأخْرَقِ يَعْني أشِرْ عَلَيْهِ\r\n؛ شخص نادان را راهنمايى كن و به او مشورت بده » .\r\nعرض كرد : اگر من از او نادان‌تر باشم چه كنم ؟ فرمود :\r\n« فَأصْمِتْ لِسانَكَ إلّامِنْ خَيْرٍ\r\n؛ زبانت را جز از نيكى خاموش ساز » . و سرانجام پيغمبر صلى الله عليه و آله فرمود :\r\n« أما يَسُرُّكَ انْ تَكُونِ فيكَ خِصْلَةٌ مِنْ هذِهِ الْخِصالِ تَجُرُّكَ إلَى الْجَنَّةِ ؟\r\n؛ آيا تو را خشنود نمىسازد كه يكى از اين صفات نيك را داشته باشى و تو را به سوى بهشت برد ؟ » . « 1 »\r\nاضافه بر اين ، سكوت سبب نورانيت فكر و عمق انديشه است ، همان‌گونه كه در حديثى از اميرمؤمنان عليه السلام مىخوانيم :\r\n« الْزِمِ الصَّمْتَ يَسْتَنِرْ فِكْرُكَ\r\n؛ ساكت باش تا فكرت نورانى شود » . « 2 »\r\nدر حديث ديگرى از همان حضرت آمده است :\r\n« أكْثِرْ صَمْتَكَ يَتَوَفّرْ فِكْرُكَ وَيَسْتَنِرْ قَلْبُكَ وَيَسْلَمِ النّاسُ مِنْ يَدِكِ\r\n؛ بسيار سكوت كن كه فكرت فراوان و قلبت\r\n\r\n\r\n","description":"","footnote":"\r\n( 1 ) . كافى ، ج 2 ، ص 113 ، ح 5 .\r\n( 2 ) . غررالحكم ، ح 4248 .\r\n","page_name":" 708 ","page_number":708},
  {"content":"\r\n\r\nنورانى مىشود و مردم از تو در امان خواهند بود » . « 1 »\r\nالبته همهء اينها مربوط به سخنانى است كه به اصطلاح فضول الكلام يا آلوده به گناه است ؛ ولى سخن حق و تعليم دانش و امر به معروف و نهى از منكر و امثال آن به يقين از آن مستثناست و همان‌گونه كه سابقاً در حكمت 182 گفتيم در روايات آمده است كه اگر كلام از آفات خالى باشد به يقين از سكوت برتر است ، زيرا انبيا دعوت به كلام شدند نه به سكوت حتى اگر ما در فضيلت سكوت سخن مىگوييم از كلام كمك مىگيريم . « 2 »\r\nسپس در دومين نكته مىفرمايد : « انصاف مايهء فزونى دوستان است » ؛\r\n( وَبِالنَّصَفَةِ يَكْثُرُ الْمُوَاصِلُونَ )\r\n. « نَصَفَة » به معناى « انصاف » و « مُواصلون » جمع « مواصل » در اينجا به معناى دوست است .\r\nحقيقت انصاف آن است كه انسان ، نه حق كسى را غصب كند و نه سبب محروميت كسى از حقش شود ، نه سخنى به نفع خود و زيان ديگران بگويد و نه گامى در اين راه بردارد ، بلكه همه جا حقوق را رعايت كند حتى در مورد افراد ضعيف كه قادر به دفاع از حق خويش نيستند . بديهى است كسى كه اين امور را رعايت كند دوستان فراوانى پيدا مىكند و جاذبهء انصاف بر كسى پوشيده نيست .\r\nدر روايات اسلامى دربارهء اهميت انصاف بحث‌هاى گسترده‌اى ديده مىشود از جمله تنها در اولين باب از ابوابى كه در كتاب ميزان الحكمه دربارهء اهميت انصاف ذكر شده 20 حديث كوتاه و پرمعنا از اميرمؤمنان على عليه السلام آمده است ؛ از جمله مىفرمايد :\r\n« الإنْصافُ أفْضَلُ الْفَضائِلِ\r\n؛ برترين فضيلت‌ها انصاف است » . « 3 »\r\n\r\n\r\n","description":"","footnote":"\r\n( 1 ) . غررالحكم ، ح 4252 .\r\n( 2 ) . براى توضيح بيشتر به ذيل حكمت 182 و 71 و به جلد اول تفسير موضوعى اخلاق در قرآن ، ص 298 مراجعه شود .\r\n( 3 ) . غررالحكم ، ح 9096 .\r\n","page_name":" 709 ","page_number":709},
  {"content":"\r\n\r\nدر حديث ديگرى از آن حضرت مىخوانيم :\r\n« إنَّ أعْظَمَ الْمَثُوبَةِ مَثُوبَةُ الْإنْصافِ\r\n؛ برترين ثواب الهى ثواب انصاف است » . « 1 »\r\nنيز در حديث ديگرى مىفرمايد :\r\n« الْإنْصافُ يَرْفَعُ الْخِلافَ وَيُوجِبُ الْإئْتِلافَ ؛\r\nانصاف اختلافات را بر طرف مىسازد و موجب اتحاد صفوف مىشود » . « 2 »\r\nبالاخره در حديثى ديگرى مىفرمايد :\r\n« عامِلْ سائِرَ النّاسِ بِالْإِنْصافِ وَعامِلِ الْمُؤْمِنينَ بِالْإيثارِ\r\n؛ با ساير مردم به انصاف رفتار كن و با مومنان به ايثار » . « 3 »\r\nاز حديث اخير مفهوم انصاف نيز روشن مىشود ؛ انصاف آن است كه منافع خود و ديگران را با يك چشم ببينيم و ايثار آن است كه ديگران را با بزرگوارى بر خود مقدم بشماريم .\r\nاز حديث ذيل نيز مفهوم « انصاف » آشكارتر مىشود . امام صادق عليه السلام در اين حديث كه شرح جنود هفتاد و پنج گانهء عقل و جهل را بيان مىكند ، مىفرمايد :\r\n« وَالْإنْصافُ وَضِدُّهُ الْحَمِيَّةَ\r\n؛ يكى ديگر از لشكريان عقل انصاف است و ضد آن تعصب ( دربارهء حقوق خويشتن ) است » . « 4 »\r\nگاه بعضى تصور مىكنند كه اگر در بعضى از موارد انصاف را دربارهء ديگران رعايت كنند و به خطا و اشتباه اعتراف نمايند مقامشان در نظر مردم پايين مىآيد در حالى كه قضيه عكس است . امام باقر عليه السلام در حديثى از اميرمؤمنان عليه السلام نقل مىكند كه فرمود :\r\n« ألا إنَّهُ مَنْ يُنْصِفِ النّاسَ مِنْ نَفْسِهِ لَمْ يَزِدْهُ اللَّهُ إلّاعِزّاً\r\n؛ كسى كه انصاف را در برابر مردم نسبت به خويش رعايت كند خدا بر عزت او مىافزايد » . « 5 »\r\n\r\n\r\n","description":"","footnote":"\r\n( 1 ) . غرر الحكم ، ح 9106 .\r\n( 2 ) . همان ، ح 9116 .\r\n( 3 ) . همان ، ح 9109 .\r\n( 4 ) . كافى ، ج 1 ، ص 21 .\r\n( 5 ) . همان ، ج 2 ، ص 114 .\r\n","page_name":" 710 ","page_number":710},
  {"content":"\r\n\r\nدر سومين نكته مىفرمايد : « با بذل و بخشش قدر انسان‌ها بالا مىرود » ؛\r\n( وَبِالْإِفْضَالِ تَعْظُمُ الْأَقْدَارُ )\r\n. « افضال » منحصر به بذل مال نيست ، بلكه همان‌گونه كه مرحوم مغنيه در شرح نهج‌البلاغهء خود آورده است هر كمكى كه آلام و اندوه‌ها را كم كند و بارهاى سنگين را از دوش مردم بر دارد مصداق آن است .\r\nدر خطبهء معروف اميرمؤمنان عليه السلام كه به خطبهء « وسيله » مشهور شده است مىخوانيم :\r\n« أَيُّهَا النَّاسُ إِنَّهُ مَنْ قَلَّ ذَلَّ وَمَنْ جَادَ سَادَ\r\n؛ كسى كه در احسان كوتاهى كند ذليل مىشود و كسى كه جود و بخشش پيشه كند بزرگ مىشود » . « 1 »\r\nشك نيست كه هرقدر انسان ، به ديگران بيشتر بذل و بخشش كند دل‌ها مجذوب او مىشوند و سيل محبت مردم به سوى او سرازير مىگردد و همين امر باعث عظمت و شخصيت انسان مىشود .\r\nهمان‌گونه كه در حديثى در غررالحكم مىخوانيم :\r\n« بِالْإفْضالِ تَسْتَرِقُّ الْاعْناقُ ؛\r\nبه وسيلهء بذل و بخشش مردم تسليم انسان مىشوند » . « 2 »\r\nحتى اگر چنين شخصى داراى عيوبى باشد ، احسان و بخشش مىتواند پرده بر عيب او بيفكند ، چنان‌كه در حديث غررالحكم آمده است :\r\n« بِالْإحْسانِ تَسْتُرُ الْعُيُوبُ »\r\n. سپس در چهارمين نكته مىفرمايد : « با تواضع نعمت ( الهى ) كامل مىگردد » ؛\r\n( وَبِالتَّوَاضُعِ تَتِمُّ النِّعْمَةُ )\r\n. رابطهء تواضع با اتمام نعمت از اينجاست كه هم خداى متعال كسانى را كه از نعمت‌هايش برخوردار مىشوند و گرفتار كبر و غرور نمىگردند ، بلكه در برابر خلايق تواضع بيشترى مىكنند مشمول لطف و رحمت خاصش مىگرداند و بر\r\n\r\n\r\n","description":"","footnote":"\r\n( 1 ) . بحارالانوار ، ج 74 ، ص 278 ، ح 1 .\r\n( 2 ) . غررالحكم ، ح 8561 .\r\n","page_name":" 711 ","page_number":711},
  {"content":"\r\n\r\nنعمتش مىافزايد و هم بندگان خدا وقتى چنين حالتى را در او ببينند كه كثرت نعمت باعث فزونى تواضع او شده او را لايق سربلندى و سرپرستى و پيشوايى جامعه مىبينند و عظمت او در چشم مردم بيشتر مىشود .\r\nدر حديثى در اصول كافى آمده است كه امام صادق عليه السلام فرمود : « خداوند متعال به موسى عليه السلام خطاب كرد : اى موسى ! آيا مىدانى چرا تو را مخاطب خود ساختم و با تو تكلم كردم و ديگران را چنين افتخارى ندادم ؟ موسى عرض كرد :\r\nپروردگارا براى چه بود ؟ خداى متعال وحى فرستاد كه‌اى موسى ! من تمام بندگانم را بررسى كردم احدى را از تو متواضع‌تر نيافتم تو هنگامى كه نماز مىخوانى صورت خود را بر خاك مىنهى ( از اين حديث شريف روشن مىشود كه در نمازهاى قبل از اسلام به هنگام نماز و عبادت صورت بر خاك نمىگذاردند ، موسى بن عمران براى ابراز نهايت تواضع اين كار را انجام مىداد ) » . « 1 »\r\nدر حديثى از رسول خدا صلى الله عليه و آله مىخوانيم :\r\n« إنَّ أفْضَلَ النّاسِ عَبْداً مَنْ تَواضَعَ عَنْ رِفْعَةٍ\r\n؛ برترين بندگان خدا كسى است كه در عين بزرگى و عظمت تواضع كند » . « 2 »\r\nدر حديثى از امام اميرمؤمنان مىخوانيم :\r\n« التَّواضُعُ زَكاةُ الشَّرَفِ\r\n؛ زكات مقام و شرافت تواضع است » . « 3 »\r\nاصولًا يكى از فلسفه‌هاى عبادات اسلامى مخصوصاً نماز و زيارت خانهء خدا پرورش روح تواضع در انسان است .\r\nدر حديثى از رسول خدا مىخوانيم : روزى به يارانش فرمود :\r\n« مالي لا أَرى عَلَيْكُمْ حَلاوَةَ الْعِبادَةِ\r\n؛ چرا شيرينى عبادت را در شما نمىبينم ؟\r\nقالوا و ما حلاوة\r\n\r\n\r\n","description":"","footnote":"\r\n( 1 ) . اصول كافى ، ج 2 ، ص 123 ، ح 7 .\r\n( 2 ) . بحارالانوار ، ج 74 ، ص 179 .\r\n( 3 ) . غررالحكم ، ح 5132 .\r\n","page_name":" 712 ","page_number":712},
  {"content":"\r\n\r\nالعبادة\r\n؛ عرض كردند : شيرينى عبادت چيست ؟\r\n« قالَ : التَّواضُعُ\r\n؛ فرمود : تواضع است » . « 1 »\r\nدر بحارالانوار آمده است كه حضرت مسيح عليه السلام مىفرمود :\r\n« بِالتَّواضُعِ تُعْمَر الْحِكْمَةُ لا بِالتَّكَبُّرِ وَكَذلِكَ فِى السَّهْلِ يَنْبُتُ الزَّرْعُ لا فِي الْجَبَلِ\r\n؛ بوسيلهء تواضع علم و دانش آباد مىشود نه با تكبر ، همان‌گونه كه زراعت در زمين نرم و هموار مىرويد نه بر كوه‌هاى ( بلند ) » . « 2 »\r\nدر روايات اسلامى نشانه هايى براى تواضع ذكر شده است ؛ از جمله در حديثى از امام باقر عليه السلام مىخوانيم :\r\n« التَّواضُعُ الرّضا بِالْمَجْلِسِ دُونَ شَرَفِهِ وَأنْ تُسَلّمَ عَلى مَنْ لَقيتَ وَأنْ تَتْرُكَ الْمِراءَ وَإنْ كُنْتَ مُحِقّاً\r\n؛ تواضع آن است كه به كمتر از جايگاه شايستهء خود در مجلس قانع باشى و هر كس را ملاقات كردى به او سلام كنى و مشاجره را با ديگران رها سازى ، هر چند حق با تو باشد » . « 3 »\r\nاين سخن را با حديثى از رسول خدا پايان مىبريم آنجا كه فرمود :\r\n« إنَّ أحَبَّكُمْ إلَىَّ وَأَقْرَبَكُمْ مِنّي يَوْمَ الْقِيامَةِ مَجْلِساً أَحْسَنُكُمْ خُلُقاً وَأشَدُّكُمْ تَواضُعاً وَإنّ أبْعَدَكُمْ يَوْمَ الْقِيامَةِ مِنّي الثَّرْثارُونَ وَهُمُ الْمُسْتَكْبِرُونَ\r\n؛ محبوب‌ترين شما نزد من و نزديك‌ترين شما به من در روز قيامت كسى است كه از همه اخلاقش بهتر و از همه متواضع‌تر باشد و دورترين شما از من روز قيامت مستكبرانند » . « 4 »\r\nدر پنجمين نكتهء حكيمانه مىفرمايد : « با پذيرش هزينه‌ها ( و رنج‌ها ومشكلات ) عظمت وسرورى حاصل مىگردد » ؛\r\n( وَبِاحْتِمَال‌ِالْمُؤَنِ يَجِب‌ُالسُّؤْدَدُ )\r\n. « مُؤَن » جمع « مؤنه » به معناى هزينه و « سُؤْدَد » به معناى بزرگى و سرورى است .\r\n\r\n\r\n","description":"","footnote":"\r\n( 1 ) . محجة البيضاء ، ج 6 ، ص 222 .\r\n( 2 ) . بحارالانوار ، ج 72 ، ص 121 .\r\n( 3 ) . همان ، ج 75 ، ص 176 .\r\n( 4 ) . همان ، ج 68 ، ص 385 ، ح 26 .\r\n","page_name":" 713 ","page_number":713},
  {"content":"\r\n\r\nزندگى دنيا آميخته با انواع مشكلات است مخصوصاً براى رسيدن به مقامات و الا مشكلات بيشترى را بايد تحمل كرد و نازپروردگان متنعم به جايى نمىرسند .\r\n نازپرورده تنعّم نبرد راه به دوست * عاشقى شيوهء رندان بلاكَش باشد \r\nمرحوم مغنيه در شرح اين جمله مىگويد : كسى كه بارهاى سنگين مردم را بر دوش كشد مردم او را بر سر خود مىنشانند و او را اهل رهبرى و رياست مىبينند ، دين و رنگ و نَسَبش هر چه باشد ولى كسانى كه مردم از آنها بهره‌مند نمىشوند به آنها همانند موجودى نگاه مىكنند كه هيچ ثمره‌اى ندارد ، هر چند دنيا را از علم و دانش خود پر كند . « 1 »\r\nدر حديثى از امام صادق عليه السلام مىخوانيم :\r\n« ثَلاثٌ مَنْ كُنَّ فِيهِ كانَ سَيّداً كَظْمُ الْغَيْظِ وَالْعَفْوُ عَنِ الْمُسيءِ وَالصّلَةُ بِالنَّفْسِ وَالْمالِ\r\n؛ سه چيز است در هر كس باشد رياست و سرورى پيدا مىكند : فرو بردن خشم و عفو خطاكاران و خدمات و جانى و مالى به ديگران » . « 2 »\r\nدر حديث مشروحى كه امام كاظم عليه السلام خطاب به « هشام بن حَكَم » مسائل مهمى را بيان فرموده و مرحوم كلينى آن را در صدر جلد اول كتاب كافى قرار داده است در بخشى از آن مىخوانيم كه امام عليه السلام مىفرمايد :\r\n« يَا هِشَامُ إِنَّ الْعَاقِلَ نَظَرَ إِلَى الدُّنْيَا وَإِلَى أَهْلِهَا فَعَلِمَ أَنَّهَا لَاتُنَالُ إِلَّا بِالْمَشَقَّةِ وَنَظَرَ إِلَى الْآخِرَةِ فَعَلِمَ أَنَّهَا لَاتُنَالُ إِلَّا بِالْمَشَقَّةِ فَطَلَبَ بِالْمَشَقَّةِ أَبْقَاهُمَا\r\n؛ اى هشام ! عاقل نظرى به دنيا و اهلش افكند و دانست آن را جز با مشقت نمىتوان به دست آورد و نگاهى به آخرت كرد و دانست آن نيز جز با مشقت به دست نمىآيد از اين رو با تحمل مشقت ، آن را كه بقاى بيشترى داشت ( آخرت ) طلب نمود » . « 3 »\r\nدر حديثى كه در مستدرك الوسائل از امام صادق عليه السلام نقل شده ، آمده است :\r\n\r\n\r\n","description":"","footnote":"\r\n( 1 ) . شرح نهج‌البلاغهء مغنيه ، ج 4 ، ص 351 .\r\n( 2 ) . بحارالانوار ، ج 75 ، ص 230 .\r\n( 3 ) . كافى ، ج 1 ، ص 18 .\r\n","page_name":" 714 ","page_number":714},
  {"content":"\r\n\r\n« طَلَبْتُ الرّياسَةَ فَوَجَدْتُها فِي النَّصيحَةِ لِعبادِ اللَّهِ\r\n؛ به سراغ سرورى رفتم آن را در خيرخواهى به بندگان خدا يافتم » . « 1 »\r\nاين بحث را با حديث ديگرى از اميرمؤمنان على عليه السلام پايان مىدهيم :\r\n« أرْبَعُ خِصالٍ يَسُودُ بِهَا الْمَرْءُ : الْعِفَّةُ وَالْأدَبُ وَالْجُودُ وَالْعَقْلُ\r\n؛ چهار خصلت است كه انسان به وسيلهء آن به سرورى و بزرگى مىرسد : خويشتن‌دارى در برابر گناه و ادب و بخشش و عقل » . « 2 »\r\nسپس امام عليه السلام در ششمين جملهء حكمت آميز مىفرمايد : « با روش عادلانه ، دشمن مقهور و مغلوب مىشود » ؛\r\n( وَبِالسِّيرَةِ الْعَادِلَةِ يُقْهَرُ الْمُنَاوِئُ )\r\n. « مُناوىء » به معناى « دشمن » از ريشهء « مناواة » به معناى « دشمنى » است ، زيرا دشمن هنگامى موفق به كار خود مىشود كه دستاويزى پيدا كند . كسى كه روش عادلانه دارد ، دستاويزى به دست دشمن نمىدهد و همين باعت مقهور شدن اوست .\r\nافزون بر اين كسى كه روش عادلانه‌اى دارد طرفداران زيادى در ميان مردم پيدا مىكند و آن كس كه طرفداران زياد دارد دشمنش مقهور مىشود .\r\nافزون بر همهء اينها چنين كسى مورد الطاف الهى است و خداوند چنين بندهء عدالت‌پيشه‌اى را در برابر دشمنانش تنها نمىگذارد و او را پيروز مىگرداند و به گفتهء شاعر :\r\n دشمن به كين نشسته مولا نمىگذارد * الطاف بىكرانش تنها نمىگذارد \r\nدر حديثى از رسول خدا صلى الله عليه و آله مىخوانيم :\r\n« الْعَدْلُ جُنَّةٌ واقِيَةٌ وَجَنَّةٌ باقِيَةٌ\r\n؛ عدالت سپر نگهدارنده و بهشت جاودان است » . « 3 »\r\n\r\n\r\n","description":"","footnote":"\r\n( 1 ) . مستدرك الوسائل ، ج 12 ، ص 173 .\r\n( 2 ) . بحارالانوار ، ج 1 ، ص 94 .\r\n( 3 ) . همان ، ج 74 ، ص 166 .\r\n","page_name":" 715 ","page_number":715},
  {"content":"\r\n\r\nدر روايت ديگرى از غررالحكم مىخوانيم :\r\n« اعْدِلْ تَدُمْ لَكَ الْقُدْرَةُ\r\n؛ عدالت پيشه كن تا قدرت تو پايدار ماند » . « 1 »\r\nاصولًا عدالت اساس نظام تكوين و تشريع است ، همان‌گونه كه در حديثى از پيغمبر اكرم صلى الله عليه و آله مىخوانيم :\r\n« بِالْعَدْلِ قامَتِ السَّماواتُ وَالْأَرْضُ\r\n؛ به وسيلهء عدالت و نظم ، آسمان و زمين برپاست » .\r\nدر حديث ديگرى نيز از اميرمؤمنان على عليه السلام آمده است :\r\n« الْعَدْلُ حَياةُ الْأحْكامِ ؛\r\nعدالت روح و حيات احكام است » . « 2 »\r\nبنابراين كسى كه روش عادلانه را در زندگى خود برگزيده است ، هماهنگ با نظام هستى و همگام با شريعت اسلام است و چنين كسى به يقين بر دشمنانش پيروز مىشود .\r\nدر ذيل خطبهء 216 نيز شرحى در اين زمينه داشتيم . « 3 »\r\nدر هفتمين و آخرين جملهء اين كلام حكيمانه مىفرمايد : « با حلم و بردبارى در برابر سفيهان ، ياوران انسان بر ضد آنها زياد مىشوند » ؛\r\n( وَبِالْحِلْمِ عَنِ السَّفِيهِ تَكْثُرُ الْأَنْصَارُ عَلَيْهِ )\r\n. شبيه همين معنا در حكمت 206 گذشت .\r\nبىشك در هر جامعه‌اى افراد سفيه و كم‌خردى هستند كه كار آنها خرده‌گيرى بر بزرگان و گاه پرخاشگرى است و هرگونه درگيرى با آنان سبب وهن افراد باشخصيت و جرأت و جسارت سفيهان مىگردد ، بنابراين بهترين روش در مقابل اين‌گونه افراد همان‌گونه كه در آيات فراوانى از آيات قرآن مجيد آمده و در كلام نورانى بالا اشاره شد ، بردبارى و تحمل و بىاعتنايى به گفتار و سخنان\r\n\r\n\r\n","description":"","footnote":"\r\n( 1 ) . غررالحكم ، ح 7760 .\r\n( 2 ) . همان ، ح 1702 .\r\n( 3 ) . پيام امام امير المؤمنين عليه السلام ، ج 8 ، ص 245 .\r\n","page_name":" 716 ","page_number":716},
  {"content":"\r\n\r\nآنهاست . از آنجا كه آنها حريم افراد باشخصيت را مىشكنند و جسورانه سخن مىگويند ، اين تحمل و بردبارى سبب مىشود چهرهء مظلوميت به خود بگيرند و مردم فهميدهء جامعه به يارى آنها بر ضد سفيهان و بىخردان برخيزند و آنها را ساكت كرده بر جاى خود بنشانند .\r\nسيرهء رسول اكرم صلى الله عليه و آله و امامان معصوم عليهم السلام و بسيارى از بزرگان دينى همين بوده است .\r\nحقيقت « حلم » همان‌گونه كه در حديثى از امام حسن مجتبى عليه السلام آمده است :\r\n« كَظْمُ الْغَيْظِ وَمِلْكُ النَّفْسِ »\r\nاست يعنى حلم فروبردن غضب و تسلط بر نفس خويش است به گونه‌اى كه عكس‌العملى نشان ندهد . « 1 »\r\nدر زندگى پيامبر اكرم صلى الله عليه و آله بارها خوانده‌ايم كه افراد نادان و جسورى خدمتش مىرسيدند و تعبيرات ناروايى نثار مىكردند و حتى گاه با شخص حضرت درگير مىشدند ؛ اما آن حضرت تحمل مىكرد و به حل مشكلاتشان مىپرداخت .\r\nداستان امام حسن مجتبى عليه السلام و آن مرد شامى نيز معروف است .\r\nدر كتاب أسد الغابه در سرگذشت « قيس بن عاصم » مردى كه بزرگ قبيلهء خود و مورد احترام رسول اكرم صلى الله عليه و آله بود مىخوانيم : « او بسيار به حلم و بردبارى مشهور بود ؛ از جمله اين‌كه « احنف بن قيس » صحابى رسول خدا صلى الله عليه و آله مىگويد :\r\nمن حلم را از « قيس بن عاصم » آموختم ؛ روزى ديدم در كنار خانه‌اش نشسته و بر غلاف شمشيرش تكيه كرده بود و براى قومش سخن مىگفت . ناگهان مردى را دست بسته همراه با بدن مقتولى نزد او آورده گفتند : اين مرد دست بسته فرزند برادر توست كه فرزندت را كشته است . « احنف » مىگويد : « قيس » كلام خود را قطع نكرد تا زمانى كه تمام شد بعد رو به فرزند برادرش كه قاتل بود كرد و گفت :\r\nاى پسر برادر ! كار بسيار بدى كردى ، خدا را عصيان نمودى ، رحِمَت را قطع\r\n\r\n\r\n","description":"","footnote":"\r\n( 1 ) . بحارالانوار ، ج 75 ، ص 102 ، ح 2 .\r\n","page_name":" 717 ","page_number":717},
  {"content":"\r\n\r\nكردى و پسر عمويت را كشتى و در واقع تير به پيكر خود زدى و از گروه يارانت كاستى . سپس فرزند ديگرى داشت به او گفت : بر خيز بازوهاى پسر عمويت را باز كن و برادرت را به خاك بسپار و يكصد شتر به عنوان ديهء فرزند به مادرت بده چرا كه او در اين ديار غريب است . « 1 »\r\nعلما و بزرگان دين نيز اين روش را از پيشوايان معصوم آموخته بودند ؛ در حالات يكى از فقهاى بزرگ نجف نقل مىكنند : روزى شخصى نيازمند و خشمگين ، نامهء بسيار توهين‌آميزى به او نوشته بود كه من مىخواهم سرپناهى تهيه كنم و بايد نصف قيمت آن را شما بپردازيد . آن فقيه برجسته نامهء توهين‌آميز و هتاكانه را خواند بعد بىآنكه عكس‌العمل نامناسبى نشان بدهد به دوستان حاضرش فرمود : اگر ما نصف سرپناه او را تهيه كنيم ، نصف ديگرش را چه كسى تهيه مىكند . « 2 »\r\nالبته در حديثى از امام صادق عليه السلام مىخوانيم :\r\n« كَفى بِالْحِلْمِ ناصِراً وَإذا لَمْ تَكُنْ حَليماً فَتَحَلَّمْ\r\n؛ براى يارى انسان ، حلم و بردبارى كافى است و اگر واقعا بردبار نيستى خود را به صورت بردباران در آور » . « 3 »\r\nدر حديث ديگرى از مولا اميرمؤمنان عليه السلام آمده است :\r\n« جَمالُ الرَّجُلِ حِلْمُهُ ؛\r\nزيبايى انسان در حلم اوست » . « 4 »\r\nاشتباه نشود . حلم اين نيست كه انسان بر اثر عجز و ناتوانى بردبارى پيشه كند و بدىهايى را كه به او شده به خاطر بسپارد تا به موقع خود انتقام گيرد . در حديثى از اميرمؤمنان عليه السلام مىخوانيم :\r\n« لَيْسَ الْحَليمُ مَنْ عَجَزَ فَهَجَمَ وَإذا قَدَرَ انْتَقَمَ إنَّمَا الْحَليمُ مَنْ إذا قَدَرَ عَفى\r\n؛ كسى كه به خاطر عجز و ناتوانى اقدام به كارى نكند\r\n\r\n\r\n","description":"","footnote":"\r\n( 1 ) . أسد الغابه ، ج 4 ، شرح حال « قيس بن عاصم » .\r\n( 2 ) . اين رخداد مربوط به مرحوم آية اللَّه سيد عبدالهادى شيرازى است .\r\n( 3 ) . كافى ، ج 2 ، ص 112 .\r\n( 4 ) . غررالحكم ، ح 6392 .\r\n","page_name":" 718 ","page_number":718},
  {"content":"\r\n\r\nو به هنگام توانايى انتقام گيرد حليم و بردبار نيست . حليم كسى است كه به هنگام توانايى عفو كند » . « 1 »\r\nاين سخن را با داستان ديگرى از حلم اميرمؤمنان عليه السلام پايان مىدهيم . بعد از جنگ جمل « صفيه » دختر « عبدالله خزاعى » رو به اميرمؤمنان عليه السلام كرد و گفت :\r\nخدا زنانت را بىشوهر كند آن‌گونه كه زنان ما را بىشوهر كردى ، بچه‌هايت را يتيم كند آن‌گونه كه فرزندان ما را يتيم كردى . جمعى برخاستند كه به او حمله كنند . اميرمؤمنان فرمود : « دست از اين زن برداريد » آنها دست نگه داشتند . كسانى كه سخن آن زن را شنيده بودند از حلم على عليه السلام نسبت به او تعجب كردند . « 2 »\r\nدر ذيل حكمت 206 شرح بيشترى در مورد مسئلهء « حلم » آمده است .\r\n* * *\r\n\r\n\r\n","description":"","footnote":"\r\n( 1 ) . غررالحكم ، ح 6437 .\r\n( 2 ) . بحارالانوار ، ج 40 ، ص 103 . اين روايت به طور مشروح‌ترى در ذيل نامهء 14 در جلد نهم از همين كتاب آمده است .\r\n","page_name":" 719 ","page_number":719},
  {"content":"\r\n . \r\n","description":"","footnote":"","page_name":" 720 ","page_number":720},
  {"content":"\r\n\r\n\r\n225 و قال عليه السلام الْعَجَبُ لِغَفْلَةِ الْحُسَّادِ ، عَنْ سَلَامَةِ الْأَجْسَادِ !\r\nامام عليه السلام فرمود :\r\nدر شگفتم كه چگونه حسودان از سلامتى خويش غافل‌اند . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nخطيب رحمه الله در مصادر مىگويد : در كتاب الحكم المنثوره اين كلام نورانى با تفاوتى به اين صورت نقل شده است : « يا عَجَباً مِنْ غَفْلَةِ الْحُسّادِ . . . » و نيز در غررالحكم با اين تفاوت نقل شده : « عَجِبْتُ لِغَفْلَةِ الْحُسّادِ » و ترديد نيست كه آن دو اين كلام حكيمانه را از منبعى غير از نهج‌البلاغه گرفته‌اند . ( مصادر نهج‌البلاغه ، ج 4 ، ص 179 ) .\r\n","page_name":" 721 ","page_number":721},
  {"content":"\r\n . \r\n","description":"","footnote":"","page_name":" 722 ","page_number":722},
  {"content":"\r\n\r\n\r\nشرح و تفسير حسد دشمن سلامتى\r\nامام عليه السلام در اين گفتار حكيمانه به يكى از آفات حسد اشاره كرده مىفرمايد :\r\n« در شگفتم كه چگونه حسودان از سلامتى خويش غافل‌اند » ؛\r\n( الْعَجَبُ لِغَفْلَةِ الْحُسَّادِ ، عَنْ سَلَامَةِ الْأَجْسَادِ ! )\r\n. « حُسّاد » جمع « حسود » است .\r\nروشن‌ترين تفسير براى گفتار حكيمانهء بالا آن است كه حسد روح و قلب انسان را مىفشارد و بر اثر اين فشار ، انسان بيمار مىشود و گاهى از شدت حسد دق مىكند و مىميرد ، زيرا مىبيند شخص محسود داراى نعمت‌هاى مختلفى است . هرچه نعمت او بيشتر مىشود ، غم و اندوه حسود فزون‌تر مىگردد . گاه به حالت افسردگى كشيده مىشود و گاه به بيمارى جسمانى مبتلا مىگردد ، زيرا رابطهء روح و جسم به اندازه‌اى است كه ناراحتىهاى روحى فورا در جسم اثر مىگذارد و سلامت انسان را مختل مىكند .\r\nبنابراين حسودان آرزو مىكنند نعمت شخصى كه مورد حسد است زائل گردد ؛ خواه اين نعمت مقام باشد يا مال و ثروت . در حالى كه با حسد خويش نعمتى را كه از آن نعمت‌ها بزرگ‌تر است از دست مىدهند و آن نعمت سلامتى است كه هيچ نعمتى با آن برابرى نمىكند . اگر تمام دنيا را به كسى بدهند ؛ ولى مبتلا به بيمارى سرطان يا فلج و از كارافتادگى دست و پا و سر و صورت باشد\r\n\r\n","description":"","footnote":"","page_name":" 723 ","page_number":723},
  {"content":"\r\n\r\nكمترين ارزشى براى او ندارد و اگر همه چيز را از او بگيرند و سلامتى را به او باز گردانند به يقين خوشحال خواهد شد .\r\nآرى . بعد از ايمان و عقل كه از نعمت‌هاى معنوى است برترين نعمت مادى سلامت جسم است كه حسود آن را به آسانى از دست مىدهد .\r\nبعضى از شارحان نهج‌البلاغه معناى ديگرى براى اين كلام مولا ارائه كرده‌اند كه بسيار بعيد به نظر مىرسد و آن اين‌كه امام عليه السلام مىفرمايد : چرا حاسدان نسبت به مال و جاه ديگران حسادت مىورزند ؟ چرا نسبت به سلامتى آنها كه از مال و جاه برتر است حسودى ندارند ؟ اين در واقع كنايه از اهميت نعمت سلامتى است .\r\nروشن است كه هدف مولا اين نيست ، زيرا معناى اين سخن آن مىشود كه حسودان را تشويق كنيم بر سلامتى ديگران حسادت بورزند . از سويى ديگر حسادت در جايى است كه انسان فاقد نعمتى باشد و ديگرى را واجد آن بداند و با توجه به اين‌كه حاسدان غالباً از سلامت برخوردارند ، حسادت نسبت به سلامتى ديگران معنا ندارد .\r\nآنچه تفسير اول را تأييد و تثبيت مىكند روايات فراوانى است كه در نهج‌البلاغه يا كتب ديگر از اميرمؤمنان عليه السلام نقل شده است . از جمله در حكمت 256 مىخوانيم :\r\n« صِحَّةُ الْجَسَدِ ، مِنْ قِلَّةِ الْحَسَدِ\r\n؛ صحت بدن بر اثر كمى حسد حاصل مىشود » . « 1 »\r\nدر حديث ديگرى كه مرحوم علامهء مجلسى در بحارالانوار نقل كرده است مىفرمايد :\r\n« الْحَسَدُ لا يَجْلِبُ إلَّامَضَرَّةً وَغَيْظاً يُوهِنُ قَلْبَكَ وَيُمِرّضُ جِسْمَكَ\r\n؛ حسد جز زيان و خشمى كه قلب تو را سست مىكند و بدنت را بيمار مىسازد به بار نمىآورد » . « 2 »\r\n\r\n\r\n","description":"","footnote":"\r\n( 1 ) . نهج‌البلاغه ، حكمت 256 .\r\n( 2 ) . بحارالانوار ، ج 70 ، ص 256 .\r\n","page_name":" 724 ","page_number":724},
  {"content":"\r\n\r\nدر حديث ديگرى نيز از آن حضرت آمده است :\r\n« لا راحَةَ لِحَسُودٍ\r\n؛ حسود هرگز به آسودگى نمىرسد » . « 1 »\r\nآفات حسد منحصر به اين مورد نيست گرچه اين مورد بسيار مهم است . يكى ديگر از آفات حسد آن است كه تلاش و كوشش و نيروى انسان را به جاى اين‌كه به جنبه‌هاى مثبت سوق دهد در جنبه‌هاى منفى نابود مىكند به گونه‌اى كه اگر تلاشى را كه براى زوال نعمت الهى از ديگرى به كار مىگيرد جهت به دست آوردن براى خويش به كار مىگرفت چه بسا از محسود هم برتر و بالاتر مىشد .\r\nاز اين گذشته ، حسد ممكن است به ايمان و توحيد انسان لطمه بزند ، زيرا حسود در اعماق دلش خدا را در تقسيم نعمت‌ها حكيم نمىشمارد ، زيرا اگر قسمت الهى را روى حكمت مىدانست و به آن راضى بود در دام حسد گرفتار نمىشد .\r\n* * *\r\n\r\n\r\n","description":"","footnote":"\r\n( 1 ) . بحارالانوار ، ج 70 ، ص 256 .\r\n","page_name":" 725 ","page_number":725},
  {"content":"\r\n . \r\n","description":"","footnote":"","page_name":" 726 ","page_number":726},
  {"content":"\r\n\r\n\r\n226 و قال عليه السلام الطَّامِعُ فِي وِثَاقِ الذُّلِّ .\r\nامام عليه السلام فرمود :\r\nطمع‌كار در بند ذلت گرفتار است . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nمرحوم خطيب در مصادر تنها چيزى كه در اينجا آورده اين است كه مىگويد اين كلام حكمت‌آميز در مختارات جاحظ آمده و زمخشرى نيز در ربيع الابرار آن را نقل كرده است . ( مصادر نهج‌البلاغه ، ج 4 ، ص 179 ) .\r\n","page_name":" 727 ","page_number":727},
  {"content":"\r\n . \r\n","description":"","footnote":"","page_name":" 728 ","page_number":728},
  {"content":"\r\n\r\n\r\nشرح و تفسير اسيران ذلّت\r\nامام عليه السلام در اين گفتار حكيمانه به يكى از آفات طمع اشاره كرده ، مىفرمايد :\r\n« طمع‌كار در بند ذلت گرفتار است » ؛\r\n( الطَّامِعُ في وَثَاقِ الذُّلِّ )\r\n. « وَثاق » به معنى بند و زنجيرى است كه اسير و يا حيوانى را با آن مىبندند .\r\nشبيه اين سخن همان است كه در حكمت 180 گذشت كه فرمود :\r\n« الطَّمَعُ رِقٌّ مُؤَبَّدٌ\r\n؛ طمع بندگى جاويدان است » نيز در حكمت 219 خوانديم كه امام مىفرمود : « قربانگاه عقل‌ها غالباً در زير نور خيره‌كنندهء طمع‌هاست » .\r\nهمان‌گونه كه پيش از اين نيز اشاره شد طمع معمولًا به معناى علاقهء شديد به چيزى است كه فوق استحقاق انسان و غالباً به دست ديگران است شخص طمع‌كار براى به دست آوردن آن بايد در مقابل اين و آن خضوع كند و طناب ذلت بر گردن خويش نهد ، شايد به مقصود برسد و شايد هم نرسد .\r\nبه تعبير ديگر طمع ريسمانى نامرئى است كه انسان بر گردن خود مىنهد و سر آن را به دست كسى كه از او طمع دارد مىسپارد و همچون برده يا حيوانى در اختيار او قرار مىگيرد .\r\nنقطهء مقابل طمع قناعت است كه انسان را از همگان بىنياز و عزت و كرامت او را حفظ مىكند .\r\nاضافه بر اين‌ها ، اموال و مقامات و اشيايى كه مورد طمع طمعكاران است در\r\n\r\n","description":"","footnote":"","page_name":" 729 ","page_number":729},
  {"content":"\r\n\r\nبسيارى از موارد دست نيافتنى است ، به همين دليل طمع‌كار براى رسيدن به آن عمرى دست و پا مىزند و چه بسا ناكام از دنيا برود در حالى كه سرمايهء عمر خود را بيهوده از دست داده نه به مقامى در دنيا رسيده و نه در پيشگاه خدا منزلتى دارد .\r\nدر حديث معروفى كه ملاصالح مازندرانى در شرح اصول كافى آورده است ، مىخوانيم :\r\n« عَزَّ مَنْ قَنَعَ وَذَلَّ مَنْ طَمَعَ\r\n؛ كسى كه قناعت پيشه كند عزيز مىشود ، و كسى كه طمع بورزد ذليل خواهد شد » . « 1 »\r\nدر حديث ديگرى از امام اميرمؤمنان مىخوانيم :\r\n« عِنْدَ غُرُورِ الْأطْماعِ وَالْآمالِ تَنْخَدِعُ عُقُولُ الْجُهّالِ وَتَخْتَبِرُ ألْبابُ الرّجالِ\r\n؛ به هنگام فريب طمع‌ها و آرزوها عقول جاهلان گرفتار مىشود و عقل مردان بزرگ در آزمون قرار مىگيرد » . « 2 »\r\nدر حكمت 275 نيز خواهد آمد كه امام عليه السلام مىفرمايد :\r\n« إنَّ الطَّمَعَ مُورِدٌ غَيْرُ مُصْدِرٍ ، وَضامِنٌ غَيْرُ وَفِىّ\r\n؛ طمع آدمى را به سرچشمهء آب وارد مىكند و بىآنكه او را سيراب كرده باشد باز مىگرداند ، طمع ضامنى است كه هرگز به عهد خود وفا نمىكند » . « 3 »\r\nاين سخن را با شعر مشهورى كه ابن ابىالحديد در شرح نهج‌البلاغهء خود در ذيل اين گفتار حكيمانه آورده پايان مىدهيم :\r\n طَمِعْتَ بِلَيْلى أنْ تَريعَ وَإنَّما * تَقَطَّعَ أعْناقَ الرّجالِ الْمَطامِعُ \r\nبه ليلا طمع ورزيدى كه نظر لطفى به تو كند ( و اين اشتباه بود ) آرى گردن مردان را طمع‌ها قطع مىكند .\r\n* * *\r\n\r\n\r\n","description":"","footnote":"\r\n( 1 ) . شرح اصول كافى ، ج 8 ، ص 181 .\r\n( 2 ) . غررالحكم ، ح 6222 .\r\n( 3 ) . نهج‌البلاغه ، حكمت 275 .\r\n","page_name":" 730 ","page_number":730},
  {"content":"\r\n\r\n\r\n227 و قال عليه السلام سُئِلَ عَنِ الْإِيمَانِ ، الْإِيمَانُ مَعْرِفَةٌ بِالْقَلْبِ ، وَإِقْرَارٌ بِاللِّسَانِ ، وَعَمَلٌ بِالْأَرْكَانِ .\r\nهنگامى كه از امام عليه السلام دربارهء تفسير ايمان سؤال كردند فرمود :\r\nايمان معرفت با قلب ( عقل ) و اقرار به زبان و عمل به اركان ( دين ) است . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nمرحوم خطيب در مصادر مىگويد : نخستين بار اين سخن را پيغمبر اكرم صلى الله عليه و آله بيان فرمود و همهء محدثان آن را از آن حضرت نقل كرده‌اند و امام عليه السلام كه باب مدينهء علم نبى بوده همين سخن را در پاسخ اين سؤال كننده بيان فرمود . سپس مىافزايد : كافى است كه به امالى صدوق و عيون اخبار الرضا عليه السلام و خصال و تاريخ بغداد و امالى شيخ طوسى مراجعه شود كه از طرق كثيره اين حديث به وسيلهء اميرمؤمنان على عليه السلام از پيغمبر اكرم صلى الله عليه و آله نقل شده است . ( مصادر نهج‌البلاغه ، ج 4 ، ص 179 ) .\r\n","page_name":" 731 ","page_number":731},
  {"content":"\r\n . \r\n","description":"","footnote":"","page_name":" 732 ","page_number":732},
  {"content":"\r\n\r\n\r\nشرح و تفسير حقيقت ايمان\r\nامام عليه السلام در اين كلام نورانى خود ، كه بر گرفته از كلام رسول اكرم صلى الله عليه و آله است حقيقت ايمان كامل را در عبارتى كوتاه و پرمعنا بيان كرده است ، هنگامى كه از امام عليه السلام دربارهء تفسير ايمان سؤال كردند فرمود : « ايمان معرفت با قلب ( عقل ) و اقرار به زبان و عمل به اركان ( دين ) است » ؛ ( وَسُئِلَ عَنِ الْإِيمَانِ فَقَالَ عليه السلام :\r\nالْإِيمَانُ مَعْرِفَةٌ بِالْقَلْبِ ، وَإِقْرَارٌ بِاللِّسَانِ ، وَعَمَلٌ بِالْأَرْكَانِ )\r\n. در واقع ايمان درختى است كه ريشهء آن شناخت خدا و پيامبر اكرم و پيشوايان دين و معاد است و به دنبال آن بر زبان ظهور پيدا مىكند و ثمرهء اين شجرهء طيبه انجام وظايف الهى است ، بنابراين كسانى كه در انجام وظايف كوتاهى مىكنند ايمانشان ناقص است و از دو حال خارج نيست يا گرفتار ضعف ايمانند و يا هوا و هوس چنان بر آنها غالب شده كه از تجلى ايمان در عمل پيش‌گيرى مىكند .\r\nابن ابىالحديد در اينجا به نفع مذهب معتزله استفاده كرده مىگويد : آنچه امام عليه السلام در اينجا فرموده عين چيزى است كه معتزلهء اهل سنت به آن معتقدند كه عمل به اركان و انجام واجبات ( و ترك محرمات ) را در مفهوم ايمان داخل مىدانند و آن كس كه عمل نكند نمىتوان نام مؤمن بر او نهاد ، هرچند با قلب پذيرفته و با زبان اقرار كرده باشد و اين بر خلاف اعتقاد اشعرىها از اهل سنت و اماميه است .\r\n\r\n","description":"","footnote":"","page_name":" 733 ","page_number":733},
  {"content":"\r\n\r\nولى ابن ابىالحديد از اين نكته غافل شده است كه اماميه ، اسلام و ايمان را متفاوت مىدانند ؛ كسى كه شهادتين را ابراز كند و يقين به خلاف‌گويى او نداشته باشيم در زمرهء مسلمانان است و جان و مال و خونش محفوظ ، ذبيحهء او حلال و ازدواج با او مباح است ؛ اماميه آن را به معناى اقرار به شهادتين و اقرار به امامت ائمهء دوازده گانه مىدانند و براى آن درجاتى قائلند ؛ بعضى داراى درجات پايين ، بعضى درجات متوسط و بعضى درجات عالى هستند و آنچه در كلام امام عليه السلام آمده اشاره به درجهء عالى ايمان است .\r\nاز آن بالاتر چيزى است كه قرآن مجيد در اوائل سورهء « انفال » بيان كرده است :\r\n« إِنَّمَا الْمُؤْمِنُونَ الَّذِينَ إِذَا ذُكِرَ اللَّهُ وَجِلَتْ قُلُوبُهُمْ وَإِذَا تُلِيَتْ عَلَيْهِمْ آياتُهُ زَادَتْهُمْ إِيمَاناً وَعَلَى رَبِّهِمْ يَتَوَكَّلُونَ * الَّذِينَ يُقِيمُونَ الصَّلَوةَ وَمِمَّا رَزَقْنَاهُمْ يُنفِقُونَ * أُوْلَئِكَ هُمُ الْمُؤْمِنُونَ حَقّاً لَّهُمْ دَرَجَاتٌ عِنْدَ رَبِّهِمْ وَمَغْفِرَةٌ وَرِزْقٌ كَرِيمٌ » ؛ مؤمنان ، تنها كسانى هستند كه هرگاه نام خدا برده شود ، دل‌هاشان ترسان مىگردد ؛ و هنگامى كه آيات او بر آنها خوانده مىشود ، ايمانشان فزونتر مىگردد ؛ و تنها بر پروردگارشان توكل دارند . * آنها كه نماز را برپا مىدارند ؛ و از آنچه به آنها روزى داده‌ايم ، انفاق مىكنند . * ( آرى ، ) مؤمنان حقيقى آنها هستند ؛ براى آنان درجاتى و الا نزد پروردگارشان است ؛ و براى آنها ، آمرزش و روزى پرارزش است » . « 1 »\r\nاز اين سه آيهء شريفه به خوبى استفاده مىشود كه ايمان كامل علاوه بر اعتقاد قلبى و عمل به اركان مسائل ديگرى را نيز شامل مىشود ؛ از جمله اين‌كه هنگامى كه نام خدا برده مىشود دل لرزان گردد و احساس مسئوليت كند و هنگامى كه آيات قرآن بر او خوانده شود ايمانش رشد يابد و اينها امورى است كه حتى معتزله نيز آن را شرط ايمان نمىدانند و جالب اين‌كه در دو مورد از اين آيات واژهء حصر به كار برده است در ابتدا مىگويد : « إِنَّمَا الْمُؤْمِنُونَ . . . » ؛ مؤمنان تنها\r\n\r\n\r\n","description":"","footnote":"\r\n( 1 ) . انفال ، آيهء 2 - / 4 .\r\n","page_name":" 734 ","page_number":734},
  {"content":"\r\n\r\nاينها هستند كه داراى اين صفات پنج‌گانه مىباشند » و در پايان آيهء مىفرمايد :\r\n« أُوْلَئِكَ هُمُ الْمُؤْمِنُونَ حَقّاً » ؛ مؤمنان حقيقى فقط آنها هستند » و از اينجا به خوبى روشن مىشود كه ايمان داراى درجات متفاوت و مختلفى است .\r\nاضافه بر اين در بعضى از روايات كه در منابع اهل بيت آمده است مىخوانيم :\r\nهنگامى كه دربارهء ايمان سؤال كردند در جواب فرمودند :\r\n« الإيمانُ أنْ يُطاعَ اللَّهُ فَلا يُعْصى\r\n؛ ايمان آن است كه انسان خدا را اطاعت كند پس هيچ معصيتى به جا نياورد . ( اين تعبير معاصى كبيره و صغيره را هر دو شامل مىشود ) » . « 1 » در حديث ديگرى از همان امام ( امام صادق عليه السلام ) آمده است كه در برابر اين سؤال كه آيا ايمان عمل است يا قولِ بدون عمل ( اعتراف به شهادتين ) امام عليه السلام فرمود :\r\n« الإِيمانُ عَمَلٌ كُلُّهُ وَالْقَوْلُ بَعْضُ ذلِكَ الْعَمَلِ\r\n؛ ايمان تمامش عمل و قول بخشى از آن عمل است » . « 2 »\r\nاز اين تعبيرها استفاده مىشود كه ايمان ، اطلاقات مختلفى دارد ؛ گاه به حد اقل آن اشاره شده و گاه به حد اكثر و گواه آن حديث معروفى است كه از امام صادق عليه السلام نقل شده است كه مىفرمايد :\r\n« الإيمانُ عَشْرُ دَرَجاتٍ فَالْمِقْدادُ فِي الثّامِنَةِ وَأبُوذَرّ فِى التّاسِعَةِ وَسَلْمانُ فِي الْعاشِرَةِ\r\n؛ ايمان ده درجه دارد . مقداد در درجهء هشتم ، ابوذر در درجهء نهم و سلمان در درجهء دهم قرار داشتند » . « 3 » ( البته ايمان انبيا و اوصياى معصوم حساب ديگرى دارد ) .\r\n* * *\r\n\r\n\r\n","description":"","footnote":"\r\n( 1 ) . كافى ، ج 2 ، ص 33 .\r\n( 2 ) . همان .\r\n( 3 ) . بحارالانوار ، ج 22 ، ص 341 .\r\n","page_name":" 735 ","page_number":735},
  {"content":"\r\n . \r\n","description":"","footnote":"","page_name":" 736 ","page_number":736},
  {"content":"\r\n\r\n\r\n228 و قال عليه السلام مَنْ أَصْبَحَ عَلَى الدُّنْيَا حَزِيناً فَقَدْ أَصْبَحَ لِقَضَاءِ اللَّهِ سَاخِطاً ، وَمَنْ أَصْبَحَ يَشْكُو مُصِيبَةً نَزَلَتْ بِهِ فَقَدْ أَصْبَحَ يَشْكُو رَبَّهُ ، وَمَنْ أَتَى غَنِيّاً فَتَوَاضَعَ لَهُ لِغِنَاهُ ذَهَبَ ثُلُثَا دِينِهِ ، وَمَنْ قَرَأَ الْقُرْآنَ فَمَاتَ فَدَخَلَ النَّارَ فَهُوَ مِمَّنْ كَانَ يَتَّخِذُ آيَاتِ اللَّهِ هُزُواً ، وَمَنْ لَهِجَ قَلْبُهُ بِحُبِّ الدُّنْيَا الْتَاطَ قَلْبُهُ مِنْهَا بِثَلَاثٍ : هَمٍّ لَا يُغِبُّهُ ، وَحِرْصٍ لَايَتْرُكُهُ ، وَأَمَلٍ لَايُدْرِكُهُ .\r\nامام عليه السلام فرمود :\r\nكسى كه براى دنيا غمگين باشد ( درواقع ) از قضاى الهى ناخشنود است و آن كس كه از مصيبتى كه به او رسيده شكايت كند از پروردگارش شكايت كرده است و كسى كه در برابر ثروتمندى به علّت ثروتش تواضع كند ، دو سوم دين خود را از دست داده است ! و كسى كه قرآن بخواند و پس از مرگ وارد آتش دوزخ گردد از كسانى بوده است كه آيات خدا را استهزاء مىكرده و آن كس كه قلبش با محبت دنيا پيوند خورده سه چيز او را رها نخواهد كرد : اندوه دائم ، حرصى كه هرگز او را ترك نمىكند و آرزويى كه هيچ‌گاه به آن نخواهد رسيد ! « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\n","page_name":" 737 ","page_number":737},
  {"content":"\r\n\r\n\r\n\r\n","description":"","footnote":"\r\nدر كتاب مصادر در ذيل اين كلام نورانى آمده است كه ابن جوزى در تذكرة الخواص و كراجكى در كنزالفوائد آن را با اضافه‌اى آورده‌اند . ( كه نشان مىدهد از منبع ديگرى دريافت داشته‌اند ) به علاوه اين جمله‌هاى حكيمانه به صورت پراكنده در كتاب‌هاى مختلف ديگرى آمده است . ( مصادر نهج‌البلاغه ، ج 4 ، ص 183 ) .\r\nمرحوم علامهء مجلسى در بحارالانوار اين كلام حكيمانه را با تفاوتى از « تفسير عياشى » كه قبل از مرحوم سيد رضى بوده نقل مىكند ، تحت اين عنوان كه اميرمؤمنان على عليه السلام فرمود : در تورات چنين نوشته شده است . . . آن‌گاه اين حديث را با تفاوت و اضافاتى بيان فرموده » . ( بحارالانوار ، ج 69 ، ص 196 ، ح 21 ) .\r\n","page_name":" 738 ","page_number":738},
  {"content":"\r\n\r\n\r\nشرح و تفسير نتايج غم‌انگيز پنج صفت\r\nامام عليه السلام در اين گفتار حكيمانه به پنج رذيلهء اخلاقى و آثار سوء آن اشاره كرده نخست مىفرمايد : « كسى كه براى دنيا غمگين باشد ( درواقع ) از قضاى الهى ناخشنود است » ؛\r\n( مَنْ أَصْبَحَ عَلَى الدُّنْيَا حَزِيناً فَقَدْ أَصْبَحَ لِقَضَاءِ اللَّهِ سَاخِطاً )\r\n. با توجه به اين‌كه آنچه در عالم رخ مىدهد به ارادهء خداست و معناى توحيد افعالى همين است كه\r\n« لا مُؤَثّرَ فِى الْوُجُودِ إلَّااللَّهُ »\r\nبنابراين اگر بر اثر حوادثى بخشى از امكانات دنيوى ما از دست برود در واقع قضاى الهى بوده و اگر كسى به سبب آن اندوهگين گردد در واقع به قضاى الهى خشمگين شده است .\r\nبه تعبير ديگر ، گاه ضررها و زيان‌ها و حوادث نامطلوب بر اثر كوتاهىها و ندانم‌كارىهاى خود ماست كه بايد خود را درباره آن ملامت كنيم و گاه بر اثر امورى است كه خارج از اختيار ماست و اين همان چيزى است كه به عنوان قضاى الهى تعبير مىشود . اندوهگين شدن براى اين امور در واقع اظهار ناراحتى در برابر قضاى الهى است .\r\nاز سوى ديگر توجه به اين حقيقت كه انسان بايد در برابر قضاى الهى تسليم باشد دو اثر مثبت در انسان دارد : نخست موجب آرامش روح انسان است و ديگر اين‌كه يأس و نوميدى را از انسان دور مىدارد و وى را از حالت انفعالى دور ساخته به سوى آينده‌اى بهتر حركت مىدهد .\r\n\r\n","description":"","footnote":"","page_name":" 739 ","page_number":739},
  {"content":"\r\n\r\nدر قرآن مجيد در سورهء « توبه » مىخوانيم : « إِنْ تُصِبْكَ حَسَنَةٌ تَسُؤْهُمْ وَ إِنْ تُصِبْكَ مُصيبَةٌ يَقُولُوا قَدْ أَخَذْنا أَمْرَنا مِنْ قَبْلُ وَيَتَوَلَّوْا وَهُمْ فَرِحُونَ * قُلْ لَنْ يُصيبَنا إِلَّا ما كَتَبَ اللَّهُ لَنا هُوَ مَوْلانا وَعَلَى اللَّهِ فَلْيَتَوَكَّلِ الْمُؤْمِنُونَ » ؛ هرگاه نيكى به تو رسد ، آنها را ناراحت مىكند ؛ و اگر مصيبتى به تو رسد ، مىگويند : « ما تصميم خود را از پيش گرفته‌ايم » . و ( از نزد تو ) بازمىگردند در حالى كه خوشحالند ! * بگو : « هيچ حادثه‌اى براى ما رخ نمىدهد ، مگر آنچه خداوند براى ما مقرّر داشته است ؛ او پشتيبان و سرپرست ماست ؛ و مؤمنان بايد تنها بر خدا توكّل كنند ! » . « 1 »\r\nدشمنان اسلام اصرار داشتند كه مسلمانان و شخص پيامبر را در برابر حوادثى كه رخ مىدهد ناراحت كنند ، لذا هنگامى كه مصيبتى براى مسلمانان پيش مىآمد اظهار خوشحالى مىكردند و آن را دليل بر عدم حقانيت اسلام مىگرفتند .\r\nخداوند به پيغمبر گرامىاش مىفرمايد : « بگو اين حوادث قضاى الهى است او مولاى ماست ( و براى ما غير از نيكى نمىخواهد و به همين دليل ما بر او توكل مىكنيم ) . اين منطق منافقان را مأيوس و دوستان را اميدوار مىكرد .\r\nالبته طبيعى است كه انسان با از دست دادن مال و ثروت يا مقام و فرزند و امثال آن غمگين مىشود ؛ ولى براى مؤمن اين غمگينى امر موقتى است ؛ هنگامى كه در قضاى الهى فكر كند و به اين نكته توجه نمايد كه خداوند هم حكيم است هم رحمان و رحيم است و چيزى جز خير بندگانش را نمىخواهد در اين حال غم و اندوه فروكش مىكند و جاى خود را به رضا و تسليم مىدهد .\r\nدر دومين جملهء حكيمانه مىفرمايد : « و آنكس كه از مصيبتى كه به او رسيده شكايت كند از پروردگارش شكايت كرده است » ؛\r\n( وَمَنْ أَصْبَحَ يَشْكُو مُصِيبَةً نَزَلَتْ بِهِ فَقَدْ أَصْبَحَ يَشْكُو رَبَّهُ )\r\n. اين جمله در واقع جملهء سابق را تكميل مىكند ، زيرا حوادث تلخ گاه به\r\n\r\n\r\n","description":"","footnote":"\r\n( 1 ) . توبه ، آيهء 50 و 51 .\r\n","page_name":" 740 ","page_number":740},
  {"content":"\r\n\r\nشكل ضرر و زيان خودنمايى مىكند و گاه به صورت مصيبت ؛ آن كس كه ايمان و توحيدش كامل است مىداند در اين مصائب نيز حكمت‌ها و رحمت‌هايى است و به همين دليل زبان به شكايت نمىگشايد كه اگر زبان به شكايت بگشايد در واقع از خداوندى كه اين مصيبت را مقدر كرده شكايت كرده است .\r\nالبته همان‌طور كه در بالا گفتيم اينها مربوط به ضررها و مصائبى است كه خود ساخته نباشد ، بلكه از دايرهء اختيار ما بيرون باشد .\r\nجالب اين‌كه بعضى براى اين‌كه زبان به شكايت بگشايند چرخ گردون را مخاطب قرار مىدهند و زمانه را نفرين مىكنند كه نمونه‌هاى آن در اشعار شعرا و نثر نويسندگان فراوان است ؛ اما اگر درست آن را بشكافيم گاهى اين شكايت به شكايت از پروردگار باز مىگردد .\r\nهمان‌گونه كه در حديثى از پيغمبر اكرم صلى الله عليه و آله نقل شده است كه فرمود :\r\n« لا تَسُبُّوا الدَّهْرَ فَإنَّ اللَّهَ هُوَ الدَّهْرُ\r\n؛ زمانه را دشنام ندهيد ، زيرا اين همان خداوند است ( كه با اين تعبير بيان شده است ) » . « 1 »\r\nدر حديث ديگرى از آن حضرت آمده است كه فرمود :\r\n« لا تَسِبُّوا الرّياحَ فَإنَّها مَأمُورَةٌ وَلَا الْجِبالَ وَلَا السّاعاتِ وَلَا الْأَيّامَ وَلَا اللَّيالِىَ فَتَأْثِمُوا وَيَرْجِعَ إلَيْكُمْ\r\n؛ بادها را دشنام ندهيد زيرا از طرف خدا مأمورند و نه كوه‌ها و نه ساعت‌ها و نه روزها و شب‌ها را كه اگر اين كار را كنيد مرتكب گناه شده‌ايد و آن لعن و نفرين ، به خود شما باز مىگردد » . « 2 »\r\nالبته گاه انسان براى جلب آرامش مصيبت خود را با دوستان مؤمن در ميان مىگذارد تا آن‌ها به او تسلى دهند ، اين ضررى ندارد ؛ ولى گاه نزد غير آنها شكايت مىكند كه اين كار ، زيان‌بار است .\r\n\r\n\r\n","description":"","footnote":"\r\n( 1 ) . عوالى اللئالى ، ج 1 ، ص 56 .\r\n( 2 ) . من لا يحضره الفقيه ، ج 1 ، ص 544 .\r\n","page_name":" 741 ","page_number":741},
  {"content":"\r\n\r\nالبته شكايت كردن به درگاه خداوند نه تنها عيبى ندارد ، بلكه نوعى دعا و تضرع و درخواست از اوست و در دعاهاى معصومان هم آمده است ، همان‌گونه كه يعقوب پيغمبر بعد از آنكه يوسف و بنيامين را از دست داد در برابر سرزنش افراد گفت : « قالَ إِنَّما أَشْكُوا بَثِّي وَ حُزْني إِلَى اللَّهِ وَ أَعْلَمُ مِنَ اللَّهِ ما لا تَعْلَمُونَ » ؛ گفت : من غم و اندوهم را تنها به خدا شكوه مىكنم ؛ و از خدا چيزهايى مىدانم كه شما نمىدانيد ! » . « 1 »\r\nنيز در مناجات دوم از مناجات‌هاى پانزده‌گانهء امام سجاد عليه السلام مىخوانيم :\r\n« إِلَهِى إِلَيْكَ أَشْكُو نَفْساً بِالسُّوءِ أَمَّارَةً »\r\n. سپس در سومين گفتار حكيمانه مىافزايد : « كسى كه در برابر ثروتمندى به علّت ثروتش تواضع كند ، دو سوم دين خود را از دست داده است » ؛\r\n( وَ مَنْ أَتَى غَنِيّاً فَتَوَاضَعَ لَهُ لِغِنَاهُ ذَهَبَ ثُلُثَا دِينِهِ )\r\n. در اين‌كه چگونه تواضع كردن در برابر ثروتمندى براى غناى او سبب مىشود كه دو سوم دين انسان بر باد رود ، توجيهات فراوانى از سوى شارحان نهج البلاغه ذكر شده است .\r\n1 . همان‌گونه كه در حكمت 227 گذشت ، ايمان داراى سه ركن است : معرفت قلبى ، اقرار زبانى و عمل به اركان دين ؛ كسى كه در برابر چنين ثروتمندى خضوع مىكند در واقع اقرار زبانى به توحيد را با كلمات تملق‌آميزش در هم شكسته و همچنين خضوعى كه بايد در برابر ذات پاك پروردگار داشته باشد به وسيلهء خضوع در مقابل اين ثروتمند ، به شرك آلوده كرده است ، بنابراين دو ركن از اركان ايمان را بر باد داده ، هرچند ايمان قلبى او محفوظ مانده باشد . « 2 »\r\n2 . كمال نفس انسانى به وسيلهء علم و عفت و شجاعت است و كمال قوهء\r\n\r\n\r\n","description":"","footnote":"\r\n( 1 ) . يوسف ، آيهء 86 .\r\n( 2 ) . شرح نهج البلاغهء ابن ميثم ، ذيل حكمت مورد بحث ؛ بحارالانوار ، ج 75 ، ص 69 .\r\n","page_name":" 742 ","page_number":742},
  {"content":"\r\n\r\nشهوانى به داشتن عفت و كمال قوهء غضبى به داشتن شجاعت است و از آنجا كه فروتنى در مقابل ثروتمند براى ثروتش موجب علاقهء زياد به دنيا و خارج شدن از فضيلت عفت مىشود و همچنين سبب بيرون رفتن از دايرهء حكمت و دانش است كه بايد هر چيز را به جاى خود بگذارد به اين ترتيب دو ركن از اركان سه‌گانهء فضليت و كمال انسانى از بين مىرود . « 1 »\r\nولى اين توجيه قابل نقد است ، زيرا چنين كسى فضيلت سوم او كه شجاعت است نيز براى اين خضوع ذليلانه از بين مىرود ، بنابراين هر سه ركن فضيلت از ميان رفته است .\r\n3 . توجيه سوم اين است كه منظور از دو ثلث ، بخش اعظم دين است كه مجازا اطلاق دو ثلث بر آن شده ، زيرا انسانى كه در برابر غير خدا براى غنايش تواضع مىكند و او را در واقع روزىرسان خود مىپندارد آلوده به شرك شده است و مىدانيم كه توحيد ، اعظم بخش‌هاى دين است .\r\nدر حديثى از امام صادق عليه السلام مىخوانيم : هنگامى كه آيهء شريفهء « لَا تَمُدَّنَّ عَيْنَيْكَ إِلَى مَا مَتَّعْنَا بِهِ أَزْوَاجاً مِّنْهُمْ . . . » ؛ ( بنابر اين ، ) هرگز چشم خود را به مواهب مادّى ، كه به گروه‌هايى از آنها داديم ، مدوز » نازل شد . « 2 » پيغمبر صلى الله عليه و آله بيان مشروحى فرمود ؛ از جمله فرمود :\r\n« مَنْ أَتى ذا مَيْسَرَةٍ فَتَخَشَّعَ لَهُ طَلَبَ ما في يَدَيْهِ ذَهَبَ ثُلْثا دينِهِ\r\n؛ كسى كه نزد ثروتمندى برود و به اميد استفادهء آنچه او در اختيار دارد ، در برابر او خضوع كند دو سوم دينش بر باد رفته است » .\r\nسپس امام صادق عليه السلام به راوى اين روايت ( مفضل بن عمر ) فرمود : ( در تفسير اين جمله ) عجله نكن . كسى كه نزد ديگرى برود كه داراى امكاناتى است و او را احترام و توقير كند گاهى لازم است كه چنين كارى را انجام دهد ، زيرا مىخواهد\r\n\r\n\r\n","description":"","footnote":"\r\n( 1 ) . شرح نهج‌البلاغهء ابن ميثم ، ذيل حكمت مورد بحث .\r\n( 2 ) . طه ، آيهء 131 .\r\n","page_name":" 743 ","page_number":743},
  {"content":"\r\n\r\nشكر نعمت را بگزارد ( بنابراين چنين كسى دو ثلث دينش از بين نمىرود ) . « 1 »\r\n4 . توجيه ديگر اين است كه لازمه خضوع در برابر غير خداوند اين است كه انسان عمل خود را براى غير خدا قرار داده باشد و بزرگ شمردن مال در واقع نشانهء ضعف يقين است ، بنابراين چيزى جز اقرار به زبان باقى نمىماند . « 2 »\r\nاين توجيه نيز قابل ايراد است ، زيرا اين‌گونه اشخاص معمولًا در مقابل اغنيا تعبيرات شرك‌آلودى مىكنند ؛ مثلًا مىگويند : اميد ما اول به خدا و بعداً به توست يا مىگويند همهء اميد ما به توست ، بنابراين هر سه بخش از دينش مطابق اين توجيه از بين مىرود .\r\nبهترين توجيه همان است كه در ابتدا گفته شد .\r\nبه هر حال شك نيست كه تواضع در برابر ثروتمندان براى ثروتشان هم موجب ذلت تواضع كننده است و هم طغيان ثروتمندى كه به او تواضع شده تا آنجا كه گويى خود را روزى رسان مىداند و ديگران را روزىخوار خودش و متأسفانه اين رذيلهء اخلاقى در افراد بسيارى ديده مىشود ؛ اما در هر حال نبايد احترام ثروتمندان مؤمن و صالح را به سبب خدماتشان به نيازمندان و جامعهء اسلامى را مصداق اين حديث دانست ؛ آن در واقع فضيلتى است و اداى حقى .\r\nآن‌گاه امام عليه السلام در چهارمين نكتهء حكيمانه مىفرمايد : « كسى كه قرآن بخواند و پس از مرگ وارد آتش دوزخ گردد از كسانى بوده كه آيات خدا را استهزا مىكرده است » ؛\r\n( وَمَنْ قَرَأَ الْقُرْآنَ فَمَاتَ فَدَخَلَ النَّارَ فَهُوَ مِمَّنْ كَانَ يَتَّخِذُ آيَاتِ اللَّهِ هُزُواً )\r\n. قرائت قرآن چندگونه است : گاه انسان مؤمن قرآن را تلاوت مىكند و گوش جان به آياتش مىسپارد تا پيام خدا را از لابه‌لاى آن بشنود و زندگى خود را با آن هماهنگ سازد و به گفتهء اميرمؤمنان على عليه السلام در خطبهء متقيان :\r\n« أَمَّا اللَّيْلَ فَصَافُّونَ\r\n\r\n\r\n","description":"","footnote":"\r\n( 1 ) . بحارالانوار ، ج 79 ، ص 78 .\r\n( 2 ) . همان ، ج 75 ، ص 56 ، پاورقى شمارهء 2 .\r\n","page_name":" 744 ","page_number":744},
  {"content":"\r\n\r\nأَقْدَامَهُمْ تَالِينَ لِأَجْزَاءِ الْقُرْآنِ يُرَتِّلُونَهَا تَرْتِيلًا يُحَزِّنُونَ بِهِ أَنْفُسَهُمْ وَيَسْتَثِيرُونَ بِهِ دَوَاءَ دَائِهِمْ فَإِذَا مَرُّوا بِآيَةٍ فِيهَا تَشْوِيقٌ رَكَنُوا إِلَيْهَا طَمَعاً وَتَطَلَّعَتْ نُفُوسُهُمْ إِلَيْهَا شَوْقاً وَظَنُّوا أَنَّهَا نُصْبَ أَعْيُنِهِمْ وَإِذَا مَرُّوا بِآيَةٍ فِيهَا تَخْوِيفٌ أَصْغَوْا إِلَيْهَا مَسَامِعَ قُلُوبِهِمْ وَظَنُّوا أَنَّ زَفِيرَ جَهَنَّمَ وَشَهِيقَهَا فِي أُصُولِ آذَانِهِمْ\r\n؛ پرهيزگاران در دل شب بر پا مىخيزند و قرآن را با تدبر قرائت مىكنند و جان خود را با آن محزون مىسازند و داروى درد خود را از آن مىگيرند ، هرگاه به آيه‌اى برسند كه در آن تشويق ( به پاداش‌هاى الهى ) است با علاقهء فراوان به آن روى مىآورند و روح و جانشان با شوق بسيار به آن مىانديشد و آن را نصب العين خود قرار مىدهند و هرگاه به آيه‌اى برخورد كنند كه بيم دهنده است گوش دل را براى شنيدن پيام آن باز مىكنند و گويى صداى زبانه‌هاى آتش دوزخ با آن وضع مهيبش در گوششان طنين‌انداز است » . « 1 »\r\nنيز به فرمودهء امام صادق عليه السلام در دعايى كه قبل از تلاوت قرآن خوانده مىشود :\r\n« اللّهُمَّ فَاجْعَلْ نَظَري فيهِ عِبادَةً وَقِرائَتي فيهِ فِكْراً وَفِكْري فيهِ اعْتِباراً وَاجْعَلْني مِمَّنْ أتَّعِظُ بِبَيانِ مَواعِظِكَ فيهِ وَأجْتَنِبُ مَعاصيكَ\r\n؛ خداوندا ! نگاه مرا به آيات قرآن عبادت و قرائتم را توأم با انديشه و تفكرم را در آن مايهء عبرت قرار ده و مرا از كسانى قرار ده كه از مواعظ تو در آن پند مىگيرد و از گناهانت پرهيز مىكند » . « 2 »\r\nگروه ديگرى آيات قرآن را تنها براى ثواب قرائت مىخوانند بىآنكه به پيام‌هايش گوش فرا دهند .\r\nگروه سومى نيز اضافه بر اين به استهزاى آيات مىپردازند و اگر در سخن استهزا نكنند ، عملًا استهزا دارند ؛ آيات تحريم ربا را مىخوانند ولى رباخوارى مىكنند ، آيهء تحريم غيبت را تلاوت مىكنند ولى غيبت كردن كار همه روزهء\r\n\r\n\r\n","description":"","footnote":"\r\n( 1 ) . نهج البلاغه ، خطبهء 193 .\r\n( 2 ) . بحارالانوار ، ج 89 ، ص 207 .\r\n","page_name":" 745 ","page_number":745},
  {"content":"\r\n\r\nآنهاست و همچنين در برابر ساير پيام‌هاى قرآن . اين‌گونه تلاوت نه تنها سبب نجات نيست ، بلكه به فرمودهء اميرمؤمنان عليه السلام سبب دخول در آتش جهنم است ، چون قرآن را به صورت استهزا قولًا يا عملًا خوانده است و كسى كه آيات قرآن را با استهزا بخواند مستحق آتش دوزخ است .\r\nدر حديث معروفى از پيامبر اكرم صلى الله عليه و آله مىخوانيم :\r\n« رُبَّ تالِى الْقُرْآنَ وَالْقُرآنُ يَلْعَنُهُ\r\n؛ چه بسا كسانى كه قرآن مىخوانند و در همان حال قرآن آنها را لعنت مىكند ( چرا كه هرگز به آن عمل نمىكنند ) » . « 1 »\r\nمرحوم علامهء شوشترى در شرح نهج‌البلاغهء خود داستانى از تاريخ بغداد نقل مىكند كه شخصى مىگويد : من از كنار قبر « احمد بن طولون » ( يكى از امرا و مؤسس دولت طولونيه در مصر و سوريه در قرن سوم هجرى ) عبور مىكردم .\r\nپيرمردى را مىديدم كه در كنار قبر او نشسته و قرآن مىخواند بعد از مدتى او را نديدم سپس به او برخورد كردم گفتم : تو همان شخص نبودى كه در كنار قبر « احمد بن طولون » قرائت قرآن مىكردى چرا رها ساختى ؟ گفت : او خدمت‌هايى به من كرده بود و من دوست داشتم به جبران آن خدمت‌ها مدتى بر سر قبرش قرآن بخوانم گفتم : پس چرا رها كردى ؟ گفت : شبى او را در خواب ديدم به من گفت : دوست دارم كه اين محبت را رها سازى و قرآن در كنار قبر من نخوانى . من به او گفتم چرا ؟ گفت : هر آيه‌اى كه مىخوانى : ضربه‌اى بر من مىكوبند و مىگويند : آيا اين آيه را نشنيدى ( پس چرا عمل نكردى ؟ ) . « 2 »\r\nاين سخن را با حديث ديگرى از پيامبر اكرم صلى الله عليه و آله پايان مىدهيم ، فرمود :\r\n« أنْتَ تَقْرَأُ الْقُرْآنَ ما نَهاكَ فَإذا لَمْ يَنْهَكَ فَلَسْتَ تَقْرَأَهُ\r\n؛ تو تا آن زمان قرآن مىخوانى كه تو\r\n\r\n\r\n","description":"","footnote":"\r\n( 1 ) . بحارالانوار ، ج 89 ، ص 184 .\r\n( 2 ) . شرح نهج‌البلاغهء علامهء شوشترى ، ج 12 ، ص 31 . اين داستان علاوه بر تاريخ بغداد در كتاب « المنتظم » ( ابن جوزى ) ج 12 ، ص 233 نيز آمده است .\r\n","page_name":" 746 ","page_number":746},
  {"content":"\r\n\r\nرا از معصيت الهى باز دارد و اگر باز نداشت قرآن نخوانده‌اى » . « 1 »\r\nسرانجام امام عليه السلام در آخرين جملهء حكيمانه به آثار شوم دنياپرستى اشاره كرده مىفرمايد : « آن كس كه قلبش با محبت دنيا پيوند خورده سه چيز او را رها نخواهد كرد : اندوه دائم ، حرصى كه هرگز او را ترك نمىكند و آرزويى كه هيچ‌گاه به آن نخواهد رسيد » ؛\r\n( وَ مَنْ لَهِجَ قَلْبُهُ بِحُبِّ الدُّنْيَا الْتَاطَ قَلْبُهُ مِنْهَا بِثَلَاثٍ هَمٍّ لَايُغِبُّهُ وَحِرْصٍ لَايَتْرُكُهُ وَأَمَلٍ لَايُدْرِكُهُ )\r\n. « لَهِجَ » از مادهء « لَهَج » ( بر وزن كرج ) به معناى وابستگى وشيفتگى به چيزى است .\r\n« التاطَ » از مادهء « التياط » به معناى چسبيدن است .\r\nدر اين كلام حكيمانه امام عليه السلام رابطهء حب دنيا را با سه ثمرهء شوم بيان فرموده است :\r\nنخست اين‌كه دنياپرستى همواره با غم و اندوه مستمر همراه است و چنان نيست كه يك روز اين غم و اندوه باشد و روز ديگر نباشد . ( توجه داشته باشيد كه « غِبّ » به معناى يك روز در ميان است و ( لا يغبّ ) به معناى همواره و مستمر مىباشد .\r\nدليل آن روشن است : انسان دنياپرست براى به چنگ آوردن دنيا و همچنين براى حفظ آن به كوشش فراوان و گذشتن از موانع زيادى احتياج دارد كه عبور از همهء آنها بسيار مشكل است . به همين دليل غم و اندوهى ، پيوسته وجود او را احاطه مىكند . آيا فلان بدهكار به موقع بدهى خود را مىپردازد ؟ آيا قادر به اداى فلان دين به موقع هست ؟ آيا فلان تجارت سود مىكند يا با شكست مواجه مىشود و آيا مزارع و باغات من با خشكسالى و آفت روبه‌رو نمىشون‌د ؟ و آيا فلان شريك به من خيانت نخواهد كرد ؟ و امثال اينها كه همچون كابوسى دائماً روح او را مىفشارد .\r\n\r\n\r\n","description":"","footnote":"\r\n( 1 ) . شرح نهج البلاغهء ابن ابىالحديد ، ج 10 ، ص 23 ( مطابق نقل ميزان الحكمة ، ح 5201 ) .\r\n","page_name":" 747 ","page_number":747},
  {"content":"\r\n\r\nدومين اثر شوم دنياپرستى حرص است . حرص به معناى زياده‌طلبى بىدليل و سير نشدن از مال و جاه دنياست . حرص به معناى اين‌كه :\r\n هفت اقليم ار بگيرد پادشاه * همچنان در بند اقليمى دگر \r\nبديهى است چنين حرصى آرامش را از انسان مىگيرد و شب و روز او را به خود مشغول مىكند .\r\nبالاخره سومين پديدهء شوم آن آرزوهاى طول و دراز است كه امام عليه السلام با جملهء\r\n« لا يُدْرِكُهُ »\r\n( آن را به دست نمىآورد ) به آن اشاره فرموده است ؛ آرزوهايى كه گاهى چند برابر عمر آدمى براى رسيدن به آن نيز كفايت نمىكند ، آرزوهاى نامعقولى كه به چنگ آوردن آن هزارگونه بدبختى و ذلت و گرفتارى دارد و آرامش انسان را بر هم مىزند .\r\nخوشا به حال قناعت پيشگان كه نه آن اندوه بىپايان را دارند و نه آن حرص خطرناك شرربار و نه آرزوهاى طولانى كشنده .\r\nدر حديثى كه از فاطمه دختر امام حسين از پدرش عليهم السلام از جدش رسول خدا صلى الله عليه و آله نقل شده آمده است :\r\n« الرَّغْبَةُ فِى الدُّنْيا تَكْثِرُ الْهَمَّ وَالْحُزْنَ وَالزُّهْدُ فِي الدُّنْيا يُرِيحُ الْقَلْبَ وَالْبَدَنَ\r\n؛ دنياپرستى غم و اندوه انسان را زياد مىكند و زهد و قناعت در دنيا هم قلب را آرامش مىبخشد و هم بدن را » . « 1 »\r\nدر حديث پرمعناى ديگرى نيز از آن حضرت در اين زمينه مىخوانيم :\r\n« أنَا زَعِيمٌ بِثَلاثٍ لِمَنْ أكَبَّ عَلَى الدُّنْيا : بِفَقْرٍ لا غِناءَ لَهُ وَبِشُغْلٍ لا فَراغَ لَهُ وَبِهَمّ وَحُزْنٍ لَا انْقِطاعَ لَهُ\r\n؛ من ضامنم كسى كه خود را بر دنيا بيفكند سه چيز را دريافت خواهد داشت : فقرى كه هرگز بىنيازى در آن نخواهد بود و گرفتارى كه هرگز فراغتى ندارد و غم و اندوهى كه هيچ‌گاه قطع نمىشود » . « 2 »\r\n\r\n\r\n","description":"","footnote":"\r\n( 1 ) . بحارالانوار ، ج 70 ، ص 91 ، ح 65 .\r\n( 2 ) . همان ، ص 81 .\r\n","page_name":" 748 ","page_number":748},
  {"content":"\r\n\r\n\r\n229 و قال عليه السلام كَفَى بِالْقَنَاعَةِ مُلْكاً ، وَبِحُسْنِ الْخُلُقِ نَعِيماً ،\r\nوَسُئِلَ عليه السلام عَنْ قَوْلِهِ تَعَالَى :\r\n« فَلَنُحْيِيَنَّهُ حَياةً طَيِّبَةً » ، فَقَالَ : هِيَ الْقَنَاعَةُ .\r\nامام عليه السلام فرمود :\r\nمُلك قناعت براى انسان كافى است و حسن خلق به عنوان نعمت و از امام عليه السلام از تفسير آيهء « فَلَنُحْيِيَنَّهُ حَياةً طَيِّبَةً » سؤال كردند\r\nفرمود : « منظور قناعت است » . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nخطيب رحمه الله در مصادر مىگويد : جملهء اول در غررالحكم با اضافه‌اى نقل شده كه در نهج‌البلاغه نيست ( و نشان مىدهد از منبع ديگرى دريافت داشته ؛ ولى در غررالحكم موجود در نزد ما فقط جملهء « كفى بالقناعة ملكاً » ذكر شده است ) . سپس اضافه مىكند كه جملهء دوم كه تفسير حيات طيبه به قناعت است در بسيارى از كتب و تفاسير از آن حضرت و از غير آن حضرت نقل شده است . آن‌گاه اشاره به تفسير على بن ابراهيم ، فخر رازى ، كشاف و امالى شيخ طوسى و ادب الدين و الدنياى ماوردى و برهان سيد بحرانى مىكند . ( مصادر نهج‌البلاغه ، ج 4 ، ص 184 ) .\r\n","page_name":" 749 ","page_number":749},
  {"content":"\r\n . \r\n","description":"","footnote":"","page_name":" 750 ","page_number":750},
  {"content":"\r\n\r\n\r\nشرح و تفسير حيات طيّبه\r\nامام عليه السلام در اين كلام نورانى به اهميت قناعت و حُسن خلق اشاره مىكند ، مىفرمايد : « مُلك قناعت براى انسان كافى است و حُسن خلق به عنوان نعمت » ؛\r\n( كَفَى بِالْقَنَاعَةِ مُلْكاً ، وَبِحُسْنِ الْخُلُقِ نَعِيماً )\r\n. سپس مرحوم سيد رضى مىافزايد : « از امام عليه السلام از تفسير آيهء « فَلَنُحْيِيَنَّهُ حَيَاةً طَيِّبَةً » سؤال كردند فرمود : « منظور از حيات طيبه قناعت است » ؛\r\n( وَسُئِلَ عليه السلام عَنْ قَوْلِهِ تَعَالَى فَلَنُحْيِيَنَّهُ حَياةً طَيّبَةً فَقَالَ هِيَ الْقَنَاعَةُ )\r\n. امام عليه السلام در اين گفتار حكيمانه به دو نكتهء مهم به زبان كنايه اشاره كرده است :\r\nنخست مُلك قناعت را براى انسان كافى مىداند ، زيرا كسى كه به حد اقل زندگى قانع شود نه نيازى به خلق روزگار دارد و نه محتاج به حاجت‌بردن نزد اين و آن ، آرامشى بر وجود او حكمفرماست و لذتى را كه او از زندگى توأم با قناعت خود مىبرد هيچ سلطانى از مملكت وسيع و گستردهء خود نخواهد برد و به گفتهء شاعر :\r\n مُلك آزادگى و گنج قناعت گنجى است * كه به شمشير ميسر نشود سلطان را \r\nتعبير به « مُلك » ( مملكت و كشور ) اشاره به اهميت فوق‌العادهء قناعت است كه گويى زندگى قانعانه معادل حكمرانى بر كشورى پهناور است .\r\nهمين معنا در ذيل گفتار حكيمانهء 57 به تعبير ديگرى گذشت ، آنجا كه فرمود :\r\n\r\n","description":"","footnote":"","page_name":" 751 ","page_number":751},
  {"content":"\r\n\r\n« الْقَنَاعَةُ مَالٌ لَايَنْفَدُ\r\n؛ قناعت مالى است كه پايان نمىپذيرد » در خطبهء قاصعه « 1 » و موارد ديگر نيز كلامى از امام عليه السلام در فضيلت قناعت ذكر شده است .\r\nدر حديث پرمعنايى از امام صادق عليه السلام در كتاب كافى آمده است :\r\n« إِنَّ اللَّهَ عَزَّوَجَلَّ خَصَّ الْأَنْبِيَاءَ بِمَكَارِمِ الْأَخْلَاقِ فَمَنْ كَانَتْ فِيهِ فَلْيَحْمَدِ اللَّهَ عَلَى ذَلِكَ وَمَنْ لَمْ تَكُنْ فِيهِ فَلْيَتَضَرَّعْ إِلَى اللَّهِ عَزَّوَجَلَّ وَلْيَسْأَلْهُ إِيَّاهَا\r\n؛ خداى متعال پيامبر خود را به فضايل اخلاقى اختصاص داده است . كسى كه آن فضايل را داشته باشد خدا را به سبب آن شكر گويد و كسى كه نداشته باشد از پيشگاه خداوند متعال آن را تقاضا كند » .\r\nراوى مىگويد : از امام عليه السلام پرسيدم آن فضايل اخلاقى چيست ؟ امام عليه السلام فرمود :\r\n« الْوَرَعُ وَالْقَنَاعَةُ وَالصَّبْرُ وَالشُّكْرُ وَالْحِلْمُ وَالْحَيَاءُ وَالسَّخَاءُ وَالشَّجَاعَةُ وَالْغَيْرَةُ وَالْبِرُّ وَصِدْقُ الْحَدِيثِ وَأَدَاءُ الْأَمَانَةِ\r\n؛ تقوا و قناعت و صبر و شكيبايى و شكر و بردبارى و حيا و سخاوت و شجاعت و غيرت و نيكوكارى و راستگويى و اداى امانت . ( كه مجموعا دوازده صفت برجسته مىشود ) » . « 2 »\r\nدر حديث ديگرى از همان حضرت مىخوانيم :\r\n« مَنْ قَنَعَ بِما رَزَقَهُ اللَّهُ فَهُوَ مِنْ أغْنَى النّاسِ\r\n؛ كسى كه به آنچه خدا به او روزى داده قانع باشد از غنىترين مردم است » . « 3 »\r\nسعدى گويا از همين احاديث بهره گرفته كه در گلستان خود از سائلى چنين نقل مىكند كه خطاب به گروهى از ثروتمندان چنين مىگفت : اى خداوندان نعمت ! اگر شما را انصاف بودى و ما را قناعت رسم سؤال از جهان برخواستى .\r\n اى قناعت توانگرم گردان * كه براى تو هيچ نعمت نيست\r\nگنج صبر اختيار لقمان است * هر كه را صبر نيست حكمت نيست \r\n\r\n\r\n","description":"","footnote":"\r\n( 1 ) . نهج البلاغه ، خطبهء 192 .\r\n( 2 ) . كافى ، ج 2 ، ص 56 ، ح 3 .\r\n( 3 ) . همان ، ص 139 ، ح 9 .\r\n","page_name":" 752 ","page_number":752},
  {"content":"\r\n\r\nدر تفسير « قناعت » تعبيرات مختلفى در منابع لغت و تعبيرات بزرگان آمده كه تضادى با هم ندارند :\r\nبعضى قناعت را به معناى رضايت به آنچه خدا به انسان داده تفسير كرده‌اند و برخى به راضى بودن به كمتر از نيازها و عدّه‌اى به رضايت به حداقل زندگى و گاه گفته‌اند قناعت آن است كه انسان در برابر آنچه خدا به او داده است خشنود باشد و بيش از آن را طلب نكند و اين همان حقيقتى است كه بسيارى از بارهاى زندگى را از دوش انسان بر مىدارد .\r\nاين سخن را به يك حديث قدسى كه مرحوم علامهء مجلسى در جلد 75 بحارالانوار آورده است پايان مىدهيم : خداوند به داود وحى فرستاد اى داود ! من پنج چيز را در پنج چيز قرار دادم و مردم آن را در پنج چيز ديگر جست‌وجو مىكنند و به آن نمىرسند . من علم را در گرسنگى ( كم خوردن ) و تلاش و كوشش قرار دادم و مردم آن را در شكمبارگى و راحتى مىطلبند و به آن نمىرسند . من عزت را در طاعتم قرار دادم و آنها آن را در خدمت سلاطين جست‌وجو مىكنند و نمىيابند . غنا و بىنيازى را در قناعت قرار دادم و آنها آن را در فزونى مال مىطلبند و نمىيابند . رضايم را در مخالفت با نفس قرار دادم و آنها آن را در رضايت نفس جست‌وجو مىكنند و نمىيابند و راحتى و آسودگى را در بهشت قرار دادم و آنها آن را در دنيا مىطلبند و به آن نمىرسند . « 1 »\r\nدومين نكته‌اى را كه در اينجا امام عليه السلام به آن اشاره فرموده همان حسن خلق است كه آن را نعمتى مهم و با عظمت شمرده و به راستى حسن خلق هم نعمتى است در دنيا ، چرا كه قلوب مردم را به انسان متوجه مىسازد و همه به عنوان انسانى با فضيلت به او مىنگرند و هم مايهء نجات وى در آخرت است ، زيرا در حديثى از پيغمبر اكرم صلى الله عليه و آله مىخوانيم :\r\n« أَكْثَرُ مَا تَلِجُ بِهِ أُمَّتِىَ الْجَنَّةَ تَقْوَى اللَّهِ وَحُسْنُ\r\n\r\n\r\n","description":"","footnote":"\r\n( 1 ) . بحارالانوار ، ج 75 ، ص 453 ، ح 21 .\r\n","page_name":" 753 ","page_number":753},
  {"content":"\r\n\r\nالْخُلُق\r\n؛ بيشترين چيزى كه امت من به وسيلهء آن وارد بهشت مىشوند پرهيزگارى و حسن خلق است » . « 1 »\r\nدر حديث ديگرى از همان حضرت آمده است :\r\n« مَا يُوضَعُ فِي مِيزَانِ امْرِئٍ يَوْمَ الْقِيَامَةِ أَفْضَلُ مِنْ حُسْنِ الْخُلُقِ\r\n؛ در ترازوى اعمال هيچ كس در قيامت چيزى بهتر از حسن خلق گذارده نمىشود » . « 2 »\r\nاما جملهء اخير امام عليه السلام اشاره به آيهء شريفهء 97 سورهء « نحل » است كه مىفرمايد :\r\n« مَنْ عَمِلَ صالِحاً مِنْ ذَكَرٍ أَوْ أُنْثى وَهُوَ مُؤْمِنٌ فَلَنُحْيِيَنَّهُ حَياةً طَيِّبَةً » ؛ هر كس كار شايسته‌اى انجام دهد ، خواه مرد باشد يا زن ، در حالى كه مؤمن است ، به طور مسلّم او را حيات پاكيزه‌اى مىبخشيم » .\r\nدر تفسير « حَياةً طَيّبَةً » مفسران تعبيرات مختلفى دارند : بعضى آن را به قناعت آن‌گونه كه امام عليه السلام در اينجا تفسير فرموده ، تفسير كرده‌اند و برخى به عبادت توأم با روزى حلال و يا توفيق به اطاعت فرمان خدا و روشن است كه اين امور با هم منافاتى ندارد و حيات طيبه همهء آنها مخصوصا قناعت را شامل مىشود ، زيرا قناعت ، انسان را بىنياز از مردم و آزاد از پيچ و خم‌هاى زندگى ثروتمندان مىسازد و فرد مىتواند آسوده خاطر و سربلند زندگى كند .\r\n* * *\r\n\r\n\r\n","description":"","footnote":"\r\n( 1 ) . كافى ، ج 2 ، ص 100 ، ح 6 .\r\n( 2 ) . همان ، ص 99 ، ح 2 .\r\n","page_name":" 754 ","page_number":754},
  {"content":"\r\n\r\n\r\n230 و قال عليه السلام شَارِكُوا الَّذِي قَدْ أَقْبَلَ عَلَيْهِ الرِّزْقُ ، فَإِنَّهُ أَخْلَقُ لِلْغِنَى ، وَأَجْدَرُ بِإِقْبَالِ الْحَظِّ عَلَيْهِ .\r\nامام عليه السلام فرمود :\r\nبا كسى كه روزى به او روى آورده شريك شويد كه براى بىنياز شدن مؤثرتر و جهت روى آوردن بهره‌مندى مناسب‌تر است . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nمرحوم خطيب در كتاب مصادر مىگويد : اين كلام نورانى در غررالحكم و در ربيع الابرار ( زمخشرى ) با تفاوت‌هايى آمده است كه نشان مىدهد آنها آن را از منابع ديگر گرفته‌اند . ( مصادر نهج‌البلاغه ، ج 4 ، ص 184 ) .\r\n","page_name":" 755 ","page_number":755},
  {"content":"\r\n . \r\n","description":"","footnote":"","page_name":" 756 ","page_number":756},
  {"content":"\r\n\r\n\r\nشرح و تفسير با چنين كسى شريك شويد\r\nامام عليه السلام در اين گفتار حكيمانه به يكى از طرق تحصيل غنا اشاره كرده مىفرمايد : « با كسى كه روزى به او روى آورده شريك شويد كه براى بىنياز شدن مؤثرتر و جهت روى آوردن بهره‌مندى مناسب‌تر است » ؛\r\n( شَارِكُوا الَّذِي قَدْ أَقْبَلَ عَلَيْهِ الرِّزْقُ ، فَإِنَّهُ أَخْلَقُ لِلْغِنَى ، وَأَجْدَرُ بِإِقْبَالِ الْحَظِّ عَلَيْهِ )\r\n. بعضى از مفسران ، اين كلام حكيمانه را بر حقيقت داشتن بخت و اقبال حمل كرده و گفته‌اند : چيز مرموزى به نام بخت و اقبال وجود دارد كه در بعضى هست و در برخى نيست . آنها كه داراى بخت خوب و شانس و طالع‌اند به هر كجا روى آورند با موفقيت روبرو مىشوند ، درها به رويشان گشوده و گره‌ها باز مىشود و مشكلات حل مىگردد و موانع بر طرف مىشود . گويى زندگى را نوعى بخت‌آزمايى پنداشته‌اند كه عده‌اى بدون هيچ دليل منطقى پيروزىهاى مهمى پيدا مىكنند و عده‌اى باز بدون هيچ دليلى محروم مىشوند . همان‌گونه كه در بعضى از شروح نهج‌البلاغه آمده كه بعضى گفته‌اند : بخت به منزلهء مردى نابينا و گنگ و كر است كه در برابر او مقدارى جواهرات و سنگ‌ريزه باشد و او با هر دو دستش بىحساب آنها را به سوى حاضران پرت كند ، گروهى بىدليل جواهرات را به چنگ مىآورند و گروه ديگرى سنگ‌ريزه‌ها را . در حالى كه اين سخن صحيح به نظر نمىرسد .\r\n\r\n","description":"","footnote":"","page_name":" 757 ","page_number":757},
  {"content":"\r\n\r\nدرست است گاهى پاره‌اى از تصادف‌ها سبب پيشرفت بعضى از اشخاص نالايق و عقب‌ماندگى برخى از افراد لايق مىشود ؛ ولى اينها را بايد استثنايى دانست . اساس پيشرفت بر تلاش و كار و مديريت و نظم و تدبير است . ممكن است بعضى عوامل موفقيت و پيروزى اشخاص بر ما روشن نباشد ولى به يقين آنها كه موفقيت بيشترى در امور اقتصادى ، فرهنگى ، سياسى و نظامى و مانند آن را پيدا مىكنند داراى امتيازاتى هستند كه ديگران ندارند ؛ خواه اين امتيازات براى ما روشن شده باشد يا نه و اين‌كه امام عليه السلام مىفرمايد : با كسانى كه روزى به سوى آنها روى آورده شريك شويد ، ممكن است اشاره به همين عوامل موفقيت و بهره‌گرفتن از مديريت و لياقت‌هاى آنها باشد و به اين ترتيب مسئلهء اقبال و شانس از جنبهء خرافى بيرون مىآيد و به صورت مستدل و منطقى خودنمايى خواهد كرد .\r\nمرحوم كمره‌اى در ادامهء بحث منهاج البراعة در ذيل اين كلام حكيمانه ، اين گفتار امام عليه السلام را اشاره به استفاده كردن از يك اصل اقتصادى مهم مىداند كه ممالك پيشرفته از آن بهره مىبرند ، وى مىگويد : آنها اساس كار اقتصادى خود را بر تأسيس شركت‌ها و تعاون در فعاليت‌هاى اقتصادى گذارده‌اند .\r\nسپس مىافزايد : يك دست به يقين كوتاه است و هر انسانى آمادگى براى بخشى از فعاليت‌هاى ثمربخش دارد ؛ اما هنگامى كه گروهى دست به دست هم بدهند و استعدادها و تخصص‌هاى خود را بسيج كنند ، عوامل تأثيرگذار بيشتر مىشود و سود بيشتر خواهند برد . « 1 »\r\nالبته آنچه مرحوم كمره‌اى گفته صحيح است ؛ ولى كلام امام عليه السلام ناظر به اصل شركت نيست ، بلكه امام عليه السلام مىفرمايد : با آنهايى كه در زندگى اقتصادى خود موفقيت بيشترى پيدا كرده‌اند شركت كنيد و از عوامل موفقيت آنها بهره‌مند شويد .\r\n\r\n\r\n","description":"","footnote":"\r\n( 1 ) . منهاج البراعة ، ج 21 ، ص 299 .\r\n","page_name":" 758 ","page_number":758},
  {"content":"\r\n\r\nاز آنچه گفته شد پاسخ بعضى از سخنان مرحوم « مغنيه » كه در شرح نهج‌البلاغه‌اش آورده روشن مىشود و نيازى به ذكر آن نيست .\r\nدر حديثى از امام صادق عليه السلام مىخوانيم كه فرمود :\r\n« لا تُخالِطُوا وَلا تُعامِلُوا إلّا مَنْ نَشَأَ فِي الْخَيْرِ\r\n؛ دوستى و معامله نكنيد مگر با كسانى كه در خير و نيكى پرورش يافته‌اند » . « 1 »\r\n* * *\r\n\r\n\r\n","description":"","footnote":"\r\n( 1 ) . كافى ، ج 5 ، ص 158 .\r\n","page_name":" 759 ","page_number":759},
  {"content":"\r\n . \r\n","description":"","footnote":"","page_name":" 760 ","page_number":760},
  {"content":"\r\n\r\n\r\n231 و قال عليه السلام فِي قَوْلِهِ تَعَالَى : « إِنَّ اللَّهَ يَأْمُرُ بِالْعَدْلِ وَالْإِحْسانِ » الْعَدْلُ : الْإِنْصَافُ ، وَالْإِحْسَانُ : التَّفَضُّلُ .\r\nامام عليه السلام در تفسير آيهء شريفه « إِنَّ اللَّهَ يَأْمُرُ بِالْعَدْلِ وَالْإِحْسانِ » فرمود :\r\nعدالت همان رعايت انصاف ( و پرداختن حق مردم ) و احسان به معناى نيكى بيشتر ( از حد انصاف ) است . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاين گفتار حكيمانه به صورت رواياتى در كتب جمعى از بزرگان كه قبل از سيد رضى مىزيسته‌اند آمده ؛ از جمله در كتاب عيون الاخبار ابن قتيبه ( متوفاى 276 ) كه به صورت سؤال و جوابى ذكر شده و در معانى الاخبار صدوق ( متوفاى 381 ) به صورت مشروح‌ترى آمده است و همچنين در تفسير عياشى ( متوفاى 320 ) ذكر شده و كسانى كه بعد از مرحوم سيد رضى آن را نقل كرده‌اند فراوانند ( مصادر نهج‌البلاغه ، ج 4 ، ص 184 ) .\r\n","page_name":" 761 ","page_number":761},
  {"content":"\r\n . \r\n","description":"","footnote":"","page_name":" 762 ","page_number":762},
  {"content":"\r\n\r\n\r\nشرح و تفسير تفاوت ميان عدالت و احسان\r\nامام عليه السلام در اين گفتار پربارش به تفسير آيهء 90 سورهء « نحل » : « إِنَّ اللَّهَ يَأْمُرُ بِالْعَدْلِ وَالْإِحْسانِ » اشاره كرده مىفرمايد : « عدالت همان رعايت انصاف ( و پرداختن حق مردم ) و احسان به معناى نيكى بيشتر ( از حد انصاف ) است » ؛\r\n( فِي قَوْلِهِ تَعَالَى : « إِنَّ اللَّهَ يَأْمُرُ بِالْعَدْلِ وَالْإِحْسانِ » الْعَدْلُ الْإِنْصَافُ ، وَالْإِحْسَانُ التَّفَضُّلُ )\r\n. خداوند در اين آيهء شريفه به سه چيز امر و از سه چيز نهى كرده است ، مىفرمايد : « خداوند به عدل و احسان و كمك به خويشاوندان فرمان و از فحشا و منكر و ستم نهى مىكند » و در پايان آيه مىافزايد : « خداوند به شما اندرز مىدهد تا متذكر شويد » ؛ « إِنَّ اللَّهَ يَأْمُرُ بِالْعَدْلِ وَالإِحْسَانِ وَإِيتَاءِ ذِى الْقُرْبَى وَيَنْهَى عَنِ الْفَحْشَاءِ وَالْمُنكَرِ وَالْبَغْىِ يَعِظُكُمْ لَعَلَّكُمْ تَذَكَّرُونَ » . « 1 »\r\nاين آيه دربرگيرندهء يكى از جامع‌ترين برنامه‌هاى اجتماعى بشر است كه هر گاه جامهء عمل به خود بپوشد ، امنيت و آرامش بر او حكمفرما مىشود . در اين‌كه ميان عدل و احسان چه تفاوتى است مفسران احتمالات فراوانى ذكر كرده بعضى گفته‌اند : عدل اداى واجبات و احسان انجام مستحبات است برخى ديگر عدل را توحيد و احسان را اداى واجبات مىدانند و عدّه‌اى عدالت را به معناى هماهنگى\r\n\r\n\r\n","description":"","footnote":"\r\n( 1 ) . نحل ، آيهء 90\r\n","page_name":" 763 ","page_number":763},
  {"content":"\r\n\r\nظاهر و باطن و احسان را به معناى برترى باطن نسبت به ظاهر دانسته‌اند . اين تفسير نيز از سوى گروهى عنوان شده كه عدالت مربوط به جنبه‌هاى عملى و احسان مربوط به جنبه‌هاى گفتارى است .\r\nولى از همهء اين تفسيرها بهتر همان است كه در كلام امام عليه السلام آمده كه عدل را به معناى انصاف تفسير فرموده ، زيرا رعايت انصاف آن است كه حق كسى را به او بپردازند ( و به نظر مىرسد كه اين واژه از مادهء « نصف » گرفته شده زيرا هرگاه انسان در حقوق مشترك آن را تنصيف كند رعايت عدالت را به طور كامل كرده است ) . سپس اين واژه به معناى هرگونه عدالت آمده است .\r\n« احسان » همان‌گونه كه از مفهوم آن استفاده مىشود ، نيكى كردن به ديگران است و اين نيكى همان تفضل است كه امام عليه السلام در كلام بالا فرموده است .\r\nبدون شك برقرار شدن نظم جامعهء انسانى بدون عدل و انصاف و احسان و تفضل امكان‌پذير نيست ، زيرا ترك عدالت و انصاف سبب خشم كسانى مىشود كه حقوقشان پايمال شده و طبعا برمىخيزند و نظم جامعه را به هم مىريزند و اى بسا منجر به خون‌ريزىهاى وسيعى گردد .\r\nدر مورد « احسان » بسيار مىشود كه تنها با استفاده از اصل عدالت و انصاف مشكلات جامعه حل نمىگردد ؛ مثلًا سيل عظيمى آمده و خانه‌هاى فراوانى را ويران كرده و يا زلزلهء شديدى رخ داده و منجر به ويرانىهاى وسيعى شده است در اينجا نمىتوان تنها با استفاده از حقوق واجب و حتى ماليات‌هاى معمولى مشكلات را حل كرد . اينجاست كه اصل احسان و تفضل بايد به ميدان آيد و نيكوكاران دامن همت به كمر بزنند ، ويرانىها را آباد و ضايعات را جبران و مشكلات ناشى از حوادث را حل كنند .\r\nگاه در يك خانواده نيز مشكلاتى به وجود مىآيد مثلًا شوهر در حادثه‌اى از دنيا مىرود و اطفال صغير او باقى مىمانند . اينجاست كه بايد افراد فاميل صرف\r\n\r\n","description":"","footnote":"","page_name":" 764 ","page_number":764},
  {"content":"\r\n\r\nنظر از اصل عدالت به سراغ احسان و تفضل بروند و ايتام را تحت حمايت خود قرار دهند و مشكلات آن خانواده را حل كنند ؛ خواه يك نفر اقدام به اين كار كند يا همهء فاميل دست به دست هم دهند .\r\nدر معانى الاخبار كه اين حديث را قبل از سيد رضى نقل كرده مىخوانيم :\r\nاميرمؤمنان بر اصحاب وارد شد در حالى كه آنها دربارهء مروت بحث مىكردند فرمود : چرا در اين باره به سراغ قرآن نمىرويد : عرض كردند : كجاى قرآن دربارهء مروت بحث كرده ؟ فرمود : اين آيهء شريفه كه مىفرمايد : « إِنَّ اللَّهَ يَأْمُرُ بِالْعَدْلِ وَالْإِحْسانِ » عدل همان انصاف است و احسان همان تفضل . « 1 »\r\nدر حديثى كه مرحوم طبرسى آن را در مجمع البيان ذيل آيهء مورد بحث نقل كرده مىخوانيم : « عثمان بن مظعون » كه از صحابهء معروف پيامبر اسلام صلى الله عليه و آله است مىگويد : من در آغاز اسلام را به‌طور ظاهرى پذيرفته بودم نه با قلب و جان و اين وضع ادامه داشت تا آنكه روزى خدمت آن حضرت بودم ديدم در فكر فرو رفته ناگهان چشم خود را به طرف آسمان دوخت گويا پيامى را دريافت مىدارد . وقتى كه به حال عادى برگشت از ماجرا پرسيدم فرمود : هنگامى كه با تو سخن مىگفتم ناگهان جبرئيل را مشاهده كردم كه اين آيه را براى من آورد : « إِنَّ اللَّهَ يَأْمُرُ بِالْعَدْلِ وَالْإِحْسانِ . . . » عثمان مىگويد چنان محتواى آيه در قلب من اثر گذاشت كه اسلام همان لحظه در جان و روح من جاى گرفت .\r\n* * *\r\n\r\n\r\n","description":"","footnote":"\r\n( 1 ) . معانى الاخبار ، ص 257 .\r\n","page_name":" 765 ","page_number":765},
  {"content":"\r\n . \r\n","description":"","footnote":"","page_name":" 766 ","page_number":766},
  {"content":"\r\n\r\n\r\n232 و قال عليه السلام مَنْ يُعْطِ بِالْيَدِ الْقَصِيرَةِ يُعْطَ بِالْيَدِ الطَّوِيلَةِ .\r\nامام عليه السلام فرمود :\r\nكسى كه با دست كوتاه ببخشد با دست بلند به او بخشيده مىشود . « 1 »\r\nمرحوم سيد رضى مىگويد : « معناى اين كلام اين است كه آنچه انسان از اموال خود در راه خير و نيكى انفاق مىكند هرچند كم باشد خداوند جزا و پاداش او را بسيار مىدهد و منظور از دو دست ( دست كوتاه و بلند ) در اينجا دو نعمت است كه امام عليه السلام ميان نعمت پروردگار و نعمت انسان را با كوتاهى و بلندى فرق گذاشته است ؛ نعمت و بخشش از سوى بنده را كوتاه و آنچه را از ناحيهء خداوند است بلند شمرده است و اين بدان جهت است كه نعمت خدا همواره چندين\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nبه گفتهء خطيب رحمه الله در مصادر نهج‌البلاغه ، اين كلام نورانى را زمخشرى در ربيع الابرار و آمدى در غررالحكم آورده و سيد رضى در كتاب مجازات النبويه نيز آن را به مناسبتى ذكر كرده است . ( مصادر نهج‌البلاغه ، ج 4 ، ص 185 ) .\r\nاضافه بر اين ابن عساكر در تاريخ دمشق ، اين كلام حكيمانه را در ضمن داستان مفصلى نقل كرده و به يقين منبعى جز نهج‌البلاغه داشته است . ( تاريخ دمشق ، ج 50 ، ص 173 ) .\r\n","page_name":" 767 ","page_number":767},
  {"content":"\r\n\r\nبرابر نعمت مخلوق است ، زيرا نعمت‌هاى الهى اصل و اساس تمام نعمت‌هاست ؛ تمام نعمت‌ها به او باز مىگردد و از سوى او سرچشمه گرفته مىشود ( حتى نعمتى كه انسان آن را به ديگرى مىبخشد آن هم از سوى خداست و با توفيق الهى بذل و بخشش مىشود ) » ؛\r\n( قالَ الرَّضِيُّ وَمَعنى ذلِكَ أنَّ ما يُنْفِقُهُ الْمَرْءُ مِنْ مالِهِ فِي سَبيلِ الْخَيْرِ وَالْبِرّ وَإنْ كانَ يَسيراً فَإنَّ اللَّهَ تَعالى يَجْعَلُ الْجَزاءَ عَلَيْهِ عَظيماً كَثيراً وَالْيَدانِ هاهُنا عِبارَةٌ عَنِ النّعْمَتَيْنِ فَفَرَّقَ عليه السلام بَيْنَ نِعْمَةِ الْعَبْدِ وَنِعْمَةِ الرَّبّ تَعالى ذِكْرُهُ بِالْقَصيرَةِ وَالطَّويلَةِ فَجَعَلَ تِلْكَ قَصيرَةً وَهذِهِ طَويلَةً لِأنَّ نِعَمِ اللَّهِ أبَداً تَضْعُفُ عَلى نِعَمِ الْمَخْلُوقِ أضْعافاً كَثيرَةً إذْ كانَتْ نِعَمِ اللَّهِ أصْلُ النّعَمِ كُلُّها فَكُلُّ نِعْمَةٍ إلَيْها تَرْجِعُ وَمِنْها تَنْزِعُ )\r\n.\r\n\r\n","description":"","footnote":"","page_name":" 768 ","page_number":768},
  {"content":"\r\n\r\n\r\nشرح و تفسير فزونى پاداش‌هاى الهى\r\nامام عليه السلام در اين گفتار نورانى اشاره به تفاوت پاداش الهى نسبت به اعمال بندگان كرده مىفرمايد : « كسى كه با دست كوتاه ببخشد با دست بلند به او بخشيده مىشود » ؛\r\n( مَنْ يُعْطِ بِالْيَدِ الْقَصِيرَةِ يُعْطَ بِالْيَدِ الطَّوِيلَةِ )\r\n. اشاره به اين‌كه عطاى بندگان هرقدر زياد باشد در مقابل عطاى الهى و پاداش‌هاى بسيار عظيمش كم و كوچك است . قرآن مجيد مىفرمايد : « مَنْ جَاءَ بِالْحَسَنَةِ فَلَهُ عَشْرُ أَمْثَالِهَا » ؛ هر كس كار نيكى را به جا آورد ، ده برابر آن پاداش دارد » . « 1 »\r\nدر جاى ديگر مىفرمايد : « مَّثَلُ الَّذِينَ يُنفِقُونَ أَمْوَالَهُمْ فِي سَبِيلِ اللَّهِ كَمَثَلِ حَبَّةٍ أَنْبَتَتْ سَبْعَ سَنَابِلَ فِى كُلِّ سُنْبُلَةٍ مِّائَةُ حَبَّةٍ وَاللَّهُ يُضَاعِفُ لِمَنْ يَشَاءُ وَاللَّهُ وَاسِعٌ عَلِيمٌ » ؛ كسانى كه اموال خود را در راه خدا انفاق مىكنند ، همانند بذرى هستند كه هفت خوشه بروياند ؛ كه در هر خوشه ، يكصد دانه باشد و خدا آن را براى هر كس بخواهد ( و شايسته باشد ) ، دو يا چند برابر مىكند ؛ و لطف خدا گسترده ، و او ( به همه چيز ) داناست » . « 2 »\r\nدر اين آيه ملاحظه مىكنيم كه پاداش الهى هفتصد برابر و گاهى دو يا چند\r\n\r\n\r\n","description":"","footnote":"\r\n( 1 ) . انعام ، آيهء 160 .\r\n( 2 ) . بقره ، آيهء 261 .\r\n","page_name":" 769 ","page_number":769},
  {"content":"\r\n\r\nبرابر اين مقدار است كه قابل مقايسه با كار نيك بندگان نيست .\r\nسرانجام در آيهء ديگرى خداى متعال به بندگان عطاى « غير مجذوذ » ( بخشش هميشگى و جاويدان ) را نويد مىدهد . « 1 »\r\nالبته جاى تعجب نيست ؛ عظمت خداوند و وسعت رحمت او و جود و بخشش چنين اقتضايى را دارد و همهء اينها جزو برنامه‌اى تشويقى براى ايجاد انگيزه‌هاى قوىتر در بندگان براى انجام كارهاى خير است .\r\nتعبير به « يَد طَويله » ( دست بلند ) و « يَد قَصيره » ( دست كوتاه ) كنايه از نعمت‌هاى بزرگ و كوچك است ، زيرا انسان معمولا چيزى را كه مىبخشد با دست خود مىبخشد . در حديثى كه مسلم در كتاب صحيح خود نقل كرده است مىخوانيم كه پيغمبر اكرم صلى الله عليه و آله به همسرانش فرمود :\r\n« أسْرَعُكُنَّ لِحاقاً بي أطْوَلُكُنَّ يَداً\r\n؛ از ميان شما كسى زودتر به من ملحق مىشود كه دستش از همه بلندتر باشد » « 2 » همسران پيامبر صلى الله عليه و آله معناى اين سخن را نفهميدند و گمان كردند اشاره به همين عضو مخصوص است و گاه طول دست خود را با هم مقايسه مىكردند تا اين‌كه « زينب بنت جحش » ( همسر پيامبر صلى الله عليه و آله ) از دنيا رفت و نخستين كسى از همسران پيامبر صلى الله عليه و آله بود كه به آن حضرت ملحق شد و او زنى بود كه بسيار در راه خدا صدقه مىداد و كارهاى خير فراوانى مىكرد حتى وسائلى با دست خود مىساخت و مىفروخت و بهاى آن را در راه خدا انفاق مىكرد اينجا بود كه آنها مراد پيامبر صلى الله عليه و آله را فهميدند .\r\nعلامهء شوشترى رحمه الله بعد از نقل اين سخن در شرح نهج‌البلاغهء خود از عايشه چنين نقل مىكند كه زينب ( بنت جحش ) به مقامى رسيد كه هيچ كس به آن نرسيد ؛ پيامبر صلى الله عليه و آله به او بشارت داد كه به زودى به وى ملحق مىشود و همسرش\r\n\r\n\r\n","description":"","footnote":"\r\n( 1 ) . هود ، آيهء 108 .\r\n( 2 ) . صحيح مسلم ، ج 7 ، ص 144 .\r\n","page_name":" 770 ","page_number":770},
  {"content":"\r\n\r\nدر بهشت خواهد بود . « 1 »\r\nمرحوم « مغنية » تفسير ديگرى براى اين گفتار گرانبهاى مولا كرده و « يَد قَصيره » را اشاره به جهاد در راه خدا و شهادت و امثال آن مىداند در حالى كه اين تفسير مناسبتى با تعبير « يد » ندارد به خصوص اين‌كه تعبير به « يد » در مورد بخشش در راه خدا در روايات ديگر نيز آمده است . اضافه بر اين چنين تفسيرى سبب مىشود كه « يد طويلة » و « يد قصيرة » با يكديگر هماهنگ نباشند در حالى كه در تفسيرى كه در بالا آمد و مرحوم سيد رضى نيز بعداً ذكر مىكند اين دو يد با يكديگر هماهنگ‌اند و هر دو به معناى بخشش نعمت‌اند .\r\nمرحوم سيد رضى در اينجا بر خلاف روش معمولى خود ، شرح نسبتاً مفصلى براى اين سخن آورده ، مىگويد : « معناى اين كلام اين است كه آنچه انسان از اموال خود در راه خير و نيكى انفاق مىكند هرچند كم باشد خدا پاداش او را بسيار مىدهد و منظور از دو دست ( دست كوتاه و بلند ) در اينجا دو نعمت است كه امام عليه السلام ميان نعمت پروردگار و نعمت انسان را با كوتاهى و بلندى فرق گذاشته است ؛ نعمت و بخشش از سوى بنده را كوتاه و آنچه را از ناحيهء خداوند است بلند شمرده است و اين بدان جهت است كه نعمت خدا همواره چندين برابر نعمت مخلوق است ، زيرا نعمت‌هاى الهى اصل و اساس تمام نعمت‌هاست ؛ تمام نعمت‌ها به او باز مىگردد و از سوى او سرچشمه گرفته مىشود ( حتى نعمتى كه انسان آن را به ديگرى مىبخشد آن هم از سوى خداست و با توفيق الهى بذل و بخشش مىشود ) » ؛\r\n( قالَ الرَّضِيُّ وَمَعنى ذلِكَ أنَّ ما يُنْفِقُهُ الْمَرْءُ مِنْ مالِهِ فِي سَبيلِ الْخَيْرِ وَالْبِرّ وَإنْ كانَ يَسيراً فَإنَّ اللَّهَ تَعالى يَجْعَلُ الْجَزاءَ عَلَيْهِ عَظيماً كَثيراً وَالْيَدانِ هاهُنا عِبارَةٌ عَنِ النّعْمَتَيْنِ فَفَرَّقَ عليه السلام بَيْنَ نِعْمَةِ الْعَبْدِ وَنِعْمَةِ الرَّبّ تَعالى ذِكْرُهُ بِالْقَصيرَةِ وَالطَّويلَةِ فَجَعَلَ تِلْكَ قَصيرَةً وَهذِهِ طَويلَةً لِأنَّ نِعَمِ اللَّهِ\r\n\r\n\r\n","description":"","footnote":"\r\n( 1 ) . شرح نهج‌البلاغهء علامهء شوشترى ، ج 13 ، ص 253 .\r\n","page_name":" 771 ","page_number":771},
  {"content":"\r\n\r\nأبَداً تَضْعُفُ عَلى نِعَمِ الْمَخْلُوقِ أضْعافاً كَثيرَةً إذْ كانَتْ نِعَمِ اللَّهِ أصْلُ النّعَمِ كُلُّها فَكُلُّ نِعْمَةٍ إلَيْها تَرْجِعُ وَمِنْها تَنْزِعُ )\r\n. \r\nنكته : اهميت صدقه و كمك به نيازمندان در اسلام\r\nدر آيات و روايات اسلامى تأكيد فراوانى بر انفاق در راه خدا و كمك به نيازمندان شده كه در كمتر چيزى اين گونه تأكيد وارد شده است .\r\nاهميت اين مسئله به اندازه‌اى است كه در قرآن مجيد هنگامى كه به پرهيزگاران نويد بهشت برين را با وسعتى كه به اندازهء آسمانها و زمين است مىدهد اولين صفت آنها را انفاق در هر حال مىشمارد ، مىفرمايد : « وَسارِعُوا إِلى مَغْفِرَةٍ مِنْ رَبِّكُمْ وَجَنَّةٍ عَرْضُهَا السَّماواتُ وَالْأَرْضُ أُعِدَّتْ لِلْمُتَّقينَ * الَّذينَ يُنْفِقُونَ فِي السَّرَّاءِ وَالضَّرَّاءِ وَالْكاظِمينَ الْغَيْظَ وَالْعافينَ عَنِ النَّاسِ وَاللَّهُ يُحِبُّ الْمُحْسِنينَ » ؛ و شتاب كنيد براى رسيدن به آمرزش پروردگارتان و بهشتى كه وسعت آن ، آسمانها و زمين است و براى پرهيزگاران آماده شده است * ( همان ) كسانى كه در توانگرى و تنگدستى ، انفاق مىكنند ؛ و خشم خود را فرو مىبرند ؛ و از ( خطاى ) مردم درمىگذرند و خدا نيكوكاران را دوست دارد » . « 1 »\r\nدر جاى ديگر به كسانى كه آشكارا و پنهان در راه خدا انفاق مىكنند وعده مىدهد كه هيچ ترس و اندوهى ( در قيامت ) در برابر عذاب‌هاى الهى نخواهند داشت : « الَّذينَ يُنْفِقُونَ أَمْوالَهُمْ بِاللَّيْلِ وَالنَّهارِ سِرًّا وَعَلانِيَةً فَلَهُمْ أَجْرُهُمْ عِنْدَ رَبِّهِمْ وَلا خَوْفٌ عَلَيْهِمْ وَلا هُمْ يَحْزَنُونَ » ؛ آنها كه اموال خود را ، شب يا روز ، پنهان يا آشكار ، انفاق مىكنند ، مزدشان نزد پروردگارشان ( محفوظ ) است ؛ نه ترسى بر آنهاست و نه اندوهگين مىشوند » . « 2 »\r\n\r\n\r\n","description":"","footnote":"\r\n( 1 ) . آل عمران ، آيهء 133 و 134 .\r\n( 2 ) . بقره ، آيهء 274 .\r\n","page_name":" 772 ","page_number":772},
  {"content":"\r\n\r\nمرحوم كلينى در كتاب كافى در آغاز جلد چهارم ، چندين باب با روايات بسيار ذكر مىكند دربارهء اهميت صدقه و اين‌كه تأثير عميقى در دفع بلا دارد و موجب افزايش و بركت اموال مىشود از جمله در حديثى از امام باقر عليه السلام مىخوانيم :\r\n« الْبِرُّ وَالصَّدَقَهُ يَنْفِيانِ الْفَقْرَ وَيَزيدانِ فِي الْعُمْرِ وَيَدْفَعانِ تِسْعينَ ميتَةَ السّوءِ\r\n؛ نيكى و صدقه فقر را از انسان دور مىكند و سبب طول عمر مىشود و نود ( و در بعضى از نسخه‌هاى سبعين به معناى هفتاد ) نوع مرگ بد را دور مىسازد » . « 1 »\r\nدر حديث ديگرى از همان حضرت آمده است كه فرمود :\r\n« وَلَانْ اعْوَلَ أهْل‌َبَيْتٍ مِنَ الْمُسْلِمينَ أشْبَعُ جَوْعَتَهُمْ وَأكْسُوَ عَوْرَتَهُمْ وَأكُفَّ وُجُوهَهُمْ عَنِ النّاسِ أحَبُّ إلَىَّ مِنْ أنْ احُجَّ حَجَّةً وَحَجَّةً وَحَجَّةً حَتَّى انْتَهى إلى عَشْرٍ وَعَشْرٍ وَعَشْرٍ وَمِثْلَها وَمِثْلَها حَتَّى انْتَهى إلى سَبْعينَ\r\n؛ اگر خانواده‌اى از مسلمانان را كه فقيرند تكفل كنم ، گرسنگى آنها را بر طرف سازم ، برهنگان آنها را بپوشانم و آنها را از اين‌كه دست نياز به سوى مردم دراز كنند باز دارم براى من محبوب‌تر از آن است كه يك حج و يك حج و يك حج ، و همچنان امام عليه السلام ادامه داد تا ده حج و ده حج و ده حج تا به هفتاد حج رسيد به جا آورم » . « 2 »\r\nاحاديث در اين زمينه بسيار است . با حديث ديگرى از امام صادق عليه السلام اين سخن را پايان مىدهيم ، فرمود ،\r\n« بَكّرُوا فِي الصَّدَقَةِ وَارْغَبُوا فِيها فَما مِنْ مُؤْمِنٍ يَتَصَدَّقُ بِصَدَقَةٍ يُريدُ بِها ما عِنْدَاللَّهِ لِيَدْفَعَ اللَّهُ بِها عَنْهُ شَرَّ ما يَنْزِلُ مِنَ السَّماءِ إلَى الْأرْضِ في ذلِكَ الْيَوْمِ إلّاوَقاهُ اللَّهُ شَرَّ ما يَنْزِلُ مِنَ السَّماءِ إلَى الْأرْضِ في ذلِكَ الْيَوْمِ ؛\r\nصبحگاهان صدقه دهيد و به آن علاقه‌مند باشيد . هيچ مؤمنى نيست كه براى خدا به نيازمند صدقه دهد تا شر بلاهايى كه از آسمان به زمين نازل مىشود در آن روز ازاو باز دارد مگراين‌كه خداوند چنين خواهد كرد و اين شرور را از او دفع مىكند » . « 3 »\r\n\r\n\r\n","description":"","footnote":"\r\n( 1 ) . كافى ، ج 4 ، ص 2 .\r\n( 2 ) . همان ، ص 2 .\r\n( 3 ) . همان ، ص 5 .\r\n","page_name":" 773 ","page_number":773},
  {"content":"\r\n . \r\n","description":"","footnote":"","page_name":" 774 ","page_number":774},
  {"content":"\r\n\r\n\r\n233 و قال عليه السلام لِابْنِهِ الْحَسَنِ عليه السلام : لَا تَدْعُوَنَّ إِلَى مُبَارَزَةٍ ، وَإِنْ دُعِيتَ إِلَيْهَا فَأَجِبْ ، فَإِنَّ الدَّاعِيَ إِلَيْهَا بَاغٍ ، وَالْبَاغِيَ مَصْرُوعٌ .\r\nامام عليه السلام به فرزندش امام حسن عليه السلام فرمود :\r\nهرگز كسى را به مبارزه دعوت مكن ( و آغازگر جنگ مباش ) ولى اگر كسى تو را به مبارزه فراخواند اجابت كن ( و سستى در جهاد با دشمن مكن ) زيرا دعوت كننده به\r\nمبارزه ستمكار و ستمكار در هر حال مغلوب است . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nبه گفتهء خطيب در مصادر نهج‌البلاغه همين معنا را جمعى از كسانى كه قبل يا بعد از مرحوم سيد رضى مىزيسته‌اند و بعضاً با تفاوت‌هايى نقل كرده‌اند از جمله ابن قتيبه در عيون الاخبار و مبرد در كامل وابن عبد ربه عقد الفريد آورده‌اند و راغب نيز آن را در محاضرات و « اسامة بن منقذ » در لباب الالباب نقل نموده‌اند . ( مصادر نهج‌البلاغه ، ج 4 ، ص 186 ) .\r\nاضافه مىكنيم ابن حجر در كتاب فتح البارى اين حديث را با تفاوت‌هايى از اميرمؤمنان آورده كه به يقين از نهج‌البلاغه نگرفته است . ( فتح‌البارى ، ج 6 ، ص 109 ) .\r\n","page_name":" 775 ","page_number":775},
  {"content":"\r\n . \r\n","description":"","footnote":"","page_name":" 776 ","page_number":776},
  {"content":"\r\n\r\n\r\nشرح و تفسير آغازگر جنگ نباش !\r\nامام عليه السلام در اين گفتار حكيمانه اندرز مهمى به فرزندش مىدهد و مىفرمايد :\r\n« هرگز كسى را به مبارزه دعوت مكن ( و آغازگر جنگ مباش ) ولى اگر كسى تو را به مبارزه فراخواند اجابت كن ( و سستى در جهاد با دشمن مكن ) زيرا دعوت كننده به مبارزه ستمكار و ستمكار در هر حال مغلوب است » ؛\r\n( لَا تَدْعُوَنَّ إِلَى مُبَارَزَةٍ ، وَإِنْ دُعِيتَ إِلَيْهَا فَأَجِبْ ، فَإِنَّ الدَّاعِيَ إِلَيْهَا بَاغٍ ، وَالْبَاغِيَ مَصْرُوعٌ )\r\n. « مبارزة » به معناى جنگ تن به تن است و « باغى » به معناى ستمگر و « مصروع » به معناى شكست‌خوردهء بر زمين افتاده است .\r\nشايد بعضى از شارحان چنين پنداشته‌اند كه اين سخن اشاره به جنگ‌هاى تن به تن در بيرون از دايرهء جهاد است در حالى كه هرگز چنين نيست . هرگاه كسى ما را در غير ميدان جهاد به مبارزه طلبد نه تنها پذيرش دعوت او مطلوب نيست بلكه حرام است ، زيرا القاى نفس در تهلكه است تنها جايى كه مىتوان دعوت به مبارزه را پذيرفت ميدان جهاد است ، زيرا در بسيارى از ميدان‌هاى جهاد در آغاز ، جنگ‌هاى تن به تن انجام مىشد ؛ كسى از لشكر دشمن بيرون مىآمد و مبارز مىطلبيد ، ديگرى در برابر او قرار مىگرفت و سرانجام يكى از آن دو بر خاك مىافتاد . مسلمانان دستور داشتند آغازگر مبارزه در ميدان‌هاى جنگ نباشند ؛ ولى در صورتى كه كسى از لشكر دشمن در وسط ميدان قرار گرفت و مبارز طلبيد ،\r\n\r\n","description":"","footnote":"","page_name":" 777 ","page_number":777},
  {"content":"\r\n\r\nسكوت در برابر او جايز نيست ، زيرا چنين سكوتى مساوى با شكست به شمار مىآيد و مىدانيم اميرمؤمنان عليه السلام كرارا در ميدان‌هاى جنگ با دشمنان اسلام به مبارزه طلبيده شد و امام عليه السلام در برابر حريف خود قرار گرفت و او را از پاى در آورد كه بارزترين نمونهء آن ميدان جنگ خندق و قرار گرفتن در مقابل « عمرو بن عبدود » است ، زيرا او بارها در وسط ميدان مبارز طلبيد و هيچ كس جرأت نكرد در مقابل او ظاهر شود و اميرمؤمنان عليه السلام بارها از پيغمبر صلى الله عليه و آله تقاضا كرد كه اجازه دهد در برابر او قرار گيرد و پيامبر صلى الله عليه و آله براى اين‌كه ديگران را آزمايش كند رخصت نمىداد ؛ ولى آخرين بار اجازه داد و آن حضرت در برابر عمرو قرار گرفت و با مبارزه‌اى قهرمانانه او را بر خاك افكند و حديث معروف\r\n« لَضَرْبَةُ عَلِىّ يَوْمَ الْخَنْدَقِ أفْضَلُ مِنْ عِبادَةِ الثَّقَلَيْنِ\r\n؛ ضربه‌اى كه على عليه السلام در روز خندق ( بر پيكر عمرو بن عبد ود ) وارد كرد از عبادت جن و انس بالاتر است » « 1 » را بيان فرمود .\r\n\r\nنكته : جنگ‌هاى تن به تن در تاريخ\r\nآنچه در حديث پربار بالا آمد اشاره به جنگ‌هاى تن به تنى بود كه در ميدان‌هاى جهاد واقع مىشد و در واقع ضرورتى اجتناب‌ناپذير بود و گاه اين جنگ‌هاى تن به تن از جنگ‌هاى مغلوبه كه همهء لشكريان دو طرف به پيكار مىپرداختند جلوگيرى مىكرد ، همان‌گونه كه در نبرد عظيم خندق صورت گرفت كه با كشته شدن عمرو بن عبدود در جنگ تن به تن با اميرمؤمنان على عليه السلام روحيهء دشمن شكست خورد و با عوامل ديگرى از قبيل طوفان دست به دست هم داد و لشكر عظيم قريش از ميدان عقب‌نشينى كردند .\r\nولى در تاريخ اروپا جنگ‌هاى تن به تن به صورت بسيار زشتى انجام\r\n\r\n\r\n","description":"","footnote":"\r\n( 1 ) . اقبال الأعمال سيد بن طاووس ، ص 467 .\r\n","page_name":" 778 ","page_number":778},
  {"content":"\r\n\r\nمىگرفت به اين معنا كه دو نفر كه با هم خصومت داشتند يكديگر را به مبارزه فرا مىخواندند و با استفاده از سلاح‌هاى مرگبار به هم حمله مىكردند و تا يكى كشته مىشد مبارزهء آنها تمام مىگشت كه در كتب مختلف آنها شرح آن آمده است .\r\nآنچه را در ذيل مىخوانيد عصاره‌اى است كه از سه دائرة المعارف معروف غربى گرفته شده است :\r\nمبارزهء تن به تن يا همان دوئل واژه‌اى است كه از زبان لاتين گرفته شده است به اين شكل كه دو تن كه با يكديگر خصومت داشتند با استفاده از شمشير و يا اسلحه‌اى مرگبار به مبارزه بر مىخواستند . اين عمل در ابتدا در قرون وسطى و در اروپاى شرقى مرسوم بود و حتى گفته شده است كه به دوران قبل از مسيح باز مىگردد . بعد از مدتى اين عمل از سوى دادگاه جنبهء قانونى يافت و به عنوان وسيله‌اى براى رفع خصومت معرفى شد و در مواردى دادگاه حكم به انجام دوئل مىكرد .\r\nدر زمان چارلز نهم در فرانسه انجام اين عمل تا جايى شدت يافت كه او در سال 1566 مجازات اعدام را براى كسانى كه دست به اين عمل مىزدند مقرر كرد . با اين وجود در تواريخ نوشته شده است كه بعداً در زمان لوئى چهارم در فرانسه در عرض هجده سال بيش از چهار هزار نفر در اين نبرد تن به تن كشته شدند و يا در زمان لوئى سيزدهم تعداد كشتگان در عرض بيست سال به هشت هزار نفر بالغ شد . دامنهء اين نوع نبرد تا جايى گسترش يافته بود كه به محض كوچك‌ترين توهين و يا صرف احتمال وجود توهين ، فردى كه مورد اهانت قرار گرفته بود زمان و مكان دوئل را تعيين مىكرد و انجام اين عمل نوعى دفاع از آبرو و حفظ شرافت تلقى مىشد و حتى گفته شده كه همهء افراد به انجام دادن اين كار مجاز بودند و فقط زنان ، افراد زير بيست سال و يا بالاتر از شصت سال و يا\r\n\r\n","description":"","footnote":"","page_name":" 779 ","page_number":779},
  {"content":"\r\n\r\nكسانى كه بيمارى داشتند از اين عموميت مستثنا بودند .\r\nبا اين وجود همواره در جواز اين عمل بحث بود و آن را مخالف قوانين مىدانستند و سرانجام در اوائل قرن بيستم ممنوعيت جهانى آن اعلام شد و يكى از عوامل ممنوعيت آن را افول طبقهء اشراف دانسته‌اند ، زيرا دوئل غالباً در ميان آنها و به اصطلاح براى حمايت از آبرو و شرافت خانوادگى انجام مىگرفت .\r\nنوع ديگرى از دوئل نيز وجود داشت كه محدود به خصومت‌هاى شخصى نبود و در جنگ‌ها و نبردها به شكل مبارزهء تن به تن نمودار مىشد و حتى در كتاب تاريخ اثراتى از آن در سدهء هفتم پيش از ميلاد به چشم مىخورد و نبردهاى شواليه‌ها و يا به مبارزه طلبيدن‌هاى مرسوم در نبردهاى اسلامى از اين قبيل است . امروزه اين نوع نبرد در ميادين جنگ منسوخ شده و سلاح‌هاى كشتار جمعى جايگزين آن گرديده است .\r\n* * *\r\n\r\n","description":"","footnote":"","page_name":" 780 ","page_number":780},
  {"content":"\r\n\r\n\r\n234 و قال عليه السلام خِيَارُ خِصَالِ النِّسَاءِ شِرَارُ خِصَالِ الرِّجَالِ : الزَّهْوُ ، وَالْجُبْنُ ، وَالْبُخْلُ ؛ فَإِذَا كَانَتِ الْمَرْأَةُ مَزْهُوَّةً لَمْ تُمَكِّنْ مِنْ نَفْسِهَا ، وَإِذَا كَانَتْ بَخِيلَةً حَفِظَتْ مَالَهَا وَمَالَ بَعْلِهَا ، وَإِذَا كَانَتْ جَبَانَةً فَرِقَتْ مِنْ كُلِّ شَيْءٍ يَعْرِضُ لَهَا .\r\nامام عليه السلام فرمود :\r\nخصلت‌هاى نيك زنان ، خصلت‌هاى بد مردان است ( اين خصلت‌ها عبارتند از : ) تكبر و ترس و بخل ( زيرا ) هنگامى كه زن متكبر باشد بيگانه را به خود راه نمىدهد و اگر بخيل باشد مال خود و همسرش را حفظ مىكند و اگر ترسو باشد از هر چيزى كه ممكن است به آبرو و عفت او صدمه بزند مىترسد ( و از آن فاصله مىگيرد ) . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nاين كلام حكمت‌آميز را جمعى از علمايى كه پيش از سيد رضى و پس از او مىزيسته‌اند در كتاب‌هاى خود نقل كرده‌اند از جمله ابوطالب مكّى در قوت القلوب و زمخشرى در ربيع الابرار و آمدى در غررالحكم و فتال نيشابورى در روضه الواعظين آن را با تفاوت‌هايى آورده‌اند . ( مصادر نهج‌البلاغه ، ج 4 ، ص 186 ) .\r\n","page_name":" 781 ","page_number":781},
  {"content":"\r\n . \r\n","description":"","footnote":"","page_name":" 782 ","page_number":782},
  {"content":"\r\n\r\n\r\nشرح و تفسير تفاوت صفات مردان و زنان\r\nامام عليه السلام در اين كلام پربار به نكاتى از تفاوت فضايل اخلاقى در زن و مرد اشاره كرده مىفرمايد : « خصلت‌هاى نيك زنان ، خصلت‌هاى بد مردان است ( اين خصلت‌ها عبارتند از : ) تكبر و ترس و بخل ( زيرا ) هنگامى كه زن متكبر باشد بيگانه را به خود راه نمىدهد و اگر بخيل باشد مال خود و همسرش را حفظ مىكند و اگر ترسو باشد از هر چيزى كه ممكن است به آبرو و عفت او صدمه بزند مىترسد ( و از آن فاصله مىگيرد ) » ؛\r\n( خِيَارُ خِصَالِ النِّسَاءِ شِرَارُ خِصَالِ الرِّجَالِ : الزَّهْوُ ، وَالْجُبْنُ ، وَالْبُخْلُ ؛ فَإِذَا كَانَتِ الْمَرْأَةُ مَزْهُوَّةً « 1 » لَمْ تُمَكِّنْ مِنْ نَفْسِهَا ،\r\nوَإِذَا كَانَتْ بَخِيلَةً حَفِظَتْ مَالَهَا وَمَالَ بَعْلِهَا ، وَإِذَا كَانَتْ جَبَانَةً فَرِقَتْ مِنْ كُلِّ شَيْءٍ يَعْرِضُ لَهَا )\r\n. « خيار » به معناى بهترين‌ها و « شرار » به معناى بدترين‌هاست . « زَهْو » به معناى تكبر و « فَرِقَت » از ريشهء « فَرَقَ » بر وزن « ورق » به معناى ترس است .\r\nآنچه امام عليه السلام در اين كلام نورانى فرموده امورى براى حفظ عفت زن و دور نگه داشتن او از تعرض مردان آلوده و كثيف و حفظ جايگاه او در خانواده است .\r\nروشن است اگر زن در برابر مردان بيگانه تواضع و فروتنى كند ممكن است در او طمع ورزند ، همچنين اگر به اصطلاح نترس باشد و به جاهاى خطرناك و يا\r\n\r\n\r\n","description":"","footnote":"\r\n( 1 ) . در نسخهء علامهء مجلسى از نهج‌البلاغه « ذاتَ زَهْوٍ » آمده است . ( بحارالانوار ، ج 100 ، ص 238 ، ح 42 ) .\r\n","page_name":" 783 ","page_number":783},
  {"content":"\r\n\r\nبيابان‌هاى دوردست و خالى از سكنه برود و يا در شب‌هاى تاريك تنهايى بيرون برود و يا دعوت افراد مشكوك را براى سوار شدن به اتومبيل و مجالس مختلف آنها بپذيرد ، ممكن است در معرض خطرات ناموسى قرار گيرد . اين‌جاست كه ترس براى او فضيلت خواهد شد و پاسدار و نگاهبان عفت اوست .\r\nهمچنين اگر زن نسبت به هزينه كردن اموال شوهر بخيل باشد مىتواند حافظ و نگاهبان ثروت او گردد ؛ اما به عكس اگر دست بذل و بخشش او گشاده گردد ممكن است اموال شوهر و حتى اموال خودش را در مدت كوتاهى بر باد دهد و همين امر سبب اختلاف او با همسرش گردد و منجر به حوادثى شود كه بسيار ناخوشايند است .\r\nاين صفاتِ به ظاهر مذموم جبران ضعف‌هايى را مىكند كه در بسيارى از زنان هست ؛ جاذبهء جنسى در برابر نامحرمان نقطهء ضعفى براى او محسوب مىشود كه تكبر آن را جبران مىكند و ضعف جسمانى در برابر مهاجماين بيگانه نقطهء ضعفى است كه ترس جبران كنندهء آن است و موقعيت آسيب‌پذير او در امانت‌دارى خانه چيزى است كه بخل آن را جبران مىكند .\r\nبديهى است آنچه را امام عليه السلام در اين كلام نورانى بيان فرموده به صورت مطلق و فراگير نيست ، به بيان ديگر منظور امام عليه السلام اين نيست كه در همه جا متكبر ، يا ترسو و يا بخيل باشد ، بلكه منظور مواردى است كه در صورت نداشتن اين صفات به عفت يا امانت او لطمه مىزند و گرنه زنان نبايد به بستگان ، محرمان و دوستان زن خود تكبر ورزند يا از همه چيز حتى سايهء خود بترسند يا در بخشش از اموال خود بخل به خرج دهند . در حالات فاطمهء زهرا عليها السلام مىخوانيم كه او در پايان جنگ احد به ميدان آمد و پيشانى و دهان پدر بزرگوارش را از خون شست و يا در شب زفاف پيراهن عروسى خود را به سائل بخشيد و همچنين دختر شجاعش زينب كبرى در كوفه و شام خطبه‌هايى خواند كه\r\n\r\n","description":"","footnote":"","page_name":" 784 ","page_number":784},
  {"content":"\r\n\r\nپشت دشمنان را به لرزه درآورد و پايه‌هاى كاخ آنها را متزلزل ساخت .\r\nنيز روشن است كه آنچه امام عليه السلام فرموده شامل تمام صفات فضيلت نمىشود ؛ بسيارى از صفات برجسته است كه در زن و مرد هر دو يكسان است ؛ مانند تقوا و پرهيزگارى و عبادات و اطاعات و امر به معروف و نهى از منكر ، عشق و علاقه به علم ، محبت به زيردستان و امثال آنها .\r\nاين نكته نيز قابل توجه است كه ممكن است اين صفات در زن وجود نداشته باشد كه بايد به صورتى كه در بالا آمد براى خود فراهم سازد و در پناه آنها عفت خويش را حفظ كند و از شر مردان هوس‌باز در امان بماند و نيز حافظ اموال خود و همسرش باشد .\r\nمرحوم كمره‌اى مطابق معمول اين كلام نورانى را به نظم ترجمه كرده است :\r\n آنچه در زن بود خجسته خصال * بر شمر بدترين صفات رجال\r\nزنِ با كبر « خودنگه‌دار » است * ندهد بر مراد غير مجال\r\nچون كه باشد بخيل حفظ كند * مال خود را و شوى در هر حال \r\n گر بترسد ، به خانه پا بند است * چون هراسد ز سوى استقبال \r\n* * *\r\n\r\n","description":"","footnote":"","page_name":" 785 ","page_number":785},
  {"content":"\r\n . \r\n","description":"","footnote":"","page_name":" 786 ","page_number":786},
  {"content":"\r\n\r\n\r\n235 و قال عليه السلام وَقِيلَ لَهُ صِفْ لَنَا الْعَاقِلَ هُوَ الَّذِي يَضَعُ الشَّيْءَ مَوَاضِعَهُ ، فَقِيلَ : فَصِفْ لَنَا الْجَاهِلَ فَقَالَ : قَدْ فَعَلْتُ .\r\nاز امام عليه السلام سؤال شد : عاقل را براى ما توصيف كن .\r\nامام عليه السلام فرمود :\r\nعاقل كسى است كه هر چيز را در جاى خود قرار مىدهد . گفته شد : جاهل را توصيف بفرما . فرمود : توصيف كردم . « 1 »\r\nمرحوم سيد رضى مىگويد : « منظور امام عليه السلام اين است كه جاهل كسى است كه هرچيزى را در جاى خود قرار نمىدهد ، بنابراين ترك وصف جاهل خود صفت\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nخطيب رحمه الله در مصادر تنها مدرك ديگرى كه براى اين كلام حكيمانه نقل كرده غررالحكم است كه با تفاوتى آن را ذكر كرده و نشان مىدهد منبع ديگرى داشته است . ( مصادر نهج‌البلاغه ، ج 4 ، ص 186 ) .\r\nاضافه بر اين ، كلام مزبور در كتاب جواهر المطالب نوشتهء ابن دمشقى ( متوفاى 871 ) با تفاوت روشنى آمده است و ذيل آن چنين است : « قِيلَ : فَمَنِ الْجاهِلُ ؟ قالَ : الَّذي لايَضَعُ الشَّيءَ مَواضِعَهُ » . ( جواهر المطالب ، ص 165 ) .\r\n","page_name":" 787 ","page_number":787},
  {"content":"\r\n\r\nاو محسوب مىشود ، زيرا بر خلاف وصف عاقل است » ؛\r\n( قالَ الرَّضِيُ يَعْني أنَّ الْجاهِلَ هُوَ الَّذي لا يَضَعُ الشَّيْءَ مَواضِعَهُ فَكانَ تَرْكُ صِفَتِهِ صَفَةٌ لَهُ إذْ كانَ بِخَلافِ وَصْفِ الْعاقِلِ )\r\n.\r\n\r\n","description":"","footnote":"","page_name":" 788 ","page_number":788},
  {"content":"\r\n\r\n\r\nشرح و تفسير عاقل كيست ؟\r\nامام عليه السلام در اين گفتار حكيمانه به وصف عاقل مىپردازد به اين صورت كه خدمتش عرض شد : عاقل را براى ما توصيف كن . فرمود : عاقل كسى است كه هر چيز را در جاى خود قرار مىدهد . گفته شد : جاهل را توصيف بفرما . فرمود :\r\nتوصيف كردم » ؛\r\n( وَ قِيلَ لَهُ صِفْ لَنَا الْعَاقِلَ فَقال عليه السلام : هُوَ الَّذِي يَضَعُ الشَّيْءَ مَوَاضِعَهُ فَقِيلَ : فَصِفْ لَنَا الْجَاهِلَ ، فَقَالَ : قَدْ فَعَلْتُ )\r\n. مرحوم سيد رضى در ذيل اين كلام مىگويد : « منظور امام عليه السلام اين است كه جاهل كسى است كه هرچيزى را در جاى خود قرار نمىدهد ، بنابراين ترك وصف جاهل خود صفت او محسوب مىشود ، زيرا بر خلاف وصف عاقل است » ؛\r\n( قالَ الرَّضِيُ يَعْني أنَّ الْجاهِلَ هُوَ الَّذي لا يَضَعُ الشَّيْءَ مَواضِعَهُ فَكانَ تَرْكُ صِفَتِهِ صَفَةٌ لَهُ إذْ كانَ بِخَلافِ وَصْفِ الْعاقِلِ )\r\n. امام عليه السلام در اين گفتار حكيمانه در عبارتى كوتاه و پرمعنا در واقع تمام اوصاف عاقل و جاهل را خلاصه كرده است ؛ عاقل كسى است كه دربارهء هرچيز مىانديشد و محل مناسب آن را بررسى مىكند و سپس آن را در محل مناسب قرار مىدهد ؛ مثلًا اگر رئيس اداره يا رئيس حكومت است شايستگىهاى افراد را در نظر مىگيرد و هر كدام را در محل لايق خود قرار مىدهد يا اگر مىخواهد مثلًا سخنرانى كند ، مطالب را چنان تنظيم مىكند كه مقدمه در جايگاه خود ، شرح\r\n\r\n","description":"","footnote":"","page_name":" 789 ","page_number":789},
  {"content":"\r\n\r\nمطالب در جاى خود و نتيجه‌گيرى پايانى سخن نيز در جاى خود باشد .\r\nاگر عبادتى انجام مىدهد ، اجزا و شرايط و واجبات و مستحبات آن را هر كدام در جاى خود به جا مىآورد . اگر طبيب است و مىخواهد بيمارى را درمان كند مراحل مختلف درمان را دقيقا در نظر مىگيرد و هر دارو و درمانى را در جاى خود قرار مىدهد و اگر مىخواهد اموال زكات و بيت المال را تقسيم كند نياز افراد و گروه‌ها را در نظر مىگيرد و به هر كدام به اندازهء نيازش مىپردازد .\r\nحتى اگر مىخواهد مجازات كند ، مجازات نيز درجات و مراحلى دارد . او هر مرحله را در جايگاه خود قرار مىدهد تا نتيجهء مطلوب عائد شود .\r\nآرى عاقل مىانديشد و اندازه‌گيرى مىكند و تدبير مىنمايد و نظم هر كار را رعايت مىكند . تعبير به « رُشد » در قرآن مجيد در مورد دادن اموال يتيمان به آنان نيز مىتواند اشاره‌اى به همين معنا باشد ؛ يعنى يتيم به مرحله‌اى برسد كه بتواند در مسائل مالى هرچيز را در جايگاه مناسب انجام دهد .\r\nبه عكس جاهل ، كه هيچ يك از اين امور را رعايت نمىكند ؛ در جايى كه بايد نرمش انجام دهد شدت عمل به كار مىگيرد و به عكس در جاى شدت عمل نرمش ، افراد را در جايگاه خود قرار نمىدهد ، حقوق را متناسب تقسيم نمىكند ، واجبات و مستحبات شرع را به طور صحيح در جايگاه اصلى قرار نمىدهد و همين امر باعث شكست او در همهء زمينه‌هاست .\r\nروايات ديگرى در زمينهء توصيف عقل يا عاقل از معصومان عليهم السلام نقل شده كه با آنچه در اين كلام نورانى آمده هماهنگ است ؛ از جمله در حديثى از امام اميرمؤمنان عليه السلام مىخوانيم :\r\n« الْعَقْلُ أنَّكَ تَقْتَصِدُ فَلا تَسْرِفَ وَتَعِدَ فَلا تُخْلِفَ وَإذا غَضِبْتَ حَلِمْتَ\r\n؛ عقل آن است كه ميانه‌روى را انتخاب كنى و اسراف ننمايى و هرگاه وعده مىدهى تخلف ننمايى و به هنگام غضب ، حلم كنى » . « 1 »\r\n\r\n\r\n","description":"","footnote":"\r\n( 1 ) . غررالحكم ، ح 2130 .\r\n","page_name":" 790 ","page_number":790},
  {"content":"\r\n\r\nدر حديث ديگرى در همان كتاب از آن حضرت مىخوانيم :\r\n« النُّفُوسُ طَلِقَةٌ لكِنْ أيْدِى الْعُقُولِ تَمْسِكُ أعْنَتَها عَنِ النُّحُوسِ\r\n؛ نفوس آدميان آزاد است ؛ ولى دست‌هاى عقل زمام آن را گرفته و از چموشى و سركشى باز مىدارد » . « 1 »\r\nنيز در حديث ديگرى از همان حضرت آمده است :\r\n« إنَّمَا الْعَقْلُ التَّجَنُّبُ مِنَ الْإثْمِ وَالنَّظَرِ فِي الْعَواقِبِ وَالْأخْذِ بِالْحَزْمِ\r\n؛ عقل تنها پرهيز از گناه و نگاه كردن در عواقب امور و رعايت احتياط در كارهاست » . « 2 »\r\nجالب اين‌كه امام عليه السلام در كلام حكيمانهء 437 عدالت را نيز به چيزى شبيه آنچه در بالا دربارهء عقل فرمود وصف كرده است ، مىفرمايد :\r\n« الْعَدْلُ يَضَعُ الْأمُورَ مَواضِعَهَا\r\n؛ عدل هر چيزى را در جايگاه خود قرار مىدهد » . و به يقين هر عاقلى عادل است و هر عادلى بايد عاقل باشد .\r\nدر عهدنامهء مالك اشتر نيز آمده است كه امام عليه السلام به او دستور مىدهد\r\n« فَضَعْ كُلَّ أمْرٍ مَوْضِعَهُ وَأوْقِعْ كُلَّ أمْرٍ مَوْقِعَهُ\r\n؛ هر چيز را در جايگاه خود قرار ده و هر امرى را در محل مناسب آن » . « 3 » و اين هم امر به عدالت است و هم رعايت عقل و تدبير .\r\nابن ابىالحديد در اينجا ضرب‌المثلى نقل مىكند كه به پندار خودش شبيه كلام امام عليه السلام است در اين جهت كه از بيان مطلبى ، مطلب ديگرى فهميده مىشود ولى ضرب‌المثل گفته شده بسيار نامناسب نسبت به گفتار حكيمانهء امام عليه السلام است . « 4 »\r\n* * *\r\n\r\n\r\n","description":"","footnote":"\r\n( 1 ) . غررالحكم ، ح 2048 .\r\n( 2 ) . همان ، ح 3887 .\r\n( 3 ) . نهج‌البلاغه ، نامهء 53 .\r\n( 4 ) . شرح نهج‌البلاغهء ابن ابىالحديد ، ج 19 ، ص 67 .\r\n","page_name":" 791 ","page_number":791},
  {"content":"\r\n . \r\n","description":"","footnote":"","page_name":" 792 ","page_number":792},
  {"content":"\r\n\r\n\r\n236 و قال عليه السلام وَاللَّهِ لَدُنْيَاكُمْ هَذِهِ أَهْوَنُ فِي عَيْنِي مِنْ عِرَاقِ خِنْزِيرٍ فِي يَدِ مَجْذُومٍ .\r\nامام عليه السلام فرمود :\r\nبه خدا سوگند اين دنياى شما در نظر من از استخوان خنزيرى كه در دست شخص جذامى باشد پست‌تر است ! « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nمطابق نقل كتاب مصادر ، صدوق اين گفتار حكيمانه را با اضافات روشنى در امالى در ضمن خطبه‌اى نقل كرده است و در غررالحكم با كمى تفاوت آمده است و همچنين در كتاب غرر الخصائص الواضحة ( تأليف محمد بن ابراهيم الوطواط ) ، بنابراين اين كلام نورانى قبل از رضى و بعد از او از امام اميرمؤمنان عليه السلام نقل شده و تفاوت در الفاظ ، ضررى به وحدت معنا نمىزند . ( مصادر نهج‌البلاغه ، ج 4 ، ص 187 ) .\r\n","page_name":" 793 ","page_number":793},
  {"content":"\r\n . \r\n","description":"","footnote":"","page_name":" 794 ","page_number":794},
  {"content":"\r\n\r\n\r\nشرح و تفسير پستى دنيا در نظر امام عليه السلام\r\nامام عليه السلام در اين كلام حكيمانه شدت تنفر خود را از زرق و برق دنيا بيان كرده مىفرمايد : « به خدا سوگند اين دنياى شما در نظر من از استخوان خنزيرى كه در دست شخص جذامى باشد پست‌تر است » ؛\r\n( وَ اللَّهِ لَدُنْيَاكُمْ هَذِهِ أَهْوَنُ فِي عَيْنِي مِنْ عِرَاقِ خِنْزِيرٍ فِي يَدِ مَجْذُومٍ )\r\n. « عِراق » با كسره و ضمهء عين ، جمع « عَرق » ( بر وزن فرق ) به معناى استخوانى است كه گوشت آن را كنده باشند .\r\nامام عليه السلام با اين تشبيه كه بيان فرموده رساترين تعبير را در مورد تنفرش از زرق و برق دنيا ذكر كرده است . استخوان بىگوشت ارزشى ندارد به ويژه اگر استخوان حيوان نجس العين مانند خنزير باشد و مخصوصاً اگر در دست انسان بيمار مبتلا به جذام باشد كه همه از وى فرار مىكنند ! سوگندى كه در آغاز اين سخن آمده و تعبير به « دنياكم » ( دنياى شما ) مطلب را روشن‌تر مىسازد .\r\nابن ابىالحديد در شرح اين كلام مىگويد : به جانم سوگند كه حضرت در اين گفتارش صادق و هميشه صدق و راستى پيشهء وى بود و كسى كه در سيره و روش زندگى او در آن زمان كه در مقام ولايت ظاهرى بود و آن زمان كه در كنار ، قرار داشت بنگرد صحت اين كلام را درمىيابد ( چرا كه او در هر دو حالت در نهايت بىاعتنايى به دنيا بود ) . « 1 »\r\n\r\n\r\n","description":"","footnote":"\r\n( 1 ) . شرح نهج‌البلاغهء ابن ابىالحديد ، ج 19 ، ص 67 .\r\n","page_name":" 795 ","page_number":795},
  {"content":"\r\n\r\nامام عليه السلام در طول كلماتى كه از نهج البلاغه از آن حضرت نقل شده بىاعتنايى خود را به مقامات دنيوى و مواهب آن با تعبيرات مختلفى بيان كرده كه هر كدام از ديگرى گوياتر و فصيح‌تر است .\r\nدر خطبهء « شقشقيه » چنين بيان فرمود :\r\n« وَلَأَلْفَيْتُمْ دُنْياكُمْ هذِهِ أَزْهَدَ عِنْدي مِنْ عَفْطَةِ عَنْزٍ » « 1 »\r\n( اگر براى احقاق حقوق مظلومان نبود مهار ناقهء خلافت را بر پشتش مىافكندم و رهايش مىساختم و در آن هنگام ) در مىيافتيد كه ارزش اين دنياى شما در نظر من از آب بينى بز كمتر است .\r\nدر خطبهء 224 آمده است كه مىفرمايد :\r\n« وَإنَّ دُنْياكُمْ عِنْدي لَأهْوَنُ مِنْ وَرَقَةٍ في فَمِ جَرادَةٍ تَقْضَمُها\r\n؛ اين دنياى ( پر زرق و برق ) شما در نظر من از برگ جويده‌اى كه در دهان ملخى باشد خوارتر و بىارزش‌تر است .\r\nدر مقدمهء خطبهء 33 خوانديم كه ابن عباس مىگويد : در منطقهء « ذىقار » خدمت امام عليه السلام رسيدم در حالى كه پارگى كفش خود را مىدوخت ، حضرت رو به من كرد و گفت : قيمت اين كفش چقدر است ؟ من عرض كردم : قيمتى ندارد .\r\nفرمود :\r\n« وَاللَّهِ لَهِىَ أحَبُّ الَىَّ مِنْ إمْرَتِكُمْ إلّاأنْ أُقيمَ حَقّاً أوْ أدْفَعْ باطِلًا\r\n؛ به خدا قسم اين كفش بىارزش در نظر من محبوب‌تر از فرمانروايى بر شماست مگر اين‌كه با اين حكومت حقى را به پا دارم يا باطلى را دفع كنم » . « 2 »\r\nتعبيرات ديگرى از اين قبيل هست كه همه حاكى از بىاعتنايى و عدم وابستگى آن امام بزرگوار به مواهب مادى دنياست .\r\nمرحوم علامهء مجلسى در بحارالانوار حديث بسيار مشروحى دربارهء فضايل اميرمؤمنان على عليه السلام نقل كرده كه در پايان آن به حوادث ايام شهادت آن حضرت‌اشاره شده است ؛ وى نقل مىكند : « يك روز پيش از آنكه امام عليه السلام به شهادت\r\n\r\n\r\n","description":"","footnote":"\r\n( 1 ) . نهج‌البلاغه ، خطبهء 3 معروف به شقشقيه .\r\n( 2 ) . همان ، خطبهء 33 .\r\n","page_name":" 796 ","page_number":796},
  {"content":"\r\n\r\nبرسد مردم به عيادت آن حضرت آمدند و اين در حالتى بود كه حقوق آنها را از بيت المال پرداخته بود و چيزى از دنياى آنها را براى خود انتخاب نكرده بود\r\n« وَلَمْ يَتَناوَلُ مِنْ بَيْتِ مالِ الْمُسْلِمينَ ما يُساوي عِقالًا وَلَمْ يَأْكُلْ مِنْ مالِ نَفْسِهِ إلّا قَدْرَ الْبُلْغَةِ\r\n؛ و در حالى بود كه از بيت المال مسلمانان حتى به اندازهء يك عقال ( پايبند ) شتر براى خود بر نداشته بود و از اموالى كه خودش ( با زحمت فراوان ) فراهم مىساخت تنها به اندازهء ضرورت استفاده مىكرد » . و همهء حاضران گواهى دادند كه دورترين مردم از آن حضرت همچون نزديك‌ترين مردم به آن حضرت بود ( و هيچ‌گونه تفاوتى در ميان نزديكان و افراد دور يا بيگانه نمىگذاشت ) » . « 1 »\r\nاين نشان مىدهد كه اگر اميرمؤمنان سخنى دربارهء دنيا مىگويد عملش نيز كاملًا با آن هماهنگ است .\r\n* * *\r\n\r\n\r\n","description":"","footnote":"\r\n( 1 ) . بحارالانوار ، ج 40 ، ص 116 .\r\n","page_name":" 797 ","page_number":797},
  {"content":"\r\n . \r\n","description":"","footnote":"","page_name":" 798 ","page_number":798},
  {"content":"\r\n\r\n\r\n237 و قال عليه السلام إِنَّ قَوْماً عَبَدُوا اللَّهَ رَغْبَةً فَتِلْكَ عِبَادَةُ التُّجَّارِ ، وَإِنَّ قَوْماً عَبَدُوا اللَّهَ رَهْبَةً فَتِلْكَ عِبَادَةُ الْعَبِيدِ ، وَإِنَّ قَوْماً عَبَدُوا اللَّهَ شُكْراً فَتِلْكَ عِبَادَةُ الْأَحْرَارِ .\r\nامام عليه السلام فرمود :\r\nگروهى خدا را از روى رغبت و ميل ( به بهشت ) پرستش كردند ، اين عبادت تاجران است و عدّه‌اى از روى ترس او را پرستيدند و اين عبادت بردگان است و جمعى ديگر خدا را براى شكر نعمت‌ها ( و اين‌كه شايستهء عبادت است ) پرستيدند .\r\nاين عبادت آزادگان است . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nصاحب كتاب مصادر نهج‌البلاغه مىگويد : اين كلام حكيمانه را جمعى از بزرگان ، قبل و بعد از مرحوم سيد رضى نقل كرده‌اند كه از جمله مرحوم كلينى در كتاب كافى و ابن قاسم در روض الاخيار و آمدى در غررالحكم هستند . ( مصادر نهج‌البلاغه ، ج 4 ، ص 187 ) .\r\n","page_name":" 799 ","page_number":799},
  {"content":"\r\n . \r\n","description":"","footnote":"","page_name":" 800 ","page_number":800},
  {"content":"\r\n\r\n\r\nشرح و تفسير عبادت آزادگان و احرار\r\nامام عليه السلام در اين كلام نورانى انگيزه‌هاى عبادت عابدان را با ذكر سلسلهء مراتب آنها بيان كرده ، مىفرمايد : « گروهى خدا را از روى رغبت و ميل ( به بهشت ) و پرستش كردند ، اين عبادت تاجران است و عدّه‌اى از روى ترس او را پرستيدند و اين عبادت بردگان است و جمعى ديگر خدا را براى شكر نعمت‌ها ( و اين‌كه شايستهء عبادت است ) پرستيدند . اين عبادت آزادگان است » ؛\r\n( إِنَّ قَوْماً عَبَدُوا اللَّهَ رَغْبَةً فَتِلْكَ عِبَادَةُ التُّجَّارِ ، وَإِنَّ قَوْماً عَبَدُوا اللَّهَ رَهْبَةً فَتِلْكَ عِبَادَةُ الْعَبِيدِ ، وَإِنَّ قَوْماً عَبَدُوا اللَّهَ شُكْراً فَتِلْكَ عِبَادَةُ الْأَحْرَارِ )\r\n. امام عليه السلام در اين گفتار حكيمانه انگيزه‌هاى عبادت را به صورت بسيار لطيف ، زيبا و دقيق بيان فرموده و مردم را به سه گروه تقسيم مىكند .\r\nگروه اوّل كسانى هستند كه شوق بهشت و عشق به حور و قصور و مواهب ديگر بهشتى آنها را به سوى عبادت پروردگار دعوت مىكند ، گرچه عبادت اينها بر خلاف آنچه بعضى از ناآگاهان پنداشته‌اند صحيح است ؛ ولى به يقين در حد اعلا نيست ، زيرا كارشان شبيه تاجرانى است كه سرمايه‌اى را به بازار مىبرند تا چيز بهتر و بيشتر به دست آورند .\r\nگروه دوم كسانى هستند كه ترس از آتش دوزخ و عذاب‌هاى جانكاه آن ، ايشان را وادار به اطاعت و عبادت پروردگار مىكند . گرچه عبادت اين گروه\r\n\r\n","description":"","footnote":"","page_name":" 801 ","page_number":801},
  {"content":"\r\n\r\n- همان‌گونه كه خواهد آمد - نيز صحيح است ؛ ولى در حد اعلى نيست ، زيرا كار آنها شبيه غلامانى است كه از ترس تازيانهء مولا انجام وظيفه مىكنند .\r\nاما گروه سوم كسانى هستند كه سطح فكر و معرفت و اخلاصشان برتر از اين است كه عشق به نعمت‌هاى بهشتى و وحشت از عذاب‌هاى دوزخى آنها را به عبادت پروردگار وادارد ، بلكه محبت پروردگار و شكر نعمت‌هاى او و عشق به قرب حق آنها را به عبادت جذب مىكند . اين برترين انگيزهء عبادت است و اين عبادت آزادگان است ؛ آزادگان از عشق به جنت و ترس از نار .\r\nشبيه اين معنا به صورت ديگرى - طبق روايتى كه مرحوم علامهء مجلسى در بحارالانوار آورده از آن حضرت نقل شده مىفرمايد :\r\n« مَا عَبَدْتُكَ خَوْفاً مِنْ نَارِكَ وَلَا طَمَعاً فِي جَنَّتِكَ لَكِنْ وَجَدْتُكَ أَهْلًا لِلْعِبَادَةِ فَعَبَدْتُك\r\n؛ ( خداوندا ! ) من تو را از ترس دوزخت پرستش نكردم و نه به جهت طمع در بهشت تو ؛ ولى تو را شايستهء عبادت ديدم و پرستيدم » . « 1 »\r\nدر حديث ديگرى از آن حضرت اين تقسيم‌هاى سه‌گانه به تعبير ديگرى نقل شده و در آخر آن آمده است :\r\n« لَكِنِّي أَعْبُدُهُ حُبّاً لَهُ عَزَّوَجَلَّ فَتِلْكَ عِبَادَةُ الْكِرَامِ وَهُوَ الْأَمْنُ لِقَوْلِهِ عَزَّوَجَلَّ وَهُمْ مِنْ فَزَعٍ يَوْمَئِذٍ آمِنُونَ\r\n؛ ولى من او را به جهت عشق به آن ذات پاك مىپرستم و اين عبادت بزرگواران است كه سبب آرامش و امنيت در روز جزاست ، زيرا خداى متعال مىفرمايد : آنها از وحشت آن روز در امانند » . « 2 »\r\n\r\nنكته : انگيزه‌هاى عبادت\r\nشك نيست كه عبادت نياز به قصد قربت دارد ؛ يعنى بايد انگيزه‌هاى آن الهى\r\n\r\n\r\n","description":"","footnote":"\r\n( 1 ) . بحارالانوار ، ج 67 ، ص 186 .\r\n( 2 ) . همان ، ص 197 .\r\n","page_name":" 802 ","page_number":802},
  {"content":"\r\n\r\nباشد و خلوص از هرگونه ريا و قصد غير خدا نيز لازم است .\r\nفقها فرموده‌اند : اگر كسى وضو مىگيرد به نيت اطاعت فرمان خدا و هم براى اين‌كه به وسيلهء آب خنك بدن او خنك شود ، وضوى او خالى از اشكال نيست چرا كه انگيزهء مشتركى بين قصد قربت و قصد برودت آب داشته است . البته اگر قصد اصلى قربت است كه در هر حال وضو براى نماز مىگرفت ؛ ولى قصدهاى تبعى هم در كار باشد ، ضررى نمىزند .\r\nدر اينجا سؤال پيش مىآيد كه آيا به جا آوردن عبادات براى رسيدن به پاداش بهشت و نعمت‌هاى آن و حور و قصور جنت با قصد قربت سازگار است ؟\r\nهمچنين انجام آن براى ترس از آتش دوزخ و عذاب‌هاى آن واقعاً خالصانه است ؟\r\nدر زمينهء آثار دنيوى و مواهب مادى ، خواندن نماز باران براى رفع خشكسالى يا انجام دادن نماز شب براى وسعت روزى و امثال آن نيز قابل پرسش است كه چگونه اين‌گونه نيات با قصد قربت سازگار است .\r\nپاسخ همهء اين پرسش‌ها يك چيز است و آن اين‌كه آنچه را انسان از خدا بخواهد عين قربت است و به تعبير ديگر ، پاداش‌هاى بهشتى و نجات از عذاب دوزخ يا پاداش‌هاى مادى دنيوى از قبيل داعى بر داعى يعنى انگيزه‌اى است براى قصد قربت ، زيرا عبادت كننده مىداند كه اگر نيت قربت نداشته باشد اين امور حاصل نمىشود .\r\nبه همين دليل در سرتاسر قرآن مجيد براى تشويق مؤمنان به اطاعت پرودگار و تقرب به او سخن از نعمت‌هاى بهشتى به ميان آمده و براى نهى از مخالفت ، سخن از عذاب‌هاى دوزخ . هرگاه اين امور با قصد قربت مخالفت داشت ، هرگز در قرآن مجيد آن هم به صورت بسيار گسترده مطرح نمىشد .\r\nهمچنين مسئلهء نماز باران و مانند آن در احاديث اسلامى وارد شده\r\n\r\n","description":"","footnote":"","page_name":" 803 ","page_number":803},
  {"content":"\r\n\r\nو معصومان عليهم السلام به آن تشويق كرده‌اند . اگر با قصد قربت منافات داشت امكان نداشت تشويق كنند . نيز پاداش‌هاى مادى كه براى برپاداشتن نماز شب يا خواندن سوره‌هاى مختلف قرآن يا دعاهايى براى خلاص زندانيان و شفاى بيماران همه دليل بر اين است كه آنچه از خدا خواسته شود ، هرچند داعى بر آن رسيدن به مواهب مادى باشد منافات با قصد قربت ندارد .\r\nالبته شك نيست اگر انسان به مقامى از ايمان و اخلاص برسد كه عبادت پروردگار را تنها براى اداى شكر و شايستگى حق براى عبادت به جاى آورد و حتى عشق به نعمت‌هاى بهشتى و ترس از آتش دوزخ و رسيدن به مواهب دنيوى را رها سازد ، عبادتى در حد بسيار اعلا انجام داده است ؛ ولى اين بدان معنا نيست كه اگر طمع در جنت و خوف از عذاب يا رسيدن به مواهب مادى دنيا انگيزهء رفتن به در خانهء خدا شود و همه را از او بخواهد با اخلاص نيت مخالفت داشته باشد ، از اين رو در آيات قرآن در كنار « جَنَّاتٍ تَجْرِى مِنْ تَحْتِهَا الْأَنْهَارُ » ؛ باغ‌هايى از بهشت كه نهرها از كنار درختانش عبور مىكند » تعبير به « وَرِضْوَانٌ مِّنَ اللَّهِ أَكْبَرُ » ( خشنودى و رضايت خداوند از همه برتر است ) نيز آمده در آنجا كه مىفرمايد : « وَعَدَ اللَّهُ الْمُؤْمِنِينَ وَالْمُؤْمِنَاتِ جَنَّاتٍ تَجْرِى مِنْ تَحْتِهَا الْأَنْهَارُ خَالِدِينَ فِيهَا وَمَسَاكِنَ طَيِّبَةً فِى جَنَّاتِ عَدْنٍ وَرِضْوَانٌ مِّنَ اللَّهِ أَكْبَرُ ذَلِكَ هُوَ الْفَوْزُ الْعَظِيمُ » ؛ خداوند به مردان و زنان باايمان ، باغ‌هاى بهشتى وعده داده كه نهرها از پاى درختانش جارى است ؛ جاودانه در آن خواهند ماند ؛ و ( همچنين ، ) خانه‌ها و ( قصرهاى ) پاكيزه در باغ‌هاى جاودان بهشتى ( به آنها وعده داده ) ؛ و خشنودى خدا ، ( از همهء اينها ) برتر است ؛ و اين ، همان رستگارى و پيروزى بزرگ است » . « 1 »\r\nچه خوب است كه انسان افق فكر و معرفت خود را چنان بالا برد كه از عبادات و مناجات‌هاى خود غير او را نخواهد ، همان‌گونه كه در مناجات هشتم از\r\n\r\n\r\n","description":"","footnote":"\r\n( 1 ) . توبه ، آيهء 72 .\r\n","page_name":" 804 ","page_number":804},
  {"content":"\r\n\r\nمناجات‌هاى پانزده‌گانهء امام سجاد عليه السلام وارد شده است كه به پيشگاه خدا عرضه مىدارد :\r\n« فَأَنْتَ لَاغَيْرُكَ مُرَادِي وَلَكَ لَالِسِوَاكَ سَهَرِي وَسُهَادِي وَلِقَاؤُكَ قُرَّةُ عَيْنِي وَوَصْلُكَ مُنَى نَفْسِي وَإِلَيْكَ شَوْقِي وَفِي مَحَبَّتِكَ وَلَهِي وَإِلَى هَوَاكَ صَبَابَتِي وَرِضَاكَ بُغْيَتِي . . . وَقُرْبُكَ غَايَةُ سُؤْلِي\r\n؛ تو مراد منى و غير تو مراد من نيست . شب‌زنده‌دارى و بيدارىام فقط براى توست نه غير تو . ديدارت نور چشم من و وصل تو آرزوى من و به سوى تو شوق و اشتياق من است . در وادى محبت تو سرگشته و در هواى تو دل‌داده‌ام و خشنودىات مقصد و مقصود من . . . و قرب تو منتهاى خواستهء من است » .\r\n* * *\r\n\r\n","description":"","footnote":"","page_name":" 805 ","page_number":805},
  {"content":"\r\n . \r\n","description":"","footnote":"","page_name":" 806 ","page_number":806},
  {"content":"\r\n\r\n\r\n238 و قال عليه السلام الْمَرْأَةُ شَرٌّ كُلُّهَا ، وَشَرُّ مَا فِيهَا أَنَّهُ لَابُدَّ مِنْهَا !\r\nامام عليه السلام فرمود :\r\nتمامى وجود زن ( زنان تربيت نايافته ) شرّ است و بدترين چيزى كه در اوست اين‌كه از وجودش چاره‌اى نيست . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nتنها مدركى جز نهج‌البلاغه كه در كتاب مصادر براى اين كلام حكيمانه آمده غررالحكم است كه آن را با تفاوتى ذكر كرده است . ( مصادر نهج‌البلاغه ، ج 4 ، ص 188 ) .\r\nاضافه بر اين مرحوم طبرسى در مجمع البيان ذيل آيهء 14 سورهء « آل عمران » اين حديث را با اضافه‌اى نقل كرده است . ( مجمع البيان ، ج 2 ، ص 252 ) .\r\n","page_name":" 807 ","page_number":807},
  {"content":"\r\n . \r\n","description":"","footnote":"","page_name":" 808 ","page_number":808},
  {"content":"\r\n\r\n\r\nشرح و تفسير زنان تربيت نايافته\r\nامام عليه السلام در اين گفتار حكيمانه به مشكلات موجود در گروهى از زنان اشاره كرده ، مىفرمايد : « تمامى وجود زن شرّ است و بدترين چيزى كه در اوست اين‌كه از وجودش چاره‌اى نيست » ؛\r\n( أَلْمَرْأَةُ شَرٌّ كُلُّهَا ، وَشَرُّ مَا فِيهَا أَنَّهُ لَابُدَّ مِنْهَا ! )\r\n. روشن است كه منظور امام عليه السلام در اين كلام تمام زنان نيستند زيرا زنان برجسته در اسلام فراوان بوده‌اند كه پيامبر صلى الله عليه و آله ، امام و ساير ائمه عليهم السلام براى آنها احترام فراوان قائل بودند .\r\nحديث معروف رسول اكرم كه مىفرمود :\r\n« حُبّبَ إلَىَّ مِنَ الدُّنْيا ثَلاثٌ : النّساءُ وَالطّيبُ وَجُعِلَتْ قُرَّةُ عَيْني فِي الصَّلاةِ\r\n؛ سه چيز از دنياى شما محبوب من است :\r\nبوى خوش و زنان و نور چشمانم نماز است » « 1 » شاهد گوياى اين مطلب است .\r\nافزون بر اين قرآن مجيد بسيارى از زنان را مدح كرده است ؛ مثلًا مىفرمايد :\r\n« مَنْ عَمِلَ صَالِحاً مِّنْ ذَكَرٍ أَوْ أُنثَى وَهُوَ مُؤْمِنٌ فَلَنُحْيِيَنَّهُ حَيَاةً طَيِّبَةً وَلَنَجْزِيَنَّهُمْ أَجْرَهُمْ بِأَحْسَنِ مَا كَانُوا يَعْمَلُونَ » ؛ هر كس كار شايسته‌اى انجام دهد خواه مرد باشد يا زن در حالى كه مؤمن است به‌طور مسلّم او را حيات پاكيزه‌اى مىبخشيم ؛ و پاداش آنها را مطابق بهترين اعمالى كه انجام مىدادند ، خواهيم داد » . « 2 »\r\n\r\n\r\n","description":"","footnote":"\r\n( 1 ) . بحارالانوار ، ج 73 ، ص 141 .\r\n( 2 ) . نحل ، آيهء 97 .\r\n","page_name":" 809 ","page_number":809},
  {"content":"\r\n\r\nدر حديث معروفى كه در تفسير نور الثقلين آمده مىخوانيم : هنگامى كه اسماء بنت عميس با همسرش جعفر بن ابىطالب از حبشه آمد بر زنان پيغمبر وارد شد و از آنها سؤال كرد : آيا چيزى از قرآن دربارهء اهميت زنان آمده است ؟ آنها گفتند :\r\nنه . اسماء بى درنگ نزد رسول خدا صلى الله عليه و آله آمد ، عرض كرد : اى رسول خدا ! زنان در نااميدى و خسارتند ، فرمود : چرا ؟ عرض كرد : زيرا دربارهء آنها خوبىهايى كه دربارهء مردان گفته مىشود ذكر نمىگردد ! ( براى رفع اشتباه او ) اين آيه نازل شد :\r\n« إِنَّ الْمُسْلِمِينَ وَالْمُسْلِمَاتِ وَالْمُؤْمِنِينَ وَالْمُؤْمِنَاتِ وَالْقَانِتِينَ وَالْقَانِتَاتِ وَالصَّادِقِينَ وَالصَّادِقَاتِ وَالصَّابِرِينَ وَالصَّابِرَاتِ وَالْخَاشِعِينَ وَالْخَاشِعِينَ وَالْخَاشِعَاتِ وَالْمُتَصَدِّقِينَ وَالْمُتَصَدِّقَاتِ وَالصَّائِمِينَ وَالصَّائِمَاتِ وَالْحَافِظِينَ فُرُوجَهُمْ وَالْحَافِظَاتِ وَالذَّاكِرِينَ اللَّهَ كَثِيراً وَالذَّاكِرَاتِ أَعَدَّ اللَّهُ لَهُمْ مَّغْفِرَةً وَأَجْراً عَظِيماً » ؛ به يقين مردان مسلمان و زنان مسلمان ، مردان با ايمان و زنان با ايمان ، مردان مطيع ( فرمان خدا ) و زنان مطيع ( فرمان خدا ) ، مردان راستگو و زنان راستگو ، مردان صابر و شكيبا و زنان صابر و شكيبا ، مردان با خشوع و زنان با خشوع ، مردان انفاق كننده و زنان انفاق كننده ، مردان روزه دار و زنان روزه‌دار ، مردان پاكدامن و زنان پاكدامن و مردانى كه بسيار به ياد خدا هستند و زنانى كه ( بسيار خدا را ) ياد مىكنند خداوند براى همهء آنان آمرزش و پاداش عظيمى فراهم ساخته است » . « 1 »\r\nنيز قرآن بعضى از زنان را به عنوان الگو و اسوه حتى براى مردان قرار داده است : « وَضَرَبَ اللَّهُ مَثَلًا لِّلَّذِينَ آمَنُوا امْرَأَةَ فِرْعَوْنَ إِذْ قَالَتْ رَبِّ ابْنِ لِى عِنْدَكَ بَيْتاً فِى الْجَنَّةِ وَنَجِّنِى مِنْ فِرْعَوْنَ وَعَمَلِهِ وَنَجِّنِى مِنَ الْقَوْمِ الظَّالِمِينَ وَمَرْيَمَ ابْنَتَ عِمْرَانَ الَّتِى أَحْصَنَتْ فَرْجَهَا فَنَفَخْنَا فِيهِ مِنْ رُوحِنَا وَصَدَّقَتْ بِكَلِمَاتِ رَبِّهَا وَكُتُبِهِ وَكَانَتْ مِنَ الْقَانِتِينَ » ؛ و خداوند براى مؤمنان به همسر فرعون مثل زده است در آن هنگام كه گفت پروردگارا نزد خود براى من خانه‌اى در بهشت بساز و مرا از فرعون و كار\r\n\r\n\r\n","description":"","footnote":"\r\n( 1 ) . احزاب ، آيهء 35 .\r\n","page_name":" 810 ","page_number":810},
  {"content":"\r\n\r\nاو نجات ده و مرا از گروه ستمگران رهايى بخش و همچنين به مريم دختر عمران كه دامان خود را پاك نگه داشت ، و ما از روح خود در آن دميديم او كلمات پروردگار خويش و كتاب‌هايش را تصديق كرد و از مطيعان ( فرمان خدا ) بود » . « 1 »\r\nآرى اين دو زن فداكار و با ايمان و با تقوا در نوع خود سرمشق و اسوه‌اى براى مردان و زنان جهان شدند .\r\nهر چند قرآن مجيد در كنار اين دو زن سخن از دو زن ديگر ناصالح مىگويد كه الگو براى كافران بوده‌اند : همسر نوح و همسر لوط كه در كنار دو پيغمبر مىزيستند ؛ اما از نورانيت وجود آنها بهره نگرفتند و گمراه و همصدا با كافران شدند .\r\nدر اخبار اسلامى رواياتى كه دوست داشتن زنان را نشانهء ايمان يا از اخلاق انبيا مىشمرد فراوان است ؛ در حديثى از رسول خدا مىخوانيم :\r\n« كُلَّما ازْدادَ الْعَبْدُ إيماناً إزْدادَ حُبّاً لِلنّساءِ\r\n؛ هر قدر بندگان خدا در ايمانشان افزوده شود محبت زنان در قلوب آنها فزونى مىيابد » . « 2 »\r\nدر حديث ديگرى از امام صادق عليه السلام آمده است :\r\n« مِنْ أخْلاقِ الْأنْبِياءِ حُبُّ النّساءِ\r\n؛ يكى از اخلاق برجستهء پيامبران محبت زنان است » . « 3 »\r\nخدماتى كه اسلام به زنان كرده و آنان را از آن وضع جاهليت كه معاملهء انسان با آنها نمىشد ، در آورده و شخصيت والاى انسانى به آنها بخشيده بر همه روشن است .\r\nدر عين حال مذمت‌هايى نيز دربارهء زنان در نهج‌البلاغه و ساير روايات اسلامى مىبينيم و اگر همهء اينها را در كنار هم بگذاريم نتيجه اين مىشود كه\r\n\r\n\r\n","description":"","footnote":"\r\n( 1 ) . تحريم ، آيهء 11 و 12 .\r\n( 2 ) . بحارالانوار ، ج 100 ، ص 228 .\r\n( 3 ) . كافى ، ج 5 ، ص 320 .\r\n","page_name":" 811 ","page_number":811},
  {"content":"\r\n\r\nگروهى از زنان مورد نكوهش‌اند و گروه ديگرى مورد ستايش و از آنجا كه از وجود زن براى گمراه كردن مردان در طول تاريخ استفادهء ابزارى فراوانى شده در روايات اسلامى و نهج‌البلاغه به اين موضوع هشدار داده شده است . اين سخن در ميان دانشمندان معروف است كه در هر پروندهء جنايى پاى زنى در ميان است .\r\nدر حالى كه استفادهء ابزارى از مردان كمتر شده است .\r\nاين نكته نيز شايان توجه است كه بعضى از عبارات نهج‌البلاغه كه در نكوهش زنان است بعد از داستان جنگ جمل كه سردمدار آن يكى از همسران پيامبر بود ، وارد شده ، جنگى كه هفده هزار نفر از مسلمانان را به كشتن داد و شكاف عظيمى در صفوف مسلمانان ايجاد كرد .\r\nدليل روشن اين مطلب خطبهء 80 نهج‌البلاغه است كه در طليعهء آن آمده است\r\n« مِنْ خُطْبَةٍ لَهُ عليه السلام بَعْدَ فَراغِهِ مِنْ حَرْبِ الْجَمَلِ ، في ذَمّ النّساءِ بِبَيانِ نَقْصِهِنَّ\r\n؛ اين يكى از خطبه‌هاى امام عليه السلام است كه پس از جنگ جمل در نكوهش زنان ايراد فرموده است » . بنابراين هدف آن حضرت زنانى از آن قبيل بوده است . توضيحات بيشترى در اين زمينه در ذيل همان خطبه آمده است .\r\n* * *\r\n\r\n","description":"","footnote":"","page_name":" 812 ","page_number":812},
  {"content":"\r\n\r\n\r\n239 و قال عليه السلام مَنْ أَطَاعَ التَّوَانِيَ ضَيَّعَ الْحُقُوقَ ، وَمَنْ أَطَاعَ الْوَاشِيَ ضَيَّعَ الصَّدِيقَ .\r\nامام عليه السلام فرمود :\r\nآن كس كه از سستى اطاعت كند حقوق افراد را ضايع مىسازد و كسى كه از سخن‌چين پيروى كند دوستان خود را از دست خواهد داد . « 1 »\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nدر كتاب مصادر مدرك ديگرى كه براى اين كلام حكيمانه نقل شده است غررالحكم است كه با تفاوتى آن را ذكر نموده . ( مصادر نهج‌البلاغه ، ج 4 ، ص 188 ) .\r\n","page_name":" 813 ","page_number":813},
  {"content":"\r\n . \r\n","description":"","footnote":"","page_name":" 814 ","page_number":814},
  {"content":"\r\n\r\n\r\nشرح و تفسير نه سستى و نه پيروى از سخن‌چين\r\nامام عليه السلام در اين گفتار حكيمانهء خود به دو خصلت بد و آثار منفى آنها اشاره كرده مىفرمايد : « آن كس كه از سستى اطاعت كند حقوق افراد را ضايع مىسازد و كسى كه از سخن‌چين پيروى كند دوستان خود را از دست خواهد داد » ؛\r\n( مَنْ أَطَاعَ التَّوَانِيَ ضَيَّعَ الْحُقُوقَ ، وَمَنْ أَطَاعَ الْوَاشِيَ ضَيَّعَ الصَّدِيقَ )\r\n. توانى از مادهء « ونى » ( بر وزن رمى ) به معناى سستى كردن است .\r\nمنظور امام عليه السلام از اطاعت « توانى » آن است كه انسان در كارهاى خود تنبلى كند و امورى را كه لازم است به موقع انجام گيرد انجام ندهد و تدبير و مديريت صحيح در كارهاى خود نداشته باشد .\r\nروشن است كه سستى در انجام كارها در موقع مناسب سبب تراكم آنها مىگردد و تراكم آنها سبب ضايع شدن بخشى از آن مىشود . به يقين چنين كسى هم حق خالق را ضايع مىكند و هم حق مخلوق را كه ساده‌ترين نمونهء آن كاهل بودن در نماز است ؛ كسى كه نماز را به تأخير مىاندازد بسيار مىشود كه آن را ضايع مىكند . در مورد حقوق مخلوق نيز همين‌گونه است ؛ مثلًا شخصى كارمند يا اجير كسى شده كه امورى را براى او انجام دهد . اگر تنبلى بر وجود او مستولى شود ، به وقت سر كار نيايد ، تا آخر وقت كار نكند و در اثناى وقت سستى به خرج دهد ، حق كسانى را كه او را استخدام كرده‌اند ضايع خواهد كرد . حتى افراد\r\n\r\n","description":"","footnote":"","page_name":" 815 ","page_number":815},
  {"content":"\r\n\r\nسست و تنبل ، حق حيواناتى را كه در اختيار او هستند و از آنها بهره‌بردارى مىكند ضايع مىسازد ؛ به موقع به آنها استراحت نمىدهد ، غذا و آب نمىرساند ، مراقبت‌هاى لازم را انجام نمىدهد و در نتيجه حق آنها ضايع مىشود .\r\nمنظور از « واشى » افراد سخن‌چين است كه براى بر هم زدن رابطهء دوستان ، خواه به منظور حسادت باشد يا به دليل ديگر ، نقطه‌ضعف‌هايى را از اين دوست به آن دوست منتقل مىكنند و بالعكس و در نتيجه آن دو را به يكدگر بدبين و از هم جدا مىسازند .\r\nممكن است هر دو دوست نقطه‌ضعف‌هايى داشته باشند و آنچه سخن‌چين مىگويد مطابق واقع باشد و يا اين‌كه دوستى دربارهء دوستش لغزشى پيدا كند و سخن نامناسبى در غياب او بگويد ؛ ولى نقل كردن اين عيوب يا لغزش‌ها براى دوست ديگر كه سبب سردى آنها مىشود حرام و گناه است و اگر دروغ و تهمت باشد گناه مضاعفى خواهد بود .\r\nقرآن مجيد نيز پيامبر صلى الله عليه و آله را از گوش دادن به گفتار سخن‌چينان و عيب‌جويان نهى كرده خطاب به رسول اكرم صلى الله عليه و آله مىفرمايد : « وَلَا تُطِعْ كُلَّ حَلَّافٍ مَّهِينٍ * هَمَّازٍ مَّشَّاءٍ بِنَمِيمٍ » ؛ و از كسى كه سوگند ياد مىكند و پست است اطاعت مكن . كسى كه عيب‌جو و سخن‌چين است » . « 1 »\r\nرابطهء اين دو جمله ( مَنْ أطاعَ التَّواني . . . وَمَنْ أطاعَ الْواشي . . . ) از اين نظر است كه هر دو مربوط به رعايت حقوق است و انجام هر دو سبب تضييع حقوق مىگردد .\r\nاين دو موضوع در روايات ديگر معصومان عليهم السلام نيز بازتاب گسترده‌اى دارد .\r\nرسول خدا صلى الله عليه و آله در يكى از دعاهايش از چند چيز به خدا پناه مىبرد : از غم و اندوه و ناتوانى و تنبلى ، عرضه مىدارد :\r\n« اللَّهُمَّ إنّي أعُوذُ بِكَ مِنَ الْهَمّ وَالْحُزْنِ\r\n\r\n\r\n","description":"","footnote":"\r\n( 1 ) . قلم ، آيهء 10 و 11 .\r\n","page_name":" 816 ","page_number":816},
  {"content":"\r\n\r\nوَالْعَجْزِ وَالْكَسَلِ »\r\n. « 1 »\r\nدر حديثى از امام اميرمؤمنان كه در غررالحكم آمده مىخوانيم :\r\n« مَنْ أطاعَ التَّواني أحاطَتْ بِهِ النَّدامَةُ\r\n؛ كسى كه از سستى پيروى كند پشيمانى از هر سو او را احاطه خواهد كرد » . « 2 »\r\nدر حديثى از امام باقر عليه السلام آمده است :\r\n« إيّاكَ وَالتَّواني فيما لا عُذْرَ لَكَ فيهِ فَإلَيْهِ يَلْجَأُ النّادِمُونَ\r\n؛ از سستى كردن در آنجا كه عذرى ندارى بپرهيز كه پناه‌گاه پشيمان‌ها است » . « 3 »\r\nدر حديث ديگرى كه در كتاب كافى از اميرمؤمنان على عليه السلام نقل شده مىخوانيم :\r\n« إِنَّ الْأَشْيَاءَ لَمَّا ازْدَوَجَتْ ازْدَوَجَ الْكَسَلُ وَالْعَجْزُ فَنُتِجَا بَيْنَهُمَا الْفَقْرَ ؛\r\nهنگامى كه اشياء با يكدگر ازدواج كردند تنبلى و ناتوانى نيز به هم پيوستند و فرزند آنها فقر بود » . « 4 »\r\nشاعر عرب نيز اين مضمون لطيف را در شعر زيباى خود منعكس كرده است مىگويد :\r\n إنَّ التَّواني أَنْكَحَ الْعَجْزَ بِنْتَهُ * وَساقَ إلَيْها حينَ زَوَّجَها مَهْراً\r\nفِراشاً وَطيئاً ثُمَّ قالَ لَها : إتّكي * قُصاراهُما لابُدَّ انْ يَلِدَا الْفَقْرا \r\nسستى و تنبلى دخترش را به ازدواج « عجز » در آورد و هنگامى كه اقدام به ازدواج او كرد ، مهرى براى او فرستاد .\r\n( آن مهر عبارت از ) بسترى آماده بود و به دخترش گفت : بر آن تكيه كن و نتيجهء كار آن دو اين مىشود كه فرزندى به نام فقر به بار آورند . « 5 »\r\n\r\n\r\n","description":"","footnote":"\r\n( 1 ) . من لا يحضره الفقيه ، ج 1 ، ص 335 .\r\n( 2 ) . غررالحكم ، ح 10631 .\r\n( 3 ) . بحارالانوار ، ج 75 ، ص 164 .\r\n( 4 ) . كافى ، ج 5 ، ص 86 ، ح 8 .\r\n( 5 ) . شرح نهج البلاغهء علامهء شوشترى ، ج 13 ، ص 314 .\r\n","page_name":" 817 ","page_number":817},
  {"content":"\r\n\r\nدر مورد سخن‌چينى نيز روايات فراوانى وارد شده و نسبت به آن هشدار شديدى در اين روايات ديده مىشود . در حديثى كه در غررالحكم از اميرمؤمنان على عليه السلام نقل شده مىفرمايد :\r\n« إيّاكَ وَالنَّمِيمَةِ فَإنَّها تَزْرَعُ الضَّغينَةَ وَتُبْعِدُ عَنِ اللَّهِ وَالنّاسِ\r\n؛ از سخن‌چينى بپرهيز كه بذر عداوت مىافشاند و انسان را از خدا و مردم دور مىسازد » . « 1 »\r\nدر حديث ديگرى كه از امام صادق عليه السلام در پاسخ نامهء « نجاشى » والى اهواز نوشته و « شهيد ثانى » در كتاب الغيبة آن را مسنداً نقل كرده ، آمده است :\r\n« إِيَّاكَ وَالسُّعَاةَ وَأَهْلَ النَّمَائِمِ فَلَا يَلْتَزِقَنَّ بِكَ أَحَدٌ مِنْهُمْ وَلَا يَرَاكَ اللَّهُ يَوْماً وَلَا لَيْلَةً وَأَنْتَ تَقْبَلُ مِنْهُمْ صَرْفاً وَلَا عَدْلًا فَيَسْخَطَ اللَّهُ عَلَيْكَ وَيَهْتِكَ سِتْرَكَ\r\n؛ از سخن‌چينان و اهل نميمه بپرهيز . نبايد احدى از آنها به دستگاه تو راه يابند و مبادا خداوند تو را روز يا شبى ببيند كه از آنها سخنى مىپذيرى كه سبب مىشود بر تو خشمگين شود و پردهء تو را به درد » . « 2 »\r\nاين سخن را با حديث پر از تأكيدى از رسول خدا صلى الله عليه و آله پايان مىدهيم كه فرمود :\r\n« أَ لَاأُنَبِّئُكُمْ بِشِرَارِكُمْ قَالُوا بَلَى يَا رَسُولَ اللَّهِ قَالَ الْمَشَّاءُونَ بِالنَّمِيمَةِ الْمُفَرِّقُونَ بَيْنَ الْأَحِبَّةِ الْبَاغُونَ لِلْبُرَآءِ الْمَعَايِبَ\r\n؛ آيا بدترين افراد شما را به شما معرفى نكنم ؟ عرض كردند : آرى اى رسول خدا . فرمود : آنهايى كه پيوسته سخن‌چينى مىكنند و در ميان دوستان جدايى مىافكنند و براى بىگناهان عيب مىتراشند » . « 3 »\r\nبسيار مىشود كه دوستان پى به خيانت سخن‌چين مىبرند و با هم صلح و آشتى مىكنند و در اين ميان سخن‌چين بدبخت شرمسار مىشود و به گفتهء سعدى :\r\n كنند اين و آن خوش دگر باره دل * وى اندر ميان شوربخت و خجل \r\n\r\n\r\n","description":"","footnote":"\r\n( 1 ) غررالحكم ، ح 2663 .\r\n( 2 ) بحار الانوار ، ج 74 ، ص 191 ، ح 11 .\r\n( 3 ) كافى ، ج 2 ، ص 369 ، ح 1 .\r\n","page_name":" 818 ","page_number":818},
  {"content":"\r\n\r\n\r\n240 و قال عليه السلام الْحَجَرُ الْغَصِيبُ فِي الدَّارِ رَهْنٌ عَلَى خَرَابِهَا .\r\nامام عليه السلام فرمود :\r\nسنگ غصبى در بناى خانه گروگان ويرانى آن است . « 1 »\r\nمرحوم سيد رضى مىگويد : « اين سخن از پيامبر صلى الله عليه و آله نيز نقل شده است و جاى تعجب نيست كه هر دو كلام مانند هم باشند ، زيرا هر دو از يك محل سرچشمه گرفته و ريزش هر دو از يك دلو بوده است » ؛\r\n( قالَ الرَّضِيُ وَيُروى هذَا الْكَلامُ عَنِ النَّبِي صلى الله عليه و آله وَلا عَجَبَ أَنْ يَشْتَبِهَ الْكَلامانِ لِأَنَّ مُسْتَقاهُما مِنْ قَليبٍ وَمَفْرَغَهُما مِنْ ذَنُوبٍ )\r\n.\r\n\r\n\r\n","description":"","footnote":"\r\n( 1 ) . سند گفتار حكيمانه :\r\nمرحوم خطيب در مصادر ، اين كلام نورانى را از غررالحكم و سراج الملوك و زهر الآداب قيروانى ( متوفاى 413 ) با تفاوت‌هايى نقل كرده است ( و اين نشان مىدهد كه از منابع ديگرى آن را گرفته‌اند ) . ( مصادر نهج‌البلاغه ، ج 4 ، ص 188 ) .\r\n","page_name":" 819 ","page_number":819},
  {"content":"\r\n . \r\n","description":"","footnote":"","page_name":" 820 ","page_number":820},
  {"content":"\r\n\r\n\r\nشرح و تفسير سنگ غصبى خانه خرابت مىكند\r\nامام عليه السلام در اين گفتار حكيمانه ، آيندهء شوم بناهايى را بيان مىكند كه با وسائل غصبى ساخته شوند ، مىفرمايد : « سنگ غصبى در بناى خانه گروگان ويرانى آن است » ؛\r\n( الْحَجَرُ الْغَصِيبُ « 1 » فِي الدَّارِ رَهْنٌ عَلَى خَرَابِهَا )\r\n. اشاره به اين‌كه همان‌گونه كه « رهن » و گروگان ، سبب مىشود انسان ، مطالباتش را وصول كند ، سنگ غصبى هم سبب مىشود كه ويرانى براى خانه وصول شود .\r\nمرحوم مغنية در كتاب فى ظلال نهج‌البلاغه در شرح اين كلام حكيمانه مىگويد : كسى كه بنايى كند يا چيزى در اختيار بگيرد يا بخورد يا بنوشد يا به هر صورتى ، از اموال ديگران ( بدون رضاى آنها ) بهره گيرد ، سرانجام كارش و بال و خسران است ، هرچند اين زيان پس از مدتى صورت گيرد و اگر كسى بپرسد اين آسمان‌خراش‌هايى كه از خون ملت‌هاى بىگناه بنا شده و محكم در جاى خود ايستاده و ويران نمىشود چگونه است ؟ در پاسخ آنها مىگوييم : اگر اينها ويران نشود بناكنندهء آنها به زودى آنها را ترك گفته و به قبور تاريك و متعفنى پناه مىبرند . . . اضافه بر اين ، بناى راسخ ، همان وجدان پاك و روح آرامى است كه\r\n\r\n\r\n","description":"","footnote":"\r\n( 1 ) . در بسيارى از نسخ به جاى « الغَصيب » « الغَصْب » آمده و اين واژه مناسب‌تر و معروف‌تر است و در بعضى از كتبى كه در اسناد اين كلام شريف آورديم به جاى « الغَصيب » « الْمَغْصُوب » آمده است .\r\n","page_name":" 821 ","page_number":821},
  {"content":"\r\n\r\nانسان بدون هرگونه نگرانى زندگى كند . ( آيا بانيان آنها چنين‌اند ؟ قطعاً نيستند ) . « 1 »\r\nمرحوم طبرسى در مجمع البيان از ابن عباس نقل مىكند كه مىگويد : من از قرآن به خوبى استفاه كرده‌ام كه ظلم و ستم خانه‌ها را ويران مىسازد . سپس به آيهء شريفهء سورهء « نمل » تمسك مىكند كه مىفرمايد : « فَتِلْكَ بُيُوتُهُمْ خَاوِيَةً بِمَا ظَلَمُوا إِنَّ فِى ذَلِكَ لَآيَةً لِّقَوْمٍ يَعْلَمُونَ » ؛ اين خانه‌هاى آنهاست در حالى كه به‌خاطر ظلم و ستمشان فرو ريخته ؛ و در اين نشانهء روشنى است براى كسانى كه آگاهند » . « 2 »\r\nمرحوم سيد رضى در ذيل اين كلام شريف مىگويد : « اين سخن از پيامبر صلى الله عليه و آله نيز نقل شده و جاى تعجب نيست كه هر دو كلام مانند هم باشند ؛ زيرا هر دو از يك محل سرچشمه گرفته و ريزش هر دو از يك دلو بوده است » ؛\r\n( قالَ الرَّضِيُ وَيُروى هذَا الْكَلامُ عَنِ النَّبِي صلى الله عليه و آله وَلا عَجَبَ أَنْ يَشْتَبِهَ الْكَلامانِ لِأَنَّ مُسْتَقاهُما مِنْ قَليبٍ وَمَفْرَغَهُما مِنْ ذَنُوبٍ )\r\n. « مُسْتَقى » به معناى محل سيراب شدن است « قليب » ( بر وزن صليب ) به معناى چاه و در اينجا كنايه از سرچشمه است و « مفروغ » ( مفرغ ) به معناى محل ريزش است و « ذَنوب » بر وزن ( قبول ) به دلو بزرگ گفته مىشود .\r\nمرحوم ديلمى از علماى قرن نهم در كتاب ارشاد القلوب خود حديث را به اين صورت از پيامبر اكرم صلى الله عليه و آله نقل كرده است :\r\n« خَمْسُ كَلِماتٍ فِي التَّوْراةِ وَيَنْبَغي أَنْ تُكْتَبَ بِماءِ الذَّهَبِ أَوَّلُها حَجَرُ الْغَصْبِ فِي الدّارِ رَهْنٌ عَلى خَرابِها وَالْغالِبُ بِالظُّلْمِ هُوَ الْمَغْلُوبُ وَما ظَفَرَ مَنْ ظَفَرَ الْإثْمُ بِهِ وَمَنْ أَقَلَّ حَقَّ اللَّهِ عَلَيْكَ أنْ لا تَسْتَعينَ بِنِعَمِهِ عَلى مَعاصِيهِ وَوَجْهُكَ ماءٌ جامِدٌ يَقْطُرُ عِنْدَ السُّؤالِ فَانْظُرْ عِنْدَ مَنْ تَقْطُرُهُ\r\n؛ پنج جمله در تورات آمده است كه سزاوار است با آب طلا نوشته شود : نخستين آنها اين است كه سنگ غصبى در بناى خانه گروگان ويرانى آن است و آن كس كه با\r\n\r\n\r\n","description":"","footnote":"\r\n( 1 ) . فى ظلال نهج‌البلاغه ، ج 4 ، ص 361 .\r\n( 2 ) . نمل ، آيهء 52 .\r\n","page_name":" 822 ","page_number":822},
  {"content":"\r\n\r\nظلم غلبه مىكند در حقيقت مغلوب و شكست‌خورده است و كسى كه از طريق گناه پيروز شود در واقع پيروز نشده است و كمترين حق خداوند بر تو اين است كه از نعمت‌هاى او براى معصيتش كمك نگيريد و آبروى تو همچون آب منجمدى است كه تقاضا آن را آب مىكند مراقب باش نزد چه كسى آن را آب مىكنى » . « 1 »\r\nدر حديث ديگرى از پيغمبر اكرم صلى الله عليه و آله مىخوانيم :\r\n« اتَّقُوا الْحَرامَ فِي الْبُنْيانِ فَانَّهُ أساسُ الْخَرابِ\r\n؛ از به كار گرفتن اشياى حرام در بناها بپرهيزيد كه سبب خرابى آن خواهد شد » . « 2 »\r\nخداوندا توفيق پيروى از اين كلمات دلنشين و حكمت‌آموز و به كار بستن آنها را در زندگى به همهء ما مرحمت فرما تا راه بهتر زيستن را بيابيم و از آن به مقصد برسيم .\r\nپايان جلد سيزدهم\r\nآذرماه 1389\r\nعيد غدير 1431\r\n\r\n\r\n","description":"","footnote":"\r\n( 1 ) . ارشاد القلوب ، ج 1 ، ص 195 .\r\n( 2 ) . تاريخ مدينهء دمشق ، ابن عساكر ، ج 59 ، ص 296 .\r\n","page_name":" 823 ","page_number":823},
  {"content":"\r\n . \r\n\r\n","description":"","footnote":"","page_name":" 824 ","page_number":824}
  ]