[
  {"content":"\r\n\r\nتفسير كابلى\r\nاز ديدگاه اهل سنت\r\nجلد سوم\r\nاز آيهء 94 سورهء توبه تا آيهء 74 سورهء كهف\r\nترجمه و تفسير :\r\nمولانا محمود حسن « ديوبندى »\r\nبا فوائد « موضح الفرقان »\r\nمولانا شبير احمد « ديوبندى »\r\nترجمه از اردو به درى\r\nتحت نظر هيئتى از علماى افغانستان\r\n\r\n","description":"","footnote":"","page_name":" فهرست 1 ","page_number":1},
  {"content":"\r\n\r\nديوبندى ، محمود حسن\r\nتفسير كابلى / ترجمه و تفسير مولانا محمود حسن ديوبندى . با فوائد موضح الفرقان / شير احمد ديوبندى ؛ ترجمه از اردو به درى ؛ تحت نظر هيئتى از علماى افغانستان - [ تهران 
  ] : نشر احسان ، 1385 .\r\n6 ج .\r\n( دوره ) : ISBN : 964 - 5956 - 12 - 9\r\n( ج . 1 ) ISBN 964 - 5956 - 17 - x\r\n( ج . 2 ) ISBN 964 - 5956 - 18 - 8\r\n( ج . 3 ) ISBN 964 - 5958 - 19 - 6\r\n( ج . 4 ) ISBN 964 - 5956 - 20 - x\r\n( ج . 5 ) ISBN 964 - 5956 - 21 - 8\r\n( ج . 6 ) ISBN 964 - 5956 - 22 - 6\r\nج . 6 - 1 ( چاپ يازدهم : 1385 ) .\r\nمندرجات : ج . 1 . از فاتحه الكتاب تا آيه 147 سوره نساء . - - ج . 2 . از آيه 148 سوره نساء تا آيه 93 سوره توبه . - - ج . 3 . از آيه 94 سوره توبه تا آيه 74 سوره كهف . - - ج . 4 . از آيه 75 سوره كهف تا آيه 44 سوره عنكبوت . - - ج . 5 . از آيه 45 سوره عنكبوت تا آيه 37 سوره جاثيه . - - ج . 6 . از آيه 38 سوره جاثيه تا آخر سوره ناس .\r\n1 . تفاسير - - قرن 14 . 2 . تفاسير اهل سنت - - قرن 14 . الف . ديوبندى ، احمد ، فوائد موضح الفرقان . ب . عنوان . ج . عنوان : فوائد موضح الفرقان .\r\n7 ت 9 د / 98 BP\r\n970 / 297\r\n1385\r\nكتابخانه ملى ايران 970 - 70 م\r\nحضرت شيخ الهند محمود حسن ديوبندى\r\nتفسير كابلى ( جلد سوم )\r\nناشر : نشر احسان\r\nتيراژ : 3000 دوره\r\nنگارش : مولانا شبير احمد ديوبندى\r\nويرايش و بازخوانى : دكتر محمد على لسانى فشاركى\r\nحروفچينى و صفحه آرائى : ظريفيان\r\nنوبت چاپ : يازدهم - 1385\r\nچاپ : چاپخانه اسوه\r\nشابك دوره : 9 - 12 - 5956 - 964 / ISBN : 964 - 5956 - 12 - 9\r\nشابك ( ج . 3 ) : 6 - 19 - 5956 - 964 / ISBN : 964 - 5956 - 19 - 6\r\nكليه حقوق چاپ اين اثر با ويرايش و صفحه آرائى جديد مخصوص ناشر است .\r\nچاپ و نسخه بردارى بدون اجازه ناشر ممنوع مى باشد .\r\nنشر احسان\r\nفروشگاه شمارهء 1 : تهران - خيابان انقلاب - روبروى دانشگاه - مجتمع فروزنده - شماره 406 - تلفن : 66954404\r\nفروشگاه شمارهء 2 : تهران - خيابان ناصر خسرو - كوچه حاج نايب - شمارهء 11 / 1 - تلفن : 33902750\r\nصندوق پستى : تهران 385 - 11495\r\n\r\n","description":"","footnote":"","page_name":" فهرست 2 ","page_number":2},
  {"content":"\r\n\r\n\r\nجلد سوم\r\n\r\nفهرست موضوعى جلد سوم\r\nدنباله كشف نفاق و تظاهر متخلفان از جنگ تبوك . . . 1 تا 2\r\nصحرانشينان از دانش و تمدن و ايمان دور هستند و در كفر و نفاق شديدتر هستند . 2 تا 5\r\nافرادى از باديه نشينان داراى ايمان و اخلاص هستند . 5 تا 6\r\nستايش از ياران پيامبر اسلام و تأكيد اخلاص و پاكى شاگردان مكتب رسالت محمدى و بيان اينكه خداوند از آنان و پيروانشان خشنود است و براى آنان سعادت ابدى را در نظر گرفته است . 6 تا 7\r\nاشاره به بعضى افراد منافق در مدينه منوره و اعراب اطراف آن و مؤمنان گنهكار كه از گناه توبه مى كنند . 7 تا 9\r\nفريضه زكات و اشاره به حكمت و فلسفه آن . 9 تا 10\r\nقبول توبه و آمرزش گناه مخصوص پروردگار است ، تشويق مسلمانان به كار و كوشش مفيد در راه پيشرفت . . . 10 تا 11\r\nشرح سبب نزول آيات مربوط به مسجد ضرار و كشف توطئه منافقان و بنيانگذاران آن مسجد . 11 تا 18\r\nجهاد و پيكار در راه خدا ، درست مانند يك قرارداد تجارتى است كه خريدار ، خدا و فروشنده ، مجاهدان اند . 18 تا 20\r\nبيان صفات مؤمنان . كسى حق ندارد براى خويشان غيرمسلمان خود از خداوند آمرزش بخواهد . 20 تا 22\r\nحضرت ابراهيم خليل تا زمانى كه به ايمان آوردن پدرش اميدوار بود براى او استغفار مى كرد . موقف ابراهيم ( ع ) در روز حشر . 22 تا 24\r\nتجليل و قدردانى از پيامبر و ياران ( مهاجرين و انصار ) كه در جنگها با اخلاص و ايمان پايدار بودند تا پيروز شدند . 25 تا 26\r\nقبول توبه سه تن از ياران مخلص پيامبر كه در اثر غفلت از شركت در 26 تا 30\r\n\r\n","description":"","footnote":"","page_name":" فهرست 3 ","page_number":3},
  {"content":"\r\n\r\nجنگ تبوك خوددارى كرده بودند و داستان آنان .\r\nهميشه بايد در زندگى با راستان بود . شايسته نيست كه مردم مؤمن مدينه در جهاد با كفار همراه پيامبر نباشند . 30 تا 32\r\nبايد از هر طايفه افرادى خود را براى جهاد و پيكار در راه حق يا براى فرا گرفتن علوم اسلامى آماده نمايند تا وسيله نجات طائفه خود باشند . 32 تا 34\r\nبيان نحوه جهاد و پيكار با كافران به ترتيب و در حد مسؤوليت . . . 34 تا 35\r\nبيان يكى از روشهاى افراد منافق در سبك شمردن آيات قرآن و جواب به آنان . . . 35 تا 38\r\nپيامبر اكرم ( ص ) نسبت به مؤمنان غمخوار و دلسوز و مهربان است و هميشه بر خداوند توكل مى نمايد . 38 تا 40\r\nكافران از ظهور پيامبران تعجب مى كنند و بيانات معجزه نماى پيامبران را سحر آشكار مى دانند . 41 تا 42\r\nخداوند جهان را در شش دوره آفريده است ؛ جز به اجازه او ، كسى حق شفاعت ندارد . 42 تا 44\r\nبازگشت همه به سوى خدا است تا هركسى به جزاى كار خويش برسد . 44 تا 45\r\nاشاره به گردش ماه و تفاوت ميان نور خورشيد و ماه در تعبير قرآن و حكمت و هدف از نظم و گردش آن . 45 تا 46\r\nنظم و گردش ماه و ستارگان براى خردمندان دليل بر قدرت خداوند است . كسانى كه به جهان پاداش معتقد نيستند ؛ جايگاه ابديشان جهنم است . 46 تا 47\r\nدرستكارى و ايمان به خدا ، موجب هدايت و توفيق است . بهشتيان در جهان بازپسين نيز به سپاس و ستايش خداوند مشغول خواهند بود . 47 تا 49\r\nاگر پروردگار تمام خواسته هاى زيان بار مردم را درباره خود و ديگران فورا برآورده مى نمود ، همه هلاك مى شدند . 49 تا 50\r\nاغلب انسانها هنگام درد و عذاب ، با التماس و زارى و نياز به خداوند روى مى آورند و چون آنان را نجات داد ، در برابر خداوند با كبر و غرور رفتار مى كنند . 50 تا 51\r\n\r\n","description":"","footnote":"","page_name":" فهرست 4 ","page_number":4},
  {"content":"\r\n\r\nملل پيشين در اثر ظلم و بى دادگرى مورد خشم خداوند واقع شده اند . 51 تا 52\r\nمشركان قريش ، خواستار تبديل قرآن و آوردن قرآن ديگر شدند ؛ خداوند به پيامبر دستور داده است به آنان جواب دهد . 52 تا 53\r\nدليل قطعى بر اينكه محال است قرآن گفتار خود پيامبر و اثر فكر و انديشه او باشد . 54 تا 55\r\nدروغگويان و دروغ پنداران قرآن ، ستمگرترين مردم هستند . مشركان ، بتهاى خود را واسطه و شفيع براى گناهان نزد خداوند مى دانستند . 55 تا 57\r\nاديان آسمانى هميشه در اصول عقايد يكى بوده و اختلاف اديان ناشى از غرض ورزى و اختلاف سليقه مردم است . 57\r\nآوردن معجزه نمى تواند وسيله هدايت و ارشاد افراد لجوج گردد . در وقت سختى ، كافران همه چيز را از خداوند مى دانند و هنگام آسايش به حيله و مكر و فريب دست مى زنند . 57 تا 59\r\nشرح حال دريانوردان هنگام طوفان . سركشى مردم صرفا به زيان خود آنها است . 60 تا 62\r\nزيور دنيا چون گياهان بهارى است كه پايدار نمانده و به زودى نابود مىشود . 62 تا 64\r\nخداوند مردم را به سعادت و خوشبختى ابدى دعوت مى نمايد . در بهشت به مؤمنان تمام نعمتها داده مىشود و هيچ زيانى نمى بينند . 64 تا 66\r\nتبهكاران نيز به وسيله جهنم سوزان ، سزاى اعمال خويش را مى بينند . 66\r\nروز حشر و حساب تمام كسانى كه به باطل پرستيده شده اند ، از پرستندگان خود اظهار بى زارى مى نمايند . 66 تا 68\r\nمشركان همه ، معتقد بودند كه مالك نفع و ضرر و مدبر جهان فقط خداوند است ولى چون ديگران را مى پرستيدند ، مشرك بودند . 68 تا 70\r\nبتها و معبودان مورد پرستش كافران هيچ قدرتى ندارند ، و مالك هيچگونه نفع و ضررى نيستند . 71 تا 73\r\nرد اتهام كافران در اينكه مى گفتند ؛ قرآن وحى خدا نيست و از ديگران نقل شده و دعوت آنان به آوردن يك سورهء مانند آن . 73 تا 77\r\n\r\n","description":"","footnote":"","page_name":" فهرست 5 ","page_number":5},
  {"content":"\r\n\r\nهركس مسؤول عمل خويش است . تعصب و لجاجت ، گوش را كر و چشم را كور مىكند و مانع فهم حقيقت مىشود . 77 تا 78\r\nلحظه اول حشر ، تصور بعضى افراد چنين است كه فقط يك ساعت در حال مردن بسر برده اند . 79 تا 80\r\nروز حساب ، هر امتى با پيامبر خود براى دادرسى احضار مى شوند . وقت فرارسيدن قيامت را جز خداوند هيچ‌كس ديگرى نمى داند . 81 تا 82\r\nگويا كافران مغرور منتظر آنند كه عذاب خداوند برسد و سپس ايمان بياورند ؛ درحاليكه چنين ايمانى به كلّى بى ارزش است . 82 تا 83\r\nكافران متعجبانه از پيامبر مى پرسند : آيا اين امور ( قيامت ، حساب ، عذاب ) حقيقت دارد ؟ و جواب پيامبر . 83 تا 84\r\nروز حساب جز عمل نيك و ايمان به شريعت خداوند هيچ‌چيز سودمند نيست . اين وعده ها قطعا حقيقت دارد . 84 تا 86\r\nقرآن براى پذيرندگانش سراسر پند و شفا و هدايت و رحمت است و شايسته است كه مردم بدان شاد باشند . 86 تا 88\r\nمشركان كه قسمتى از نعمتهاى الهى را براى تعظيم بتهاى خود حرام كرده اند هيچ دليلى بر آن ندارند . 88 تا 89\r\nعلم و اطلاع خداوند به تمام جزئيات و ذرات موجودات احاطه دارد كسانى كه داراى ايمان كامل و پرهيزگارند از ترس و اندوه در امانند . 89 تا 93\r\nدلدارى از پيامبر به منظور اينكه از مشركان نهراسد ؛ زيرا قدرت و عزت از آن پروردگار است و مشركان جز گمان چيزى ندارند . 93 تا 95\r\nجسارت بعضى مشركان نسبت به ذات پروردگار و ادعاى فرزند براى خداوند و جواب اين جسارت . 95 تا 97\r\nبيان قسمتى از سرگذشت حضرت نوح ( ع ) با مردم زمان خود . 97 تا 100\r\nاشاره به بعضى پيامبران بعد از نوح تا زمان بعثت حضرت موسى ( ع ) . 100 تا 101\r\nشرح قسمتى از حوادث و پيكار ميان حضرت موسى با فرعون و پيروانش . 101 تا 111\r\nايمان و تسليم بعد از فرارسيدن عذاب و پايان مهلت و مدت ، بى ارزش 111 تا 113\r\n\r\n","description":"","footnote":"","page_name":" فهرست 6 ","page_number":6},
  {"content":"\r\n\r\nاست .\r\nبه شهادت قرآن ، جسد فرعون باقى مانده تا براى ملل بعد از او عبرت و اندرز باشد . 113 تا 114\r\nاسرائيليها پس از غرق فرعون و تبارش ، داراى دولت و عزت شدند و پس از توسعه علم و دانش به اختلاف پرداختند . 114 تا 115\r\nارشاد پيامبر و مسلمانان به اينكه اگر درباره وحى قرآن شك دارند بايد با علماى ملل ، اين آيات را در ميان بگذارند تا معلوم شود كه امكان ندارد اين همه معجزات علمى و بلاغت و فصاحت از افراد بشر صادر شود . 115 تا 117\r\nهنگام فرارسيدن عذاب خداوند ، توبه هيچ ملت كافر و تبهكار قبول نشده به جز توبه مردم « نينوا » در زمان پيامبرشان حضرت يونس . 117 تا 119\r\nپروردگار مىتواند با معجزه ، مردم را وادار به ايمان آوردن و تسليم فرمان خود كند . جز به اراده او كسى نمى تواند ايمان آورد . 119 تا 120\r\nگويا كافران منتظر عذاب هستند . خدا ، پيامبر و مؤمنان را نجات مىدهد .\r\nاساس ديانت اسلام ، يكتاپرستى است و بايد همه چيز را از خدا دانست . 120 تا 123\r\nبرطرف‌كننده بلاهاى طبيعى و بديها ، فقط خداوند است . هيچ‌كسى نمى تواند مانع دهش و فضل خداوند شود . ايمان مردم براى خودشان است ، تسلى و دلدارى از پيامبر . 123 تا 124\r\nآغاز سورهء هود ، فصاحت و بلاغت قرآن و مناسب بودن و كمال معانى آن بى نظير و معجزه است . 125 تا 126\r\nفقط بايد پروردگار را تعظيم و پرستش نمود . وظيفه پيامبر تنها اخطار به تبهكاران و مژده به درستكاران است . 126 تا 127\r\nاز پروردگار بايد طلب آمرزش نمود . خداوند به تمام اسرار آگاه است . 127 تا 129\r\nخداوند روزى دهنده تمام موجودات است . و به حال فردفرد آنها آگاه است . 130 تا 131\r\nماده اصلى آسمانها و زمين به صورت آب بوده و از آب ، تمام موجودات خلق شده . مهمترين هدف از آفرينش ، آزمايش افراد بشر است تا خوب و 131 تا 132\r\n\r\n","description":"","footnote":"","page_name":" فهرست 7 ","page_number":7},
  {"content":"\r\n\r\nبد ، نيكوكار و تبهكار ، مؤمن و كافر به وسيله امتحان ، آشكار و معلوم گردد .\r\nكافران عقيده به رستاخيز بزرگ جهان را خيال و سحر مى دانند و مهلت و تأخير عذاب را دليل بر صحت كفر خويش مى شمارند . 132 تا 134\r\nنبايد كفر كافران و اعتراض و اشكال تراشى آنها مانع بيان احكام شرع و تبليغ دين گردد . 134 تا 136\r\nاگر مدعى هستند اين قرآن از تراوش افكار بشر است بگو ده سورهء مانند آن را بياورند و اگر نتوانستند ، پس بدانيد كه ادعاى ايشان گزاف بوده است . 136 تا 137\r\nهركس هدف او از كوشش و كار ، لذت و آسايش اين زندگى باشد ، به مقصد خويش مى رسد ولى در آخرت جز جهنم چيزى ندارد . 137 تا 139\r\nشاهراه سعادت و خوشبختى ، قرآن و توحيد است . منكران در روز حساب ، محاكمه و سپس گرفتار مى شوند . 139 تا 143\r\nميان مؤمن و كافر همان تفاوت است كه ميان بينا و كور و شنوا و كر . 143 تا 144\r\nبيان سرگذشت نوح پيغمبر ( ع ) و گفتگوى او با قومش . 145 تا 152\r\nآيا كافران مى گويند : اين داستانها ساختگى و افسانه است ؟ 152 تا 153\r\nنوح به فرمان خداوند ، كشتى ساخت ، كافران او را مسخره مى كردند ولى نوح با جدّيت تمام به عمل خود ادامه مى داد . 153 تا 155\r\nچون فرمان خداوند صادر شد ، آب همه جا را فراگرفت . نوح ( از هر موجود زنده اى يك جفت را برداشت ) و با پيروان خود به كشتى سوار شدند . 155 تا 157\r\nپسر نوح از سوار شدن كشتى امتناع ورزيد و نصيحت پدر خود را رد كرد . 157 تا 159\r\nبه فرمان پروردگار آبها فرونشست و كشتى بر سر تپّه اى به نام كوه « جودى » توقف نمود . نظريه و اختلاف علما درباره طوفان نوح . 159 تا 160\r\nگله نوح پيغمبر و تأسف او از كفر و غرق شدن پسرش و جواب پروردگار و عذرخواهى حضرت نوح . 160 تا 163\r\n\r\n","description":"","footnote":"","page_name":" فهرست 8 ","page_number":8},
  {"content":"\r\n\r\nنوح به سلامت نجات يافت و تمدن جديد بشر را بنيان گذاشت . اين سرگذشت از وحى خدا بوده و پيامبر قبلا از آن آگاهى نداشته است . 163 تا 164\r\nخلاصه اى از گفتگو و مبارزه ميان حضرت هود ( ع ) و مردم زمان آن بزرگوار . 164 تا 171\r\nخلاصه اى از گفتگو و مبارزه ميان حضرت صالح ( ع ) و مردم زمان آن بزرگوار . 171 تا 175\r\nفرشتگان مأمور هلاك قوم لوط ( كه به صورت انسانها درآمده بودند ) مهمان ابراهيم شدند و به او مژده پسر را دادند . 175 تا 180\r\nحضرت ابراهيم براى نجات قوم لوط و تأخير هلاك آنان با فرشتگان گفتگو كرد و به او گفته شد كه ؛ هلاك اين قوم تصويب شده است . 180 تا 181\r\nخلاصه چگونگى هلاك شدن قوم لوط و نجات دادن آن پيامبر با بستگان مؤمنش . 181 تا 186\r\nخلاصه اى از گفتگو و پيكار حضرت شعيب ( ع ) با مردم زمانش . 186 تا 195\r\nاشاره به بعثت حضرت موسى ( ع ) و اينكه فرعون باعث گمراهى مردم مصر شد و لذا به سوى جهنم نيز پيشواى آنها است . 195 تا 197\r\nاين سرگذشتها از گفتار خدا است كه بر پيامبر نازل شده . هلاك شدگان به خود ستم كردند و مستحق عذاب شدند . انتقام خداوند سخت و ناگهانى است . 197 تا 198\r\nقيامت و رستاخيز ، بزرگ و همگانى است ؛ عموم مردم در آن روز دو قسمت اند : خوشبخت و بدبخت . بيان وضع هردو دسته در آن روز . 198 تا 202\r\nنبايد در ضلالت و گمراهى بت پرستان ترديد كرد ، به بنى اسرائيل تورات داده شد ولى آنها به اختلاف و نزاع پرداختند . 202 تا 204\r\nپروردگار پاداش همه را بدون ترديد در قيامت مىدهد . پيامبر و مؤمنان بايد در حد فرمان خداوند مطيع و پايدار باشند . 204 تا 205\r\nگرايش به ستمگران ، باعث خشم پروردگار و گرفتارى است . اداى نمازها در اوقات تعيين شده موجب آمرزش گناهان است . 205 تا 207\r\nبايد بزرگان هر قوم از فساد جلوگيرى نمايند و گرنه همه به عذاب هلاك 207 تا 208\r\n\r\n","description":"","footnote":"","page_name":" فهرست 9 ","page_number":9},
  {"content":"\r\n\r\nمى شوند .\r\nاگر خداوند اراده مى كرد مى توانست مردم را مجبور به اتحاد و اتفاق نمايد ليكن حكمت ايزد متعال در اين بود كه مردم در انتخاب هرچه بخواهند آزاد باشند ؛ در آيه ( 120 ) تأكيدشده كه قرآن وحى و سخن خداوند است . 209 تا 211\r\nپايان سورهء هود . دلدارى و تسلى خاطر پيامبر در اينكه بايد بر خدا توكل كند و منتظر پيروزى باشد . 211 تا 212\r\nدر آغاز سورهء يوسف تأكيدشده است كه اين سرگذشت واقعى از وحى و گفتار پروردگار بوده است و بهترين قصه ها است . 213 تا 215\r\nسرگذشت عجيب و حادثه عبرت انگيز حضرت يوسف صديق و برادرانش با پدرشان . 215 تا 267\r\nسفارش حضرت يعقوب ( ع ) به فرزندان خود مبنى بر اينكه از دروازه هاى مختلف شهر مصر وارد شوند . 267 تا 269\r\nدنباله سرگذشت پرماجراى حضرت يوسف با برادرانش . 269 تا 293\r\nپايان سرگذشت يوسف و برادران . 293 تا 295\r\nتأكيد و تكرار اينكه اين سرگذشت به هيچ‌وجه از فكر پيامبر يا كسى از افراد بشر نبوده ، فقط از گفتار خداوند است ، بيشتر مردم به اين حقيقت ايمان ندارد . 295 تا 296\r\nمردم از معجزات و نشانه هاى قدرت پروردگار عبرت نمى گيرند . ايمان بيشتر مردم ، آلوده به شرك و اهانت است . 296 تا 297\r\nروش پيامبر اسلام در دعوت مردم مبنى بر صراحت و اخلاص و يكتاپرستى است . 297 تا 298\r\nپيامبران مردانى شهرنشين بوده اند و هميشه پيروزى پيامبران و مؤمنان پس از نااميدى بوده است . 298 تا 300\r\nدر سرگذشت حضرت يوسف و برادران اندرز و پندها براى خردمندان است و اين افسانه نيست ، بلكه يك سرگذشت واقعى است . 300 تا 301\r\nآغاز سورهء رعد . قرآن وحى پروردگار است . بيان بعضى صفات خداوند 302 تا 304\r\n\r\n","description":"","footnote":"","page_name":" فهرست 10 ","page_number":10},
  {"content":"\r\n\r\nو نعمتهاى بزرگ او .\r\nاختلاف رنگ ، مزه و شكل ميوه ها دليل بر وجود آفريدگار و توانايى اوست . 304 تا 306\r\nتعجب كافران از امكان حشر اجساد عجيب است . منكران حشر اجساد معذب و گرفتار خواهند بود . 306 تا 307\r\nدرخواست عذاب از پروردگار دليل بر نادانى و غرور است . نشان دادن معجزه فقط به اراده پروردگار است . 307 تا 310\r\nعلم و اطلاع خداوند احاطه به تمام جزئيات دارد و هرچيز نزد خداوند به اندازه و حساب است . 310\r\nدور و نزديك ، آشكار و نهان نزد خداوند يكسان است . براى امور و اسرار نهان نيز علل و اسباب مقرر شده است . 311 تا 312\r\nشرح مفصلى پيرامون علل رعد و برق و اثرات عجيب صاعقه . 312 تا 315\r\nضرب المثل براى اثبات بى اثر بودن دعاى بت پرستان و خواسته هايشان . 315 تا 316\r\nهمه كسانى كه در آسمانها و زمين هستند خواه وناخواه پروردگار را سجده مى كنند . پرستش و ستايش كسى را سزاوار است كه آفريدگار و مالك حقيقى نفع و ضرر مردم است . 316 تا 318\r\nتمثيل براى اينكه حق و درستى و راستى هميشه آشكار و بر باطل پيروز است . 318 تا 319\r\nسعادت ابدى فقط نصيب پذيرندگان فرمان پروردگار است . مؤمنان بينا و كافران كورند . 320 تا 321\r\nصفات افراد مؤمن و پاداش كارهاى نيكشان . 321 تا 324\r\nرفتار افراد منافق و كافر و مكافات كار بدشان . 324 تا 325\r\nكم و زياد رزق و روزى افراد در حقيقت به اراده خداوند است . لذتهاى اين جهان ناپايدار است . 325 تا 326\r\nاگر هدف كافران از خواستن معجزه ، قانع شدن و اثبات حقيقت بود خداوند به درخواستشان پاسخ مى داد . 326 تا 327\r\nدل افراد مؤمن هميشه به ذكر خداوند آرامش و اطمينان مى يابد . 327 تا 328\r\n\r\n","description":"","footnote":"","page_name":" فهرست 11 ","page_number":11},
  {"content":"\r\n\r\nپيامبر مبلّغ كلام خداوند است و تنها خداوند آراسته به صفات كمال را مى پرستد و بر او توكل مىكند . 328 تا 329\r\nقرآن بهترين وسيله براى تربيت افراد بشر و منور ساختن دل آنان است اگر خداوند اراده مى كرد مى توانست مردم را وادار به ايمان كند . 329 تا 332\r\nعادت بيشتر ملل كفر ، استهزاء پيامبران و احكام الهى بوده است . 332\r\nمشركان هيچ دليلى براى اثبات قدرت بتهاى خود ندارند تبهكاريشان به نظرشان زيبا جلوه كرده است . 332 تا 335\r\nنعمت بهشت بى پايان است . بسيارى از مسيحيان و يهوديان واقعى از نزول قرآن شاد مى شدند . 335 تا 337\r\nقرآن به زبان عربى از طرف پروردگار نازل شده است . پيامبر نبايد تسليم خواسته هاى مردم شود . 337 تا 338\r\nپيامبران همه داراى زن و فرزند بوده اند و فقط به فرمان خداوند مى توانستند معجزه نشان دهند . 338 تا 340\r\nنفوذ و توسعه اسلام و نابود شدن كفر به فرمان الهى است . گواهى خداوند بر درستى رسالت پيامبرش كافى است و كسى كه به كتاب آسمانى آگاه است بر راستى پيامبر گواه مى باشد . 340 تا 344\r\nآغاز سورهء ابراهيم . سودجويان مخالف حق ، گمراه و مستحق عذاب هستند . وحى خداوند براى هر پيامبر به زبان قوم او بوده است . 345 تا 348\r\nاشاره به جزئى از فرمان خداوند به حضرت موسى و قسمتى از موعظه آن بزرگوار براى بنى اسرائيل . 348 تا 351\r\nمدت عمر بشر در روى زمين مجهول است و جز خداوند كسى تعداد ملل پيشين و اقوام گذشته بشر را نمى داند . بيان اساسى ترين مسائل مورد نزاع ميان پيامبران و اقوامشان . 351 تا 358\r\nافراد مغرور و ستمگر هميشه از رحمت حق محروم و از پيروزى نهايى مأيوس هستند و سزاى آنان عذاب هاى جهنم است . 358 تا 360\r\nاعمال كافران از آن جهت بى ارزش است كه براساس ايمان و تعظيم و فرمان خداوند نيست . 360 تا 361\r\n\r\n","description":"","footnote":"","page_name":" فهرست 12 ","page_number":12},
  {"content":"\r\n\r\nاز ميان بردن افراد و بوجود آوردن مخلوقات جديد و نيز زنده كردن مجدد انسان بر خداوند آسان است . 361 تا 362\r\nبيان قسمتى از گفتگوى كافران با همديگر در آغاز حشر و قيامت گفتار ابليس در دوزخ . 362 تا 366\r\nبهشتيان در آنجا به همديگر تبريك مى گويند . ضرب المثل گفتار نيك و گفتار بد . 366 تا 370\r\nتبهكاران با كفران نعم الهى و گمراه ساختن مردم ، راه هلاكت خويش را هموار ساخته اند . 370 تا 371\r\nنماز ، براى تعظيم خداوند و زكات ، براى احسان به خلق ، اساسى ترين كارهاى نيك است . 371 تا 372\r\nبيان بعضى نعم سودمند پروردگار . 372 تا 375\r\nخلاصه نيايش و خواسته هاى حضرت ابراهيم هنگام بناى كعبه . 376 تا 381\r\nنبايد گمان كرد كه فرصت دادن خداوند به كافران و ستمگران ، نشانه بى خبرى از كار ايشان است . 381 تا 385\r\nاشاره به دگرگونى و نابودى تمام جهان كنونى هنگام رستاخيز . وضع تبهكاران . 385 تا 387\r\nاين اعلام خطر از طرف پروردگار براى مردم است تا خردمندان به فكر سرنوشت خويش باشند . 387 تا 388\r\nآغاز سورهء حجر . كافران بعد يا هنگام مرگ آرزو مى كنند كه كاش مسلمان شده بودند . 389 تا 391\r\nهلاك و نابودى هرچيز طبق برنامه و براساس يك نظم حساب شده صورت مى گيرد . 391 تا 392\r\nكافران ، پيامبر را متهم به جنون مى كردند و آوردن فرشتگان را خواستار مى شدند درحالى كه اگر چنين مى شد هلاك مى شدند . 392 تا 393\r\nنگهدارى قرآن و حفظ آن از دستبرد دشمنان از طرف خداوند تضمين شده است . ميليونها زن و مرد و كودك در جهان اسلام آيات قرآن را به خاطر سپرده اند و از حفظ تلاوت مى كنند . 393 تا 394\r\n\r\n","description":"","footnote":"","page_name":" فهرست 13 ","page_number":13},
  {"content":"\r\n\r\nاستهزاء مقدسات مذهبى و پيامبران خدا ، شيوه تمام ملل كفر بوده است . 395\r\nچون هدف اصلى خواستاران معجزه ، لجاجت و مخالفت است ، اگر به آسمانها هم برده مى شدند باز هم ايمان نمى آوردند . 395 تا 397\r\nيكى از حكمتهاى شهابهاى آسمانى كه شبها ديده مىشود ، تمام نعمتهاى زمين براى بشر و به اندازه هاى معين خلق شده است . 397 تا 399\r\nخداوند باد را مأمور فرمود تا ابرها را براى باريدن ، باردار گرداند .\r\nزندگى و مرگ به فرمان خداوند است . بدون ترديد پروردگار همه مردم را زنده و محاكمه خواهد نمود . 399 تا 401\r\nاشاره به ماده اصلى خلقت بشر كه خاك بوده و بيان اينكه آفرينش جن قبل از بشر و از آتش بوده است . 401 تا 402\r\nخداوند به فرشتگان همه فرمان داد كه چون خلقت انسان اول تكميل شود او را سجده برند . ابليس فرمان را نپذيرفت . 402 تا 404\r\nجزاى تمرد و نافرمانى ابليس شقاوت و بدبختى ابدى شد ولى خواسته هايش برآورده شد . 405 تا 406\r\nشيطان بر بندگان مخلص خداوند تسلط ندارد . وصف جهنم و تعريف بهشت و حال مؤمنان در آن . 407 تا 409\r\nخداوند آمرزنده و مهربان است و درعين حال نسبت به ستمگران سختگير است . 409 تا 410\r\nاشاره به پذيرايى ابراهيم ( ع ) از فرشتگان مأمور هلاك قوم لوط . 410 تا 413\r\nبيان قسمتى از چگونگى هلاك نمودن قوم لوط و نجات آن بزرگوار با بستگان مؤمنش . 413 تا 419\r\nاشاره به هلاك شدن قوم حضرت شعيب و قوم حضرت صالح در اثر كفر و مخالفت با فرستادگان خداوند . 419 تا 421\r\nجهان بيهوده آفريده نشده . منظور از « سبع مثانى » سورهء فاتحه است . 421 تا 423\r\nپند و ارشاد پيامبر اكرم ( ص ) . معنى مقتسمين . 423 تا 425\r\nخداوند شر مسخره كنندگان را از پيامبر اكرم دور نمود ، دلجويى و تسلى رسول اكرم و اينكه بايد تا مرگ از اجراى فرمان خدا بازنايستد . 425 تا 427\r\n\r\n","description":"","footnote":"","page_name":" فهرست 14 ","page_number":14},
  {"content":"\r\n\r\nپايان عمر زمين و آغاز جهان بى پايان ، پاداش نزديك است . وحى و فرمان خداوند مبنى بر يكتاپرستى به وسيله فرشتگان نازل مىشود . 428 تا 430\r\nخلقت انسان . برخى از حيوانات حلال گوشت براى خوردن برخى و براى استفاده انسان در مسافرت و حمل بار خلق شده اند . 431 تا 432\r\nخداوند براى آسايش بشر و آسان بودن مسافرت و حمل و نقل ، چيزهايى را خلق خواهد كرد كه شما نمى دانيد . 432 تا 434\r\nبيان قسمتى از مهمترين نعمتهاى خداوند كه براى رفاه و آسايش بشر در زمين تهيه فرموده است . 434 تا 439\r\nآيا آفريدگار را بايد پرستيد و يا آفريده هاى بى جان را ؟ خداوند به آشكار و نهان آگاه است . 439 تا 442\r\nاشاره به نحوه استهزاء و يا تكذيب كافران آيات قرآن و جريان حال آنها تا قيامت . 442 تا 446\r\nبيان ادب و ايمان پرهيزكاران نسبت به آيات قرآن و جزاى آنان در قيامت . 446 تا 448\r\nمردم نبايد همچنان در غفلت باشند تا پايان مدت آمدن عذاب . 448 تا 450\r\nيكى از لجاجت ها و سفسطه هاى كافران اين بود كه : شرك آوردن و فسادكارى خود را از ارادهء پروردگار مى دانستند ، اين شيوه تمام ملل كفر پيشين بوده . وظيفه پيامبران فقط تبليغ فرمان است و خداوند ، افراد خردمند پندپذير را هدايت و توفيق مىدهد و افراد لجوج را به خودشان واگذار مى نمايد . 450 تا 453\r\nمنكران حشر و قيامت ، با جديّت سوگند مى خورند كه قيامت و حشرى نخواهد بود و خداوند در پاسخ آنان با تأكيد و قاطعيت بيان مى فرمايد كه حشر و قيامت و حساب خواهد بود . 453 تا 455\r\nپاداش مؤمنان ستمديده آرامش و آسايش دو جهانى است ، چون در راه خدا متحمل سختى شده اند . 455 تا 456\r\nپيامبران پيشين هم مردانى بوده اند كه از طريق خداوند وحى دريافت مى كرده اند . 456 تا 457\r\n\r\n","description":"","footnote":"","page_name":" فهرست 15 ","page_number":15},
  {"content":"\r\n\r\nقرآن از جانب پروردگار بر پيامبر نازل شده تا يادآورى براى مردم باشد و به فكر سرنوشت خود باشند . 457 تا 458\r\nآيا تبهكاران غافل ، از انتقام ناگهانى پروردگار در امان هستند ؟ چه عذاب پروردگار گوناگون است . 458 تا 459\r\nهرچيز در حد توانايى خود ، خواه ناخواه پروردگار را تعظيم مى كنند و از او مى ترسند . 460 تا 461\r\nفرمان به يكتاپرستى ، اساس اديان آسمانى بوده است . همه چيز را بايد از خداوند دانست و از او خواستار شد . 461 تا 463\r\nبيان بعضى انواع شرك و تبهكارى و نادانى بت پرستان . 463 تا 467\r\nاگر پروردگار افراد تبهكار را فورا مجازات مى فرمود نظم جهان انسانى مختل مى شد و ادامه زندگى مشكل بود . 467 تا 468\r\nبيان مجدد يكى از روشهاى ناپسند و جاهلانه مشركان . 468 تا 469\r\nهدف اصلى از فرستادن قرآن بر پيامبر اين است كه اصول عقايد و احكام اديان آسمانى تصحيح و حقيقت روشن شود . 470 تا 471\r\nحيوانات حلال گوشت از نعمتهاى الهى بوده كه شير خالص از بين خون و فضولات پيكرشان بدست مى آيد . 471 تا 472\r\nاز نعمت هاى خداوند ، خرما و انگور است كه فرآورده هاى نيك و بد از آن بدست مى آيد . دربارهء زنبور عسل و بيان منافعى كه از خاصيت طبيعى عسل به انسان مى رسد . 472 تا 476\r\nاشاره به ضعف و ناتوانى انسان و سرعت فرسودگى بدن او . يكى از دلايل عقلى براى اثبات يكتاپرستى . 476 تا 478\r\nپروردگار است كه همسر و فرزند و انواع غذاها را در اختيار بشر نهاده ولى مشركان چيزهايى را مى پرستند كه سود و زيانى ندارند . 478 تا 479\r\nمشركان ، خداوند را مانند پادشاه و بتهاى خود را مانند وزراء و نمايندگان شاه مى دانستند ؛ پاسخ اين استدلال نابجا به وسيله دو مثال و بيان اينكه پروردگار جهان را نبايد به يك انسان كه قدرت و علم او محدود است تشبيه كرد . 479 تا 483\r\n\r\n","description":"","footnote":"","page_name":" فهرست 16 ","page_number":16},
  {"content":"\r\n\r\nتنها پروردگار به اسرار نهان و امور غيبى آگاه است . پايان اين جهان و آغاز جهان بازپسين ناگهانى است . 483 تا 484\r\nبيان بعضى نعم الهى در خود انسان و موجودات ديگر و آنچه براى زندگى بشر خلق فرموده . 484 تا 488\r\nپيامبر فقط مأمور تبليغ رسالت است . بيشتر كافران به نعم الهى اقرار دارند و ليكن سپاس گو نيستند و عملا منكر عظمت پروردگار هستند اشاره به حالت كافران در روز حساب هنگام محاكمه در پيشگاه عدل الهى . 488 تا 492\r\nپيامبران در روز حساب احضار مى شوند تا شاهد و ناظر دادرسى امت خويش باشند . 492 تا 493\r\nاين قرآن از پروردگار بر پيامبر فرود آمده است و شامل تمام مسائل اساسى زندگى و مايه هدايت و رحمت است . خداوند بندگان را به دادگرى و نيكوكارى دستور مىدهد و از تبهكارى و زشتى و سركشى نهى مىكند . 493 تا 496\r\nفرمان به وفادارى و نهى از پيمان شكنى و يك ضرب المثل براى پيمان شكنان . 496 تا 499\r\nتوفيق و هدايت فقط از خدا است ؛ مردم در برابر خداوند ، مسؤول تمام كارهاى خود هستند . نبايد سوگند و عهد و پيمان را وسيله فريب كارى و حيله و مكر قرار داد ؛ زيرا عاقبت چنين كارى رسوايى و عذاب خداوند است . 499 تا 500\r\nنيكوكاران باايمان در دنيا و آخرت سربلند و خوشبخت هستند . بيان آداب آغاز تلاوت قرآن و اهميت تعليم قرآن . 501 تا 503\r\nشيطان بر مؤمنان پاك دل نيكوكار ، تسلط ندارد . قدرت و تسلط او فقط بر افراد منافق و مشرك است . 503 تا 504\r\nمشركان تغييرات و دگرگونيهاى بعضى احكام اسلام را دليل بر آن مى دانستند كه قرآن از سوى خداوند نازل نشده ، پاسخ به اين ايراد و اثبات وحى بودن قرآن . 504 تا 506\r\n\r\n","description":"","footnote":"","page_name":" فهرست 17 ","page_number":17},
  {"content":"\r\n\r\nافرادى از قريش ، آيات قرآن را از ديگران مى دانستند و مى گفتند : لابد محمد از كسى يادگرفته ، به اين ايراد پاسخ داده شده . 506 تا 508\r\nپروردگار به كسانى كه حق را قبول نمى كنند و آيات قرآن را ساخته ديگران مى دانند هدايت و توفيق نمى دهد . 508 تا 509\r\nكسى كه تعمدا به اختيار خود به احكام قرآن و پروردگار كافر شود در آن جهان معذب و زيانكار خواهد بود . 509 تا 511\r\nپروردگار گناه و تقصير بندگانى را كه هجرت كردند و صبر و مقاومت در راه حق نمودند مى آمرزد . روز قيامت هركس از خودش دفاع مىكند و پاداش كسب و كار خود را دريافت مى نمايد . 511 تا 513\r\nمثال مردمى كه هنگام آسايش و سلامتى ، با ستمگرى و فساد ، كفران نعم الهى مى نمايند و به انتقام عذاب گرفتار مى شوند . 513 تا 516\r\nگوشتهاى حرام كه مردم بى دين و كافر از آنها ارتزاق مى كنند . 516\r\nشخص مسلمان حق ندارد چيزى را به فكر و سليقه خود حرام نمايد يا حلال گرداند ؛ زيرا حلال يا حرام بودن فقط بايد به فرمان صريح خداوند باشد . 516 تا 517\r\nخداوند به لطف و كرم خويش گناه افرادى كه از روى نادانى مرتكب كار بدى شده و سپس توبه كرده اند مى آمرزد . 518 تا 519\r\nاشاره به صفات و رفتار نيك حضرت ابراهيم خليل ( ع ) و اينكه پيامبر اسلام شريعت ابراهيم را پيروى كرده است . 519 تا 521\r\nدر دين ابراهيم ، روز مخصوص عبادت ، جمعه بوده است نه شنبه و يهوديان زمان حضرت موسى خودشان روز شنبه را به جاى جمعه انتخاب كرده اند . دعوت مردم به اسلام بايد مبنى بر حكمت و اندرز نيك و به بهترين صورت باشد . 521 تا 524\r\nانتقام از مجرم و قصاص از ظالم بايد مبنى بر عدالت و به اندازه خيانت و ستم او باشد - صبر و تحمل و گذشت سودمندتر است و خداوند هميشه با پرهيزكاران نيكوكار است . 524 تا 525\r\nآغاز سورهء اسراء در معراج پيامبر به استناد روايات و احاديث معتبر در 526 تا 531\r\n\r\n","description":"","footnote":"","page_name":" فهرست 18 ","page_number":18},
  {"content":"\r\n\r\nاين مورد .\r\nبيان طغيان و سركشى يهوديان و تبهكارى و فساد مكرر آنها و انتقام خداوند از ايشان . 531 تا 535\r\nقرآن مردم را به درست ترين راه زندگى هدايت مىكند و مؤمنان نيكوكار را به پاداش نيك مژده مىدهد . 535 تا 536\r\nبراى منكران جهان در روز بازپسين عذاب دردناك آماده شده است .\r\nانسان از روى جهل يا لجاجت خواستار بدى و عذاب مىشود . حكمت اختلاف شب و روز . 536 تا 539\r\nهركس مسؤول كارهاى بد خويش است و در روز قيامت سزاى بديهاى خود را خواهد ديد . هدايت هركس به نفع خود او است و گمراهى هركس نيز به زيان خود او است . گناه كسى به گردن ديگرى نيست و هرگز خداوند بدون فرستادن پيامبر ، قومى را عذاب نداده است . 539 تا 541\r\nهميشه نافرمانى و فساد ثروتمندان و بزرگان موجب خشم خداوند و هلاكت ايشان و ساير گناهكاران مىشود . 541 تا 542\r\nكسى كه مقصودش از كوشش و فعاليت ، دريافت پاداش قبل از مرگ و رسيدن به جاه و مال اين جهان موقت و زودگذر باشد . به اراده پروردگار هركس به اندازه شايستگيش بهره مند مىشود ولى در جهان بازپسين جز جهنم چيزى ندارد . اما آنان كه هدفشان از كوشش و جديت در كارهاى نيك ، بدست آوردن رضاى پروردگار و كسب سعادت ابدى باشد نيز طبق عقيده شان با آنان رفتار مىشود و به مقصود خود هم مى رسند . 543 تا 544\r\nتفاوت مرتبه افراد بشر در قيامت به مراتب بيش از تفاوت مقام و مرتبه آنها در اين دنيا است . 544 تا 545\r\nنهى از شرك در عبادت . فرمان به نيكى با پدر و مادر . 545 تا 547\r\nخدا به قصد و نيت افراد آگاه است . اگر مردم در آشكار و نهان از راه اخلاص فرمان پذير باشند ، سعادتمند مى شوند . 548\r\nاحسان به خويشان و بيچارگان و راه ماندگان لازم است . زياده روى و اسراف حرام است . افراد ولخرج شيطان صفت هستند . 548 تا 549\r\n\r\n","description":"","footnote":"","page_name":" فهرست 19 ","page_number":19},
  {"content":"\r\n\r\nهنگامى كه كمك به مستمندان مقدور نيست ، لازم است با خوشرويى و مهربانى با آنان رفتار نمود . بذل و بخشش بايد در حد اعتدال باشد . 549 تا 550\r\nكم و زياد ثروت در اصل ، فقط به اراده مطلق خداوند است . سرزنش اعراب بت پرست از كشتن دختران . 550 تا 552\r\nنهى و سرزنش از عمل زشت زنا و بيان نحوه ارشاد پيامبر اكرم ، افراد نادان را . 552 تا 553\r\nنهى از قتل افراد بى گناه . سرزنش از خوردن مال يتيم . هركس مسؤول عهد و پيمان خويش است . وزن و اندازه گيرى اشياء بايد درست و عادلانه باشد . 553 تا 555\r\nبدون تحقيق نبايد درباره مطلبى سخن گفت يا قضاوت كرد . 555 تا 556\r\nكبر و غرور در معاشرت و رفتار با مردم حرام است ؛ اين توصيه ها از وحى پروردگار است براى تو ، اى پيامبر . 556\r\nتكرار لزوم يكتاپرستى و نكوهش عقيده مشركانى كه فرشتگان را دختران خداوند مى دانستند . 557 تا 558\r\nاصول عقايد بصورتهاى گوناگون در اين قرآن تكرار شده تا بندگان حقايق را بدانند . عجز معبودان از قدرت تصرف در جهان ، دليل بر ناتوانى آنها است . هرچيز در جهان هستى خدا را تسبيح مى گويد و ليكن شما نمى توانيد نيايش آنان را درك نماييد . 558 تا 560\r\nافرادى كه به جهان بازپسين ايمان ندارند ، از فهم و درك حقايق و معانى آيات قرآن محروم هستند . 560 تا 561\r\nهرگاه سخن از يكتاپرستى به ميان آورى ، مشركان خشمگين مى شوند و در خلوت و پنهان ، تو را سحرشده مى خوانند . اى پيامبر بنگر كه چگونه اين كافران حقايق آسمانى را با تمثيلهاى بى اساس رد مى كنند . 561 تا 563\r\nبزرگترين مشكل كافران در برابر مسئله قيامت و حشر اجساد اين است كه مى گويند : چگونه ممكن است پس از اينكه بدن ما با ذره‌هاى خاك يكسان شده مجددا زنده شويم ؟ يكى از جوابهاى مفصل خداوند به اين شبهه در اينجا بيان شده است . 563 تا 566\r\n\r\n","description":"","footnote":"","page_name":" فهرست 20 ","page_number":20},
  {"content":"\r\n\r\nتمام افراد بشر در قبضه قدرت و تصرف مطلق خداوند هستند و پيامبر مسؤول كسى نيست - پيامبران داراى درجات متفاوت هستند و حضرت داود از طرف خداوند ، كتابى به نام زبور دريافت نمود . 567 تا 568\r\nچيزها و كسانى كه مورد پرستش مشركان هستند ، هيچ كمكى به آنان نمى توانند بنمايند و خودشان محتاج پروردگار هستند . 568 تا 569\r\nهر شهر و قريه به تقدير خداوند در ادوار مختلف تاريخ ، دچار نابودى و هلاكت شده اند . 570 تا 571\r\nچون ملل پيش از اسلام به معجزه هاى پيامبران زمان خود كافر گشته و در نتيجه هلاك شدند ، لذا خواسته هاى بزرگان قريش در مورد معجزه هاى گوناگون برآورده نمى شود . به قوم ثمود معجزه اى ( بر طبق تقاضاى خودشان ) داديم و ليكن آنها كافر شدند . 571 تا 572\r\nبيان كيفيت به وجود آمدن شتر صالح ( مطابق احاديث ) . هدف از معجزه ، ترسانيدن كافران است . دلجوئى از پيامبر اكرم . 572\r\nهدف از خانه اسراء و معراج آزمايش مردم بوده است . و همچنين منظور از نام درخت زقوم در قرآن ، امتحان كافران و ترساندن آنها بوده است . 573 تا 574\r\nبيان آغاز دشمنى و مخالفت شيطان با بشر و شرح وسائلى كه شيطان ، به وسيله آنها ، افراد بشر را فاسد مى نمايد . 574 تا 577\r\nوسائل دريانوردى از نعم الهى است . مشركان چون دچار خطر مرگ شوند معبودهاى ساختگى را فراموش مى كنند و به خدا روى مى آورند ؛ اما چون نجات يابند باز به بت پرستى ادامه مى دهند در صورتى كه عذاب خداوند هر زمان ممكن است فرا رسد . 577 تا 579\r\nفرزندان آدم بر ساير موجودات برترى داده شده است . 579 تا 580\r\nدر روز حساب هر ملتى با رهبر مذهبى خودش احضار و محاكمه مى شوند ، راستان نجات مى يابند و افراد گمراه و كج هلاك مى شوند .\r\nتبليغات و كوشش كافران گمراه به حدى است كه احتمالا هوشياران مخلص را هم به لب پرتگاه هلاكت مى كشاند . 580 تا 583\r\nاگر حفظ و توفيق پروردگار نبود احتمال مى رفت شخص پيامبر اكرم نيز\r\n\r\n","description":"","footnote":"","page_name":" فهرست 21 ","page_number":21},
  {"content":"\r\n\r\nتحت تأثير تبليغات كافران واقع شود و اگر به فرض محال رسول اللّه متأثر به انديشه هاى سران كفر شده بود ، شديدا از طرف خداوند مؤاخذه مى شد . فعاليت كافران به اندازه اى شديد بود كه نزديك بود پيامبر را سرگردان نمايند و او را وادار به فرار گردانند و ليكن توفيق خداوند هميشه او را نگهبان بود . 583 تا 585\r\nروش پروردگار در يارى پيامبران و قلع و قمع دشمنانشان هميشه چنين بوده است . فرمان به اداى نمازها و تعيين وقت پنج نماز و حكمت و فضيلت نماز صبح . فريضه نماز تهجد مخصوص بر پيامبر است . معنى مقام محمود . 585 تا 587\r\nخداوند به رسول اكرمش نحوه درخواست و دعا را ياد داده است . معجزه قرآن در پيش بينى پيروى اسلام در مكه . آيات و احكام قرآن براى مؤمنان شفابخش و براى كافران كفر افزا است . 587 تا 589\r\nانسان در برابر نعم الهى خودبين و متكبر است و در ازاى ناگوارى و مصيبت ، كم طاقت و نااميد است . پاسخ به سؤال مشركان دربارهء روح . 590 تا 591\r\nبحث مفصل از مفسر دربارهء تأثيرات روح و فرق آن با جسم و اينكه اجسام زنده مانند انواع ماشين و روح مانند نيروى برق . 591 تا 598\r\nاگر بخواهيم ، قرآنى را كه به تو وحى كرده ايم بازپس خواهيم گرفت .\r\nآوردن مانند قرآن محال و غيرممكن است . 598 تا 600\r\nهدف از تكرار و بيان آيات مفصل ارشاد مردم است . بيان مهمترين خواسته هاى سران قريش به عنوان شرط ايمان آوردنشان و جواب خداوند . 600 تا 603\r\nفرستادگان خداوند هميشه از جنس خود مردم بوده اند . خداوند به وسيله يارى و عنايت به پيامبر ، گواه راستگويى او است . 603 تا 604\r\nتوفيق و هدايت در حقيقت با خداوند است . كافران در قيامت ، انواع عذاب را مى چشند به كيفر آنكه معتقد بودند كسى بعد از مردن زنده نخواهد شد . 604 تا 606\r\nبيان مقصود از نه نشانه اى كه خداوند به موسى داده بود . اشاره به بخشى 606 تا 612\r\n\r\n","description":"","footnote":"","page_name":" فهرست 22 ","page_number":22},
  {"content":"\r\n\r\nاز گفتگوى ميان حضرت موسى و فرعون .\r\nقرآن از پروردگار بر پيامبر به حقيقت فرود آمده است . وظيفه پيامبر مژده دادن و ترسانيدن مردم است . 612\r\nفرود آمدن قرآن بر پيامبر قسمت قسمت بوده است تا خواندن و حفظ آن ميسر و آسان باشد . حقانيت و صحت در آن ثابت و مسلم است و اگر افرادى اين را نپذيرند به زيان خود آنهاست ؛ چون دانشمندان صحت قرآن را مسلم مى دانند و با تعظيم و زارى خدا را سجده مى كنند . 612 تا 614\r\nخداوند داراى صفات كمال است و به هر صفتى كه او را بخوانيم حق و درست است . نماز را بايد نه چندان بلند خواند كه مزاحمتى ايجاد كند و نه چندان آهسته خواند كه كلمات و آيات شنيده نشود . تأكيد يكتايى و بى نيازى و بى مانندى خداوند ، اساس دين اسلام است . 614 تا 617\r\nآغاز سورهء الكهف در بيان مهمترين فايده هاى قرآن در اثبات توحيد و بيان حقايق جهان هستى . 618 تا 620\r\nتسلى و دلدارى به پيامبر تا در برابر لجاجت كافران ثابت و پايدار باشد . 620 تا 621\r\nزندگى كنونى ، آزمايش و امتحان است و همه چيز به سوى نابودى مى رود . 621 تا 622\r\nخلاصه داستان اصحاب كهف چنان كه روايت شده است . 622 تا 625\r\nمهمترين قسمت مربوط به عقيده و معجزه از سرگذشت اصحاب كهف چنان كه در قرآن بيان شده است . 625 تا 630\r\nبيدار شدن اصحاب كهف پس از خواب طولانى و پايان كار آنها . 630 تا 634\r\nاختلاف‌نظر مردم در تعداد اصحاب كهف و اينكه فقط تعداد آنها را خداوند مىداند . 634 تا 637\r\nبيان تأخير نزول سرگذشت اصحاب كهف بر پيامبر و علت آن . مدت دقيق خواب اصحاب كهف را خداوند در قرآن بيان داشته است . 637 تا 638\r\nتلاوت قرآن و تكرار آيات بر پيامبر لازم بوده است . فرمان خداوند به رسول اكرم مبنى بر اينكه نبايد تسليم خواسته مشركان گردد و بايد با فقراى مؤمن مهربان و خوشخوى باشد . 638 تا 641\r\n\r\n","description":"","footnote":"","page_name":" فهرست 23 ","page_number":23},
  {"content":"\r\n\r\nاين حق و راستى از طرف پروردگار است ، مردم در قبول و يا رد آن آزاد هستند ، ليكن نتيجه رد و تكذيب ، عذاب ابدى و گرفتارى دائمى است و نتيجه قبول و ايمان آوردن ، سعادت و خوشبختى هميشگى . 641 تا 643\r\nداستان دو برادر كه يكى ثروتمند ولى نادان و مغرور بود و ديگرى تنگ‌دست و دانا و مؤمن و هركدام نتيجه عقيده و عمل خود را ديدند . 644 تا 649\r\nزيور و زينت دنيا مانند گلهاى بهارى است كه زودگذر و بى دوام است . 650 تا 651\r\nثروت و فرزندان ، زيور اين دنيا است و عمل صالح و ايمان براى هميشه پايدار و مفيد است . اشاره به قسمتى از حوادث آغاز قيامت و چگونگى محاكمه مردم . 651 تا 655\r\nاشاره به فرمان خداوند به فرشتگان تا آدم را سجده برند . ابليس از جن بود و فرمان خدا را نپذيرفت . 655 تا 656\r\nدر خلق موجودات ، كسى پروردگار را يارى نكرده - و در جهان بازپسين بت پرستان عاجز و بدبخت هستند . 656 تا 658\r\nپيامبران فقط مأمور ابلاغ فرمان خداوند هستند - جدال كافران بيشتر بيهوده است . 659 تا 660\r\nكفر و تبهكارى و لجاجت كافران باعث شده است كه نتوانند حقيقت را درك نمايند . اگر خداوند رحم نمى فرمود و كافران را فورا مؤاخذه مى نمود همه هلاك مى شدند ، ليكن ناچار زمانى كه تعيين شده فرامى رسد و سزاى اعمالشان را مى بينند . 660 تا 662\r\nداستان ملاقات حضرت موسى با بنده نيكوكار و تعليم يافتن كليم اللّه از آن بنده خدا و ديدن كارهاى عجيب از آن بزرگوار . 662 تا 670\r\n\r\n","description":"","footnote":"","page_name":" فهرست 24 ","page_number":24},
  {"content":"\r\n\r\n\r\n[ تتمة سورة التوبة 
  ]\r\n يَعْتَذِرُونَ إِلَيْكُمْ إِذا رَجَعْتُمْ إِلَيْهِمْ قُلْ لا تَعْتَذِرُوا لَنْ نُؤْمِنَ لَكُمْ قَدْ نَبَّأَنَا اللَّهُ مِنْ أَخْبارِكُمْ وَ سَيَرَى اللَّهُ عَمَلَكُمْ وَ رَسُولُهُ ثُمَّ تُرَدُّونَ إِلى عالِمِ الْغَيْبِ وَ الشَّهادَةِ فَيُنَبِّئُكُمْ بِما كُنْتُمْ تَعْمَلُونَ  ( 94 )\r\nعذر كنند بسوى شما هنگاميكه باز گرديد بسوى شان ، بگو عذر مكنيد هرگز باور نمى كنيم سخن شما را ، به تحقيق آگاه گردانيد ما را خدا از خبرهاى تان و زود مى بيند خدا كار شما را و فرستادهء او ، پس بازگردانيده مىشويد بسوى داناى پوشيده و آشكار ، پس آگاه مى گرداند شما را به آنچه شما مى كرديد .\r\nتفسير : چنان كه هنگام عزيمت شما به تبوك منافقان حيله ها نمودند چون به مدينه مراجعت مى كنيد باز مى خواهند عذرهاى نادرست نمايند ، و شما را مطمئن گردانند . سوگندها خورند و گويند : عزم جزم داشتيم با شما برويم . اما نسبت بوقوع موانع و عوايق مجبورشده باز مانديم ، بگو حيله و دروغ فائده ندارد . عذرهاى شما بيهوده و لغو است . خداى متعال ما را بر كذب و نفاق شما آگاه گردانيده . پس چسان مى توانيم سخنان بيهودهء شما را باور كنيم ، اكنون از\r\n\r\n","description":"","footnote":"","page_name":" 1 ","page_number":25},
  {"content":"\r\n\r\nداستان گذشته بگذريد ، آينده طرز عمل شما ديده مىشود كه دعواى خود را تا كجا به اثبات مى رسانيد ، راست و دروغ شما همه آشكار مى گردد . از پيشگاه حضرت « عالم الغيب و الشهادة » رازها و كردارها و نيتها پنهان نيست همه ببارگاه او روانند . هنگام مجازات كردارهاى بزرگ و كوچك ، عيان و نهان شما را آشكار مىكند و مطابق آن پاداش مىدهد .\r\n سَيَحْلِفُونَ بِاللَّهِ لَكُمْ إِذَا انْقَلَبْتُمْ إِلَيْهِمْ لِتُعْرِضُوا عَنْهُمْ فَأَعْرِضُوا عَنْهُمْ إِنَّهُمْ رِجْسٌ وَ مَأْواهُمْ جَهَنَّمُ جَزاءً بِما كانُوا يَكْسِبُونَ  ( 95 )\r\nزود است كه قسم خورند به اللّه براى شما چون بازگرديد بسوى ايشان ، تا اعراض نمائيد از ايشان ، پس اعراض كنيد از ايشان ، بيشك ايشان پليدند و مسكن ايشان جهنم است براى جزاى اعماليكه ميكردند .\r\nتفسير : بعد از مراجعت تبوك غرض منافقين از قسمهاى دروغ و عذرهاى بيمعنى اين بود كه ، پيغمبر صلّى اللّه عليه و آله و سلّم و مسلمانان را به سوگند و فريب خوشنود و مطمئن گردانند ، تا از بارگاه رسالت بر آنها عتاب و ملامت و مواخذتى نباشد . كردارشان مانند سابق پيچيده و مبهم ماند و مسلمانان تعرضى به آنها نكنند . خداى متعال فرمود بهتر است شما به آنها تعرض مكنيد . اغماض و تغافل ، يعنى : « تعرض نكردن شما » ، مبنى بر رضاء و اطمينان نخواهد بود ، بل نسبت به نجاست و شرارت آنهاست . و هرگز توقع نمى رود كه ازين قدر نجاست پاك شوند . بهتر است اين مادهء غلاظت را دور افكند و از آن كنار گرفت ، خدا ( ج ) خود مستقرشان را معين مىكند .\r\n يَحْلِفُونَ لَكُمْ لِتَرْضَوْا عَنْهُمْ فَإِنْ تَرْضَوْا عَنْهُمْ \r\nقسم خورند براى شما تا خوش شويد از اوشان ، پس اگر راضى شويد از ايشان\r\n\r\n","description":"","footnote":"","page_name":" 2 ","page_number":26},
  {"content":"\r\n\r\n فَإِنَّ اللَّهَ لا يَرْضى عَنِ الْقَوْمِ الْفاسِقِينَ  ( 96 )\r\nبيشك اللّه راضى نمى شود از قوميكه ( فاسق ) نافرمانند .\r\nتفسير : بسيار مى كوشند به مكر و دروغ مسلمانان را خوش گردانند . فرضا مخلوقى به سخن چرب و شيرين آنها راضى شود . چه سود هنگاميكه حضرت آفريدگار راضى نباشد . در بارگاه الهى ( ج ) مكر و فريب بهائى ندارد . گويا اينجا تنبيه است كه اگر خدا ( ج ) از قومى خوشنود نباشد مؤمن قانت نيز خوشنود نمى شود . پس منافقان اين خبط را از دماغ خود زائل كنند كه پيغمبر صلّى اللّه عليه و آله و سلّم و اصحاب وى را به دروغ خوشنود مى سازند . تغافل و اعراض مسلمانان دليل آن نيست كه از منافقان شاد و مطمئن مى باشند .\r\nحضرت شاه رحمة اللّه مى نويسد : « با كسى كه نفاق او معلوم گردد تغافل رواست اما يكرنگى و محبت جائز نمى باشد . »\r\n الْأَعْرابُ أَشَدُّ كُفْراً وَ نِفاقاً وَ أَجْدَرُ أَلَّا يَعْلَمُوا حُدُودَ ما أَنْزَلَ اللَّهُ عَلى رَسُولِهِ \r\n( برخى ) از اعراب باديه نشين شديدترند از حيث كفر و نفاق و سزاوارترند باينكه ندانند حدود شرائعى را كه نازل كرده اللّه بر رسول خود .\r\nتفسير : تا اينجا احوال منافقان و مؤمنان مخلص مدينه بيان شده بود اكنون اندكى اوضاع اعراب صحرانشين بيان مىشود . در ميان آنها نيز چند نوع مردمند : كافر ، منافق ، مسلمان مخلص .\r\nچون باديه نشينان فطرتا تندخو و سخت مزاجند ، چنان كه در حديث است « من سكن البادية جفا » و از مجالس علم و حكمت دورند ، فروغ تهذيب و مدنيت علم و عرفان در آنها كمتر تأثير مىكند ، كفر و نفاق آنها نسبت به كفّار و منافقين بلاد شديدتر مى باشد ، موقع نمى يابند كه به صحبت اهل علم و صلاح برسند . اصول ديانت و تهذيب را كه خدا ( ج ) به پيغمبر خويش صلّى اللّه عليه و آله و سلّم فرستاده بياموزند . بديهى است بدون علم و معرفت دل انسان ملايم و مهذب نمى گردد ، پس كسانى كه مستغرق جهالتند هر آئينه دلهايشان سخت مى باشد و در راه كفر و نفاق كه خود اختيار\r\n\r\n","description":"","footnote":"","page_name":" 3 ","page_number":27},
  {"content":"\r\n\r\nمى كنند ، مانند سباع و بهايم كوركورانه روان مى باشند . سنگدلى اعراب در احاديث متعدد وارد است در يكى از احاديث مذكور است : اعرابى به حضور حضرت پيغمبر صلّى اللّه عليه و آله و سلّم گفت : شما فرزندان خود را مى بوسيد ، سوگند به خدا ( ج ) كه من گاهى اولاد خود را نبوسيده ام . آن حضرت صلّى اللّه عليه و آله و سلّم فرمود چه بايد كرد خداوند ( ج ) از دل تو رحمت را برآورده .\r\n وَ اللَّهُ عَلِيمٌ حَكِيمٌ  ( 97 )\r\nو اللّه داناى باحكمت است .\r\nتفسير : علم الهى ( ج ) بر تمام طبقات انسان محيط است و باقتضاى حكمت بهر طبقه مطابق استعداد و قابليت آن رفتار مىكند . حضرت شاه رحمة اللّه مينگارد : « در نهاد اعراب نافرمانى ، خودخواهى و جهالت ، به شدت مى باشد ، چون خدا حكيم و داناست از آنها كار مشكل نمى خواهد و مرتبهء بلند نمى دهد . »\r\n وَ مِنَ الْأَعْرابِ مَنْ يَتَّخِذُ ما يُنْفِقُ مَغْرَماً وَ يَتَرَبَّصُ بِكُمُ الدَّوائِرَ عَلَيْهِمْ دائِرَةُ السَّوْءِ وَ اللَّهُ سَمِيعٌ عَلِيمٌ  ( 98 )\r\nو برخى از اعراب ( صحرانشينان ) آنست كه مى پندارد خرج خود را تاوان و انتظار مى كشد بشما گردشهاى زمانه را . بر ايشان باد گردش بد و اللّه شنواى داناست .\r\nتفسير : در منافقين اعراب كسانى مى باشند كه اگر گاهى به مصرف چيزى در راه خدا ( ج ) مجبور شوند ، چنان بكراهت آن را مصرف مى كنند ، كه گوئى غرامت ميدهند و هميشه منتظر آنند كه مسلمانان از گردش روزگار به مصيبتى گرفتار آيند و آنها شادى كنند . خبر ندارند\r\n\r\n","description":"","footnote":"","page_name":" 4 ","page_number":28},
  {"content":"\r\n\r\nگردش بد روزگار بر خودشان طارى مىشود . اسلام يقينا فيروز و فايق ، و اين منافقان ذليل ز رسوا مى گردند ، خداى متعال ادعيه و اقوال مردم را مى شنود و ميداند اهل كاميابى و عزت كيست و سزاوار خوارى و رسوائى كه مى باشد .\r\n وَ مِنَ الْأَعْرابِ مَنْ يُؤْمِنُ بِاللَّهِ وَ الْيَوْمِ الْآخِرِ وَ يَتَّخِذُ ما يُنْفِقُ قُرُباتٍ عِنْدَ اللَّهِ وَ صَلَواتِ الرَّسُولِ أَلا إِنَّها قُرْبَةٌ لَهُمْ سَيُدْخِلُهُمُ اللَّهُ فِي رَحْمَتِهِ إِنَّ اللَّهَ غَفُورٌ رَحِيمٌ  ( 98 )\r\nو بعضى از صحرانشينان آنست كه ايمان مى آرد به اللّه و به روز آخرت و ميگيرد ( بدل ) آنچه خرج مىكند . ( سبب ) قربتها نزد اللّه و ( سبب ) دعاهاى رسول آگاه باش بيشك اين خرج موجب نزديكى ( اللّه ) است به آنها . به زودى داخل گرداند ايشانرا اللّه در رحمت خود . بيشك اللّه بخشاينده مهربانست .\r\nتفسير : اينجا تأثير معجزه آساى قرآن مبين و تعليمات حيرت انگيز رسول كريم صلّى اللّه عليه و آله و سلّم بيان مىشود . باديه نشينان درشت مزاج سنگدل تندخو كه از كفر و دورنگى از بى دانشى و سركشى سزاوار آن نبودند كه به آداب و قواعد آسمانى پى برند تربيت حضرت پيغمبر و نداى قرآن از آنها نيز عرفاى مخلص پديد آورد كه بر امور مؤمن بهاى مبدأ و معاد ايمان دارند و از هرچه در راه خدا ( ج ) صرف مى كنند جز استحصال قربت الهى ( ج ) و دعاى پيغمبر صلّى اللّه عليه و آله و سلّم مقصودى ندارند . خداوند آنها را مژده داده كه در آمال خويش حق بجانبند . به آرزوى خود ( به قرب الهى ) فايز مى شوند ، و خدا ( ج ) ايشان را برحمت خويش جا ميدهد اينها دعاى پيغمبر را به گوش خود مى شنوند و به چشم مى بينند . اگر كسى صدقه و خيرات مى آرد آنحضرت دربارهء او\r\n\r\n","description":"","footnote":"","page_name":" 5 ","page_number":29},
  {"content":"\r\n\r\nدعا مىكند . ثمر دعاى پيغمبر نيز همان قرب و رحمت الهى ( ج ) است كه قبلا وعده داده شده .\r\n وَ السَّابِقُونَ الْأَوَّلُونَ مِنَ الْمُهاجِرِينَ وَ الْأَنْصارِ وَ الَّذِينَ اتَّبَعُوهُمْ بِإِحْسانٍ رَضِيَ اللَّهُ عَنْهُمْ وَ رَضُوا عَنْهُ وَ أَعَدَّ لَهُمْ جَنَّاتٍ تَجْرِي تَحْتَهَا الْأَنْهارُ خالِدِينَ فِيها أَبَداً ذلِكَ الْفَوْزُ الْعَظِيمُ  ( 100 )\r\nو سبقت كنندگان ( بسوى نيكى ) ، پيشينيان از مهاجرين و انصار و آنان كه پيروى كردند ايشانرا به نيكى راضى شده اللّه از ايشان و راضى شدند ايشان از وى و مهيا ساخته اللّه براى ايشان جنتهاى كه جارى است زير ( درختان ) آنها جويها ، جاويد باشند در آن هميشه . اينست كاميابى بزرگ .\r\nتفسير : « بعد از اعراب مؤمن » مناسب آنست كه از زعماء و اعيان مؤمنين هم ذكرى به ميان آيد .\r\nيعنى : مهاجرينيكه در هجرت شرف اوليت و سبقت حاصل كردند ، و انصاريكه در نصرت و اعانت مرتبهء اول را احراز نمودند . خلاصه كسانى كه در قبول حق و خدمت اسلام به قدر طاقت از يك دگر به متابعت پيشروان اسلام پرداختند ، همه على قدر مراتبهم به خوشنودى خدا ( ج ) و كاميابى حقيقى نائل شدند ؛ با رضاى كامل و انشراح صدر ، در مقابل احكام تشريعى و قضاى تكوينى گردن نهادند . خداى متعال نيز به آنها وعدهء رضاى خويش را داده ، به انعام و اكرام بى نهايت سرافراز فرموده است .\r\nتنبيه : گفته هاى مفسران سلف در تعيين « السابقون الاولون » مختلف است بعضى گفته اند مراد از آن مهاجرين و انصار است كه پيش از هجرت به اسلام مشرف‌شده بودند . نزد بعضى مراد از كسانى است كه بسوى هردو قبله ( بيت المقدس و كعبه ) نماز خوانده اند . و بعضى مى گويند كسانى كه تا جنگ بدر اسلام آورده بودند ، « السابقون الاولون » مى باشند . بعضى\r\n\r\n","description":"","footnote":"","page_name":" 6 ","page_number":30},
  {"content":"\r\n\r\nمصداق آن مسلمانانى را دانند كه تا هنگام حديبيه ايمان آورده بودند ، و رأى بعضى آنست كه ، سابقين اولين همه مهاجرين و انصارند به اعتبار مسلمانان اطراف و نسلهاى آينده . نزد ما اين اقوال با يكديگر تعارضى ندارد « سبقت » و « اوّليّت » از امور اضافى است . يك شخص و يا يك جماعت به يك اعتبار مىتواند نسبت به يك شخص و يك جماعت سابق باشد ، و نسبت به ديگرى لاحق . چنان كه ما قبلا در تفسير آية اشاره كرده ايم هركس و هر جماعتى در هر درجهء كه سابق و اوّل باشد همان قدر از رضاى الهى ( ج ) و كاميابى حقيقى بهره مند مىشود زيرا ممكن است سبقت و اوّليّت نيز مانند مدارج رضاء و كاميابى متعدد باشد . و اللّه اعلم .\r\n وَ مِمَّنْ حَوْلَكُمْ مِنَ الْأَعْرابِ مُنافِقُونَ وَ مِنْ أَهْلِ الْمَدِينَةِ مَرَدُوا عَلَى النِّفاقِ لا تَعْلَمُهُمْ نَحْنُ نَعْلَمُهُمْ \r\nو بعضى از آنان كه گرداگرد شماست از اعراب باديه نشين منافقانند و بعضى از اهل مدينه عادت گرفتند بر نفاق ، نميدانى ( نفاق ) ايشانرا ، ما ميدانيم ( نفاق ) اوشانرا\r\nتفسير : نخست ذكر اعراب باديه نشين گذارش يافت . در ضمن از ذكر مؤمنين اعراب كلام به طرف مهاجرين و انصار منتقل شد . اكنون در اين آيه احوال باشندگان « مدينه » و پيرامون آن بيان مىشود . يعنى :\r\nبعضى از اهل مدينه و ساكنين اطراف آن به نفاق خوگرفته و بر آن مصرّند ، اين نفاق آنقدر مخفى است كه آنحضرت صلّى اللّه عليه و إله و سلّم با وجود كمال فطانت و فراست و تدقيق نظر و قرب مكان نتوانست از علامات و قرائن به صورت قطعى و بالتعيين به نفاق شان آگاه گردد . تعيين حقيقى آن ، محض در علم خداست . عامهء منافقين از سيما و صورت ؛ از رفتار و كردار و گفتار به خوبى شناخته مى شدند ( و لو شئنا لاريناكهم فلعرفتهم - و لتعرفنهم فى لحن القول ) اما نفاق اين ها آنقدر مخفى است كه از رازشان پرده برداشته نمى شود .\r\n\r\n","description":"","footnote":"","page_name":" 7 ","page_number":31},
  {"content":"\r\n\r\n سَنُعَذِّبُهُمْ مَرَّتَيْنِ ثُمَّ يُرَدُّونَ إِلى عَذابٍ عَظِيمٍ  ( 101 )\r\nزود عذاب كنيم ايشانرا دو مرتبه ، پس بازگردانيده شوند بسوى عذاب بزرگ .\r\nتفسير : عذاب بزرگ عبارت از دوزخ است .  « إِنَّ الْمُنافِقِينَ فِي الدَّرْكِ الْأَسْفَلِ مِنَ النَّارِ »  ( نساء ركوع 21 ) اما پيش از آن نيز اقلا دوبار گرفتار عذاب مىشود . يكى عذاب قبر ، دوم عذابيكه در حيات اين جهان به آنها مى رسد . ابن عباس روايت مىكند ، در يكى از ايام جمعه حضرت پيغمبر صلّى اللّه عليه و آله و سلّم بر منبر ايستاد و تقريبا سى و شش نفر را بنام صدا كرده ، فرمود : « اخرج فانك منافق » ( يعنى : از مسجد برآى كه منافقى ) اين رسوائى يكنوع عذاب بود يا آنكه اللّه تعالى دارائى و فرزندانشانرا عذاب شان گردانيده است چنان كه قبلا در همين سوره گذشت .  ( فَلا تُعْجِبْكَ أَمْوالُهُمْ وَ لا أَوْلادُهُمْ إِنَّما يُرِيدُ اللَّهُ لِيُعَذِّبَهُمْ بِها فِي الْحَياةِ الدُّنْيا  - الآية ) و يا بعضى از آنها در گرسنگى و ديگر آفات ارضى و سماوى مبتلاشده بمرگ ذلت مردند ، و يا غيظ و دندان خائى شان از مشاهدهء عروج و ارتقاى اسلام سوهان جان فرسائى بود . نزد من اقسام اين عذابها همه در ( مرّتين ) داخل است و عدد دو يا مطلق براى تعدد است چنان كه در  « ثُمَّ ارْجِعِ الْبَصَرَ كَرَّتَيْنِ »  مى باشد يا مراد از آن اثنيت نوعى است يعنى « عذاب قبر » و « عذاب قبل الموت . » و اللّه اعلم .\r\n وَ آخَرُونَ اعْتَرَفُوا بِذُنُوبِهِمْ خَلَطُوا عَمَلًا صالِحاً وَ آخَرَ سَيِّئاً عَسَى اللَّهُ أَنْ يَتُوبَ عَلَيْهِمْ إِنَّ اللَّهَ غَفُورٌ رَحِيمٌ  ( 102 )\r\nو بعض ديگر اقرار كردند بگناهان خود ، آميختند عمل نيك و ديگر عمل بد را . قريب است كه اللّه برحمت باز گردد برايشان ، بيشك اللّه بخشاينده مهربان است .\r\nتفسير : در اهل مدينه اگر از يك طرف اين منافقان متمرداند كه جرايم و سيئات خود را در پردهء\r\n\r\n","description":"","footnote":"","page_name":" 8 ","page_number":32},
  {"content":"\r\n\r\nنفاق مى پوشند و بر آن سخت استوارند از سوى ديگر مسلمانانى هم پيدا مى شوند كه چون به مقتضاى بشريت تقصيرى از ايشان صادر گردد ، نادم مى شوند . و بلاتأمل به گناهان خويش اعتراف مى كنند ، گناه و صواب آنها مخلوط است . گناه شان آنست كه با وجود نفير عام به دعوت پيغمبر صلّى اللّه عليه و آله و سلّم به غزوهء تبوك حاضر نشدند ، و صواب آنكه پس از آن از غياب خويش پشيمان و متأسف شدند ، و ظاهرا و باطنا توبه نمودند و در ساير اعمال شايسته مانند نماز و روزه ، زكات و حج غزا و غيره شريك شدند . اين همه امور در فهرست حسنات ايشان داخل است خدا ( ج ) اين حضرات را اميدوار بخشايش خويش گردانيده . مفسران نگاشته اند اين آيت دربارهء ابو لبابه و همراهان او كه از تن آسائى در تبوك حاضر نشدند فرود آمده . اما هنگاميكه مراجعت پيغمبر را از تبوك شنيدند از فرط ندامت خويشتن را به ستون هاى مسجد بستند و سوگند كردند تا پيغمبر خود نيايد و آنها را نه بخشايد و بدست خويش از بند رها نكند ، چنين در بند خواهند بود . حضرت پيغمبر صلّى اللّه عليه و آله و سلّم چون مشاهده كرد ، گفت : و اللّه تا خدا حكم گشودن ندهد من آنها را باز نمى كنم . سرانجام اين آيات فرود آمد و آنحضرت صلّى اللّه عليه و آله و سلّم آنها را رها كرد و به اجابت توبه بشارت داد . گويند : اينها بعد از رهائى يك مقدار مال بطور تكميل توبه بحضور مبارك آوردند و آيات آينده در آن باره فرود آمد .\r\n خُذْ مِنْ أَمْوالِهِمْ صَدَقَةً \r\nبگير از اموال ايشان زكات را\r\nتفسير : مترجم محقق ( رح ) « صدقه » را زكات ترجمه كرده است . اما بهتر بود كلمهء صدقه به معنى عام گرفته مى شد كه بر زكات و صدقات و نافله همه شامل ميگرديد . زيرا بر طبق اكثر روايات اين آيت دربارهء كسانى فرود آمده كه بعد از عفو گرديدن بطور تكميل توبه صدقه آورده بودند ، چنان كه در فايدهء گذشته نقل شد . - البته اگر عموم الفاظ ديده شود حاجت نمى ماند كه حكم بر مورد نص مقصور شود - از اينجاست كه سلف رضى اللّه عنهم اين آيت را به مسئلهء زكات نيز راجع ميكردند .\r\n تُطَهِّرُهُمْ وَ تُزَكِّيهِمْ بِها وَ صَلِّ عَلَيْهِمْ إِنَّ  تا پاك سازى ايشانرا و بابركت كنى آنان را به آن صدقه و دعاى خير كن بر ايشان ، بيشك\r\n\r\n","description":"","footnote":"","page_name":" 9 ","page_number":33},
  {"content":"\r\n\r\n صَلاتَكَ سَكَنٌ لَهُمْ وَ اللَّهُ سَمِيعٌ عَلِيمٌ  ( 103 )\r\nدعاى تو تسكين است براى اوشان و اللّه بهرچيز شنواى داناست\r\nتفسير : گناه به توبه آمرزيده مىشود . - يعنى : مؤاخذه باقى نمى ماند ليكن ممكن است يك نوع كدورت و ظلمت روحانى كه تأثير طبيعى گناه است و خصوصا از صدقه و ذريعهء حسنات عموما زايل مىشود برجا ماند . بنابراين مى توان گفت صدقه آثار گناه را محو مىكند و در مال مى افزايد . ( معنى لغوى « زكات » عبارت از نماء يعنى افزودن است ) و يكى از فوايد بزرگ صدقه اين بود كه حضرت پيغمبر صلّى اللّه عليه و آله و سلّم صدقه كنندگان را دعا ميكرد و موجب حوصله و اطمينان آنها ميگرديد ، بلكه بركات دعاى آن حضرت به اولاد و احفادشان مى رسيد . حال هم نزد ائمه مشروع است كه امام مسلمين چون وارث پيغمبر صلّى اللّه عليه و آله و سلّم است به كسانى كه صدقه مى آرند دعا كند ، اما نه بلفظ « صلوات » كه آن نزد جمهور حق مخصوص خود آنحضرت صلّى اللّه عليه و آله و سلّم بوده .\r\n أَ لَمْ يَعْلَمُوا أَنَّ اللَّهَ هُوَ يَقْبَلُ التَّوْبَةَ عَنْ عِبادِهِ وَ يَأْخُذُ الصَّدَقاتِ وَ أَنَّ اللَّهَ هُوَ التَّوَّابُ الرَّحِيمُ  ( 104 )\r\nآيا ندانستند كه بيشك اللّه او قبول مىكند توبه را از بندگان خود و قبول مىكند صدقات را و بيشك اللّه ( اوست ) قبول كنندهء توبه مهربان .\r\nتفسير : اجابت توبه و قبول صدقات خاص به اختيار خداست - زيرا وى مىداند كه با اخلاص و رعايت شرايط كه توبه كرده و كه صدقه داده - چنانچه پيشتر بر بعضى عتاب شد ، از اداى زكات هميشه محروم شدند ، صدقات منافقين مردود گرديد و توضيح شد كه دعا و استغفار نيز دربارهء آنها فايده ندارد - حتى خواندن نماز جنازهء ايشان ممنوع قرار داده شد كسانى كه درين جا مذكورند توبهء آنها به شرف اجابت مقرون شده و حكم گرديده كه صدقات شان را قبول كنند و به آنحضرت صلّى اللّه عليه و آله و سلّم اجازه داده شد كه در حق آنها ( حيا و ميتا ) دعا نمايد .\r\n\r\n","description":"","footnote":"","page_name":" 10 ","page_number":34},
  {"content":"\r\n\r\n وَ قُلِ اعْمَلُوا فَسَيَرَى اللَّهُ عَمَلَكُمْ وَ رَسُولُهُ وَ الْمُؤْمِنُونَ وَ سَتُرَدُّونَ إِلى عالِمِ الْغَيْبِ وَ الشَّهادَةِ فَيُنَبِّئُكُمْ بِما كُنْتُمْ تَعْمَلُونَ  ( 105 )\r\nو بگو اى محمد : عمل كرده باشيد پس زود مى بيند اللّه عمل شما را و رسول او و مؤمنان و به زودى بازگردانيده مىشويد بسوى داناى پوشيده و آشكار پس خبر ميدهد شما را به آنچه ميكرديد\r\nتفسير : در اثر توبه سابق شان بخشوده شد آينده معلوم شود كه تا كجا راستى و استوارى خويش را عملا باثبات مى رسانيد در اين جهاد تقصير ورزيديد - پس از اين نيز جهاد واقع مىشود - در عصر پيغمبر يا جانشينان راشد وى آزمون مىشويد - بحضور خدا ( ج ) باز مى گرديد و در آنجا كيفر كردار خويش را كامل مى بينيد - زيرا خاص حضرت او بر پيدا و پنهان ؛ بر اعمال ظاهر و نيات باطن آگاهست و با هريك بر وفق عمل او معامله مىكند اين آيت بمذاق حضرت شاه رحمه اللّه تفسير شد و به سياق موافق تر است و اللّه اعلم .\r\n وَ آخَرُونَ مُرْجَوْنَ لِأَمْرِ اللَّهِ إِمَّا يُعَذِّبُهُمْ وَ إِمَّا يَتُوبُ عَلَيْهِمْ وَ اللَّهُ عَلِيمٌ حَكِيمٌ  ( 106 )\r\nو ديگرانند كه تأخير داده شدند ( قبول توبهءشان ) براى حكم اللّه يا اللّه عذاب كند ايشانرا و يا قبول توبه و رحم فرمايد بر ايشان و اللّه به هرچيز دانا ، خداوند حكمت ( بزرگ ) است .\r\n\r\n","description":"","footnote":"","page_name":" 11 ","page_number":35},
  {"content":"\r\n\r\nتفسير : در اينجا طبقهء كوچكى از اهالى مدينه بيان شده است . حقيقت اينست : « 1 » متخلّفين عن تبوك ( كسانى كه در تبوك شركت نورزيده بودند ) دو نوع بودند : يكى ، منافقان كه از طريق شك و نفاق از مسلمانان جدا ماندند ؛ دوّم ، بعض مؤمنان كه بنابر تن آسائى « 2 » از جهاد محروم شدند . دستهء اخير باز دو نوع بودند : اكثر آنها كه پس از اطّلاع مراجعت - چنان كه سابق گفتيم - خود را به ستون هاى مسجد بستند ، دوّم ، سه نفرى كه نه خود را به ستون بستند و نه عذر آوردند ؛ هرچه واقع شده بود تقصير خود را بدون كم و كاست به حضور پيغمبر - صلّى اللّه عليه و سلّم - بيان كردند در باب آنها آيت  « وَ آخَرُونَ مُرْجَوْنَ لِأَمْرِ اللَّهِ  - الآية » نازل شد ، يعنى ، امر آنها معطّل است ، روزى چند فرمان خدا ( ج ) را منتظر باشند ؛ به اقتضاى علم و حكمت الهى ( ج ) ؛ يا سزا مى بينند ، يا معاف مى شوند . رسول كريم - صلّى اللّه عليه و سلّم - تا نزول حكم ، به غرض تأديب ، ديگر مسلمانان را از ارتباط ، رفت و آمد با آنها منع فرمودند ؛ پنجاه روز چنين سپرى شد ؛ - بعد از آن بخشوده شدند . تفصيل واقعه و اسماى « 3 » اين سه نفر در ركوع آينده بيان مىشود .\r\n وَ الَّذِينَ اتَّخَذُوا مَسْجِداً ضِراراً وَ كُفْراً وَ تَفْرِيقاً بَيْنَ الْمُؤْمِنِينَ وَ إِرْصاداً لِمَنْ حارَبَ اللَّهَ وَ رَسُولَهُ مِنْ قَبْلُ وَ لَيَحْلِفُنَّ \r\nو آنان كه فراگرفتند ( ساختند ) مسجدى را براى ضرر و كفر ؛ و براى تفرقه انداختن ميان مؤمنان ؛ و براى انتظار مرآن شخص را كه جنگيده با اللّه و فرستادهء او پيش از اين ؛ و هر آئينه ايشان سوگند خورند\r\n\r\n\r\n","description":"","footnote":"\r\n( 1 ) . واقع مطلب اينست كه\r\n( 2 ) . تن آسانى ، تن پرورى ، تنبلى\r\n( 3 ) . نامهاى\r\n","page_name":" 12 ","page_number":36},
  {"content":"\r\n\r\n إِنْ أَرَدْنا إِلَّا الْحُسْنى وَ اللَّهُ يَشْهَدُ إِنَّهُمْ لَكاذِبُونَ  ( 107 )\r\nكه اراده نكرديم ( به بنياد كردن مسجد ) مگر كار نيكو ، و اللّه گواهى مىدهد كه بى شك ايشان ضرور دروغگويانند .\r\nتفسير : پيش تر ذكر آنها بود كه ظاهرا كار بد كردند ، يعنى تخلّف از جهاد نمودند ؛ امّا ، چون اعتقاد نيكو داشتند و به خطاى خويش معترف گرديدند ، بخشيده شدند « 1 » اينجا ذكر كسانى است كه به ظاهر عمل نيكو نمودند ؛ يعنى مسجد بنا نهادند ؛ امّا ، چون اعتقادشان بد بود ، مايهء وبالشان گرديد . پيغمبر ( ص ) هنگامى كه از مكّهء مكّرمه هجرت فرمود ، نخست خارج مدينه در كوى بنى عمرو بن عوف فرود آمد . پس از چند روز به مدينه تشريف برد ، و مسجد نبوى را بنياد نهاد . در كوى بنى عمرو ، در آنجا كه حضرت نماز مى گذارد ، ساكنان محل مسجدى ساختند كه به مسجد قبا مشهور است . آن حضرت ايّام شنبه اكثر « 2 » در آن دو ركعت نماز مى خواند و فضيلت آن را بيان مى كرد . بعض منافقان خواستند به مخالفت آنها كه پيش تر مسجد قبا را تعمير كرده بودند « 3 » ، مسجد ديگرى بنياد گذارند « 4 » و به اين وسيله از جماعت جدا شوند ، و بعضى مسلمانان ساده را از مسجد قبا به مسجد خويش آرند ، محرّك اصلى اين فتنه ابو عامر راهب خزرجى بود .\r\nوى پيش از هجرت نصرانى شده بود ، و به آئين راهبان زندگانى مى كرد . مردم مدينه و اطراف آن خاصه قبيلهء خزرج به پارسائى و درويشى وى اعتقاد داشتند ، و به تعظيمش مى پرداختند .\r\nهنگاميكه به تشريف ورود فرخندهء حضرت پيغمبر ( ص ) ، آفتاب ايمان و معرفت ، افق مدينه فروزان گشت ، و راز اين درويشان فاش گرديد ، و در قبال فروغ خورشيد تابان چراغ مرده « 5 » از اعتبار افتاد ، پيغمبر اسلام درويش نصرانى را به دين خويش دعوت كرد و گفت : من ملّت خالص ابراهيم را با خود آورده ام ! او گفت : من از نخست به كيش ابراهيم استوارم ؛ امّا تو از خود\r\n\r\n\r\n","description":"","footnote":"\r\n( 1 ) . بخشوده شدند ؛\r\n( 2 ) . غالبا ، هميشه\r\n( 3 ) . ساخته بودند ،\r\n( 4 ) . بنيان گذارند ،\r\n( 5 ) . افسرده ، خاموش شده\r\n","page_name":" 13 ","page_number":37},
  {"content":"\r\n\r\nچيزها درآورده اى كه به آئين او مخالف است ! پيغمبر ( ص ) گفته هاى او را بكلّى ترديد كرد « 1 » .\r\nدر اثناى مذاكره ، از زبان درويش نصرانى برآمد : هركه از ما دروغگو باشد خدا از وطن جلايش كناد و به مرگ غربت و بى كسى بميراناد ! پيغمبر ( ص ) گفت : آمين ! خدايا چنين باد .\r\nپس از جنگ بدر چون اساس اسلام مستحكم شد ، و فروغ آن چشم حسود را خيره كردن گرفت ، ابو عامر تاب نياورده به مكّه گريخت تا كافران مكه را مقابل پيغمبر اسلام برانگيزاند . در معركهء احد با قريش آمد و پيش از آنكه مبارزه آغاز شود ، انصار مدينه را كه در عهد جاهلّيت به وى عظيم « 2 » معتقد بودند مخاطب قرار داد و خواست به خود مايل گرداند ! چه بى خرد كسى كه هنوز نمى دانست در قبال تصرّفات درخشان نبوّت جاودان كهن فروغى ندارد . مردان انصار - يعنى همان كسانى كه پيشتر او را راهب و پارسا مى خواندند - يكبارگى در پاسخ وى فرياد برآوردند و گفتند : اى دشمن خدا ! اى فاسق ! خدا چشمان ترا هيچگاه خنك ( روشن ) نكند ! چگونه در مقابل پيغمبر خدا با تو همراهى كنيم ؟ !\r\nچون جواب يأس انگيز انصار را شنيد به خود ملتفت شد . و با منتهاى خشم گفت : اى محمّد ! بعد از اين ، هركه با تو مقابله كند من با وى همراه خواهم بود . چنان كه تا غزوهء حنين در تمام معركه ها در سپاه كافران شامل بود « 3 » و با مسلمانان مى جنگيد .\r\nدر احد ، از شرارت او به وجود اقدس گزند رسيد . ميان صفوف ، مغاكهاى « 4 » پوشيده حفر كرد كه رخسارهء اقدس در آن زخم برداشت : دندان مبارك شهيد شد .\r\nپس از جنگ حنين ، چون دانست نيروى عرب از استيصال اسلام عاجز است ، جانب شام گريخت ، و از آنجا به منافقان مدينه نگاشت : قيصر روم با من اتفاق نمود ، و اينك سپاه گرانى در مقابل محمد ( ص ) مى آرم ، تا به يك طرفة العين سازوبرگ او را به خاك افگند و مسلمانان را محو و مضمحل گرداند - ( العياذ باللّه ) ! اكنون بر شماست كه بنائى بنام مسجد عمارت كنيد ؛ تا در آنجا به بهانهء نماز گرد آمده بر خلاف اسلام شور و تدبير كرده توانيد « 5 » ، و قاصدان مى توانند پيام و نامهء مرا آنجا به شما رسانند ، اگر من آيم نيز ، موقعى « 6 » مناسب اقامت و ملاقات هاى من موجود باشد !\r\nمنافقان به غرض اجراى اين مقاصد سوء ، مسجد ضرار را تعمير كردند ، و در محضر پيغمبر - صلّى اللّه عليه و سلّم - بهانه نموده گفتند : يا رسول اللّه ! به خدا ( ج ) سوگند ، نيّت ما بد\r\n\r\n\r\n","description":"","footnote":"\r\n( 1 ) . بسيار\r\n( 2 ) . بسيار\r\n( 3 ) . شركت مى كرد\r\n( 4 ) . گودال هاى\r\n( 5 ) . بتوانيد مشورت و توطئه بكنيد ،\r\n( 6 ) . جا و مكانى\r\n","page_name":" 14 ","page_number":38},
  {"content":"\r\n\r\nنيست ؛ هنگام باران و هواى سرد - مخصوصا به بيماران « 1 » و بينوايان - آمدن تا مسجد قبا دشوار است ؛ از اين رو ، اين مسجد را بنا كرديم تا نمازگزاران را سهولت باشد ، و از تنگى جا در مسجد قبا شكايتى نماند . اگر پيغمبر يك بار در مسجد ما نماز گزارد ، موجب بركت و مايهء سعادت ما مىشود ! اين همه براى آن بود كه بعض مسلمانان ساده لوح چون طرز عمل حضرت پيغمبر را مشاهده ( ص ) كنند از حسن ظن به دام فريب آنها گرفتار آيند . چون در آن اثنا حضرت پيغمبر آمادهء سفر تبوك بود ، گفت : اگر خدا ( ج ) خواهد پس از مراجعت چنين شود !\r\nهنگامى كه حضرت پيغمبر از تبوك بازگشت و به مدينه نزديك شد ، جبرئيل اين آيات را فرود آورد و اغراض منافقان را از تعمير « 2 » مسجد ضرار ، به حضرت رسول كردگار آشكار كرد ، جناب رسالت مآب مالك بن وخشم و معن بن عدى را مأمور گردانيد تا آن خانه را ( كه منافقان به خداع « 3 » مسجد ناميده بودند ) به خاك « 4 » يكسان كنند . فرمان نبوى تعميل شد « 5 » ؛ آن را سوختند و به خاك سياهى تبديل نمودند .\r\nبدين وسيله ، آرزوهاى ابو عامر فاسق و ساير منافقان عقيم ماند ؛ و ابو عامر چنان كه خود دعا كرده و حضرت آمين گفته بود ، در قنّسرين شام به مرگ بى كسى و تنهائى جان سپرد ؛  « فَقُطِعَ دابِرُ الْقَوْمِ الَّذِينَ ظَلَمُوا ، وَ الْحَمْدُ لِلَّهِ رَبِّ الْعالَمِينَ ! »  در آيت  « لِمَنْ حارَبَ اللَّهَ وَ رَسُولَهُ »  مراد ابو عامر فاسق است .\r\n لا تَقُمْ فِيهِ أَبَداً لَمَسْجِدٌ أُسِّسَ عَلَى التَّقْوى مِنْ أَوَّلِ يَوْمٍ أَحَقُّ أَنْ تَقُومَ فِيهِ فِيهِ \r\nمايست براى نماز در آن ( در مسجد ضرار ) هرگز ؛ هر آئينه مسجدى كه اساس نهاده شده بر پرهيزگارى ، از اوّل روز ، سزاوارتر است كه استاده شوى در آن ؛ در آن مسجد\r\n\r\n\r\n","description":"","footnote":"\r\n( 1 ) . براى بيماران\r\n( 2 ) . ساختن ، بناكردن\r\n( 3 ) . به نيرنگ\r\n( 4 ) . با خاك\r\n( 5 ) . اجرا شد ؛\r\n","page_name":" 15 ","page_number":39},
  {"content":"\r\n\r\n رِجالٌ يُحِبُّونَ أَنْ يَتَطَهَّرُوا وَ اللَّهُ يُحِبُّ الْمُطَّهِّرِينَ  ( 108 )\r\nمردان اند ، دوست دارند كه پاك باشند ( از نجاست ظاهرى و باطنى ) ، و اللّه دوست مى دارد پاكى ورزندگان را .\r\nتفسير : هرگز نماز مگزار در آن مسجد كه بنياد آن را به كينه ؛ به كفر و نفاق ؛ به عداوت اسلام ؛ و به مخالفت خدا و پيغمبرش نهاده اند ! شايان نماز تو خجسته مسجدى است كه از روز نخست به تقوى و پرهيزگارى تأسيس شده ، چه مسجد نبوى باشد و چه مسجد قبا . كسانى كه آنجا نماز مى گزارند ، مى كوشند خويشتن را از گناه و شرّ و از هر نوع نجاست هاى ظاهرى و باطنى پاك دارند ؛ از اينجاست كه خداى پاك آنها را دوست مى دارد .\r\nدر حديث است ، آنحضرت - صلّى اللّه عليه و سلّم - از اهل قبا استفسار نمود كه در طهارت خويش چه اهتمام خاص داريد كه خداوند تطهير شما را ستوده است ؟ گفتند : « ما بعد از استعمال كلوخ ، با آب استنجا مى كنيم ! يعنى ، آنها علاوه بر طهارت ظاهر و باطن بيش از اعتياد به اين امر اهتمام دارند . از اين برمى آيد كه در اين آيت ذكر مسجد قباست ؛ ليكن بعض روايات تصريح مىكند كه مراد از  « لَمَسْجِدٌ أُسِّسَ عَلَى التَّقْوى »  مسجد نبوى است . علما را در اين مسئله سخنهاست ، و ما در شرح صحيح مسلم در باب آن انديشهء عاجزانهء خود را اظهار كرده ، روايات را باهم تطبيق داده ايم ؛ اينجا تفصيل نگنجد .\r\n أَ فَمَنْ أَسَّسَ بُنْيانَهُ عَلى تَقْوى مِنَ اللَّهِ وَ رِضْوانٍ خَيْرٌ أَمْ مَنْ أَسَّسَ بُنْيانَهُ عَلى \r\nآيا پس هركسى كه اساس نهاده آبادى خود را بر ترس از اللّه و به رضامندى ( اللّه ) بهتر است ؛ يا آن كسى كه اساس نهاده آبادى خود را بر\r\n\r\n","description":"","footnote":"","page_name":" 16 ","page_number":40},
  {"content":"\r\n\r\n شَفا جُرُفٍ هارٍ فَانْهارَ بِهِ فِي نارِ جَهَنَّمَ \r\nكنارهء رود كه زيرش به مرور سيل ته شده ، در شرف سقوط باشد ؛ پس بيفتد آن عمارت با بانى آن در آتش دوزخ ؟ !\r\nتفسير : هرچه به تقوى ، يقين ، اخلاص و رضاجوئى خدا ( ج ) بنياد شده باشد ، نهايت مستحكم و پايدار مى باشد . برعكس ، آنچه به حسد و نفاق و مكر و خدا ( ج ) اساس يافته باشد ؛ اين بنا ، نظر به خامى و بى ثباتى و سرانجام بد ، شبيه عمارتى است كه بر كنار خندقى ساخته شده باشد ؛ و چون اندكى زمين لرزد ، يا آب در آن تماس كند ، يكباره ويران مىشود ؛ اين بنا نيز عاقبت به قعر دوزخ مى افتد !\r\n وَ اللَّهُ لا يَهْدِي الْقَوْمَ الظَّالِمِينَ  ( 109 )\r\nو اللّه راه نمى نمايد گروه ستمكاران را .\r\nتفسير : در ظاهر اگر كار نيك هم كنند ( مانند تعمير « 1 » مسجد ) ، از شآمت ظلم و بى انصافى شان به انجام نمى رسد .\r\n لا يَزالُ بُنْيانُهُمُ الَّذِي بَنَوْا رِيبَةً فِي قُلُوبِهِمْ إِلَّا أَنْ تَقَطَّعَ قُلُوبُهُمْ وَ اللَّهُ عَلِيمٌ حَكِيمٌ  ( 110 )\r\nهميشه باشد عمارت ايشان ، آنكه ساخته بودند ( سبب ) شك و نفاق در دل هايشان ؛ مگر كه پاره پاره شود دلهاى ايشان ؛ و اللّه داناست بر هرچيز ، خداوند حكمت بزرگ است .\r\n\r\n\r\n","description":"","footnote":"\r\n( 1 ) . بناى\r\n","page_name":" 17 ","page_number":41},
  {"content":"\r\n\r\nتفسير : « ريبة » شبهه ترجمه شده است كه مراد از آن ، نفاق است ؛ يعنى اين فعل بد هميشه در دل هاى آنها مى باشد ( مگر آنكه از مرگ دل هايشان پاره پاره كرده شود ) ، چنان كه در اين سورت پيش تر گذشته است :  « فَأَعْقَبَهُمْ نِفاقاً فِي قُلُوبِهِمْ إِلى يَوْمِ يَلْقَوْنَهُ بِما أَخْلَفُوا اللَّهَ ما وَعَدُوهُ وَ بِما كانُوا يَكْذِبُونَ » .  بعض مترجمين « ريبة » را « تشويش » معنى كرده اند ؛ يعنى ، عمارتى براى تكميل « 1 » مقاصد ناپاك خود ساخته بودند ؛ امّا ، وقتى كه اللّه تعالى پيغمبر خود را آگاه ساخته ، تمام مقاصد پليد آنها را خاتمه داد ، تشويش در دل هايشان مثل خار مى خلد . بيان اوّل الذكر در نزد سلف ، راجح است ؛ چنان كه ابن كثير حكايت نموده است .\r\n * إِنَّ اللَّهَ اشْتَرى مِنَ الْمُؤْمِنِينَ أَنْفُسَهُمْ وَ أَمْوالَهُمْ بِأَنَّ لَهُمُ الْجَنَّةَ يُقاتِلُونَ فِي سَبِيلِ اللَّهِ فَيَقْتُلُونَ وَ يُقْتَلُونَ وَعْداً عَلَيْهِ حَقًّا فِي التَّوْراةِ وَ الْإِنْجِيلِ وَ الْقُرْآنِ وَ مَنْ أَوْفى بِعَهْدِهِ مِنَ اللَّهِ فَاسْتَبْشِرُوا بِبَيْعِكُمُ \r\nبى شك ، اللّه خريده از مؤمنان نفوس ايشان و مال هاى ايشان را به اينكه باشد براى ايشان جنّت ؛ جنگ مى كنند در راه اللّه ؛ پس مى كشند ( كفّار را ) و كشته مى شوند ( گاهى ) ؛ وعده اى كه هست بر خدا راست ؛ در تورات و انجيل و قرآن ؛ و كيست وفاكننده تر به عهد خويش از اللّه ؟ ! پس خوش باشيد به خريد و فروخت خود ،\r\n\r\n\r\n","description":"","footnote":"\r\n( 1 ) . تأمين ، تدارك\r\n","page_name":" 18 ","page_number":42},
  {"content":"\r\n\r\n الَّذِي بايَعْتُمْ بِهِ وَ ذلِكَ هُوَ الْفَوْزُ الْعَظِيمُ  ( 111 )\r\nآنكه معامله كرديد به آن ؛ و اين معاملهءتان كاميابى بزرگ است .\r\nتفسير : كدام تجارتى نافع تر و فلاحى بزرگ‌تر از اين است كه خريدار هستى ناچيز و دارائى فناپذير ما ، حضرت ملك متعال شود ؟ ! جان و مال ما را كه در حقيقت مملوك و آفريدهء اوست ، و به ادنى ملابست بسوى ما منسوب داشته « مبيع » - كه در « عقد بيع » مقصود بالذات مى باشد - قرار داده است ، و بهشت - يعنى برترين مقامات را « ثمن » آن گردانيده ، كه وسيلهء رسيدن به « مبيع » مى باشد . رسول كريم - صلّى اللّه عليه و سلّم - فرموده : در « جنّت » نعمائى است كه چشمها نديده و گوشها نشنيده و در قلب بشر كيفيّات آنها خطور نكرده ؛ اكنون فكر كنيد جان و مال را كه محض « 1 » به نام ، از ما شمرده مى شوند ، بهاى جنّت نساخت ، و چنين نگفت كه اللّه تعالى بائع است و شما مشترى ! چه مهربانى و نوازش بى قياس است كه در معاوضهء اين چيز كوچك ( حال آنكه آن نيز فى الحقيقت از حضرت اوست ) مانند بهشت نعمت قيمت دار و جاويد را مخصوص گردانيد ؛ چنان كه از  « بِأَنَّ لَهُمُ الْجَنَّةَ »  بجاى « بالجنة » واضح مىشود .\r\n نيم جان بستاند و صد جان دهد * آنچه در وهمت نيايد آن دهد \r\nو چنين نيست كه جان و مال همين كه خريده شد ، از تصّرف ما برآورده مىشود ، بلكه محض اين قدر مطلوب است كه در موقع ضرورت به تقديم جان و مال در راه خدا آماده باشيم ؛ اگر بپذيرد و يا نپذيرد از نثار آن دريغ نكنيم و به جناب كبريائى عرضه داريم . از اينجاست كه فرمود :  « يُقاتِلُونَ فِي سَبِيلِ اللَّهِ فَيَقْتُلُونَ وَ يُقْتَلُونَ »  يعنى مقصود عرض هستى و دارائى در راه خداست ؛ بعد از آن ، اگر بكشيم يا كشته شويم ، در هردو صورت عقد بيع پوره شده « 2 » ، و به طور يقينى مستحق ثمن گرديده ايم . شايد وسوسه پيدا شود كه در اين سودا نفع است ، « 3 » امّا بها به نقد نيست ؟ جواب آنست كه خداوند ( ج ) مى فرمايد :  « وَعْداً عَلَيْهِ حَقًّا فِي التَّوْراةِ وَ الْإِنْجِيلِ وَ الْقُرْآنِ » ؛  يعنى ، هرگز بهاى آن ضايع نمى شود ؛ خداى متعال به تاكيد و اهتمام تمام ، دست آويز مستند « 4 » داده است ؛ ممكن نيست خلاف آن به وقوع آيد ؛ كيست كه بيشتر از خدا صادق القول ، راستباز ، و راسخ الوعده شده تواند ؟\r\n\r\n\r\n","description":"","footnote":"\r\n( 1 ) . فقط\r\n( 2 ) . انجام شده ، منعقدشده ،\r\n( 3 ) . نفع هست ،\r\n( 4 ) . مدارك معتبر\r\n","page_name":" 19 ","page_number":43},
  {"content":"\r\n\r\nپس قرض « 1 » وى نيز از نقد ديگران هزار مرتبه استوارتر و بهتر است . مؤمنان را بهتر از اين وقت « 2 » كدام است كه شاد شوند و به قسمت خود بنازند ؟ ! زيرا ، رب العّزت به شان « 3 » متعالى خويش خريدار آنها ميگردد ، عبد اللّه بن رواحه ( رض ) چه نيكو گفته كه اين بيعى است كه به اقالة موقع نمى ماند « 4 » خداوندا ! به عنايت خاص خويش ما بندگان خود را نيز در زمرهء اين مؤمنان محشور دار ، آمين .\r\n التَّائِبُونَ الْعابِدُونَ الْحامِدُونَ السَّائِحُونَ \r\n( آن مؤمنان ) توبه كنندگانند ؛ پرستندگان حق ؛ ثناگويان الهى ؛ بى تعلّق ماندگان ( روزه داران ) ؛\r\nتفسير : بعضى برآن اند كه « سائحون » مراد از روزه داران است زيرا روزه دار علايق خويش را از خوردن و نوشيدن و ساير لذايذ و مرغوبات مى گسلد ، و به مدارج روحانى و مقامات ملكوتى سير مىكند ، در نزد بعضى مصداق اين كلمه مهاجرين اند كه علايق خويش را از دار و ديار گسسته به دار الاسلام ساكن شدند . بعضى گويند : مراد از آن مجاهدين است كه از حيات مى گذرند و مى برآيند « 5 » كه در راه خدا ( ج ) قربان شوند - و بعضى گفته اند مراد از « سائحون » جويندگان علوم است كه از وطن بريده آسايش خود را پدرود « 6 » گفته به طلب علم برآمده اند ، به هرحال ، ترجمهء مترجم محقّق بر اين همه اقوال شامل است ؛ مگر « 7 » نزد اكثر سلف تفسير اوّل الذكر مختار است ؛ و اللّه اعلم . حضرت شاه - رحمه اللّه - فرموده : « شايد از بى علاقه شدن مراد دل كندن از دنيا باشد » .\r\n الرَّاكِعُونَ السَّاجِدُونَ الْآمِرُونَ بِالْمَعْرُوفِ  ركوع كنندگان ، سجده كنندگان ( نمازگزاران ) ؛ امركنندگان به كار و خصلت نيك ،\r\n\r\n\r\n","description":"","footnote":"\r\n( 1 ) . نسيهء\r\n( 2 ) . فرصت ، موقعيّت\r\n( 3 ) . باشأن ، باسمت\r\n( 4 ) . جايى براى پس دادن مبيع و بازگرفتن ثمن ، در آن باقى نمى ماند .\r\n( 5 ) . برمى آيند ( از خانه و كاشانه ) خارج مى شوند\r\n( 6 ) . بدورد\r\n( 7 ) . ليكن\r\n","page_name":" 20 ","page_number":44},
  {"content":"\r\n\r\n وَ النَّاهُونَ عَنِ الْمُنْكَرِ \r\nو منع كنندگان از عمل بد ؛\r\nتفسير : خود را اصلاح مى كنند و به اصلاح ديگران مى پردازند ؛ گويا ، كار آنها عبادت خالق است و خيرخواهى خلق .\r\n وَ الْحافِظُونَ لِحُدُودِ اللَّهِ وَ بَشِّرِ الْمُؤْمِنِينَ  ( 112 )\r\nو حفاظت كنندگان حدودى را كه تعيين كرده اللّه ؛ و مژده ده مؤمنان را .\r\nتفسير : از حدود خير و شرّ كه خداوند معيّن فرموده تجاوز نكنند ؛ خلاصه ، بدون حكم شرع قدمى برندارند . اين همه ستايش مؤمنان است ؛ آنها كه جان و مال خود را به خدا ( ج ) سپرده اند .\r\n ما كانَ لِلنَّبِيِّ وَ الَّذِينَ آمَنُوا أَنْ يَسْتَغْفِرُوا لِلْمُشْرِكِينَ وَ لَوْ كانُوا أُولِي قُرْبى مِنْ بَعْدِ ما تَبَيَّنَ لَهُمْ أَنَّهُمْ أَصْحابُ الْجَحِيمِ  ( 113 )\r\nنيست سزاوار مر پيغمبر و آنان را كه ايمان آوردند ، طلب كردن مغفرت براى مشركان ؛ و اگرچه باشند خداوندان قرابت ؛ از پس آنكه روشن شد ايشان را كه بى شك اين مشركان اصحاب دوزخ اند .\r\nتفسير : مؤمنان كه هستى و دارائى خويش را به خدا بيع كرده اند ؛ بايد همه تن « 1 » خاص او باشند ، و با كسانى كه عداوتشان با خداست ، و به اثبات رسيده باشد كه اهل جهنم اند ، علايق\r\n\r\n\r\n","description":"","footnote":"\r\n( 1 ) . با تمام وجود\r\n","page_name":" 21 ","page_number":45},
  {"content":"\r\n\r\nمحبت نداشته باشند ؛ اگرچه اينها مادر و پدر ، يا عم و خال و يا برادر حقيقى شان باشد . دشمن خدا دوست آنها نمى شود ! پس دربارهء كسى كه وحى الهى ( ج ) محقّق شود كه دوزخى است ، يا به كفر و شرك علانيه مرده باشد ؛ استغفار و طلب آمرزش ممنوع است .\r\nدر بعض روايات است كه اين آيت دربارهء والدهء ماجدهء حضرت پيغمبر - صلّى اللّه عليه و سلّم - ( آمنه ) فرود آمده ، و برطبق بعضى از احاديث نسبت به عم پيغمبر - صلّى اللّه عليه و سلّم - ابو طالب فرود آمده . بعضى گويند : مسلمين خواستند دربارهء پدرانشان كه بشرك مرده اند استغفار كنند و آمرزش طلبند ؛ در اين آيت منع شدند - به هرحال ، شأن نزول هرچه باشد ، حكم اين است كه در حق كفّار و مشركين كه خاتمهء آنها به كفر و شرك محقّق گردد ، استغفار جايز نيست .\r\nتنبيه : علماى اسلام را دربارهء والدين حضرت پيغمبر - صلّى اللّه عليه و سلّم - اختلاف است . بعضى به غرض اثبات ايمان و نجاتشان رسائل مستقل نوشته اند ، و شارحين حديث در اين باره به آئين متكلمان بحث‌ها نموده اند ؛ امّا احتياط و اعتدال متقاضى « 1 » آنست كه زبان بسته شود و از غور در چنين مباحث نازك « 2 » احتراز گردد . حقيقت حال محض به خدا « 3 » معلوم است ، و ذات متعال او تمام مسائل را بدرستى فيصله مىكند .\r\n وَ ما كانَ اسْتِغْفارُ إِبْراهِيمَ لِأَبِيهِ إِلَّا عَنْ مَوْعِدَةٍ وَعَدَها إِيَّاهُ فَلَمَّا تَبَيَّنَ لَهُ أَنَّهُ عَدُوٌّ لِلَّهِ تَبَرَّأَ مِنْهُ إِنَّ إِبْراهِيمَ لَأَوَّاهٌ حَلِيمٌ  ( 114 )\r\nو نبوده مغفرت خواستن ابراهيم براى پدرش ، مگر از روى وعدهء كه وعده كرده بود آن را به پدر خود ؛ پس چون ظاهر گشت ابراهيم را كه - بى شك - پدر او دشمن اللّه است ، بيزار شد از وى ؛ بى شك ، ابراهيم - به تحقيق - بود بسيار نرم دل ، بردبار .\r\n\r\n\r\n","description":"","footnote":"\r\n( 1 ) . مقتضى\r\n( 2 ) . دقيق و ظريف\r\n( 3 ) . فقط براى خدا\r\n","page_name":" 22 ","page_number":46},
  {"content":"\r\n\r\nتفسير : در سورهء مريم است . هنگامى كه پدر حضرت ابراهيم از قبول حق اعراض نمود و ابراهيم را به قتل تهديد كرد ؛ وى به پاس احترام پدر گفت :  « سَلامٌ عَلَيْكَ سَأَسْتَغْفِرُ لَكَ رَبِّي ، إِنَّهُ كانَ بِي حَفِيًّا »  يعنى ، من از بارگاه الهى ( ج ) به تو « 1 » آمرزش مى خواهم . ابراهيم به وفاى اين پيمان هميشه استغفار مى كرد . چنان كه جاى ديگر از  « وَ اغْفِرْ لِأَبِي »  « 2 » آشكار مىشود ، مطلب اين نيست كه ابراهيم دربارهء مشركى كه به شرك خويش استوار بود آمرزش مى خواست ، بلكه آرزو داشت خدا ( ج ) توفيق ارزانى كند تا پدرش از دائرهء شرك خارج و به حوزهء اسلام داخل شود ، و قبول اسلام مايهء آمرزش گناهانش باشد ( ان الاسلام يهدم ما كان قبله ) .\r\nبعضى از اصحاب ، چون استغفار ابراهيم ( ع ) را راجع به پدرش در قرآن خواندند ؛ خواستند آمرزش پدر و مادر خود را نيز بخواهند ، خداى متعال در پاسخ آن فرمود : ابراهيم ( ع ) بر وفق پيمان خود ، تا آنگاه دربارهء پدر استغفار مى كرد كه هنوز ندانسته بود او در كفر و شرك و عداوت خدا مى ميرد ، و ممكن بود قبل از مرگ توبه كند و بخشوده شود ؛ و چون محقّق گرديد كه تا انجام از دشمنى خدا ( ج ) دست برنداشت ، ابراهيم ( ع ) بكلّى از پدر بيزار شد و ديگر دربارهء او دعا نكرد و استغفار ننمود . پيش تر از سوز دل و شفقت دعا مى كرد ؛ چون احتمال توبه و رجوع منقطع شد ، دست از خيرخواهى او بازگرفت ، و در اين حادثه به آئين پيغمبران صبر و تحمّل نمود .\r\nدر حديث است : ابراهيم ( ع ) روز رستاخيز عرض كند : خداوندا ، تو با من عهد بسته بودى كه رسوايم نكنى ؛ چه رسوائى بيشتر از اين باشد كه امروز پدر من در محضر خلايق به دوزخ افكنده مىشود ! هنگامى كه ابراهيم ( ع ) اين را گويد ، پدرش مسخ شود و به صورت كفتار درآيد ؛ فرشتگانش بكشند ، و در جهنّم افكنند ؛ و شايد از آن جهت مسخ شود كه مردم او را نشناسند ، زيرا ، فضيحت موقوف به معرفت است ؛ آنجا كه مردم شناخته نتوانند « 3 » كه را در دوزخ افكنده اند ، فضيحت پسر از ميان برخيزد .\r\n وَ ما كانَ اللَّهُ لِيُضِلَّ قَوْماً بَعْدَ إِذْ هَداهُمْ \r\nو نيست اللّه كه گمراه كند قومى را بعد از آنكه هدايت كرده به ايشان ،\r\n\r\n\r\n","description":"","footnote":"\r\n( 1 ) . براى تو\r\n( 2 ) . سورهء شعراء ، آيه 86 .\r\n( 3 ) . نتوانند بشناسند\r\n","page_name":" 23 ","page_number":47},
  {"content":"\r\n\r\n حَتَّى يُبَيِّنَ لَهُمْ ما يَتَّقُونَ إِنَّ اللَّهَ بِكُلِّ شَيْءٍ عَلِيمٌ  ( 115 )\r\nتا زمانى كه بيان كند ايشان را آنچه پرهيز نمايند از آن ؛ بى شك ، اللّه به هر چيز ( خوب ) داناست .\r\nتفسير : تا حجّت تمام نشود و حق آشكار نگردد ، خدا ( ج ) مردم را گمراه نمى گرداند .\r\nضلالت آنست كه احكام الهى ( ج ) واضح شود و مردم از آن امتثال نكنند . اينجا گويا اشاره است كه اگر پيش از ممانعت كسى دربارهء مشركين استغفار كرده باشد مواخذه نمى شود ؛ امّا ، پس از آنكه از حكم ممانعت آگاه شود و استغفار نمايد ، گمراه گردد .\r\n إِنَّ اللَّهَ لَهُ مُلْكُ السَّماواتِ وَ الْأَرْضِ يُحْيِي وَ يُمِيتُ وَ ما لَكُمْ مِنْ دُونِ اللَّهِ مِنْ وَلِيٍّ وَ لا نَصِيرٍ  ( 116 )\r\nبى شك ، اللّه مر اوراست سلطنت آسمانها و زمين ، زنده مىكند و مى ميراند ؛ و نيست شما را غير از اللّه هيچ ( دوستى ) نگهبان و نه مددگارى .\r\nتفسير : چون سلطنت خدا ( ج ) راست ؛ حكمش نيز بايد نافذ باشد ، و حضرت وى هر حكمى كه بر وفق علم محيط و قدرت كامل خود مى فرستد ، بندگان بدون انديشه و هراس انجام دهند ، و از ديگران رعايت نكنند ؛ جز ذات متعال او ، ديگرى به كار نيايد !\r\n\r\n","description":"","footnote":"","page_name":" 24 ","page_number":48},
  {"content":"\r\n\r\n لَقَدْ تابَ اللَّهُ عَلَى النَّبِيِّ وَ الْمُهاجِرِينَ وَ الْأَنْصارِ الَّذِينَ اتَّبَعُوهُ فِي ساعَةِ الْعُسْرَةِ \r\nبه تحقيق ، رجوع كرد اللّه به رحمت بر پيغمبر و بر مهاجرين و انصار ، آنان كه پيروى كردند او را در وقت تنگى و مشكل ؛\r\nتفسير : مراد از « ساعت دشوارى » ايام غزوهء تبوك است . چندين مشكلات در آن فراهم آمده بود : گرماى سخت ؛ راه دور و دراز ؛ موسم چيدن خرما ؛ لشگركشى در قبال سلطنت نيرومندى كه داراى عظمت و بزرگى بود ؛ فقدان تجهيزات ، چندانكه براى دو نفر سپاهى ، روزانه يك خرما تقسيم مى شد ، و آخر چنان شد كه آب يك خرما را چند مجاهد به نوبت مى چشيدند و به جاى آب شكمبهء شتر را فشرده عصارهء آن را مى خوردند ، و بر يك شتر ده نفر به نوبت سوار مى شدند . اين تنها جذبهء ايثار و فداكارى بود كه جماعت محدود چنين بى ساز و برگ بر تمام ملل عالم پيروز گرديد ؛ فلله الحمد و المنه .\r\n مِنْ بَعْدِ ما كادَ يَزِيغُ قُلُوبُ فَرِيقٍ مِنْهُمْ ثُمَّ تابَ عَلَيْهِمْ إِنَّهُ بِهِمْ رَؤُفٌ رَحِيمٌ  ( 117 )\r\nپس از آنكه قريب بود كه ميل كند دل هاى گروهى از ايشان ؛ بازگشت اللّه به مهربانى بر ايشان ؛ بى شك اللّه به ايشان ؛ مهربان ، رحيم است .\r\n\r\n","description":"","footnote":"","page_name":" 25 ","page_number":49},
  {"content":"\r\n\r\nتفسير : رحمت خدا ( ج ) بر پيغمبر او بى شمار است . به يمن حضرت وى مهاجر و انصار نيز مورد عنايت خاص الهى ( ج ) قرار يافته بودند . « 1 » خدا آنها را به نعمت ايمان و عرفان مشرّف گردانيد و توفيق بخشيد كه از پيغمبرش متابعت كنند و در راه خدا ( ج ) جهاد نمايند ! و عزايم امور را انجام دهند . باز در عين زمان « 2 » ، در چنين وقت صعب كه بر قلوب برخى از مؤمنان نيز از هجوم دشوارى ها و سختى ها تزلزل راه يافته ، نزديك بود از رفاقت پيغمبر ( ص ) كناره گيرند ، خدا ( ج ) بار ديگر بر آنها عنايت نمود ؛ از تعميل « 3 » اين وساوس و خطرات محفوظ داشت ، همم شان را استوار ، و اراداتشان را عالى نمود .\r\n وَ عَلَى الثَّلاثَةِ الَّذِينَ خُلِّفُوا \r\nو ( بازگشت اللّه به مهربانى ) بر سه نفر آنانى كه پس گذاشته شده بودند ( در قبول توبه ) ؛\r\nتفسير : اين سه تن كعب بن مالك ، هلال ابن اميّه ، و مرارة بن الربيع بود . اينها با وصف ايمان خالص ، محض به تن آسائى « 4 » و سهل انگارى ، بدون عذر شرعى از شركت در غزوهء تبوك محروم ماندند . چون آن حضرت برگشت ، آنها مثل منافقين عذر دروغ نياوردند ، و مانند بعض صحابه خود را به ستون ها نبستند ، بلكه حقيقت واقعه را به حضور پيغمبر ( ص ) عرض ، و به قصور خويش اعتراف كردند . در نتيجه ، از منافقين ظاهرا اغماض به عمل آمد ، و بواطن آنها به خدا ( ج ) سپرده شد ؛ توبهء « اصحاب سوارى » كه خود را به ستون بسته بودند ، پذيرفته شد ؛ و فيصلهء اين سه نفر مدّتى به غرض تأديب ملتوى « 5 » گذاشته شد . بعد از انقضاى پنجاه روز ، توبهء آنها قبول گرديد . اين است مطلب پس گذاشتن « 6 » ؛ چنان كه در بخارى از خود كعب بن مالك روايت شده .\r\n حَتَّى إِذا ضاقَتْ عَلَيْهِمُ الْأَرْضُ بِما رَحُبَتْ وَ ضاقَتْ  تا وقتى كه تنگ شد بر ايشان زمين ، با وجود فراخى اش و تنگ شد\r\n\r\n\r\n","description":"","footnote":"\r\n( 1 ) . قرار گرفته بودند .\r\n( 2 ) . درعين حال ،\r\n( 3 ) . اجراى\r\n( 4 ) . فقط بخاطر تن آسانى ( تنبلى )\r\n( 5 ) . پيچيده ، درهم برهم\r\n( 6 ) . برجاى ماندن ؛\r\n","page_name":" 26 ","page_number":50},
  {"content":"\r\n\r\n عَلَيْهِمْ أَنْفُسُهُمْ وَ ظَنُّوا أَنْ لا مَلْجَأَ مِنَ اللَّهِ إِلَّا إِلَيْهِ ثُمَّ تابَ عَلَيْهِمْ لِيَتُوبُوا إِنَّ اللَّهَ هُوَ التَّوَّابُ الرَّحِيمُ  ( 118 )\r\nبر ايشان نفوسشان ؛ و يقين كردند كه نيست پناه از ( غضب ) اللّه مگر بسوى وى ، پس رجوع نمود اللّه به رحمت بر ايشان تا توبه كنند ؛ بى شك اللّه ، اوست قبول كنندهء توبه ، مهربان .\r\nتفسير : از اين سه تن ، كعب بن مالك ( رض ) داستان خويش را بس شگفت و مؤثّر بيان مىكند ؛ در صحيح بخارى و ديگر كتب حديث مطالعه شود . در اينجا قسمتى از آن را نقل مى كنم :\r\nوى گويد : « چون مهم تبوك بسيار دشوار بود ، پيغمبر - صلّى اللّه عليه و سلّم - امر داد تمام اصحاب آمادهء كارزار شوند . مردم فراخور استطاعت خويش به تهيّهء سامان سفر مشغول بودند :\r\nجز من كه مطمئن بودم و تصوّر مى كردم هروقت بخواهم مى توانم آمادهء سفرشده با سپاه اسلام عزيمت نمايم . در آن وقت به عنايت خدا نزد من همه چيز آماده بود ؛ حتى به جاى يك سوارى دو سوارى داشتم . من در اين غفلت ، كه حضرت پيغمبر - صلّى اللّه عليه و سلّم - به سى هزار مجاهد مسلمان فرمان حركت داد . باز ، با خود گفتم : چه مىشود اگر پيغمبر - صلّى اللّه عليه و سلّم - حركت كرد ، در منزل دوّم به موكب همايون مى پيوندم !\r\nدر امروز و فردا وقت سپرى شد . و حضرت پيغمبر - صلّى اللّه عليه و سلّم - به تبوك رسيد و گفت : ما فعل كعب بن مالك ؟ كعب پسر مالك چه شد ؟ ! يكى از بنى سلمه گفت كه اى رسول خدا ( ج ) عيّاشى و غرور مانع حركت وى گرديد ! معاذ بن جبل گفت : نكو نگفتى ! به خدا سوگند ، ما از وى جز خوبى نديده ايم . پيغمبر - صلّى اللّه عليه و سلّم خاموش بود .\r\nكعب مى گويد پس از آنكه پيغمبر ( ص ) جانب تبوك حركت كرد ، مرا سخت وحشت\r\n\r\n","description":"","footnote":"","page_name":" 27 ","page_number":51},
  {"content":"\r\n\r\nگرفته بود . در سرتاسر مدينه جز منافقان حقيقى و مسلمانان معذور ، ديگرى به نظر نمى خورد « 1 » . هرروز با خود يك بهانه مى انديشيدم كه چون پيغمبر ( ص ) مراجعت كند براى نجات خويش عرض كنم پيغمبر ( ص ) به عافيت بازگشت ؛ دروغ و فريب يكباره از دلم محو شد ؛ دانستم جز صدق و راستى چيزى نتواند مرا در اين بارگاه نجات دهد .\r\nپيغمبر - صلّى اللّه عليه و سلّم - در مسجد تشريف داشت . اصحاب جمع بودند . منافقان حيله مى كردند و از مؤاخذهء ظاهرى نجات مى يافتند . نوبت به من رسيد . سلام دادم . تبسّم از لبان مبارك هويدا شد ؛ ولى تبسّم به عتاب آميخته . علّت نارفتن « 2 » مرا پرسيد . عرض كردم : اى پيغمبر خدا اگر اكنون روبروى يكى از اهل دنيا مى بودم ، حضرت مى ديد با چه قوّت منطق و فصحت « 3 » بيان ، حيله ها مى انگيختم و از خود تبريه « 4 » مى كردم ؛ امّا ، اينجا كار با ذات مقدّسى است كه اگر من دروغ گويم و او را خشنود گردانم ، اندكى نخواهد گذشت كه خدا ( ج ) بر حقيقت امر آگاهش گرداند ، و از من ناخشنود شود ! اگر از راستى چندى مورد كدورت حضرت واقع شوم ، اميد دارم خدا ( ج ) انجام آن را بهتر گرداند ، و صدق گفتار عاقبت مرا از عتاب خدا ( ج ) و پيغمبر ( ص ) نجات دهد ! اى پيغمبر خدا ، من در عدم احضار خود « 5 » به تبوك هيچ عذرى ندارم ؛ زيرا ، هنگامى كه من از شرف موكب پيغمبر ( ص ) محروم شدم ، مدّت العمر چنان دارائى و توانائى نداشتم ! گنهكارم ؛ هرچه پيغمبر خواهد دربارهء من نفاذ دهد !\r\nپيغمبر ( ص ) فرمود : اين است كسى كه راست گفت ! اكنون برو و در انتظار فرمان خدا باش ! بعد از تحقيق ، دانستم هلال بن اميّه و مرارة بن ربيع نيز مانند من اند ، پيغمبر ( ص ) فرمان داد مردم از ما كناره گيرند و با ما حرف نزنند .\r\nمسلمانان سخن خويش را از ما دريغ كردند ، و به جواب سلام ما نمى پرداختند . آن دو نفر در خانه نشستند و مشغول گريه و زارى شدند . دل من قوى تر بود . هنگام نماز در مسجد حاضر مى شدم . به حضرت پيغمبر ( ص ) سلام مى افكندم « 6 » و مى ديدم « 7 » كه در پاسخ من به لب هاى مبارك جنبشى هويدا مىشود يا خير ؟ تا نگاه من به جمال فرخنده مى افتاد ، اعراض مى نمود .\r\nنزديكترين دوستان و دوست ترين نزديكان نيز بيگانه شدند . روزى در آن اثنا يكى نامهء پادشاه\r\n\r\n\r\n","description":"","footnote":"\r\n( 1 ) . به نظر نمى آمد ، به چشم نمى خورد .\r\n( 2 ) . نرفتن\r\n( 3 ) . فصاحت\r\n( 4 ) . از خود دفاع مى كردم ؛ خود را تبرئه مى كردم ؛\r\n( 5 ) . حاضر نشدن خود\r\n( 6 ) . سلام مى كردم ، سلام مى دادم\r\n( 7 ) . مى نگريستم ، دقت مى كردم\r\n","page_name":" 28 ","page_number":52},
  {"content":"\r\n\r\nغسّان را به من « 1 » آورد . اظهار همدردى كرده بود و مرا دعوت داده بود كه در كشور وى بروم ؛ آنجا مرا به حسن استقبال مى پذيرند ! با خود گفتم : اين نيز يك نوع امتحان است ! نامهء وى را در آتش افكندم و سوختم « 2 » .\r\nچهل روز بدين گونه سپرى شد . از بارگاه رسالت فرمان رسيد كه بايد به موجب آن از همسر خود نيز كنار گيرم به زوجهء خود گفتم خانهء پدرش رود ، و تا هنگامى كه فرمان خدا ( ج ) دربارهء من مى رسد آنجا به سر برد . در خلال اين امور ، بيشتر ، از آن مى ترسيدم كه من بدين حالت بميرم ، و حضرت نماز جنازهء مرا نخواند ؛ يا فرضا در اين ايّام پيغمبر ( ص ) رحلت كند ، و مسلمانان هميشه با من چنين باشند ، و به ميّت من نزديك نشوند !\r\nخلاصه : پنجاه روز بدين وتيره « 3 » گذشت . روزهايى كه زمين خدا ( ج ) با همه پهنائى بر من تنگى مى كرد ، و عرصهء حيات تنگ‌تر از آن شده بود ، و زندگانى از مرگ دشوارتر مى نمود .\r\nناگهان ، از فراز كوه سلغ آواز برخاست : يا كعب بن مالك ، البشر ! اى كعب بن مالك ، شادمان باش ! تا شنيدم ، به سجده افتادم ، معلوم شد پايان شب خبر قبول توبهء ما از سوى خدا ( ج ) به پيغمبر ابلاغ شده بود ، و بعد از نماز بامداد جناب رسالت مآب اصحاب را آگهى داده بود .\r\nسوارى به شتاب فرستادند تا مرا بشارت دهد ؛ امّا ، ديگرى از فراز كوه نعره كرد ، و پيش تر بشارت او به من رسيد . نخست لباس خويش را به وى بخشيدم ، و آنگاه به خدمت پيغمبر ( ص ) شتافتم . مردم دسته دسته مى آمدند و به من تبريك مى گفتند . از مهاجران ، طلحه برخاست و با من مصافحه كرد . چهرهء پيغمبر ( ص ) از شادمانى مانند آفتاب مى درخشيد . گفت : خدا ( ج ) توبهء تو را پذيرفت ! من عرض كردم : آنگاه توبهء من كامل مىشود كه همه هستى و دارائى خود را در راه خدا صدقه كنم پيغمبر ( ص ) فرمود همه را صدقه مكن ؛ چيزى به خود « 4 » نگهدار ! پس همان قسمتى را كه از غنايم خيبر به من رسيده بود به خود تخصيص دادم ، و ديگر هرچه داشتم صدقه كردم ، و چون تنها راستى وسيلهء نجاتم شد ، عهد بستم بقّية العمر دروغ نگويم ! اگرچه بعد ازين آزمون هاى سخت رخ داد به حمد اللّه من از راستى نگذشتم ، و انشاء اللّه تعالى تا باشم چنين خواهم بود » .\r\nدر اين آيات ، اشاره است به اينكه دربارهء اين سه نفر نخست رحمت الهى ( ج ) اين بود كه به آنها ايمان و اخلاص ارزانى كرد و از نفاق نجات داد ، و به توبهء نصوح توفيق داد ؛ بار ديگر سوى\r\n\r\n\r\n","description":"","footnote":"\r\n( 1 ) . براى من\r\n( 2 ) . سوزانيدم .\r\n( 3 ) . بدين ترتيب\r\n( 4 ) . براى خود\r\n","page_name":" 29 ","page_number":53},
  {"content":"\r\n\r\nخود دعوت فرمود و جرايمشان را بخشود .\r\n يا أَيُّهَا الَّذِينَ آمَنُوا اتَّقُوا اللَّهَ وَ كُونُوا مَعَ الصَّادِقِينَ  ( 119 )\r\nاى مؤمنان ، بترسيد از اللّه ؛ و باشيد با راستگويان .\r\nتفسير : با راستان صحبت كنيد و مانند آنها رفتار نمائيد . ببينيد ، اين سه نفر به يمن راستى بخشوده و مقبول شدند . منافقين كه دروغ گفتند و خوف خدا را از دل برآوردند ، « 1 » سزاوار « درك اسفل » گرديدند .\r\n ما كانَ لِأَهْلِ الْمَدِينَةِ وَ مَنْ حَوْلَهُمْ مِنَ الْأَعْرابِ أَنْ يَتَخَلَّفُوا عَنْ رَسُولِ اللَّهِ وَ لا يَرْغَبُوا بِأَنْفُسِهِمْ عَنْ نَفْسِهِ \r\nنيست سزاوار براى اهل مدينه و آنان را كه گرداگرد ايشان اند از باديه نشينان ، كه پس مانند از همراهى رسول اللّه ( در غزوه ) ، و نه اينكه رغبت كنند به نفوس خود زياده از نفس رسول ؛\r\nتفسير : شايسته نيست پيغمبر ( ص ) رنج بردارد « 2 » ، و ما آرام نشينيم !\r\nدر حديث است ابو خيثمه ( رض ) در غزوهء تبوك از متخلّفان بود . روزى كه پيغمبر ( ص )\r\n\r\n\r\n","description":"","footnote":"\r\n( 1 ) . بيرون آوردند ، بيرون كردند ،\r\n( 2 ) . رنج بكشد ،\r\n","page_name":" 30 ","page_number":54},
  {"content":"\r\n\r\nعزيمت كرد ، در باغ خود رفت ؛ سايهء درختان سرد و خوشگوار بود ، زن وى كه نهايت زيبائى و دلاويزى داشت ، زمين را آب پاشى كرد ؛ فرش بوريا گسترد ؛ خوشه هاى خرماى تازه پيش روى او گذاشت ؛ آبى سرد و شيرين حاضر آورد . ابو خيثمه چون اين همه وسايل آسايش را معاينه كرد ، بى قرار شد و گفت : « واى بر اين زندگى ! من در اين سايهء خنك و آب گوارا از نسيم بهار و منظرهء باغ برخوردار باشم و پيغمبر خدا ( ص ) در هواى سوزان و غلبهء تشنگى كوه و باديه پيمايد » ! همان دم برخاست ؛ شتر خود را خواست ؛ شمشير حمايل نمود و نيزه برداشت ؛ درپى آنحضرت صلّى اللّه عليه و سلّم شتافت ؛ ماده شتر چون باد به راه افتاد ، نزديك لشكر اسلام رسيد ؛ آنحضرت صلّى اللّه عليه و سلّم از دور مشاهده فرمود كه شتر سوارى پشته هاى ريگ را قطع كرده طرف لشكر مى آيد ؛ فرمود : « كن ابا خيثمه ! » ( باش ابو خيثمه ) ! چندى بعد ، همه ديدند كه خود ابو خيثمه بود ؛ رضى اللّه عنه و عن سائر الصحابة و رضوا عنه .\r\n ذلِكَ بِأَنَّهُمْ لا يُصِيبُهُمْ ظَمَأٌ وَ لا نَصَبٌ وَ لا مَخْمَصَةٌ فِي سَبِيلِ اللَّهِ وَ لا يَطَؤُنَ مَوْطِئاً يَغِيظُ الْكُفَّارَ وَ لا يَنالُونَ مِنْ عَدُوٍّ نَيْلًا إِلَّا كُتِبَ لَهُمْ بِهِ عَمَلٌ صالِحٌ إِنَّ  اين ( منع از پس ماندن ) به اين سبب است كه به تحقيق ، مجاهدين نمى رسد به ايشان تشنگى و نه رنج و نه گرسنگى در راه اللّه ، و نه پايمال مى كنند ( به سم و كف پاى ) جائى را كه به خشم آرد كافران را ، و نه مى رسند ( به هيچ مقصدى ) از دشمن خدا به رسيدنى ؛ مگر نوشته مىشود براى ايشان به سبب آن عمل نيك ؛ بى شك ،\r\n\r\n","description":"","footnote":"","page_name":" 31 ","page_number":55},
  {"content":"\r\n\r\n اللَّهَ لا يُضِيعُ أَجْرَ الْمُحْسِنِينَ  ( 120 )\r\nاللّه ضائع نمى كند اجر نيكوكاران را .\r\nتفسير : اگرچه بسا چيزها مثل گرسنگى ، تشنگى ، رنج و تكليف ، اختيارى نيست ؛ باز هم از بركت نيّت جهاد در مقابلهء « 1 » اين چيزهاى غيراختيارى هم اعمال حسنه در دفتر حسناتشان درج مىشود و خداى منّان اجر بى كران مرحمت مى فرمايد .\r\n وَ لا يُنْفِقُونَ نَفَقَةً صَغِيرَةً وَ لا كَبِيرَةً وَ لا يَقْطَعُونَ وادِياً إِلَّا كُتِبَ لَهُمْ \r\nو خرج نمى كنند هيچ خرجى ، خرد و نه كلان ؛ و قطع نمى كنند هيچ مسيل و دشتى را ؛ مگر نوشته مىشود براى ايشان ؛\r\nتفسير : از آنجا كه خرج كردن و باديه پيمودن در نفس الامر عمل صالح و اختيارى است ، بنابرآن ، « 2 » درينجا  « إِلَّا كُتِبَ لَهُمْ »  گفته شد ، نه مثل آيت گذشته :  « إِلَّا كُتِبَ لَهُمْ بِهِ عَمَلٌ صالِحٌ »  ( نبّه عليه ابن كثير ) .\r\n لِيَجْزِيَهُمُ اللَّهُ أَحْسَنَ ما كانُوا يَعْمَلُونَ  ( 121 )\r\nتا جزا دهد ايشان را اللّه ، جزاى نيكوترين آن اعمالى كه مى كردند .\r\nتفسير : در مقابل نيكوترين اعمال نيكوترين پاداش ها داده مىشود .\r\n * وَ ما كانَ الْمُؤْمِنُونَ لِيَنْفِرُوا كَافَّةً \r\nو نيست مؤمنان كه برآيند تمامى ( به جهاد و طلب علم ) ؛\r\n\r\n\r\n","description":"","footnote":"\r\n( 1 ) . در برابر ، به ازاى\r\n( 2 ) . بنابراين ،\r\n","page_name":" 32 ","page_number":56},
  {"content":"\r\n\r\n فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ لِيَتَفَقَّهُوا فِي الدِّينِ وَ لِيُنْذِرُوا قَوْمَهُمْ إِذا رَجَعُوا إِلَيْهِمْ لَعَلَّهُمْ يَحْذَرُونَ  ( 122 )\r\nپس چرا بيرون نروند از هر فريق از ايشان گروهى ، تا دانائى حاصل نمايند در دين ؛ و براى اينكه بترسانند قوم خود را ، چون بازگردند بسوى ايشان ، شايد ايشان بترسند\r\nتفسير : در ركوعات گذشته فضيلت كسانى كه به جهاد برآمده بودند و ملامت آنان كه به جهاد نرفته بودند ، ذكر شد ؛ ممكن بود بعضى ، از آن تصوّر مى كردند كه به جهاد رفتن هميشه بر تمام مسلمانان فرض عين است ، در اين آيت توضيح است كه هميشه رفتن به جهاد ضرورى نمى باشد ، و همچنين مصلحت نيست كه تمام مسلمانان يكبارگى به جهاد برآيند ؛ سزاوار آنست كه از همه قبايل و اقوام يك جماعت به جهاد برآيد ، و ديگران به انجام ضروريّات خويش مشغول باشند .\r\nدر اين صورت ، اگر رسول كريم صلّى اللّه عليه و سلّم مى خواهد به نفس نفيس خويش به جهاد تشريف برد ، كسانى كه از ميان هر قوم در ركاب حضرت مى برآيند ، از صحبت آن حضرت صلّى اللّه عليه و سلّم مستفيد مى شوند ، گداز حوادث و واقعات « 1 » را مى بينند ، و تعليمات دينى را خوبتر مى دانند ، « 2 » و پس از مراجعت بقيّهء قوم را به مزيد تعليم و تجربت خويش از خير و شرّ آگاه مى سازند ، و اگر آنحضرت تشريف نبرند ، و رونق افزاى مدينهء منوّره باشند ، كسانى كه به جهاد نرفته اند از خدمت آن حضرت ( ص ) مستفيض شده امور دين را ياد ميگيرند ؛ معارف و اخبار وحى را كه از پيغمبر ( ص ) در غياب آنها شنيده اند به مجاهدان بعد از مراجعتشان تعليم مى دهند ؛ در اين آيت ، به اعتبار تركيب عربى ، هردو احتمال موجود است ( كما فى روح المعانى و غيره )\r\n\r\n\r\n","description":"","footnote":"\r\n( 1 ) . وقايع\r\n( 2 ) . ياد مى گيرند ،\r\n","page_name":" 33 ","page_number":57},
  {"content":"\r\n\r\nحضرت شاه - رحمه اللّه - مى نويسد : « بايد از هر قوم جماعتى در صحبت حضرت پيغمبر ( ص ) باشد ، تا علم دين بياموزند ، و ديگران را تعليم دهند ، اكنون ، دنيا از وجود فرخندهء حضرت تهيست ؛ ليكن علم دين و علماء موجودند . طلب علم و جهاد - هردو - فرض كفايه مى باشد . البتّه ، اگر وقتى امام مسلمانان نفير عام دهد ، جهاد « فرض عين » مى گردد ، و در تبوك چنين بود كه از متخلّفان بازپرس شد « 1 » ؛ و اللّه اعلم . نزد ابو حيّان اين آيت راجع به طلب علم است نه جهاد . مناسبت در آيات نسبت به جهاد و طلب علم اينست كه هردو خروج فى سبيل اللّه است ؛ غرض از آنها احياء و اعلاى دين اسلام است ؛ يكى با شمشير ، و ديگر با زبان و قلم و غيره .\r\n يا أَيُّهَا الَّذِينَ آمَنُوا قاتِلُوا الَّذِينَ يَلُونَكُمْ مِنَ الْكُفَّارِ \r\nاى مؤمنان ، جنگ كنيد آنانى را كه نزديك اند شما را از كفّار ؛\r\nتفسير : جهاد فرض كفايه است و بايد ، به ترتيب طبيعى ، نخست به آن كفّار جهاد شود كه به مسلمانان قريب تر باشند ؛ بعد به آن كفّارى كه به كفّار اول نزديك اند ؛ همچنين درجه بدرجه حلقهء جهاد وسيع گردد . جهادى كه پيغمبر ( ص ) و خلفاى راشدين مى كردند ، چنين بود . در « جهاد دفاعى » نيز ؛ فقهاء اين ترتيب را وضع كرده اند . اگر در سرزمين اسلام كفّار حمله كنند ، به مسلمانان آن ديار فرض است كه دفاع كنند ، اگر آنها كافى نباشند يا غفلت نمايند ، بر مسلمانانى كه متّصل آنها سكونت دارند ؛ اگر آنها هم كفايت نكنند . بر مسلمانانى كه متّصل اينها سكونت دارند ؛ همچنين ، اگر ضرورت افتد درجه به درجه از مشرق تا مغرب ، جهاد فرض شده مى رود .\r\n وَ لْيَجِدُوا فِيكُمْ غِلْظَةً \r\nو بيابند كفار در شما درشتى\r\n\r\n\r\n","description":"","footnote":"\r\n( 1 ) . بازخواست شد ؛ مؤاخذه بهعمل آمد ؛\r\n","page_name":" 34 ","page_number":58},
  {"content":"\r\n\r\nتفسير : شعار مؤمن است كه با برادران خود ملايم ، و با دشمنان خدا و پيغمبر سخت و شديد باشد ، تا دشمن از نرمى و رأفت او دلير نشود :  « أَذِلَّةٍ عَلَى الْمُؤْمِنِينَ أَعِزَّةٍ عَلَى الْكافِرِينَ »  ( مائده ، ركوع 8 ) ؛  « وَ الَّذِينَ مَعَهُ أَشِدَّاءُ عَلَى الْكُفَّارِ رُحَماءُ بَيْنَهُمْ »  ( الفتح ، ركوع 4 ) ؛  « جاهِدِ الْكُفَّارَ وَ الْمُنافِقِينَ وَ اغْلُظْ عَلَيْهِمْ »  ( توبه ، ركوع 10 ) و حضرت رسول صلّى اللّه عليه و سلّم فرمود : « انا الضّحوك القتّال » !\r\n وَ اعْلَمُوا أَنَّ اللَّهَ مَعَ الْمُتَّقِينَ  ( 123 )\r\nو بدانيد كه بتحقيق ، اللّه با پرهيزگاران است ( عون و نصرت الهى شامل حال ايشان است ) . . .\r\nتفسير : هركه از خدا مى ترسد ، از كفّار نمى ترسد و مرعوب آنها نمى شود ؛ تا هنگامى كه مسلمانان از خدا مى ترسيدند ، به اندازهء ترس خود بر كفّار غلبه داشتند ؛ خداوند در دل هاى ما خوف خويش را پديد آرد .\r\n وَ إِذا ما أُنْزِلَتْ سُورَةٌ فَمِنْهُمْ مَنْ يَقُولُ أَيُّكُمْ زادَتْهُ هذِهِ إِيماناً فَأَمَّا الَّذِينَ آمَنُوا فَزادَتْهُمْ إِيماناً وَ هُمْ يَسْتَبْشِرُونَ  ( 124 )\r\nو چون نازل كرده شود سورتى ؛ پس بعضى از ايشان آنست كه مى گويد :\r\nكيست از شما كه زياده كرده او را اين سورت ايمان ؟ ! پس آنان كه ايمان آورده اند ( پس ) زياده نموده اين سورت براى ايشان ايمان ، و ايشان خوش مى شوند .\r\n\r\n","description":"","footnote":"","page_name":" 35 ","page_number":59},
  {"content":"\r\n\r\n وَ أَمَّا الَّذِينَ فِي قُلُوبِهِمْ مَرَضٌ فَزادَتْهُمْ رِجْساً إِلَى رِجْسِهِمْ وَ ماتُوا وَ هُمْ كافِرُونَ  ( 125 )\r\nو امّا ، آنانى كه در دل هايشان مرض ( نفاق ) است ، پس زياده ساخته ايشان را پليدى بر پليدى ؛ و مردند درحالى كه كافر بودند .\r\nتفسير : هنگامى كه سورتى از قرآن فرود مى آمد ، منافقان به يكديگر ، يا به بعضى مسلمانان ساده ، به استهزا و تمسخر مى گفتند : اين سوره ايمان كدام شما « 1 » را افزوده است ؟ ! مطلبشان اين بود كه در سور قرآنى تأثيرى نيست ، و حقايق و معارفى كه موجب يقين و ايمان است در آن پديدار نمى باشد ! خدا به جواب آنها فرمايد : از شنيدن كلام ما - بدون شبهه - ايمان مؤمنين تازگى مى يابد و ترقّى مىكند . و دل هايشان مسرور و منشرح ميگردد ؛ البته در دلهايى كه مرض و نجاست كفر و نفاق جايگزين است ، به مرض و نجاست آن مى فزايد حتى اين مرض جان آنها را مى ستاند .\r\n باران كه در لطافت طبعش خلاف نيست * در باغ لاله رويد و در شوره بوم و خس \r\nحضرت شاه - رحمه اللّه - اين آيت را به طور ديگر شرح داده ؛ يعنى : كلام الهى به خاطر « 2 » هر مسلمان كه موافق مى افتاد ، شادشده بى اختيار مى گفت : سبحان اللّه ! اين آيت چقدر به ايمان و يقين من افزوده است ! همچنين در آن سوره كه معايب پنهان منافقان آشكار كرده مى شد ، آنها نيز خجل شده مى گفتند اين كلام يقين و ايمان ما را زياده نموده است لكن چون اين گفتار از راه خوشى و انشراح نبود ، و محض « 3 » براى رفع خجالت مى گفتند ؛ توفيق نصيبشان نمى شد تا آينده توبه كنند ؛ از صدق دل به متابعت حق پردازند ؛ بلكه بيش از پيش براى پوشيدن عيوب خود فكر و تدبير مى كردند ؛ اينست معنى « رجس بر رجس » . گنهگار را لازم است كه نصيحت را شنيده به اصلاح خود پردازد ، نه اينكه سعى نمايد عيوب خود را از ناصح بپوشد .\r\n\r\n\r\n","description":"","footnote":"\r\n( 1 ) . كداميك از شما\r\n( 2 ) . با روحيّات\r\n( 3 ) . فقط\r\n","page_name":" 36 ","page_number":60},
  {"content":"\r\n\r\n أَ وَ لا يَرَوْنَ أَنَّهُمْ يُفْتَنُونَ فِي كُلِّ عامٍ مَرَّةً أَوْ مَرَّتَيْنِ ثُمَّ لا يَتُوبُونَ وَ لا هُمْ يَذَّكَّرُونَ  ( 126 )\r\nآيا نمى بينند منافقان كه ايشان آزموده مى شوند در هر سال ، يك دفعه يا دودفعه ، باز هم توبه نمى كنند ، و نه ايشان پند مى گيرند .\r\nتفسير : اقّلا هر سال يكى دوبار منافقان مورد فتنه و آزمايش قرار داده مى شوند ؛ مثلا در قحط و بيمارى و ديگر آفات ارضى و سماوى مبتلا مى كردند ، و يا به زبان پيغمبر صلّى اللّه عليه و آله و سلّم نفاقشان علانيه به ميدان آمده باعث رسوائى شان مى گردد ، و يا در اثناى جنگ و جهاد از جبن و ظلمت باطنشان پرده برداشته مىشود ؛ مگر « 1 » از بس بى حيا و بدباطن اند ، ازين تازيانه ها ذرّه وار ، « 2 » به اصلاح نمى آيند ، و از خطاهاى گذشته توبه نمى كنند ، و براى آينده پند نمى پذيرند .\r\n وَ إِذا ما أُنْزِلَتْ سُورَةٌ نَظَرَ بَعْضُهُمْ إِلى بَعْضٍ هَلْ يَراكُمْ مِنْ أَحَدٍ ثُمَّ انْصَرَفُوا \r\nو چون نازل كرده شود سورتى ، مى بيند بعضى از ايشان بسوى بعضى ديگر :\r\nآيا مى بيند شما را هيچ كسى ( از مسلمانان ) ؟ ! پس بازمى گردند ؛\r\nتفسير : هنگامى كه وحى نازل مى شد و منافقين در مجلس حاضر مى بودند ، شنيدن كلام الهى ( ج ) بر آنها شاق مى گذشت ، خصوصا آياتى كه عيوب آنها را آشكار مى گردانيد . در آن وقت ، به يكديگر دزديده نگاه مى كردند و اين طرف و آن طرف مى نگريستند ؛ مبادا در مجلس مسلمانى وضع آنها را دانسته باشد ! سپس همين كه مى دانستند توجّه حضّار از آنها منصرف شده ،\r\n\r\n\r\n","description":"","footnote":"\r\n( 1 ) . ليكن\r\n( 2 ) . ذرّه اى\r\n","page_name":" 37 ","page_number":61},
  {"content":"\r\n\r\nشتابان از مجلس مى برآمدند . « 1 »\r\n صَرَفَ اللَّهُ قُلُوبَهُمْ بِأَنَّهُمْ قَوْمٌ لا يَفْقَهُونَ  ( 127 )\r\nگردانيده اللّه دل هاى ايشانرا ( از هدايت ) ؛ به اين سبب كه ايشان قومى اند كه نمى دانند .\r\nتفسير : چون از مجلس فرخندهء پيغمبر ( ص ) بازمى گشتند ، خدا ( ج ) دل هايشان را مى گردانيد ؛ زيرا ، از جهل و بى دانشى نمى خواهند ايمان و عرفان را بشناسند و بپذيرند .\r\n لَقَدْ جاءَكُمْ رَسُولٌ مِنْ أَنْفُسِكُمْ \r\nهر آئينه آمده به شما رسول از خود شما ،\r\nتفسير : از حسب و نسب ، اخلاق و اطوار و امانت و ديانت آن حضرت خوب آگاهيد .\r\n عَزِيزٌ عَلَيْهِ ما عَنِتُّمْ \r\nدشوار است بر وى رنج شما ،\r\nتفسير : از آنچه به شما رنج و آزار مى رسد ، بر وى گرانست ، و به هر صورتى كه ممكن باشد ، مى كوشد بر امّتش آسانى باشد ، و از عذاب دنيوى و اخروى محفوظ بمانند . ازين جاست كه دين وى ملايم و آسان مى باشد ؛ چنان كه آنحضرت - صلّى اللّه عليه و سلّم - به عمّال « 2 » نصيحت مى كرد : « يسّروا و لا تعسّروا » ؛ آسانى كنيد و سختى منمائيد « 3 » .\r\n\r\n\r\n","description":"","footnote":"\r\n( 1 ) . برمى آمدند . خارج مى شدند .\r\n( 2 ) . عاملان ، كارگزاران\r\n( 3 ) . آسانگير باشيد و سختگيرى نكنيد .\r\n","page_name":" 38 ","page_number":62},
  {"content":"\r\n\r\n حَرِيصٌ عَلَيْكُمْ \r\nخيلى حرص دارد بر ( خير ) شما ؛\r\nتفسير : در رسانيدن خير و منفعت به شما در قلب مبارك تأثير « 1 » مخصوص است ، مردم سوى دوزخ مى شتابند ، ولى آنحضرت - صلّى اللّه عليه و سلّم - به كمال سعى ، بازوى آنها را استوار گرفته از آن باز مى دارد ؛ سعى بليغ و آرزوى بزرگش اينست كه بندگان خدا ( ج ) به « 2 » خير اصلى و فلاح حقيقى هماغوش شوند . مقصد از جهاد و قتال ، خونريزى نيست ؛ بل « 3 » مقصد از آن ، صحّت مزاج عمومى و اعتدال احوال امّت است ، به وسيلهء عمليّات مشكل جرّاحى ؛ تا اعضاى مسموم و فاسد قطع شود ، و جرايم مهلك محو گردد .\r\n بِالْمُؤْمِنِينَ رَؤُفٌ رَحِيمٌ  ( 128 )\r\nبه مؤمنان نهايت مهربان ، رحيم است .\r\nتفسير : چون خيرخواهى پيغمبر ( ص ) به تمام جهان چنين مى باشد ، ظاهر است كه بر حال ايمانداران چقدر شفيق و مهربان مى باشند .\r\n فَإِنْ تَوَلَّوْا فَقُلْ حَسْبِيَ اللَّهُ لا إِلهَ إِلَّا هُوَ عَلَيْهِ تَوَكَّلْتُ وَ هُوَ رَبُّ الْعَرْشِ \r\nپس اگر رخ گردانند از ايمان ، ( پس ) بگو : بسنده است مرا اللّه ؛ نيست هيچ سزاوار معبوديت مگر او ؛ بر او توكل كردم ، و اوست خداوند عرش\r\n\r\n\r\n","description":"","footnote":"\r\n( 1 ) . جوشش ، جوش ، شور و حرارت\r\n( 2 ) . با\r\n( 3 ) . بلكه\r\n","page_name":" 39 ","page_number":63},
  {"content":"\r\n\r\n الْعَظِيمِ  ( 129 )\r\nعظيم .\r\nتفسير : اگر مردم قدر شفقت و خيرخواهى و دلسوزى بى كران پيغمبر را نشناسند ، باكى نيست ؛ بالفرض « 1 » ، تمام دنيا از آن حضرت ( ص ) روگردان شوند ، تنها خدا ( ج ) به حضرت وى كافيست ؛ بجز خداى متعال ، ديگرى لايق پرستش و قابل اعتماد نيست ؛ مالك سلطنت زمين و آسمان و « عرش عظيم » ( تخت شهنشاهى ) اوست ؛ نفع و ضرر ، هدايت و ضلالت ، همه در قدرت وى مى باشد .\r\nفائده : در سنن ابو داود ، از ابو الدرداء روايت است : هركه صبح و شام هفت ( روز هفته ) ، هفت مرتبه « حسبى الله لا إله الا هو عليه توكلت و هو رب العرش العظيم » خواند ؛ حضرت احديّت همه هموم و غموم او را كفايت مىكند . دربارهء عظمت عرش ، تفصيل در روح المعانى تحت آيت حاضره ملاحظه شود .\r\n\r\n\r\n","description":"","footnote":"\r\n( 1 ) . به فرض آنكه\r\n","page_name":" 40 ","page_number":64},
  {"content":"\r\n\r\nترتيبها 10 سورة يونس آياتها 109\r\n\r\nسورة يونس\r\nمكّيّة ، مائة و تسع آيات ، و احد عشر ركوعا سورهء يونس ، در مكّه فرود آمده ، يكصد و نه آيت ، و يازده ركوع است .\r\nبسم اللّه الرّحمن الرّحيم\r\n  الر تِلْكَ آياتُ الْكِتابِ الْحَكِيمِ   ( 1 )\r\nآغاز مى كنم بنام خدائى كه بى اندازه مهربان ، نهايت بارحم است اين آيتهاى كتاب باحكمت است\r\nتفسير : اين آيات از چنان كتاب محكم و استوارى است كه هر سخنش تزلزل ناپذير مى باشد ؛ كلماتش هماره از تبديل و تحريف مأمون ، و علوم آن به كلى با عقل و دانش موافق است ؛ احكامش منسوخ ناشدنى است ؛ زيرا ، بعد از اين كتابى ديگر نمى آيد . اخبار و قصص آن به واقعات « 1 » درست مطابقت دارد ؛ و چرا جز اين باشد كه خداوند دانا آن را به قوت علم مطلق خود فروفرستاده .\r\n أَ كانَ لِلنَّاسِ عَجَباً أَنْ أَوْحَيْنا إِلى رَجُلٍ مِنْهُمْ أَنْ أَنْذِرِ النَّاسَ وَ بَشِّرِ الَّذِينَ آمَنُوا أَنَّ لَهُمْ قَدَمَ \r\nآيا هست مر مردمان را شگفتى كه وحى فرستاديم بسوى مردى از ايشان كه بترسان مردمانرا و بشارت ده آنان را كه گرويده اند ، به آنكه ايشان را هست ( پيش رو نيك )\r\n\r\n\r\n","description":"","footnote":"\r\n( 1 ) . وقايع\r\n","page_name":" 41 ","page_number":65},
  {"content":"\r\n\r\n صِدْقٍ عِنْدَ رَبِّهِمْ \r\nپايهء راست نزد پروردگار ايشان ؛\r\nتفسير : چه شگفتى است در اين امر كه خداى جهانيان تنها كسى را براى بهبود و رهنمائى بشريت بگمارد ، و به او پيغامى بفرستد كه بى واسطه اش ديگران از آن آگاه نباشند ، و وى همه مردمان را از سرانجام سوء نافرمانى خدا ( ج ) آگاه كند ، و به آنهائى كه اوامر خداوندى را مى پذيرند بشارت دهد كه بنابر اعمال صالحه در بارگاه الهى ( ج ) چه پايهء بلند و مقام ارجمندى دارند ، و از ازل چه نيكبختى و رستگارى در سرنوشت اوشان « 1 » مرقوم است .\r\n قالَ الْكافِرُونَ إِنَّ هذا لَساحِرٌ مُبِينٌ  ( 2 )\r\nگفتند كافران : هر آئينه اين جادوگر آشكار است !\r\nتفسير : چون وحى قرآنى نهايت مؤثّر و بليغ است ، لهذا آن را افسون ، و آورنده اش را فسونگر مى گويند .\r\n إِنَّ رَبَّكُمُ اللَّهُ الَّذِي خَلَقَ السَّماواتِ وَ الْأَرْضَ فِي سِتَّةِ أَيَّامٍ \r\nهر آئينه پروردگار شما خدائيست كه آفريد آسمانها و زمين را در ( مقدار ) شش روز ؛\r\nتفسير : در موعد شش روز ، كه هرروز موافق تفسير ابن عبّاس برابر طول مدّت يكهزار سال بوده ؛ گويا ، در ظرف شش هزار سال زمين و آسمان آفريده شده . در اين شك نيست كه خداوند متعال قدرت داشت در آن واحد همه مخلوقات را پيدا ميكرد ؛ « 2 » مگر « 3 » حكمت او مقتضى\r\n\r\n\r\n","description":"","footnote":"\r\n( 1 ) . ايشان\r\n( 2 ) . پديدار مى كرد ؛ پديد مى آورد ؛\r\n( 3 ) . ليكن\r\n","page_name":" 42 ","page_number":66},
  {"content":"\r\n\r\nشد كه مخلوقات در آفرينش خويش مراحل تدريجى را بپيمايد . شايد مقصود تعليم بندگان باشد ؛ يعنى اگرچه در انجام فورى كارى توانا باشند ، بهتر آنست كه آن كار را بعد از تفكّر و دقّت به تأنّى و متانت بكنند ، از آفرينش تدريجى ، اين نكته نيز در ذهن مبادرت مىكند كه او تعالى فاعل بالاضطرار نيست ؛ بلكه وجود هرچيز بكلّى به مشيت و اختيار اوست ؛ هر وقتى كه بخواهد و هر طورى كه بخواهد پيدا مىتواند . « 4 »\r\n ثُمَّ اسْتَوى عَلَى الْعَرْشِ \r\nباز ، مستولى شد بر عرش ؛\r\nتفسير : در شروع ركوع هفتم سورهء اعراف نظير اين آيت مذكور است ؛ فائدهء آن را بايد ملاحظه نمود .\r\n يُدَبِّرُ الْأَمْرَ \r\nتدبير مىكند كار را ؛\r\nتفسير : تدبير و انتظام تمام كارهاى مخلوق در دست قدرت اوست .\r\n ما مِنْ شَفِيعٍ إِلَّا مِنْ بَعْدِ إِذْنِهِ \r\nنيست هيچ شفاعت كننده مگر پس از اجازهء وى ؛\r\nتفسير : چه جائى كه در الوهيّت شريك باشند ، درحالى كه بدون اجازهء خداوندى كس نتواند به شفاعت كسى لب باز كند .\r\n ذلِكُمُ اللَّهُ رَبُّكُمْ فَاعْبُدُوهُ أَ فَلا  اين است خدا پروردگار شما ، پس بپرستيد او را ؛ آيا\r\n\r\n\r\n","description":"","footnote":"\r\n( 4 ) . مىتواند پديد آورد .\r\n","page_name":" 43 ","page_number":67},
  {"content":"\r\n\r\n تَذَكَّرُونَ  ( 3 )\r\nپند نمى گيريد ؟ !\r\nتفسير : خوب بسنجيد ؛ جز پروردگار كه صفاتش در فوق ذكر شد ، ديگر كيست كه لايق پرستش باشد ؟ ! پس چگونه جرأت كرده مى توانيد « 1 » كه پيغمبر و پيغامهاى آن خالق ، مالك ، شهنشاه مطلق و حكيم بر حق را محض « 2 » بنابر اوهام و ظنون خود تكذيب كنيد ؟ !\r\n إِلَيْهِ مَرْجِعُكُمْ جَمِيعاً \r\nبسوى اوست رجوع شما همه يك جا ؛\r\nتفسير : چون به فرمان او خلقت همه شما آغازشده ، و بالاخره بسوى او باز مى گرديد ؛ آيا جائز است كه از احكام و انبياى او سرتابيد ؟ !\r\n وَعْدَ اللَّهِ حَقًّا إِنَّهُ يَبْدَؤُا الْخَلْقَ ثُمَّ يُعِيدُهُ لِيَجْزِيَ الَّذِينَ آمَنُوا وَ عَمِلُوا الصَّالِحاتِ بِالْقِسْطِ \r\nوعده كرده است خدا وعدهء درست ؛ هر آئينه وى اوّل بار كند آفرينش را ؛ باز ، ديگربار كندش ؛ تا جزا دهد آنان را كه ايمان آورده اند و كارهاى شايسته كرده اند ، به انصاف ؛\r\nتفسير : كوچكترين نيكى ها هم ضايع نشود .\r\n وَ الَّذِينَ كَفَرُوا لَهُمْ شَرابٌ مِنْ حَمِيمٍ  و آنان كه كافر شدند ، ايشانراست آشاميدنى از ؛ آب گرم\r\n\r\n\r\n","description":"","footnote":"\r\n( 1 ) . مى توانيد جرات بكنيد\r\n( 2 ) . صرفا ، فقط\r\n","page_name":" 44 ","page_number":68},
  {"content":"\r\n\r\n  وَ عَذابٌ أَلِيمٌ بِما كانُوا يَكْفُرُونَ ( 4 ) هُوَ الَّذِي جَعَلَ الشَّمْسَ ضِياءً وَ الْقَمَرَ نُوراً  \r\nو عذاب درددهنده ، به سبب آنكه كافر بودند .\r\nاو آنست كه گردانيد آفتاب را درخشنده و مهتاب را روشن ؛\r\nتفسير : نزد بعضى « نور » نسبت به « ضياء » عام تر است ، زيرا « ضياء » آن نور را گويند كه تيزتر و درخشانتر باشد ؛ و بعضى گفته اند كه « ضياء » روشنى ذاتى است ، و « نور » فروغى كه از ديگرى مستفاد شود ؛ چنان كه در عالم اسباب ، به عقيدهء علماى هيئت ، روشنى آفتاب كه از كرهء ديگر حاصل نشده ضياء باشد ، و روشنى ماه كه مستفاد از آفتاب است نور باشد ؛ و بعضى محقّقين در بين هردو « 1 » چنين فرق گذاشته اند كه « نور » مطلق روشنى را و « ضياء » و « ضوء » انتشار آن را نامند . چون انتشار روشنى آفتاب زيادتر است لهذا روشنائى آن به ضياء تعبيرشده « و اللّه اعلم بمراده .\r\n وَ قَدَّرَهُ مَنازِلَ \r\nو معيّن كرد براى ماه منزل ها را ؛\r\nتفسير : ماه هرروز به تدريج كم و زياد مىشود :  « وَ الْقَمَرَ قَدَّرْناهُ مَنازِلَ حَتَّى عادَ كَالْعُرْجُونِ الْقَدِيمِ »  ( يس ، ركوع 3 ) . علماى هيئت منازل سير قمر را بيست و هشت گفته اند كه به دوازده برج منقسم است . در قرآن مصطلحات مخصوص آنها مراد نيست ؛ مطلق مدارج سير و مسافت قمر مقصود است .\r\n لِتَعْلَمُوا عَدَدَ السِّنِينَ وَ الْحِسابَ \r\nتا بدانيد شمار سال ها و حساب را ؛\r\nتفسير : شمار سال ها و حساب خردخرد ماه ها و روزها را به گردش مهر و ماه متعلّق\r\n\r\n\r\n","description":"","footnote":"\r\n( 1 ) . آن دو\r\n","page_name":" 45 ","page_number":69},
  {"content":"\r\n\r\nگردانيده ؛ اگر آفتاب و ماه نباشند ، شب و روز ماه هاى قمرى و شمسى و سال و امثال آن چطور متعيّن مى گردد ؟ غير از زندگى دنيوى و كاروبار معاش ، در چندين احكام شرعيّه نيز تعيّن اوقات ضرور است .\r\n ما خَلَقَ اللَّهُ ذلِكَ إِلَّا بِالْحَقِّ \r\nنيافريده است خدا اين را مگر به راستى ؛\r\nتفسير : اين سلسلهء كليّات ، يك امر تصادفى و اتّفاقى نيست ؛ بلكه حضرت آفريدگار آن را با نظام و تدبير عظيم الشان شديد آورده ، و اين نظام داراى هزاران فوائد و حكم است .\r\n يُفَصِّلُ الْآياتِ لِقَوْمٍ يَعْلَمُونَ  ( 5 )\r\nبيان مىكند نشانه ها را براى گروهى كه مى دانند .\r\nتفسير : دانايان از مشاهدهء اين نظام به سراغ « 1 » هستى خداوند قادر و حكيم مى افتند ، و از انتظام مادّيّات ، مراتب روحانيّات را هم اندازه مى كنند ؛ و مى دانند خداى بزرگ در عالم روحانى چه آفتاب و ماهى پيدا كرده « 2 » كه عبارت از انبياء و مرسلين اند .\r\n إِنَّ فِي اخْتِلافِ اللَّيْلِ وَ النَّهارِ وَ ما خَلَقَ اللَّهُ فِي السَّماواتِ وَ الْأَرْضِ لَآياتٍ لِقَوْمٍ يَتَّقُونَ  ( 6 )\r\nهر آئينه در آمدورفت شب و روز ؛ و در آنچه آفريده است خدا در آسمانها و زمين ؛ نشانه هاست گروهى را كه پرهيزگارى مى كنند .\r\nتفسير : شكّى نيست كه در هرچيز كوچك و بزرگ دلايل هستى و وحدانيّت خدا ( ج ) موجود است .\r\n\r\n\r\n","description":"","footnote":"\r\n( 1 ) . به ياد\r\n( 2 ) . پديد آورده\r\n","page_name":" 46 ","page_number":70},
  {"content":"\r\n\r\n و فى كل شى ء له آية * تدل على انّه واحد \r\nدر سورهء بقره ، نزديك ربع  « سَيَقُولُ »  يك آيت گذشت ، و در آن ، به شرح و بسط ، اين نشانه هاى قدرت بيان شد .\r\n إِنَّ الَّذِينَ لا يَرْجُونَ لِقاءَنا وَ رَضُوا بِالْحَياةِ الدُّنْيا وَ اطْمَأَنُّوا بِها وَ الَّذِينَ هُمْ عَنْ آياتِنا غافِلُونَ  ( 7 )\r\nهر آئينه آنان كه اميد ندارند ملاقات ما را ؛ و خشنود شده اند به زندگانى دنيا ، و مطمئن شده اند به آن ؛ و آنان كه ايشان از نشانه هاى ما بى خبرند .\r\nتفسير : دل خود را آنقدر به دنيا بستند كه روز آخرت و آمدن به حضور خدا ( ج ) بكلّى فراموششان شد . همين حيات چند روزه را مقصود و معبود خود ساختند ، و در نشانه هاى قدرت كه در فوق بيان شده غور و دقّت نكردند تا ميدانستند كه اين نظام محكم و حكيمانه عبث آفريده نشده و تمام اين دستگاه مقصود و مخصوص و مشتركى دارد . ذاتى كه چنين مخلوقات شگفت انگيز را بار اوّل آفريده ، چه مشكل است كه بار ديگر هم آن را پيدا كند « 1 » ؟ !\r\n أُولئِكَ مَأْواهُمُ النَّارُ بِما كانُوا يَكْسِبُونَ  ( 8 )\r\nآن گروه ، جاى ايشان آتش است ؛ به سبب آنچه كسب مى كردند .\r\nتفسير : چيزى كه آنها با دل و دماغ و زبان و دست و پاى خود كمائى كرده اند « 2 » ، سزاى آن آتش دوزخ است .\r\n\r\n\r\n","description":"","footnote":"\r\n( 1 ) . پديد آورد ؟ !\r\n( 2 ) . به دست آورده اند ، كسب كرده اند ،\r\n","page_name":" 47 ","page_number":71},
  {"content":"\r\n\r\n إِنَّ الَّذِينَ آمَنُوا وَ عَمِلُوا الصَّالِحاتِ يَهْدِيهِمْ رَبُّهُمْ بِإِيمانِهِمْ \r\nهر آئينه آنان كه ايمان آورده اند و كارهاى شايسته كردند ؛ راه نمايد ايشانرا پروردگار ايشان به سبب ايمان ايشان ؛\r\nتفسير : به بركت ايمان و روشنى آن ، خداى رحمان مؤمنان را به مقصد اصلى ( جنّت ) مى رساند .\r\n  تَجْرِي مِنْ تَحْتِهِمُ الْأَنْهارُ فِي جَنَّاتِ النَّعِيمِ ( 9 ) دَعْواهُمْ فِيها سُبْحانَكَ اللَّهُمَّ  \r\nمى رود از زير آنها جوى ها ، در بوستانهاى آرام ( نعمت ) .\r\nدعاى ايشان در آنجا  « سُبْحانَكَ اللَّهُمَّ »  باشد ( يعنى : پاكى تر است بار خدايا ) .\r\nتفسير : از مشاهدهء نعمتهاى بى كران جنّت و فضل و احسان خداى رحمان « سبحان اللّه » گويند ؛ چون خواهند چيزى از خدا بخواهند ، مثلا به مرغى يا ميوه رغبت كنند ؛  « سُبْحانَكَ اللَّهُمَّ »  بر زبان رانند ؛ و فرشتگان همين كه بشنوند ، آن را حاضر نمايند . گويا ، اين كلمه به جاى جميع دعاها مى باشد . در اين جهان ، ميان بزرگان رسم است كه اگر مهمان چيزى را پسنديده ، از آن توصيف كند ؛ ميزبان غيور در تهيّهء آن كوشش مىكند .\r\n وَ تَحِيَّتُهُمْ فِيها سَلامٌ \r\nو درود ( ملاقات ) ايشان در بهشت ، سلام بود ؛\r\nتفسير : هردو طبقه هنگام ملاقات به يكديگر سلام دهند ؛ چنان كه مسلمانان در دنيا\r\n\r\n","description":"","footnote":"","page_name":" 48 ","page_number":72},
  {"content":"\r\n\r\nدستور دارند . همچنين ، سلام فرشتگان به جنّتيان تحفه باشد . بلكه نزول تحفهء سلام از سوى خداى بزرگ در قرآن منصوص است  « سَلامٌ قَوْلًا مِنْ رَبٍّ رَحِيمٍ »  ( يس ، ركوع 4 ) ؛   « وَ الْمَلائِكَةُ يَدْخُلُونَ عَلَيْهِمْ مِنْ كُلِّ بابٍ . سَلامٌ عَلَيْكُمْ بِما صَبَرْتُمْ »   ( رعد ، ركوع 3 ) .\r\n وَ آخِرُ دَعْواهُمْ أَنِ الْحَمْدُ لِلَّهِ رَبِّ الْعالَمِينَ  ( 10 )\r\nو آخر دعايشان اينست كه حمد خدايراست ، پروردگار عالم ها .\r\nتفسير : وقتى كه به جنّت مى رسند ، انديشه ها و كدورت هاى دنيوى به پايان مى رسد ، و محض به گفتن  « سُبْحانَكَ اللَّهُمَّ »  آرزوها انجام مىشود ، و همه دعاها بر  « الْحَمْدُ لِلَّهِ رَبِّ الْعالَمِينَ » *  ختم مىشود ؛ و بايستى چنين شود .\r\n وَ لَوْ يُعَجِّلُ اللَّهُ لِلنَّاسِ الشَّرَّ اسْتِعْجالَهُمْ بِالْخَيْرِ لَقُضِيَ إِلَيْهِمْ أَجَلُهُمْ فَنَذَرُ الَّذِينَ لا يَرْجُونَ لِقاءَنا فِي طُغْيانِهِمْ يَعْمَهُونَ  ( 11 )\r\nو اگر زود رسانيدى خدا به مردمان بدى ( سختى را ) ، مانند آنكه زود مى طلبند نعمت را به انجام رسانيده شدى بسوى ايشان اجل ايشان ، پس مى گذاريم آنان را كه اميد ندارند ملاقات ما را در شرارت ايشان ، سرگردان مى روند .\r\nتفسير : در دو آيت ماقبل بيان شده بود كسانى كه به غفلت افتاده اند ، و اميد ملاقات ما\r\n\r\n","description":"","footnote":"","page_name":" 49 ","page_number":73},
  {"content":"\r\n\r\nرا ندارند ، جايشان دوزخ است ؛ درين موقع ، وانمود مىشود كه مجرمان در دنيا فورا مأخوذ نمى شوند ، بلكه مهلت مى يابند . حال آنكه وضعيّت مردم اين است كه گاهى بى باك و بى حيا شده ، خودشان مى خواهند زود عذاب بر آنها نازل شود . مثلا مى گويند :  « اللَّهُمَّ إِنْ كانَ هذا هُوَ الْحَقَّ مِنْ عِنْدِكَ فَأَمْطِرْ عَلَيْنا حِجارَةً مِنَ السَّماءِ »  ( انفال ، ركوع 4 ) . گاهى از حوادث دنيوى به تنگ مى آيند ، و دربارهء خود و فرزندان خود و ديگران دعاى بد مى كنند : چنان كه از تجربه ظاهر است . پس اگر خداى متعال به قرار درخواستشان عذاب و يا بدى را به آن زودى به اوشان « 1 » نازل كند كه به همان لحظه خواهش رسيدن خير را دارند ، يقين است كه در اثر و بال بدى يك دقيقه هم فرصت نيابند و رشتهء حياتشان در حال « 2 » گسسته گردد ! « 3 » مگر خداى مهربان در مكافات و مجازات نيكى و بدى به قرار مصلحت تأخير مى نمايد تا مردمان نيك تربيه « 4 » شوند ، و بدكاران در غفلت سرشار بوده ، پيمانهء شرارت و طغيان خود را لبريز نمايند .\r\n وَ إِذا مَسَّ الْإِنْسانَ الضُّرُّ دَعانا لِجَنْبِهِ أَوْ قاعِداً أَوْ قائِماً فَلَمَّا كَشَفْنا عَنْهُ ضُرَّهُ مَرَّ كَأَنْ لَمْ يَدْعُنا إِلى ضُرٍّ مَسَّهُ كَذلِكَ \r\nو چون برسد به آدمى رنج ، بخواند ما را خفته ؛ بر پهلوى خود ؛ يا نشسته ؛ يا ايستاده ؛ پس چون برداريم از وى رنج وى را ، برود ؛ گويا كه هرگز نخوانده بود ما را به دفع كردن رنجى كه به دو رسيده بود ! همچنين\r\n\r\n\r\n","description":"","footnote":"\r\n( 1 ) . براى ايشان ، برايشان\r\n( 2 ) . فورا\r\n( 3 ) . ليكن\r\n( 4 ) . تربيت\r\n","page_name":" 50 ","page_number":74},
  {"content":"\r\n\r\n زُيِّنَ لِلْمُسْرِفِينَ ما كانُوا يَعْمَلُونَ  ( 12 )\r\nآراسته كرده شد مر اسراف‌كنندگان را آنچه مى كردند .\r\nتفسير : نخست خود انسان از بى باكى عذاب را طلب مىكند ، و به زبان خود ضرر و گزند مى خواهد ، مگر « 1 » آنقدر ناتوان و بى حوصله است كه به مجرّد ابتلا به رنج اندك ، مضطرب شده ، ما را مى خواند تا زمان دوام مصيبت ، ايستاده يا نشسته ؛ و يا درهرحال ، خدا را مى خواند . باز ، به مجرّدى كه « 2 » تكليف را از وى برداشتيم ، از اين همه تضرّع و زارى ذره‌اى باقى نماند ؛ چنان كه گوئى هرگز به حضور خدا ( ج ) رجوعى نكرده بود ! غرور و غفلت ؛ تكبّر و نخوت ؛ چنان عود مىكند كه پيش تر در آن مبتلا بود .\r\nدر حديث است : خدا ( ج ) را در عيش و آرامى خود ياد كن كه خدا ( ج ) در سختى و مصيبت ترا ياد كند ! شعار مؤمن اين است كه هيچ وقت خدا ( ج ) را فراموش نكند ؛ در وقت سختى و درماندگى صبر نمايد ، و در هنگام فراخى شكر ؛ كه اين توفيق جز براى مؤمن ميسّر نشود .\r\n وَ لَقَدْ أَهْلَكْنَا الْقُرُونَ مِنْ قَبْلِكُمْ لَمَّا ظَلَمُوا وَ جاءَتْهُمْ رُسُلُهُمْ بِالْبَيِّناتِ وَ ما كانُوا لِيُؤْمِنُوا كَذلِكَ نَجْزِي الْقَوْمَ الْمُجْرِمِينَ  ( 13 )\r\nو هر آئينه هلاك كرده ايم جماعت ها را پيش از شما چون ستم كردند و آورد به ايشان پيغامبران ايشان نشانه هاى روشن و نبودند ايشان كه ايمان آرند ؛ همچنين جزا مى دهيم گروه گناهكاران را .\r\nتفسير : اگر به دعاى انسان عذاب زود وارد نشود ، و يا پريشانى و درماندگى زود رفع\r\n\r\n\r\n","description":"","footnote":"\r\n( 1 ) . امّا ، ليكن\r\n( 2 ) . به مجرّد آنكه\r\n","page_name":" 51 ","page_number":75},
  {"content":"\r\n\r\nگردد ، نبايد ايمن شوند ؛ زيرا ، سزاى ظلم و شرارت و بدكردارى زود و يا دير حتما رسيدنى است . « سنة الله » از قديم اين است كه چون مردم با وجود مشاهده نشانات « 1 » واضح انبياء و رسل ، بر ظلم و تكذيب اصرار ورزيدند ، و بسوى ايمان و تسليم رجوع نكردند ، عذاب آسمانى آنها را هلاك گردانيد ؛ پس مجرمان هميشه مورد يك گونه سزا واقع شده و مى شوند .\r\n ثُمَّ جَعَلْناكُمْ خَلائِفَ فِي الْأَرْضِ مِنْ بَعْدِهِمْ لِنَنْظُرَ كَيْفَ تَعْمَلُونَ  ( 14 )\r\nباز ، گردانيديم شما را جانشين گذشتگان در زمين پس از ايشان ؛ تا ببينيم چگونه كار مى كنيد .\r\nتفسير : به جاى گذشتگان حالا شما را به زمين فرمان و توانائى داديم تا ببينيم چه مقدار حقوق خالق و مخلوق را مى شناسيد ، و با پيغمبران خدا چه رفتار مى كنيد ؛ برحسب اعمال نيك و بد شما با شما معامله مىشود . در آتى ، بيان روش آنهاست كه با قرآن كريم ، پيغمبر - عليه السلام - و يا خداى رحمان به عمل آورده اند .\r\n وَ إِذا تُتْلى عَلَيْهِمْ آياتُنا بَيِّناتٍ قالَ الَّذِينَ لا يَرْجُونَ لِقاءَنَا ائْتِ بِقُرْآنٍ غَيْرِ هذا أَوْ بَدِّلْهُ \r\nو چون خوانده شود برايشان آيات ما ، واضح ؛ گويند آنان كه اميد ندارند ملاقات ما را : بيار قرآنى بجز اين ، يا بدل كن او را ؛\r\nتفسير : اكثر « 2 » پند و نصيحت عمومى قرآنى را مى پسنديدند ؛ ليكن اگر در آن ترديد « 3 » به\r\n\r\n\r\n","description":"","footnote":"\r\n( 1 ) . نشانه هاى\r\n( 2 ) . غالبا ،\r\n( 3 ) . تعرّض ، تكذيب و تخطئه\r\n","page_name":" 52 ","page_number":76},
  {"content":"\r\n\r\nبت پرستى و يا عقايد و رسوم آنها مى بود ، رم مى كردند و چين به جبين افگنده ، به رسول اللّه - صلّى اللّه عليه و سلّم - مى گفتند : به خداى خود عرض كن قرآن ديگرى بفرستد كه داراى اين مضامين نباشد ؛ و اگر قرآن تبديل شدنى نباشد ، بعض قسمت آن را كه در باب منع بت پرستى و امثال آن است تعديل و اصلاح نما ! از ساده لوحى كسانى كه به پيكرهاى سنگى نسبت توانائى و خدائى داده بودند ، هيچ بعيد نيست كه پيغمبر را مالك اين گونه تصرّفات و اختيارات تصوّر كنند ؛ و شايد اين كلمات آنها نيز به طور الزام و استهزاء بوده ؛ به هرحال ، جواب تحقيقى آن در آينده مى آيد .\r\n قُلْ ما يَكُونُ لِي أَنْ أُبَدِّلَهُ مِنْ تِلْقاءِ نَفْسِي إِنْ أَتَّبِعُ إِلَّا ما يُوحى إِلَيَّ إِنِّي أَخافُ إِنْ عَصَيْتُ رَبِّي عَذابَ يَوْمٍ عَظِيمٍ  ( 15 )\r\nبگو : روا نبود مرا كه بدل كنمش از جانب خود ؛ پيروى نمى كنم مگر آنچه وحى فرستاده شده بسوى من ؛ هر آئينه من مى ترسم ، اگر نافرمانى كنم رب خود را ، از عذاب روز بزرگ .\r\nتفسير : هيچ فرشته يا پيغمبر صلاحيت ندارد كه از طرف خود در كلام الهى ( ج ) ذرّه اى تعديل و تبديل كرده تواند « 4 » . بلكه فرض پيغمبر اينست كه مطابق وحى خدا ( ج ) بدون كم و كاست رفتار نمايد . او تابع وحى خداست ، نه خدا تابع او ؛ كه هرچه شما خواهيد از نزد خدا ( ج ) آورده عرضه دارد . كوچك ترين تصرّف و كمترين تغيير و تبديل در وحى الهى ( ج ) بزرگترين معاصى است . بندگان معصومى كه از خدا ( ج ) بيشتر مى ترسند ( انبياء - عليهم السلام ) چگونه به اين معصيت و نافرمانى مى پردازند ؟ ! گويا ، در  « إِنِّي أَخافُ إِنْ عَصَيْتُ رَبِّي عَذابَ يَوْمٍ عَظِيمٍ »  به آن فرمايش كنندگان بيهوده نيز تعريض شد كه چون شما مرتكب چنان نافرمانى شديد ، بايد از عذاب روز بزرگ بترسيد .\r\n\r\n\r\n","description":"","footnote":"\r\n( 4 ) . بتواند ذرّه اى تعديل و تبديل بكند .\r\n","page_name":" 53 ","page_number":77},
  {"content":"\r\n\r\n قُلْ لَوْ شاءَ اللَّهُ ما تَلَوْتُهُ عَلَيْكُمْ وَ لا أَدْراكُمْ بِهِ فَقَدْ لَبِثْتُ فِيكُمْ عُمُراً مِنْ قَبْلِهِ أَ فَلا تَعْقِلُونَ  ( 16 )\r\nبگو : اگر خواستى خدا ، نخواندمى آن را بر شما ، و خبردار نكردى خدا شما را به آن ؛ پس به درستى كه درنگ كردم من در ميان شما عمرى پيش از وى ؛ آيا چرا در نمى يابيد ؟ !\r\nتفسير : هرچه را خدا ( ج ) مى خواهد پيش شما مى خوانم ؛ و هرچه بخواهد به وسيلهء من شما را واقف مى گرداند . اگر او تعالى خلاف آن را مى خواست ، مرا چه يارا بود كه از خود كلامى ساخته به او منسوب مى كردم ؟ ! چهل سال از عمر من پيش چشمانتان گذشته است . در اين مدّت طويل اطّلاع كافى به احوالم داريد . صدق و عفاف ، امانت و ديانت ، و ديگر اخلاق حسنهء من ميان شما ضرب المثل گرديده !\r\nمعروف و مسلّم است كه من امّى هستم ؛ پيش هيچ معلّم ظاهرى زانوى تعليم ننهاده ام « 1 » ! كسى كه چهل سال قصيده اى ننوشته و در هيچ مشاعره شريك نشده ؛ كتابى باز نكرده ؛ و قلمى در دست نگرفته و در درسگاهى « 2 » ننشسته ؛ چه ممكن است ناگهان بدون مدد الهى ( ج ) و تأييد غيبى كلامى بيارد كه در فصاحت و بلاغت ، متانت و جزالت ، جدّت اسلوب ، سلاست و روانى ، جن و انس را عاجز نمايد ؛ و در مقابل علوم و حقايق آن ، معارف جهان خيره گردد ؟ ! چنان هدايت مكمّل و عالم شمولى در دسترس فرزندان آدم گذارد كه در قبال آن ، همه قوانين باستان منسوخ قرار داده شود ؛ در پيكر بى جان ملل و ممالك بزرگ روح تازه دمد ؛ سامان حيات ابدى را فراهم كند و حيات نوينى روى كار آرد .\r\nفكر كنيد ؛ پاك نهادى كه در مدّت چهل سال به هيچكس دروغ نگفته ، و تهمت نبسته ؛\r\n\r\n\r\n","description":"","footnote":"\r\n( 1 ) . زانوى تعلّم نزده ام !\r\n( 2 ) . مدرسه\r\n","page_name":" 54 ","page_number":78},
  {"content":"\r\n\r\nچه سان جرأت كرده مىتواند « 1 » كه معاذ اللّه بر خداوند قدّوس دروغ ببندد و افترا نمايد « 2 » ؟ ! پس بايد تسليم كرد كه كلام خدا را كه به شما مى شنوانم ، هرگز نمى توانم در آن تصنّع و تغيير و تبديلى به كار برم ؛ و يا بدون حكم او به شما برسانم ! آنچه خدا ( ج ) مى خواهد ، به زبان من به شما مى شنواند ؛ هيچ آفريده اى را حق آن نيست كه يك نقطه و حركتى از آن را تبديل كند .\r\n فَمَنْ أَظْلَمُ مِمَّنِ افْتَرى عَلَى اللَّهِ كَذِباً أَوْ كَذَّبَ بِآياتِهِ إِنَّهُ لا يُفْلِحُ الْمُجْرِمُونَ  ( 17 )\r\nپس كيست ستمگارتر از كسى كه بربندد بر خدا دروغ ؛ يا تكذيب كند آيات او را ؟ ! هر آئينه سخن اين است كه رستگار نمى شود گناهكاران .\r\nتفسير : گنهكاران جنايتكار به خير و فلاح حقيقى نايل شده نمى توانند « 3 » . اكنون شما خود فيصله كنيد ؛ ستمگار و مجرم كيست ؟ اگر به فرض محال من دروغ گويم ، و آن را به خدا ( ج ) منسوب كنم ، هيچكس از من ظالم تر نخواهد بود ! از دليلى كه در آيت گذشته بيان شده ثابت گرديد كه اين احتمال باطل مى باشد ؛ هنگامى كه ثابت است من راست مى گويم ، و شما به جهل و عناد كلام خدا را تكذيب مى كنيد ؛ پس در سرتاسر جهان كسى ظالم تر از شما نمى باشد .\r\n وَ يَعْبُدُونَ مِنْ دُونِ اللَّهِ ما لا يَضُرُّهُمْ وَ \r\nو مى پرستند بجز خدا چيزى كه ضرر نكند ايشان را و\r\n\r\n\r\n","description":"","footnote":"\r\n( 1 ) . مىتواند جرأت بكند\r\n( 2 ) . افترا زند ؟\r\n( 3 ) . نمى توانند نايل بشوند .\r\n","page_name":" 55 ","page_number":79},
  {"content":"\r\n\r\n لا يَنْفَعُهُمْ وَ يَقُولُونَ هؤُلاءِ شُفَعاؤُنا عِنْدَ اللَّهِ  سود نرساند ايشان را و مى گويند ايشان : اين ها شفيعان مااند نزد خدا ؛\r\nتفسير : تا اينجا بيان معاملهء آنها با خدا ( ج ) و پيغمبر ( ص ) بود ؛ اكنون صورت خداپرستى شان را بشنويد : خدا را مى گذارند و چيزهاى را مى پرستند كه هيچ نفع و ضررى در دست آنها نيست . هنگاميكه از اوشان « 1 » مى پرسند ، گويند : بدون شبهه خداى بزرگ كه آسمانها و زمين را پيدا كرده « 2 » يكى است : امّا اصنام را از آن جهت رعايت بايد كرد كه شفاعت مى كنند ، و نزد خداى بزرگ مهمّات دنيائى ما را اجرا مى نمايند ؛ و اگر بعد از مرگ سلسلهء حيات شروع شود ، آنجا هم به شفاعت ما مى پردازند ! كارهاى خرد و كوچكى كه در دائرهء اختيار خودشان است ، به خودشان مربوط مى باشد ؛ بايد ما به عبادت آنها بپردازيم .\r\n قُلْ أَ تُنَبِّئُونَ اللَّهَ بِما لا يَعْلَمُ فِي السَّماواتِ وَ لا فِي الْأَرْضِ سُبْحانَهُ وَ تَعالى عَمَّا يُشْرِكُونَ  ( 18 )\r\nبگو : آيا خبردار مى كنيد خدا را به آنچه نمى داند در آسمانها و نه در زمين ؟ ! پاكى ويراست ؛ و برتر است از آنچه ايشان شريك او مى دارند .\r\nتفسير : دو امر را دعوى مى كنند : يكى اينكه بتان شفاعت مى كنند ، ديگر اينكه شفاعت كننده سزاوار پرستش مى گردد . اين هردو دعوى نادرست است . چيزهاى حقيقى و اساسى در علم خداست . بر خلاف تعليم الهى ( ج ) اثبات حقّانيّت اين اصول غيرواقعى و خود تراشيده چنان است كه گويا خداى متعال را خبر مى دهند كه چنين چيزها حقيقت دارد ؛ حال آنكه خدا ( ج ) مىداند كه يكى از اين امور در آسمانها و زمين و در هيچ‌جاى آن واقع نشده ؛ يعنى اين چيزها در هيچ‌جا وجود ندارد . اگر وجود مى داشت ، هر آئينه در علم خدا ( ج ) نيز مى بود و\r\n\r\n\r\n","description":"","footnote":"\r\n( 1 ) . ايشان\r\n( 2 ) . پديد آورده\r\n","page_name":" 56 ","page_number":80},
  {"content":"\r\n\r\nخداوند آن را منع نمى كرد .\r\n وَ ما كانَ النَّاسُ إِلَّا أُمَّةً واحِدَةً فَاخْتَلَفُوا وَ لَوْ لا كَلِمَةٌ سَبَقَتْ مِنْ رَبِّكَ لَقُضِيَ بَيْنَهُمْ فِيما فِيهِ يَخْتَلِفُونَ  ( 19 )\r\nو نبودند مردمان مگر يك امّت ، پس اختلاف كردند ؛ و اگر نبودى كلمه اى كه سابق صادر شده است از پروردگار تو ، هر آئينه حكم كرده شدى ميان ايشان در آنچه كه در آن اختلاف دارند .\r\nتفسير : شايد مشركين مى گفتند : خدا در دين شما منع كرده ؛ در دين ما منع نكرده است ! جوابشان داده شد : هميشه دين خدا ( ج ) واحد است ؛ در اعتقادات حقّه تفاوتى نمى باشد ؛ چون مردم در اين بين گمراه شده به فرقه هاى مختلف تقسيم شدند ، انبيا را فرستاد تا آنها را بفهمانند و به دين حق باز آرند . خداى سبحان در هيچ زمانه و در هيچ ملّت شرك را جائز نداشته است ؛ امّا ، اختلافات مردم را كه جبرا و قهرا محو نفرمود ، از اين جهت بود كه از اوّل در علم خداوندى فيصله شده بود كه دنيا جاى عمل است ، نه جاى فيصلهء قطعى و آخرين ؛ در اينجا براى انسان تا اندازه اى آزادى داده شده است كه طريق اعمال را برطبق خواهش خود اختيار كند ؛ اگر اين امر سابقا طى نمى شد همه اختلافات يكباره فيصله مى گرديد .\r\n وَ يَقُولُونَ لَوْ لا أُنْزِلَ عَلَيْهِ آيَةٌ مِنْ رَبِّهِ فَقُلْ إِنَّمَا الْغَيْبُ لِلَّهِ فَانْتَظِرُوا إِنِّي مَعَكُمْ \r\nو مى گويند : چرا فرو فرستاده نشد بر محمد ( ص ) نشانه اى از پروردگار وى ؟ ! پس بگو : جز اين نيست كه علم غيب خدايراست ؛ پس انتظار بريد ؛ هر آئينه من با شما\r\n\r\n","description":"","footnote":"","page_name":" 57 ","page_number":81},
  {"content":"\r\n\r\n مِنَ الْمُنْتَظِرِينَ  ( 20 )\r\nاز منتظرانم .\r\nتفسير : از معجزاتى كه مى خواستند چرا يكى هم واقع نشد ؟ خلاصهء جواب اين است كه چندين معجزهء راست را قبلا مشاهده كرده ايد ؛ نمودن « 1 » معجزهء مطلوبه ضرورتى ندارد و هيچ فائدهء بر آن متصوّر نيست . آينده ، چيزى كه مصلحت خدا ( ج ) باشد آشكار خواهد شد محض « 2 » به حضرت الهى ( ج ) معلوم است كه در مستقبل چه نوع وانمود كند ؛ پس شما هم منتظر باشيد و ما هم در جملهء منتظرين مى باشيم . در موضح الفرقان است : يعنى ، اگر مى گفتند ما چطور بدانيم كه سخن شما راست است ؟ در جواب آن فرمود كه در آينده ببينيد ؛ حقتعالى [ حقّانيّت 
  ] اين دين را روشن خواهد كرد و مخالفين آن بر باد و ذليل خواهند شد ؛ چنان كه به وقوع پيوست . معجزهء راست يك بار هم كفايت مىكند ، و اگر مخالفين هربار ذليل شوند ، پس فيصلهء قطعى روى كار مى آيد ؛ حال آنكه جاى فيصله در دنيا نيست .\r\n وَ إِذا أَذَقْنَا النَّاسَ رَحْمَةً مِنْ بَعْدِ ضَرَّاءَ مَسَّتْهُمْ إِذا لَهُمْ مَكْرٌ فِي آياتِنا قُلِ اللَّهُ أَسْرَعُ مَكْراً إِنَّ رُسُلَنا يَكْتُبُونَ ما تَمْكُرُونَ  ( 21 )\r\nو چون بچشانيم مردمان را رحمتى از خود ، پس از سختى كه رسيده بود به ايشان ؛ ناگهان ايشان را مكرى باشد در نشانه هاى ما ؛ بگو : خدا زودتر است از شما در رسانيدن جزاى مكر ؛ شما هر آئينه فرستادگان ما مى نويسند آنچه مكر مى كنيد .\r\n\r\n\r\n","description":"","footnote":"\r\n( 1 ) . نشان دادن ، ارائه كردن\r\n( 2 ) . فقط\r\n","page_name":" 58 ","page_number":82},
  {"content":"\r\n\r\nتفسير : حضرت الهى ( ج ) بر اهل مكّه هفت سال قحط « 1 » مسلّط كرد . چون قريب به هلاك رسيدند ، مضطرب شده از آن حضرت - صلّى اللّه عليه و سلّم - درخواست دعا نمودند و وعده دادند اگر اين عذاب برداشته شود ، ايمان مى آريم . به دعاى آن حضرت - صلّى اللّه عليه و سلّم - بلاى قحط رفع ، و آسودگى نازل گرديد . امّا ، باز آنها به شرارت هاى سابقه عودت نمودند ؛ آيات خدا را تكذيب مى كردند ، و از قدرت و رحمت او تعالى انكار مى نمودند ؛ بلكه انعامات الهيه را نتيجهء اسباب و حيل ظاهرى خود مى دانستند ، و قدرت و رحمت الهى ( ج ) را خيالات پراگنده و اوهام بى اساس مى ناميدند . دربارهء اين رفتار آنها ، خداوند ( ج ) فرمايد : خوب است هرقدر مى توانيد مكر و حيله نمائيد ؛ مگر « 2 » ياد بايد داشت كه جميع حيلتان يگان يگان نوشته مىشود ، و تمام سوانح و دفتر اعمالتان به روز قيامت پيشتان گذاشته مىشود ، درحاليكه از فرشتگان هيچ مكر شما نهان نيست ، از علم محيط خداى مقتدر چگونه خارج‌شده مى توانيد ؟ ! شما به مكر و حيلهء خود مغروريد و مى نازيد حال آنكه تدبير خفيّهء الهى از مكر و تدبير شما بسيار سريع و مؤثر « 3 » است ، او تعالى عنان مجرم را به حدّى رها مى نمايد كه در نشئهء غفلت از خود رود ، و تصوّر سزا به خيالش راه نيابد ؛ چون پيمانهء شقاوتش لبريز شود ، دفعتا گرفتارش نموده دمار از روزگارش برآرد !\r\nبنابرآن « 4 » ، عاقل بايد از نرمى و بردبارى خداى حليم و اعطاى روزگار فرخنده و اوضاع موافق ، ايمن نشود . معلوم نيست كه بعد از فراغ بال و آسايش حال ، چه سختى و پراكندگى آمدنى است ! چنان كه در آتى در مثال سفر بحرى بيان مى فرمايد .\r\nحضرت شاه - رحمة اللّه مى فرمايند : در وقت سختى نگاه انسان از اسباب منصرف‌شده محض « 5 » بسوى خدا ( ج ) مى باشد ، همين كه هنگام مصيبت گذشت و مقصد حاصل شد ، خدا را فراموش مىكند و متوجه اسباب مى گردد ، و نمى ترسد كه خدا ( ج ) مىتواند بار ديگر آن سختى و رنج را پديد آرد ! چه ، زمام تمام امور در قدرت حضرت اوست ؛ چنان كه صورتى از آن در مثال سفر دريا بيان مى گردد .\r\n\r\n\r\n","description":"","footnote":"\r\n( 1 ) . قحطى\r\n( 2 ) . ليكن\r\n( 3 ) . سريع تر و مؤثرتر\r\n( 4 ) . بنابراين ،\r\n( 5 ) . فقط\r\n","page_name":" 59 ","page_number":83},
  {"content":"\r\n\r\n  هُوَ الَّذِي يُسَيِّرُكُمْ فِي الْبَرِّ وَ الْبَحْرِ حَتَّى إِذا كُنْتُمْ فِي الْفُلْكِ وَ جَرَيْنَ بِهِمْ بِرِيحٍ طَيِّبَةٍ وَ فَرِحُوا بِها جاءَتْها رِيحٌ عاصِفٌ وَ جاءَهُمُ الْمَوْجُ مِنْ كُلِّ مَكانٍ وَ ظَنُّوا أَنَّهُمْ أُحِيطَ بِهِمْ دَعَوُا اللَّهَ مُخْلِصِينَ لَهُ الدِّينَ لَئِنْ أَنْجَيْتَنا مِنْ هذِهِ لَنَكُونَنَّ مِنَ الشَّاكِرِينَ ( 22 ) فَلَمَّا أَنْجاهُمْ إِذا هُمْ يَبْغُونَ فِي الْأَرْضِ بِغَيْرِ الْحَقِّ  \r\nاوست آنكه روان مىكند شما را در خشكى و دريا ؛ تا وقتى كه باشيد در كشتى ها ؛ و روان شدند با سواران خود ؛ به باد خوش ؛ و شادمان شدند ايشان به آن باد ؛ ناگهان آيد بادى سخت ، و بيايد به ايشان موج از هرجا ؛ و بدانند كه از هر جهت آنها گرفتار گشتند ؛ بخوانند خدا را خالص كنندگان به وى در عبادت : اگر خلاص كنى ما را از اين ؛ هر آئينه باشيم از شكركنندگان .\r\nپس چون نجات داد ايشان را ؛ ناگهان ايشان ستم مى كنند در زمين به غير حق ؛\r\n\r\n","description":"","footnote":"","page_name":" 60 ","page_number":84},
  {"content":"\r\n\r\nتفسير : در آغاز ، هوا گوارا و ملايم بود . مسافران بشادى و آسايش سفر خود را دوام « 1 » مى دادند . ناگهان باد طوفانى وزيدن گرفت . امواج شديد از هر كرانه برخاست ، و پيرامون كشتى را فراگرفت . سفينه نشينان ، چون دانستند مرگ از چهار طرف دهن گشوده و راه آمد و شد مسدود است ، معبودان موهوم را گذاشتند ، و به اقتضاى فطرت بشرى به خداى واحد متعال دعا نمودند ، از هرچه « 2 » گسستند ، و خالص به عبادت وى پرداختند ، و پيمان بستند ؛ كه اگر از اين مصيبت نجات يابند هميشه به سپاس الهى ( ج ) پردازند و ديگر كفران نعمت نكنند ! امّا همين كه اندك مأمون « 3 » شدند و به ساحل قدم گذاشتند ، به فتنه و شرارت آغاز كردند ، و بر عهد خويش اندكى هم استوار نماندند .\r\nتنبيه : در اين آيت ، عبرت بزرگ است به كسانى كه « 4 » دعوى اسلام دارند ، و چون به طوفان دريا گرفتار مى آيند ، خداى يگانه را مى گذارند ، و از ديگران مدد مى جويند ! عكرمه پسر ابو جهل كه پس از فتح مكّه نيز مسلمان نشده بود ، از مكّه گريخته به سفر دريا پرداخت ؛ هنوز اندكى نرفته بود كه كشتى به طوفان گرفتار شد ؛ ناخدا مسافران را گفت : به خداى يگانه دعا كنيد ؛ از معبودان شما در اينجا كارى ساخته نمى شود ! عكرمه گفت اين همان خداست كه محمّد - صلّى اللّه عليه و سلّم - ما را بسوى او دعوت مىكند ! اگر از دريا جز به دستگيرى پروردگار محمّد - صلّى اللّه عليه و سلّم - نمى توان نجات يافت ، در خشكه « 5 » نيز جز به معاونت وى نجات محال است ؛ خدايا ؛ اگر از اين مصيبت مرا نجات بخشى ، من باز مى گردم و دست به دست محمّد - صلّى اللّه عليه و سلّم - مى نهم ؛ اميدوارم به اخلاق كريم خويش از تقصيرات من درگذرد ! چنان كه به خدمت آنحضرت - صلّى اللّه عليه و سلّم - حاضر شد ، و به اسلام شرفياب گرديد ؛ رضى اللّه عنه .\r\n يا أَيُّهَا النَّاسُ إِنَّما بَغْيُكُمْ عَلى أَنْفُسِكُمْ \r\nاى مردمان ، جز اين نيست كه ستم شما بر نفس هاى شماست ؛\r\n\r\n\r\n","description":"","footnote":"\r\n( 1 ) . ادامه\r\n( 2 ) . همه چيز\r\n( 3 ) . ايمن\r\n( 4 ) . براى كسانى كه\r\n( 5 ) . خشكى\r\n","page_name":" 61 ","page_number":85},
  {"content":"\r\n\r\n مَتاعَ الْحَياةِ الدُّنْيا ثُمَّ إِلَيْنا مَرْجِعُكُمْ فَنُنَبِّئُكُمْ بِما كُنْتُمْ تَعْمَلُونَ  ( 23 )\r\nيافتيد بهرهء زندگانى دنيا را ؛ باز ، بسوى ما بازگشت شماست ؛ پس خبردار كنيم شما را به آنچه مى كرديد .\r\nتفسير : و بال بغاوت شما بر شماست ؛ بالفرض « 1 » ، چندى شرارت كنيد و از دنيا منتفع شويد ؛ عاقبت بازگشت شما بسوى خداست ؛ در آنجا هرچه كرده ايد پيش رويتان گذاشته مىشود ؛ و حضرت رب العزت به شما مجازات مىدهد ، و باز مى نمايد كه در دنيا چه كردار داشتيد .\r\n إِنَّما مَثَلُ الْحَياةِ الدُّنْيا كَماءٍ أَنْزَلْناهُ مِنَ السَّماءِ فَاخْتَلَطَ بِهِ نَباتُ الْأَرْضِ مِمَّا يَأْكُلُ النَّاسُ وَ الْأَنْعامُ \r\nجز اين نيست كه صفت زندگانى دنيا مانند آبى است كه فرود آورديمش از آسمان ؛ پس بياميخت به آب روئيدگى زمين ، از آنچه مى خورند مردمان و چارپايان ؛\r\nتفسير : نزد بعضى ، معنى  « فَاخْتَلَطَ بِهِ نَباتُ الْأَرْضِ »  كثرت پيداوار « 2 » است ؛ زيرا ، هنگامى كه پيداوار زمين قوت گيرد ، انبوه مىشود ، و يك به دگر متّصل و مخلوط مى گردد ، و بعضى باء را به مصاحبت معنى كرده اند ، و چنين تفسير مى كنند : نباتات زمين با آب مخلوط مىشود ؛ زيرا ، چنان كه خوراك جزء بدن انسان مى گردد ، نباتات اجزاى مائيّه را به خود جذب مىكند و آب\r\n\r\n\r\n","description":"","footnote":"\r\n( 1 ) . فرضا ، به فرض آنكه\r\n( 2 ) . محصول ، حاصل ، روئيدنى هاى\r\n","page_name":" 62 ","page_number":86},
  {"content":"\r\n\r\nغذاى نبات مىشود . از طرز بيان مترجم رحمه اللّه استنباط مىشود كه از كلمهء « فاختلط » مراد آن است كه در هر سبزه كه از آميزش زمين و آب مى رويد ، خوراك انسان و حيوان مخلوط مى باشد ؛ مثلا ، دانهء گندم غذاى انسان ، و كاه آن خوراك حيوان مىشود ؛ درختان بار و برگ مى آرند ، و خورندگان آن جدا مى باشند .\r\n حَتَّى إِذا أَخَذَتِ الْأَرْضُ زُخْرُفَها وَ ازَّيَّنَتْ وَ ظَنَّ أَهْلُها أَنَّهُمْ قادِرُونَ عَلَيْها \r\nتا وقتى كه فراگرفت زمين پيرايهء خود را ؛ و آراسته شد ؛ و گمان كردند ساكنان آن كه ايشان توانايند بر انتفاع از آن ؛\r\nتفسير : نباتات به الوان و اشكال مختلف زمين را زيبائى و زينت بخشيد ؛ مزارع چنان آماده شد كه مالكان آن به رسيدن هنگام حاصل « 1 » اعتماد كامل نمودند .\r\n أَتاها أَمْرُنا لَيْلًا أَوْ نَهاراً فَجَعَلْناها حَصِيداً كَأَنْ لَمْ تَغْنَ بِالْأَمْسِ كَذلِكَ نُفَصِّلُ الْآياتِ لِقَوْمٍ يَتَفَكَّرُونَ  ( 24 )\r\nناگهان بيامد فرمان ما در شب يا روز ؛ پس گردانيديم ( مثل ) زراعت دروشده ؛ گويا كه هيچ نبودند ديروز ؛ همچنين بيان مى كنيم نشانه ها را براى گروهى كه تأمّل مى كنند .\r\n\r\n\r\n","description":"","footnote":"\r\n( 1 ) . وقت برداشتن محصول\r\n","page_name":" 63 ","page_number":87},
  {"content":"\r\n\r\nتفسير : به حكم خدا ( ج ) ناگهان در روز يا شب آفتى رسيد ( مثل طوفان باد ، فرودآمدن ژاله ، هجوم ملخ ، و على هذا القياس ) و تمام آن زراعت را چنان برهم زد كه گوئى گياهى در آنجا نرسته بود ! چنين است مثال دنيا كه چندى زيبا و خرّم به نظر جلوه مىكند ؛ بى خردان به دل انگيزى و جمال آن مفتون مى شوند ، و اصل حقيقت را فراموش مى كنند ؛ اما اين شادابى و آراستگى روزى چند بيش نيست ، و زود است كه دستخوش فنا و زوال شده از خاطرها فراموش گردد .\r\nحضرت شاه - رحمه اللّه - اين مثال را به طرز لطيفى بر حيات مخصوص بشرى تطبيق نموده است : يعنى ، روح مانند آب از آسمان ( عالم بالا ) فرود آمده ، و در كالبد خاكى آميخته قوّت گرفت ؛ از اختلاط آب و خاك انسان پديد آمد ؛ وى كردار انسانى و حيوانى هردو را انجام داد ؛ چون در هر هنر كامل شد ، و متعلّقين بر وى اعتماد كردند ، ناگهان مرگ فرارسيد ، و در آن واحد اين نمايش را خاتمه داد ، و چنان محو شد كه از هستى اش به روى زمين هيچ نشان نماند .\r\nفايده :  « لَيْلًا أَوْ نَهاراً »  ( شب يا روز ) شايد از اين جهت ذكرشده كه شب وقت غفلت است و روز هنگام بيدارى . مطلب « 1 » اين است : چون حكم خدا ( ج ) فرارسد ، خواب باشند يا بيدار ؛ غافل باشند يا هشيار ؛ هيچكس در هيچ‌حال آن را منع كرده نمى تواند « 2 » .\r\n وَ اللَّهُ يَدْعُوا إِلى دارِ السَّلامِ وَ يَهْدِي مَنْ يَشاءُ إِلى صِراطٍ مُسْتَقِيمٍ  ( 25 )\r\nو خدا مى خواند بسوى سراى سلامتى ؛ و راه مى نمايد هركه را خواهد بسوى راه راست .\r\nتفسير : به زندگى زايل و فانى دنيا فريفته مشويد ؛ و بسوى دار السلام ( جنّت ) بشتابيد .\r\nخدا شما را به خانهء امن و امان دعوت مىكند ، و راه وصول آن را نشان مىدهد . تنها اين خانه است كه ساكنين آن از هر نوع رنج و غم ، پريشانى و تكليف « 3 » ، ز نقصان و آفت ، زوال و فنا به\r\n\r\n\r\n","description":"","footnote":"\r\n( 1 ) . مقصود\r\n( 2 ) . نمى تواند آن را منع كند ، مانع آن بشود .\r\n( 3 ) . زحمت ، مشقّت\r\n","page_name":" 64 ","page_number":88},
  {"content":"\r\n\r\nصحّت و سلامت مى مانند ؛ فرشتگان به ايشان سلام مى دهند ، و از پيشگاه رب العزّت نيز تحفهء سلام مى رسد .\r\n * لِلَّذِينَ أَحْسَنُوا الْحُسْنى وَ زِيادَةٌ \r\nآنان را كه نيكوكارى كردند ، حالت نيك باشد ، و زياده بر آن ؛\r\nتفسير : نيكوكاران را در آنجا مقامى نيك باشد ، يعنى جنّت ؛ و بيشتر از آن ، يعنى رضاى الهى ( ج ) ؛ و شرف ديدار او . تفسير به ديدار بيچون الهى در چندين حديث صحيح وارد ، و از اكثر صحابه و تابعين ( رض ) منقول است .\r\nحضرت صهيب ( رض ) فرمايد رسول اللّه - صلّى اللّه عليه و سلّم - چون اين آيت را خواند ، گفت : هنگامى كه بهشتيان در جنّت ، و دوزخيان در دوزخ داخل شوند ؛ منادى ندا كند : اى اهل جنّت ، از وعدهء خدا ( ج ) هنوز يكى مانده كه دربارهء شما انجام نشده و خدا مى خواهد اكنون آن را ايفاء نمايد ! اهل بهشت گويند : آن چيست ؟ مگر خداى متعال به فضل خويش كفّهء حسنات ما را سنگين ننموده ؟ مگر روهاى ما را سفيد و نورانى نگردانيده ؟ مگر از دوزخ ما را نجات نداده ؟ و مقامى چون جنّت كرامت نكرده ؟ اكنون كه اين همه انجام يافته چيست كه باقى مانده باشد ؟ ! در اين اثنا ، حجاب برداشته مىشود ، و بهشتيان سوى خداى توانا مى نگرند .\r\nپس به خدا ( ج ) سوگند ، هر نعمتى كه به اهل جنّت عنايت شده خوش تر از لذّت ديدار نباشد ، و هيچ‌چيز بيشتر از آن چشم بهشتيان را روشن نكند ! رزقنا اللّه سبحانه و تعالى بمنّه و كرمه .\r\n وَ لا يَرْهَقُ وُجُوهَهُمْ قَتَرٌ وَ لا ذِلَّةٌ أُولئِكَ أَصْحابُ الْجَنَّةِ هُمْ فِيها خالِدُونَ  ( 26 )\r\nو نپوشد روهاى ايشان را هيچ سياهى ، و نه هيچ خوارى ؛ اين جماعه اهل بهشت اند ، ايشان در آنجا جاويد باشندگان اند .\r\n\r\n","description":"","footnote":"","page_name":" 65 ","page_number":89},
  {"content":"\r\n\r\nتفسير : در عرصات محشر چهره هاى كفّار را ذلّت و ظلمت شديد فرامى گيرد ؛ چهره هاى جنّتيان بر خلاف آنها مى باشد . گذشته از اينكه سياهى و رسوائى آنجا راه ندارد ، نور بر نور و رونق بر رونق مى فزايد .\r\n وَ الَّذِينَ كَسَبُوا السَّيِّئاتِ جَزاءُ سَيِّئَةٍ بِمِثْلِها \r\nو آنان را كه به عمل آوردند كردارهاى بد ، جزاى بدى مثل آن است ؛\r\nتفسير : يعنى ، جزاى بد بيشتر از بدى نباشد ؛ البته تخفيف سزا يا بخشودن كامل بعضى از سيّئات در اختيار اوست ؛ تعالى عظمته .\r\n وَ تَرْهَقُهُمْ ذِلَّةٌ ما لَهُمْ مِنَ اللَّهِ مِنْ عاصِمٍ كَأَنَّما أُغْشِيَتْ وُجُوهُهُمْ قِطَعاً مِنَ اللَّيْلِ مُظْلِماً  و بپوشد ايشان را خوارى ؛ نيست مر ايشان را از خدا هيچ پناه دهنده ؛ گويا پوشانيده شده است روهاى ايشان به پاره هاى شب تاريك ؛ تفسير : چهره هايشان چنان سياه و تاريك مى باشد كه گوئى ظلمت شب تار آن را پوشيده اعاذنا اللّه منها .\r\n  أُولئِكَ أَصْحابُ النَّارِ هُمْ فِيها خالِدُونَ ( 27 ) وَ يَوْمَ نَحْشُرُهُمْ جَمِيعاً ثُمَّ نَقُولُ لِلَّذِينَ أَشْرَكُوا   اين جماعه اهل دوزخ اند ؛ ايشان آنجا جاويدباشندگان اند .\r\nو ( بترسيد ) از روزى كه حشر كنيم ايشان را همه يك جا ؛ باز ، گوئيم آنان را كه شرك آوردند :\r\n\r\n","description":"","footnote":"","page_name":" 66 ","page_number":90},
  {"content":"\r\n\r\n مَكانَكُمْ أَنْتُمْ وَ شُرَكاؤُكُمْ \r\nبايستيد به جاى خود ، شما و شريكان شما ؛\r\nتفسير : كسانى را كه شريك خدا مى پنداشتيد ، و كسانى را كه پسر و دختر خدا مى گفتيد ، مانند مسيح عليه السلام - كه نزد نصارى « ابن اللّه » بلكه عين اللّه بود ! و يا ملائكة اللّه ؛ يا احبار و رهبان كه هريك را به يك حيثيّتى به مرتبهء خدائى مى شناختند ؛ و يا تمام اصنام و اوثان كه مشركين مكّه اختيارات الوهيّت را به زعم خود بر آنها تقسيم كرده بودند ؛ همه را حكم مىشود كه حسب مراتب در جاى هاى خويش بايستند .\r\n  فَزَيَّلْنا بَيْنَهُمْ وَ قالَ شُرَكاؤُهُمْ ما كُنْتُمْ إِيَّانا تَعْبُدُونَ ( 28 ) فَكَفى بِاللَّهِ شَهِيداً بَيْنَنا وَ بَيْنَكُمْ إِنْ كُنَّا عَنْ عِبادَتِكُمْ لَغافِلِينَ   ( 29 )\r\nپس جدا كنيم ميان ايشان ؛ و گويند شريكان ايشان : نبوديد شما كه ما را پرستيده باشيد .\r\nپس بس است خدا گواه ميان ما و ميان شما ؛ هر آئينه بوديم ما از پرستش شما بى خبران .\r\nتفسير : آنگاه ، شگفت اضطراب و « نفسى ، نفسى « 1 » » باشد ؛ عابدين و معبودين از هم جدا شوند ؛ و روابطى كه در دنيا بر اوهام و پندار خود رشته بودند ، يكباره گسسته گردد . در آن وقت هول انگيز كه مشركين از معبودان موهوم خود اميدها دارند ، معبودانشان واضح جواب دهند و گويند : ميان ما و شما چه علايق است ؟ ! شما به دروغ به ما عبادت مى كرديد ؛ و چيزى را مى پرستيديد كه خود به آن صفات الوهيّت تراشيده بوديد ؛ و در حقيقت اين صفات در آنها\r\n\r\n\r\n","description":"","footnote":"\r\n( 1 ) . وانفسا ! خودم ، خودم !\r\n","page_name":" 67 ","page_number":91},
  {"content":"\r\n\r\nموجود نبود ! عبادت شما ، در حقيقت براى مسيح يا فرشتگان نبود ، و بت هاى بى جان را واقعا نمى پرستيديد ؛ بلكه خيال و وهم خود ، يا شيطان لعين را عبادت مى كرديد ؛ و آن را به فرشته و پيغمبر يا به شخص صالح يا به تمثال و امثال آن منسوب مى نموديد ! خدا ( ج ) گواه است كه به رضا و خشنودى ما چنين نكرده ايد ؛ و خبر نداشتيم كه از كمال حماقت و بى دانشى در مقابل خداى متعال ما را معبود گردانيده ايد !\r\nتنبيه : اين گفتگو ، اگر از طرف حضرت مسيح و ديگر مخلوق ذى العقل باشد ، اشكالى نمى ماند ، و اگر از جانب « اصنام » باشد ، هم بعيد نيست كه خداى تعالى براى اينكه كمال مأيوسى و درماندگى حسرتناك مشركين را وانمود كند ، به قدرت كاملهء خود بت هاى سنگى را قوّهء گويائى ارزانى كند :  « قالُوا : أَنْطَقَنَا اللَّهُ الَّذِي أَنْطَقَ كُلَّ شَيْءٍ »  ( حم السجده ، ركوع 3 ) .\r\n هُنالِكَ تَبْلُوا كُلُّ نَفْسٍ ما أَسْلَفَتْ وَ رُدُّوا إِلَى اللَّهِ مَوْلاهُمُ الْحَقِّ وَ ضَلَّ عَنْهُمْ ما كانُوا يَفْتَرُونَ  ( 30 )\r\nآنجا ، دريابد هر شخصى آنچه پيش فرستاده بود ؛ و بازگردانيده شوند بسوى خدا ، مالك حقيقى ايشان ؛ و گم گردد از ايشان آنچه افترا مى كردند .\r\nتفسير : توهّمات دروغ و بى اساس ، همه نابود شود ؛ و همگان به چشم سر مشاهده كنند كه جز بارگاه مالك حقيقى مرجعى نيست ؛ و اعمال خوب و زشت هركس اندازه شود كه چه وزن دارد .\r\n قُلْ مَنْ يَرْزُقُكُمْ مِنَ السَّماءِ وَ الْأَرْضِ \r\nبگو كه روزى مىدهد شما را از آسمان و از زمين ؟\r\nتفسير : از طرف آسمان باران و حرارت خورشيد فرومى رسد ، و با موادّ زمينى مخلوط مىشود ، و آنگاه روزى انسان از آن پديد مى آيد .\r\n\r\n","description":"","footnote":"","page_name":" 68 ","page_number":92},
  {"content":"\r\n\r\n أَمَّنْ يَمْلِكُ السَّمْعَ وَ الْأَبْصارَ \r\nآيا كيست كه مالك باشد گوش و چشمها را ؟\r\nتفسير : كيست آنكه به اين صورت شگفت و محيّر العقول ، گوش و چشم انسان را بيافريده ؛ و وسايل تأمين آن را فراهم نموده ؟ كيست آنكه مالك حقيقى اين همه قواى انسان است ؛ چو خواهد عطا كند ، و هنگامى كه خواهد بازستاند ؟\r\n وَ مَنْ يُخْرِجُ الْحَيَّ مِنَ الْمَيِّتِ وَ يُخْرِجُ الْمَيِّتَ مِنَ الْحَيِّ \r\nو كيست كه بيرون آرد زنده را از مرده ؛ و بيرون آرد مرده را از زنده ؟\r\nتفسير : چنان كه حيوان را از نطفه يا بيضه ، و باز نطفه و بيضه را از حيوان بيرون مى آرد ؛ يا به صورت روحانى و معنوى از اشخاص و اقوام مرده ، مردم زنده دل پديد مى آرد ؛ و بر بازماندگان اقوام حيّه از شقاوتشان مرگ طارى مىكند .\r\n وَ مَنْ يُدَبِّرُ الْأَمْرَ \r\nو كيست كه تدبير كند كار را ؟\r\nتفسير : كيست كه كافّهء كارهاى كاينات را تدبير و انتظام مىكند .\r\n فَسَيَقُولُونَ اللَّهُ فَقُلْ أَ فَلا تَتَّقُونَ  ( 31 )\r\nپس زود باشد كه گويند : اللّه است ! پس بگو : آيا پس چرا نمى ترسيد ؟ !\r\n\r\n","description":"","footnote":"","page_name":" 69 ","page_number":93},
  {"content":"\r\n\r\n فَذلِكُمُ اللَّهُ رَبُّكُمُ الْحَقُّ فَما ذا بَعْدَ الْحَقِّ إِلَّا الضَّلالُ فَأَنَّى تُصْرَفُونَ  ( 32 )\r\n( پس ) آنكه او را اين صفت ها باشد ، اللّه است ؛ پروردگار شماست كه راست است ؛ پس چيست بعد راستى مگر گمراهى ؟ ! پس از كجا گردانيده مىشويد ؟ !\r\nتفسير : مشركان نيز معترف بودند كه اين امور كلّى و كارهاى عظيم الشان را جز خدا ( ج ) كسى انجام داده نمى تواند « 1 » . ازينجاست كه خداوند ( ج ) فرمايد : چون او را خالق و مالك اصلى و مدبّر تمام عالم مى دانيد ؛ پس چرا نمى ترسيد سواى او ديگرى را معبود قرار مى دهيد ؟ ! معبود بايد خالق كل ، مالك الملك ، رب مطلق ، و متصرّف على الاطلاق باشد ؛ چون به وى اقرار كرديد ، چرا اعراض مى كنيد ؟ ! چون تنها ذات وى راست است ، پس از راستى ، جز دروغ چه مى ماند ؟ ! از راست گذشتن و در اوهام باطل گم گشتن كار خردمند نيست .\r\n كَذلِكَ حَقَّتْ كَلِمَةُ رَبِّكَ عَلَى الَّذِينَ فَسَقُوا أَنَّهُمْ لا يُؤْمِنُونَ  ( 33 )\r\nهمچنين ثابت شد حكم پروردگار تو بر آنان كه بيرون شدند از دايرهء صلاح ؛ كه ايشان ايمان نمى آرند .\r\nتفسير : خدا ( ج ) از ازل در قسمت اين سركشان متمرّد ايمان ننوشته ؛ سبب آن در علم الهى ( ج ) سركشى و نافرمانى آنهاست . بنابرآن « 2 » ، آنچه خدا ( ج ) نوشته بود از فسق و نافرمانى ، بر آنها صادق آمد .\r\n\r\n\r\n","description":"","footnote":"\r\n( 1 ) . نمى تواند انجام بدهد .\r\n( 2 ) . بنابراين ،\r\n","page_name":" 70 ","page_number":94},
  {"content":"\r\n\r\n قُلْ هَلْ مِنْ شُرَكائِكُمْ مَنْ يَبْدَؤُا الْخَلْقَ ثُمَّ يُعِيدُهُ قُلِ اللَّهُ يَبْدَؤُا الْخَلْقَ ثُمَّ يُعِيدُهُ فَأَنَّى تُؤْفَكُونَ  ( 34 )\r\nبگو : آيا هست از شريكان شما كسى كه آغاز كند آفرينش را ؛ باز ، دوباره كندش ؟\r\nبگو : خدا آغاز مىكند آفرينش را ؛ باز ، دوباره كندش : پس ، از كجا برگردانيده مىشويد ؟ !\r\nتفسير : تا اينجا اثبات « مبدأ » بود ؛ اكنون ذكر « معاد » است . يعنى وقتى كه اعتراف كرديد كه آفريدگار و نگهدارندهء زمين و آسمان ، سمع و بصر ، موت و حيات ، حضرت اوست ؛ ظاهر است كه پديد آوردن مخلوقات پس از مرگ نيز فعل او مى باشد ؛ و چون به زبان انبيا - عليهم السلام - بعث بعد الموت را خود خبر مىدهد ، چه عذرى داريد كه آن را نمى پذيريد ؟\r\nهرگاه به مبدأ معترفيد ، از « معاد » چگونه اعراض مى كنيد ؟ !\r\n قُلْ هَلْ مِنْ شُرَكائِكُمْ مَنْ يَهْدِي إِلَى الْحَقِّ قُلِ اللَّهُ يَهْدِي لِلْحَقِّ أَ فَمَنْ يَهْدِي إِلَى الْحَقِّ أَحَقُّ أَنْ يُتَّبَعَ أَمَّنْ لا يَهِدِّي إِلَّا أَنْ يُهْدى \r\nبگو آيا هست از شريكان شما كسى كه راه نمايد بسوى حق ؟ بگو : اللّه راه نمايد بسوى حق ، آيا هركه راه نمايد بسوى حق سزاوارتر است به آنكه پيروى كرده شود ، يا كسى كه خود راه نمى يابد مگر آنوقت كه راه نموده شود وى را ؟\r\n\r\n","description":"","footnote":"","page_name":" 71 ","page_number":95},
  {"content":"\r\n\r\n فَما لَكُمْ كَيْفَ تَحْكُمُونَ  ( 35 )\r\nپس چيست شما را ؟ ! چگونه حكم مى كنيد ؟ !\r\nتفسير : بعد از يادآورى « مبدأ » و « معاد » وسايط رهنمائى ذكر مىشود . يعنى ، چنان كه به وجودآرندهء بار اوّل و زنده كنندهء بار دوّم خداى متعال است ، رهنماى صحيح معاد نيز جز حضرت او كس نيست . آفريدگان ، چه خرد باشند و چه بزرگ ، همه به رهنمونى وى نيازمندند ؛ همگان بايد بر هدايت وى رفتار كنند . بتى مسكين ، كه با وجود رهنمائى ديگران قدرت رفتن ندارد ، در چه شمار است ؟ ! بزرگترين نزديكان بارگاه ، انبياء و ملائكه ( ع ) نيز معترفند كه جز به عون و هدايت الهى ( ج ) قدمى برداشته نمى توانند « 1 » ؛ هدايت ايشان دربارهء بندگان سزاوار قبول است زيرا از بارگاه الهى مستقيما هدايت شده اند . منتهاى ستم و دور از انصاف است كه انسان حضرت رهنماى مطلق را ترك كند ؛ در طلب تكيه گاه باطل و ناچيزى برآيد ؛ و يا مثلا بر رهنمونى « احبار » و « رهبان » و مهنتان ( درويشان جاهل ) كوركورانه رفتار كند !\r\n وَ ما يَتَّبِعُ أَكْثَرُهُمْ إِلَّا ظَنًّا إِنَّ الظَّنَّ لا يُغْنِي مِنَ الْحَقِّ شَيْئاً \r\nو پيروى نمى كنند بيشتر از ايشان مگر گمانى را ؛ بدرستيكه گمان بى نياز نگرداند كسى را از حق چيزى ،\r\nتفسير : چون معلوم شد كه « مبدى » و « معيد » و « هادى » تنها ذات اقدس الهى است ؛ كسانى كه بر خلاف وى به راه شرك پويان اند ، بسنجند كه چه دليل و برهان دارند كه براساس آن مسلك قويم و قديم توحيد را مى گذارند و در چاه ضلالت سرنگون مى شوند ؟ حقيقت اين است كه غير از ظنون و اوهام و سخنان ناسنجيده ، چيزى در دست ندارند . بديهى است . سخنان\r\n\r\n\r\n","description":"","footnote":"\r\n( 1 ) . قدمى نمى توانند بردارند ؛\r\n","page_name":" 72 ","page_number":96},
  {"content":"\r\n\r\nبى معنى و ناسنجيده در مقابل حق و راست ارزشى ندارد .\r\n  إِنَّ اللَّهَ عَلِيمٌ بِما يَفْعَلُونَ ( 36 ) وَ ما كانَ هذَا الْقُرْآنُ أَنْ يُفْتَرى مِنْ دُونِ اللَّهِ  \r\nهر آئينه خدا داناست به آنچه مى كنند .\r\nو نيست اين قرآن كه بربافته شود به غير حكم خدا ؛\r\nتفسير : در آيات گذشته مذكور شده بود كه مشركين محض « 1 » پيرو ظن و تخمين اند ، و بايد به چيزى متابعت نمود كه نمايندهء « 2 » راه راست باشد . به اين مناسبت ، ذكر قرآن حكيم اينجا آغاز مىشود . يعنى امروز در سرتاسر جهان يگانه كتاب صحيح كه راه راست را مى نمايد ، و حقايق ثابته را مقابل ظنون و اوهام عرضه مى دارد ، قرآن است . انسان ، چون در علوم و معارف ، در احكام و قوانين ، در فصاحت و جزالت معجزنماى قرآن مى نگرد ؛ يكباره اعتراف مىكند كه ديگرى جز خداى پاك چنين كتابى پديد آورده نمى تواند « 3 » . كتابى كه اگر تمام جن و انس گرد آيند ، به قدر يك سوره از آن آورده نمى توانند « 4 » . چه جاى آنكه تمام قرآن مجيد را ساخته توانند . « 5 »\r\n وَ لكِنْ تَصْدِيقَ الَّذِي بَيْنَ يَدَيْهِ \r\nو ليكن تصديق مىكند آنچه را پيش از وى است ؛\r\nتفسير : چون قرآن كلام الهى است ظاهر است كه كلّيّهء كتب سابق آسمانى را تصديق مىكند ؛ مضامين اصلى آن را حفظ و پيشگوئى هاى آن را آشكار تصديق مى نمايد .\r\n\r\n\r\n","description":"","footnote":"\r\n( 1 ) . فقط\r\n( 2 ) . نشان دهندهء\r\n( 3 ) . نمى تواند پديد بياورد .\r\n( 4 ) . نمى تواند بياورند ؛\r\n( 5 ) . بتوانند بسازند .\r\n","page_name":" 73 ","page_number":97},
  {"content":"\r\n\r\n وَ تَفْصِيلَ الْكِتابِ لا رَيْبَ فِيهِ مِنْ رَبِّ الْعالَمِينَ  ( 37 )\r\nو بيان مىكند آنچه را كه نوشته شد بر مردمان ؛ هيچ شبهه نيست در آن ؛ از پروردگار عالم هاست .\r\nتفسير : احكام الهيّه و آن حقايق و معارف را كه در كتب سابقه بطور مجمل مذكور بود ، به تفصيل كافى بيان مىكند . در حقيقت ، خردمند را مجال آن نيست كه در اين كتاب شبهتى نمايد .\r\nكلامى با اين همه جامعيّت و بلاغت ، كه فروغ راستى و حكمت از آن مى تابد ؛ بايد كلام پروردگار جهانيان باشد .\r\n أَمْ يَقُولُونَ افْتَراهُ قُلْ فَأْتُوا بِسُورَةٍ مِثْلِهِ وَ ادْعُوا مَنِ اسْتَطَعْتُمْ مِنْ دُونِ اللَّهِ إِنْ كُنْتُمْ صادِقِينَ  ( 38 )\r\nآيا مى گويند : بربسته آن را ! بگو : پس بياريد سورتى مانند آن ، و بخوانيد هركه را توانيد بجز خدا ؛ اگر هستيد راست گويان .\r\nتفسير : اگر من آن را ساخته و پرداخته ام ؛ شما چون من بشريد ، همه گرد آئيد و مانند يكى از سورهاى آن بسازيد . همه آفريدگان را دعوت كنيد ؛ جن و انس را فراهم نمائيد ؛ سخنوران ، بليغان ، دانشمندان ، بى سوادان و باسوادان از سرتاسر گيتى يك جا شويد ؛ كلام مختصرى كه شبيه كدام آيت قرآن « 1 » باشد عرضه داريد ؛ تا ثابت شود كه قرآن هم كلام بشر است و مردم مى توانند نظير آن بوجود آرند ! مگر « 2 » ، محال است كه ابد الآباد از آفريدگان اين كار به وجود آيد .\r\nقرآن يگانه كتابى است كه تهذيب اخلاق ، تمدّن و معاشرت ، حكمت و سياست ، معرفت و روحانيّت ، تزكيهء نفس ، تنوير دل ها ، خلاصه طرق وصول الى اللّه ، و قوانين انتظام و آسايش\r\n\r\n\r\n","description":"","footnote":"\r\n( 1 ) . هريك از آيات قرآن\r\n( 2 ) . ليكن ، امّا ،\r\n","page_name":" 74 ","page_number":98},
  {"content":"\r\n\r\nخلق اللّه ، در آن پديدار است ؛ غرض آفرينش عالم از آن تكميل مىشود « 1 » ؛ و هرگز مرد امّى از ميان طبقات امى نمى تواند چنين كتابى تدوين و ترتيب نمايد . كتابى كه با وجود تكفّل علوم و هدايات ، نواى فصاحت و بلاغت ؛ طرز بيان جامع و تأثير دل انگيز ؛ امواج بحرآسا ؛ سلاست و روانى سهل و ممتنع ؛ تفنّن اساليب ، شكوه شهنشاهى ؛ لذّت و حلاوت آن ؛ تمام جهان را به مقابله دعوت نموده .\r\nاز آن هنگام كه قرآن عظيم از جمال جهان آراى خويش پرده برافگنده ، و فرزندان آدم را به خود شناسا گردانيده ، بر جهانيان ثابت نموده كه فرخنده كلام خداى پاك است ؛ و چنان كه همگان عاجزند ، و نمى توانند زمينى چون زمين خدا ( ج ) و خورشيدى بسان خورشيد خدا ( ج ) و آسمانى مانند آسمان خدا ( ج ) پديد آرند ؛ همچنان نمى توانند قرآنى بسان قرآن خدا ( ج ) به وجود آرند !\r\nمردم به غرض امحاى قرآن سازش ها خواهند نمود ؛ مكرها خواهند كرد ؛ از شوق مقابله خود را به هلاك خواهند افگند ؛ از بزرگترين قواى جهان يارى خواهند جست ؛ از هيچگونه فريب و مكر دريغ نخواهند كرد ؛ خود ديگران را به مصيبت خواهند افگند ؛ خلاصه ، هر نوع رنج و مصيبت را متحمّل خواهند شد ؛ امّا ، به هيچ صورت كوچكترين سورتى مانند قرآن آورده نخواهند توانست « 2 » :  « قُلْ لَئِنِ اجْتَمَعَتِ الْإِنْسُ وَ الْجِنُّ عَلى أَنْ يَأْتُوا بِمِثْلِ هذَا الْقُرْآنِ لا يَأْتُونَ بِمِثْلِهِ وَ لَوْ كانَ بَعْضُهُمْ لِبَعْضٍ ظَهِيراً »  ( بنى اسرائيل ، ركوع 10 ) درين باره ، رسالهء كوچكى بنام اعجاز القرآن نگاشته ايم ؛ هركه خواهد مطالعه كند .\r\n بَلْ كَذَّبُوا بِما لَمْ يُحِيطُوا بِعِلْمِهِ \r\nبلكه تكذيب كردند چيزى را كه فرانرسيده اند به دانش وى ؛\r\nتفسير : اطلاق « مفترى » به قرآن نه از روى خرد ، بل نتيجهء جهل و سفاهت و عدم تدبّر است . آنها را تعصّب و عناد نمى گذارد كه در حقايق و وجوه قرآن از صميم قلب غور كنند . چون نتوانستند از قصور انديشه قواى عقلى خويش را درست به كار اندازند ، و به دلائل و شگفتى هاى قرآن خوب پى برند ، به تكذيب آن آغاز نمودند .\r\n\r\n\r\n","description":"","footnote":"\r\n( 1 ) . به واسطهء آن تحقّق پيدا مىكند ؛\r\n( 2 ) . بخواهند توانست كه بياورند :\r\n","page_name":" 75 ","page_number":99},
  {"content":"\r\n\r\n وَ لَمَّا يَأْتِهِمْ تَأْوِيلُهُ \r\nو هنوز نيامده است به ايشان مصداق وعدهء وى ؛\r\nتفسير : بعضى مفسّرين « تأويل » را تفسير معنى كرده اند ، يعنى مطالب قرآن در دماغ آنها راسخ نشده ؛ و بعضى بر آن اند ، « تأويل » مراد از پيشگوئى هاى قرآن است يعنى ، سبب تكذيب مردم ساده يكى اين است كه آن اخبار قرآن كه راجع به مستقبل است ، چون هنوز هنگام وقوع آن فرانرسيده و آنها منتظر كه كى بظهور مى رسد ؟ امّا ، تدبّر مى خواهد تا دانسته شود كه اين امر دليل بر تكذيب ، شده نمى تواند « 1 » ؛ جز اينكه اقلّا دليل توقّف شده تواند « 2 » .\r\n  كَذلِكَ كَذَّبَ الَّذِينَ مِنْ قَبْلِهِمْ فَانْظُرْ كَيْفَ كانَ عاقِبَةُ الظَّالِمِينَ ( 39 ) وَ مِنْهُمْ مَنْ يُؤْمِنُ بِهِ وَ مِنْهُمْ مَنْ لا يُؤْمِنُ بِهِ وَ رَبُّكَ أَعْلَمُ بِالْمُفْسِدِينَ   ( 40 )\r\nهمچنين تكذيب كردند آنان كه بودند پيش از ايشان ؛ پس بنگر چگونه شد انتهاى كار ستمكاران .\r\nو از ايشان كسى است كه ايمان مى آرد به وى ، و از ايشان كسى است كه ايمان نيارد به وى ؛ و پروردگار تو داناتر است به مفسدان .\r\nتفسير : در آينده بعضى از آنها بتدريج مسلمان مى شوند . كسانى كه ايمان نمى آرند و به\r\n\r\n\r\n","description":"","footnote":"\r\n( 1 ) . دليل بر تكذيب نمى تواند بشود ، باشد ؛\r\n( 2 ) . بلكه حداكثر دليل بر توقّف ( نه تأييد ، نه تكذيب ) مىتواند بشود ، باشد .\r\n","page_name":" 76 ","page_number":100},
  {"content":"\r\n\r\nشرارت خويش استوارند ، خدا همه را مى شناسد ؛ در موقع « 1 » ، به آنها سزا مىدهد .\r\n وَ إِنْ كَذَّبُوكَ فَقُلْ لِي عَمَلِي وَ لَكُمْ عَمَلُكُمْ أَنْتُمْ بَرِيئُونَ مِمَّا أَعْمَلُ وَ أَنَا بَرِيءٌ مِمَّا تَعْمَلُونَ  ( 41 )\r\nو اگر تكذيب كنند ترا ، پس بگو : مراست عمل من ، و شماراست عمل شما ؛ شما بيزاريد از آنچه من مى كنم ، و من بيزارم از آنچه شما مى كنيد .\r\nتفسير : اگر بعد از شنيدن اين همه دلايل و براهين نيز به تكذيب تو پردازند ، بگو : من وظيفهء خويش را به پايان رساندم ، شما تبليغ مرا نمى پذيريد ؛ پس ما را راهى است ، و شما را راهى ؛ شما مسئول كردار خوديد ، و من مسئول كردار خود ؛ هركه به كيفر كردارش مى رسد .\r\nحضرت شاه نگاشته : معاذ اللّه ؛ اگر در تبليغ حكم الهى ( ج ) خطا كرده باشم ، من گنهكارم ؛ اگر من آن را به درستى و راستى آورده ام ، گناه انكار شما بر شماست . به هرحال ، اگر احكام الهى را بپذيريد ، به هيچ صورت زيانى به شما نرسد .\r\n  وَ مِنْهُمْ مَنْ يَسْتَمِعُونَ إِلَيْكَ أَ فَأَنْتَ تُسْمِعُ الصُّمَّ وَ لَوْ كانُوا لا يَعْقِلُونَ ( 42 ) وَ مِنْهُمْ مَنْ يَنْظُرُ إِلَيْكَ أَ فَأَنْتَ تَهْدِي الْعُمْيَ  \r\nو از ايشان كسى هست كه گوش مى نهند بسوى تو ؛ آيا تو مى شنوانى كران را ، و اگرچه درنمى يابند ؟ !\r\nو از ايشان كسى هست كه مى نگرد بسوى تو ؛ آيا تو راه مى نمائى كوران را ،\r\n\r\n\r\n","description":"","footnote":"\r\n( 1 ) . به موقع ،\r\n","page_name":" 77 ","page_number":101},
  {"content":"\r\n\r\n وَ لَوْ كانُوا لا يُبْصِرُونَ  ( 43 )\r\nو اگرچه نمى بينند ؟ !\r\nتفسير : اگرچه بعضى در ظاهر قرآن كريم و كلام فرخندهء پيغمبر ( ص ) را مى شنوند ، و معجزات و كمالات او را مشاهده مى كنند ؛ امّا ، تا به چشم و گوش دل نباشد ديدن و شنودن ظاهر سودى ندهد . به پيغمبر ( ص ) اختيار داده نشده كه بر كسانى كه از دل كرند ، سخنان خود را شنوانده تواند « 1 » ؛ زيرا ، آنها از شدّت كرى به شنيدن سخن قادر نيستند ؛ يا به آنان كه از دل كورند ، راه حق را باز نمايد ، درحالى كه چشم آنها ادراك نمى تواند . در موضح الفرقان است : « گوش مى نهند يا نگاه مى كنند به اميدى كه پيغمبر چنان كه در دل هاى ديگران تصرّف كرده ، قلوب آنها را نيز تصرّف نمايد ؛ امّا ، اين امر در قدرت خداست . بعضى مفسّران بر آن اند كه از  « لا يَعْقِلُونَ » *  نفى عقل ، و از  « لا يُبْصِرُونَ » *  ، نفى بصيرت ، مراد است . مطلب « 2 » ، اينها چندان كور و كرند ، كه علاوه بر عدم ديدن و شنيدن ، از عقل و بصيرت نيز محرومند ؛ پس پيغمبر ( ص ) چه سان تواند آنها را شنوا و دانا گرداند ؟ !\r\n إِنَّ اللَّهَ لا يَظْلِمُ النَّاسَ شَيْئاً وَ لكِنَّ النَّاسَ أَنْفُسَهُمْ يَظْلِمُونَ  ( 44 )\r\nهر آئينه خدا ستم نمى كند بر مردمان چيزى ، و ليكن مردمان بر خويشتن ستم مى كنند .\r\nتفسير : در قلوب كسانى كه اثر نيست ، گناه خودشان است ؛ از عدم اعتدال و نادرستى ها مدركات خود را فاسد نموده اند ؛ ورنه خداى متعال در اصل فطرت به هركه « 3 » استعداد آن را بخشوده كه بداند و بپذيرد .\r\n\r\n\r\n","description":"","footnote":"\r\n( 1 ) . بتواند بشنواند ؛\r\n( 2 ) . مقصود آنكه\r\n( 3 ) . به هركسى ، به همه كس\r\n","page_name":" 78 ","page_number":102},
  {"content":"\r\n\r\n وَ يَوْمَ يَحْشُرُهُمْ كَأَنْ لَمْ يَلْبَثُوا إِلَّا ساعَةً مِنَ النَّهارِ \r\nو روزى كه برانگيزد خدا ايشان را ، گويا درنگ نكرده بودند مگر ساعتى از روز ؛\r\nتفسير : چون اهوال و احوال دهشت افزاى رستاخيز را بينند ، همه لذايذ و آسايش عمر چندان حقير و فرومايه در نظر آيد كه گويا در دار دنيا بيشتر از يك ساعت به سر نبرده بودند ! به عمر گذشته تأسّف كنند كه چه بر باطل سپرى شده ! و چون مناظر طاقت فرساى آن را بينند ، پندارند كه در دنيا هيچ مدّتى نبوده اند كه ناگهان وقت فرارسيده ؛ يا بعد از قيام يكى دو ساعت گرفتار شده اند ! گويند : كاش مدّت عمرشان در دنيا درازتر بودى تا چنين روزى را بدين زودى نمى ديدندى . بعض مفسّران گويند كه آنها پندارند در برزخ قبر مدّت اقامتشان به قدر يك ساعت بوده است : و اللّه اعلم .\r\n يَتَعارَفُونَ بَيْنَهُمْ \r\nشناسا باشند با يكديگر ؛\r\nتفسير : با وجودى كه « 1 » همدگر را مى شناسند ، هيچ مدد نتوانند ؛ « نفسى ؛ نفسى » گويند ؛ برادر برادر را ، و پدر پسر را ، كار نيايد :  « فَلا أَنْسابَ بَيْنَهُمْ يَوْمَئِذٍ وَ لا يَتَساءَلُونَ »  ( المؤمنون ، ركوع 6 ) ؛    « يَوْمَ يَفِرُّ الْمَرْءُ مِنْ أَخِيهِ وَ أُمِّهِ وَ أَبِيهِ وَ صاحِبَتِهِ وَ بَنِيهِ »    ( عبس ، ركوع 1 ) .\r\n قَدْ خَسِرَ الَّذِينَ كَذَّبُوا بِلِقاءِ اللَّهِ وَ ما كانُوا  به تحقيق ، زيان كردند آنان كه تكذيب كردند لقاى خداى را ؛ و نبودند\r\n\r\n\r\n","description":"","footnote":"\r\n( 1 ) . با وجود آنكه\r\n","page_name":" 79 ","page_number":103},
  {"content":"\r\n\r\n مُهْتَدِينَ  ( 45 )\r\nراه يافتگان .\r\nتفسير : امّا ، كسانى كه ديدار الهى ( ج ) را تصديق كردند ، و به راه راست روان شدند ، سرتاسر در مفادند « 1 » .\r\n وَ إِمَّا نُرِيَنَّكَ بَعْضَ الَّذِي نَعِدُهُمْ أَوْ نَتَوَفَّيَنَّكَ فَإِلَيْنا مَرْجِعُهُمْ ثُمَّ اللَّهُ شَهِيدٌ عَلى ما يَفْعَلُونَ  ( 46 )\r\nو اگر بنمائيم تو را بعض آنچه وعده مى كنيم ، يا بميرانيم ترا ؛ پس بسوى ما رجوع ايشان است ؛ باز ، خدا گواه است بر آنچه مى كنند .\r\nتفسير : ما پيمان ها بسته ايم كه كافران را عذاب كنيم ، و اسلام را منصور گردانيم . از آن وعده ها ، بعضى در زمان حيات تو تكميل مى گردد « 2 » ؛ چنان كه در بدر و ساير جاها واضح گرديد ؛ و بعضى اگر در دورهء حيات تو انجام نشود ، بعد از آن به هر صورتى كه باشد به پايان مى رسد « 3 » .\r\nاگر در اين جهان بنابر مصلحتى به كفّار جزا داده نشود ، در آن جهان ضرور « 4 » داده مىشود . از احاطهء ما كجا گريخته مى توانند « 5 » ؟ ! همه سوى ما باز مى گردند ، و كافّهء كردارها در حضور ما موجود است حضرت شاه ( رح ) مى نگارد : اسلام تا يك اندازه در حيات حضرت پيغمبر - صلّى اللّه عليه و سلّم - غلبه يافت ، و بقيّه پس از رحلت حضرت به دست خلفاى راشدين - رضوان اللّه عليهم اجمعين - به پايان رسيد « 6 » ؛ گويا  « نَتَوَفَّيَنَّكَ »  بدان سو اشارت است ؛ و اللّه اعلم .\r\n\r\n\r\n","description":"","footnote":"\r\n( 1 ) . در منفعت اند\r\n( 2 ) . تحقّق مى يابد ؛\r\n( 3 ) . انجالم مىشود . انجام مى گيرد .\r\n( 4 ) . حتما\r\n( 5 ) . مى توانند بگريزند ؟ !\r\n( 6 ) . به سرانجام رسيد ؛\r\n","page_name":" 80 ","page_number":104},
  {"content":"\r\n\r\n وَ لِكُلِّ أُمَّةٍ رَسُولٌ فَإِذا جاءَ رَسُولُهُمْ قُضِيَ بَيْنَهُمْ بِالْقِسْطِ وَ هُمْ لا يُظْلَمُونَ  ( 47 )\r\nو هر امّتى را پيغامبرى هست ، پس چون آمد پيغامبر ايشان ، حكم كرده شود ميان ايشان به انصاف ؛ و ايشان ستم كرده نشوند .\r\nتفسير : تا اينجا ، ذكر حضرت پيغمبر ( ص ) و امّت او بود ؛ اكنون ، اصول عامّهء اقوام و ملل توضيح مىشود . يعنى ، به هر طبقه حاملان احكام الهى ( ج ) « رسول » فرستاده شده تا حجّت خدا تمام ، و پيش از اتمام حجت به هيچ‌كس عذاب وارد نشود . مردم هر كردارى كه از پيش داشته باشند در دنيا ، بعد از فرستادن پيغمبر و ارسال رسل به آنها سزا داده مىشود . خدا ستمكار نيست ، و قبل از آگهى و اثبات ، الزام حكم « 1 » بر جزاى بندگان گنهكار نمى كند . در قيامت نيز مطابق نظام مقرّره به بارگاه عدالت كبريائى تقديم مى شوند ؛ گناه مجرم شمرده مىشود ، گواهان مى گذرند ؛ با هر قوم پيغمبر آن موجود مى باشد ؛ بعد از توضيحات كامل براساس عدل و داد فيصله صادر مىشود :  « وَ أَشْرَقَتِ الْأَرْضُ بِنُورِ رَبِّها وَ وُضِعَ الْكِتابُ وَ جِيءَ بِالنَّبِيِّينَ وَ الشُّهَداءِ وَ قُضِيَ بَيْنَهُمْ بِالْحَقِّ وَ هُمْ لا يُظْلَمُونَ »  ( الزمر ، ركوع 7 ) . مجاهد و ديگران اين آيت را بر احوال قيامت حمل كرده اند .\r\n وَ يَقُولُونَ مَتى هذَا الْوَعْدُ إِنْ كُنْتُمْ صادِقِينَ  ( 48 )\r\nو مى گويند : كى باشد اين وعده ، اگر هستيد راستگويان ؟ !\r\nتفسير : تهديدى كه از فرودآمدن عذاب مى كنيد دروغ محض و بى اساس است ؛ اگر شما صادقيد ، چرا نمى آريد ؟ اين وعده كدام وقت انجام خواهد شد ؟ !\r\n قُلْ لا أَمْلِكُ لِنَفْسِي ضَرًّا وَ لا نَفْعاً إِلَّا ما شاءَ اللَّهُ \r\nبگو : مالك نمى شوم براى نفس خود زيانى و نه سودى ، مگر آنچه خواهد خدا ؛\r\n\r\n\r\n","description":"","footnote":"\r\n( 1 ) . حكم قطعى\r\n","page_name":" 81 ","page_number":105},
  {"content":"\r\n\r\n لِكُلِّ أُمَّةٍ أَجَلٌ إِذا جاءَ أَجَلُهُمْ فَلا يَسْتَأْخِرُونَ ساعَةً وَ لا يَسْتَقْدِمُونَ  ( 49 )\r\nهر گروهى را ميعادى هست ؛ چون مى آيد ميعاد ايشان ، پس نه مؤخّرشده مى توانند ساعتى ، و نه مقدّم شده مى توانند .\r\nتفسير : ارسال عذاب كار خداست ، و مرا در آن اختيارى نباشد . من به سود و زيان خود نيز تا همان اندازه مالكم كه خداى متعال مشيّت فرموده ؛ اختيار مستقل ندارم كه خير و شر را بر ديگران وارد گردانم . هر قومى را در علم الهى ( ج ) ميعادى معيّن است چون آن ميعاد به پايان رسد به قدر يك ثانيه از آن تخلّف نمى شود . مطلب « 1 » شتاب در عذاب مفادى « 2 » ندارد . وقتى به علم خدا ( ج ) طى شده ، به قدر يك لمحه « 3 » درنگ و شتاب نمى شود . نزد زمخشرى  « فَلا يَسْتَأْخِرُونَ ساعَةً وَ لا يَسْتَقْدِمُونَ »  كنايت است كه عذاب در وقت معيّن آن وارد مىشود ؛ در كنايت حقيقت تقدّم و تأخّر ، نفيا و اثباتا ، اعتبارى ندارد . فتنبّه له .\r\n قُلْ أَ رَأَيْتُمْ إِنْ أَتاكُمْ عَذابُهُ بَياتاً أَوْ نَهاراً ما ذا يَسْتَعْجِلُ مِنْهُ الْمُجْرِمُونَ  ( 50 )\r\nبگو : خوب ببينيد ( خبر دهيد مرا ) اگر بيايد به شما عذاب او شبانگاه يا به روز ، ( چه چيز را به شتاب مى طلبند ) چه كرده مى توانند پيش از آن گناهكاران ؟ !\r\nتفسير : شب كه در خوابيد ، و روز كه به امور دنيا اشتغال داريد ، اگر ناگهان عذاب خدا ( ج ) فرود آيد ، مجرمين شما كه به ورود عذاب شتاب داشتند ، چه سان مى توانند خود را نجات\r\n\r\n\r\n","description":"","footnote":"\r\n( 1 ) . مقصود اينكه\r\n( 2 ) . منفعتى\r\n( 3 ) . يكلحظه\r\n","page_name":" 82 ","page_number":106},
  {"content":"\r\n\r\nدهند ؟ ! چون به مدافعت خويش پرداخته نمى توانند « 1 » ، از پرسش وقت چه فايده ؟ ! مترجم - رحمه اللّه -  « ما ذا يَسْتَعْجِلُ مِنْهُ الْمُجْرِمُونَ »  را به مذاق حضرت شاه ترجمه نموده ؛ عامّهء مفسّران چنين ترجمه كرده اند ؛ « در عذاب الهى چه شادى و گوارائى مندرج است كه مجرمان در طلب آن مى شتابند ؟ ! » يا اينكه « جاى تعجّب است كه گنهكاران چنين امر خوفناك را به تعجيل مى خواهند ؛ حال آنكه سزاوار مجرم آن است كه از تصوّر جزاى آينده بر خود لرزد ، و از ترس قالب ته كند » ( بحر المحيط ) .\r\n أَ ثُمَّ إِذا ما وَقَعَ آمَنْتُمْ بِهِ آلْآنَ وَ قَدْ كُنْتُمْ بِهِ تَسْتَعْجِلُونَ  ( 51 )\r\nآيا باز وقتى كه متحقّق شود ، ايمان آريد به آن ؟ ! اكنون ؟ و به درستى كه به آن شتاب مى نموديد ؟ !\r\nتفسير : استعجال آنها در ورود عذاب مبنى بر آن است كه بر آن يقين ندارند . اگر آن وقت يقين مى كردند مفيد بود ، زيرا به نجات خويش سعى مى نمودند ؛ امّا بعد از ورود عذاب ، يقين « 2 » فايده ندارد . آنگاه ، از سوى خدا گفته خواهد شد : به آنچه پيش تكذيب مى كرديد اكنون اعتراف مى نمائيد ؟ چون تقاضاى ورود عذاب به غرض تكذيب و استهزاء بود ، اكنون اقرار شما سودى نمى بخشد !   « فَلَمَّا رَأَوْا بَأْسَنا ، قالُوا آمَنَّا بِاللَّهِ وَحْدَهُ وَ كَفَرْنا بِما كُنَّا بِهِ مُشْرِكِينَ . فَلَمْ يَكُ يَنْفَعُهُمْ إِيمانُهُمْ لَمَّا رَأَوْا بَأْسَنا ، سُنَّتَ اللَّهِ الَّتِي قَدْ خَلَتْ فِي عِبادِهِ ، وَ خَسِرَ هُنالِكَ الْكافِرُونَ »   ( المؤمن ، ركوع 9 ) .\r\n ثُمَّ قِيلَ لِلَّذِينَ ظَلَمُوا ذُوقُوا عَذابَ الْخُلْدِ هَلْ \r\nپس گفته شود مر آنان را كه ستم كردند : بچشيد عذاب جاويدانى را ؛ آيا\r\n\r\n\r\n","description":"","footnote":"\r\n( 1 ) . نمى توانند بپردازند ،\r\n( 2 ) . يقينا ، به يقين\r\n","page_name":" 83 ","page_number":107},
  {"content":"\r\n\r\n تُجْزَوْنَ إِلَّا بِما كُنْتُمْ تَكْسِبُونَ  ( 52 )\r\nجزا داده مىشويد مگر آنچه مى كرديد ؟ !\r\nتفسير : در قيامت گفته مىشود : اكنون لذّت كفر و شرك و تكذيب خود را بچشيد !\r\n * وَ يَسْتَنْبِئُونَكَ أَ حَقٌّ هُوَ قُلْ إِي وَ رَبِّي إِنَّهُ لَحَقٌّ وَ ما أَنْتُمْ بِمُعْجِزِينَ  ( 53 )\r\nو مى پرسند تو را : درست است اين وعده ؟ بگو : آرى ؛ قسم به پروردگار من ، هر آئينه وى درست است ؛ و نيستيد شما عاجزكنندگان\r\nتفسير : به غفلت اندرشده ، به تعجّب مى پرسند : آيا راست است كه پس از مردن دوباره زنده مى شويم و هميشه معذّب مى باشيم ، و پس از آنكه بدن ما از هم مى ريزد و به خاك « 1 » يكسان مىشود ، از سر نو به وجود مى آئيم ؟ ! بگو : در اين كه يقينا واقع شدنى است چه تعجّب مى باشد ؟ اگر خاك و خردشدن شما سبب آن نمى شود كه خدا را عاجز گرداند از آنكه دوباره كسوت هستى بپوشاند و لذّت جرايمتان را بچشاند ! نمى توانيد از قبضهء قدرت او بگريزيد ، و معاذ اللّه ، حضرت او را عاجز نمائيد .\r\nتنبيه : دو آيت ديگر هم در قرآن كريم مشابه اين آيت موجود است : يكى ، در ركوع اوّل سورهء سبأ :  « وَ قالَ الَّذِينَ كَفَرُوا لا تَأْتِينَا السَّاعَةُ قُلْ بَلى وَ رَبِّي لَتَأْتِيَنَّكُمْ » ؛  ديگر ، در ركوع اوّل سورهء تغابن :\r\n « زَعَمَ الَّذِينَ كَفَرُوا أَنْ لَنْ يُبْعَثُوا قُلْ بَلى وَ رَبِّي لَتُبْعَثُنَّ ثُمَّ لَتُنَبَّؤُنَّ بِما عَمِلْتُمْ وَ ذلِكَ عَلَى اللَّهِ يَسِيرٌ » .  چون اين هردو آيت به قيامت و معاد تعلّق دارد ، حافظ ابن كثير آيت حاضره « 2 » را نيز متعلّق به معاد قرار داده است .\r\n وَ لَوْ أَنَّ لِكُلِّ نَفْسٍ ظَلَمَتْ ما فِي الْأَرْضِ \r\nو اگر باشد هر نفسى را كه ستم كرده است آنچه در زمين است ،\r\n\r\n\r\n","description":"","footnote":"\r\n( 1 ) . با خاك\r\n( 2 ) . آيهء مورد بحث\r\n","page_name":" 84 ","page_number":108},
  {"content":"\r\n\r\n لَافْتَدَتْ بِهِ \r\nهر آئينه فديه دهد آن را ؛\r\nتفسير : بالفرض « 1 » گنج‌هاى زمين در قبضهء او باشد ؛ سعى نمايد كه همه را بدهد ، و خويشتن را از عذاب الهى ( ج ) نجات دهد .\r\n وَ أَسَرُّوا النَّدامَةَ لَمَّا رَأَوُا الْعَذابَ وَ قُضِيَ بَيْنَهُمْ بِالْقِسْطِ وَ هُمْ لا يُظْلَمُونَ  ( 54 )\r\nو بپوشند پشيمانى خود را هنگامى كه ببينند عذاب را ؛ و حكم كرده شود ميان ايشان به انصاف ؛ و ايشان ستم كرده نشوند .\r\nتفسير : از كردار بد خويش به دل پشيمان مى شوند ، امّا مى خواهند كه ندامتشان بمردم ظاهر نشود ؛ تا چند « 2 » آثار ندامت خويش را پوشيده ميدارند ، امّا عاقبت بى اختيار به اظهار آن مى پردازند :  « يا حَسْرَتى عَلى ما فَرَّطْتُ فِي جَنْبِ اللَّهِ »  « 3 » ؛ ديگر :  « يا وَيْلَنا قَدْ كُنَّا فِي غَفْلَةٍ مِنْ هذا »  « 4 » .\r\n أَلا إِنَّ لِلَّهِ ما فِي السَّماواتِ وَ الْأَرْضِ أَلا إِنَّ وَعْدَ اللَّهِ حَقٌّ \r\nآگاه باش هر آئينه خدايراست آنچه در آسمانها و زمين است ؛ آگاه باش هر آئينه وعدهء خدا راست است ؛\r\n\r\n\r\n","description":"","footnote":"\r\n( 1 ) . به فرض آنكه\r\n( 2 ) . تا چندى ، تا مدّت زمانى\r\n( 3 ) . سورهء زمر ، آيهء 56 .\r\n( 4 ) . سورهء انبياء آيهء 97 .\r\n","page_name":" 85 ","page_number":109},
  {"content":"\r\n\r\nتفسير : سلطنت تمام جهان خاص « 1 » خدا راست ؛ عدالت و داد مىشود ؛ هيچيك از گنهگاران گريخته نمى توانند « 2 » ، و به رشوت « 3 » رستگار نمى گردند .\r\n وَ لكِنَّ أَكْثَرَهُمْ لا يَعْلَمُونَ  ( 55 )\r\nو ليكن بيشتر از ايشان نمى دانند .\r\nتفسير : بسا اشخاص كه از سوء استعداد و قصور دانش و فرط غفلت ، اين حقايق را نمى دانند چ هرچه بر زبانشان آيد ، مى گويند ؛ و هرچه در دل دارند ، مى كنند .\r\n هُوَ يُحيِي وَ يُمِيتُ وَ إِلَيْهِ تُرْجَعُونَ  ( 56 )\r\nاو زنده مىكند و مى ميراند ؛ و بسوى وى بازگردانيده مىشويد .\r\nتفسير : چون زنده گردانيدن و ميرانيدن خاصّهء خداست ، دوباره زنده گردانيدن بر وى چه مشكل است ؟ !\r\n يا أَيُّهَا النَّاسُ قَدْ جاءَتْكُمْ مَوْعِظَةٌ مِنْ رَبِّكُمْ وَ شِفاءٌ لِما فِي الصُّدُورِ وَ هُدىً وَ رَحْمَةٌ لِلْمُؤْمِنِينَ  ( 57 )\r\nاى مردمان ، به تحقيق ، آمده است به شما پندى از پروردگار شما ؛ و شفا مر آن چيزى را كه در سينه هاست ؛ و راهنمونى و رحمت مسلمانان را .\r\n\r\n\r\n","description":"","footnote":"\r\n( 1 ) . تنها\r\n( 2 ) . نمى توانند بگريزند ،\r\n( 3 ) . بارشوه\r\n","page_name":" 86 ","page_number":110},
  {"content":"\r\n\r\nتفسير : اينها همه ستايش هاى قرآن كريم است . قرآن از فاتحه تا خاتمه پند است ؛ پندى كه مردم را از مضرّات و مهلكات باز مى دارد . قرآن شفاى رنج دل هاست ؛ طرق قرب و رضاى الهى ( ج ) را روشن مى گرداند ؛ قبول كنندگان خود را در اين جهان و آن جهان سزاوار رحمت الهى ( ج ) قرار مىدهد .\r\nاز محقّقان برخى بر آن اند كه در اين آيت به مراتب كمال نفس انسان اشارت است ؛ يعنى ، كسى كه به قرآن كريم تمسّك كند ، به تمام اين مراتب فايز مى گردد : 1 ) ظاهرش از اعمال نالايق پاك مىشود ، كلمهء « موعظة » اشاره به آن است 2 ) باطنش از عقايد فاسده و ملكات رديّه صاف مى گردد ، و اين از  « شِفاءٌ لِما فِي الصُّدُورِ »  مفهوم مىشود 3 ) نفس وى به عقايد حقّه و اخلاق فاضله آراسته مىشود ، و كلمهء « هدى » بسيار مناسب آن است 4 ) پس از اصلاح ظاهر و باطن مورد نزول رحمت الهى ( ج ) مى گردد ؛ چنان كه از كلمهء ( رحمة ) ظاهر است .\r\nامام فخر الدين رازى رحمه اللّه - در تفسير خود نوشته : اين چهار لفظ اشاره است به شريعت ؛ طريقت ؛ حقيقت ؛ نبوّت و خلافت ، على التّرتيب درينجا موقع تفصيل آن نيست ، و اين مضامين در تفسير خالص نگنجد .\r\n قُلْ بِفَضْلِ اللَّهِ وَ بِرَحْمَتِهِ فَبِذلِكَ فَلْيَفْرَحُوا \r\nبگو : به فضل خدا و به رحمت او ؛ پس بدين خبر بايد كه شاد شوند مؤمنان ؛\r\nتفسير : « فرح » ( يعنى خوش شدن « 1 » ) هم محمود است و هم مذموم ؛ شاد شدن به نعمت ، از اين حيث كه به فضل و رحمت خدا ( ج ) برايش رسيده است ، محمود مى باشد ؛ چنان كه در اينجا فرموده :  « فَبِذلِكَ فَلْيَفْرَحُوا »  ؛ و خوش شدن به حطام دنيا از حيث تبختر ، خصوصا به پندارى كه « 2 » وى آن را به لياقت خود بدست آورده ، سخت مذموم است . قارون نسبت به ثروت خود مى گفت :  « إِنَّما أُوتِيتُهُ عَلى عِلْمٍ عِنْدِي »  ( القصص ، ركوع 8 ) ؛ به نسبت وى گفته شد :   « لا تَفْرَحْ إِنَّ اللَّهَ لا يُحِبُّ الْفَرِحِينَ . وَ ابْتَغِ فِيما آتاكَ اللَّهُ الدَّارَ الْآخِرَةَ وَ لا تَنْسَ نَصِيبَكَ مِنَ الدُّنْيا   - الآية » ( القصص ، ركوع 8 ) .\r\n\r\n\r\n","description":"","footnote":"\r\n( 1 ) . خوشحال شدن ، شادمان شدن\r\n( 2 ) . به پندار آنكه\r\n","page_name":" 87 ","page_number":111},
  {"content":"\r\n\r\n هُوَ خَيْرٌ مِمَّا يَجْمَعُونَ  ( 58 )\r\nآن بهتر است از آنچه جمع مى كنند .\r\nتفسير : اصل و بهتر از هرچيز ، فضل و رحمت خداست كه انسان بايد در طلب آن باشد ، مال و مكنت ، جاه و حشم ، همه در قبال آن هيچ‌اند .\r\n قُلْ أَ رَأَيْتُمْ ما أَنْزَلَ اللَّهُ لَكُمْ مِنْ رِزْقٍ فَجَعَلْتُمْ مِنْهُ حَراماً وَ حَلالًا قُلْ آللَّهُ أَذِنَ لَكُمْ أَمْ عَلَى اللَّهِ تَفْتَرُونَ  ( 59 )\r\nبگو : آيا ديديد چيزى را كه فرود آورده است خدا براى شما از روزى ، پس ساختيد بعض آن را حرام و بعض آن را حلال ؟ بگو : آيا خدا اذن داده است شما را يا بر خدا دروغ مى بنديد ؟ !\r\nتفسير : سزاوار استناد و تمسّك ، خاص « 1 » قرآن است كه بطور « 2 » رحمت ، شفا ، رهنمونى و مهربانى فرود آمده ؛ و معرفت احكام الهى ( ج ) و تميز حلال و حرام از آن حاصل مىشود .\r\nخدا ( ج ) براى انتفاع و استفادهء شما انواع روزى را پيدا كرده « 3 » ، امّا چه واهى است كه شما محض « 4 » به آراء و اهواى خود يكى را حلال و ديگرى را حرام مى گردانيد ! شما به تحليل و تحريم چه حق داريد ؟ آيا جرأت آن داريد كه گوئيد خدا ( ج ) چنين حكم داد ؟ و يا به خدا افترا مى بنديد ؟ ! در آيت آينده ، اين امر صريحا وانمود شده « 5 » كه جز « افتراء على الله » چيزى نمى باشد .\r\n\r\n\r\n","description":"","footnote":"\r\n( 1 ) . تنها\r\n( 2 ) . به عنوان\r\n( 3 ) . پديدار گردانيده ، پديد آورده ،\r\n( 4 ) . فقط\r\n( 5 ) . بازنموده شدن ، نشان داده شده\r\n","page_name":" 88 ","page_number":112},
  {"content":"\r\n\r\nتنبيه : اشيائى را كه حلال و حرام گردانيده بودند ، به تفصيل در سورهء مائده و انعام گذشته است .\r\n وَ ما ظَنُّ الَّذِينَ يَفْتَرُونَ عَلَى اللَّهِ الْكَذِبَ يَوْمَ الْقِيامَةِ \r\nو چيست گمان آنان كه افترا مى كنند بر خدا دروغ را به روز قيامت ؟ !\r\nتفسير : اينها راجع به روز قيامت چه مى انديشند كه با آنها چه خواهد شد ؟ سخت گرفتار مى شوند ، و يا به آسانى رستگار مى گردند ؟ معذب مى شوند يا نمى شوند ؟ در اين انديشه ها باشند و بدانند كه سزاى دردناكى كه مقرّر شده ، ضرور مى رسد .\r\n إِنَّ اللَّهَ لَذُو فَضْلٍ عَلَى النَّاسِ وَ لكِنَّ أَكْثَرَهُمْ لا يَشْكُرُونَ  ( 60 )\r\nبدرستيكه خدا هر آئينه خداوند فضل است بر مردمان ؛ و ليكن بيشتر از ايشان شكر نمى كنند .\r\nتفسير : خدا ( ج ) به فضل خويش در دنيا مهلت بسيار ميدهد ؛ اكثر تقصيرات را مى بخشايد ؛ اما ، بسا اشخاص ، چون اين ملايمت و اغماض را مى بينند ، به جاى اينكه شكر گويند ، در گناه دليرتر مى شوند ، و عاقبت به مجازات شديد مى رسند :\r\n حلم حق با تو مواساها كند « 1 » * چون تو از حدّ بگذرى رسوا كند \r\n وَ ما تَكُونُ فِي شَأْنٍ وَ ما تَتْلُوا مِنْهُ مِنْ قُرْآنٍ \r\nو نمى باشى تو در هيچ كارى ؛ و نمى خوانى هيچ آيتى را از او ، از قرآن ؛\r\n\r\n\r\n","description":"","footnote":"\r\n( 1 ) . لطف حق با تو مداراها كند ( خ ل )\r\n","page_name":" 89 ","page_number":113},
  {"content":"\r\n\r\n وَ لا تَعْمَلُونَ مِنْ عَمَلٍ إِلَّا كُنَّا عَلَيْكُمْ شُهُوداً إِذْ تُفِيضُونَ فِيهِ وَ ما يَعْزُبُ عَنْ رَبِّكَ مِنْ مِثْقالِ ذَرَّةٍ فِي الْأَرْضِ وَ لا فِي السَّماءِ وَ لا أَصْغَرَ مِنْ ذلِكَ وَ لا أَكْبَرَ إِلَّا فِي كِتابٍ مُبِينٍ  ( 61 )\r\nو نمى كنيد هيچ كارى ؛ مگر هستيم بر شما ( نگاهبان ) حاضر ، چون خوض مى كنيد در آن ؛ و پوشيده نمى شود از پروردگار تو همسنگ ذرّه اى در زمين ، و نه در آسمان ، و نه خردتر از آن و نه بزرگتر ؛ مگر ( نوشته شده است ) در كتاب روشن .\r\nتفسير : پيش تر ستايش قرآن كريم بيان شد كه سرتاسر فروغ هدايت ، درمان دلها ، نعمت عظمى ، رحمت كبرى است ؛ سپس اشاره رفت ، اكثر « 1 » اين فروغ آشكار هدايت و بصيرت را گذاشته اند و در ظلمات اوهام و انديشه ها سرگشته و پريشانند ؛ بر خدا ( ج ) افترا مى نمايند ؛ و قدر فضل و انعام او را نمى شناسند . در اين آيت ، احوال مردم و شعار پيغمبر توضيح مىشود « 2 » ؛ آن شعاير بزرگ كه به وسيلهء وفاى لا ينقطع به حضور خالق متعال و به واسطهء دلسوزى و همدردى به خلايق از آنحضرت - صلّى اللّه عليه و سلّم - ظاهر مىشود ؛ خصوصا شان ممتاز حضرت كه هنگام درس و تدريس قرآن كريم آشكار مىشود ، يعنى جهادى كه به وسيلهء قرآن كريم مىكند ؛ اينها همه به بارگاه الهى ( ج ) روشن است . همچنين ، كافّهء كردارهاى مردم چه زشت و چه زيبا به حضور پروردگار است ؛ هنگامى كه انسان به كارى اقدام مىكند و در آن مشغول و منهمك مىشود ، اگرچه خدا ( ج ) را ملاحظه نكند ، خداوند او را مى بيند : « فان لم تكن تراه فانه\r\n\r\n\r\n","description":"","footnote":"\r\n( 1 ) . بيشتر ، غالبا ، غالب مردم ، بيشتر مردمان\r\n( 2 ) . توضيح داده مىشود ؛\r\n","page_name":" 90 ","page_number":114},
  {"content":"\r\n\r\n يَراكَ »  هيچ ذرّهء كوچك و اشياى بزرگتر و خردتر از آن در زمين و آسمان نيست كه از علم محيط خداى بزرگ غايب باشد ؛ بلكه تمام اين اشيا از علم الهى ( ج ) فرود آمده ، احوال ما كان و ما يكون در كتاب مبين ( لوح محفوظ ) ثبت است كه آن را در « عالم تدبير » بايد « صحيفهء علم الهى ( ج ) » ناميد .\r\nچون كوچكترين چيزى در كاينات از علم الهى ( ج ) مخفى نيست ، معاملات و احوال مكذّبان و معاندان چگونه در پردهء خفا مستور مانده مىتواند ؟ ! اينها دربارهء روز جزا چنين انديشه ها داشته باشند ، امّا بدانند كه تمام اعمالشان خرد و كلان ، در حضور الهى موجود است ؛ در آنجا هيچ خيانت و دزدى كارگرشده نمى تواند ؛ هر عمل اجرى و هر كرده جزائى دارد . چنان كه احوال دشمنان در پيشگاه او روشن است ؛ بالمقابل جزئى ترين احوال دوستان هم در علم محيط او تعالى است . در آيت آتيه ، مژدهء مكافات آن داده شده .\r\n أَلا إِنَّ أَوْلِياءَ اللَّهِ لا خَوْفٌ عَلَيْهِمْ وَ لا هُمْ يَحْزَنُونَ  ( 62 )\r\nآگاه باش هر آئينه دوستان خدا ، هيچ ترس نيست برايشان ، و نه ايشان اندوهگين شوند .\r\nتفسير : ابن كثير ، بنابر روايات حديث ، مى نگارد : « اولياء اللّه » ( دوستان خدا ) را در آخرت هيچ خوفى از اهوال محشر نبوده ، و از ترك دنيا غمگين نمى باشند . بعض مفسرين اين آيت را عام تر معنى مى كنند ؛ يعنى حوادث غم انگيز بر آنها نه در دنيا واقع مىشود و نه در آخرت ، و بر فوت هيچ مطلوبى مغموم نمى شوند ؛ يعنى از خوف ، نفى خوف حق ؛ و از غم ، نفى غم آخرت ؛ مراد نيست ، بلكه در دنيا مراد از نفى خوف و غم دنيوى است ، از قبيل مخالفت اعداء و غيره و اين بر مؤمنان كامل واقع نمى شود ، زيرا هميشه بر خدا اعتماد دارند ، و هيچيك از واقعات « 1 » تكوينى از حكمت خالى نيست ؛ بنابر استحضار اين اعتماد و اعتقاد ، هيچ خوف و غم بر آنها طارى نمى شود . نزد من ، مقصد  « لا خَوْفٌ عَلَيْهِمْ »  اين است كه بر اولياء اللّه هيچ چيز مخوف ( مثل\r\n\r\n\r\n","description":"","footnote":"\r\n( 1 ) . وقايع ، حوادث\r\n","page_name":" 91 ","page_number":115},
  {"content":"\r\n\r\nتباهى و يا نقصان معتدّ به ) در دنيا و آخرت واقع نمى شود . بالفرض ، اگر ظاهرا در دنيا خسارت بر آنها عارض شود ، چون نتيجتا دربارهءشان ذريعهء مفاد عظيم است ، نمى توان آن را نقصان معتدّ به ناميد ؛ و اگر بنابر سبب دنيوى يا اخروى ، وقتى بر آنها خوف لا حق شود « 1 » ، منافى اين بيان نيست ؛ زيرا آيت محض « 2 » اين قدر خبر داده است كه بر آنها خوفى نيست ، نه اينكه هيچگاه به ايشان خوف لاحق نمى شود « 3 » . شايد بنابر همين نكته است كه بجاى « لا يخافون » كه با « لا يحزنون » مناسبت داشت ، به « لا خوف عليهم » تعبيرشده . به فكر من ، « لا يحزنون » به مستقبل تعلّق دارد ، يعنى هنگام موت و بعد از موت غمگين نمى شوند چنان كه در اين آيت :  « تَتَنَزَّلُ عَلَيْهِمُ الْمَلائِكَةُ أَلَّا تَخافُوا وَ لا تَحْزَنُوا »  ( حم السجده ، ركوع 4 ) و نيز در آيت :  « لا يَحْزُنُهُمُ الْفَزَعُ الْأَكْبَرُ وَ تَتَلَقَّاهُمُ الْمَلائِكَةُ »  ( الانبياء ، ركوع 7 ) ذكرشده ؛ و اللّه اعلم بمراده .\r\n الَّذِينَ آمَنُوا وَ كانُوا يَتَّقُونَ  ( 63 )\r\nآنان كه ايمان آوردند و مى ترسيدند .\r\nتفسير : اينهمه ستايش « اولياء اللّه » مى باشد . يعنى ، مؤمن متّقى ولى خداست . پيش تر چندين جا معلوم شده كه ايمان و تقوى را مدارج بسيار است ؛ پس به اندازهء ايمان و تقوى يك مرتبه از مراتب ولايت به وى ثابت مىشود . باز ، چنان كه پول اندك هم ثروت است و پول زياد نيز ، امّا در عرف عام به كسى كه مالك پول اندك باشد ، توانگر اطلاق نمى كنند ، تا آنگاه كه مقدار معتد به ثروت نداشته باشد ؛ چنين است ايمان و تقوى كه هر مرتبهء آن شعبه اى از ولايت است ، و ازين جاست كه همه مؤمنان را مى توان فى الجمله « ولى » ناميد ، اما در عرف « ولى » كسى است كه درجهء خاص و ممتاز ايمان و تقوى در وى موجود باشد . در احاديث ، بعض علامات و آثار اين ولايت ذكرشده ؛ مثلا ، از ديدن اولياء انسان به ياد خدا ( ج ) مى افتد ؛ يا ايشان با مخلوق خدا بى شائبهء غرض ، محبّت مى داشته باشند . عرفاء هريك مطابق ذوق خود « ولى » را تعريف كرده اند ؛ تفصيل آن درين مختصر نمى گنجد .\r\n\r\n\r\n","description":"","footnote":"\r\n( 1 ) . برسد ،\r\n( 2 ) . فقط\r\n( 3 ) . نمى رسد .\r\n","page_name":" 92 ","page_number":116},
  {"content":"\r\n\r\n لَهُمُ الْبُشْرى فِي الْحَياةِ الدُّنْيا وَ فِي الْآخِرَةِ \r\nمر ايشانراست بشارت در زندگانى دنيا ، و در آخرت ؛\r\nتفسير : اولياء اللّه را درين جهان انواع بشارتهاست . مثلا ، خداوند ( ج ) از زبان انبيا و غيره دربارهء آنها بشارت داده :  « لا خَوْفٌ عَلَيْهِمْ »  ؛ و يا فرشتگان هنگام قرب موت به ايشان مى گويند :  « أَبْشِرُوا بِالْجَنَّةِ الَّتِي كُنْتُمْ تُوعَدُونَ -  ( حم السجده ، ركوع 4 ) ؛ يا رؤياهاى فرخنده مى بينند ؛ يا ساير بندگان دربارهء آنها خواب خوب مى بينند ، و خواب - موافق حديث صحيح - جزئى از چهل و شش جزء نبوت مى باشد ؛ و يا در معاملات آنها از طرف خدا ( ج ) تأييد و امداد مخصوص مىشود ؛ و يا در ميان خواص ، و گاهى از خواص گذشته در ميان عوام نيز مقبول مى شوند ؛ و مردم به مدح و ثنا و ذكر خيرشان مى پردازند . تمام اين اشياء متدرجا در تحت بشارت دنيوى مشمولند ؛ امّا در اكثر روايات تفسير  « لَهُمُ الْبُشْرى فِي الْحَياةِ الدُّنْيا »  به رؤياى صالحه شده ؛ و اللّه اعلم . بشارت اخروى ، و آن در خود قرآن منصوص است :  « بُشْراكُمُ الْيَوْمَ جَنَّاتٌ تَجْرِي مِنْ تَحْتِهَا الْأَنْهارُ »  « 1 » ؛ در حديث نيز اين تفسير منقول است .\r\n لا تَبْدِيلَ لِكَلِماتِ اللَّهِ \r\nنيست هيچ تبديل مر سخنان خدا را ؛\r\nتفسير : سخنان اللّه و وعده هاى او بسيار استوار و همه ايفاشدنى است ؛ هرچه بشارت داده همه انجام مىشود .\r\n  ذلِكَ هُوَ الْفَوْزُ الْعَظِيمُ ( 64 ) وَ لا يَحْزُنْكَ قَوْلُهُمْ إِنَّ الْعِزَّةَ لِلَّهِ جَمِيعاً هُوَ   اين بشارت همونست رستگارى بزرگ .\r\nو غمگين نكند ترا سخن ايشان ؛ هر آئينه غلبه مر خداراست همه يك جا ؛ اوست\r\n\r\n\r\n","description":"","footnote":"\r\n( 1 ) . سورهء حديد ، آيهء 12 .\r\n","page_name":" 93 ","page_number":117},
  {"content":"\r\n\r\n السَّمِيعُ الْعَلِيمُ  ( 65 )\r\nشنوا ، دانا .\r\nتفسير : در فوق ، اعدايى كه مكذب بودند ذكر شدند ؛ در مقابل آن تذكار دوستان آمد و به اوشان « 1 » بشارت داده شد كه در هردو جهان مأمون مى مانند . در آن سلسله ، به آنحضرت - صلّى اللّه عليه و سلّم - تسلّى داده مىشود كه از سخن بى دانشان و اشرار رنجيده خاطر نشود ، غلبه و قوّت همه خداراست ؛ او به تأييد خويش حق را غالب و منصور ، و مخالفين را ذليل و رسوا مى نمايد ؛ سخن دشمنان را مى شنود ، و كافّهء احوالشان را مىداند .\r\n أَلا إِنَّ لِلَّهِ مَنْ فِي السَّماواتِ وَ مَنْ فِي الْأَرْضِ وَ ما يَتَّبِعُ الَّذِينَ يَدْعُونَ مِنْ دُونِ اللَّهِ شُرَكاءَ إِنْ يَتَّبِعُونَ إِلَّا الظَّنَّ وَ إِنْ هُمْ إِلَّا يَخْرُصُونَ  ( 66 )\r\nآگاه باش هر آئينه مر خداراست هركه در آسمانهاست و هركه در زمين است ؛ و چه چيز را متابعت مى كنند آنان كه مى خوانند بجز خدا شريكان را ؟ ! پيروى نمى كنند مگر گمان را ؛ و نيستند ايشان مگر كه دروغ مى گويند .\r\nتفسير : در زمين و آسمان سلطنت خداى واحد است ؛ جن و انس و فرشتگان همه مخلوق\r\n\r\n\r\n","description":"","footnote":"\r\n( 1 ) . ايشان\r\n","page_name":" 94 ","page_number":118},
  {"content":"\r\n\r\nو مملوك اويند مشركين كه جز خدا ديگرى را مى خوانند و آن را به خدائى « 1 » سهيم مى گردانند ، تير بتاريكى و انديشه هاى فاسد و واهى است ؛ حقيقت در دست آنها نيست ؛ حجّت و برهانى ندارند ؛ در ظلمات اوهام و ظنون ره گمشدگان اند .\r\n هُوَ الَّذِي جَعَلَ لَكُمُ اللَّيْلَ لِتَسْكُنُوا فِيهِ وَ النَّهارَ مُبْصِراً إِنَّ فِي ذلِكَ لَآياتٍ لِقَوْمٍ يَسْمَعُونَ  ( 67 )\r\nاوست آنكه ساخت براى شما شب را ، تا آرام گيريد در آن ؛ و ساخت روز را ( روشن ) بينائى دهنده ؛ هر آئينه در اين نشانه هاست گروهى را كه مى شنوند .\r\nتفسير : آفريدگار شب و روز ، روشنائى و تاريكى ، ذات يگانهء اوست . آفرينش خير و شر و همه اشياى متقابل را از او بايد دانست . به اين وسيله شرك مجوس ترديد شد « 2 » ، و اشاره اى لطيف است به اين سو كه چنان كه خداوند پس از شب تاريك روز روشن پديد مى آرد ، و در فروغ روز آنچه در ظلمات شب به نظر نمى آمد ديده مىشود ، همچنين حضرت وى آفتاب قرآن را طالع نمود ، تا پردهء ظلمت اوهام و ظنون مشركان را چاك كند ، و به مردم راه صحيح وصول الى اللّه را نشان دهد .\r\n قالُوا اتَّخَذَ اللَّهُ وَلَداً سُبْحانَهُ هُوَ الْغَنِيُّ لَهُ \r\nگفتند ( كافران ) : گرفت خدا فرزند ؛ پاكيست او را ! اوست بى نياز ؛ اوراست\r\n\r\n\r\n","description":"","footnote":"\r\n( 1 ) . در خدايى\r\n( 2 ) . تكذيب شد ، تخطئه گرديد ،\r\n","page_name":" 95 ","page_number":119},
  {"content":"\r\n\r\n ما فِي السَّماواتِ وَ ما فِي الْأَرْضِ إِنْ عِنْدَكُمْ مِنْ سُلْطانٍ بِهذا أَ تَقُولُونَ عَلَى اللَّهِ ما لا تَعْلَمُونَ  ( 68 )\r\nآنچه در آسمانهاست و آنچه در زمين است ؛ نيست نزديك شما هيچ حجّتى بر اين ؛ آيا مى گوئيد بر خدا آنچه نمى دانيد ؟ !\r\nتفسير : در اين آيت ، شرك عيسويان ترديد شد « 1 » . آنها كه حضرت مسيح - عليه السلام - را پسر خدا مى گفتند ، اگر واقعا مسيح را پسر صلبى خدا - معاذ اللّه - مى دانند ، هيچ گستاخى بزرگتر از اين نمى باشد . خداى قدّوس بديهى است كه از زن و پسر پاك است ، و اگر مراد از پسر « متبنّى « 2 » » است ، خدا را چه احتياج است كه مخلوقى را متبنّى گرداند ؟ ! آيا - معاذ اللّه - در آرزوى اولاد بود و از فقدان پسر تأثّر داشت يا انديشه داشت ، كه پس از وى كس نيست كه وارث ملك و مال و روشن كنندهء نام او باشد ؛ هنگام پيرى و هرج‌ومرج به وى معاونت نمايد ؟ ! - العياذ باللّه - حضرت وى از تمام اين امور بى نياز است ، و مخلوقات همه و هروقت به وى نيازمندند . او را به پسر و نوادهء متبنّى احتياجى نيست . همه مخلوق و مملوك وى اند بين مالك و مملوك و خالق و مخلوق رشته هاى نسبى گنجايش ندارد . گناهى است بس شديد كه از جهالت نسبت به خداى متعال چنين سخنان دروغ و بى سند گفته شود .\r\n قُلْ إِنَّ الَّذِينَ يَفْتَرُونَ عَلَى اللَّهِ الْكَذِبَ \r\nبگو : هر آئينه آنان كه برمى بندند بر خدا دروغ را\r\n\r\n\r\n","description":"","footnote":"\r\n( 1 ) . تكذيب شد ، رّد شد .\r\n( 2 ) . پسرخوانده\r\n","page_name":" 96 ","page_number":120},
  {"content":"\r\n\r\n  لا يُفْلِحُونَ ( 69 ) مَتاعٌ فِي الدُّنْيا ثُمَّ إِلَيْنا مَرْجِعُهُمْ ثُمَّ نُذِيقُهُمُ الْعَذابَ الشَّدِيدَ بِما كانُوا يَكْفُرُونَ   ( 70 )\r\nرستگار نمى شوند .\r\nمر ايشان را بهره مندى اندك باشد در دنيا ؛ باز بسوى ماست بازگشت ايشان ؛ پس بچشانيم ايشانرا عذاب سخت ، بسبب آنكه كافر مى شدند .\r\nتفسير : كسانى كه بر خدا ( ج ) افترا مى بندند ، اگرچه بر شكوه و جلال و قوّت خويش در اين جهان مغرور باشند ، هرگز به خير و فلاح حقيقى نمى رسند . اگر روزى چند از متاع دنيا مستفيد شوند ، عاقبت همه كردارهايشان به خدا ( ج ) باز مى گردد ؛ آنجا لذت عذاب شديد را مى چشند .\r\n * وَ اتْلُ عَلَيْهِمْ نَبَأَ نُوحٍ \r\nو بخوان برايشان خبر نوح را ؛\r\nتفسير : اخبار نوح و قومش را به اهل مكه بخوان تا معلوم گردد كه رستگارى حقيقى نصيب مكذّبان و مفتريان نيست . تبختر و تابش « 1 » آنها روزى چند بيش نمى باشد ؛ عاقبت به هلاك جاويد منته مى شوند . مكّيان از شنيدن داستان نوح ( ع ) عبرت گيرند ، و بدانند اگر از دشمنى و تكذيب خاتم الانبياء - صلّى اللّه عليه و سلّم - و از شرك خود باز نمى آيند ، سرانجام آنها مانند مكذّبان قوم نوح خواهد بود ! از بيان اين واقعه ، تسلى حضرت پيغمبر عليه السّلام نيز مقصود است ؛ تا از دشمنى و شرارت اينها دلگيرتر نشود . هر پيغمبر به اين گونه حوادث مقابل شده « 2 »\r\n\r\n\r\n","description":"","footnote":"\r\n( 1 ) . درخشش ، نمايش\r\n( 2 ) . با اين گونه حوادث رويارويى شده ،\r\n","page_name":" 97 ","page_number":121},
  {"content":"\r\n\r\nعاقبت حق چيره شده و دشمنان حق و صداقت تباه و بر باد گرديده اند . همه شنوندگان از بيان مفصل اين واقعات « 1 » درس گيرند ، و بدانند پيغمبر صلّى اللّه عليه و إله و سلّم با وصف اينكه امّى بود ، و نزد هيچ استادى به قدر يك لمحه « 2 » زانوى تلمّذ خم نكرده بود ، اخبار ملل باستان را چه راست و صحيح بيان مىكند ؛ به تفصيلى كه ظاهرا جز به تعلّم و استفادهء طويل ممكن نيست ، ناچار ، بايد قبول نمود كه آموزگار وى از جنس بشر نيست ؛ بل « 3 » ذاتى است كه آفريدگار جامعهء بشرى ، و هستى بخش كاينات است . اين يكى از دلايل صداقت رسول اكرم است ؛ صلّى اللّه عليه و سلّم .\r\n إِذْ قالَ لِقَوْمِهِ يا قَوْمِ إِنْ كانَ كَبُرَ عَلَيْكُمْ مَقامِي وَ تَذْكِيرِي بِآياتِ اللَّهِ فَعَلَى اللَّهِ تَوَكَّلْتُ فَأَجْمِعُوا أَمْرَكُمْ وَ شُرَكاءَكُمْ ثُمَّ لا يَكُنْ أَمْرُكُمْ عَلَيْكُمْ غُمَّةً ثُمَّ اقْضُوا إِلَيَّ وَ لا تُنْظِرُونِ  ( 71 )\r\nچون گفت به قوم خود : اى قوم من ، اگر هست كه گران شده بر شما قيام من ، و پند دادن من به آيت هاى خدا ؛ پس بر خدا توكل كردم ؛ پس گرد آريد كار خود را و شريكان خود را ؛ پس بايد كه نباشد كار شما بر شما ( پوشيده ) شبهه ؛ پس برسانيد بسوى من ؛ و مهلت مدهيد مرا !\r\nتفسير : من به رضائيت « 4 » و خفقان « 5 » ، موافقت و مخالفت شما به قدر سرمويى اعتنا نمى كنم .\r\nمانند ساير پيغمبران ، توكّل من بر خداى واحد لا شريك است ؛ اگر نصيحت و تعليم من بر شما\r\n\r\n\r\n","description":"","footnote":"\r\n( 1 ) . وقايع\r\n( 2 ) . يك لحظه\r\n( 3 ) . بلكه\r\n( 4 ) . رضايت ، خشنوردى\r\n( 5 ) . دلتنگى ، ناخشنودى\r\n","page_name":" 98 ","page_number":122},
  {"content":"\r\n\r\nگران مى گذرد « 1 » ، شما چنين كنيد ؛ امّا من نمى توانم در انجام فريضهء خود تقصيرى ورزم . اگر سخنان من بد شما مى آيد « 2 » ، و از روى عداوت بخواهيد به من ضرر رسانيد ، در عزم من فتورى وارد نمى شود ، هرچه مى توانيد دربارهء من مشوره كرده تجويز استوار نمائيد « 3 » ؛ همكاران بلكه معبودان مفروض خود را گرد آريد ؛ رأى قطعى بدهيد ؛ به اتفاق قوى آن را انجام كنيد ؛ يك لمحه « 4 » به من مهلت مدهيد ؛ آنگاه ببينيد قوّهء مقاومت و توكّل پيغمبرانه چه سان همه قوى و تدابير جهان را عقيم نموده نابود مى گرداند !\r\n فَإِنْ تَوَلَّيْتُمْ فَما سَأَلْتُكُمْ مِنْ أَجْرٍ إِنْ أَجْرِيَ إِلَّا عَلَى اللَّهِ وَ أُمِرْتُ أَنْ أَكُونَ مِنَ الْمُسْلِمِينَ  ( 72 )\r\nپس اگر روى بگردانيد ، پس نخواسته ام از شما هيچ مزدى ؛ نيست مزد من مگر بر خدا ؛ و فرموده شد مرا كه باشم از مسلمانان .\r\nتفسير : در مقابلهء شما از رنج‌هاى معنوى و جسمانى به ستوه نمى آيم ! از خسارت مالى انديشه ندارم ؛ زيرا ، من در بدل تبليغ و دعوت اجرتى نخواستم تا بينديشم كه در ناخشنودى شما اجرت من قطع مىشود ! يا اقّلا موقع يابيد و گوئيد جدّ و جهد او همه براى حرص مالى و اخذ پول بود ؛ اجرت من به ذمّهء ذات اقدس متعال است كه به اجراى احكام او مشغولم ؛ چون من بندهء حضرت كريمم ، و خدمتى را كه به من تفويض شده بدون خوف و هراس به پايان مى رسانم ، چه بعيد است كه ابواب فضل و رحمت خويش را بر روى من بگشايد ؟ !\r\n فَكَذَّبُوهُ فَنَجَّيْناهُ وَ مَنْ مَعَهُ فِي الْفُلْكِ \r\nپس تكذيب كردند او را ؛ پس خلاص ساختيم او را و آنان را كه با وى بودند در كشتى ؛\r\n\r\n\r\n","description":"","footnote":"\r\n( 1 ) . گران مى آيد ،\r\n( 2 ) . اگر شما از سخنان من بدتان مى آيد ،\r\n( 3 ) . توطئه كنيد و طرح بدهيد ؛\r\n( 4 ) . يك لحظه\r\n","page_name":" 99 ","page_number":123},
  {"content":"\r\n\r\n وَ جَعَلْناهُمْ خَلائِفَ وَ أَغْرَقْنَا الَّذِينَ كَذَّبُوا بِآياتِنا فَانْظُرْ كَيْفَ كانَ عاقِبَةُ الْمُنْذَرِينَ  ( 73 )\r\nو گردانيديم ايشان را جانشين ها ؛ و غرق كرديم كسانى را كه تكذيب كردند آيات ما را ؛ پس بنگر چگونه شد آخر كار بيم كرده شدگان !\r\nتفسير : هركه را چشم عبرت است ، ببيند انجام مكذّبان را كه چه شد .\r\nنوح - عليه السلام - صدها سال به آنها نصيحت كرد ؛ از نفع و ضرر آگاه نمود ؛ چون سخنان وى مؤثّر نيفتاد ، بلكه عناد و فرار آنها افزون شد ، به فرمان الهى ( ج ) آب ها طوفانى شد ، و مكذّبين همه غرق گرديدند ؛ تنها نوح - عليه السلام - و چند تن كه با وى در كشتى بودند محفوظ ماندند ؛ در آينده نسل انسان از آنها پديد آمد ، و ديار مغروقان به وجود آنها معمور شد . قسمتى از قصهء نوح - عليه السلام - در سورهء اعراف گذشته است .\r\n ثُمَّ بَعَثْنا مِنْ بَعْدِهِ رُسُلًا إِلى قَوْمِهِمْ فَجاؤُهُمْ بِالْبَيِّناتِ فَما كانُوا لِيُؤْمِنُوا بِما كَذَّبُوا بِهِ مِنْ قَبْلُ \r\nبازفرستاديم بعد از نوح پيغامبران را بسوى قوم ايشان ؛ ( پس ) آوردند پيش ايشان نشانه هاى روشن ؛ ( پس ) نبودند كه ايمان مى آوردند بسبب آنچه تكذيب كرده بودند به آن پيش از اين ؛\r\nتفسير : بعد از نوح ؛ هود ، صالح ، لوط ، ابراهيم ، شعيب - عليه السلام - و ديگر انبياء را\r\n\r\n","description":"","footnote":"","page_name":" 100 ","page_number":124},
  {"content":"\r\n\r\nبسوى اقوامشان با علامات روشن فرستاد ؛ امّا چنان كه پيش از بعثت انبيا در حال جهل و كفر بودند ، امورى را كه پيش تر تكذيب مى كردند ، توفيق نيافتند كه بعد از بعثت و تبليغ انبيا بپذيرند ؛ بل « 1 » اصول صحيحى را كه قوم نوح - عليه السلام - تكذيب نموده بود ، ديگران نيز از قبول آن انكار ورزيدند ؛ چون نخست « نى » « 2 » گفتند ، در ثانى نتوانستند كه « آن » « 3 » گويند ، و به همان بى ايمانى و تكذيب حق تا آخر ماندند .\r\n كَذلِكَ نَطْبَعُ عَلى قُلُوبِ الْمُعْتَدِينَ  ( 74 )\r\nهمچنين مهر نهيم بر دل هاى از حدّ درگذرندگان .\r\nتفسير : كسانى كه در تكذيب و عداوت حق از حدّ تجاوز مى كنند ، صورت « 4 » مهر نهادن بر دلهايشان آن است كه اوّل تكذيب مى كنند ؛ سپس بر آن اصرار مى ورزند ؛ دشمنى و عناد را پيشه مى سازند ؛ تا آنكه رفته رفته اجزاى قلوبشان تماما فاسد مىشود ، و استعداد قبول حق باقى نمى ماند .\r\n ثُمَّ بَعَثْنا مِنْ بَعْدِهِمْ مُوسى وَ هارُونَ إِلى فِرْعَوْنَ وَ مَلَائِهِ بِآياتِنا فَاسْتَكْبَرُوا وَ كانُوا قَوْماً مُجْرِمِينَ  ( 75 )\r\nباز ، فرستاديم بعد از ايشان موسى و هارون را بسوى فرعون و ( قوم ) سرداران وى ، با نشانه هاى خويش ؛ پس تكبّر كردند ، و بودند قوم گناهكاران .\r\n\r\n\r\n","description":"","footnote":"\r\n( 1 ) . بلكه\r\n( 2 ) . نه !\r\n( 3 ) . هان ، آرى\r\n( 4 ) . ترتيب ، نحوهء\r\n","page_name":" 101 ","page_number":125},
  {"content":"\r\n\r\nتفسير : مردم جنايتكار بودند ، و اعتياد به نافرمانى اجازه نمى داد كه حق را قبول كنند ؛ تكبّر مانع شد كه نشانه هاى خدا ( ج ) را ديده پيش فرستادگان وى گردن نهند :  « وَ جَحَدُوا بِها وَ اسْتَيْقَنَتْها أَنْفُسُهُمْ ظُلْماً وَ عُلُوًّا »  ( النمل ، ركوع 1 ) . همين تكبّر و نخوت بود كه فرعون را به اظهار اين كلمات جرأت داد :  « أَ لَمْ نُرَبِّكَ فِينا وَلِيداً وَ لَبِثْتَ فِينا مِنْ عُمُرِكَ سِنِينَ »  ( شعراء ، ركوع 2 ) .\r\n فَلَمَّا جاءَهُمُ الْحَقُّ مِنْ عِنْدِنا قالُوا إِنَّ هذا لَسِحْرٌ مُبِينٌ  ( 76 )\r\nپس چون آمد به ايشان سخن درست از نزد ما ؛ گفتند : هر آئينه اين البتّه جادوئى است ظاهر .\r\nتفسير : معجزهء عصا و يد بيضا را ديدند ، و سخنان بسيار مؤثّر و جذّاب موسى - عليه السلام - را شنيدند ، و گفتند : اين جادوئى آشكار است ؛ زيرا ، جادو در نظر آنها از همه چيزها فوق العاده تر بود .\r\n قالَ مُوسى أَ تَقُولُونَ لِلْحَقِّ لَمَّا جاءَكُمْ أَ سِحْرٌ هذا وَ لا يُفْلِحُ السَّاحِرُونَ  ( 77 )\r\nگفت موسى : آيا مى گوئيد مر سخن درست را چون بيامد به شما ؛ آيا سحر است اين ؟ ! و رستگار نمى شود ساحران .\r\nتفسير : حق را جادو مى گوئيد ؟ ! آيا جادو چنين است ؟ ساحران مى توانند به دعوى نبوّت از منازعهء حق و باطل كامياب برآيند ؛ كسانى كه سحر و معجزه را فرق كرده نمى توانند « 1 »\r\n\r\n\r\n","description":"","footnote":"\r\n( 1 ) . نمى توانند فرق بكنند ، فرق بگذارند ،\r\n","page_name":" 102 ","page_number":126},
  {"content":"\r\n\r\nچنان بى خرد و كوته بين اند كه مس و طلا را يك چيز مى دانند ! چهرهء درخشان ، اخلاق پاكيزه و اوصاف ستوده ، فروغ تقوى ، شكوه و عظمت پيغمبر ، شهادت مىدهد كه با سحر و شعبده كوچكترين نسبتى هم ندارد ؛ پيغمبر خدا را ساحر گفتن دور از حيا ، و عين ديوانگى است .\r\n قالُوا أَ جِئْتَنا لِتَلْفِتَنا عَمَّا وَجَدْنا عَلَيْهِ آباءَنا وَ تَكُونَ لَكُمَا الْكِبْرِياءُ فِي الْأَرْضِ وَ ما نَحْنُ لَكُما بِمُؤْمِنِينَ  ( 78 )\r\nگفتند : آيا آمدى به ما تا بگردانى ما را از آنچه يافته ايم ما بر آن چيز پدران خود را و باشد مر شما را پادشاهى در زمين ؟ ! و نيستيم ما مر شما را باوردارندگان .\r\nتفسير : معاذ اللّه ؛ تو طلبكار دنيا مى باشى ! نيّت تو بد است ! مى خواهى به نام دين يك انقلاب عظيم سياسى روى كار آرى ! سرداران قديم اين ديار ( يعنى قبطيان ) را بر طرف نموده حكومت و رياست خود را برپا نمائى ! بايد بدانى كه در اين مقصد كامياب شده نمى توانى ؛ سخنان تو را هرگز قبول نمى كنيم ، و به بزرگى و رياست تو تسليم نمى شويم .\r\n وَ قالَ فِرْعَوْنُ ائْتُونِي بِكُلِّ ساحِرٍ عَلِيمٍ  ( 79 )\r\nو گفت فرعون : بياريد پيش من هر ساحر دانا را .\r\nتفسير : اين بود پاسخ بيان موسى - عليه السلام - مجادله سحر و معجزه هنوز باقى مى ماند « 1 » ، و ما آن را عملا تصفيه مى كنيم . جادوگران كلان و ماهر اين مملكت را جمع مى كنيم تا در مقابل خوارق آنها معجزات خود را نشان دهى ، و به دنيا آشكار گردد كه تو پيغمبرى يا\r\n\r\n\r\n","description":"","footnote":"\r\n( 1 ) . تنها چيزى كه باقى مى ماند كشمكش سحر و معجزه است ،\r\n","page_name":" 103 ","page_number":127},
  {"content":"\r\n\r\nجادوگر ؛ معاذ اللّه ! از اينجاست كه فرعون در تمام اطراف و اكناف مملكت خويش منادى گردانيد و نمايندگان خود را فرستاد تا جادوگران ماهر و قابل در هر جائى كه باشند ، به شتاب حاضر كرده شوند - تفصيل اين واقعه را كه در سورهء اعراف گذشته ، مطالعه كنيد .\r\n فَلَمَّا جاءَ السَّحَرَةُ قالَ لَهُمْ مُوسى أَلْقُوا ما أَنْتُمْ مُلْقُونَ  ( 80 )\r\n( پس ) چون آمدند ساحران ، گفت مرايشانرا موسى : بيفگنيد آنچه شما افگننده ايد !\r\nتفسير : جاى ديگر در قرآن مذكور است : ساحرين از موسى - عليه السلام - سؤال كرده بودند : تو اوّل هنر خود را مى نمائى يا ما آغاز كنيم ؛ موسى ( ع ) گفت : هرچه اراده داريد ، باز نمائيد « 1 » - زيرا اگر پس از مظاهره « 2 » و قوّت آزمائى ، حق در ميدان آيد و باطل را مغلوب و مستأصل نمايد ، تأثير آن بيشتر است ، و فيروزى حق خوبتر واضح مى گردد .\r\n فَلَمَّا أَلْقَوْا قالَ مُوسى ما جِئْتُمْ بِهِ السِّحْرُ \r\n( پس ) چون افگندند ، گفت موسى : آنچه آورده ايد آن را ، سحر است ؛\r\nتفسير : ساحران چوب و ريسمان هاى خود را بر زمين افگندند ، و چشم تماشائيان را به قوّهء تخييل چنان بستند كه آنها پيداشتند سرتاسر ميدان پر از مار شده ! موسى - عليه السلام - فرمود : اينست جادو ؛ نه آنچه من آورده ام كه فرعون و متملّقين وى آن را جادو گفته بودند !\r\n إِنَّ اللَّهَ سَيُبْطِلُهُ إِنَّ اللَّهَ لا يُصْلِحُ عَمَلَ  هر آئينه خدا زود باطل گرداند آن را هر آئينه خدا به صلاح نيارد كار\r\n\r\n\r\n","description":"","footnote":"\r\n( 1 ) . ارائه كنيد ، نشان بدهيد ؛\r\n( 2 ) . نمايش\r\n","page_name":" 104 ","page_number":128},
  {"content":"\r\n\r\n الْمُفْسِدِينَ  ( 81 )\r\nتباهكاران را .\r\nتفسير : بس است ؛ شما قوّهء انتهائى خود را صرف نموديد ؛ اكنون ببينيد كه خدا ( ج ) با قدرت و رحمت كاملهء خود تمام بازيچهء شما را چگونه تباه و بر باد مىكند كه ديگر صلاحيت مقابلهء مرا پيدا كرده نتوانيد « 1 » ؛ زيرا اين خلاف عادت و حكمت حضرت رب العزّت است كه در حين مقابلهء مفسد با مصلح ؛ وقتى كه مقصود از آن محض « 2 » اتمام حجت باشد كار مفسدان را اصلاح و استوار نمايد ، و كلمهء حق را پست و مغلوب كند .\r\n  وَ يُحِقُّ اللَّهُ الْحَقَّ بِكَلِماتِهِ وَ لَوْ كَرِهَ الْمُجْرِمُونَ ( 82 ) فَما آمَنَ لِمُوسى إِلَّا ذُرِّيَّةٌ مِنْ قَوْمِهِ  \r\nو ثابت خواهد كرد خدا حق را به احكام خود ؛ و اگرچه ناخوش دارند گناهكاران .\r\nپس ايمان نياورد به موسى مگر اولاد قوم وى ؛\r\nتفسير : بنى اسرائيل كه از مظالم و شدائد فرعونيان به جان آمده ، خوار و ذليل شده بودند ؛ مطابق پيشگوئى هاى قديم منتظر بودند كه « پيغمبر اسرائيلى » چه وقت مبعوث مىشود تا مظالم فرعون را خاتمه دهد و سلطنت او را براندازد ؟ ناگاه ، موسى - عليه السلام - عينا به همان شان « 3 » و جلالى كه آنها انتظار داشتند ، ظهور نمود ، بنابرآن « 4 » ، تمام بنى اسرائيل طبعا پيامبرى موسى - عليه السلام - را نعمت عظمى مى دانستند ، و از دل او را صادق مى انگاشتند ، و او را عزّت و توقير مى دادند « 5 » ، مگر « 6 » اكثر افراد از فرعون و اراكين « 7 » او هراسان بودند . لهذا . در ابتدا ( بطور شرعى ) ايمان نياوردند ، و وقت مناسبى را انتظار داشتند كه هنگام فيروزى حق ايمان آرند .\r\n\r\n\r\n","description":"","footnote":"\r\n( 1 ) . نمى توانيد پيدا بكنيد ؛\r\n( 2 ) . فقط\r\n( 3 ) . شأن\r\n( 4 ) . بنابراين ،\r\n( 5 ) . احترام مى كردند ؛\r\n( 6 ) . ليكن ، امّا\r\n( 7 ) . جمع اركان ، امرا و اشراف\r\n","page_name":" 105 ","page_number":129},
  {"content":"\r\n\r\nعدّهء قليلى از جوانان بنى اسرائيل با آنكه از فرعونيان مى ترسيدند ، اسلام خود را اعلان كردند .\r\nچند نفر از قبطيان هم ( كه از قوم فرعون بودند ) مشرّف به ايمان شدند . عاقبت ، چون رسوخ موسى - عليه السلام - و آوازهء حق رو به زيادت نهاد ، تمام بنى اسرائيل كه تقريبا به شش لك مرد بالغ مى شدند ، مسلمان گشتند . اينجا آغاز داستان بيان شده .\r\n عَلى خَوْفٍ مِنْ فِرْعَوْنَ وَ مَلَائِهِمْ أَنْ يَفْتِنَهُمْ  باوجود ترس از فرعون و اشراف ايشان آنكه عذاب كند فرعون ايشان را ، تفسير : مراد از سرداران حكّام و عمال فرعون اند ، و يا مراد از آن سرداران بنى اسرائيل است كه از خوف و طمع و غيره قوم خود را از مخالفت فرعون مى ترسانيدند و تهديد مى كردند ؛ و مطلب « 1 » از عذاب نمودن اين است كه فرعون خبر ايمان آوردن آنها را بشنود و ايذاهاى سخت رساند تا ضعيف القلبان از آن مضطرب و متزلزل شده از راه حق بازگردند .\r\n وَ إِنَّ فِرْعَوْنَ لَعالٍ فِي الْأَرْضِ وَ إِنَّهُ لَمِنَ الْمُسْرِفِينَ  ( 83 )\r\nو هر آئينه فرعون بلند مى رود ( غالب است ) در زمين ؛ و هر آئينه وى از حدگذرندگان بود .\r\nتفسير : بى علّتى « 2 » نمى ترسيدند ؛ زيرا ، در آن هنگام نيروى مادّى فرعون در مملكت به اوج كمال رسيده ، ستمكارى و دشمنى و انكار حق و سركشى او از اندازه گذشته بود ؛ و در آزار ضعفا هرچه از دستش مى آمد دريغ نمى كرد .\r\n وَ قالَ مُوسى يا قَوْمِ إِنْ كُنْتُمْ آمَنْتُمْ بِاللَّهِ فَعَلَيْهِ تَوَكَّلُوا \r\nو گفت موسى : اى قوم من ، اگر ايمان آورديد به خدا ، پس بر وى توكّل كنيد ؛\r\n\r\n\r\n","description":"","footnote":"\r\n( 1 ) . مقصود ، منظور\r\n( 2 ) . بدون هيچ علّتى ، بدون علّت\r\n","page_name":" 106 ","page_number":130},
  {"content":"\r\n\r\n إِنْ كُنْتُمْ مُسْلِمِينَ  ( 84 )\r\nاگر فرمانبريد .\r\nتفسير : پريشان نشويد و مترسيد . وظيفهء مؤمن فرمانبردار اينست كه تكيه بر قوّت مالك خود داشته باشد ؛ هركه بر قدرت و آمرزش بى پايان خدا يقين دارد ، در هر امر بر خداى توانا توكّل مىكند ، و اثبات اعتماد آنگاه مىشود كه بنده خود را تماما به خدا ( ج ) بسپارد ؛ حكم الهى را متابعت نمايد ؛ و با تمام جدّ و جهد ، چشم اميدش تنها جانب او باشد .\r\n فَقالُوا عَلَى اللَّهِ تَوَكَّلْنا رَبَّنا لا تَجْعَلْنا فِتْنَةً لِلْقَوْمِ الظَّالِمِينَ  ( 85 )\r\nپس گفتند : بر خدا توكّل كرديم ؛ اى پروردگار ما ؛ ( نگردان ما را محل عذاب ) زورآزمائى مكن با ما براى گروه ستمكاران .\r\nتفسير : در اثر نصيحت موسى - عليه السلام - اخلاص خويش را ظاهر كردند و گفتند : بى شك توكّل ما بر خداست ؛ به حضرت او دعا مى كنيم ؛ ما را تختهء مشق ستمكاران نگرداند ، تا به قوّت خود هميشه بر ما ستم كنند ، و ما در مقابل كارى كرده نتوانيم « 1 » ؛ زيرا ، در اين صورت دين ما در خطر مى افتد ؛ ستمكاران و آنان كه ناظر اين حال اند لاف زنند و گويند : اگر حق به طرف ما نمى بود ، چرا اين قدر تسلّط و تفوّق بر شما حاصل مى كرديم و شما اين قدر ذليل و پست مى بوديد ؟ ! اين فكر در ضلالت گمراهان مى افزايد ، و وجود ما ازين حيث باعث فتنهء آنها خواهد گشت .\r\n وَ نَجِّنا بِرَحْمَتِكَ مِنَ الْقَوْمِ الْكافِرِينَ  ( 86 )\r\nو نجات بخش ما را به رحمت خود از گروه كافران .\r\n\r\n\r\n","description":"","footnote":"\r\n( 1 ) . نتوانيم كارى بكنيم ؛\r\n","page_name":" 107 ","page_number":131},
  {"content":"\r\n\r\nتفسير : ما را از بندگى و محكومى آنها نجات بخش و از دولت آزادى توانگر گردان .\r\n وَ أَوْحَيْنا إِلى مُوسى وَ أَخِيهِ أَنْ تَبَوَّءا لِقَوْمِكُما بِمِصْرَ بُيُوتاً \r\nو وحى فرستاديم بسوى موسى و برادر وى كه مقرّر گردانيد ( مسكن سازيد ) براى قوم خود در مصر خانه ها را ؛\r\nتفسير : حضرت شاه مى نگارد : چون هلاكت فرعون قريب شد ؛ به موسى ( ع ) و برادرش حكم شد تا قوم خود بنى اسرائيل را در آنها شامل نكند « 1 » و محلّى جداگانه به خود انتخاب كند ؛ زيرا بعد از اين بر قبطيان آفات فرود مى آيد ؛ بايد قوم تو آنگاه نيز به ظاهر از آفات بر كنار باشند . مفسرين برآن اند كه از  « تَبَوَّءا لِقَوْمِكُما بِمِصْرَ بُيُوتاً »  مراد آنست كه در خانه هاى خود اقامت گزينيد ، و بعضى « 2 » از آن را براى عبادت مخصوص كنيد .\r\n وَ اجْعَلُوا بُيُوتَكُمْ قِبْلَةً وَ أَقِيمُوا الصَّلاةَ \r\nو بسازيد خانه هاى خود را رو به قبله ؛ و برپا داريد نماز را ؛\r\nتفسير : فرعون مساجد و عبادتگاها را خراب كرده بود . هيچكس براى عبادت خدا ( ج ) نمى توانست بيرون آيد . بنابرآن « 3 » ، حكم شد در خانه هاى خود موضعى را براى نماز تخصيص دهيد كه روى به قبله باشد ؛ نماز را گاهى « 4 » ترك مكنيد ؛ چه ، مدد و نصرت خدا ( ج ) از بركت آن به شما مى رسد :  « وَ اسْتَعِينُوا بِالصَّبْرِ وَ الصَّلاةِ »  پيش از هجرت ، مسلمانان نيز در مكّه به چنين حال گرفتار بودند .\r\n\r\n\r\n","description":"","footnote":"\r\n( 1 ) . مختلط نگرداند ،\r\n( 2 ) . قسمتى ، موضعى\r\n( 3 ) . بنابراين ،\r\n( 4 ) . هيچگاه\r\n","page_name":" 108 ","page_number":132},
  {"content":"\r\n\r\n وَ بَشِّرِ الْمُؤْمِنِينَ  ( 87 )\r\nو بشارت ده مؤمنان را .\r\nتفسير : در دنيا به فتح و فيروزى ، و در آخرت به نجات و رضاى الهى .\r\n وَ قالَ مُوسى رَبَّنا إِنَّكَ آتَيْتَ فِرْعَوْنَ وَ مَلَأَهُ زِينَةً وَ أَمْوالًا فِي الْحَياةِ الدُّنْيا \r\nو گفت موسى : اى پروردگار ما ، هر آئينه تو داده اى فرعون و سرداران او را رونق و مال ها در زندگانى دنيا ؛\r\nتفسير : يعنى از هر حيث وسايل سرور و آسايش آنها را فراهم نمودى ؛ مثلا ، حسن صورت ، سوارى ، لباس زيبا ، اثاث البيت نفيس ، گنج‌ها ، ثروت ، كان هاى طلا و نقره ، و غيره ؛ به آنها عنايت فرمودى .\r\n رَبَّنا لِيُضِلُّوا عَنْ سَبِيلِكَ \r\nاى پروردگار ما ، تا گمراه كنند از راه تو !\r\nتفسير : اگر در  « لِيُضِلُّوا »  تعليل باشد ، مطلب اينست كه « 1 » اين سامان بطور تكوينى به اين بى استعدادان داده شده تا در نتيجهء غرور آن گمراه شوند و آن را براى گمراهى ديگران خرج كنند ، و به كمال آزادى آرزوى خود را عملى ، و قواى خود را صرف نمايند . بالاخره ، مشاهده خواهند كرد كه آن چيزها به دردشان نخواهد خورد . آفريدگار خير و شرّ اللّه است ، و ظاهر است كه هيچ فعل او خالى از حكمتى نيست . بنابرآن « 2 » ، شكى نمى باشد كه در « خلق شرّ » هم ، به اعتبار مجموعه عالم ، حكمت مى باشد ؛ و ازينجاست كه اين همه ساز و برگ به اشرار داده مىشود  « كُلًّا \r\n\r\n\r\n","description":"","footnote":"\r\n( 1 ) . مقصود اينست كه\r\n( 2 ) . بنابراين ،\r\n","page_name":" 109 ","page_number":133},
  {"content":"\r\n\r\n نُمِدُّ هؤُلاءِ وَ هَؤُلاءِ مِنْ عَطاءِ رَبِّكَ »  ( بنى اسرائيل ، ركوع 2 ) ؛  « إِنَّما نُمْلِي لَهُمْ لِيَزْدادُوا إِثْماً »  ( آل عمران ، ركوع 18 ) .\r\nبعض مفسّرين ؛ لام را در  « لِيُضِلُّوا »  لام عاقبت گرفته اند ؛ چنان كه در  « فَالْتَقَطَهُ آلُ فِرْعَوْنَ لِيَكُونَ لَهُمْ عَدُوًّا وَ حَزَناً »  لام عاقبت است . در اين صورت ، مطلب چنين مىشود كه اين انعام از آن جهت داده شده بود كه در امور خيريّه خرج كنند ؛ و منعم حقيقى خودشان را بشناسند ؛ و بندگان شكرگزار او گردند ؛ مگر « 1 » گمراهان آن همه نعماى الهى ( ج ) را در راه گمراهى مردم طورى بى دريغ خرج كردند كه گوئى براى تكميل « 2 » همين كار به اوشان « 3 » داده شده بود ؛ برين تفسير اشكالى وارد نمى شود .\r\n رَبَّنَا اطْمِسْ عَلى أَمْوالِهِمْ وَ اشْدُدْ عَلى قُلُوبِهِمْ فَلا يُؤْمِنُوا حَتَّى يَرَوُا الْعَذابَ الْأَلِيمَ  ( 88 )\r\nاى پروردگار ما ، محو كن مال هاى ايشان را ؛ و سخت ( مهر ) كن بر دل هاى ايشان ؛ پس ايمان نيارند تا ببينند عذاب درددهنده را .\r\nتفسير : چون موسى - عليه السلام - تا مدّت دراز هر نوع هدايت كرد و معجزات عظيم الشانى نشان داد ، جحود و عناد معاندان فزونى گرفت ؛ تا آنكه از تجربه و طول صحبت يا وحى الهى ( ج ) ثابت گرديد كه اينها هرگز ايمان نمى آرند ؛ سپس براى هلاك آنها دعا كرد تا جهان از لوث وجود آنها زود پاك شود ، و سوء خاتمتشان مايهء عبرت ديگران گردد . حضرت موسى - عليه السلام - نفرين كرد : خداوندا ، اموال آنها را تباه كن ، و بر دل هايشان عقده اى سخت بيفگن كه ايمان و يقين در آن نفوذ نكند ، مگر وقتى متيقّن شوند كه عذاب اليم را به چشم مشاهده كنند ! اين دعاى موسى - عليه السلام - در حق آنها مثل آن است كه به ابليس « لعنه اللّه » و يا به كفّار « خذلهم اللّه » گفته مىشود ؛ حال آنكه ملعونيّت و خذلان آنها از سابق فيصله شده است .\r\n\r\n\r\n","description":"","footnote":"\r\n( 1 ) . ليكن ، امّا\r\n( 2 ) . انجام\r\n( 3 ) . ايشان\r\n","page_name":" 110 ","page_number":134},
  {"content":"\r\n\r\nحضرت شاه ( رح ) اين آيت را به صورت ديگر نيز تفسير كرده مى نگارد : صدق ايمان در آنها اميد نبود ، امّا هنگامى كه آفتى فرود مى آمد به دروغ مى گفتند : حال قبول خواهيم كرد ، ! در اثر آن ، عذاب منقطع مى گرديد و كار فيصله نمى شد ، و به منتهاى خود نمى رسيد ؛ دعاء از سببى كرد كه دل هايشان سخت شود كه ايمان به دروغ نياورند ، تا عذاب فرود آيد و كار انجام يابد .\r\n قالَ قَدْ أُجِيبَتْ دَعْوَتُكُما \r\nگفت ( خدا ) : هر آئينه قبول كرده شد دعاى شما ؛\r\nتفسير : از روايات برمى آيد ، حضرت موسى - عليه السلام - دعا مى كرد و هارون - عليه السلام - آمين مى گفت از اين لحاظ به صيغهء تثنيه « دعوتكما » گفته شد .\r\n فَاسْتَقِيما وَ لا تَتَّبِعانِّ سَبِيلَ الَّذِينَ لا يَعْلَمُونَ  ( 89 )\r\nپس ثابت باشيد و پيروى مكنيد راه آنان را كه نمى دانند .\r\nتفسير : كار خود را به كمال استقلال و ثبات قدم انجام دهيد ، و اگر آثار قبول دعا به زودى ظاهر نشود ، چون بى خردان شتاب مكنيد ؛ در وقت مقرّر آن وقوع مى يابد ؛ از اضطراب چيزى به دست نمى آيد .\r\n * وَ جاوَزْنا بِبَنِي إِسْرائِيلَ الْبَحْرَ فَأَتْبَعَهُمْ فِرْعَوْنُ وَ جُنُودُهُ بَغْياً وَ عَدْواً حَتَّى إِذا أَدْرَكَهُ \r\nو گذرانيديم اولاد يعقوب را از دريا ؛ پس ، از پى درآمدند ايشان را فرعون و لشگر او از راه ستم و تعدّى ؛ تا وقتى كه دريافت او را\r\n\r\n","description":"","footnote":"","page_name":" 111 ","page_number":135},
  {"content":"\r\n\r\n  الْغَرَقُ قالَ آمَنْتُ أَنَّهُ لا إِلهَ إِلَّا الَّذِي آمَنَتْ بِهِ بَنُوا إِسْرائِيلَ وَ أَنَا مِنَ الْمُسْلِمِينَ ( 90 ) آلْآنَ وَ قَدْ عَصَيْتَ قَبْلُ وَ كُنْتَ مِنَ الْمُفْسِدِينَ   ( 91 )\r\nغرق ، گفت : ايمان آوردم من كه نيست هيچ معبودى غير آنكه ايمان آورده اند به وى بنى اسرائيل ؛ و من از مسلمانانم .\r\nايمان مى آرى اكنون ؟ حال آنكه نافرمانى كردى پيش ازين ، و بودى از مفسدان ؟ !\r\nتفسير : موسى - عليه السلام - با چند صد هزار تن فرزندان اسرائيل از مصر برآمد « 1 » .\r\nفرعون همين كه اطّلاع يافت ، براى اينكه بنى اسرائيل از پنجهء ستم او نجات نيابند ، با لشگرى جرّار به تعقيب آنها شتافت . چون فرزندان اسرائيل به ساحل قلزم رسيدند ، سخت مضطرب شدند . پيش رو درياى متلاطم ، و از قفا سپاه فرعون آنها را تهديد مى كرد . موسى - عليه السلام - آنها را تسلّى داد ، و به فرمان پروردگار عصاى خويش را به دريا نواخت ؛ آب چون ديوار بايستاد . خداوند ( ج ) دوازده راه در آن پديد آورد . فرزندان اسرائيل از دريا گذشتند .\r\nدر اين اثنا ، فرعون با سپاه خود به ساحل رسيد . چون چشمشان به راههاى خشك افتاد ، يكباره اسپان خود را در آب افكندند . هنگامى كه همگان در ميان دريا رسيدند ، طبقات آب به فرمان الهى ( ج ) به هم آمد و لشگر فرعون با ساز و برگ خود طعمهء امواج گرديد . چون فرعون به غرق خويش يقين كرد ، ترسيده كلمهء ايمان را به زبان راند كه شايد خداى بنى اسرائيل كلمهء ايمان او را بشنود و از موجهاى ستيزنده نجاتش بخشد . از بارگاه احديت ارشاد شد « آلآن »\r\n\r\n\r\n","description":"","footnote":"\r\n( 1 ) . بيرون آمد .\r\n","page_name":" 112 ","page_number":136},
  {"content":"\r\n\r\n وَ قَدْ عَصَيْتَ قَبْلُ  - الآية » يعنى ، مدّت العمر به مخالفت پرداختى ، و اشاعت ضلالت نمودى ، و شرارت كردى ؛ اكنون كه عذاب را مشاهده نمودى ، يقين كردى ! در اين وقت ، يقين تو را اعتبارى نيست :  « فَلَمْ يَكُ يَنْفَعُهُمْ إِيمانُهُمْ لَمَّا رَأَوْا بَأْسَنا ، سُنَّتَ اللَّهِ الَّتِي قَدْ خَلَتْ فِي عِبادِهِ وَ خَسِرَ هُنالِكَ الْكافِرُونَ »  ( المؤمن ، ركوع 9 ) .\r\nتنبيه : ايمان آوردن هنگام قبض روح و معاينهء عذاب « ايمان غرغره » و يا « ايمان بأس » يا « ايمان يأس » گفته مىشود ، و نزد اهل سنّت و جماعت نافع نيست . شيخ عبد الوهّاب شعرانى در كتاب اليواقيت و الجواهر عبارت فتوحات مكّيّه را نقل مىكند ؛ در آن نيز ايمان فرعون چنين تصريح شده ؛ در ديباچه نگاشته كه در نسخه هاى فتوحات ملحدين و زنادقه چندين عبارت الحاق كرده اند ؛ نسخهء بسيار مستند و معتبر فتوحات نزد من موجود است ؛ نشانى ازين عبارت در آن ديده نمى شود ؛ و اللّه اعلم .\r\nفائده : در نفس آخر كلمهء « آمنت » از زبان فرعون برآمد ، تا قبول دعاى حضرت موسى - عليه السلام -  ( فَلا يُؤْمِنُوا حَتَّى يَرَوُا الْعَذابَ الْأَلِيمَ )  به منصهء شهود گذاشته شود .\r\n فَالْيَوْمَ نُنَجِّيكَ بِبَدَنِكَ لِتَكُونَ لِمَنْ خَلْفَكَ آيَةً وَ إِنَّ كَثِيراً مِنَ النَّاسِ عَنْ آياتِنا لَغافِلُونَ  ( 92 )\r\n( پس ) امروز برهانيم بدن تو را تا باشى به اخلاف خود نشانه ؛ و هر آئينه بسا از مردمان از نشانه هاى ما بى خبران اند .\r\nتفسير : در موضح الفرقان است : چنان كه ايمان نابهنگام فرعون هدر رفت ، خداوند ( ج ) نعش او را از دريا برآورد و بر فراز پشته اى افگند ؛ تا بنى اسرائيل چون در وى نگرند ، سپاس گزارند ، و آيندگان را مايهء عبرت گردد ؛ و اگر چنين نبودى در برآوردن نعش او مفادى متصوّر نگشتى ؛ چنان كه ايمانش سودى نبخشيد ، در نجاتش مفادى نبود ، از تحقيقات كنونى برمى آيد كه جسم فرعون تا روزگار ما محفوظ مانده ؛ امّا ، صحّت كلمات قرآن بر ثبوت آن موقوف نيست .\r\nنجات فرزندان اسرائيل و غرق فرعون در روز عاشورا اتّفاق افتاده ؛ و اكنون كه من اين سطور را مى نگارم ، روز عاشوراى سال 1348 هجرى مى باشد . خداوند ( ج ) در اين جهان و آن جهان از\r\n\r\n","description":"","footnote":"","page_name":" 113 ","page_number":137},
  {"content":"\r\n\r\nعذاب خود نگاهمان دارد ، و دشمنان دين فرخندهء اسلام را غرق گرداند ؛ آمين .\r\n وَ لَقَدْ بَوَّأْنا بَنِي إِسْرائِيلَ مُبَوَّأَ صِدْقٍ وَ رَزَقْناهُمْ مِنَ الطَّيِّباتِ \r\nو هر آئينه جاى داديم بنى اسرائيل را به مقام نيك ؛ و روزى داديم ايشان را از پاكيزه ها ؛\r\nتفسير : خدا ( ج ) آل فرعون را هلاك گردانيد و نخست مصر را به فرزندان اسرائيل عطا كرد . چندى بعد شام را به ايشان كرامت ، و عمالقه را از آنجا بدرآورد . هردو سرزمين شاداب و خضر « 1 » است و اشياى پاك و گوارا در آن به افراط « 2 » پيدا مىشود . خلاصه ، بنى اسرائيل از آلاى حلال و طيّب متمتّع و معمور شدند .\r\n فَمَا اخْتَلَفُوا حَتَّى جاءَهُمُ الْعِلْمُ إِنَّ رَبَّكَ يَقْضِي بَيْنَهُمْ يَوْمَ الْقِيامَةِ فِيما كانُوا فِيهِ يَخْتَلِفُونَ  ( 93 )\r\nپس اختلاف نكردند تا آنكه آمد به ايشان دانش ؛ هر آئينه پروردگار تو حكم كند ميان ايشان روز قيامت در آن چيزى كه در آن اختلاف مى كردند .\r\nتفسير : مزيد بر نعمت و كرامت مادّى ، به نعمت دينى و روحانى سرافرازشان فرمود . به تورات شريف عالم گردانيد كه در آن اصول و فروع دين بيان شده ، اخبار باستان و داستان آيندگان مندرج بود . سزاوار نبود كه پس از آگهى به حقايق روشن اختلاف كنند ، و راه دوئيّت سپرند ، و در نحوست حزبيّت گرفتار شوند ؛ امّا ، با وجود دانش استوار و خبر راستى به اختلافات گوناگون پرداختند و متفرق شدند . در بعضى از مسائل با پيغمبر خويش ( موسى - عليه السلام - )\r\n\r\n\r\n","description":"","footnote":"\r\n( 1 ) . سرسبز\r\n( 2 ) . به فراوانى\r\n","page_name":" 114 ","page_number":138},
  {"content":"\r\n\r\nمخاصمه نمودند ؛ چنان كه در سورهء بقره گذشت .\r\nدر اخلاف آنها بعضى به همه پيغمبران خاصّه به حضرت پيغمبر آخر الزمان - صلّى اللّه عليه و سلّم - تصديق ، و اكثر تكذيب نمودند ؛ حال آنكه دربارهء آنها به مزيد پيشينه گوئى مطّلع بودند ؛ بلكه قبل از بعثت فرخندهء حضرت پيغمبر ( ص ) به ورود پيغمبر آخر الزمان چشم به راه داشتند ، و مشركان را مى گفتند : زود است به معيت پيغمبر آخرين ( ص ) به شما سزا دهيم !\r\nبنى اسرائيل تنها در اين امور اختلاف نكردند ؛ بلكه آئين خود را نيز تحريف داده « 1 » ، اصل ها و فرع هاى او را بدل كردند تا متدّرجا چندين طبقه پديد آمد . سه صد سال « 2 » بعد از مسيح شهريار قسطنطين كبير كه مشرب فلسفى داشت ، به نفاق دين نصرانيّت را پذيرفت .\r\nاسقف‌ها به پاس خاطر وى قوانين جديد وضع كردند و نو آئين شريعتى بنياد نهادند . قسطنطين معابد و مشاهد عالى آباد نمود . دين جديد كه ناسخ مسيحيت اصلى بود شايع شد . جز چندى از راهبان تارك الدنيا كه دور از آبادى در جنگل و كوه بسر مى بردند ، ديگرى به دين اصلى مسيحى استوار نمانده بود . عبادت به صليب ، اداى نماز سوى مشرق ، پرستش هيكل مسيح و مريم در كليسا ، حلال گردانيدن خنزير ، و نحو ذلك ، تحريفات متعدّد ديگر ، مسيحيّت حقيقى را يكسره مسخ كرد ، و اين مسيحيت منسوخ سرتاسر جهان پراكنده شد . اين وقتى بود كه بر شام ، بيت المقدّس ، جزيرهء بلاد روم نصارى تسلّط داشت ، تا هنگام خلافت فاروق اعظم ( رض ) اصحاب اين ممالك را از اقتدار نصارى برآوردند ؛ و للّه الحمد و المنّة .\r\n فَإِنْ كُنْتَ فِي شَكٍّ مِمَّا أَنْزَلْنا إِلَيْكَ فَسْئَلِ الَّذِينَ يَقْرَؤُنَ الْكِتابَ مِنْ قَبْلِكَ لَقَدْ جاءَكَ \r\nپس اگر توئى در شكّى از آنچه فروفرستاديم بسوى تو ، پس بپرس آنان را كه مى خوانند كتاب را پيش از تو ؛ هر آئينه آمده است پيش تو\r\n\r\n\r\n","description":"","footnote":"\r\n( 1 ) . تحريف كرده ،\r\n( 2 ) . سيصد سال\r\n","page_name":" 115 ","page_number":139},
  {"content":"\r\n\r\n    الْحَقُّ مِنْ رَبِّكَ فَلا تَكُونَنَّ مِنَ المُمْتَرِينَ ( 94 ) وَ لا تَكُونَنَّ مِنَ الَّذِينَ كَذَّبُوا بِآياتِ اللَّهِ فَتَكُونَ مِنَ الْخاسِرِينَ ( 95 ) إِنَّ الَّذِينَ حَقَّتْ عَلَيْهِمْ كَلِمَتُ رَبِّكَ لا يُؤْمِنُونَ ( 96 ) وَ لَوْ جاءَتْهُمْ كُلُّ آيَةٍ حَتَّى يَرَوُا الْعَذابَ الْأَلِيمَ     ( 97 )\r\nسخن درست از پروردگار تو ، پس مشو از شك آرندگان .\r\nو مباش از كسانى كه تكذيب كردند مر آيت هاى خدا را ؛ پس ميشوى از زيانكاران .\r\n( هرآئينه ) آنان كه ثابت شد بر ايشان سخن پروردگار تو ايمان نيارند\r\nو اگر چه بيامد بديشان هرنشانه ؛ تا آنكه ببينند عذاب درددهنده را .\r\nتفسير : اين خطاب در ظاهر به پيغمبر است - عليه السلام - امّا ، در حقيقت شنوانيدن ديگران مقصود است ، آنان كه به شنيدن اين وقايع و حقايق بزرگ از زبان يك نفر امّى دچار حيرت مى شدند ، از جهل و تعصّب در واقعيت آن اظهار شك و تردّد « 1 » مى نمودند ؛ ورنه آشكار است آنچه را پيغمبر خود آورده ، چه سان در آن شك و تردّد كرده مى توانست « 2 » ؟ و چيزى كه جهان را بسوى آن مى خواند ، و بدان وسيله در دل هاى شنوندگان يقين پديد مى آورد ؛ يقينى كه از كوهها استوارتر بود ، باز آن را خود تكذيب مى نمود ؟ ! بعد از چند آيت آشكار مىشود كه :  « يا \r\n\r\n\r\n","description":"","footnote":"\r\n( 1 ) . ترديد\r\n( 2 ) . مى توانست شك و ترديد بكند ؟\r\n","page_name":" 116 ","page_number":140},
  {"content":"\r\n\r\n أَيُّهَا النَّاسُ إِنْ كُنْتُمْ فِي شَكٍّ مِنْ دِينِي  - الآية » . واضح است شك كنندگان ديگرانند كه پيغمبر ( ص ) عقايدى را به آنها بيان مى نمود كه همه غير متزلزل و راسخ بود ، و آنها شك مى كردند .\r\nبه هرحال ، در اين آيات به مخاطبان قرآن از زبان پيغمبر ( ص ) اين مسئله كه سرچشمهء مرض كفر و تكذيب « شك » مى باشد ، تنبيه مىشود . در وقايعى كه قرآن بيان كرده ، اگر كسى را شبهه دست دهد ، در علاج آن بشتابد ؛ يعنى از دانايان كتب پيشين تحقيق كند ؛ در آنها راستان و منصفان نيز مى باشند ؛ آنها توضيح مى دهند هرچه پيغمبر امّى بيان مىكند درست است ، و هرچه بر وى فرود آمده فرستادهء پروردگار و همه راست و درست بوده ، شك و تردّد « 1 » در آن راه ندارد . اگر شكوك بيهوده درمان نشود ، به روزگار فزونى مى گيرد ؛ به امتراء ( شك ) و از امتراء به سر حدّ تكذيب مى رسد ؛ و جز خساره « 2 » و بربادى « 3 » بازنيارد . پس از تكذيب ، يك مرتبهء ديگر نيز مى باشد . انسان چون در آن مقام رسد ، به دلش مهر نهاده مىشود ؛ و از دوام تكذيب « 4 » ، استعداد قبول حق سلب مىشود كسى كه كارش بدين جا كشد ، اگر تمام آيات قدرت را مشاهده كند ، ايمان نيارد ؛ مگر آنگاه كه عذاب اليم را مشاهده كند ، و يقين وى در آن وقت سودى نبخشايد . « 5 »\r\nفائده : مراد از « كلمت ربك » ( سخن پروردگار تو ) غالبا « 6 » آنست كه جاى ديگر « 7 » خداوند ( ج ) فرمود :  « لَأَمْلَأَنَّ جَهَنَّمَ مِنَ الْجِنَّةِ وَ النَّاسِ أَجْمَعِينَ »  يعنى ، دوزخ را از جن مملّو مى گردانيم ! اينجا ، ذكر كسانى است كه بخت بد ، و سوء استعداد ، و نحوست اعمالشان ، اين سخن در علم الهى ( دربارهءشان ) ثابت شده .\r\n فَلَوْ لا كانَتْ قَرْيَةٌ آمَنَتْ فَنَفَعَها إِيمانُها إِلَّا قَوْمَ يُونُسَ لَمَّا آمَنُوا كَشَفْنا عَنْهُمْ عَذابَ الْخِزْيِ \r\nپس چرا نشد ديهى كه ايمان آرد ، پس سود كندش ايمان وى ؛ مگر قوم يونس ؛ چون ايمان آوردند ، برداشتيم از ايشان عذاب رسوائى را\r\n\r\n\r\n","description":"","footnote":"\r\n( 1 ) . ترديد\r\n( 2 ) . خسارت\r\n( 3 ) . هلاكت\r\n( 4 ) . به موجب دوام تكذيب ،\r\n( 5 ) . نبخشد .\r\n( 6 ) . ظاهرا\r\n( 7 ) . سورهء هود ، آيهء 119 .\r\n","page_name":" 117 ","page_number":141},
  {"content":"\r\n\r\n فِي الْحَياةِ الدُّنْيا وَ مَتَّعْناهُمْ إِلى حِينٍ  ( 98 )\r\nدر زندگانى دنيا ؛ و بهره مند ساختيم ايشان را تا مدّتى ؛\r\nتفسير : از آن قرى كه به تكذيب انبيا و شرارت خويش مستوجب عذاب شدند ، هيچيك را موقع « 1 » ايمان آوردن نرسيد ، تا از عذاب الهى ( ج ) رستگار شود ؛ مگر قوم يونس - عليه السلام - كه ايمان آوردند ، و خويشتن را از آن عذاب آسمانى كه بر ايشان فرود آمدنى بود نجات دادند . خداوند ( ج ) به طفيل ايمان بلاى وارده را از ايشان دفع فرمود ، و تا هنگامى كه در اين جهان بودند آنها را از فوايد و بركات آن برخوردار گردانيد .\r\nمفسرين گويند : يونس - عليه السلام - در ديار موصل بسوى مردم نينوا مبعوث گرديده كه همه بت پرست بودند . يونس - عليه السلام - هفت سال به نصيحت مردم پرداخت مردم پند وى را پذيرا نشدند ، و هرروز در انكار و تكذيب افزودند . آخر ، يونس - عليه السلام - به ستوه آمد و به آنها آگهى داد كه اگر از تكذيب وى دست نه بردارند « 2 » ، عذاب خدا در مدّت سه روز بر آنها فرود مى آيد ! شب سوّم دررسيد ؛ يونس - عليه السلام - نيمى از شب گذشته ، از شهر خارج شد . سپيده دم آثار عذاب هويدا گرديد ابرى بس مهيب و سياه اطراف آسمان را فراگرفت . دود غليظ و تيره از آن برآمد ، و آهسته آهسته به خانه هاى مردم نزديك گرديد ، چندانكه فضاى منازل بكلّى تاريك شد .\r\nمردم از مشاهدهء اين آثار و علايم به هلاك خويش متيقن شدند ، و در جستجوى يونس - عليه السلام - افتادند . پيغمبر را نيافتند . همگان با زنان و كودكان حتى چارپايان از مشكو بصحرا شدند ، و با صفاى قلب به بارگاه الهى ( ج ) رجوع نمودند . از خوف به گريه و زارى درآمدند . به اخلاص و تضّرع خدا ( ج ) را خواندند . از چهار طرف آه و گريه بلند شد و همه فرياد برآوردند : آمنّا بما جاء به يونس » ( آنچه يونس ( ع ) با خود آورده بر آن ايمان آورديم ) .\r\nخدا ( ج ) بر تضرّع و گريهء آنها رحم كرد و آثار عذاب را برداشت .\r\nاقوال علماى سلف در اين باره دو نوع است . اكثر بر آن اند هنوز اصل عذاب را نديده بودند ؛ تنها علايم و آثار در نظرشان آمده بود ، و شرعا در اين وقت ايمان نافع مى باشد ؛ و مراد از « ايمان يأس » كه مقبول نمى باشد ، آنست كه اصل عذاب را مشاهده كنند ، و پس از آنكه در آن\r\n\r\n\r\n","description":"","footnote":"\r\n( 1 ) . فرصت\r\n( 2 ) . دست برندارند ،\r\n","page_name":" 118 ","page_number":142},
  {"content":"\r\n\r\nمبتلا شوند ايمان آرند ؛ بسان فرعون ، كه چون گرفتار امواج دريا گرديد اعتراف كرد . نزد بعضى ، ايمان قوم يونس ( ع ) نيز مانند فرعون « ايمان يأس » بود ، و برطبق قاعدهء عمومى بايد نافع واقع نمى شد ؛ امّا ، خدا ( ج ) به فضل خويش ، بر خلاف مقرّرات عمومى استثنانا ايمان آنها را معتبر قرار داد ، و به رنگ ايمان فرعون مسترد نكرد . علما را در اين باره نيز اختلاف است كه آيا نفع اعمال آنها به حيات اين جهان محدود بود و عذاب وارده را دفع كرد ، يا در آن جهان نيز مايهء رستگارى مى گردد . ابن كثير صورت دوم را ترجيح داده ، يعنى در دنيا و آخرت مفيد و معتبر شناخته مىشود ؛ و اللّه اعلم .\r\nحضرت شاه - رحمة اللّه - اين آيت را چه لطيف و دقيق تفسير نموده : يقين نمودن هيچ‌كس را بعد از مشاهدهء عذاب دنيا به كار نيامد ، مگر قوم يونس را كه هنوز حكم عذاب بر آنها وارد نشده بود ؛ بلكه محض « 1 » نظر به شتاب يونس ( ع ) نمونه اى از عذاب هويدا گرديده بود ، تا سخن يونس را دروغ نپندارند . چون ايمان آوردند ، رستند ؛ و نمونهء عذاب برداشته شد . چنين اند مشركان مكّه ؛ چون سپاه اسلام هنگام فتح مكّه براى قتل و غارت آنها رسيدند ، ايمان آنها قبول شد و امان يافتند . بقّيهء داستان يونس ( ع ) در « صافّات » و غيره مى آيد .\r\n وَ لَوْ شاءَ رَبُّكَ لَآمَنَ مَنْ فِي الْأَرْضِ كُلُّهُمْ جَمِيعاً أَ فَأَنْتَ تُكْرِهُ النَّاسَ حَتَّى يَكُونُوا مُؤْمِنِينَ  ( 99 )\r\nو اگر خواستى پروردگار تو ، هر آئينه ايمان مى آورد هركه در زمين است ، همه ايشان يك جا ؛ آيا تو اكراه مى كنى مردمان را تا گردند مؤمنان ؟ !\r\nتفسير : تو نمى توانى با قوّت ، « 2 » ايمان را در دل ها فرود آرى ؛ اگر خدا ( ج ) مى خواست مى توانست قلوب تمام افراد بشر را به نور ايمان روشن مى گردانيد ؛ امّا ، چون پيش تر در مواقع « 3 » متعدّد شرح داديم ، چنين نكرد ؛ زيرا ، مخالف حكمت و مصلحت تكوينى بود .\r\n\r\n\r\n","description":"","footnote":"\r\n( 1 ) . فقط\r\n( 2 ) . به زور ،\r\n( 3 ) . مواضع\r\n","page_name":" 119 ","page_number":143},
  {"content":"\r\n\r\n وَ ما كانَ لِنَفْسٍ أَنْ تُؤْمِنَ إِلَّا بِإِذْنِ اللَّهِ وَ يَجْعَلُ الرِّجْسَ عَلَى الَّذِينَ لا يَعْقِلُونَ  ( 100 )\r\nو نيست هيچ‌كس را كه ايمان آرد مگر به ارادهء خدا ؛ و مى افگند پليدى ( عذاب ) را بر آنان كه درنمى يابند .\r\nتفسير : جز به مشّيت و توفيق و حكمت تكوينى خدا ( ج ) هيچ‌كس ايمان آورده نمى تواند « 1 » ، و اين حكم و توفيق نصيب كسى است كه در آيات خدا به غور نگرد ؛ از عقل و انديشه مستفيد شود . هركه تكليف « 2 » غور و دانائى را بر خويش هموار نمى كند ، خدا ( ج ) او را در رجس شرك و كفر مى گذارد .\r\n قُلِ انْظُرُوا ما ذا فِي السَّماواتِ وَ الْأَرْضِ وَ ما تُغْنِي الْآياتُ وَ النُّذُرُ عَنْ قَوْمٍ لا يُؤْمِنُونَ  ( 101 )\r\nبگو : ببينيد چه چيز است در آسمانها و زمين ؟ و فايده ( دفع ) نمى كند نشانه ها و ترسانندگان از گروهى كه باور نمى كنند .\r\nتفسير : براى متفكّران و غوركنندگان چه نشانه هاى عظيم حكمت و قدرت و توحيد موجود است ؛ بل « 3 » در هر ذرّه دلالتى ، و در هر برگى آيتى است كه بر يگانگى وى گواهى مىدهد . كسى كه سر تسليم و قبول ندارد ، اين همه آثار و علايم در نگاه او عبث و تنبيه و تخويف انبيا در نظرش غيرمفيد است .\r\n فَهَلْ يَنْتَظِرُونَ إِلَّا مِثْلَ أَيَّامِ الَّذِينَ خَلَوْا مِنْ قَبْلِهِمْ  پس انتظار نمى كشند مگر مانند روزهايى كه گذشتند پيش از ايشان ؛\r\n\r\n\r\n","description":"","footnote":"\r\n( 1 ) . نمى تواند ايمان بياورد ،\r\n( 2 ) . رنج و زحمت\r\n( 3 ) . بلكه\r\n","page_name":" 120 ","page_number":144},
  {"content":"\r\n\r\n قُلْ فَانْتَظِرُوا إِنِّي مَعَكُمْ مِنَ الْمُنْتَظِرِينَ  ( 102 )\r\nبگو : پس انتظار بكشيد ؛ هر آئينه من با شمايم از منتظران .\r\nتفسير : براى اين مردم لجوج معاند كه هيچ دليل و علامتى را نمى پذيرند ، جز اين چيزى نيست كه منتظر آفات و حوادثى باشند كه به مكذّبان پيشين فرود آمده ؛ بهتر است ما و شما در انتظار آن وقت باشيم ، تا پايان كار راستگويان و دروغگويان واضح گردد .\r\n ثُمَّ نُنَجِّي رُسُلَنا وَ الَّذِينَ آمَنُوا كَذلِكَ حَقًّا عَلَيْنا نُنْجِ الْمُؤْمِنِينَ  ( 103 )\r\nباز نجات مى دهيم پيغامبران خود را ، و آنان را كه ايمان آوردند ؛ همچنين بر ماست كه نجات دهيم مؤمنان را .\r\nتفسير : همچنانكه در ملل سابق عادت داشتيم كه مكّذبان را هلاك كنيم ؛ پيغمبران و مؤمنان را نجات بخشيم ، دربارهء مؤمنان كنونى و آينده وعده مى دهيم كه آنها را در آخرت از عذاب اليم ، و در دنيا از شدايد و مظالم كافران نجات بخشيم ، به شرطى كه « 1 » مؤمن باشند ، يعنى داراى صفات و خصايلى باشند كه در قرآن و حديث از مؤمنان بيان شده .\r\n قُلْ يا أَيُّهَا النَّاسُ إِنْ كُنْتُمْ فِي شَكٍّ مِنْ دِينِي فَلا أَعْبُدُ الَّذِينَ تَعْبُدُونَ مِنْ دُونِ اللَّهِ وَ لكِنْ \r\nبگو : اى مردمان ، اگر هستيد در شك از دين من ، پس نمى پرستم آنان را كه شما مى پرستيد بجز خدا ؛ و ليكن\r\n\r\n\r\n","description":"","footnote":"\r\n( 1 ) . به شرط آنكه\r\n","page_name":" 121 ","page_number":145},
  {"content":"\r\n\r\n   أَعْبُدُ اللَّهَ الَّذِي يَتَوَفَّاكُمْ وَ أُمِرْتُ أَنْ أَكُونَ مِنَ الْمُؤْمِنِينَ ( 104 ) وَ أَنْ أَقِمْ وَجْهَكَ لِلدِّينِ حَنِيفاً وَ لا تَكُونَنَّ مِنَ الْمُشْرِكِينَ ( 105 ) وَ لا تَدْعُ مِنْ دُونِ اللَّهِ ما لا يَنْفَعُكَ وَ لا يَضُرُّكَ فَإِنْ فَعَلْتَ فَإِنَّكَ إِذاً مِنَ الظَّالِمِينَ    ( 106 )\r\nعبادت مى كنم آن خدا را كه قبض مىكند ارواح شما را ؛ و مأمور شده ام كه باشم از مؤمنان .\r\nو آنكه راست كن روى خود را براى دين حنيف ؛ و مباش از مشركان .\r\nو مخوان بجز خدا چيزى را كه سود ندهد تو را و زيان نرساند به تو ؛ ( پس ) اگر بكنى ( پس ) به درستى كه تو آنگاه از ظالمانى .\r\nتفسير : اگر مسلك دينى من در انديشهء شما نمى گنجد و در آن باره گرفتار شكوك و شبهاتيد ، اينك اصل اصول دين خود را كه توحيد خالص است ، به شما مى دانانم . خلاصه ، من از پرستش معبودان موهوم شما سخت بيزارم ، و هرگز مپنداريد كه من هم آن را خواهم گزيد . من خالص خداى قدّوس متعال را مى پرستم كه روح شما در قبضهء قدرت اوست . چون اراده كند در ابدان شما گذارد ، و چون خواهد يكدم برآرد . پس بايد كسى را عبادت نمود كه مرگ و حيات در يد اوست . عبادت تنها از جوارح ساخته نيست . هر آئينه انسان بايد از دل بر توحيد و يگانگى\r\n\r\n","description":"","footnote":"","page_name":" 122 ","page_number":146},
  {"content":"\r\n\r\nوى كامل متيقّن شود ، و در پيدا و پنهان به همان دين حنيف ، كه دين ابراهيم خليل اللّه است ، از روى هّمت و توجه مستقيم باشد . از شوايب شرك جلّى و خفى پاك گردد ؛ چنان كه خاص « 1 » به وى عبادت مىكند ، خاص از او استعانت جويد ؛ زيرا ، سود و زيان خير و شرّ ، همه در قبضهء تصرّف اوست . از چيزى كه هيچ سود و زيان در تصرّف آن نيست ، به رسم مشركان استعانت جستن ، حرفى واهى بل ظلمى عظيم و شعبه اى از شرك است . اگر به فرض محال ، معاذ اللّه ، از پيغمبر اين امر صادر شود ؛ به لحاظ شخصيّت بزرگ وى ، ظلم اعظم شمرده مىشود .\r\n وَ إِنْ يَمْسَسْكَ اللَّهُ بِضُرٍّ فَلا كاشِفَ لَهُ إِلَّا هُوَ وَ إِنْ يُرِدْكَ بِخَيْرٍ فَلا رَادَّ لِفَضْلِهِ يُصِيبُ بِهِ مَنْ يَشاءُ مِنْ عِبادِهِ وَ هُوَ الْغَفُورُ الرَّحِيمُ  ( 107 )\r\nو اگر برساند به تو خدا رنجى ، پس نيست بردارنده آن را مگر او ؛ و اگر خواهد در حق تو نعمتى ، پس نيست هيچ دفع كننده مر فضل او را ؛ مى رساند فضل خويش را به هركه خواهد از بندگان خود ؛ و او آمرزنده ، مهربان است .\r\nتفسير : چون درخواست نمودن از چيزى كه هيچ خير و شرّ در اختيار او نيست ، ممنوع قرار داده شد ؛ مناسب آنست كه در قبال آن ذكر مالك على الاطلاق شود كه رنج و راحت ، خير و شرّ ، همه در قدرت اوست ؛ و هيچ‌كس نمى تواند عذابى را كه وى فروفرستاده دفع كند ، و به هركه خواهد عنايت كند ، كس نتواند آن را باز دارد .\r\n قُلْ يا أَيُّهَا النَّاسُ قَدْ جاءَكُمُ الْحَقُّ مِنْ رَبِّكُمْ فَمَنِ \r\nبگو : اى مردمان ، به درستى كه آمد به شما حق از پروردگار شما ؛ پس هركه\r\n\r\n\r\n","description":"","footnote":"\r\n( 1 ) . كاملا\r\n( 2 ) . تنها\r\n","page_name":" 123 ","page_number":147},
  {"content":"\r\n\r\n اهْتَدى فَإِنَّما يَهْتَدِي لِنَفْسِهِ وَ مَنْ ضَلَّ فَإِنَّما يَضِلُّ عَلَيْها وَ ما أَنَا عَلَيْكُمْ بِوَكِيلٍ  ( 108 )\r\nراه يافت ، جز اين نيست كه راه مى يابد براى خود ؛ و هركه گمراه شد ، پس جز اين نيست كه گمراه مىشود بر نفس خود ، و نيستم من بر شما مختار ( نگاهبان ) .\r\nتفسير : « حق » با دلايل و براهين آشكار فرارسيده ، و هيچكس عذر معقول ندارد كه آن را نپذيرد . خدا ( ج ) آخرين حجّت خود را بر بندگان خويش اتمام نمود . اكنون ، هركه سود و زيان خود را مىداند ، و به راهى كه خدا ( ج ) بازنموده رهسپار مىشود ، فلاح دنيا و آخرت نصيب او مى گردد ؛ هركه آن را مى گذارد ، و تردّد « 1 » دارد ، خود خوار و پريشان گردد . بايست مردم خودشان خير را از شرّ جدا كنند ؛ و مستقبل خود را انتظام دهند ؛ و طريق شايسته را اختيار نمايند . پيغمبر مختار گردانيده نشده كه مسئول و متعّهد تمام اعمال مردم باشد ؛ كار وى صرف « 2 » تبليغ و هدايت است ، و متابعت آن به دست رهروان او .\r\n وَ اتَّبِعْ ما يُوحى إِلَيْكَ وَ اصْبِرْ حَتَّى يَحْكُمَ اللَّهُ وَ هُوَ خَيْرُ الْحاكِمِينَ  ( 109 )\r\nو پيروى كن ( اى محمّد ( ص ) چيزى را كه وحى كرده مىشود به تو ؛ و صبر كن تا حكم كند خدا ؛ و او بهترين فيصله كنندگان است .\r\nتفسير : در اين آيت ، به حضرت پيغمبر تسليت است . اگر مردم حق را نپذيرند ، تو ملول مباش .\r\nاحكام خدا را پيروى كن ، و در وظيفهء تبليغ منهمك باش ! شدايدى كه در راه پيش آيد بر آن شكيبائى كن .\r\nبر آزار مخالفان متحمل باش ؛ تا آنگاه كه خداى متعال ميان تو و آنها به بهترين صورتى حكميّت نمايد ؛ يعنى برطبق پيمان خويش تو را منصور گرداند ، يا حكم جهاد را بفرستد .\r\nللّه الحمد ، به عون و عنايت الهى ( ج ) سورهء يونس تمام شد .\r\n\r\n\r\n","description":"","footnote":"\r\n( 1 ) . ترديد\r\n( 2 ) . صرفا ، منحصرا\r\n","page_name":" 124 ","page_number":148},
  {"content":"\r\n\r\nترتيبها 11 سورة هود آياتها 123\r\n\r\nسورة هود\r\nمكّيّة و هى مائة و ثلاث و عشرون آية و عشر ركوعات سورهء هود ، مكّى ؛ و يكصد و بيست و سه آيت ؛ و ده ركوع است\r\nبسم الله الرحمن الرحيم   الر كِتابٌ أُحْكِمَتْ آياتُهُ ثُمَّ فُصِّلَتْ مِنْ لَدُنْ حَكِيمٍ خَبِيرٍ   ( 1 )\r\nآغاز مى كنم بنام خدائى كه نهايت مهربان ، بسيار بارحم است .\r\nاين كتابى است كه استوار كرده شده آيات او ، باز جدا كرده شده از نزد حكم كننده ، باخبر .\r\nتفسير : قرآن كتابى است عظيم الشان و جليل القدر ؛ آيات آن از حيث لفظ و معنى منتظم و داراى اسلوب واحد است ؛ تناقضى در آن نيست ؛ مباحث آن هيچكدام مخالف حكمت و حقيقت نمى باشد ؛ در فصاحت و بلاغت اعجاز دارد ؛ و كس نتواند بر حرفى از آن نامهء آسمانى انگشت انتقاد نهد ؛ مضامين آن در عبارتى اداشده كه بهتر از آن تعبيرى محال است ؛ قباى برازندهء الفاظ بر قامت دل انگيز معانى چنان راست افتاده كه سر مويى تنگى و فراخى در آن نباشد .\r\nاصول و فروع ، اخلاق و اعمال ، نصايح جهان قيمتى كه آيات اين كتاب مقدّس بر آن شامل است ، برهان و استدلالى كه به غرض اثبات مدّعا در آن استعمال شده ؛ همه در معيار علم و\r\n\r\n","description":"","footnote":"","page_name":" 125 ","page_number":149},
  {"content":"\r\n\r\nحكمت سنجيده شده ، پايهء حقايق و دلايل آن چنان به متانت بنياد نهاده شده كه سير قرون و اعصار كوچكترين فتورى در آن پديد آورده نمى تواند « 1 » در اين نامهء پاك نهاد ، جهان تشخيص شده ، و هر آن حادثه و تغيّر « 2 » كه تا قيامت پيش آيد ، من كل الوجوه ، در آن تمحيص يافته . مائدهء قرآن براى روح انسان غذاى معتدل و جاويد فراهم نموده ؛ غذايى كه در همه احوال و اوقات ، تناول كنندگان را ملايم و خوشگوار مى باشد .\r\nبا وصف تمام اين محّسنات حكمت انگيز ، به اجمال و ابهام سخن نرانده ، و شكل معمّا اختيار نكرده ؛ بل « 3 » كافّهء مهّمات معاد و معاش را به وضوح تمام مى داناند « 4 » . دلايل توحيد ، احكام ، مواعظ ، داستان ها به شكل دلكش و به قراين جداگانه ، هريك در موقع آن نهاده شده ؛ نزول قرآن نيز مبنى بر حكمت است كه يكباره فرود نيامده ، و در اوقات مختلف به لحاظ موقع و مصلحت نازل گرديده . انسان چون مجموع اين نكات و دقايق را در قرآن معاينه مىكند ، به شگفت اندر مىشود ، و در حقيقت مورد استغراق « 5 » نيست ؛ زيرا ، اگر كلام حضرت حكيم و خبير حقيقى - جلّت عظمته - جامع اين همه حكمت ها و زيبائى ها نباشد ، از كلام كه آن را توقّع توان كرد ؟ !\r\n أَلَّا تَعْبُدُوا إِلَّا اللَّهَ \r\nعبادت نكنيد مگر خدا را ؛\r\nتفسير : مقصد بزرگ از فرودآوردن اين كتاب محكم و مفصّل اينست كه جهانيان به عبادت خداى يگانه - جلّت عظمته - دعوت داده شوند ، و طرق عبادت تعليم شود . براى تكميل « 6 » اين مقصد جليل ، انبياى سابق مبعوث شدند :  « وَ ما أَرْسَلْنا مِنْ قَبْلِكَ مِنْ رَسُولٍ إِلَّا نُوحِي إِلَيْهِ أَنَّهُ لا إِلهَ إِلَّا أَنَا فَاعْبُدُونِ »  ( الانبياء ، ركوع 2 )  « وَ لَقَدْ بَعَثْنا فِي كُلِّ أُمَّةٍ رَسُولًا أَنِ اعْبُدُوا اللَّهَ وَ اجْتَنِبُوا الطَّاغُوتَ »  ( النحل ، ركوع 5 ) .\r\n إِنَّنِي لَكُمْ مِنْهُ نَذِيرٌ وَ بَشِيرٌ  ( 2 )\r\nهر آئينه من شما را از وى بيم دهنده و مژده رساننده ام .\r\n\r\n\r\n","description":"","footnote":"\r\n( 1 ) . نمى تواند پديد بياورد .\r\n( 2 ) . تغيير\r\n( 3 ) . بلكه\r\n( 4 ) . تعليم مىدهد .\r\n( 5 ) . استبعاد\r\n( 6 ) . تحقق بخشيدن ، انجام رسانيدن\r\n","page_name":" 126 ","page_number":150},
  {"content":"\r\n\r\nتفسير : به كسانى كه اين كتاب مقدّس را مى پذيرند ، و شرك را گذاشته ، خداى واحد متعال را مى پرستند ، به رستگارى دارين بشارت مى دهم ؛ و كسانى را كه نمى پذيرند ، و به كفر و شرك دوام مى دهند « 1 » ، از عذاب الهى ( ج ) مى ترسانم .\r\n وَ أَنِ اسْتَغْفِرُوا رَبَّكُمْ ثُمَّ تُوبُوا إِلَيْهِ يُمَتِّعْكُمْ مَتاعاً حَسَناً إِلى أَجَلٍ مُسَمًّى \r\nو آنكه آمرزش طلبيد از پروردگار خود ؛ باز رجوع كنيد بسوى وى ؛ تا برخوردارى دهد شما را برخوردارى نيك ، تا وقت مقرّره ؛\r\nتفسير : هركه از تقصير گذشته آمرزش طلبد ، و آينده از دل به خدا ( ج ) رجوع كند ، زندگانى اين جهان بر وى نيكو مى گذرد ؛ زيرا ، مؤمن قانت درهرحال اميدوار فضل و كرم كردگار است . وى در راه حصول رضاى خدا و تصوّر مستقبل بزرگ خود چندان شاد مى باشد كه بزرگترين شدايد و مصايب اين جهان نيز در نگاه او پر كاهى اهّمّيت ندارد ؛ و چون مى انديشد كه من فرايض زندگانى خود را به صورت درست انجام مى دهم ، هر آئينه روزى مى آيد كه صلت آن را از بارگاه مالك عرش عظيم دريافت نمايم ، پس به پيمان الهى ( ج ) اعتماد مىكند ، و از نشاط در جامه نمى گنجد . بهرهء اندكى كه از دنيا برمى دارد ، وسيلهء سكون قلب و آسايش باطن او مىشود ؛ سكون و آسايشى كه شهرياران مقتدر را با وجود شكوه و دارائى و گنج‌هاى بى شمار دست نمى دهد . بل « 2 » در رنج‌ها و مصايب چندروزه لذّتى مى يابد كه شهرياران و توانگران را از عيش و تنعّمشان حاصل نمى شود . وطنخواهى كه به جرم سياست و عشق وطن در زندان افتاده ، اگر فرض مىكند كه به طفيل حبس او وطن از غلامى بيگانگان آزاد مىشود ؛ و چون از حبس رها گردد ، صدر جمهور وطن قرار مى يابد « 3 » ، در همان اطاق مظلم محبس چندان شاد و مطمئن مى باشد كه پادشاه عصر او را در كاخ سلطنتش آنهمه شادى دست نمى دهد ؛ زيرا ، شاه با همه ساز و برگ عيش و طرب ، انديشناك است كه پس از يك هفته با منتهاى خوارى اورنگ\r\n\r\n\r\n","description":"","footnote":"\r\n( 1 ) . ادامه مى دهند ،\r\n( 2 ) . بلكه\r\n( 3 ) . قرار مى گيرد ،\r\n","page_name":" 127 ","page_number":151},
  {"content":"\r\n\r\nشهريارى را پدرود « 1 » مى گويد ! زندگانى مؤمن قانت را در زندان دنيا نيز برين بايد قياس كرد .\r\n وَ يُؤْتِ كُلَّ ذِي فَضْلٍ فَضْلَهُ \r\nو تا بدهد هر صاحب بزرگى را جزاى بزرگى وى ؛\r\nتفسير : هركه بيشتر كوشد ، از فضل خدا ( ج ) بيشتر مستفيد شود ؛ در آن جهان به اجر و ثواب ، و در اين جهان به مزيد طمأنينت نايل گردد .\r\n وَ إِنْ تَوَلَّوْا فَإِنِّي أَخافُ عَلَيْكُمْ عَذابَ يَوْمٍ كَبِيرٍ  ( 3 )\r\nو اگر برگرديد ( پس هر آئينه ) من مى ترسم بر شما از عذاب روز بزرگ .\r\nتفسير : اگر سخنان مرا نپذيريد ، عذاب قيامت يقينى است . مقصود از گفتن « من مى ترسم » اظهار شفقت و همدردى عام حضرت پيغمبر بر خلايق است .\r\n  إِلَى اللَّهِ مَرْجِعُكُمْ وَ هُوَ عَلى كُلِّ شَيْءٍ قَدِيرٌ ( 4 ) أَلا إِنَّهُمْ يَثْنُونَ صُدُورَهُمْ لِيَسْتَخْفُوا مِنْهُ  \r\nبسوى خداست بازگشت شما ؛ و او بر همه چيز تواناست .\r\nآگاه باش هر آئينه ايشان مى پيچند سينه هاى خود را تا پنهان شوند از خدا ؛\r\n\r\n\r\n","description":"","footnote":"\r\n( 1 ) . بدرود\r\n","page_name":" 128 ","page_number":152},
  {"content":"\r\n\r\n أَلا حِينَ يَسْتَغْشُونَ ثِيابَهُمْ يَعْلَمُ ما يُسِرُّونَ وَ ما يُعْلِنُونَ إِنَّهُ عَلِيمٌ بِذاتِ الصُّدُورِ  ( 5 )\r\nآگاه باش چون بر سر كشند جامهاى خود را ، مىداند آنچه پنهان مى كنند و آنچه آشكار مى نمايند ؛ هر آئينه او داناست به اسرارى كه در سينه هاست .\r\nتفسير : هنگام سزا دادن بايد گنهكار حاضر ، و حاكم در اجراى سزا قدرت و اختيار كامل داشته باشد ، و كردار مجرمان همه در علم او باشد ، از  « إِلَى اللَّهِ مَرْجِعُكُمْ »  معلوم مىشود كه گنهكار و بى گناه همگان به حضور خدا ( ج ) حاضر مى شوند ؛ در  « وَ هُوَ عَلى كُلِّ شَيْءٍ قَدِيرٌ » ؛  بيان قدرت و اختيار عام اوست ؛ از  « أَلا إِنَّهُمْ يَثْنُونَ صُدُورَهُمْ »  تا  « بِذاتِ الصُّدُورِ »  وسعت علم محيط وى ظاهر مىشود ؛ يعنى ، خدا ( ج ) آشكار و پنهان را يكسان مىداند ، و به اسرارى كه در قلوب پنهان است آگاه مى باشد ؛ پس گنهكار چه سان مىتواند به اخفاى گناه خود نجات يابد .\r\nتنبيه : در شأن نزول اين آيات ، مفسرّان را اختلاف است . به اصح روايات كه از ابن عبّاس - رضى اللّه عنهما - در بخارى منقول مى باشد ، بر بعضى مسلمانان به قدرى حيا غالب گرديد كه اگر هنگام استنجا و جماع يا ديگر ضروريّات بشرى مى خواستند خويشتن را برهنه كنند ، مى شرميدند و مى گفتند : اهل آسمان به ما نگاه مى كنند ! اگر به مجبورى برهنه مى شدند ، از فرط حيا خم مى گرديدند ، و براى پوشيدن شرمگاه خود سينه ها را فرود مى آوردند . چنين آثار ، گاهى از غايت تأدّب مع اللّه و غلبهء حيا نشأت مىكند ، و به اصطلاحات صوفيّه ، كسانى را كه چنين باشند مغلوب الحال مى نامند . چون ممكن بود اين همه غلوّ و تعمّق بر آيندگان امّت فشار آرد ، قرآن به  « أَلا حِينَ يَسْتَغْشُونَ ثِيابَهُمْ »  آن را اصلاح فرمود . يعنى ، اگر هنگام ضرورت در برهنه شدن بدن از خدا مى شرميد ، ملتفت شويد آيا در حال پوشيدن لباس ، ظاهر و باطن شما نزد خدا ( ج ) نيست ؟ ! چون انسان در آن حال نمى تواند خود را از خدا ( ج ) مخفى دارد ، هنگام ضروريّات بشرى اين قدر غلوّ ضرورت ندارد . واضح گرديد كه براى ربط آيات بايد يك مضمون با مضمون ديگر مناسبت داشته باشد ، و مناسبت آيت با شأن نزول لزومى ندارد .\r\n\r\n","description":"","footnote":"","page_name":" 129 ","page_number":153},
  {"content":"\r\n\r\n * وَ ما مِنْ دَابَّةٍ فِي الْأَرْضِ إِلَّا عَلَى اللَّهِ رِزْقُها \r\nو نيست هيچ جنبده در زمين ، مگر بر خداست روزى او ؛\r\nتفسير : سابق بيان وسعت علم الهى ( ج ) بود ؛ اين تكملهء آنست . يعنى ، هر ذيروحى كه در زمين جنبش مى نمايد و به رزق نيازمند است ، رساندن روزيش را خدا ( ج ) به محض فضل بر ذمّت خود گذاشته است رزق مقدّر زينهار مى رسد . وسائل و اسبابى كه بندگان اتّخاذ مى كنند ، دروازه هاى حصول رزق است .\r\nاتّخاذ تدبير و اسباب ، و درعين حال چشم داشتن بر مسبّب الاسباب منافى توكّل نيست ؛ ولى بايد قدرت الهى ( ج ) را در وسائل عادى مقيّد و محصور نپنداشت . حضرت او بدون وسايل نيز روزى مىدهد ، يا امر ديگرى را به نفاذ مى رساند . چون كار خداست كه غذا و معيشت كافّهء حيوانات را برحسب استعداد آنان تهيّه نمايد ؛ علم وى نيز بايد بر همگان محيط باشد ، تا قسمت روزى خوار از روى بصيرت كامل فرارسد .\r\n وَ يَعْلَمُ مُسْتَقَرَّها وَ مُسْتَوْدَعَها \r\nو مىداند قرارگاه او و آرامگاه وى را ؛\r\nتفسير : حضرت شاه - رحمه اللّه - فرمايد : « مستقر » نشيمنگاه بهشت و دوزخ ؛ « مستودع » پناهگاه قبر مى باشد . از اين پيش تر در « و ما من دابة » شرح حيات دنيوى بود ؛ اينجا از برزخ و آخرت بيان مىشود . مطلب خداى متعال بر تمام مراتب هستى شما از آغاز تا انجام آگاهست . در تعيين مستقّر و مستودع مفسّران را گفته ها بسيار است ؛ در تفسير سورهء انعام اندكى از آن نگاشتيم .\r\nابن كثير گويد : ابن عبّاس بر آن است كه نشيمنگاه انسان در حيات اين جهان « مستقر » و مدفن وى پس از مرگ « مستودع » ناميده مىشود . مجاهد گويد : مراد از « مستقّر » رحم مادر ، و از « مستودع » صلب پدر است ، و عطاء برعكس آن سخن رانده .\r\nبعض متفلسفين ، مساكن فعلى حيوانات را بر زمين « مستقّر » و موادّ و مقامى را كه قبل از وجود فعلى در آن بودند « مستودع » پنداشته اند . يعنى ، خداى توانا بر همهء آن موادّ و اطوار و ادوار مختلفى كه حيوانات از آن عبور نموده به هيئت كنونى رسيده اند آگاه است ، و برطبق علم\r\n\r\n","description":"","footnote":"","page_name":" 130 ","page_number":154},
  {"content":"\r\n\r\nمحيط خويش و درخور استعدادشان به وجود و كمالات وجود فايز مى گرداند .\r\n كُلٌّ فِي كِتابٍ مُبِينٍ  ( 6 )\r\nهريك در كتاب روشن است .\r\nتفسير : چون در لوح محفوظ كه صحيفهء علم كردگار است ، كافّهء اشياء موجود مى باشد ، در علم الهى ( ج ) چه سان موجود نباشد ؟ !\r\n وَ هُوَ الَّذِي خَلَقَ السَّماواتِ وَ الْأَرْضَ فِي سِتَّةِ أَيَّامٍ \r\nو اوست آنكه آفريد آسمانها و زمين را ، در شش روز :\r\nتفسير : پس از ذكر علم ، بيان قدرت اوست ؛ كه تفسير آن در ركوع هفتم سورهء اعراف گذشته .\r\n وَ كانَ عَرْشُهُ عَلَى الْماءِ \r\nو بود عرش او بر آب ؛\r\nتفسير : پيش از آفرينش آسمانها و زمين آب را بيافريد تا مادهء حيات اشياء را در آينده تأمين نمايد :  « وَ جَعَلْنا مِنَ الْماءِ كُلَّ شَيْءٍ حَيٍّ »  ( الانبياء ، ركوع 3 ) . در آن هنگام ، عرش خدا بر روى آب بود ؛ چنان كه اكنون فراز سماوات است . گويا ، اين يك صورت بود براى اظهار اين حقيقت كه مادّه و وسيلة الحيات كاينات ، خاص تحت تسلّط و تصرّف و قيمومت مطلقهء حضرت رب العرش است ؛ و اللّه اعلم .\r\n لِيَبْلُوَكُمْ أَيُّكُمْ أَحْسَنُ عَمَلًا \r\nتا كه معاملهء آزمايندگان كند با شما كه كدام كس از شما نيكوتر است از جهت عمل ؛\r\nتفسير : مقصود از ترتيب و نظام آفرينش همه آزمايش شماست كه تا كجا در نظام\r\n\r\n","description":"","footnote":"","page_name":" 131 ","page_number":155},
  {"content":"\r\n\r\nشگفت و سلسلهء مصنوعات دقيق مىشويد ، و به آفريدگار و مالك خويش معرفت حاصل مى كنيد ؛ از آفريدگان زمين و آسمان برخوردار مىشويد ؛ فرايض خويش را در شناسائى محسن و اداى سپاس وى به پايان مى رسانيد . اين مقام آزمون عظيمتان است مالك حقيقى مى نگرد تا كدام يك از بندگان وى به صدق و اخلاص و حسن آداب ، كار نيكو مىكند ؛ و فرايض بندگى را انجام مىدهد .\r\n وَ لَئِنْ قُلْتَ إِنَّكُمْ مَبْعُوثُونَ مِنْ بَعْدِ الْمَوْتِ لَيَقُولَنَّ الَّذِينَ كَفَرُوا إِنْ هذا إِلَّا سِحْرٌ مُبِينٌ  ( 7 )\r\nو اگر گوئى كه هر آئينه شما برانگيخته مىشويد بعد از موت ؛ هر آئينه گويند آنان كه كافر شدند : نيست اين سخن مگر جادوى ظاهر !\r\nتفسير : چون اين جهان جاى ابتلاء و امتحان است ، بايد پس از آن جزا ( پاداش و كيفر ) مقرّر باشد تا شكرگزاران و كافران به نتيجهء كردار خويش رسند . ازين رو بعث بعد الموت در اين جا ذكر شد ؛ يعنى كافران مكّه باور ندارند كه پس از مرگ دوباره زنده مى شوند ، و به كيفر گناهان خويش مى رسند ؛ چون دربارهء بعث بعد الموت از قرآن يا از زبان پيغمبر آن همه بيان مؤثّر و فصيح را مى شنوند ، گويند : گفتار پيغمبر ( ص ) كه بسا از مردمان را در اين باره مسحور و مرعوب گردانيده ، جادوى آشكار است ؛ ولى بما تأثيرى ندارد ( ابن كثير ) .\r\n وَ لَئِنْ أَخَّرْنا عَنْهُمُ الْعَذابَ إِلى أُمَّةٍ مَعْدُودَةٍ لَيَقُولُنَّ ما يَحْبِسُهُ أَلا يَوْمَ يَأْتِيهِمْ لَيْسَ مَصْرُوفاً \r\nو اگر تأخير كنيم از ايشان عذاب را ، تا مدّت شمرده شده ؛ هر آئينه گويند :\r\nچه چيز باز مى دارد عذاب را ؟ ! آگاه باش ، روزى كه بيايد به ايشان ، نباشد بازداشته شده\r\n\r\n","description":"","footnote":"","page_name":" 132 ","page_number":156},
  {"content":"\r\n\r\n عَنْهُمْ وَ حاقَ بِهِمْ ما كانُوا بِهِ يَسْتَهْزِؤُنَ  ( 8 )\r\nاز ايشان ؛ و فراگيرد ايشان را آنچه به وى استهزا مى كردند .\r\nتفسير : چون آنها نسبت به جرايمشان از عذاب الهى ( ج ) تخويف شوند ، و حكمت الهى ( ج ) تا مدّتى معيّن عذاب آنها را به تعويق افگند ؛ به تمسخر و تكذيب ، گويند : آن عذاب كجاست ؟ چه مانع است كه اكنون فرود نمى آيد ؟ ! اين پاسخشان است : تا چند استهزا خواهيد كرد ؟ آنگاه كه عذاب در وقت معيّن خود فرود آيد ، بازداشته نمى شود ؛ از هر جهت شما را فرامى گيرد ، و مستأصل مى گرداند !\r\n وَ لَئِنْ أَذَقْنَا الْإِنْسانَ مِنَّا رَحْمَةً ثُمَّ نَزَعْناها مِنْهُ إِنَّهُ لَيَؤُسٌ كَفُورٌ  ( 9 )\r\nو اگر بچشانيم آدمى را از نزد خود رحمت ؛ باز ، گيريم آن را از وى ؛ هر آئينه وى نااميد ، ناسپاس است .\r\nتفسير : اكنون مى گوئيد : عذاب كجاست ؟ و چرا فرود نمى آيد ؟ ! انسان چندان ناتوان و تنگدل است كه اگر خدا ( ج ) از رحمت خويش به آسايش و عشرتش نگهدارد ، و از آن پس در رنجش افكند ؛ مراحم گذشته را فراموش مىكند ، و از آينده نااميد شده ، تنگدل مى نشيند ! اين است محصول زندگانى انسان ؛ « از رفته ناسپاس و از آينده نااميد . »\r\n وَ لَئِنْ أَذَقْناهُ نَعْماءَ بَعْدَ ضَرَّاءَ مَسَّتْهُ لَيَقُولَنَّ ذَهَبَ السَّيِّئاتُ عَنِّي إِنَّهُ لَفَرِحٌ فَخُورٌ  ( 10 )\r\nو اگر بچشانيم آدمى را نيكوئى بعد سختى كه به دو رسيده باشد ؛ هر آئينه گويد :\r\nرفتند ( رنج‌ها ) بدى ها از من ! هر آئينه وى شادمان ، خودستاست .\r\n\r\n","description":"","footnote":"","page_name":" 133 ","page_number":157},
  {"content":"\r\n\r\nتفسير : اگر خداى بزرگ پس از مصيبت آسايش به انسان قسمت كند ، پندارد رنج‌هاى وى جاودانه به پايان رسيده و حوادث گذشته بازنمى گردد ؛ اين است آن وقتى كه انسان غافل و مغرور مىشود ، مى بالد و فخر مىكند ، و به ناز و نخوت راه مى رود ؛ حال آنكه بايد از ذكر گذشته شكر مى كرد . و در مقابل احسان الهى ( ج ) سر فرود مى آورد .\r\n إِلَّا الَّذِينَ صَبَرُوا وَ عَمِلُوا الصَّالِحاتِ أُولئِكَ لَهُمْ مَغْفِرَةٌ وَ أَجْرٌ كَبِيرٌ  ( 11 )\r\nمگر آنان كه شكيبائى نمودند و كارهاى شايسته كردند ؛ آن جماعه ، ايشانراست آمرزش و مزد بزرگ .\r\nتفسير : از احوال عامّهء بشريت كه در بالا ذكر شده ، آن بندگان خدا ( ج ) مستثنا مى باشند كه مقابل رنج و مصيبت صبر و استقامت مى ورزند و هنگام امن و آسايش شكرگزارى و نيكوكارى مى كنند . اين گروه ، اولو العزم ، وفادار ، و سزاوار انعام و بخشش بزرگ‌اند .\r\n فَلَعَلَّكَ تارِكٌ بَعْضَ ما يُوحى إِلَيْكَ وَ ضائِقٌ بِهِ صَدْرُكَ أَنْ يَقُولُوا لَوْ لا أُنْزِلَ عَلَيْهِ كَنْزٌ أَوْ جاءَ مَعَهُ مَلَكٌ إِنَّما أَنْتَ نَذِيرٌ \r\nپس شايد كه تو ترك كننده باشى بعض آنچه وحى فرستاده مىشود بسوى تو ؛ و تنگ مىشود به آن سينهء تو ، از جهت آنكه مى گويند : چرا فرودآورده نشده بر وى گنجى ، يا چرا نيامده با او فرشته اى ؟ ! جز اين نيست كه تو بيم دهنده اى ؛\r\n\r\n","description":"","footnote":"","page_name":" 134 ","page_number":158},
  {"content":"\r\n\r\n وَ اللَّهُ عَلى كُلِّ شَيْءٍ وَكِيلٌ  ( 12 )\r\nو خدا بر همه چيز نگاهبان است .\r\nتفسير : مشركان مكّه از ترديد « 1 » شرك و بت پرستى سخت به غيظ اندر مى شدند ، و چندانكه حماقت و جهالت و خرافات مشركانهءشان ثابت مى شد ، آتش خشمشان تيزتر مى گرديد . حتّى گاهى مى كوشيدند از جدّيّت پيغمبر ( ص ) در اين امر بكاهند و وى را بر آن سرآرند « 2 » كه در تبليغ اين امر اساسى و بزرگ مساهله كندد چون از وى مأيوس مى شدند به غرض آزار او مطالبات بيهوده مى كردند ؛ مثلا ، مى گفتند : اگر پيغمبر ( ص ) راست مى گويد ، و حقيقتا مأمور به رسالت است ، بايد خدا ( ج ) با وى گنج‌هاى مملوّ از مال مى فرستاد و يا فرشتگان آسمان بغرض تبليغ رسالت او در اطراف جهان منتشر مى شدند ؛ چون براى پذيرفتن گفتار پيغمبر ( ص ) نه آن قوّهء مادّى موجود است ، و نه اين قوّهء معنوى ، چه سان تسليم شويم ؟ !\r\nحضرت پيغمبر ( ص ) از اين مطالبات و شبهات لايعنى سخت ملول و دلگير مى شد .\r\nشايد گاهى به خاطر فرخنده گذشته باشد كه اگر از سوى خدا ( ج ) به اين قدر شدّت حكم نمى شد و ترديد مشركان فعلا به ملايمت و نرمى به عمل مى آمد ، بيشتر مفيد مى بود ؛ و اگر مطالباتى كه به ضدّ « 3 » و عناد مى كنند ، تا حدّى انجام مى گرديد ، شگفت نبود كه مسلمان مى شدند ؛ به هرحال ، آن موقع سخت نازك و خطير بود ؛ از سرتاسر جهان شور پرستش باطل بلند مى شد ؛ و تنها وجود همايون پيغمبر ( ص ) بود كه آواز حق از حنجرهء وى برمى آمد ، و بنياد كاخهاى باطل را در جنبش درمى آورد ؛ اطراف پيغمبر ( ص ) را دشمنان وى فراگرفته بودند ؛ يكى تكذيب مى كرد ديگرى طعنه مى داد « 4 » ؛ يكى ملامت مى كرد ، و ديگرى استهزا مى نمود !\r\nمقتضيات آن عصر و محيط را از نظر بگذرانيد . نيروى قلب و همّت مردانهء مبلّغ اعظم اسلام را از آن قياس كنيد . ببينيد چه سان از اتّكال و اعتماد ظواهر گسسته ، و به پيمان خداى مستعان دلبسته بود . هنگامى كه حزن و غم بر وى چيره مى شد ، خويشتن را خاص به نداى پروردگار خود تسلّى مى داد . از آنجا جانى تازه مى كرد ، و بار ديگر در مقابل جهان پا مى فشرد .\r\nاين آيات در اين باره فرود آمد . حاصلش اين است : تو از خرافات و مطالبات بيهودهء\r\n\r\n\r\n","description":"","footnote":"\r\n( 1 ) . تكذيب و تخطهء\r\n( 2 ) . بر سر آن آرند ، بر آن وادارند\r\n( 3 ) . ضدّيّت\r\n( 4 ) . طعنه مى زد ؛ سرزنش مى كرد ؛\r\n","page_name":" 135 ","page_number":159},
  {"content":"\r\n\r\nاينها انديشناك و ملول مباش ، و رعايتشان را به دل راه مده . آنچه را وحى الهى ( ج ) به تو آموخته و حكم داده كه بدون انديشه و بيم آن را تبليغ نمائى ، نتوان قسمتى از آن را در اثر ملالت از خرافات اينها باز گذارى ! چون اين امر انجام شده نمى تواند « 1 » ؛ زيرا ، عصمت پيغمبرانه و اولو العزم تو مانع آنست ؛ پس غمگين بودن و ملول نشستن سود نبخشد . وظيفهء توست كه آنها را از نيك و بد آگاه گردانى . تو متعهد هدايت آنها نمى باشى . چون تفويض امور همه به خداست ، آنها را نيز به خدا ( ج ) بسپار ؛ و در انجام فرايض تبليغ به صبر و استقامت ثابت قدم باش !\r\n  أَمْ يَقُولُونَ افْتَراهُ قُلْ فَأْتُوا بِعَشْرِ سُوَرٍ مِثْلِهِ مُفْتَرَياتٍ وَ ادْعُوا مَنِ اسْتَطَعْتُمْ مِنْ دُونِ اللَّهِ إِنْ كُنْتُمْ صادِقِينَ ( 13 ) فَإِلَّمْ يَسْتَجِيبُوا لَكُمْ فَاعْلَمُوا أَنَّما أُنْزِلَ بِعِلْمِ اللَّهِ وَ أَنْ لا إِلهَ إِلَّا هُوَ فَهَلْ أَنْتُمْ مُسْلِمُونَ   ( 14 )\r\nآيا مى گويند : خود بربسته است قرآن را ؛ بگو : پس بياريد ده سوره مانند اين بربسته شده از خود ؛ و بخوانيد هركه را توانيد بجز خدا ؛ اگر هستيد راستگويان .\r\nپس اگر اجابت نكردند مر شما را ، پس بدانيد آنچه فروفرستاده شده به علم خداست ؛ و بدانيد كه نيست هيچ معبود غير وى ؛ پس آيا هستيد شما مسلمانان ؟\r\n\r\n\r\n","description":"","footnote":"\r\n( 1 ) . نمى تواند انجام بشود ؛\r\n","page_name":" 136 ","page_number":160},
  {"content":"\r\n\r\nتفسير : قبول معجزات مطلوبهء آنها مصلحت نيست . بزرگترين معجزات يعنى قرآن روبروى آنهاست كه نمى پذيرند و مى گويند ساخته و پرداختهء توست ؛ معاذ اللّه بگو : شما نيز عربيد ، و مدّعيان فصاحت و بلاغت ؛ همه فراهم آئيد ، و ده سورت مانند قرآن پيش آريد ؛ و درين كار از همه آفريدگان ، بل « 1 » از معبودانى كه آنها را انباز خدا ( ج ) مى دانيد استعانت جوئيد اگر نتوانستيد و هرگز نمى توانيد پس بدانيد كه قرآن كلام حضرت آفريدگار است . كلامى كه همه مردمان از آوردن مثل آن عاجز آيند ، كلام خداست كه به علم كامل خويش بر پيغمبر ( ص ) فرودآورده . بدون شبهه ، چنان كه كلام او را مانندى نيست ، ذات و صفات وى نيز بى مثال و لا شريك مى باشد . پس اين كتاب بى نظير كلام خداست كه شريك و مثل ندارد . باوجود اين همه دلايل واضح ، براى قبول خدا ( ج ) و متابعت اسلام ، چه چيز را انتظار مى بريد .\r\nتنبيه : تفصيل اعجاز قرآن اندكى در سورهء يونس - عليه السلام - گذشت . در اوّل با تمام قرآن تحدّى شده بود ؛ سپس با ده سورهء بعد از آن با يك سوره ؛ گويا ، عجز آنها به تدريج نمايان گرديد ؛ چنان كه در سورهء بقره و يونس گذشت .\r\n مَنْ كانَ يُرِيدُ الْحَياةَ الدُّنْيا وَ زِينَتَها نُوَفِّ إِلَيْهِمْ أَعْمالَهُمْ فِيها وَ هُمْ فِيها لا يُبْخَسُونَ  ( 15 )\r\nهركه باشد او كه مى خواهد زندگانى دنيا و آرايش آن را ، به تمام رسانيم بسوى ايشان جزاى عمل ايشان را در دنيا ؛ و ايشان در دنيا نقصان داده نشوند .\r\nتفسير : بعد از ثبوتى چنين روشن ، كسى كه به قرآن ايمان نيارد ، و به طريقى كه هدايت نموده رهسپر نشود ؛ حيات چندروزه و حشمت فناپذير دنيا را قبلهء مقصود گرداند ، و عملا براى آن جد و جهد كند ؛ اگر به ظاهر عمل صالحى را چون خيرات و غيره انجام دهد ، مقصودش حسن عاقبت و رضاى الهى ( ج ) نباشد و حصول متاع دنيا را در نظر گيرد ؛ براى چنين مردم ، يهود باشد يا نصارى ، يا مشرك يا منافق يا مسلمان دنياپرست مرائى ، توضيح مى گردد كه پاداش آنها در اين جهان داده مىشود ؛ اعمال و مساعى كه براى تحصيل دنيا مى نمايندد كمّيّت و\r\n\r\n\r\n","description":"","footnote":"\r\n( 1 ) . بلكه\r\n","page_name":" 137 ","page_number":161},
  {"content":"\r\n\r\nكيفيّت آن را خدا ( ج ) حفظ مىكند ، و به مقتضاى علم و حكمت خويش ، هرچه مناسب داند ، عطا مىكند .\r\nاز احاديث برمى آيد ، اگر كافر به كار خير اقدام كند ، حسنات ظاهرى و فانى وى كه يكسره از روح ايمان ته است ، در اين جهان رايگان نمى رود ؛ خدا در پاداش آن ، صحّت ، توانگرى ، فرزند ، عزّت و حكومت مىدهد ، و همه را ثبت مىكند . در زندگانى بعد الموت ، هيچيك از اين اعمال مورد استفاده قرار داده نمى شود ، سزايى كه به كفّار « 1 » مقرّرشده ، هيچ‌كس نتواند آن را كم كند ، يا دفع نمايد :  « مَنْ كانَ يُرِيدُ الْعاجِلَةَ عَجَّلْنا لَهُ فِيها ما نَشاءُ لِمَنْ نُرِيدُ ثُمَّ جَعَلْنا لَهُ جَهَنَّمَ يَصْلاها مَذْمُوماً مَدْحُوراً »  ( بنى اسرائيل ، ركوع 2 ) . حاصل وعيدى كه دربارهء عالم و متصدّق و مجاهد رياكار دنياپرست واردشده ، اين است كه در روز رستاخيز به وى گفته خواهد شد : غرضى كه تو براى آن به تدريس علم پرداختى يا صدقه دادى و جهاد نمودى ، در دنيا حاصل گرديد ؛ اكنون به بارگاه ما هيچ نصيبى ترا نيست ! آنگاه فرشتگان را حكم دهند تا به جهّنمش ببرند ؛ اعاذنا اللّه منها .\r\n أُولئِكَ الَّذِينَ لَيْسَ لَهُمْ فِي الْآخِرَةِ إِلَّا النَّارُ \r\nآن گروه ، كسانى اند كه نيست مر ايشان را در آخرت مگر آتش ؛\r\nتفسير : بر اثر اين اعمال ، جز دوزخ سزاوار چيزى ديگر نباشند . كفّار جاودانه ، و مسلمان مرائى براى مدّتى محدود ؛ البتّه اگر حضرت الهى بعضى مسلمانان را به فضل و كرم خويش بخشايد ، مستثنا مى باشد .\r\n وَ حَبِطَ ما صَنَعُوا فِيها وَ باطِلٌ ما كانُوا يَعْمَلُونَ  ( 16 )\r\nو باطل شد آنچه كرده بودند در دنيا ؛ و باطل است آنچه مى كردند .\r\n\r\n\r\n","description":"","footnote":"\r\n( 1 ) . براى كفّار\r\n","page_name":" 138 ","page_number":162},
  {"content":"\r\n\r\nتفسير : در آخرت ظاهر گردد كه آنچه براى اغراض دنيا كرده بودند ، همه بر بادشده ؛ و حسناتى كه در ضمن ريا و حب دنيا كسب نموده بودند ، همه فاسدشده ؛ آنجا به كار نيايد .\r\n أَ فَمَنْ كانَ عَلى بَيِّنَةٍ مِنْ رَبِّهِ وَ يَتْلُوهُ شاهِدٌ مِنْهُ وَ مِنْ قَبْلِهِ كِتابُ مُوسى إِماماً وَ رَحْمَةً \r\nآيا كسى كه باشد بر راه واضح ( برهانى ) از پروردگار خود ؛ و از پى درآيد برهان او را گواهى از خداى ؛ و پيش از آن گواه وى بود كتاب موسى ، پيشوائى و بخشايشى ؛\r\nتفسير : آيا اين ، و آن مرد مرائى دنيادوست كه پيش تر ذكرشده برابر است ؟ ! هرگز ، نى ! « بينة » ( راه روشن ) مراد از آن راه است كه انسان مى خواهد برطبق فطرت اصلى و راستين خويش به آن رهسپر شود ؛ به شرطى كه « 1 » از احوال و تخّيلات محيط خويش متأثّر نگردد . اين راه ، طريق توحيد ، اسلام ؛ قرآن است :  « فَأَقِمْ وَجْهَكَ لِلدِّينِ حَنِيفاً فِطْرَتَ اللَّهِ الَّتِي فَطَرَ النَّاسَ عَلَيْها ، لا تَبْدِيلَ لِخَلْقِ اللَّهِ ، ذلِكَ الدِّينُ الْقَيِّمُ »  ( روم ، ركوع 3 ) .\r\nدر حديث وارد است : « كل مولود يولد على الفطرة فابواه يهّودانه او ينصّرانه او يمجّسانه - الخ » هر مولودى بر فطرت تولّد مىشود ؛ پس پدر و مادرش آن را يهود مى گردانند يا نصارى يا مجوس ) .\r\n« شاهدمنه » يعنى گواه از طرف خدا ( ج ) ، قرآن عظيم است . اين كتاب مقدّس گواهى مىدهد هركه بر دين فطرت ( توحيد اسلام ) روان باشد ، هر آئينه به صراط مستقيم روان شده ؛ و قرآن به حقّانيّت خود نيز گواهى مىدهد . « آفتاب آمد دليل آفتاب » . چون فرودآرنده قرآن ، جبرئيل امين ؛ و فراگيرندهء آن ، حضرت پيغمبر ( ص ) است ؛ به اين اعتبار ، آنها را نيز مى توان\r\n\r\n\r\n","description":"","footnote":"\r\n( 1 ) . به شرط آنكه\r\n","page_name":" 139 ","page_number":163},
  {"content":"\r\n\r\n« شاهد » گفت . بل « 1 » ، خاصّهء پيغمبر است كه اخلاق ، عادات ، معجزات ، زبان فرخنده ، سيماى روشن وى گواهى دهد بر اينكه حضرت او حامل دين راستين است .\r\nمطلب « 2 » از  « وَ مِنْ قَبْلِهِ كِتابُ مُوسى إِماماً وَ رَحْمَةً »  اين است : پيش از قرآن هر وحى كه بر انبيا فرودآمده ، بر صدق فطرت گواه بوده ؛ مخصوصا ، كتاب عظيم الشانى چون تورات كه بر موسى - عليه السلام - فرودآمده بود ، بايد آن را قبل از قرآن شاهد بزرگى پنداشت به حقّانيّت كسانى كه به صراط مستقيم دين فطرت روان اند .\r\n أُولئِكَ يُؤْمِنُونَ بِهِ وَ مَنْ يَكْفُرْ بِهِ مِنَ الْأَحْزابِ فَالنَّارُ مَوْعِدُهُ \r\nآن گروه ايمان مى آرند به قرآن ؛ و هركه كافر شد به آن از گروه ها ، پس آتش ( وعده ) جاى وى است ؛\r\nتفسير : يعنى ، يهود و نصارى ، بت پرست و مجوس ، عرب و عجم ، ايشيا « 3 » و اروپا ؛ از هر فرقه و جماعت به هر ملّت و دولت كه متعلّق باشد ؛ تا قرآن را نپذيرد ، نجات نيابد . اين حديث حضرت پيغمبر ( ص ) در صحيح مسلم و ساير احاديث به تصريح و تعميم بيان شده .\r\n فَلا تَكُ فِي مِرْيَةٍ مِنْهُ إِنَّهُ الْحَقُّ مِنْ رَبِّكَ وَ لكِنَّ أَكْثَرَ النَّاسِ لا يُؤْمِنُونَ  ( 17 )\r\nپس مباش در شبهه از نزول قرآن ؛ هر آئينه وى درست است از جانب پروردگار تو ؛ و ليكن بيشتر مردمان ايمان نمى آرند .\r\n\r\n\r\n","description":"","footnote":"\r\n( 1 ) . بلكه\r\n( 2 ) . مقصود\r\n( 3 ) . آسيا ، آسيايى\r\n","page_name":" 140 ","page_number":164},
  {"content":"\r\n\r\nتفسير : اين خطاب به كسانى است كه قرآن را بشنوند ؛ يا خطاب به حضرت پيغمبر - صلّى اللّه عليه و سلّم - و شنواندن به ديگران است ، تا بدانند كه در صداقت قرآن و فرود آمدن آن از سوى خدا ( ج ) هرگز مجال شك و شبهه نيست . هركه آن را نپذيرد ، يا بى خرد است ، يا معاند .\r\n وَ مَنْ أَظْلَمُ مِمَّنِ افْتَرى عَلَى اللَّهِ كَذِباً \r\nو كيست ستمكارتر از كسى كه بربست بر خدا دروغى را ؟ !\r\nتفسير : قرآن دروغ و افترا نيست . پيغام راست خدا ( ج ) ، و پذيرفتن آن ضرورى است كيست ستمكارتر از كسى كه بر خدا ( ج ) دروغ بندد ؟ ! مثلا ، كلام ديگران را به خدا ( ج ) منسوب گرداند ؛ يا كلام خدا را كه باربار آن را كلام خود خوانده است ، باوجود دلايل روشن تكذيب كند ، و بگويد كه كلام خدا نمى باشد .\r\n أُولئِكَ يُعْرَضُونَ عَلى رَبِّهِمْ وَ يَقُولُ الْأَشْهادُ هؤُلاءِ الَّذِينَ كَذَبُوا عَلى رَبِّهِمْ \r\nاين جماعه ، عرض كرده شوند بر پروردگار خود ؛ و گويند گواهان :\r\nايشانند آنان كه دروغ بستند بر پروردگار خويش ؛\r\nتفسير : در محشر ، هنگامى كه على رؤس الاشهاد ، به بارگاه كبريائى پيش شوند ، و ديوان سيّئات گشاده شود ؛ آنگاه گواهان ، يعنى فرشتگان ، پيغمبران ، صالحان ، بل « 1 » دست و پاى خودشان ، گويند : اين همان اشقياى ستمگارند كه نسبت به پروردگار خويش دروغ بسته بودند !\r\n أَلا لَعْنَةُ اللَّهِ عَلَى الظَّالِمِينَ  ( 18 )\r\nآگاه باش ، لعنت خداست بر ستمگاران .\r\n\r\n\r\n","description":"","footnote":"\r\n( 1 ) . بلكه\r\n","page_name":" 141 ","page_number":165},
  {"content":"\r\n\r\n الَّذِينَ يَصُدُّونَ عَنْ سَبِيلِ اللَّهِ وَ يَبْغُونَها عِوَجاً وَ هُمْ بِالْآخِرَةِ هُمْ كافِرُونَ  ( 19 )\r\nآنان كه باز مى دارند از راه خدا و مى خواهند براى آن كجى ؛ و ايشان ، به آخرت ( ايشان ) كافرانند .\r\nتفسير : اين ارشاد خداست ؛ يعنى كسانى كه از ظلم و بى انصافى كلام مقدّس الهى ( ج ) را دروغ جلوه مى دهند ، و بيش از همه منكر رستاخيز بوده ، ديگران را از راه خدا باز مى دارند و در صدد آن اند كه راه راست را كج ثابت كنند « 1 » بر چنين ستمكاران لعنت خاص خداست .\r\n أُولئِكَ لَمْ يَكُونُوا مُعْجِزِينَ فِي الْأَرْضِ وَ ما كانَ لَهُمْ مِنْ دُونِ اللَّهِ مِنْ أَوْلِياءَ \r\nاين جماعه ، نباشند عاجزكنندگان در زمين ؛ و نباشد ايشان را بجز خدا دوستان .\r\nتفسير : در زمين فراخ نمى توانند بگريزند و از خدا ( ج ) پنهان شوند ؛ نه حامى و مددكارى به دست آورده مى توانند « 2 » كه از عذاب الهى ( ج ) نجاتشان دهد .\r\n يُضاعَفُ لَهُمُ الْعَذابُ \r\nدوچند كرده شود ايشان را عذاب ؛\r\nتفسير : زيرا خود گمراه شدند ، و ديگران را گمراه نمودند .\r\n\r\n\r\n","description":"","footnote":"\r\n( 1 ) . وانمود كنند ، قلمداد كنند\r\n( 2 ) . مى توانند به دست آورند\r\n","page_name":" 142 ","page_number":166},
  {"content":"\r\n\r\n ما كانُوا يَسْتَطِيعُونَ السَّمْعَ وَ ما كانُوا يُبْصِرُونَ  ( 20 )\r\nنمى توانستند شنودن ، و نبودند كه بديدندى .\r\nتفسير : در دنيا كر و كور شدند ، توان شنيدن حق را نداشتند و آيات خدا را ديده نمى توانستند كه از ديدن آن هدايت مى شدند . حضرت شاه گويد : مطلب آيت « 1 » آنست كه بر خدا ( ج ) دروغ بستند ؛ سخنان بى اساس و غلط را بسوى او منسوب نمودند . اين را از كجا آورده اند ؟ غيب را نمى شنيدند ، و غيب را نمى ديدند ؛ پس مأخذشان چيست ؟ !\r\n أُولئِكَ الَّذِينَ خَسِرُوا أَنْفُسَهُمْ وَ ضَلَّ عَنْهُمْ ما كانُوا يَفْتَرُونَ  ( 21 )\r\nآن گروه ، آنانند كه زيان كردند نفسهاى خويش را ؛ و گم شد از ايشان آنچه افترا مى كردند .\r\nتفسير : « به خود زيان رساندن » آن است كه در عذاب ابدى گرفتار شدند ، و چون در آنجا رسيدند همه ادّعاهاى دروغشان گم شد .\r\n  لا جَرَمَ أَنَّهُمْ فِي الْآخِرَةِ هُمُ الْأَخْسَرُونَ ( 22 ) إِنَّ الَّذِينَ آمَنُوا وَ عَمِلُوا الصَّالِحاتِ وَ أَخْبَتُوا   بى شك ، هر آئينه ايشان در آخرت ايشانند بسيار زيانكاران .\r\nهر آئينه آنان كه ايمان آوردند و كردند عملهاى شايسته ، و ( آرام گرفتند ) عجز كردند\r\n\r\n\r\n","description":"","footnote":"\r\n( 1 ) . مقصود آيه\r\n","page_name":" 143 ","page_number":167},
  {"content":"\r\n\r\n إِلى رَبِّهِمْ أُولئِكَ أَصْحابُ الْجَنَّةِ هُمْ فِيها خالِدُونَ  ( 23 )\r\nبه سوى پروردگار خود ؛ آن گروه اهل بهشت اند ايشان آنجا جاويدانند .\r\nتفسير : در مقابل سوء عاقبت منكران ، حسن خاتمت مسلمانان بيان شد ؛ عجزشان پسند خدا ( ج ) افتاد ، و مقام رضاى جاويد خود را به آنها بخشايش كرد .\r\n * مَثَلُ الْفَرِيقَيْنِ كَالْأَعْمى وَ الْأَصَمِّ وَ الْبَصِيرِ وَ السَّمِيعِ هَلْ يَسْتَوِيانِ مَثَلًا أَ فَلا تَذَكَّرُونَ  ( 24 )\r\nصفت اين دو فريق ، مانند كور و كر است و مانند بينا و شنوا ؛ آيا برابرند اين دو فريق در صفت ؟ آيا پند نمى گيريد ؟ !\r\nتفسير : منكران كور و كرند . دو سه آيت پيش تر گذشت :  « ما كانُوا يَسْتَطِيعُونَ السَّمْعَ وَ ما كانُوا يُبْصِرُونَ »  آغاز و انجام كسى كه نه خود ديده ، و نه از ديگرى شنيده تواند « 1 » ، چه سان به مؤمنان روشن ضمير برابرشده مىتواند « 2 » ؛ آنها كه با چشم بصيرت ، حق را از باطل ، و نيك را از بد ، تميز مى كنند ؛ و گفتار رهنمايان خود را به گوش هوش مى شنوند ؟ ! اگر خوب دقيق شويد مى دانيد كه عاقبت اين فريق هرگز با آنها يكسان شده نمى تواند « 3 » ! داستان قوم حضرت نوح - عليه السلام - كه بعد از اين مى آيد ، به تأييد اين مضمون بيان شده .\r\n\r\n\r\n","description":"","footnote":"\r\n( 1 ) . مىتواند بشنود ،\r\n( 2 ) . مىتواند برابر بشود ، باشد ؟ !\r\n( 3 ) . نمى تواند يكسان بشود ، باشد\r\n","page_name":" 144 ","page_number":168},
  {"content":"\r\n\r\n وَ لَقَدْ أَرْسَلْنا نُوحاً إِلى قَوْمِهِ إِنِّي لَكُمْ نَذِيرٌ مُبِينٌ  ( 25 )\r\nو هر آئينه فرستاديم نوح را بسوى قوم او ؛ گفت كه من براى شما بيم كننده ام آشكارا .\r\nتفسير : با منتهاى وضاحت ، اين امور را به شما نشان مى دهم ، كه از ارتكاب آن بيم نزول عذاب مهلك است ؛ يا وسيلهء نجات از آن عذاب مى باشد .\r\n أَنْ لا تَعْبُدُوا إِلَّا اللَّهَ \r\nبه آنكه نپرستيد مگر خدا را ؛\r\nتفسير : ودّ ، سواع ، يغوث ، يعوق ، نسر ، كه در سورهء نوح ذكر آن مى آيد .\r\n إِنِّي أَخافُ عَلَيْكُمْ عَذابَ يَوْمٍ أَلِيمٍ  ( 26 )\r\nبه درستى كه من مى ترسم بر شما از عذاب روز درددهنده .\r\nتفسير : اگر از پرستش غير اللّه باز نيامديد ، انديشهء آن است كه عذاب دردناك بر شما نازل شود . مراد از « روز دردناك » آن روز است كه حوادث المناك و دردانگيز در آن به وقوع آيد ؛ مانند روز قيامت ، يا روزى كه در آن قوم نوح ( ع ) غرق گرديد .\r\n فَقالَ الْمَلَأُ الَّذِينَ كَفَرُوا مِنْ قَوْمِهِ ما نَراكَ إِلَّا بَشَراً \r\nپس گفتند سردارانى كه كافر بودند از قوم او : نمى بينيم ترا مگر آدمى\r\n\r\n","description":"","footnote":"","page_name":" 145 ","page_number":169},
  {"content":"\r\n\r\n مِثْلَنا وَ ما نَراكَ اتَّبَعَكَ إِلَّا الَّذِينَ هُمْ أَراذِلُنا بادِيَ الرَّأْيِ وَ ما نَرى لَكُمْ عَلَيْنا مِنْ فَضْلٍ بَلْ نَظُنُّكُمْ كاذِبِينَ  ( 27 )\r\nمانند خويش ؛ و نمى بينيم ترا كه پيروى كرده باشد ترا مگر آنان كه ايشان فرومايگان مااند ، در ظاهر رأى ( بلاتأمّل ) ؛ و نمى بينيم شما را بر خود هيچ بزرگى ؛ بلكه گمان مى بريم شما را دروغگويان .\r\nتفسير : بايد پيغمبر در مقابل قوم خود امتياز آشكار داشته باشد ! ما مى بينيم تو مانند ما از نوع بشرى ؛ تو فرشتهء آسمان نيستى كه انسان در مقابل آن گردن نهد ؛ در ميان بشر نيز بر ما كدام « 1 » مزّيت و برترى خاص ندارى ؛ نه توانگرى و نه مالك حكومت و جاه ؛ پيروان تو نيز همه بينوا و رذيل و از طبقات پست اند ؛ مجالست آنها به ما « 2 » كه شرفائيم ، اسباب عار مى باشد ؛ امّا ، خدا ( ج ) از همه مردم تنها ترا به منصب رسالت شايسته يافته ، بدان مأمور گردانيد ؛ ما در حسب و نسب ، در مال و دولت ، در خلق و خلق ، در چه از تو كمتر بوديم كه به اين منصب انتخاب نشديم ، اقّلا ، پيروان تو بايد اصحاب عزّت و بزرگى مى بودند ، اتّباع اين مردم فرومايه موجب كدام « 3 » فضل و شرف نمى گردد ؛ و چه سان به صدق تو دليل مىشود ؟ ! اگر اين مردم ظاهربين كه پستى و رذالتشان معروف است ، بدون سنجش و تدقيق ، به ظاهر ايمان آرند ، چه كمال تو در آن است ؟ ! پندار ما اين است كه تو و همراهانت همه دروغ مى گوئيد ؛ تو حرفى تراشيدى ، و بى خردى چند تصديق كردند ، تا بدين وسيله تحريك « 4 » جديدى پيدا كرده ، برترى و امتيازى به خود « 5 » حاصل كنند ! اين بود ماحصل تقرير آن ملعونان ؛ جواب نوح - عليه السلام - پس ازين\r\n\r\n\r\n","description":"","footnote":"\r\n( 1 ) . هيچ\r\n( 2 ) . با ما\r\n( 3 ) . هيچ\r\n( 4 ) . تحرّك ، جنبش\r\n( 5 ) . براى خود\r\n","page_name":" 146 ","page_number":170},
  {"content":"\r\n\r\nمى آيد .\r\n قالَ يا قَوْمِ أَ رَأَيْتُمْ إِنْ كُنْتُ عَلى بَيِّنَةٍ مِنْ رَبِّي وَ آتانِي رَحْمَةً مِنْ عِنْدِهِ فَعُمِّيَتْ عَلَيْكُمْ أَ نُلْزِمُكُمُوها وَ أَنْتُمْ لَها كارِهُونَ  ( 28 )\r\nگفت : اى قوم من ، خبر دهيد مرا ، اگر باشم من بر ( حجّتى ) راه راستى از پروردگار خود ؛ و داده باشد به من بخشايش از نزد خود ؛ پس پوشانيده شد بر شما ؛ آيا الزام كنم بر شما آن را ، و شما آن را ( ناخواهندگانيد ) بيزاريد .\r\nتفسير : درست است پيغمبر بايد نسبت به عوام الناس بكلّى ممتاز باشد ؛ امّا آن امتياز ، مال ، دولت ، ملك و حكومت و ساز و برگ دنيا نيست ؛ آنها از اخلاق ستوده ، ملكات فاضله ، تقوى ، خداترسى ، حق پرستى ، دلسوزى بر خلايق ، تقديم آيات صريح ، به مردم امتياز دارند .\r\nآياتى كه خداى متعال براى اتمام حجّت و اكمال نعمت در آنها استوار فرموده ، يا به وسيلهء آنها ظاهر مى فرمايد ، تا مردم در فروغ وحى الهى ( ج ) و دلايل و براهين ربّانى به راه روشن رهسپار شوند ؛ و شب و روز رحمت خاص الهى ( ج ) بر آنها ببارد . نوح - عليه السلام - فرمود : اگر تمام اين اشيا در ما واضح موجود باشد ، و از روى يقين موجود هم مى باشد ؛ امّا چنان كه كور فروغ آفتاب را ديده نمى تواند « 1 » ، چشمان شما نيز از ديدن اين نور الهى قاصر است ؛ آيا ما مى توانيم كه به زبردستى شما را مجبور كنيم كه به آن نور و رحمت اقرار نمائيد ؟ ! شما از آن چندان بيزاريد كه چشم باز كردن و ديدن « 2 » به آن نيز به شما « 3 » گوارا نمى باشد ؛ خلاصه ، بزرگى و برترى من از آن جهت در نظر شما نمى آيد كه چشمان باطن شما كور يا مسدود است .\r\n\r\n\r\n","description":"","footnote":"\r\n( 1 ) . نمى تواند ببيند ،\r\n( 2 ) . نگريستن ، نظر كردن\r\n( 3 ) . براى شما\r\n","page_name":" 147 ","page_number":171},
  {"content":"\r\n\r\n وَ يا قَوْمِ لا أَسْئَلُكُمْ عَلَيْهِ مالًا إِنْ أَجرِيَ إِلَّا عَلَى اللَّهِ وَ ما أَنَا بِطارِدِ الَّذِينَ آمَنُوا إِنَّهُمْ مُلاقُوا رَبِّهِمْ \r\nو اى قوم من ، سؤال نمى كنم از شما بر اين پيغام هيچ مالى ؛ نيست مزد من مگر بر خدا ؛ و نيستم من رانندهء آنان كه گرويده اند ؛ هر آئينه ايشان ملاقات كنندگان با پروردگار خويش اند ؛\r\nتفسير : در مقابل تبليغ اجرى از شما نمى خواهم ، تا اشتباه « 1 » اغراض مالى پديد آيد . بندهء پروردگار خودم ؛ اجر من از آنجا مى رسد ؛ المنّة للّه مرا به مال شما توقّع و ضرورتى نيست ، كه از بينوايان گريزم و به توانگران آويزم ! اگر شما پيروان مرا بنابر بينوائى و حرفتشان حقير و خوار مى شمريد ، من آن نيم كه اغنياى دولت ايمان را بسان جانوران در قفا زده برون كشم ! روزى بيايد كه به حضور پروردگار خويش حاضر آيند ، و از من شكايت نمايند ، و گويند : پيغمبر تو به مراعات خاطر سرمايه داران متكبّر ، ما بينوايان وفا شعار را بيرون رانده بود ! من چرا بر خلاف احوال ظاهر ، ايمانشان را سرسرى پندارم ؟ شكافتن و ديدن باطن قلوب آنها در اختيار من نيست ! خداى متعال آگاهست كه در دل چه داشتند .\r\n وَ لكِنِّي أَراكُمْ قَوْماً تَجْهَلُونَ  ( 29 )\r\nو لكن من مى بينم شما را قومى كه جهالت مى كنيد ؛\r\nتفسير : از جهل و حماقت به عاقبت نگه نمى كنيد ؛ انكسار ظاهرشان را مى بينيد ، و آنها را حقير مى پنداريد ؛ و درخواست بى جا مى كنيد كه آنها از نزد خود برانم ! بيائيد ، بگوئيد : فقر و كسب حلال چه عيب دارد ؟ ! تنها همين چيز است كه مزاحم قبول حق نمى شود ، و مستى جاه و\r\n\r\n\r\n","description":"","footnote":"\r\n( 1 ) . شبههء\r\n","page_name":" 148 ","page_number":172},
  {"content":"\r\n\r\nثروت انسان را از پذيرفتن حق باز مى دارد .\r\nدر حديث قصّهء هرقل وارد است : هميشه پيرو پيغمبران ضعفا مى باشند . شما نمى دانيد كه روزى به بارگاه الهى ( ج ) حضور به هم مى رسانيد ، و آنگاه روشن خواهد شد كه خويشتن را از آن « 1 » بهتر پنداشتن فقط غرور جاهلانه بود .\r\n وَ يا قَوْمِ مَنْ يَنْصُرُنِي مِنَ اللَّهِ إِنْ طَرَدْتُهُمْ أَ فَلا تَذَكَّرُونَ  ( 30 )\r\nو اى قوم من ، كه نصرت دهد مرا از ( عقوبت ) خدا ، اگر برانم ايشان را ؟ آيا پند نمى گيريد ؟ !\r\nتفسير : من چه سان از بى دانشى و خودخواهى شما متأثّر شوم « 2 » ، و به خود زيان رسانم ؟ ! اگر من از شما رعايت كنم ، و بندگان مخلص الهى را طرد نمايم ؛ كيست كه مرا از مؤاخذت او باز رهاند ؟ !\r\n وَ لا أَقُولُ لَكُمْ عِنْدِي خَزائِنُ اللَّهِ وَ لا أَعْلَمُ الْغَيْبَ وَ لا أَقُولُ إِنِّي مَلَكٌ وَ لا أَقُولُ لِلَّذِينَ تَزْدَرِي أَعْيُنُكُمْ لَنْ يُؤْتِيَهُمُ اللَّهُ خَيْراً اللَّهُ أَعْلَمُ بِما فِي \r\nو نمى گويم به شما كه نزد من گنج‌هاى خداست ؛ و نمى دانم غيب را ؛ و نمى گويم كه من فرشته ام ؛ و نمى گويم آنان را كه به خوارى نگرد به ايشان چشم هاى شما كه نخواهد داد ايشان را خدا هيچ نعمتى ؛ خدا داناتر است به آنچه در\r\n\r\n\r\n","description":"","footnote":"\r\n( 1 ) . آنان\r\n( 2 ) . تحت تأثير . . . قرار بگيرم ،\r\n","page_name":" 149 ","page_number":173},
  {"content":"\r\n\r\n أَنْفُسِهِمْ إِنِّي إِذاً لَمِنَ الظَّالِمِينَ  ( 31 )\r\nضمير ايشان است ؛ هر آئينه من آنگاه ، به تحقيق ، از ستمكاران باشم ؟\r\nتفسير : كافران به حضرت نوح ( ع ) گفتند : تو مانند ما بشرى ؛ و به اعتبار ثروت و جاه نيز مزّيتى ندارى ! وى به انصاف و متانت پاسخ داد : امتيازى كه شما مى خواهيد ، من مدّعى آن نمى باشم ؛ من بشرم ؛ فرشته نيستم ؛ خدا ( ج ) گنج‌هاى خود را در تصرّف من ننهاده ؛ و مرا بر مغيبات آگاه نگردانيده ؛ با وجود اين اعتراف ، مانند شما نيستم كه دربارهء كسانى كه در نگاهتان معيوب و حقيرند ( يعنى من و رفقاى من ) چنان كه شما مى گوئيد خدا ( ج ) به آنها خير نمى دهد ، من نيز چنان گويم ! مثلا ، شما مى گوئيد : خدا هرگز كس را از ميان آنها نبوّت و حكمت نمى دهد ، و سايرينشان را به دولت ايمان و عرفان مشرّف نمى سازد ! آگاه باشيد ، خدا ( ج ) بر استعداد دل ها مىداند « 1 » ؛ مناسب استعداد فيض مى رساند ؛ برطبق احوال و آثار باطن معامله مى نمايد . عنايت خاص الهى ( ج ) كه بر من و همراهان من مى باشد ، از نگاه شما پنهان است ؛ كسانى را كه شما در ظاهر ناتوان و شكسته حال مى بينيد ، اگر بالفرض « 2 » گويم : خدا ( ج ) كه داناى اسرار نهان است نيز ، به آنها عزّت و شرفى نبخشوده ! بس نادرست و دور از انصاف خواهد بود .\r\nتنبيه : سه جملهء اوّل اين آيت در سورهء انعام گذشت ؛ آنجا مطالعه شود .\r\n قالُوا يا نُوحُ قَدْ جادَلْتَنا فَأَكْثَرْتَ جِدالَنا فَأْتِنا بِما تَعِدُنا إِنْ كُنْتَ مِنَ الصَّادِقِينَ  ( 32 )\r\nگفتند : اى نوح ، هر آئينه مجادله كردى با ما ، پس بسيار كردى جدال را با ما ؛ پس بيار به ما آنچه وعده مى كنى ما را ؛ اگر هستى از راستگويان .\r\nتفسير : نوح - عليه السلام - قبل از طوفان ميان قوم خويش نهصد و پنجاه سال زندگانى كرد . شب و روز ، پيدا و پنهان پند مى داد ، و به جواب شبهاتشان مى پرداخت . سلسلهء اين تبليغ و\r\n\r\n\r\n","description":"","footnote":"\r\n( 1 ) . مطّلع است ؛ آگاه است ؛\r\n( 2 ) . به فرض\r\n","page_name":" 150 ","page_number":174},
  {"content":"\r\n\r\nبحث دوام داشت . قرن ها در اين جدال سپرى شد . كافران از مباحث حقّانى و امر و نهى نوح ( ع ) به ستوه آمده ، گفتند : اين سلسله گسسته شود ؛ اگر تو صادقى ، عذابى را كه به آن تهديد مى كنى فورا فرود آر ، تا اين جدال هرروزه ختم شود !\r\n قالَ إِنَّما يَأْتِيكُمْ بِهِ اللَّهُ إِنْ شاءَ وَ ما أَنْتُمْ بِمُعْجِزِينَ  ( 33 )\r\nگفت : جز اين نيست كه بيارد به شما آن را خدا ، اگر خواهد ؛ و نيستيد شما ( عاجزكنندگان ) كه گريخته خدا را عاجز گردانيد .\r\nتفسير : اين امر در اختيار من نيست ؛ وقتى كه حكمت الهى ( ج ) اقتضا نمايد ، عذاب نازل مىكند ؛ وظيفهء من آگاهى شما بود ؛ عذاب امرى بس مدهش و هول انگيز است ؛ آوردن و مدافعه نمودن آن از قوّت بشر فراتر مى باشد ؛ چون مشيّت خدا باشد ، از آن گريخته به چيزى پناه برده نمى توانيد « 1 » ؛ كيست آنكه خدا را عاجز كرده تواند « 2 » ؟ !\r\n وَ لا يَنْفَعُكُمْ نُصْحِي إِنْ أَرَدْتُ أَنْ أَنْصَحَ لَكُمْ إِنْ كانَ اللَّهُ يُرِيدُ أَنْ يُغْوِيَكُمْ هُوَ رَبُّكُمْ وَ إِلَيْهِ تُرْجَعُونَ  ( 34 )\r\nو نفع نمى كند شما را نصيحت من ، اگر خواهم كه نصيحت كنم شما را ؛ اگر هست خداى كه مى خواهد آنكه گمراه سازد شما را ؛ اوست پروردگار شما ؛ و بسوى او بازگردانيده مىشويد .\r\n\r\n\r\n","description":"","footnote":"\r\n( 1 ) . نمى توانيد پناه ببريد ؛\r\n( 2 ) . نمى توانيد عاجز بكنيد .\r\n","page_name":" 151 ","page_number":175},
  {"content":"\r\n\r\nتفسير : از آنجا كه اين قدر اصرار داريد ، و با كمال شوخ چشمى مى خواهيد عذاب فرود آيد ؛ پس ارادهء خدا ( ج ) بر اين است كه شما را در غوايت گذارد ؛ عاقبت هلاك گرداند . چون خدا ( ج ) در اثر سوء اعمال شما چنين خواسته است ، من هر قدر نصيحت كنم ، و بخواهم به شما انتفاع برسانم ، مفيد نيفتد ؛ و هيچ‌گونه تأثيرى نبخشد . پروردگار شما ذاتى است كه كافّهء امور در قبضهء تصرّف اوست ؛ هرچه خواهد ، كس نتواند مانع آيد ؛ مرجع مردمان بسوى اوست ؛ بخشندهء عطا ، و دهندهء جزا ، صرف « 1 » حضرت او مى باشد .\r\nربط : حضرت شاه مى نگارد : پرسش ها و اعتراض هاى قوم نوح ( ع ) تا اينجا شبيه اعتراضاتى بود كه قوم پيغمبر ما ( ص ) مى كردند ؛ يك دعواى ديگر آنها غير از اين بود كه در ضمن داستان آينده بيان مىشود .\r\n أَمْ يَقُولُونَ افْتَراهُ \r\nآيا مى گويند : بربسته است قرآن را !\r\nتفسير : كفّار مكه به حضرت پيغمبر ( ص ) گفته بودند : قرآن ساخته و پرداختهء توست ؛ كلام خدا نمى باشد ! نوح ( ع ) كتاب نياورده بود كه قوم وى چنين گفته باشد ( كذا فى الموضح ) . امّا ، بعضى مفسّران ، اين آيت را هم جزء داستان نوح ( ع ) پنداشتند ؛ يعنى ، قوم نوح مى گفتند : سخنانى را كه نوح به خدا منسوب مى گرداند ، همه از خود اوست ! بعضى بر آن اند اين بيان گفتگوى اهل مكّه است كه با حضرت پيغمبر ( ص ) كردند ؛ امّا ، تعلّق خاص آن به قصّهء حضرت نوح ( ع ) بوده ؛ گويا ، آنها مى گفتند : اين قصّه را از خود ساخته ، و در واقع هيچ اصلى ندارد !\r\n قُلْ إِنِ افْتَرَيْتُهُ فَعَلَيَّ إِجْرامِي وَ أَنَا بَرِيءٌ مِمَّا تُجْرِمُونَ  ( 35 )\r\nبگو : اگر بربسته ام آن را ؛ پس بر من است گناه من ، و من بيزارم از آنچه شما گناه مى كنيد !\r\n\r\n\r\n","description":"","footnote":"\r\n( 1 ) . صرفا ، منحصرا\r\n","page_name":" 152 ","page_number":176},
  {"content":"\r\n\r\nتفسير : جواب تحقيقى اطلاق « مفترى » بر قرآن يك ركوع پيش تر در همين سوره گذشت . اين بيان آخرين است ؛ يعنى ، باربار به دلايل بس آشكار و قوى ثابت شده است كه قرآن كلام الهى ( ج ) مى باشد ؛ و بال گناهى كه به تكذيب چنين امر واضح و روشن مرتكب مىشويد بر شما عايد مىشود ؛ خود فكر كنيد : من به طور كافى تبليغ كردم ، و برائت ذمه نمودم ؛ مسئوليّت جرايم شما بر من نيست ؛ بفرض محال ، اگر من افترا كرده باشم ، گناه آن بر من عايد است ! للّه الحمد ، چنين واقع نشده است .\r\n وَ أُوحِيَ إِلى نُوحٍ أَنَّهُ لَنْ يُؤْمِنَ مِنْ قَوْمِكَ إِلَّا مَنْ قَدْ آمَنَ فَلا تَبْتَئِسْ بِما كانُوا يَفْعَلُونَ  ( 36 )\r\nو وحى فرستاده شد بسوى نوح آنكه ايمان نخواهد آورد از گروه تو مگر آنكس كه ايمان آورده ؛ پس اندوهناك مباش بسبب آنچه مى كردند .\r\nتفسير : هنگامى كه جفاى قوم از حدّ گذشت ، و نوح عليه السّلام صدها سال اين همه آزار طاقت فرساى ستمگاران را تحمّل كرد ، به بارگاه الهى سر شكوه باز نمود و گفت :  « أَنِّي مَغْلُوبٌ فَانْتَصِرْ »  « 1 » من مغلوب و ناتوانم ؛ به من يارى كن و از آنها انتقام گير ! ارشاد شد : تنى چند كه در قسمت آنها ايمان بود ، ايمان آوردند ؛ بعد از اين ديگرى از ايشان ايمان نمى آرد ؛ تو از دشمنى و تكذيب و آزار آنها بيشتر غمگين مشو ؛ زود است كه شمشير انتقام الهى ( ج ) از نيام برآيد ، و سيئات اين اشرار را خاتمه دهد .\r\n وَ اصْنَعِ الْفُلْكَ بِأَعْيُنِنا وَ وَحْيِنا وَ لا تُخاطِبْنِي فِي الَّذِينَ \r\nو بساز كشتى را به حضور ما و به فرمان ما ؛ و سخن مگو با من در باب آنان كه\r\n\r\n\r\n","description":"","footnote":"\r\n( 1 ) . سورهء قمر ، آيهء 10 .\r\n","page_name":" 153 ","page_number":177},
  {"content":"\r\n\r\n ظَلَمُوا إِنَّهُمْ مُغْرَقُونَ  ( 37 )\r\nستم كردند ؛ هر آئينه ايشان غرق شدگان اند .\r\nتفسير : خدا ( ج ) به نوح ( ع ) فرمان داد كه روبروى ما ، يعنى در حفاظت و هدايت ما ، برحسب حكم و تعليم و الهام ما كشتى بساز عنقريب آبها سخت طوفان مىكند ؛ ستمگاران و مكذّبان در آن غرق مى گردند ، و حتما دربارهء آنها اين فيصله نافذ مىشود . آنگاه ، دربارهء اين ظالمان شفاعت مكن ، كه بدون شبهه عذاب وارد مىشود ! هنگامى كه حضرت ابراهيم دربارهء قوم لوط به شفاعت اصرار كرده بود ، به وى نيز خطاب شد :  « يا إِبْراهِيمُ أَعْرِضْ عَنْ هذا ، إِنَّهُ قَدْ جاءَ أَمْرُ رَبِّكَ وَ إِنَّهُمْ آتِيهِمْ عَذابٌ غَيْرُ مَرْدُودٍ »  ( هود ، ركوع 7 ) .\r\n وَ يَصْنَعُ الْفُلْكَ \r\nو مى ساخت نوح كشتى را ؛\r\nتفسير : گويند : به ساليان دراز ساختن كشتى انجام يافت . نه تنها كشتى ، بل « 1 » جهازى بزرگ بود كه جداجدا درجات داشت . بعضى مفسرّان در تفصيل آن روايات ، شگفتى دارند ، اكثر « 2 » به مبالغه آميخته ، اسرائيليّات مى باشد .\r\n وَ كُلَّما مَرَّ عَلَيْهِ مَلَأٌ مِنْ قَوْمِهِ سَخِرُوا مِنْهُ \r\nو هرگاه كه مى گذشت بر آن ، سرداران ( جماعت ) از قوم او ، تمسخر مى كردند به وى ؛ تفسير : چون مى گذشتند ، مى گفتند : ببينيد از پيغمبرى گذشت ؛ نجارى پيشه كرده ! گاهى به تعجب در كشتى مى نگريستند ، و از نوح - عليه السلام - مى پرسيدند : چه مى سازى ؟ وى مى گفت خانه اى مى سازم كه بر سطح آب مى رود ، و مردم را از غرق مى رهاند ! چون مى شنيدند ، به استهزا مى گفتند : مردم را از غرق شدن به خشكه « 3 » نجات مىدهد ؟ !\r\n\r\n\r\n","description":"","footnote":"\r\n( 1 ) . بلكه\r\n( 2 ) . غالبا\r\n( 3 ) . در خشكى\r\n","page_name":" 154 ","page_number":178},
  {"content":"\r\n\r\n قالَ إِنْ تَسْخَرُوا مِنَّا فَإِنَّا نَسْخَرُ مِنْكُمْ كَما تَسْخَرُونَ  ( 38 )\r\nگفت : اگر تمسخر مى كنيد به ما ؛ پس هر آئينه ما تمسخر مى كنيم به شما ، چنان كه شما تمسخر مى كنيد !\r\nتفسير : حضرت شاه ( رح ) مى نگارد : آنها تمسخر مى كردند كه نوح عليه السّلام در خشكه « 1 » مردم را از غرق نجات مىدهد ؛ وى تمسخر مى كرد كه مرگ در كمين آنهاست و هنوز استهزا مى نمايند ! بروفق اين تفسير است كه حضرت مترجم  « فَإِنَّا نَسْخَرُ مِنْكُمْ »  را به صيغهء حال ترجمه نموده . ابن كثير و ديگران بر آن اند كه « نسخر منكم » به معنى استقبال است يعنى ، امروز شما ما را احمق مى پنداريد و استهزا مى كنيد ، زود است روزى فرارسد كه شما به كيفر كردار خويش رسيده باشيد ، و ما بر حماقت و بى خردى شما بخنديم !\r\n فَسَوْفَ تَعْلَمُونَ مَنْ يَأْتِيهِ عَذابٌ يُخْزِيهِ وَ يَحِلُّ عَلَيْهِ عَذابٌ مُقِيمٌ  ( 39 )\r\nپس زود مى دانيد آنكس را كه بيايد به دو عذابى كه او را رسوا گرداند ، و فرود آيد بر وى عذاب دايم !\r\nتفسير : اكنون بيشتر درنگ نمى شود ؛ زود آشكار مى گردد كه فضيحت دنيا و عذاب جاويد آخرت بر كه فرود مى آيد .\r\n حَتَّى إِذا جاءَ أَمْرُنا وَ فارَ التَّنُّورُ \r\nتا وقتى كه آمد حكم ( عذاب ) ما و جوشيد تنور ؛\r\n\r\n\r\n","description":"","footnote":"\r\n( 1 ) . خشكى\r\n","page_name":" 155 ","page_number":179},
  {"content":"\r\n\r\nتفسير : نوح - عليه السلام - به تعمير كشتى مشغول بود ، تا آنگاه كه حكم خدا ( ج ) برحسب پيمان فرارسيد . فرمان شد ابرها ببارد و زمين فوران نمايد ؛ فرشتگان فرايض خود را كه در مورد تعذيب و ساير امور دارند انجام دهند . از فراز باران ريختن گرفت ؛ از فرود زمين آب ها چون چشمه به جوش آمد ، حتّى از تنورها ، از آنجا كه آتش براى نان فروزان بود ، آب سرازير شد .\r\nتنبيه : در معنى « تنّور » اختلاف است . بعضى بر آن اند تنور عبارت از مطلق تنور نان پزى است بعضى گويند : اين تنور از حوّاء - عليه السلام - به نوح منتقل شده در خانهء وى بود ؛ چون علامتى براى طوفان مقرر شده بود كه وقتى آب از آن ظاهر شود به كشتى سوار گردد . بعضى گويند : « تنور » چشمهء خاصى بود در كوفه يا جزيره ؛ برخى مدعى اند « تنور » عبارت از سپيده صبح است ؛ يعنى ، آنگاه كه روشنائى صبح خوب فروزان گردد . ابو حيّان گويد -  « فارَ التَّنُّورُ »  شايد كنايه از ظهور عذاب و شدّت هول باشد ؛ چنان كه « حمى الوطيس » كنايه از شدت كارزار است . از ابن عبّاس - رضى اللّه تعالى عنهما - نقل است :\r\nمعنى « تنور » وجه الارض است ، و ما در فوق قول وى را مقدّم داشتيم و سوى ساير معانى اشاره نموديم .\r\nحافظ ابن كثير در خاتمهء اين تفسير گويد : اين است قول جمهور سلف و علماى خلف ؛ و اللّه اعلم .\r\n قُلْنَا احْمِلْ فِيها مِنْ كُلٍّ زَوْجَيْنِ اثْنَيْنِ \r\nگفتيم : بار كن در كشتى از هر جنس ( نر و ماده ) دو تن\r\nتفسير : از حيواناتى كه طرف ضرورت « 1 » است و بقاى نسل آنها مقدّر ، يك يك جوره نر و ماده بردار ، و در كشتى سوار كن .\r\n وَ أَهْلَكَ إِلَّا مَنْ سَبَقَ عَلَيْهِ الْقَوْلُ \r\nو بردار كسان خود را ، مگر آنكه سبقت كرده است بر وى قول ما ؛\r\nتفسير : چون در زمرهء ستمكاران داخل شده بودند ، مقدّر بود كه غرق شوند . مراد از  « وَ لا تُخاطِبْنِي فِي الَّذِينَ ظَلَمُوا إِنَّهُمْ مُغْرَقُونَ » ،  « يام » پسر نوح است كه به كنعان ملقّب بود ، و « واعله » والدهء\r\n\r\n\r\n","description":"","footnote":"\r\n( 1 ) . مورد نياز\r\n","page_name":" 156 ","page_number":180},
  {"content":"\r\n\r\nوى ؛ اين دو تن از خانوادهء نوح ( ع ) جدا ماندند و غرق شدند .\r\n وَ مَنْ آمَنَ وَ ما آمَنَ مَعَهُ إِلَّا قَلِيلٌ  ( 40 )\r\nو ( بردار ) مسلمانان را ؛ و ايمان نياورده بودند با او مگر اندكى .\r\nتفسير : هشتاد تن ، يا كم وبيش .\r\n * وَ قالَ ارْكَبُوا فِيها بِسْمِ اللَّهِ مَجْراها وَ مُرْساها إِنَّ رَبِّي لَغَفُورٌ رَحِيمٌ  ( 41 )\r\nو گفت : سوار شويد در كشتى ؛ به نام خداست روان شدن وى و ايستاده كردن وى ؛ هر آئينه پروردگار من آمرزنده ، مهربان است .\r\nتفسير : نوح - عليه السلام - همراهانش را گفت : بسم اللّه گويان در كشتى سوار شويد ؛ هيچ ميانديشيد ؛ ايستادن و روان شدن كشتى به فرمان پروردگار ، و به يمن نام فرخندهء اوست ؛ و هرگز خطرى از غرق نمى باشد ! پروردگار من بخشايندهء گناهان و بر مؤمنان بس مهربان است ، به فضل خويش ما را به صحّت و سلامت فرود مى آرد ! از اين آيت برمى آيد كه هنگام سوارى بر كشتى و امثال آن ، بايد « بسم اللّه » گفت .\r\n وَ هِيَ تَجْرِي بِهِمْ فِي مَوْجٍ كَالْجِبالِ وَ نادى نُوحٌ ابْنَهُ وَ كانَ فِي مَعْزِلٍ يا بُنَيَّ ارْكَبْ مَعَنا \r\nو آن كشتى مى برد ايشان را در موج مانند كوه ها و آواز داد نوح پسر خود را ، و بود در كرانه : اى پسر من ، سوار شو با ما ؛\r\n\r\n","description":"","footnote":"","page_name":" 157 ","page_number":181},
  {"content":"\r\n\r\n وَ لا تَكُنْ مَعَ الْكافِرِينَ  ( 42 )\r\nو مباش با كافران !\r\nتفسير : كشتى امواج كوه آسا را مى شكافت ، و با امنيّت تامّه شنا مى كرد . نوح - عليه السلام - چون بر كشتى سوار شد ، يام ( كنعان ) پسر خود را كه از پدر و برادر و ساير خانواده جدا « 1 » ، و به كفّار پيوسته بود ؛ آواز داد : كفّار ناهنجار را بگذار ، و با ما در كشتى سوار شو ؛ تا از اين مصيبت بزرگ نجات يا بى !\r\nتنبيه : نوح - عليه السلام - كه پسر خود را آواز داد ؛ يا او را مؤمن پنداشته بود ، اگرچه « 2 » در حقيقت مسلمان نبود ؛ يا كافر مى پنداشت ، ولى توقّع داشت كه شايد به مشاهدهء اين همه علامات هولناك مسلمان شود ؛ يا در عموميّت « و اهلك » داخلش پنداشته ؛ از فرط مرحمت پدرى چنين كرد ، و « الّا من سبق عليه القول » را ، چون مجمل بود ، بر وى منطبق نمى دانست ؛ و اللّه اعلم .\r\n قالَ سَآوِي إِلى جَبَلٍ يَعْصِمُنِي مِنَ الْماءِ \r\nگفت : زود باشد كه بازگردم بسوى كوهى كه نگاه دارد مرا از آب ؛\r\nتفسير : به نادانى و غباوت خود تصوّر مى كرد چنان كه مردم در ديگر سيلاب ها بر فراز پشته برآمده ، خويشتن را نجات مى دهند ؛ من نيز بر كوه منيع برمى آيم « 3 » و خود را مى رهانم .\r\n قالَ لا عاصِمَ الْيَوْمَ مِنْ أَمْرِ اللَّهِ إِلَّا مَنْ رَحِمَ  گفت نوح : هيچ نگاهدارنده نيست امروز از حكم ( عذاب ) خدا ؛ مگر كسى كه بخشد خدا !\r\n\r\n\r\n","description":"","footnote":"\r\n( 1 ) . جداشده بود ،\r\n( 2 ) . در صورتى كه\r\n( 3 ) . فراز مى آيم ، بالا مى روم ،\r\n","page_name":" 158 ","page_number":182},
  {"content":"\r\n\r\n وَ حالَ بَيْنَهُمَا الْمَوْجُ فَكانَ مِنَ الْمُغْرَقِينَ  ( 43 )\r\nو حائل شد ميان ايشان موج ؛ پس گشت از غرق شدگان .\r\nتفسير : نوح ( ع ) گفت : سخت در اشتباهى ! اين مانند ساير سيلاب ها نيست ؛ طوفان عذاب خداست ، كوه چه اهمّيّت دارد ؟ ! امروز هيچ‌چيز نتواند ترا از عذاب نجات دهد ، جز آنكه خدا ( ج ) به رحمت خود نجات بخشد ! امّا ، در اين هنگامه گيرودار ، و مقام انتقام ، گنهگاران بزرگ ، مورد رحمت قرار نمى يابند « 1 » ! هنوز پدر و پسر سخن خود را انجام نداده بودند ، كه موجى بزرگ حايل گرديد ، و براى هميشه آنها را از همديگر جدا كرد .\r\n وَ قِيلَ يا أَرْضُ ابْلَعِي ماءَكِ وَ يا سَماءُ أَقْلِعِي وَ غِيضَ الْماءُ وَ قُضِيَ الْأَمْرُ وَ اسْتَوَتْ عَلَى الْجُودِيِّ وَ قِيلَ بُعْداً لِلْقَوْمِ الظَّالِمِينَ  ( 44 )\r\nو گفته شد : اى زمين ، فروبر آب خود را ؛ و اى آسمان ، بازدار ! و كم كرده شد آب ؛ و سرانجام نموده شد كار ؛ و قرار گرفت بر كوه جودى ؛ و گفته شد : ( هلاك باد ) دورى باد قوم ستمگاران را .\r\nتفسير : تا مدّتى چندان باريد كه گوئى دهنه هاى آسمان گشاده ، و پرده هاى زمين شكافته شده بود ؛ كوه هاى منيع ، درختان سرفراز ، در آب پوشيده شدند . جز سفينه نشينان ، ديگر همه مردم كه نوح - عليه السلام - دربارهءشان نفرين كرده بود ، غرق گرديدند :  « رَبِّ لا تَذَرْ عَلَى الْأَرْضِ مِنَ الْكافِرِينَ دَيَّاراً »  ( نوح ، ركوع 2 ) . آنگاه ، خداى متعال به زمين فرمان داد ؛ آب هاى خويش را فروبرد ، و به ابرها حكم كرد كه بايستند . كه را مجال آن بود كه در امتثال فرمان بى مثال وى طرفة العين درنگ مى كرد ؟ ! آب\r\n\r\n\r\n","description":"","footnote":"\r\n( 1 ) . قرار نمى گيرند !\r\n","page_name":" 159 ","page_number":183},
  {"content":"\r\n\r\nخشكيدن گرفت . كشتى به كوه جودى ايستاد ( جودى به عقيدهء بعضى نزديك موصل است ) . آنچه خدا ( ج ) خواهد ، يعنى كيفر گنهكاران را ، به پايان مى رساند . به ستمكاران گفته شد : از رحمت الهى ( ج ) دور شوند ، و هميشه در گودال مصيبت و هلاكت بمانند .\r\nتنبيه : اختلاف است كه طوفان تمام گيتى را فراگرفت ، يا به ديارى خاص بود . اينجا محل تفصيل نيست . براهين و اقوال بعض محقّقان اروپا كه در دائرة المعارف نقل شده ، طوفان عمومى را تاييد مى نمايد .\r\nنزد اكثر كسانى كه به طوفان عمومى قائلند نسل موجودهء انسان از سه پسر نوح ؛ سام ، حام ، يافث است :\r\n « وَ جَعَلْنا ذُرِّيَّتَهُ هُمُ الْباقِينَ » .  كودكان و حيواناتى كه در طوفان هلاك شدند ؛ به طور تعذيب نبود ؛ بل « 1 » چنان كه با ديگر وسايل طبيعى به مردم مرگ وارد مىشود ، خداوند ( ج ) بر آنها نيز مرگ وارد كرد . و اين ظلم نمى باشد اكنون نيز كه طوفان و سيلاب مى آيد ، جانوران و كودكان را هلاك مى نمايد .\r\n  وَ نادى نُوحٌ رَبَّهُ فَقالَ رَبِّ إِنَّ ابْنِي مِنْ أَهْلِي وَ إِنَّ وَعْدَكَ الْحَقُّ وَ أَنْتَ أَحْكَمُ الْحاكِمِينَ ( 45 ) قالَ يا نُوحُ إِنَّهُ لَيْسَ مِنْ أَهْلِكَ إِنَّهُ عَمَلٌ غَيْرُ صالِحٍ فَلا تَسْئَلْنِ ما لَيْسَ لَكَ بِهِ عِلْمٌ إِنِّي  \r\nو آواز داد نوح پروردگار خود را ؛ پس گفت : اى پروردگار من ، هر آئينه پسر من از اهل من است ؛ و هر آئينه وعدهء تو راست است ؛ و تو بهترين حكم كنندگانى !\r\nگفت : اى نوح ، هر آئينه وى نيست از كسان تو ؛ هر آئينه وى ( خداوند ) كار ناشايسته است ؛ پس مپرس از چيزى كه نيست ترا به آن دانش ؛ هر آئينه من\r\n\r\n\r\n","description":"","footnote":"\r\n( 1 ) . بلكه\r\n","page_name":" 160 ","page_number":184},
  {"content":"\r\n\r\n أَعِظُكَ أَنْ تَكُونَ مِنَ الْجاهِلِينَ  ( 46 )\r\nپند مى دهم ترا از آنكه باشى از جاهلان !\r\nتفسير : دراين باره ، كه نوح - عليه السلام - اين عرض را چه وقت كرده بود ؟ آيا پيش از غرق شدن كنعان ؛ يا بعد از آن ؟ دو احتمال موجود است ؛ و اينكه آيا كنعان را با وجود مشاهدهء اطوار و اوضاع منافقانه اش به غلطفهمى مؤمن مى پنداشت ؛ يا كافر دانسته ، به بارگاه رب العزّت شفاعت او را نمود ، نيز هردو احتمال وجود دارد . اگر نوح - عليه السلام - دربارهء پسرش پيش از غرق شدن عرض كرده باشد ، مقصود وى اظهار اضطراب بود تا به خدا ( ج ) عرض كند و به تدبير نجات وى پردازد ؛ اگر بعد از غرق اين گفتگو واقع شده ، پس به غرض استعلام حقيقت اصلى ، خلجان و اشكال خود را به حضور الهى ( ج ) تقديم داشت ؛ يعنى خداوندا تو نجات خانوادهء مرا وعده داده بودى ؛ چون كنعان مؤمن است ، و در استثناى  « إِلَّا مَنْ سَبَقَ عَلَيْهِ الْقَوْلُ »  داخل نمى باشد ، پس در غرق او چه رازى مركوز است ؟ خداوندا ، بدون هيچ شبهه بيان تو راست است ؛ هرگز اين انديشه موجود نمى شود كه از تو خلاف پيمان آيد ؛ تو احكم الحاكمين و تو شهنشاه مطلقى ؛ اگر دانش ما ادراك كند يا نكند ، كس را مجال نيست كه پيش تو دم زند ؛ يا ترا به خلف‌وعده وادارد ؛ و در قبال احكام قاطع تو لب به اعتراض گشايد ! تنها و تنها براى اطمينان قلب خويش ، مى خواهم راز اين واقعه را به طريق استعلام و استفسار به خويش معلوم كنم . جواب آمد : كنعان از آن خانواده كه نجات آن را وعده داده بوديم ؛ نمى باشد ؛ بلكه وى در  « إِلَّا مَنْ سَبَقَ عَلَيْهِ الْقَوْلُ »  شامل ست « 1 » ؛ كردار وى فاسدشده ؛ تو از شرك وى آگاه نيستى ؛ جاى تعجّب است ، حال يك كافر با وجود آثار صريح كفر در فروغ فراست نبوّت مشتبه بماند ! ( بنابراين ، خداوند فرمود : ) آمرزش كسى را كه از حالش نمى دانى از حضور ما طلب مكن كه دربارهء وى چنين رعايت نامناسب نمائيم ! مقرّبان را شايسته نيست كه به آئين جاهلان ادب ناشناس بدون سنجش و تعمّق سخن رانند .\r\nتفسير اين آيت به اين اسلوب ، در صورتى است كه نوح - عليه السلام - كنعان را مؤمن پنداشته باشد ؛ و اگر كافر شمرده باشد ، شايد منشأ اين مطلب درخواست يا سؤال آن بوده باشد كه چون در ذكر انجاء ، اهل از عامّهء مؤمنان جدا بيان شده ؛ نوح - عليه السلام - پنداشته بود كه\r\n\r\n\r\n","description":"","footnote":"\r\n( 1 ) . مندرج است ؛ داخل است ؛\r\n","page_name":" 161 ","page_number":185},
  {"content":"\r\n\r\nشرط محفوظّيت اهل وى از عذاب دنيا ايمان نمى باشد ؛ و چون  « إِلَّا مَنْ سَبَقَ عَلَيْهِ الْقَوْلُ »  مجمل بود ، مصداق آن را تعيين كرده نتوانست « 1 » ؛ بنابر فرط شفقت پدرى ، عرض كرد : إله العالمينا ، در زمرهء اهل من كه تو وعدهء نجات آنها را داده بودى ، يقينا پسر من داخل است ؛ پس چرا غرق مىشود ؟ ! جواب آمد ! مقدّمهء نخستين تو كه گفتى :  « إِنَّ ابْنِي مِنْ أَهْلِي »  غلط است ؛ وى در اهلى كه ما نجاتش را وعده داده بوديم ، چون اعمالش بس فاسد است ، داخل نمى باشد ؛ و نيز تو آگاه نيستى كه مصداق  « إِلَّا مَنْ سَبَقَ عَلَيْهِ الْقَوْلُ »  كه مى باشد ؟ پس بر آنچه آگاه نيستى ، نزيبد كه به رنگ محاجّه نسبت به آن سؤال يا درخواستى نمائى .\r\n قالَ رَبِّ إِنِّي أَعُوذُ بِكَ أَنْ أَسْئَلَكَ ما لَيْسَ لِي بِهِ عِلْمٌ \r\nگفت : اى پروردگار من ، هر آئينه من پناه مى گيرم به تو از آنكه بپرسم از تو آنچه نيست مرا به آن دانش ؛\r\nتفسير : حضرت شاه - رحمه اللّه - مى نويسد : انسان هرچه را نمى داند ، دربارهء آن سؤال مىكند ؛ امّا ، بايد رضا « 2 » معلوم شود ؛ كار بى خردان است كه رضاى بزرگان را معلوم نكرده از چيزى بپرسند . رضا چگونه نبود ؟ بيان اين مسئله گذشت .\r\n وَ إِلَّا تَغْفِرْ لِي وَ تَرْحَمْنِي أَكُنْ مِنَ الْخاسِرِينَ  ( 47 )\r\nو اگر نيامرزى مرا ، و رحمت نكنى بر من ، باشم از زيانكاران !\r\n\r\n\r\n","description":"","footnote":"\r\n( 1 ) . نتوانست تعيين ( مشخّص ) بكند ؛\r\n( 2 ) . رضايت ( مخاطب )\r\n","page_name":" 162 ","page_number":186},
  {"content":"\r\n\r\nتفسير : نوح - عليه السلام - به لرزه افتاد ، و توبه نمود ؛ امّا ، نگفت : دوباره چنين نمى كنم ! از اين دعا ، مقدور بنده معلوم مىشود ؛ بنده بايد به حضرت وى پناه برد ، تا دوباره مرتكب آن نشود ، و عزم كند كه پيرامون آن نگردد . در الفاظ توبه آدم و يونس و ديگران كه در قرآن نقل شده نيز اين آداب رعايت گرديده .\r\n قِيلَ يا نُوحُ اهْبِطْ بِسَلامٍ مِنَّا وَ بَرَكاتٍ عَلَيْكَ وَ عَلى أُمَمٍ مِمَّنْ مَعَكَ وَ أُمَمٌ سَنُمَتِّعُهُمْ ثُمَّ يَمَسُّهُمْ مِنَّا عَذابٌ أَلِيمٌ  ( 48 )\r\nگفته شد : اى نوح ، فرودآى همراه سلامتى از جانب ما ، و همراه بركت ها بر تو ، و بر گروه چندى از آنها كه با تواند ، و امّت هاى ديگرند كه زود بهره مند كنيم ايشان را ؛ باز برسد به ايشان از ما عذاب درددهنده .\r\nتفسير : از كشتى به جودى و از جودى ، به زمين فرودآ ؛ سلامتى و بركات آينده بر شما خواهد بود و بر آن اقوامى كه از همراهان تو به وجود مى آيند . خدا ( ج ) زمينى را كه اكنون از طوفان ويران گشته دوباره آبادان مى نمايد ؛ رونق و بركت آن را باز مى آرد . از كلمهء « سلامت » گويا خداوند تسلّى مىدهد كه ديگر تا قيامت بر نوع انسان چنين هلاك عمومى وارد نمى شود ؛ جز بر بعضى فرق كه هلاك مى شوند .\r\n تِلْكَ مِنْ أَنْباءِ الْغَيْبِ نُوحِيها إِلَيْكَ ما كُنْتَ تَعْلَمُها أَنْتَ وَ لا قَوْمُكَ مِنْ قَبْلِ \r\nاين قصه از اخبار غيب است ؛ وحى مى فرستيم آن را بسوى تو ؛ نه باخبر بودى از آن ( نبودى كه بدانى آن را ) تو و نه قوم تو ، پيش از\r\n\r\n","description":"","footnote":"","page_name":" 163 ","page_number":187},
  {"content":"\r\n\r\n هذا \r\nاين ؛\r\nتفسير : اين همه دلايل نبوّت است كه واقعات « 1 » امم پيشين چنين مستند و مفصّل از زبان يك نفر امّى گفته مىشود .\r\n فَاصْبِرْ إِنَّ الْعاقِبَةَ لِلْمُتَّقِينَ  ( 49 )\r\nپس صبر كن ؛ هر آئينه عاقبت نيكو متّقيانراست .\r\nتفسير : چنان كه خاتمه نوح ( ع ) و همراهانش نيكو بود ؛ مستقبل اصحاب نبوى نيز بس درخشان و قرين موفّقيّت است . حضرت پيغمبر بر ايذاهاى كفّار شكيبا باشد مضطرب و ملول نشود ؛ چنان كه نوح ( ع ) نهصد و پنجاه سال صبر كرد .\r\n وَ إِلى عادٍ أَخاهُمْ هُوداً قالَ يا قَوْمِ اعْبُدُوا اللَّهَ ما لَكُمْ مِنْ إِلهٍ غَيْرُهُ إِنْ أَنْتُمْ إِلَّا مُفْتَرُونَ  ( 50 )\r\nو فرستاديم بسوى عاد برادر ايشان هود را ؛ گفت : اى قوم من ، عبادت كنيد خدا را ؛ نيست شما را هيچ معبودى بجز وى ؛ نيستيد شما مگر افتراكنندگان .\r\nتفسير : دروغ است كه مى گوئيد : بتان سنگى حاكم و معبود مختار مى باشند ! داستان قوم\r\n\r\n\r\n","description":"","footnote":"\r\n( 1 ) . وقايع\r\n","page_name":" 164 ","page_number":188},
  {"content":"\r\n\r\nهود در سورهء اعراف گذشت .\r\n يا قَوْمِ لا أَسْئَلُكُمْ عَلَيْهِ أَجْراً إِنْ أَجْرِيَ إِلَّا عَلَى الَّذِي فَطَرَنِي \r\nاى قوم من ، نمى طلبم از شما بر اين مزدى ؛ نيست مزد من مگر بر آنكه آفريده است مرا ؛\r\nتفسير : من به مال شما نيازى ندارم ؛ آنكه مرا پديدآورده ؛ ضروريّات دنيوى و اجر و ثواب اخروى مرا كفيل است ! پيغمبران ، همه اين سخن را به قوم خود گفته اند تا نصيحتشان پاك و مؤثّر باشد ، و رنجشان را مردمان به طمع دنيا حمل نكنند .\r\n أَ فَلا تَعْقِلُونَ  ( 51 )\r\nآيا درنمى يابيد ؟ !\r\nتفسير : شما چندان بى خرديد كه به سخن سهل و ساده نيز پى نمى بريد ! كسى را كه بدون طمع و غرض ، خاص « 1 » براى فلاح دارين شما سخن مى راند ، دشمن و بدخواه خود دانسته ، با وى دست و گريبان « 2 » مىشويد .\r\n وَ يا قَوْمِ اسْتَغْفِرُوا رَبَّكُمْ ثُمَّ تُوبُوا إِلَيْهِ \r\nو اى قوم من ، آمرزش طلبيد از پروردگار خود ؛ باز ، رجوع كنيد بسوى او ؛ تفسير : در آغاز سوره ، تفسير اين آيت گذشت .\r\n\r\n\r\n","description":"","footnote":"\r\n( 1 ) . تنها\r\n( 2 ) . دست به گريبان\r\n","page_name":" 165 ","page_number":189},
  {"content":"\r\n\r\n يُرْسِلِ السَّماءَ عَلَيْكُمْ مِدْراراً \r\nتا بفرستد از آسمان بر شما بارانى پيوسته ؛\r\nتفسير : وقت به وقت باران بفرستد . آنها چون به مزرعه و باغ بسيار دلچسپى « 1 » داشتند ، فوايد و بركات ظاهرى ايمان بيان شد ، تا دربارهءشان به طور خاص موجب ترغيب گردد . مى نويسند : آنها سه سال به مصيبت خشكسالى و امساك باران مبتلا بودند ؛ هود - عليه السلام - وعده كرده بود ، اگر آنها ايمان آورده ، به خدا ( ج ) بازگردند ، اين مصيبت دور مىشود .\r\n وَ يَزِدْكُمْ قُوَّةً إِلى قُوَّتِكُمْ وَ لا تَتَوَلَّوْا مُجْرِمِينَ  ( 52 )\r\nو بيفزايد شما را قوّتى همراه قوّت شما ؛ و روگردان مشويد گناهكارشده .\r\nتفسير : در نيروى مالى و بدنى شما افزونى ، و در اولادتان بركت ، پديد مى آيد ؛ شادى مى فزايد ، و با قواى مادّى قواى معنوى و روحانى پيشرفت مىكند ؛ به شرطى كه « 2 » سوى خدا رجوع كنيد ، و از طاعت وى مانند مجرمان اعراض منمائيد « 3 » .\r\n قالُوا يا هُودُ ما جِئْتَنا بِبَيِّنَةٍ وَ ما نَحْنُ بِتارِكِي آلِهَتِنا عَنْ قَوْلِكَ وَ ما نَحْنُ لَكَ بِمُؤْمِنِينَ  ( 53 )\r\nگفتند : اى هود ، نياوردى به ما دليلى ؛ و نيستيم ما ترك كننده معبودان خود را از گفتهء تو ؛ و نيستيم ما ترا باوردارندگان .\r\n\r\n\r\n","description":"","footnote":"\r\n( 1 ) . دلبستگى\r\n( 2 ) . به شرط آنكه\r\n( 3 ) . ننمائيد .\r\n","page_name":" 166 ","page_number":190},
  {"content":"\r\n\r\nتفسير : به صراحت گفتند : تو به دعواى صداقت خويش كدام « 1 » سند و دليل واضح نياورده اى هركه را خدا به مقام نبوّت فايز مى گرداند ، حتما سند تقرّر « 2 » او را عطا مىكند !\r\nدر حديث است ، با هر پيغمبر مبعوث ، چندان آيات واضح فرستاده شده كه مردم اگر خواهند ايمان آورده توانند « 3 » ؛ از اين رو ، هود - عليه السلام - يقينا نشانه هاى خويش را عرضه داد ؛ مگر « 4 » آنها ، از عناد و بى آزرمى گفتند : تو علامات واضح نياورده اى ! شايد مراد اين باشد ، نشانى كه آنها را به ايمان آوردن مجبور كند ، با خود نياورده بود . به هرحال ، ما تنها به گفتار تو نه از معبودان خود مى گذريم ؛ و نه به رسالت تو ايمان مى آريم !\r\n إِنْ نَقُولُ إِلَّا اعْتَراكَ بَعْضُ آلِهَتِنا بِسُوءٍ \r\nنمى گوئيم مگر آنكه رسانيده به تو بعض معبودان ما ضررى ؛\r\nتفسير : تو كه اين همه خرافات مى گوئى ، تمام مردمان را جاهل وانموده ، دشمن خويش قرار مى دهى « 5 » ؛ پنداريم يكى از معبودان ما ترا آسيب رسانيده ، ديوانه و فاتر العقل كرده است ! تو كه از عبادت آنها مردم را بازمى گردانى ، و سخت نكوهش مى كنى ؛ كيفر كردار ترا دادند كه اكنون به آئين ديوانگان سخن مى رانى .\r\n  قالَ إِنِّي أُشْهِدُ اللَّهَ وَ اشْهَدُوا أَنِّي بَرِيءٌ مِمَّا تُشْرِكُونَ ( 54 ) مِنْ دُونِهِ فَكِيدُونِي   گفت : هر آئينه من گواه مى سازم خدا را ، و شما گواه باشيد ؛ هر آئينه من بيزارم از آنچه شما انباز مى گيريد !\r\nبجز وى ، پس بدسگالى كنيد در حق من\r\n\r\n\r\n","description":"","footnote":"\r\n( 1 ) . هيچ\r\n( 2 ) . تقرير ، تأييد ، تثبيت\r\n( 3 ) . نمى توانند ايمان بياورند ؛\r\n( 4 ) . ليكن\r\n( 5 ) . مى گردانى ؛\r\n","page_name":" 167 ","page_number":191},
  {"content":"\r\n\r\n  جَمِيعاً ثُمَّ لا تُنْظِرُونِ ( 55 ) إِنِّي تَوَكَّلْتُ عَلَى اللَّهِ رَبِّي وَ رَبِّكُمْ ما مِنْ دَابَّةٍ إِلَّا هُوَ آخِذٌ بِناصِيَتِها إِنَّ رَبِّي عَلى صِراطٍ مُسْتَقِيمٍ   ( 56 )\r\nهمه ؛ باز مهلت مدهيد مرا .\r\nهر آئينه من توكّل كردم بر خدا ، پروردگار من و پروردگار شما ؛ نيست هيچ جنبنده ، مگر خدا فراگيرنده است موى پيشانى او را ؛ هر آئينه پروردگار من بر راه راست است .\r\nتفسير : اين هيكل هاى بيچاره سنگى چه گزندى به من رسانده توانند ؟ ! شما كه تهمتن و قوى به نظر مى آئيد ، در سپاه معبودان خويش داخل گرديد ! بر من كه چنين يكّه و تنهايم يكباره حمله آريد ! ذره‌اى از من كم كرده نمى توانيد ! بشنويد ؛ من خدا را گواه مى گيرم ، و شما نيز گواه باشيد ، كه من از معبودان باطل شما كاملا بيزارم ! شما همه گرد آئيد ؛ هر بدى كه توانيد هيچ دريغ مداريد ؛ و يك لمحه « 1 » مرا مهلت مدهيد ! بدانيد ، اعتماد من بر خداوند يگانه و بى نياز است ؛ حضرت او چنان كه پروردگار من است ، حاكم و مالك شما نيز مى باشد ؛ همه كوچكان و بزرگان كه در زمين روان اند ، در تصرّف اويند ؛ گويا ، موهاى ناصيتشان در يد اوست ؛ هرجا خواهد بكشاند و باز آرد ! هيچ‌كس نتواند از قبضهء اختيار او بيرون گريزد . ستمگاران از گرفت وى « 2 » نجات نيابند ؛ و راستان چون به وى پناه جويند ، دچار رسوائى نگردند . خداى من بدون شبهه بر راه مستقيم عدل و انصاف است ؛ آنجا نه ستم است و نه احسان بى موقع ؛ هركه بر آن راه خير كه وى نموده سپرى شود ، به حضرت او مى رسد ؛ و براى نگهبانى روندگان آن راه ، خود هميشه حاضر است .\r\n\r\n\r\n","description":"","footnote":"\r\n( 1 ) . يك لحظه\r\n( 2 ) . اخذ ، حملهء وى\r\n","page_name":" 168 ","page_number":192},
  {"content":"\r\n\r\n فَإِنْ تَوَلَّوْا فَقَدْ أَبْلَغْتُكُمْ ما أُرْسِلْتُ بِهِ إِلَيْكُمْ وَ يَسْتَخْلِفُ رَبِّي قَوْماً غَيْرَكُمْ وَ لا تَضُرُّونَهُ شَيْئاً إِنَّ رَبِّي عَلى كُلِّ شَيْءٍ حَفِيظٌ  ( 57 )\r\n( پس ) اگر روگردان شويد ( پس هر آئينه ) رسانيدم به شما آنچه را كه فرستاده شدم همراه آن بسوى شما ؛ و جانشين سازد پروردگار من قومى بجز شما ؛ و زيان نتوانيد رسانيد او را چيزى ؛ هر آئينه پروردگار من بر هرچيز نگهبان است .\r\nتفسير : اگر بعد از شنيدن چنين سخنان واضح باز هم ايمان نياوريد ، به من گزندى نيست ؛ من فريضهء تبليغ را به پايان رساندم ! شما عاقبت خود را بسنجيد ؛ هر آئينه در اثر اين ، لجاج ، تعصّب ، عناد ، از آسمان عذاب نازل گردد ؛ و شما را هلاك نمايد ! زمين خدا از تباهى شما ويران و خراب نمى شود ؛ او تعالى ديگران را وارث اموال و املاك شما مى گرداند ؛ در زوال شما به خدا ( ج ) يا به پيغمبران وى زيانى نمى رسد ، و ملك وى خراب نمى شود ؛ چون حضرت وى نگهبان هرچيز است ، هرچه قابل حفظ باشد ، حفاظت آن را به قدرت كامل خود مى نمايد .\r\n وَ لَمَّا جاءَ أَمْرُنا نَجَّيْنا هُوداً وَ الَّذِينَ آمَنُوا مَعَهُ \r\nو چون آمد عذاب ما ، نجات داديم هود را ، و آنان را كه ايمان آوردند با وى ؛\r\n\r\n","description":"","footnote":"","page_name":" 169 ","page_number":193},
  {"content":"\r\n\r\n بِرَحْمَةٍ مِنَّا وَ نَجَّيْناهُمْ مِنْ عَذابٍ غَلِيظٍ  ( 58 )\r\nبه رحمتى از جانب خود ؛ و برهانيديم ايشان را از عقوبت سخت .\r\nتفسير : هفت شب و هشت روز ، مسلسل طوفان باد بود ؛ چنان كه در سورهء اعراف مذكور شد ، خانه ها خراب ، سقف‌ها پاشان « 1 » گرديد ؛ و درختان از بيخ كنده شده ، دور افتادند ؛ هوا چندان زهرآگين بود كه از بينى مى درآمد « 2 » ، و از پايان برمى آمد ، و بدن را درهم مى شكست . هود ( ع ) و همراهانش را كه به چهارهزار تن بالغ مى شدند ، از آن عذاب هولناك نگه داشتيم ، و به يمن ايمان و عمل صالح ، از عذاب سنگين آخرت نيز نجات مى بخشيم .\r\n وَ تِلْكَ عادٌ جَحَدُوا بِآياتِ رَبِّهِمْ وَ عَصَوْا رُسُلَهُ وَ اتَّبَعُوا أَمْرَ كُلِّ جَبَّارٍ عَنِيدٍ  ( 59 )\r\nو اينست سرگذشت عاد ؛ انكار كردند به آيات پروردگار خود ؛ و نافرمانى نمودند پيغامبران او را ؛ و پيروى كردند فرمان هر سركش ستيزنده را .\r\nتفسير : در خرابه هاى آن به عبرت نگاه كنيد . اين همان قوم عاد بود كه مهترانشان از فرط غرور با سخنان خدا ( ج ) مقابله كردند ؛ پيغمبران او را فرمان نبردند ؛ كهتران به متابعت مهتران شيطان خود برخاستند ؛ و عاقبت همه هلاك شدند .\r\nتنبيه : شايد از اين جهت « رسله » گفته شده كه تكذيب يك پيغمبر تكذيب همه پيغمبران است ؛ زيرا ، همه در توحيد و اصول دين مّتفق ، و همدگر را مصدّق اند .\r\n وَ أُتْبِعُوا فِي هذِهِ الدُّنْيا لَعْنَةً وَ يَوْمَ الْقِيامَةِ \r\nو از پى فرستاده شدند در اين دنيا لعنتى ، و روز قيامت نيز ؛\r\n\r\n\r\n","description":"","footnote":"\r\n( 1 ) . متلاشى\r\n( 2 ) . درمى آمد ،\r\n","page_name":" 170 ","page_number":194},
  {"content":"\r\n\r\nتفسير : لعنت خدا ( ج ) در پى آنهاست ؛ هرجا روند ، در قفايشان رود ؛ و تا رستاخيز با لعنت ذكر شوند ؛ بلكه پس از قيامت نيز از تعقيبشان بازنايستد . طوق لعنت هماره در گردنشان باشد .\r\n أَلا إِنَّ عاداً كَفَرُوا رَبَّهُمْ أَلا بُعْداً لِعادٍ قَوْمِ هُودٍ  ( 60 )\r\nآگاه باش ، هر آئينه عاد كافر شدند به پروردگار خود ؛ آگاه باش ، دورى باد مر عاد را ، كه قوم هودند .\r\nتفسير : بعضى مفسّرين بر آن اند كه روز قيامت ندا مىشود :  « أَلا إِنَّ عاداً كَفَرُوا  - الآية » .\r\nذكر « قوم هود » با « عاد » شايد از اين جهت باشد كه تصوّر هردو در دماغ « 1 » شنونده يك جا وارد مىشود يعنى حال هود چه بود يا اين قوم همان است كه مورد اين عذاب واقع گرديد ؛ يا ممكن است تنبيه باشد بر اينكه عاد دو قوم بود : اولى و اخرى ؛ از اينجاست كه جاى ديگر خداوند ( ج ) فرمود :  « وَ أَنَّهُ أَهْلَكَ عاداً الْأُولى »  ( النجم ، ركوع 3 ) اينجا مقصود « عاد اولى » است كه هود بسوى آنها مبعوث شده بود ؛ و اللّه اعلم .\r\n * وَ إِلى ثَمُودَ أَخاهُمْ صالِحاً \r\nو فرستاديم بسوى ثمود برادر ايشان صالح را ؛\r\nتفسير : اين قصّه در اعراف گذشت .\r\n قالَ يا قَوْمِ اعْبُدُوا اللَّهَ ما لَكُمْ \r\nگفت : اى قوم من ، عبادت كنيد خدا را ؛ نيست شما را\r\n\r\n\r\n","description":"","footnote":"\r\n( 1 ) . ذهن ، مغز\r\n","page_name":" 171 ","page_number":195},
  {"content":"\r\n\r\n مِنْ إِلهٍ غَيْرُهُ هُوَ أَنْشَأَكُمْ مِنَ الْأَرْضِ \r\nهيچ معبود بجز وى ؛ او پيدا كرده شما را از زمين ؛\r\nتفسير : نخست آدم را از خاك بيافريد ؛ غذاى وى را از زمين پديد آورد ، و نطفه را از آن به وجود آورد كه اصل آفرينش آدمى است .\r\n وَ اسْتَعْمَرَكُمْ فِيها فَاسْتَغْفِرُوهُ ثُمَّ تُوبُوا إِلَيْهِ إِنَّ رَبِّي قَرِيبٌ مُجِيبٌ  ( 61 )\r\nو باشنده گردانيد شما را در زمين ؛ پس طلب آمرزش كنيد از او ، باز رجوع كنيد بسوى او ؛ هر آئينه پروردگار من نزديك ، اجابت كننده است .\r\nتفسير : انسان را بيافريد ؛ عمر و بقا داد اسباب بقاى او را تهيّه فرمود ؛ وسايل عمران زمين را به وى آموخت ؛ تدبيرها الهام فرمود . چون حضرت او چنين احسان و انعام فرموده ؛ بايد انسان باايمان و طاعت سوى وى رجوع كند ؛ از شرك و كفر و ساير گناهانى كه نموده آمرزش خواهد . خدا به ما نزديك است ؛ هر سخن را مى شنود ؛ توبه و استغفارى كه از صدق دل باشد ، شنيده مى پذيرد .\r\n قالُوا يا صالِحُ قَدْ كُنْتَ فِينا مَرْجُوًّا قَبْلَ هذا أَ تَنْهانا أَنْ نَعْبُدَ ما يَعْبُدُ آباؤُنا وَ \r\nگفتند : اى صالح به درستى كه بودى در ميان ما اميد داشته شده پيش از اين ؛ آيا منع مى كنى ما را از آنكه عبادت كنيم معبودى را كه عبادت مى كردند پدران ما ؟ ! و\r\n\r\n","description":"","footnote":"","page_name":" 172 ","page_number":196},
  {"content":"\r\n\r\n إِنَّنا لَفِي شَكٍّ مِمَّا تَدْعُونا إِلَيْهِ مُرِيبٍ  ( 62 )\r\nهر آئينه ما در شبهه ايم از آنچه مى خوانى ما را بسوى آن ، در شك به تهمت افگننده !\r\nتفسير : اميدوار بوديم تو در آينده مردى شوى بس فاضل و نيكوكار تا مردم ترا خلف بزرگان دانند و بر سر و چشم نشانند . چون در جبين تو آثار رشد و صلاح پديدار بود ، همه توقّع داشتند كه در مستقبل قريب از تو بسيار مستفيد مى شوند ، با راى « 1 » و تدبير ، به اصلاح و مشوره « 2 » ، برادران قوم خود را هدايت ، و مذهب پدران ما را با قوّت قلب تأييد و حمايت مى نمائى . درست است كه در آغاز بت پرستى مبغوض تو بود ، و از مذهب عمومى قوم جدا بودى ؛ باز هم بر دانش و قابليّت فطرى تو اعتماد داشتيم ، و اميدوار بوديم پس از كمال عقل و تجربه ، اين روش تو باقى نماند ؛ امّا ، دريغا ، تو سخنانى بنياد نهادى و چندان بر خلاف مذهب نياكان ما جهاد كردى كه كافّهء آمال ما به خاك برابر شد ! تو مى خواهى يك خدا داشته باشيم ؛ ديگر كلّيّهء معبودان باستان را ترك گوئيم . روش بزرگان را گذاشتن و بر خلاف آن چنين مسلكى را اختيار نمودن نزد ما سخت شبهه ناك است ، و هرگز وجدان ما به قبول آن راضى نمى شود . در موضع الفرقان است : خردمند مى نمودى براى آنكه راه آباء و اجداد را روشن مى كنى امّا تو به محو آن كمر بستى !\r\n قالَ يا قَوْمِ أَ رَأَيْتُمْ إِنْ كُنْتُ عَلى بَيِّنَةٍ مِنْ رَبِّي وَ آتانِي مِنْهُ رَحْمَةً فَمَنْ يَنْصُرُنِي مِنَ اللَّهِ إِنْ عَصَيْتُهُ \r\nگفت : اى قوم من ، آيا ديديد ( خبر دهيد ) اگر باشم بر حجّتى از پروردگار خود ، و داده باشد مرا از نزد خود بخشايشى ؛ پس كه نصرت دهد مرا از ( عقوبت ) خدا ، اگر نافرمانى كنم او را ؟ !\r\nتفسير : چه ممكن است در اثر شك و شبههء شما اين صراط روشن را بگذارم ؟ ! خدا ( ج ) مرا دانش\r\n\r\n\r\n","description":"","footnote":"\r\n( 1 ) . خرد ، خردمندى\r\n( 2 ) . مشورت ، اشارت ، نظر مشورتى\r\n","page_name":" 173 ","page_number":197},
  {"content":"\r\n\r\nعطا كرده ، و برحمت بزرگ خويش مقام پيغمبرى كرامت نموده ؛ اگر بالفرض شما « 1 » فرمان او را نبرم ، و آنچه را به ابلاغ آن مأمورم ، نرسانم ؛ كيست كه مرا از عذاب او نجات بخشد ؟ !\r\n فَما تَزِيدُونَنِي غَيْرَ تَخْسِيرٍ  ( 63 )\r\nپس شما زياده نمى كنيد در حق من مگر نقصان .\r\nتفسير : به جاى اينكه اين خيرخواه صادق و محسن خود را قدر مى كرديد « 2 » ، مشوره مى دهيد كه از فرايض تبليغ و دعوت دست بردارم . بدين وسيله مى خواهيد به من گزندى رسانيد كه هرگز تلافى نشود ! بعضى علماى سلف در تفسير اين آيت گفته اند : سخنان شما در من چيزى نمى فزايد ، جز آنكه يقين مرا زياد مىكند ؛ كه به خود زيان مى رسانيد . مناسبت سياق كلام همان ترجمهء نخستين است .\r\n  وَ يا قَوْمِ هذِهِ ناقَةُ اللَّهِ لَكُمْ آيَةً فَذَرُوها تَأْكُلْ فِي أَرْضِ اللَّهِ وَ لا تَمَسُّوها بِسُوءٍ فَيَأْخُذَكُمْ عَذابٌ قَرِيبٌ ( 64 ) فَعَقَرُوها فَقالَ تَمَتَّعُوا فِي دارِكُمْ ثَلاثَةَ أَيَّامٍ  \r\nو اى قوم من ، اين است ماده شترى كه خدا فرستاده است براى شما نشانه ؛ پس بگذاريد آن را تا بخورد در زمين خدا ؛ و مرسانيد به وى هيچ ضررى ؛ پس بگيرد شما را عقوبت نزديك .\r\nپس پى كردند آن را ؛ پس گفت : بهره مند باشيد در سراى خود سه روز ؛\r\n\r\n\r\n","description":"","footnote":"\r\n( 1 ) . به فرض ( تصوّر ) شما\r\n( 2 ) . قدردانى كنيد ، قدر بدانيد ،\r\n","page_name":" 174 ","page_number":198},
  {"content":"\r\n\r\n ذلِكَ وَعْدٌ غَيْرُ مَكْذُوبٍ  ( 65 )\r\nاين وعده اى است غيردروغ شده .\r\nتفسير : از حضرت صالح قومش معجزه خواستند . تفصيل اين واقعه و تصريح الفاظ آن در سورهء اعراف در آخر سيپارهء هفتم « 1 » گذشت ؛ ملاحظه شود .\r\n فَلَمَّا جاءَ أَمْرُنا نَجَّيْنا صالِحاً وَ الَّذِينَ آمَنُوا مَعَهُ بِرَحْمَةٍ مِنَّا وَ مِنْ خِزْيِ يَوْمِئِذٍ \r\nپس وقتى كه آمد فرمان ما ؛ نجات داديم صالح را ، و آنان را كه ايمان آوردند همراه او ؛ به بخشايشى از خود ؛ و رهانيديم از رسوائى آن روز ؛\r\nتفسير : آنگاه كه حكم عذاب رسيد ، صالح ( ع ) و رفقاى وى را نجات داديم ؛ يعنى از رسوائى آن روز . كلمات « و من خزى يومئذ » شرح و تفصيل « نجّينا » است .\r\n إِنَّ رَبَّكَ هُوَ الْقَوِيُّ الْعَزِيزُ  ( 66 )\r\nهر آئينه پروردگار تو همونست توانا ، غالب .\r\nتفسير : هركه را خواهد هلاك كند ؛ و هركه را خواهد نجات بخشد .\r\n وَ أَخَذَ الَّذِينَ ظَلَمُوا الصَّيْحَةُ فَأَصْبَحُوا فِي دِيارِهِمْ \r\nو گرفت آنان را كه ستم كردند آوازى هولناك ؛ پس گشتند در سراهاى خود\r\n\r\n\r\n","description":"","footnote":"\r\n( 1 ) . جزء هفتم ( هشتم ( صح ) )\r\n","page_name":" 175 ","page_number":199},
  {"content":"\r\n\r\n  جاثِمِينَ ( 67 ) كَأَنْ لَمْ يَغْنَوْا فِيها  \r\nمردگان بر زمين چسپنده . %\r\nگويا ، هرگز نبودند آنجا !\r\nتفسير : بى نام ونشان گشتند . حضرت شاه ( رح ) مى نويسد : شب ، هنگامى كه در خواب بودند بر آنها عذاب فرود آمد ؛ فرشته اى ناگهان آواز هيبت ناك « 1 » نموده ، زهرهء مردم دريد . در بعضى آيات لفظ « رجفه » آمده ، يعنى در اثر زلزله هلاك گرديدند ؛ و صورت تطبيق آن را در سورهء اعراف شرح داده ايم .\r\n أَلا إِنَّ ثَمُودَ كَفَرُوا رَبَّهُمْ أَلا بُعْداً لِثَمُودَ  ( 68 )\r\nآگاه باش ، هر آئينه قوم ثمود انكار كردند پروردگار خود را ؛ بدانيد كه دورى است مر قوم ثمود را .\r\nتفسير : كسانى كه از آيات و احكام پروردگار خود « 2 » منكر شوند ، مورد چنين سزا و لعنت واقع گردند ؛ بشنويد و عبرت حاصل كنيد .\r\n وَ لَقَدْ جاءَتْ رُسُلُنا إِبْراهِيمَ بِالْبُشْرى قالُوا سَلاماً قالَ سَلامٌ فَما لَبِثَ أَنْ جاءَ بِعِجْلٍ حَنِيذٍ  ( 69 )\r\nو هر آئينه آمدند فرشتگان ما پيش ابراهيم به بشارت ؛ گفتند : سلام بر تو ! ابراهيم جواب سلام داد ؛ پس درنگ نكرد تا آنكه آورد گوساله بريان .\r\n\r\n\r\n","description":"","footnote":"\r\n( 1 ) . پرهيبت ، مهيب ، ترسناك\r\n( 2 ) . آيات و . . . را\r\n","page_name":" 176 ","page_number":200},
  {"content":"\r\n\r\nتفسير : ترتيب قصص اين سوره مطابق ترتيب قصص سورهء اعراف است جز اينكه پيش از قصهء قوم لوط در اينجا اندكى قصّهء ابراهيم ( ع ) بيان شده ، امّا از عبارت برمى آيد كه مقصود اصلى بيان قصّهء لوط است ؛ چون در ميان داستان ابراهيم و قصّهء لوط چندين مناسبت و تعلّقى موجود بود ، به طور تمهيد و توطئه قصهء ابراهيم ( ع ) مذكور شد .\r\nلوط - عليه السلام - برادرزادهء ابراهيم است ، و با حضرت ابراهيم ( ع ) از عراق هجرت كرده بود .\r\nجماعتى از فرشتگان سوى اين دو پيامبر مبعوث شدند . چنان كه بعدا مى آيد ؛ ابراهيم دربارهء هلاك قوم لوط با فرشتگان مباحثه كرد . اين فرشتگان بس زيبا و به شكل جوانان نورسيده بودند . هنگامى كه سوى لوط مى رفتند نزد ابراهيم عليه السّلام آمدند و بشارت دادند كه خدا ( ج ) وى را خليل خود گردانيده ، و هنگام پيرى از بطن ساره فرزندى به وى كرامت مىكند ؛ دنيا از ستمگاران و بداخلاقان قوم لوط پاك مىشود ؛ چنان كه به پيروان ابراهيم و لوط - عليه السلام - كوچكترين زيانى وارد نمى شود . چون فرشتگان به ابراهيم ( ع ) سلام دادند ، نخست آنها را نشناخت ، ولى به جوابشان پرداخت ؛ چنان كه لوط ( ع ) نيز اوّل آنها را نشناخته بود .\r\nدر صحيحين است : « بارى جبرئيل به شكل انسان با حضرت پيغمبر ( ص ) سوال و جواب كرد . چون برخاسته رفت ، به حضرت معلوم شد كه جبرئيل بود » گويا ، تنبيه شد كه پيغمبران را نيز علم ضرورى به فرشتگان و ساير اشيا به عطاى الهى ( ج ) نصيب مىشود .\r\nحضرت او هنگامى كه خواهد اخفا نمايد ، كس آشكارا كرده نتواند « 1 » به هرحال ابراهيم ( ع ) آنها را از نوع بشر پنداشت ، و به مهمان نوازى پرداخت ، و گوساله فربه را بريان كرده پيش رويشان گذاشت .\r\n فَلَمَّا رَأى أَيْدِيَهُمْ لا تَصِلُ إِلَيْهِ نَكِرَهُمْ وَ أَوْجَسَ مِنْهُمْ خِيفَةً \r\nپس چون ديد كه دست هاى ايشان نمى رسد به طعام ؛ ناآشنا پنداشت ايشان را و به خاطر آورد از ايشان ترسى ،\r\n\r\n\r\n","description":"","footnote":"\r\n( 1 ) . نتواند آشكار بكند\r\n","page_name":" 177 ","page_number":201},
  {"content":"\r\n\r\nتفسير : اينها كيستند ؛ چرا مى آيند ؟ من نان عرضه مى دارم ؛ آنها دست دراز نمى كنند ! به آئين آن روزگار ، مهمانى كه از طعام انكار مى كرد ، معلوم مى شد انديشه مخالف دارد . ابراهيم - عليه السلام - ترسيد كه اگر آنها بشرند ، زينهار مطلبى در ميان است كه نان نمى خورند ؛ و اگر ملك اند ، معلوم نيست براى چه فرستاده شده اند ؟ ! آيا از من خطائى سر زده ، يا خبر ناگوارى به قوم من آورده اند ؟ ! در اين اثنا ، بر زبان راند :  « إِنَّا مِنْكُمْ وَجِلُونَ »  ( حجر ، ركوع 4 ) يعنى ما از شما ترسانيم .\r\nمفسرّان عموما خوف ابراهيم را چندين توجيه كرده اند ؛ امّا ، نزد من ، حضرت شاه ( رح ) نهايت لطيف توجيه نموده ؛ وى فرمايد : با فرشتگان اثر عذاب الهى ( ج ) بود ، و مظهر غضب و انتقام گرديده ، جانب قوم لوط رهسپار شده بودند ؛ از اين جهت قلب ابراهيم ( ع ) را خوف و خشيت فراگرفته ، گفت :  « إِنَّا مِنْكُمْ وَجِلُونَ »  يعنى ما از شما ترسانيم ؛ و اللّه اعلم .\r\n قالُوا لا تَخَفْ إِنَّا أُرْسِلْنا إِلى قَوْمِ لُوطٍ  ( 70 )\r\nگفتند : مترس ! هر آئينه ما فرستاده شده ايم بسوى قوم لوط .\r\nتفسير : جاى ترس نيست ؛ ما فرشته ايم ، و براى هلاك قوم لوط آمده ايم ؛ به تو هيچ ضرر نمى رسد .\r\n وَ امْرَأَتُهُ قائِمَةٌ فَضَحِكَتْ فَبَشَّرْناها بِإِسْحاقَ وَ مِنْ وَراءِ إِسْحاقَ يَعْقُوبَ  ( 71 )\r\nو زن ابراهيم استاده بود ، پس بخنديد ؛ پس مژده داديمش به تولّد اسحاق و بعد اسحاق به وجود يعقوب .\r\nتفسير : حضرت ساره كه در آنجا براى خدمت يا جهت كار ديگر ايستاده بود ، از برداشته شدن خوف شاد شد و خنده كرد ؛ خدا ( ج ) به وى مژده اى ديگر داد ؛ يعنى ، ترا در اين عمر پسرى ( اسحاق ) ارزانى مى كنيم ، و از نسل وى به نام يعقوب نواده اى به تو مى بخشيم ؛ از يعقوب ، بنى اسرائيل كه از اقوام بزرگ دنياست بوجود مى آيد . اين بشارت به ساره از آن جهت\r\n\r\n","description":"","footnote":"","page_name":" 178 ","page_number":202},
  {"content":"\r\n\r\nداده شد كه ابراهيم - عليه السلام - قبلا از بطن هاجر پسرى به نام اسماعيل داشت ، و ساره مى خواست وى نيز پسرى داشته باشد ؛ از پيرى نااميد شده بود . بعضى علما خنديدن ساره را به صورت ديگر نيز توجيه نموده اند . ظاهر آن است كه ما بيان كرديم . علما از  « مِنْ وَراءِ إِسْحاقَ يَعْقُوبَ »  استدلال مى كنند كه حضرت اسماعيل ذبيح بود نه اسحاق ( ابن كثير ) .\r\n قالَتْ يا وَيْلَتى أَ أَلِدُ وَ أَنَا عَجُوزٌ وَ هذا بَعْلِي شَيْخاً \r\nگفت : اى واى من ؛ آيا خواهم زاد و من پيرزنم ؟ و اين شوهر من است كلان سال ؟ !\r\nتفسير : اينجا كلمهء « يا ويلتى » چنان است كه زنان در محاوره مى گويند . چگونه اين ناتوان در اين پيرى اولاد پديد آرد ؟ ! گويند ساره در آن وقت نود و نه سال داشت ، و سنين عمر ابراهيم - عليه السلام - از صد نيز متجاوز بود .\r\n إِنَّ هذا لَشَيْءٌ عَجِيبٌ  ( 72 )\r\nهر آئينه اين چيزى عجيب است .\r\nتفسير : اگر چنين شود ، بس شگفت و غريب است .\r\n قالُوا أَ تَعْجَبِينَ مِنْ أَمْرِ اللَّهِ رَحْمَتُ اللَّهِ وَ بَرَكاتُهُ عَلَيْكُمْ أَهْلَ الْبَيْتِ إِنَّهُ حَمِيدٌ مَجِيدٌ  ( 73 )\r\nگفتند ( فرشتگان ) : آيا تعجّب مى كنى از قدرت خدا ؟ بخشايش خدا و بركات او بر شماست ! اى اهل خانه ! هر آئينه خدا ستوده ، بزرگ است .\r\n\r\n","description":"","footnote":"","page_name":" 179 ","page_number":203},
  {"content":"\r\n\r\nتفسير : بر دودمانى كه خدا ( ج ) اين قدر ميامن و رحمات فرودآورده ، و مشاهدهء چندين معجزه و خارقه « 1 » اتفاق افتاده ، اين امر چگونه مايهء تعجّب آنها مىشود ؟ ! تعجّب آنا مايهء شگفتى است ؛ شايسته آن است كه به شنيدن بشارت ، به جاى تعجّب به تمجيد و تحميد خدا ( ج ) پردازند ؛ ذاتى كه همه محامد و محاسن در حضرت وى جمع است .\r\nتنبيه : بعضى محقّقين نوشته اند ؛ درود شريف كه در نماز خوانده مىشود ، از الفاظ اين آيت اقتباس شده .\r\n   فَلَمَّا ذَهَبَ عَنْ إِبْراهِيمَ الرَّوْعُ وَ جاءَتْهُ الْبُشْرى يُجادِلُنا فِي قَوْمِ لُوطٍ ( 74 ) إِنَّ إِبْراهِيمَ لَحَلِيمٌ أَوَّاهٌ مُنِيبٌ ( 75 ) يا إِبْراهِيمُ أَعْرِضْ عَنْ هذا إِنَّهُ قَدْ جاءَ أَمْرُ رَبِّكَ وَ إِنَّهُمْ آتِيهِمْ عَذابٌ غَيْرُ مَرْدُودٍ    ( 76 )\r\nپس چون رفت از ابراهيم ترس ، و آمدش بشارت ؛ جدال مى كرد با ما در باب قوم لوط .\r\nهر آئينه ابراهيم برده بار ، بسيار نرم دل ، رجوع كننده به خدا بود .\r\nاى ابراهيم ، روى بگردان از اين خيال ؛ به درستى كه ( حال اين است ) آمده است فرمان پروردگار تو ؛ و هر آئينه اين جماعه آينده است برايشان عقوبتى بازناگرديده .\r\n\r\n\r\n","description":"","footnote":"\r\n( 1 ) . خارق العاده\r\n","page_name":" 180 ","page_number":204},
  {"content":"\r\n\r\nتفسير : چون از اين سو مطمئن شد ، بلافاصله در مسئلهء قوم لوط با فرشتگان بحث آغاز كرد . خلاصهء آن در سورهء عنكبوت بيان شده . فرشتگان ابراهيم را مطّلع كردند كه ما براى هلاك نمودن اين قريه ها آمده ايم ! ابراهيم گفت : در آنها لوط موجود است ، و تا هنگامى كه در قومى پيغمبر موجود باشد ، چگونه هلاك مى شوند ؟ ! فرشتگان گفتند : همه ساكنان آنجا را مى شناسيم ؛ نخست لوط و همراهانش برآورده « 1 » مىشود ، آنگاه عذاب فرودمى آيد ! تفصيلاتى كه مفسّران در اين مورد بيان كرده اند ، خدا ( ج ) مىداند تا كجا راست باشد . به هرحال ، اين بحث مبالغتا به لفظ « يجادلنا » تعبيرشده ؛ از آن بالصراحه برمى آيد كه ابراهيم - عليه السلام - بنابر شفقت فطرى ؛ دل مهربان خويش ، دربارهء آنها خائف شد ، و خواست در بارگاه كبريائى شفاعت كند ؛ جواب آمد : از اين انديشه بگذر ؛ پيمانهء اين ستمكاران لبريزشده ؛ اكنون فرمان خدا ( ج ) باز نمى گردد ؛ عذاب آمدنى است ؛ شفاعت و دعا آن را باز داشته نمى تواند « 2 » .\r\n وَ لَمَّا جاءَتْ رُسُلُنا لُوطاً سِيءَ بِهِمْ وَ ضاقَ بِهِمْ ذَرْعاً وَ قالَ هذا يَوْمٌ عَصِيبٌ  ( 77 )\r\nو چون آمدند فرستادگان ما پيش لوط ؛ اندوهگين شد از آمدن ايشان ، و تنگدل شد ( به سبب ايشان ) ، و گفت : اين روزى است بسيار سخت !\r\nتفسير : فرشتگان به شكل پسران نورس و جميل بودند كه هنوز بر عذارشان خط ندميده باشد .\r\nنخست لوط آنها را نشناخت و پنداشت مهمانند . چون از خوى بد قوم خويش آگاه بود ، سخت انديشناك و تنگدل شد كه مبادا مهمانان او را اين مردم بدكردار به دست آرند ! هم گذشتن از مهمان دشوار بود ، و هم نجات دادن از دست آن خبيثان ؛ پس بايست با تمام قوم جنگيد !\r\n وَ جاءَهُ قَوْمُهُ يُهْرَعُونَ إِلَيْهِ وَ مِنْ قَبْلُ \r\nو آمدند پيش لوط قوم او ، به شتاب مى دويدند بسوى او ؛ و پيش از آن\r\n\r\n\r\n","description":"","footnote":"\r\n( 1 ) . بيرون آورده\r\n( 2 ) . نمى تواند بازبدارد ، مانع بشود .\r\n","page_name":" 181 ","page_number":205},
  {"content":"\r\n\r\n كانُوا يَعْمَلُونَ السَّيِّئاتِ \r\nمى كردند كارهاى زشت ؛\r\nتفسير : چون قوم لوط به افعال نامعقول و فواحش مخالف فطرت معتاد بودند ، آرام نداشتند ؛ همين كه از ورود آن پسران زيبا شنيدند ، بى باكانه به خانهء لوط هجوم آوردند ، و به منتهاى قوّت و شدّت مطالبه كردند كه مهمانان به آنها سپرده شوند ، و گفتند ما از اوّل گفته بوديم :\r\n« هيچ مرد را به مهمانى مپذير » اكنون اين مهمانان تازه وارد را به ما بگذار تا هرچه خواهيم كنيم !\r\n قالَ يا قَوْمِ هؤُلاءِ بَناتِي هُنَّ أَطْهَرُ لَكُمْ فَاتَّقُوا اللَّهَ وَ لا تُخْزُونِ فِي ضَيْفِي أَ لَيْسَ مِنْكُمْ رَجُلٌ رَشِيدٌ  ( 78 )\r\nگفت : اى قوم من ، اين دختران من حاضرند ؛ اينها پاكيزه ترند براى شما ؛ پس بترسيد از خدا ، و رسوا مكنيد مرا در باب مهمانان من ؛ آيا نيست از شما هيچ مردى راه يافته ؟ !\r\nتفسير : حضرت لوط براى حفظ آبروى مهمانان خويش هر نوع سعى كرد ؛ آخرين سخنى كه به آن شهوترانان گفت ، اين بود : « اى ستمگاران ! اينك دختران من حاضرند ؛ مى توانيد پس از نكاح به طريق حلال از آنها برخوردار شويد ؛ روش پاك و شايسته همين است ؛ بايد از خدا ( ج ) بترسيد ؛ آئين مشروع را مگذاريد ، و به گندگى هائى كه مخالف فطرت است مبتلا مشويد ؛ اقّلا رعايتى از من نمائيد تا روبروى اين مهمانان فرخنده رسوا و شرمنده نباشم ! تحقير مهمان استخفاف ميزبان است آيا در ميان شما يك مرد پيدا نمى شود كه سخنان راست را بداند ، و نيكوئى و تقوى نمايد ؟ !\r\n\r\n","description":"","footnote":"","page_name":" 182 ","page_number":206},
  {"content":"\r\n\r\nتنبيه :  « هؤُلاءِ بَناتِي »  مراد از دختران عامّهء قوم است . حضرت لوط ( ع ) تجوزا آنها را دختران خود خوانده است ؛ زيرا ، پيغمبر پدر روحانى امّت مى باشد ؛ در محاورات نيز پيران و بزرگان قوم همه دختران را دختران خود مى خوانند ؛ و اگر مراد دختران خود لوط - عليه السلام - باشد ، شايد بعضى از آنها را به نكاح اشخاص ممتاز تقديم نموده باشد . در آن وقت ، نكاح كافر با زن مسلمان جايز بود .\r\nبعضى مفسّران بر اين عقيده اند كه مقصود لوط - عليه السلام - از اين سخن نكاح دختران وى نبود ، بلكه چون از تجاوزات آنها عاجز آمد ، براى حفظ آبروى مهمانان خويش به كمال فروتنى اين كلمات را بر زبان راند تا اگر در آنها شايبه اى از حيا ، و قليلى از آدميّت موجود باشد ، به شنيدن اين لفظ خجالت كشند ، و به ملايمت بازآيند ؛ امّا ، آن مردم بى آزرم التفاتى ننمودند و بيشتر بى باك شده اظهار بى غيرتى نمودند .\r\n قالُوا لَقَدْ عَلِمْتَ ما لَنا فِي بَناتِكَ مِنْ حَقٍّ وَ إِنَّكَ لَتَعْلَمُ ما نُرِيدُ  ( 79 )\r\nگفتند : هر آئينه تو دانسته اى كه نيست ما را به دختران تو حاجتى ؛ و هر آئينه تو مى دانى آنچه مى خواهيم .\r\nتفسير : ( گفتند ) چرا اين قدر احتجاج و اصرار مى كنى ؟ ! تا ارادهء ناپاك ما انجام نشود ، دست برنداريم !\r\n قالَ لَوْ أَنَّ لِي بِكُمْ قُوَّةً أَوْ آوِي إِلى رُكْنٍ شَدِيدٍ  ( 80 )\r\nگفت : كاش مرا به مقابلهء شما قوّتى بودى ، يا من پناه گرفتمى در پناه مستحكم .\r\nتفسير : اين كلمات در منتهاى اضطراب و پريشانى ، بى ساخته « 1 » از زبان لوط خارج گرديد : كاش به ذات خود ياراى آن مى داشتم تا با شما مقابله مى كردم و مى جنگيدم ، يا پناهى\r\n\r\n\r\n","description":"","footnote":"\r\n( 1 ) . ناخواسته ، ناسنجيده\r\n","page_name":" 183 ","page_number":207},
  {"content":"\r\n\r\nمنيع و استوار مى داشتم ؛ يعنى مرا خانواده و جمعيّت در اينجا مى بود ! حضرت پيغمبر ما - صلّى اللّه عليه و سلّم - فرمايد : « يرحم اللّه لوطا ، لقد كان يأوى الى ركن شديد » خدا بر لوط رحمت كناد ؛ بى شك وى پناهگاهى استوار به دست مى آورد ؛ يعنى خداى مهربان ؛ امّا ، در آن وقت از فرط افسردگى و دل تنگى بدان سو متوجّه نشد ، و بى اختيار به اسباب ظاهرى چشم دوخت . پيغمبرانى كه پس از لوط - عليه السلام - مبعوث شدند ، همه داراى قبايل و جماعات بزرگ بودند .\r\n قالُوا يا لُوطُ إِنَّا رُسُلُ رَبِّكَ لَنْ يَصِلُوا إِلَيْكَ \r\nگفتند ( فرشتگان ) : اى لوط ، هر آئينه ما فرستادگان پروردگار توايم ! هرگز نمى رسند به تو ؛\r\nتفسير : چون اضطراب و قلق لوط از حد متجاوز شد ، مهمانان وى گفتند : اندوهگين مباش ؛ ما فرشته و فرستادهء خدائيم ؛ آمده ايم كه آنها را هلاك و تباه گردانيم ؛ اينها نمى توانند به ما زيانى وارد كنند ، و به تو صدمتى رسانند !\r\nدر تفاسير است : آنها دروازه را شكستند ، يا كوشش كردند از راه ديوار فرودآيند .\r\nجبرئيل به فرمان الهى ( ج ) لوط را جدا كرد ، و بازوى خود را اندكى بسوى آنها حركت داد ؛ قوم لوط كور شدند ، و همه يكباره فرياد برآوردند : بگريزيد ؛ مهمانان لوط ساحران بزرگ‌اند !\r\n فَأَسْرِ بِأَهْلِكَ بِقِطْعٍ مِنَ اللَّيْلِ وَ لا يَلْتَفِتْ مِنْكُمْ أَحَدٌ إِلَّا امْرَأَتَكَ إِنَّهُ مُصِيبُها ما أَصابَهُمْ \r\nپس ببر كسان خود را به پاره اى از شب ، و بايد كه در پس ننگرد هيچ‌كس از شما مگر زن تو ؛ به درستى كه رسنده است او را آنچه رسد ايشان را ؛\r\n\r\n","description":"","footnote":"","page_name":" 184 ","page_number":208},
  {"content":"\r\n\r\nتفسير : هنگام صبح عذاب فرود مى آيد . پاسى از شب مانده با خانوادهء خويش از اينجا سفر كن ؛ همراهانت را هدايت ده تا بشتابند ، هيچكدام بر قفا ننگرند . زوجه ات با تو نمى رود يا بازمى گردد ؛ بدين وسيله در عذابى كه به قوم فرود آمدنى است ، مبتلا مىشود ! گويند : اين زن قوم را از ورود مهمانان اطّلاع داده بود .\r\n إِنَّ مَوْعِدَهُمُ الصُّبْحُ أَ لَيْسَ الصُّبْحُ بِقَرِيبٍ  ( 81 )\r\nهر آئينه ميعاد ايشان وقت صبح است ؛ آيا نيست صبح نزديك ؟ !\r\nتفسير : شاد باشيد ؛ در هلاك ستمگاران تأخير نمى شود ، و صبحگاهان همگان نابود مى گردند .\r\n فَلَمَّا جاءَ أَمْرُنا جَعَلْنا عالِيَها سافِلَها وَ أَمْطَرْنا عَلَيْها حِجارَةً مِنْ سِجِّيلٍ \r\nپس چون آمد فرمان ما ؛ گردانيديم زبر آن را زير آن ؛ و بارانيديم بر آنها سنگ‌ها از گل متحجّر\r\nتفسير : جبرئيل امين مساكنشان را نزديك آسمان برداشت ، و پايان « 1 » افكند ؛ عمارتها سرازير شد ؛ براى انجام نكايت ، رسوائى ، ذلّت آنها ، سنگريزه و سنگ از بالا باريدن گرفت ؛ كسانى كه دور از شهر مى زيستند ، همانجا به سنگ هلاك شدند : العياذ باللّه .\r\nتنبيه : سزائى كه قوم لوط را زيروزبر كرد ، به كردار شرمگينشان مناسبت ظاهرى نيز داشت .\r\n مَنْضُودٍ  ( 82 )\r\n( پى درپى ) ته به ته .\r\n\r\n\r\n","description":"","footnote":"\r\n( 1 ) . پايين\r\n","page_name":" 185 ","page_number":209},
  {"content":"\r\n\r\nتفسير : مترجم محقّق « منضود » را « ته به ته » ترجمه كرده ؛ بعضى « مسلسل » ترجمه كرده اند ؛ يعنى ، يكى پس از ديگرى فرود مى آمد .\r\n مُسَوَّمَةً عِنْدَ رَبِّكَ \r\nنشان كرده شده نزد پروردگار تو ؛\r\nتفسير : اين سنگها از ساير سنگ‌ها به علامات خاص ممتاز بود ، تا واضح شود كه سنگ عذاب خداست . بعضى گويند : بر هر سنگ نام كسى بود كه وسيلهء هلاك او شده بود ؛ و اللّه اعلم .\r\n وَ ما هِيَ مِنَ الظَّالِمِينَ بِبَعِيدٍ  ( 83 )\r\nو نيست آن قريه از ظالمان دور ؛\r\nتفسير : هم به اعتبار زمان نزديك مى باشد ؛ كه اين امر پس از عاد و ثمود و قوم نوح - عليه السلام - و غيره به وقوع پيوست ؛ و هم به اعتبار مكان ، كه مساكن آنها ميان مدينه و شام بود ؛ قافله ها هنگام عبور ، خرابه هاى آن را مى ديدند ؛ يا ، مقصد از  « وَ ما هِيَ مِنَ الظَّالِمِينَ بِبَعِيدٍ »  آنست كه چنان عذاب از چنين ستمگاران اكنون نيز بعيد نمى باشد ؛ بايد هميشه از خشم الهى ترسيد .\r\nتنبيه : بعض اجزاى اين داستان در سورهء اعراف گذشته ؛ مطالعه شود .\r\n * وَ إِلى مَدْيَنَ أَخاهُمْ شُعَيْباً قالَ يا قَوْمِ اعْبُدُوا اللَّهَ ما لَكُمْ مِنْ إِلهٍ غَيْرُهُ وَ لا تَنْقُصُوا \r\nو بسوى قوم مدين فرستاديم برادر ايشان شعيب را ؛ گفت : اى قوم من ، عبادت كنيد خدا را ؛ نيست شما را هيچ معبودى مگر وى ؛ و كم مكنيد\r\n\r\n","description":"","footnote":"","page_name":" 186 ","page_number":210},
  {"content":"\r\n\r\n الْمِكْيالَ وَ الْمِيزانَ \r\nپيمانه و ترازو را ؛\r\nتفسير : اين حكايت نيز در سورهء اعراف گذشته .\r\n إِنِّي أَراكُمْ بِخَيْرٍ وَ إِنِّي أَخافُ عَلَيْكُمْ عَذابَ يَوْمٍ مُحِيطٍ  ( 84 )\r\nهر آئينه من مى بينم شما را به آسودگى ؛ و هر آئينه من مى ترسم بر شما از عذاب روز درگيرنده .\r\nتفسير : خدا ( ج ) آسايش و فراغ « 1 » عنايت مىكند ؛ مبادا در اثر نافرمانى شما بازستانيده شود ؟ ! آسايش و سرور سلب گردد ؛ عذاب دنيوى يا اخروى مسلّط شود .\r\n وَ يا قَوْمِ أَوْفُوا الْمِكْيالَ وَ الْمِيزانَ بِالْقِسْطِ \r\nو اى قوم من ، تمام كنيد پيمانه و ترازو را به انصاف ؛ تفسير : آنچه را تاكنون معيار و قانون ظلم و عدوان بود ، اصلاح نمائيد .\r\n وَ لا تَبْخَسُوا النَّاسَ أَشْياءَهُمْ \r\nو كم مكنيد به مردمان چيزهاى ايشان را ؛\r\nتفسير : نه تنها در پيمانه و وزن ، هيچ حقوق مردم را تلف مكنيد .\r\n\r\n\r\n","description":"","footnote":"\r\n( 1 ) . فراغت\r\n","page_name":" 187 ","page_number":211},
  {"content":"\r\n\r\n وَ لا تَعْثَوْا فِي الْأَرْضِ مُفْسِدِينَ  ( 85 )\r\nو تباه كارى مكنيد در زمين ، فسادكنان !\r\nتفسير : به كفر و شرك ، يا به گم كردن وزن و پيمانه ، به هيچ نوع اتلاف حقوق به ظلم در زمين فساد مى فكنيد گويند آنها راه مى زدند و در امانت خيانت مى كردند .\r\n بَقِيَّتُ اللَّهِ خَيْرٌ لَكُمْ إِنْ كُنْتُمْ مُؤْمِنِينَ \r\nآنچه باقى گذارد خدا بهتر است مر شما را ؛ اگر هستيد باوردارندگان .\r\nتفسير : مالى كه خدا ( ج ) براى مؤمنان عطا كرده ، آنچه بعد از تأديهء حقوق آن باقى مانده باشد ؛ ولو كه اندك باشد ، بهتر است از آن مال بسيار كه به طريق حرام حاصل شده ، يا حقوق ديگران در آن پامال گرديده باشد . در آن مال حلال كه هنگام دادوستد به درستى وزن و پيمايش شده باشد ، فى الحال بركت فرود مى آيد ، و خدا ( ج ) اجر مىدهد .\r\n وَ ما أَنَا عَلَيْكُمْ بِحَفِيظٍ  ( 86 )\r\nو نيستم من بر شما نگهبان .\r\nتفسير : من به شما نصيحت كردم ؛ ديگر متعهد نيستم كه به قهر شما را به تعميل « 1 » آن مجبور دارم .\r\n قالُوا يا شُعَيْبُ أَ صَلاتُكَ تَأْمُرُكَ أَنْ نَتْرُكَ ما يَعْبُدُ آباؤُنا أَوْ أَنْ نَفْعَلَ فِي أَمْوالِنا \r\nگفتند : اى شعيب ، آيا نماز خواندن تو مى فرمايد ترا آنكه ترك كنيم آنچه مى پرستيدند پدران ما ؛ يا بگذاريم آنكه كنيم در مال هاى خود\r\n\r\n\r\n","description":"","footnote":"\r\n( 1 ) . اجراى\r\n","page_name":" 188 ","page_number":212},
  {"content":"\r\n\r\n ما نَشؤُا إِنَّكَ لَأَنْتَ الْحَلِيمُ الرَّشِيدُ  ( 87 )\r\nهرچه خواهيم ؟ ! هر آئينه تو بردبارى ، راه يافته !\r\nتفسير : به استهزا و تمسخر مى گفتند : بس است ؛ بيشتر خود را بزرگ جلوه مده ! آيا در ميان قوم تنها تو خردمند و خوش رفتارى ؟ ما و بزرگان ما نادان و بى خرديم ؟ ! حضرت شعيب ( ع ) بسيار نماز مى خواند ؛ شايد از اين جهت قوم وى گفتند : نماز ترا حكم مىدهد كه ما را به گذاشتن دين نياكان ما و ترك تملك و اموال ما مجبور گردانى ؟ ! تو به نماز خويش مشغول باش ؛ در معاملات دنيا و دين و امور ميزان و مكيال ما تعرّض مكن !\r\nحضرت شاه ( رح ) مى نگارد : آئين جهلاء است كه چون خود نتوانند كار نيكان را انجام دهند ، بر آنها تمسخر مى كنند ؛ و اين خصلت كفر است . بعضى مفسرّين  « إِنَّكَ لَأَنْتَ الْحَلِيمُ الرَّشِيدُ »  را بر استهزانى ، بل بر واقعيّت محمول داشته اند ؛ يعنى تو مردى دانشمند ، باوقار ، نيكوكارى ؛ چرا چنين بى موقع سخن مى رانى ؟ ! چنان كه به صالح ( ع ) گفتند :  « قَدْ كُنْتَ فِينا مَرْجُوًّا قَبْلَ هذا ، أَ تَنْهانا أَنْ نَعْبُدَ ما يَعْبُدُ آباؤُنا  - الآيه » .\r\n قالَ يا قَوْمِ أَ رَأَيْتُمْ إِنْ كُنْتُ عَلى بَيِّنَةٍ مِنْ رَبِّي وَ رَزَقَنِي مِنْهُ رِزْقاً حَسَناً \r\nگفت : اى قوم من ، آيا ديديد اگر باشم بر حجّتى از پروردگار خود ، و داده باشد به من از جانب خود روزى نيك ؛\r\nتفسير : اينجا مراد از رزق ظاهرى است ؛ يعنى ، بدون آنكه در وزن و كيل تفاوتى پديدآرم خدا ( ج ) روزى حلال و پاك به من ارزانى فرموده ؛ يا مراد از رزق باطنى است ؛ يعنى علم ، حكمت ، نبوّت ، كه خدا ( ج ) به من بخشايش كرده ؛ خلاصه ، چون حضرت احديّت دانش و بصيرت به من عنايت كرد ، راه راستى را به من نشان داد كه در نظر شما نمى آيد ، و از دولتى معمور « 1 »\r\n\r\n\r\n","description":"","footnote":"\r\n( 1 ) . برخوردار ، روبراه\r\n","page_name":" 189 ","page_number":213},
  {"content":"\r\n\r\nگردانيد كه شما هيچ تمتّعى از آن نداريد ، آيا سزاوار است كه من مانند شما كور گردم ، - معاذ اللّه - و از احكام الهى ( ج ) اعراض نمايم ؟ ! از استهزا و تمسخر شما بترسم ؛ از نصيحت و تلقين حق فرومانم هرگز چنين نمى شود .\r\n وَ ما أُرِيدُ أَنْ أُخالِفَكُمْ إِلى ما أَنْهاكُمْ عَنْهُ \r\nو نمى خواهم كه خلاف كنم با شما به آنچه منع مى كنم شما را از آن ؛\r\nتفسير : نمى خواهم از آنچه شما از منع مى كنم ، خود مرتكب آن گردم . شما را به ترك دنيا دعوت دهم و خود به ذخيرهء ثروت و متاع دنيوى پردازم . هرچه شما را بدان نصيحت مى كنم ، خود بيشتر پابند آنم ؛ الزامى به من وارد كرده نمى توانيد « 1 » كه نصيحتم محمول بر اغراض شخصى و هواپرستى باشد .\r\n إِنْ أُرِيدُ إِلَّا الْإِصْلاحَ مَا اسْتَطَعْتُ وَ ما تَوْفِيقِي إِلَّا بِاللَّهِ عَلَيْهِ تَوَكَّلْتُ وَ إِلَيْهِ أُنِيبُ  ( 88 )\r\nنمى خواهم مگر اصلاح تا حدّى كه بتوانم ؛ و نيست توفيق من مگر به مدد خدا ؛ بر وى توكّل كردم ، و بسوى او رجوع مى كنم .\r\nتفسير : همه كوشش من اينست كه حال دنيا و دين شما اصلاح شود . كوشش كنيد از حضيض ذلت خارج ، و به ذروهء ايمان و عرفان فايز شويد . مقصد من جز اصلاح نيست ؛ در هيچ حال به اندازهء توان و استطاعت خويش از آن نمى گذرم . امّا اينكه سخن من راست شود ، و در كوشش خود كامياب گردم ، همه در تصرّف خداى پاك است . به توفيق و امداد او همه امور انجام مىشود . توكّل من به حضرت اوست ، و در هر امرى به وى رجوع مى كنم .\r\n\r\n\r\n","description":"","footnote":"\r\n( 1 ) . نمى توانيد وارد بكنيد\r\n","page_name":" 190 ","page_number":214},
  {"content":"\r\n\r\n وَ يا قَوْمِ لا يَجْرِمَنَّكُمْ شِقاقِي أَنْ يُصِيبَكُمْ مِثْلُ ما أَصابَ قَوْمَ نُوحٍ أَوْ قَوْمَ هُودٍ أَوْ قَوْمَ صالِحٍ وَ ما قَوْمُ لُوطٍ مِنْكُمْ بِبَعِيدٍ  ( 89 )\r\nو اى قوم من ، پيدا نكند در حق شما دشمنى من اين خصلت كه برسد به شما مانند آنچه رسيد به قوم نوح ، يا به قوم هود ، يا به قوم صالح ؛ و نيست قوم لوط از شما دور !\r\nتفسير : از افراط به ضدّيت و دشمنى با من كارى مكنيد كه بسان اقوام سلف خويشتن را مستوجب عذابى گردانيد كه موجب بربادى شما شود ! عذابى كه به شآمت تكذيب و دشمنى بر امّت نوح ، هود ، صالح - عليه السلام - فرود آمده ، مخفى نيست . مخصوصا ، داستان قوم لوط كه پس از همه در اين مدّت نزديك واقع شده تازه به ياد شماست ؛ نظاير آن را از ياد مبريد .\r\n وَ اسْتَغْفِرُوا رَبَّكُمْ ثُمَّ تُوبُوا إِلَيْهِ إِنَّ رَبِّي رَحِيمٌ وَدُودٌ  ( 90 )\r\nو آمرزش خواهيد از پروردگار خود ؛ باز رجوع كنيد بسوى او ؛ هر آئينه پروردگار من مهربان ، و دوستدار است .\r\nتفسير : انسان هرقدر در گذشته گناه كرده و بسيار شقى باشد ؛ چون از صدق به بارگاه وى بازگردد و بخشايش طلبد ؛ به كمال كرم ، وى را بيامرزد ، و دوستش دارد .\r\n\r\n","description":"","footnote":"","page_name":" 191 ","page_number":215},
  {"content":"\r\n\r\n قالُوا يا شُعَيْبُ ما نَفْقَهُ كَثِيراً مِمَّا تَقُولُ \r\nگفتند : اى شعيب ، نمى فهميم بسيارى از آنچه مى گوئى ؛\r\nتفسير : هرچه را « 1 » مى دانستند ؛ اما از عناد و اخفاى حق مى گفتند : سخنان تو را نمى دانيم ؛ تو به آئين ديوانگان سخن مى رانى ! امّا ، اگر واقعا اين سخنان روشن را ، از عدم توجّه و غباوت ، نمى دانستند ؛ پس اين كلام بر ظاهر آن محمول مىشود .\r\n وَ إِنَّا لَنَراكَ فِينا ضَعِيفاً \r\nو هر آئينه ما مى بينيم ترا در ميان خود ناتوان ؛\r\nتفسير : مرد ناتوان و دور از حقيقت همه مردمان را دشمن خود مى گرداند . بيچاره ، بايد بر حال خود رحمت آرد ؛ به دست « 2 » در دهان مرگ رفتن مفادى « 3 » ندارد .\r\nتنبيه : در اسلاف ، بعضى ضعيف را ضرير البصر ( نابينا ) ترجمه كرده اند . شايد بينائى وى وقتى به صورت ظاهرى زايل شده بود ؛ چنان كه يعقوب را در فراق يوسف حادث شد . مفسّران ، برخى روايت كنند ، شعيب ( ع ) بسيار مى گريست ؛ چندانكه روشنائى چشمش زايل گرديد .\r\nخداوند ( ج ) فرمود : اى شعيب ( ع ) تو كه اين قدر گريه مى كنى ، از آرزوى بهشت است يا از بيم دوزخ ؟ عرض كرد : پروردگارا ، ديدار تو را مى انديشم ، و مى گريم كه چون به لقاى بيچون تو مشرّف شوم ، با من چه خواهى كرد ، ارشاد شد : ديدار ما بر تو مبارك باد ! از اين جهت است كه كليم خويش موسى پسر عمران را به خدمت تو گماشتيم . گويند : حضرت احديّت بار ديگر وى را بينا گردانيد ؛ و اللّه اعلم بصحّته .\r\n وَ لَوْ لا رَهْطُكَ لَرَجَمْناكَ وَ ما أَنْتَ عَلَيْنا  و اگر نبودى قبيلهء تو ، هر آئينه سنگسار مى كرديم ترا ؛ و نيستى تو بر ما\r\n\r\n\r\n","description":"","footnote":"\r\n( 1 ) . همه چيز را\r\n( 2 ) . به دست خويش\r\n( 3 ) . منفعتى ، سودى\r\n","page_name":" 192 ","page_number":216},
  {"content":"\r\n\r\n بِعَزِيزٍ  ( 91 )\r\nگرامى قدر .\r\nتفسير : اگر از خانوادهء تو كه با ماست انديشه نمى داشتيم ، ترا سنگسار مى كرديم !\r\n قالَ يا قَوْمِ أَ رَهْطِي أَعَزُّ عَلَيْكُمْ مِنَ اللَّهِ وَ اتَّخَذْتُمُوهُ وَراءَكُمْ ظِهْرِيًّا إِنَّ رَبِّي بِما تَعْمَلُونَ مُحِيطٌ  ( 92 )\r\nگفت : اى قوم من ، آيا قبيلهء من عزيزترند بر شما از خدا ؟\r\nو گرفتيد امر خدا را انداخته پس پشت خويش ؟ ! هر آئينه پروردگار من به آنچه مى كنيد درگيرنده است .\r\nتفسير : دريغا ! شگفتا ! مرا به پاس خانوادهء من رعايت مى كنيد ؛ امّا ، نه از اين جهت كه من فرستادهء خدايم ، و آيات واضح صداقت خود را به شما مى نمايم ؛ گويا ، در نگاه شما رعايت و بيم خاندان من از بيم خداى پاك بيشتر است !\r\n وَ يا قَوْمِ اعْمَلُوا عَلى مَكانَتِكُمْ إِنِّي عامِلٌ سَوْفَ تَعْلَمُونَ مَنْ يَأْتِيهِ عَذابٌ يُخْزِيهِ وَ مَنْ \r\nو اى قوم من ، عمل كنيد بر جاهاى خود ؛ ( هر آئينه ) من كننده ام زود خواهيد دانست آن را كه بيايد او را عذابى كه رسوا كندش و آن را كه\r\n\r\n","description":"","footnote":"","page_name":" 193 ","page_number":217},
  {"content":"\r\n\r\n هُوَ كاذِبٌ وَ ارْتَقِبُوا إِنِّي مَعَكُمْ رَقِيبٌ  ( 93 )\r\nوى دروغگوى است ؛ و انتظار بريد ، هر آئينه من با شما منتظرم !\r\nتفسير : خوب شما بر ضدّ « 1 » و اصرار خود استوار باشيد ؛ من به توفيق الهى ( ج ) در طريق هدايت ثابت قدمم ؛ زود هويدا مىشود كه را عذاب خدا ( ج ) رسوا مىكند ، و كه دروغگو ثابت مىشود « 2 » ؛ ما و شما همه فيصلهء آسمانى را انتظار مى بريم .\r\n وَ لَمَّا جاءَ أَمْرُنا نَجَّيْنا شُعَيْباً وَ الَّذِينَ آمَنُوا مَعَهُ بِرَحْمَةٍ مِنَّا وَ أَخَذَتِ الَّذِينَ ظَلَمُوا الصَّيْحَةُ فَأَصْبَحُوا فِي دِيارِهِمْ جاثِمِينَ  ( 94 )  كَأَنْ لَمْ يَغْنَوْا فِيها \r\nو چون آمد حكم ( عذاب ) ما ، نجات داديم شعيب را ، و آنان را كه ايمان آوردند با وى ؛ به بخشايش از خود ؛ و بگرفت ظالمان را آواز سخت ؛ پس گشتند صبح در سراهاى خود ( مرده ) افتاده .\r\nگويا هرگز نبودند در آنجا ؛\r\nتفسير : در اينجا مذكور است كه قوم شعيب از نعرهء فرشته هلاك گرديد ؛ در اعراف ذكر شد كه از « رجفه » يعنى زلزله هلاك شدند ؛ در سورهء شعراء  « عَذابُ يَوْمِ الظُّلَّةِ »  ذكرشده ؛ يعنى ابرهاى عذاب به صورت سايبان بر آنها احاطه كرده بود . ابن كثير مى نگارد : اين هر سه عذاب بر آنها فراهم آمده بود ؛ پس در هر سوره مناسب به سياق آن عذاب مذكورشده ؛ در سورهء اعراف چون ذكر شده بود كه آنها شعيب را گفتند : ما از ديار خويش ترا با همراهانت بيرون مى نمائيم ! در آنجا توضيح شد : از همان زمين كه مى خواستند شعيب را تبعيد نمايند ، به جنبش آن هلاك شدند ؛ در اينجا ، چون گفتار گستاخ « 3 » آنها مذكور\r\n\r\n\r\n","description":"","footnote":"\r\n( 1 ) . ضدّيّت\r\n( 2 ) . از آب درمى آيد ؛ از كار درمى آيد ؛\r\n( 3 ) . گستاخانهء\r\n","page_name":" 194 ","page_number":218},
  {"content":"\r\n\r\nگرديد ، مطابق آن ، صيحهء آسمانى تذكار يافت ؛ گويا از يك فرياد عذاب الهى ( ج ) كافّهء « 1 » آوازهاى ايشان ناپديد گرديد ؛ در ركوع 10 ، سورهء شعراء چون اين گفتار آنها نقل شد كه  « فَأَسْقِطْ عَلَيْنا كِسَفاً مِنَ السَّماءِ إِنْ كُنْتَ مِنَ الصَّادِقِينَ »  يعنى ، تو اگر صادقى ، پاره اى از آسمان را بر ما فرود آر ! مقابل آن عذاب  « يَوْمِ الظُّلَّةِ »  ذكر گرديد .\r\n أَلا بُعْداً لِمَدْيَنَ كَما بَعِدَتْ ثَمُودُ  ( 95 )\r\nآگاه باش ، دورى باد مدين را ؛ چنان كه دور افتادند ثمود .\r\nتفسير : هردو از صيحه هلاك شدند .\r\n وَ لَقَدْ أَرْسَلْنا مُوسى بِآياتِنا وَ سُلْطانٍ مُبِينٍ  ( 96 )\r\nو هر آئينه فرستاديم موسى را با نشانه هاى خود و به دليل روشن ؛\r\nتفسير : مراد از نشانه ها ( معجزات ) آن نه آيت است كه در  « وَ لَقَدْ آتَيْنا مُوسى تِسْعَ آياتٍ »  ذكرشده ؛ در آنها بر معجزهء عصا كه از همه ظاهر و قاهر بود  « سُلْطانٍ مُبِينٍ »  يعنى سند واضح اطلاق شد ؛ يا از « سلطان مبين » مراد آن دلايل روشن است كه حضرت موسى ( ع ) دربارهء توحيد و وجود و ساير صفات الهى ( ج ) در محضر فرعون عرضه داد « 2 » ، و جاى ديگر از آنها ذكر مىشود . ممكن است مراد از  « سُلْطانٍ مُبِينٍ »  معنى لغوى آن باشد ، يعنى غلبهء آشكارا ؛ زيرا در قبال فرعون هميشه غلبه آشكار و فيروزى صريح به موسى - عليه السلام - نصيب مى گرديد .\r\n إِلى فِرْعَوْنَ وَ مَلَائِهِ فَاتَّبَعُوا أَمْرَ فِرْعَوْنَ وَ \r\nبسوى فرعون و جماعهء او ؛ پس پيروى كردند فرمان فرعون را ؛ و\r\n\r\n\r\n","description":"","footnote":"\r\n( 1 ) . همهء ، همگى\r\n( 2 ) . عرضه كرد ، ارائه داد ،\r\n","page_name":" 195 ","page_number":219},
  {"content":"\r\n\r\n ما أَمْرُ فِرْعَوْنَ بِرَشِيدٍ  ( 97 )\r\nنبود فرمان فرعون به راه راست .\r\nتفسير : فرعونيان آيات واضح را مشاهده كردند ؛ باوجود آن ، پيغمبر خدا را نپذيرفتند ، و از دشمن خدا متابعت مى كردند ؛ حال آنكه هيچ‌يك از گفته هاى وى قابل آن نبود كه كس بشنود و چيزى از آن به دست آرد .\r\n يَقْدُمُ قَوْمَهُ يَوْمَ الْقِيامَةِ فَأَوْرَدَهُمُ النَّارَ وَ بِئْسَ الْوِرْدُ الْمَوْرُودُ  ( 98 )\r\nپيشوا شود فرعون قوم را روز قيامت ؛ پس درآورد ايشان را به آتش ؛ و بد مكانى است كه وارد آن شوند ( دوزخ ) !\r\nتفسير : چنان كه فرعون درين جهان امام كفر و تكذيب بود ، در آن جهان نيز ، چنان باشد . كسانى كه در دنيا كوركورانه به تقليد او مى پرداختند ، به تعقيب او در آنجا تا منزل آخرين ( دوزخ ) برسند . دوزخ جائيست كه به عوض آب سرد ، آتش سوزان دارد .\r\n وَ أُتْبِعُوا فِي هذِهِ لَعْنَةً وَ يَوْمَ الْقِيامَةِ بِئْسَ الرِّفْدُ الْمَرْفُودُ  ( 99 )\r\nو از پى درآمده شدند فرعون و قوم او در اين جهان لعنت را ، و روز قيامت ؛ بدعطائى است داده شده ( برايشان ) !\r\n\r\n","description":"","footnote":"","page_name":" 196 ","page_number":220},
  {"content":"\r\n\r\nتفسير : تا جهان است « 1 » ، مردم به فرعون و فرعونيان لعنت مى فرستند ؛ روز رستاخيز از سوى فرشتگان خدا ( ج ) و اهل موقف لعنت مى شوند ؛ خلاصه ، سلسلهء لعنت همراه آنهاست ؛ گويا اين است انعامى كه به پاداش خدماتشان داده شده !\r\n ذلِكَ مِنْ أَنْباءِ الْقُرى نَقُصُّهُ عَلَيْكَ مِنْها قائِمٌ وَ حَصِيدٌ  ( 100 )\r\nاين از اخبار ده هاى هلاك شده است كه قصّهء آن را مى خوانيم بر تو ؛ بعضى از آنها باقى است ، و برخى از بيخ بريده .\r\nتفسير : داستانهاى ملل باستان به شما گفته شده كه چه سان به تكذيب پيغمبران پرداختند ، و گستاخى نمودند ، و چگونه تباه شدند ! مساكن بعضى مانند مصر ، كه مقام فرعون بود ، تا هنوز « 2 » آباد است ؛ منازل برخى مانند قوم لوط ويران شده ، و بقاياى آن به حال خراب برجاست ؛ و نبذى چنان از بيخ و بن برافتاده ، كه بر صفحهء هستى نشانى از آن باقى نمانده .\r\n وَ ما ظَلَمْناهُمْ وَ لكِنْ ظَلَمُوا أَنْفُسَهُمْ فَما أَغْنَتْ عَنْهُمْ آلِهَتُهُمُ الَّتِي يَدْعُونَ مِنْ دُونِ اللَّهِ مِنْ شَيْءٍ لَمَّا جاءَ أَمْرُ رَبِّكَ \r\nو ستم نكرديم ايشان را ، و ليكن ايشان ستم كردند بر خويشتن ؛ پس هيچ دفع نكردند از ايشان معبودان ايشان كه مى خواندند بجز خدا هيچ چيز ، وقتى كه آمد فرمان پروردگار تو ؛\r\n\r\n\r\n","description":"","footnote":"\r\n( 1 ) . تا دنيا دنياست ،\r\n( 2 ) . تاكنون\r\n","page_name":" 197 ","page_number":221},
  {"content":"\r\n\r\nتفسير : خدا ( ج ) بى گناهى را مؤاخذه نمى كند ، تا بر حضرت او گمان ستم رود ؛ چون آنها خود در ارتكاب جرايم از حدّ تجاوز كردند ، و بكلّى خويشتن را مستحق سزا گردانيدند ؛ عذاب خدا ( ج ) فرود آمد . نگاه كنيد ، معبودانى كه بر آنها اعتماد قوى داشتند ، و از آنها توقّعات بزرگ مى نمودند ، هنگام مصيبت هيچ به كارشان نيامدند .\r\n وَ ما زادُوهُمْ غَيْرَ تَتْبِيبٍ  ( 101 )\r\nو نيفزودند ايشان را بجز هلاكى ؛\r\nتفسير : از معبود باطل چه كار ساخته مى شد ؟ ! برعكس ، مايهء هلاك گرديدند . چون آنها را مالك سود و زيان دانسته بر آنها اميد بستند ؛ نذر و نياز نمودند ؛ تعظيم و احترام كردند ؛ به اين روز بد دچار شدند . در اثر تكذيب پيغمبر ، اين عذاب فرود آمد ؛ و عذاب شرك و بت پرستى به آن افزود « 1 » .\r\n وَ كَذلِكَ أَخْذُ رَبِّكَ إِذا أَخَذَ الْقُرى وَ هِيَ ظالِمَةٌ إِنَّ أَخْذَهُ أَلِيمٌ شَدِيدٌ  ( 102 )\r\nو چنين است گرفتار كردن پروردگار ، تو چون گرفت ده ها را ، و آنها ستمگار بودند ؛ هر آئينه گرفتن خدا دردناك ، سخت است .\r\nتفسير : به ستمكاران بسيار مهلت داده مىشود ؛ اگر به هيچ صورت باز نيامدند ، گرفتار و مؤاخذه مى شوند . گنهگارى كه خواهد در آن وقت از مواخذت وى كاسته گردد ، يا به گريختن نجات يابد ، جز خيال محال و جنون چيزى نباشد .\r\n إِنَّ فِي ذلِكَ لَآيَةً لِمَنْ خافَ عَذابَ الْآخِرَةِ \r\nهر آئينه در اين سخن نشانه است مر كسى را كه مى ترسد از عذاب آخرت\r\n\r\n\r\n","description":"","footnote":"\r\n( 1 ) . افزوده شد .\r\n","page_name":" 198 ","page_number":222},
  {"content":"\r\n\r\nتفسير : چون در دنيا كه دار عمل است ، انسان به ارتكاب شرك و كفر و تكذيب پيغمبران مورد چنين مجازات شديد قرار مى يابد ؛ البتّه علامت بزرگ است بر اينكه در آخرت كه دار الجزاست ، چه قدر عذاب او سنگين مى باشد ، و به هيچ صورت نمى تواند رستگار شود . دانشمندى را كه به فكر عاقبت خويش بوده ، از آن مى ترسد ؛ در اين امر ، عبرت و نصيحت بزرگ است .\r\n ذلِكَ يَوْمٌ مَجْمُوعٌ لَهُ النَّاسُ وَ ذلِكَ يَوْمٌ مَشْهُودٌ  ( 103 )\r\nآن روزى است كه جمع كرده شوند در آن مردمان ؛ و آن روزى است كه همه حاضر شوند در وى .\r\nتفسير : امور تمام جهان در آن روز به يك وقت فيصله مىشود . اسلاف و اخلاف فراهم مى آيند ، و هيچ غايب شده نمى توانند « 1 » . گويا بزرگترين روزى است كه كافّهء امور « 2 » به بارگاه عدالت الهى ( ج ) تقديم مىشود .\r\n وَ ما نُؤَخِّرُهُ إِلَّا لِأَجَلٍ مَعْدُودٍ  ( 104 )\r\nو تأخير نمى كنيم آن را مگر براى وعدهء مقرّرشده .\r\nتفسير : ميعادى كه در علم الهى ( ج ) مقرّر است ، تكميل مىشود « 3 » ، و آن روز فرامى رسد ؛ از تأخير آن گمان مى بريد كه امرى موهوم خواهد بود .\r\n يَوْمَ يَأْتِ لا تَكَلَّمُ نَفْسٌ إِلَّا بِإِذْنِهِ فَمِنْهُمْ \r\nروزى كه بيايد ، سخن نگويد هيچ‌كس مگر به دستور او ؛ پس بعض ايشان\r\n\r\n\r\n","description":"","footnote":"\r\n( 1 ) . به هيچ‌وجه ، هيچ‌كس نمى تواند غايت بشود ، باشد .\r\n( 2 ) . همهء امور\r\n( 3 ) . انجام مى پذيرد ، تحقّق مى يابد ،\r\n","page_name":" 199 ","page_number":223},
  {"content":"\r\n\r\n شَقِيٌّ وَ سَعِيدٌ  ( 105 )\r\nبدبخت باشند ، و بعضى نيكبخت .\r\nتفسير : كس نتواند بدون حكم الهى ( ج ) سخنى بر زبان آرد ؛ اگرچه نافع و معقول باشد .\r\nبعضى از مواقف رستاخيز چنانست كه يك حرف نيز بدون اذن و اجازت الهى ( ج ) از زبان كس خارج‌شده نمى تواند « 1 » .\r\n فَأَمَّا الَّذِينَ شَقُوا فَفِي النَّارِ لَهُمْ فِيها زَفِيرٌ وَ شَهِيقٌ  ( 106 )   خالِدِينَ فِيها ما دامَتِ السَّماواتُ وَ الْأَرْضُ إِلَّا ما شاءَ رَبُّكَ إِنَّ رَبَّكَ فَعَّالٌ لِما يُرِيدُ ( 107 ) وَ أَمَّا الَّذِينَ سُعِدُوا فَفِي الْجَنَّةِ خالِدِينَ فِيها ما دامَتِ السَّماواتُ وَ الْأَرْضُ إِلَّا ما شاءَ  \r\nامّا آنان كه بدبخت شدند ؛ پس در آتش ، باشد ايشان را در آن فرياد سخت و نالهءزار .\r\nجاويدان باشند در آن آتش ، تا برجاست آسمانها و زمين ، مگر آنچه خواهد پروردگار تو ؛ هر آئينه پروردگار تو كننده است مر چيزى را كه خواهد .\r\nو امّا آنان كه نيكبخت شدند ؛ پس در بهشت ، باشند جاويدان در آنجا ، تا مدّت بقاى آسمانها و زمين ؛ مگر آنچه خواهد\r\n\r\n\r\n","description":"","footnote":"\r\n( 1 ) . نمى تواند خارج بشود .\r\n","page_name":" 200 ","page_number":224},
  {"content":"\r\n\r\n رَبُّكَ عَطاءً غَيْرَ مَجْذُوذٍ  ( 108 )\r\nپروردگار تو ؛ بخشايشى بى انتها .\r\nتفسير : اين آيات را مى توان دو معنى كرد : اوّل ، به قدر دوام آسمانها و زمين دنيا ، اشقيا در دوزخ و سعدا در بهشت مى مانند ؛ امّا اگر پروردگار تو بيشتر از آن اراده كند ، به حضرت او معلوم است ؛ زيرا اگر ما خواسته باشيم درازترين زمان ها را تصوّر كنيم ، به اعتبار ما « 1 » ، حول ما بيشتر از اين در تصوّر ما نمى گنجد . ازين جاست كه در محاورات عرب نيز  « ما دامَتِ السَّماواتُ وَ الْأَرْضُ »  براى افادهء مفهوم دوام گفته مىشود ؛ امّا مفهوم حقيقى دوام و ابدّيت كه آن را ( زمان لامحدود « 2 » ) مى گويند ، مختص بر علم غيرمتناهى حضرت الهى است ، كه به  « ما شاءَ رَبُّكَ »  ادا گرديده . تعبير دوّم ، اين است كه  « ما دامَتِ السَّماواتُ وَ الْأَرْضُ » *  كنايه از دوام باشد ؛ پس در اين آيت آسمان و زمين عبارت از آسمان و زمين آخرت است ؛ چنان كه خداوند مى فرمايد :  « يَوْمَ تُبَدَّلُ الْأَرْضُ غَيْرَ الْأَرْضِ وَ السَّماواتُ »  در اين صورت ، مطلب « 3 » آنست ، تا وقتى اشقيا در دوزخ ، و سعدا در بهشت مى باشند كه زمين و آسمانهاى آخرت بجا باشد ؛ يعنى ، براى هميشه ؛ اگر پروردگار تو خواهد ، آن را موقوف كند ؛ هميشه در آن نمانند ؛ زيرا ، خلود جنّتيان و دوزخيان نيز در مشيّت و اختيار حضرت اوست ؛ امّا ، او خود اراده فرموده كه عذاب مشرك و كافر و ثواب اهل بهشت هرگز قطع نگردد ؛ چنان كه مى فرمايد :  « وَ ما هُمْ بِخارِجِينَ مِنَ النَّارِ »  ( بقره ، ركوع 20 ) ؛  « يُرِيدُونَ أَنْ يَخْرُجُوا مِنَ النَّارِ وَ ما هُمْ بِخارِجِينَ مِنْها »  ( مائده ، ركوع 6 ) ؛  « لا يُخَفَّفُ عَنْهُمُ الْعَذابُ وَ لا هُمْ يُنْظَرُونَ »  ( بقره ، ركوع 19 ) ؛  « إِنَّ اللَّهَ لا يَغْفِرُ أَنْ يُشْرَكَ بِهِ وَ يَغْفِرُ ما دُونَ ذلِكَ لِمَنْ يَشاءُ »  ( نساء ، ركوع 18 ) ؛ مسلمانان را بر اين اجماع است . در روزگار ما ، كسانى كه به نام « مفسّر » اند ، بر خلاف اين مى گويند . روايات آنها يا ضعيف و موضوعى « 4 » است ، يا اقوال غريب و مؤوّل ؛ يا مقصود بعض آيات و احاديث را ، از قصور دانش و سوءتفاهم « 5 » ، غلط تعبير كرده اند . اگر به توفيق الهى ( ج ) نوبت به تفسير مستقل رسيد ، در اين باره به تفصيل سخن رانيم .\r\nتبصره : چون در اين مسئله علماى اسلام اهمّيّت خاص داده ، و نظريّات مفصّلى دارند ؛ و اينجا تمام آن تفصيلات گنجايش ندارد ؛ بهتر است در اين باب به كتب معتبرهء اهل سنّت مراجعه\r\n\r\n\r\n","description":"","footnote":"\r\n( 1 ) . به اعتبار آنچه در اطراف ماست ، در محيط ماست ،\r\n( 2 ) . نامحدود\r\n( 3 ) . مقصود\r\n( 4 ) . مجعول ، جعلى\r\n( 5 ) . سوءفهم ، بدفهمى\r\n","page_name":" 201 ","page_number":225},
  {"content":"\r\n\r\nشود . باقى ماند ، مسئلهء عصاة موحّدين ، يعنى مسلمانانى كه بنابر گناه به دوزخ افكنده مى شوند ؛ العياذ باللّه راجع به آن ، احاديث صحيحه ما را به مشيّت الهى ( ج ) اطّلاع بخشوده است « 1 » كه روزى مى آيد كه خداوند آنها را از دوزخ برآورده در بهشت برين مى رساند ، و هرگز بهشتيان از بهشت خارج نمى شوند ؛ شايد از اين جهت است كه خداوند دربارهء بهشتيان  « عَطاءً غَيْرَ مَجْذُوذٍ »  و دربارهء اشقيا  « إِنَّ رَبَّكَ فَعَّالٌ لِما يُرِيدُ »  فرموده است ؛ تا معلوم گردد كه بعضى اشقيا از دوزخ برآورده « 2 » مى شوند ، و سعدا هيچگاه از جنّت برآورده نمى شوند .\r\nتنبيه : از  « إِلَّا ما شاءَ رَبُّكَ »  تنبيه مىشود كه دوام خدا ( ج ) و دوام مخلوق فرق دارد ، و دوام مخلوقات درهرحال بر مشيت الهى ( ج ) موقوف است ؛ هروقت بخواهد فنا كرده مىتواند . همچنين ، توضيح شد كه جزا و سزا تابع اختيار و مشيّت خداست ، و بر وفق عقايد آريّهء « 3 » سماّج نمى باشد ، كه خدا را بر آن مجبور مى دانند .\r\n فَلا تَكُ فِي مِرْيَةٍ مِمَّا يَعْبُدُ هؤُلاءِ ما يَعْبُدُونَ إِلَّا كَما يَعْبُدُ آباؤُهُمْ مِنْ قَبْلُ وَ إِنَّا لَمُوَفُّوهُمْ نَصِيبَهُمْ غَيْرَ مَنْقُوصٍ  ( 109 )\r\nپس مباش در شبهه از آنچه مى پرستند اين گروه ؛ نمى پرستند مگر چنان كه مى پرستيدند پدران ايشان پيش از اين ؛ و هر آئينه ما تمام رساننده ايم به ايشان حصّهء ايشان را بلانقصان .\r\nتفسير : شرك آوردن و بت پرستى چندين مردم و به سزا نرسيدن آنها چيزى نيست كه انسان را بفريبد و در شبهه بيفكند . اينها آباء و اجداد خود را على العمياء تقليد مى كنند ؛ معبودان باطل پدرانشان را\r\n\r\n\r\n","description":"","footnote":"\r\n( 1 ) . اطّلاع بخسيده است ، مطّلع گردانيده است\r\n( 2 ) . بيرون آورده\r\n( 3 ) . آريائيان\r\n","page_name":" 202 ","page_number":226},
  {"content":"\r\n\r\nچه كار آمد كه خود اينها را كار آيد ؟ ! يقينا ، آنها در آخرت از عذاب حصّهء كامل مى گيرند كه نه كم مى باشد و نه كاسته مىشود . گويا ، لفظ  « غَيْرَ مَنْقُوصٍ »  مقابل  « عَطاءً غَيْرَ مَجْذُوذٍ »  ذكر شده . بعض مفسّران برآن اند كه هر نصيبى كه از رزق و امثال آن در اين جهان به آنها مقدّر است كاملا مى رسد ؛ سپس سزاى شرك بر آنها تحميل « 1 » مىشود .\r\n وَ لَقَدْ آتَيْنا مُوسَى الْكِتابَ فَاخْتُلِفَ فِيهِ وَ لَوْ لا كَلِمَةٌ سَبَقَتْ مِنْ رَبِّكَ لَقُضِيَ بَيْنَهُمْ وَ إِنَّهُمْ لَفِي شَكٍّ مِنْهُ مُرِيبٍ  ( 110 )\r\nو هر آئينه داده بوديم موسى را كتاب ؛ پس اختلاف افتاد در آن ؛ و اگر نبودى سخنى كه سابقا صادرشده از پروردگار تو ، هر آئينه فيصله كرده مى شد ميان ايشان ؛ و هر آئينه ايشان در شبهه قوى اند از آن ، كه آنها را مطمئن نمى ماند .\r\nتفسير : تورات را به موسى - عليه السلام - داديم ، و وى را فرستاديم ؛ مردم در آن اختلاف نمودند ، بعضى پذيرفتند و برخى انكار ورزيدند ؛ امروز ، راجع به قرآن نيز همان اختلاف باقى است . البتّه ، خدا ( ج ) مى توانست كه نگذارد اين اختلاف و دورنگى پديد آيد ، يا پس از حدوث اختلاف مكذّبان را مستأصل مى كرد ، و كافّهء مجادلات را يكدم به پايان مى رساند امّا ، حكمت تكوينى متقاضى « 2 » نشد . يك چيز از اوّل فيصله شده كه خداوند انسان را تا حدّى آزادى كسب و اختيار عطا نمايد ، و مورد ابتلا قرار دهد كه به كدام راه مى رود ؛ حق خالق و مخلوق را ادا مىكند ، و خويشتن را مستحق رحمت و كرامت الهى مى گرداند ؛ يا از رفتار كج و كردار نادرست ، رهنمونى فطرت صحيحه را خيرباد گفته ، خود را مظهر غضب و سخط قرار مىدهد :  « لِيَبْلُوَكُمْ أَيُّكُمْ أَحْسَنُ عَمَلًا » . *  از اين جهت است كه سرشت انسان چنان نهاده شده كه در اختيار خير و شر بكلّى مجبور و مضطرّ نباشد . پس نتيجهء لازم آن مىشود كه در دنيا خير و شرّ باهم در تنازع باشد ، پس از آن مرحوم و مغضوب جدا گردد ، تا با  « إِلَّا مَنْ رَحِمَ رَبُّكَ »   « لَأَمْلَأَنَّ جَهَنَّمَ مِنَ الْجِنَّةِ وَ \r\n\r\n\r\n","description":"","footnote":"\r\n( 1 ) . اعمال\r\n( 2 ) . مقتضى\r\n","page_name":" 203 ","page_number":227},
  {"content":"\r\n\r\n النَّاسِ »  نيز تكميل شود « 1 » . غالبا ، « 2 » اگر اين لفظ نمى بود ، همه اختلافات يكدم به پايان مى رسيد . عوام الناس چون به اين حكمت ها پى برده نتوانستند « 3 » كه در آينده نيز اين اختلافات فيصله مى پذيرد يا نه ، در شك افتادند .\r\n وَ إِنَّ كُلًّا لَمَّا لَيُوَفِّيَنَّهُمْ رَبُّكَ أَعْمالَهُمْ إِنَّهُ بِما يَعْمَلُونَ خَبِيرٌ  ( 111 )\r\nو ( هر آئينه ) همه مردمان چون وقت آن رسد ، تمام دهد به ايشان پروردگار تو جزاى كردارشان را ؛ هر آئينه وى به آنچه مى كنند داناست .\r\nتفسير : هنوز وقت آن نرسيده كه پاداش كامل كردار هركس داده شود . چون وقت آن فرارسد ، ذرّه ذرّه حساب خواهد شد ؛ از تأخير عذاب مپنداريد كه خدا از اعمال شما بى خبر است .\r\n فَاسْتَقِمْ كَما أُمِرْتَ وَ مَنْ تابَ مَعَكَ وَ لا تَطْغَوْا إِنَّهُ بِما تَعْمَلُونَ بَصِيرٌ  ( 112 )\r\nپس استوار باش چنان كه فرموده شده اى تو ، و آنان كه توبه كردند همراه تو ؛ و از حدّ درمگذريد ؛ هر آئينه وى به آنچه مى كنيد بيناست .\r\nتفسير : اى پيغمبر ، از خرافات مشركان بپرهيز ؛ بايد تو و كسانى كه از كفر و شرك توبه ، و معيت تو را اختيار كرده اند ؛ به خدا ( ج ) رجوع نموده ، در تعميل « 4 » احكام الهى به ثبات و\r\n\r\n\r\n","description":"","footnote":"\r\n( 1 ) . انجام پذيرد ، تحقّق بيابد .\r\n( 2 ) . ظاهرا ،\r\n( 3 ) . نتوانستند پى ببرند\r\n( 4 ) . اجراى\r\n","page_name":" 204 ","page_number":228},
  {"content":"\r\n\r\nاستقلال استوار باشيد ؛ در عقايد و اخلاق ، در عبادات و معاملات ، در دعوت و تبليغ ، و در همه چيز ، از افراط و تفريط كنار گيريد « 1 » ؛ و به راه راست توسّط و استقامت پويان گرديد . در هيچ كار به افراط و تفريط نگرائيد ؛ و از حدّ اعتدال بيرون نيائيد ؛ يقين كنيد خداى متعال هميشه بر اعمال شما بيناست .\r\n وَ لا تَرْكَنُوا إِلَى الَّذِينَ ظَلَمُوا فَتَمَسَّكُمُ النَّارُ وَ ما لَكُمْ مِنْ دُونِ اللَّهِ مِنْ أَوْلِياءَ ثُمَّ لا تُنْصَرُونَ  ( 113 )\r\nو ميل مكنيد بسوى آنان كه ستم كردند ؛ پس برسد بشما آتش ؛ و نيست مر شما را بجز خدا مددكاران ؛ باز نصرت داده نشويد .\r\nتفسير : پيش تر ، در « لا تطغوا » تجاوز از حدّ منع گرديد ؛ اكنون توضيح مىشود ، بسوى آنان كه ظالم يعنى از حد متجاوزند ، هرگز متمايل مشويد ؛ از موالات و مصاحبت ، تعظيم و تكريم ، مدح و ثنا ، هرگونه تشبيه « 2 » ظاهرى و همكارى ؛ خلاصه ، كوشش كنيد كه حسب مقدور ، در هر كار از آنها محترز باشيد ؛ مبادا شعله هاى آتش به شما تماس كند ؛ آنگاه جز خدا مددگارى نخواهيد يافت ؛ و از سوى خدا ( ج ) نيز امدادى به شما نخواهد شد .\r\n وَ أَقِمِ الصَّلاةَ طَرَفَيِ النَّهارِ وَ زُلَفاً مِنَ اللَّيْلِ \r\nو برپاكن نماز را دو طرف روز ، و قسمتى از شب ؛\r\nتفسير : به ستمكاران ميلان مكنيد ؛ به خداى يگانهء بى انباز ميل نمائيد ؛ يعنى در بامداد و شام ، در\r\n\r\n\r\n","description":"","footnote":"\r\n( 1 ) . كناره گيريد ؛ كنارى گيريد ؛\r\n( 2 ) . تشبّه ، همانندى ، همسانى و هماهنگى\r\n","page_name":" 205 ","page_number":229},
  {"content":"\r\n\r\nتاريكى هاى شب ، نماز بخوانيد ؛ اين است وسيلهء بزرگ براى رضاى الهى ( ج ) .\r\nتنبيه : از دو طرف روز ، يعنى قبل از طلوع و غروب خورشيد ، مقصود نماز بامداد « 1 » و ديگر « 2 » است ؛ يا يك طرف صبح ، و جانب ديگر شام « 3 » است ؛ زيرا ، شام نيز متّصل به غروب مى باشد . بعضى از سلف برآن اند كه بامداد ، پيشين « 4 » ديگر « 5 » ، هر سه نماز ، در اين كلمه داخل است . در اين صورت ، گويا روز را به دو حصّه قسمت كرده اند : در حصّهء اول ، فجر را شمرده اند ؛ و در حصّهء ديگر كه از نيمروز آغاز و به غروب خورشيد انجام مىشود ، پيشين و ديگر « 6 » را شمار كرده اند . مراد از  « زُلَفاً مِنَ اللَّيْلِ »  خاص عشاء « 7 » يا مغرب و عشاست .\r\nابن كثير مى نويسد : احتمال آن است كه  « طَرَفَيِ النَّهارِ »  بامداد و ديگر ؛ و  « زُلَفاً مِنَ اللَّيْلِ »  تهجّد باشد ؛ زيرا ، در آغاز اسلام اين سه نماز فرض شده بود ، و بعد از آن فرضيّت « 8 » تهجد منسوخ شد ، و بر دو نماز سه نماز ديگر افزون گرديد ؛ و اللّه اعلم .\r\n إِنَّ الْحَسَناتِ يُذْهِبْنَ السَّيِّئاتِ ذلِكَ ذِكْرى لِلذَّاكِرِينَ  ( 114 )\r\nهر آئينه نيكوئى ها مى برد بدى ها را ؛ اين ( پندى هست پندپذيران را ) يادگارى است يادگيرندگان را .\r\nتفسير : در قيام نماز ذكر الهى ( ج ) است ؛ چنان كه جاى ديگر « 9 » فرمايد :  « أَقِمِ الصَّلاةَ لِذِكْرِي » ؛  يا ، مطلب « 10 » اين است كه ضابطهء  « إِنَّ الْحَسَناتِ يُذْهِبْنَ السَّيِّئاتِ »  براى يادكنندگان قابل يادداشتن است ، و بايد هرگز آن را از ياد نبرند ؛ زيرا ، بدين وسيله مسلمان سوى حسنات به صورت خاص ترغيب مىشود .\r\nحضرت شاه ( رح ) مى نگارد : حسنات به سه نوع سّيئات را مى برد : هركه حسنات كند ،\r\n\r\n\r\n","description":"","footnote":"\r\n( 1 ) . نماز صبح\r\n( 2 ) . نماز ديگر ، نماز عصر\r\n( 3 ) . نماز شام ، نماز مغرب\r\n( 4 ) . نماز پيشين ، نماز ظهر\r\n( 5 ) . نماز صبح ، نماز ظهر ، نماز عصر ،\r\n( 6 ) . نماز ظهر و نماز عصر\r\n( 7 ) . تنها نماز عشاء\r\n( 8 ) . وجوب\r\n( 9 ) . سورهء طا ، آيهء 14 .\r\n( 10 ) . مقصود\r\n","page_name":" 206 ","page_number":230},
  {"content":"\r\n\r\nسّيئات وى بخشوده مىشود ؛ هركه حسنات نمايد ، عادت بدى از وى زايل مىشود ؛ در هر ديارى كه نكوئى عموميّت پذيرد ، هدايت آيد ، و گمراهى رخت بندد ؛ و در هر سه صورت ، بايد حسنات غالب باشد ؛ زيرا ضرورت صابون به مقدار كثافت است .\r\n وَ اصْبِرْ فَإِنَّ اللَّهَ لا يُضِيعُ أَجْرَ الْمُحْسِنِينَ  ( 115 )\r\nو صبر كن ؛ پس هر آئينه خدا ضايع نمى سازد مزد نيكوكاران را .\r\nتفسير : غور كردن در قرآن آشكار مى نمايد كه در حصول امداد و معاونت الهى ( ج ) خاص دو چيز دخل « 1 » دارد : « صلوة » ؛ « صبر » :  « وَ اسْتَعِينُوا بِالصَّبْرِ وَ الصَّلاةِ »  ( بقره « 2 » ) اينجا نيز از ذكر « صبر » بعد از « صلوة » مقصود اين است كه مسلمان در عبادت و اطاعت خداى متعال ثابت قدم باشد ؛ و به هيچ‌گونه رنج و محنت اعتنا نكند ؛ بعد از اين مدد و نصرت الهى ( ج ) حاصل مىشود . كردار نيكوكاران ضايع نمى شود ؛ بل بيشتر از اندازه قدر مىشود « 3 » .\r\n فَلَوْ لا كانَ مِنَ الْقُرُونِ مِنْ قَبْلِكُمْ أُولُوا بَقِيَّةٍ يَنْهَوْنَ عَنِ الْفَسادِ فِي الْأَرْضِ إِلَّا قَلِيلًا مِمَّنْ أَنْجَيْنا مِنْهُمْ وَ اتَّبَعَ الَّذِينَ ظَلَمُوا \r\nپس چرا نشدند از اهل قرن ها ( جماعات ) كه پيش از شما بودند خداوندان عقل و خير ، منع مى كردند از فساد در زمين ؟ ليكن اندكى از آنها كه نجات داديم ايشان را و پيروى كردند ستمگاران\r\n\r\n\r\n","description":"","footnote":"\r\n( 1 ) . مدخليّت ، دخالت ، تعيين كنندگى\r\n( 2 ) . آيهء 45 .\r\n( 3 ) . تقدير مىشود . قدردانى مىشود .\r\n","page_name":" 207 ","page_number":231},
  {"content":"\r\n\r\n ما أُتْرِفُوا فِيهِ وَ كانُوا مُجْرِمِينَ  ( 116 )\r\nچيزى را كه آسودگى داده شدند به آن ، و بودند گنهكاران\r\nتفسير : پس از بيان احوال گذشتگان ، به امّت محمّدّيه ( ص ) ترغيب مىشود كه بايد در آنها آمرين بالمعروف و ناهين عن المنكر به كثرت موجود باشد . ملل باستان از آن جهت تباه شدند كه عوام به عيش و عشرت گرفتار آمده ، به ارتكاب جنايت پرداختند ؛ بزرگان كه اندكى آثار خير در ايشان پديدار بود ، از ممانعت و نصيحت دست كشيدند ؛ حال دنيائى شان در اثر كفر و عصيان ، ظلم و طغيان ، رو به انحطاط گذاشت ؛ و كس نماند كه به اصلاح آن پردازد . معدودى چند براى « امر بالمعروف » صداى خويش را بلند كردند ؛ امّا آنجا كه نقّاره نوازند ، نواى طوطى به جاى نرسد ! در نتيجه ، منع كنندگان از عذاب محفوظ ماندند ، و ديگران همه تباه گرديدند .\r\nشاه ( رح ) مى نويسد كه : اگر شمار نيكان فزون بودى ، قوم هلاك نشدى ؛ چون اندكى بودند ؛ خودشان نجات يافتند . در حديث صحيح است كه اگر دست ظالم گرفته و از ظلم بازداشته نشود ، و مردمان « امر بالمعروف » ، « نهى عن المنكر » را بگذارند ؛ عنقريب ، خدا ( ج ) عذابى عام فرودآرد ؛ و هيچ‌كس را نگذارد ! العياذ باللّه .\r\n وَ ما كانَ رَبُّكَ لِيُهْلِكَ الْقُرى بِظُلْمٍ وَ أَهْلُها مُصْلِحُونَ  ( 117 )\r\nو هرگز نيست پروردگار تو كه هلاك كند اهل ديه ها را به ستم ؛ و اهل آن نيكوكار باشند .\r\nتفسير : ساكنان قرى كه به اصلاح حالت خود متوجّه شوند ؛ نيكى را ترويج نمايند ؛ ظلم و فساد را بازگذارند « 1 » ؛ شأن خداوند قدّوس نيست كه خواه مخواه « 2 » آنها را جبرا بگيرد و هلاك كند ؛ عذاب وقتى نازل مىشود كه مردم در كفر و عصيان و يا ظلم و طغيان از حدّ بگذرند .\r\n\r\n\r\n","description":"","footnote":"\r\n( 1 ) . واگذارند ؛\r\n( 2 ) . خواه ناخواه\r\n","page_name":" 208 ","page_number":232},
  {"content":"\r\n\r\n  وَ لَوْ شاءَ رَبُّكَ لَجَعَلَ النَّاسَ أُمَّةً واحِدَةً وَ لا يَزالُونَ مُخْتَلِفِينَ ( 118 ) إِلَّا مَنْ رَحِمَ رَبُّكَ  \r\nو اگر خواستى پروردگار تو ، البتّه گردانيدى مردمان را ( يك ملّت ) به يك راه ؛ و هميشه باشند اختلاف‌كنندگان .\r\nمگر آنكه رحمت كند پروردگار تو ؛\r\nتفسير : چنان كه پيش تر باربار نوشته شده است ، حكمت تكوينى حضرت الهى ( ج ) مقتضى نيست كه مردم جهان را بيك راه روان كند ؛ پس هميشه در قبول و عدم قبول حق اختلاف موجود است ؛ و بعد از اين نيز دوام خواهد داشت . امّا ، در حقيقت ، كسانى نفاق و اختلاف مى نمايند كه مقابل « 1 » فطرت صريح و روشن ، حق را تكذيب مى كنند ؛ اگر همه بر وفق فطرت سليمه رفتار مى كردند اختلافى نمى ماند : بدين جهت ، به  « إِلَّا مَنْ رَحِمَ رَبُّكَ »  تنبيه شد كه كسانى كه خداوند ( ج ) بر آنها به طفيل حق پرستى شان رحم فرموده ، از اختلاف‌كنندگان مستثنا مى باشند .\r\n وَ لِذلِكَ خَلَقَهُمْ وَ تَمَّتْ كَلِمَةُ رَبِّكَ لَأَمْلَأَنَّ جَهَنَّمَ مِنَ الْجِنَّةِ وَ النَّاسِ أَجْمَعِينَ  ( 119 )\r\nو براى اين آفريده ايشان را و تمام ( ثابت ) شد سخن پروردگار تو كه البتّه پر كنم دوزخ را از جن و مردمان ، همه آنها .\r\nمقصود از آفرينش دنيا اينست كه هرگونه صفات جماليّه و جلاليّهء حضرت كبريائى ظهور كند ؛ از اين جهت ، اختلاف مظاهر ضرورى است ؛ تا يك طائفه در پيشگاه مالك خويش وفا و اطاعت خود را نشان دهند ، و مظهر رحمت و رضوان و كرم و غفران او گردند ؛ اينها مصداق\r\n\r\n\r\n","description":"","footnote":"\r\n( 1 ) . برعليه ، در برابر\r\n","page_name":" 209 ","page_number":233},
  {"content":"\r\n\r\n « إِلَّا مَنْ رَحِمَ رَبُّكَ »  اند ؛ گروهى ديگر ، در اثر طغيان و عصيان خود ، مظهر صفت عدل و انتقام او شده به دوام حبس سزا داده شوند ؛ تا  « لَأَمْلَأَنَّ جَهَنَّمَ مِنَ الْجِنَّةِ وَ النَّاسِ أَجْمَعِينَ »  بر آنها تطبيق يابد . به هرحال ، مقصد تشريعى آفرينش عالم ، عبادت است :  « وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ »  ( الذاريات ، ركوع 3 ) ؛ و حكمت تكوينى اينست كه آنها كه مقصد تشريعى را به كسب و اختيار خويش انجام مى دهند ، و آنان كه انجام نمى دهند ، هردو طبقه به وجود آيند ؛ تا مظهر صفات جلالّيه و جمالّيه ، و به عبارت ديگر مورد لطف و قهر او شده توانند « 1 » .\r\n در كارخانهء عشق از كفر ناگزير است * دوزخ كه را بسوزد گر بولهب نباشد \r\nمظاهر لطف و كرم نيز ، به اعتبار مدارج استعداد و عمل ، مختلف مى باشد .\r\n اختلافات بود زينت و زيب دنيا * رونق باغ همانا گل رنگارنگ است \r\n وَ كُلًّا نَقُصُّ عَلَيْكَ مِنْ أَنْباءِ الرُّسُلِ ما نُثَبِّتُ بِهِ فُؤادَكَ وَ جاءَكَ فِي هذِهِ الْحَقُّ وَ مَوْعِظَةٌ وَ ذِكْرى لِلْمُؤْمِنِينَ  ( 120 )\r\nو هرچيز را مى خوانيم بر تو از اخبار پيغامبران ؛ آن چيز را كه ثابت مى گردانيم به آن دل تو را و آمده است به تو در اين سوره سخن درست ، و پندى ، و يادكردنى براى مسلمانان .\r\nتفسير : در بالا بسى از حكايات انبيا و رسل ذكر شد ؛ اكنون ، در خاتمهء سوره بر حكمى كه در آن قصص مذكور بود ، تنبيه مىشود ؛ يعنى حضرت پيغمبر ( ص ) چون واقعات « 2 » گذشته را مى شنود ، قلب فرخندهء وى بيش از بيش ساكن و مطمئن مى گردد ، و به امّت علم تحقيقى نصيب مىشود ؛ علمى كه در آن نصيحت و تذكير است . انسان چون مى شنود كه همنوعان وى در گذشته به كيفر گناه هلاك شده اند ، از آن اجتناب مى ورزد ؛ و چون مى بيند استقامت به فلان\r\n\r\n\r\n","description":"","footnote":"\r\n( 1 ) . بتوانند بشنوند ، باشند .\r\n( 2 ) . وقايع ، حوادث\r\n","page_name":" 210 ","page_number":234},
  {"content":"\r\n\r\nطريق باعث نجات مردم شده ، طبعا سوى آن مى شتابد . فى الحقيقت ، در قرآن كريم ، قسمت قصص آن قدر مؤثّر و مذكّر واقع شده ، كه هركه را اندك آدميّت ، و ذرّه اى خوف خدا در دل باشد از شنيدن آن متأثر مىشود . راجع به قصص و بعضى مضامين ديگر كه در قرآن كريم مكرّر ديده مىشود ، ما در آغاز رسالهء « القاسم » مضمون مستقلّى نگاشته ايم ؛ ارباب ذوق مطالعه كنند .\r\n  وَ قُلْ لِلَّذِينَ لا يُؤْمِنُونَ اعْمَلُوا عَلى مَكانَتِكُمْ إِنَّا عامِلُونَ ( 121 ) وَ انْتَظِرُوا إِنَّا مُنْتَظِرُونَ   ( 122 )\r\nو بگو آنان را كه ايمان نمى آرند : كار كنيد بر حال خود ؛ هر آئينه ما نيز كار مى كنيم .\r\nو انتظار كشيد ؛ هر آئينه ما نيز منتظريم .\r\nتفسير : مضمون اين آيات در آغاز اين سوره گذشت . مطلب « 1 » اين است : اگر سخن مرا قبول نمى كنيد ، بهتر است شما بر عناد خود استوار باشيد ؛ من بر مقام خود استقامت ورزم ؛ شما براى من حوادث دهر را انتظار بريد ، و من منتظر انجام « 2 » بد شما هستم ؛ هرچه در پردهء غيب باشد ، به زودى آشكار مى گردد : « يتربصون بكم الدوائر ،  عَلَيْهِمْ دائِرَةُ السَّوْءِ »  « 3 » .\r\n وَ لِلَّهِ غَيْبُ السَّماواتِ وَ الْأَرْضِ وَ إِلَيْهِ يُرْجَعُ الْأَمْرُ كُلُّهُ فَاعْبُدْهُ وَ تَوَكَّلْ عَلَيْهِ وَ \r\nو خدايراست علم غيب آسمانها و زمين ؛ و بسوى او بازگردانيده مىشود كار ، همه آن ؛ پس عبادت كن او را ؛ و توكّل كن بر او ؛ و\r\n\r\n\r\n","description":"","footnote":"\r\n( 1 ) . مقصود\r\n( 2 ) . سرانجام\r\n( 3 ) .  وَ مِنَ الْأَعْرابِ مَنْ  . .  يَتَرَبَّصُ بِكُمُ الدَّوائِرَ . . . ،  سورهء توبه ، آيهء 98 .\r\n","page_name":" 211 ","page_number":235},
  {"content":"\r\n\r\n ما رَبُّكَ بِغافِلٍ عَمَّا تَعْمَلُونَ  ( 123 )\r\nنيست پروردگار تو بى خبر از آنچه مى كنيد .\r\nتفسير : از كفر و شرارت آنها ملول مباش ؛ وظايف خويش را انجام كن ؛ حكميّت آنها را به خدا بسپار ؛ هرچه در آسمان و زمين است از حضرت وى پوشيده نمى ماند ؛ كارها به خدا ( ج ) باز مى گردد ؛ اينها آنجا مى دانند كه در چه خبط افتاده بودند . تو از صميم قلب به عبادت و اطاعت پروردگار مشغول باش ؛ خاص به مدد وى توكّل كن ؛ خدا ( ج ) از كردار مخلصان آگاهست ؛ برطبق آن با شما معامله مىكند .\r\nدر حديث است ، اصحاب ( رض ) پرسيدند : « اى پيغمبر خدا ، آثار پيرى بر وجود فرخنده زودتر هويدا شد ؟ » حضرت گفت : « شيّبتنى سورة هود و اخواتها » يعنى ، مرا سورهء هود و نظاير آن پير ساخته است ! بعضى علماء نوشته اند كه در سورهء هود آيت  « فَاسْتَقِمْ كَما أُمِرْتَ وَ مَنْ تابَ مَعَكَ وَ لا تَطْغَوْا إِنَّهُ بِما تَعْمَلُونَ بَصِيرٌ »  آنحضرت را پير ساخت ! رزقنا اللّه سبحانه و تعالى الاستقامة على دينه و سنّة نبيه صلّى اللّه عليه و سلّم »\r\nبه فضل و احسان خداى منّان ، سورهء هود تمام شد .\r\n\r\n","description":"","footnote":"","page_name":" 212 ","page_number":236},
  {"content":"\r\n\r\nترتيبها 12 سورة يوسف آياتها 111\r\n\r\nسورة يوسف\r\nمكّيّة ، و هى مائة واحدى عشرة آية و اثناعشر ركوعا سورهء يوسف ، مكّى ؛ و يكصد و يازده آيت ، و دوازده ركوع است بسم الله الرحمن الرحيم   الر تِلْكَ آياتُ الْكِتابِ الْمُبِينِ   ( 1 )\r\nآغاز مى كنم به نام خدائى كه بى اندازه مهربان ، نهايت بارحم است .\r\nاين است آيات كتاب روشن ؛\r\nتفسير : من عند اللّه بودن قرآن آشكار است ، و همه احكام و شرايع ، مواعظ ، و اندرازهايى كه قرآن بر آن مشتمل است ، بس روشن و واضح مى باشد .\r\n إِنَّا أَنْزَلْناهُ قُرْآناً عَرَبِيًّا لَعَلَّكُمْ تَعْقِلُونَ  ( 2 )\r\nهر آئينه ما فروفرستاديم آن را قرآن به زبان عرب ، تا شما دريابيد .\r\nتفسير : زبان عربى كه از تمام السنه ، فصيح و فراخ « 1 » ، منضبط و باشكوه تر است ؛ براى نزول قرآن منتخب شد ، چون پيغمبر عرب است ، روشن است كه در جهان نخستين مخاطب آن عرب مى باشد . پس به وسيلهء عرب سرتاسر جهان را فروغ قرآن فرامى گيرد .  « لَعَلَّكُمْ تَعْقِلُونَ »  اشاره است بدين سو كه يكى از علل نزول قرآن به زبان شما اين است كه اوّل شما كه قوم\r\n\r\n\r\n","description":"","footnote":"\r\n( 1 ) . فصيح تر و فراخ تر ( گسترده تر ) ،\r\n","page_name":" 213 ","page_number":237},
  {"content":"\r\n\r\nپيغمبريد ، از آن برخوريد ؛ آنگاه ديگران را برخوردار گردانيد ؛ و چنين بوقوع پيوست .\r\nابن كثير گويد : اشرف كتب ، در اشرف لغات به اشرف پيغمبران ، به سفارت اشرف فرشتگان ، فرودآمده ؛ و اين امر در اشرف بقاع ارض واقع شد ، و انزال آن در اشرف شهور سال يعنى در ماه رمضان ، آغاز گرديد ؛ تا من كل الوجوه كامل باشد .\r\n نَحْنُ نَقُصُّ عَلَيْكَ أَحْسَنَ الْقَصَصِ بِما أَوْحَيْنا إِلَيْكَ هذَا الْقُرْآنَ وَ إِنْ كُنْتَ مِنْ قَبْلِهِ لَمِنَ الْغافِلِينَ  ( 3 )\r\nما بيان مى كنيم بر تو نكوترين بيانى ، بدان جهت كه وحى نموديم ما بسوى تو اين قرآن را ؛ و هر آئينه تو بودى پيش از آن از بى خبران .\r\nتفسير : بوسيلهء وحى الهى ( ج ) كه به صورت قرآن بر تو فرودمى آيد ، بيانى نيكو در صورتى بس زيبا مى شنوانيم ؛ بيانى كه تو نيز مانند قوم خويش از آن بى خبر بودى . گويا ، اين واقعه پيش از اين در بايبل « 1 » و كتب تاريخ ، تنها به شكل افسانه مذكور بود ؛ قرآن قسمت هاى ضرورى و سودمند آن را چنان به ترتيب شگفت و اسلوب بليغ و مؤثّر بيان كرد ، كه نه تنها انسان را به قصور داستانسرايان باستان آگاه مى سازد ؛ بل جابه جا به نتايج بلند آن رهنمونى مىكند ، و در اثناى داستان ابواب علم و هدايت را بازمى نمايد .\r\nدر ضمن احسن القصص ، انسان بر حقايق بى شمارى تنبيه مىشود « 2 » كه از آن جمله اينهاست : هيچ چيز مانع تقدير خدا ( ج ) شده نمى تواند « 3 » ؛ كسى را كه خدا مورد عنايت خويش قرار دهد ، اگر تمام جهان گردآيند ، نتوانند به تدابير ممكنه وى را از فضل الهى ( ج ) محروم نمايند ؛\r\n\r\n\r\n","description":"","footnote":"\r\n( 1 ) . كتاب مقدّس\r\n( 2 ) . هشدار داده مىشود\r\n( 3 ) . نمى تواند بشود ، باشد ؛\r\n","page_name":" 214 ","page_number":238},
  {"content":"\r\n\r\nصبر و ثبات در دنيا و آخرت مفتاح كاميابى است ؛ حسد و دشمنى جز نقص و خذلان بارنيارد ؛ عقل گوهرى بس شريف است كه انسان را بر دشوارى ها فيروز « 1 » ، و در زندگى كامياب مى گرداند . عاقبت ، شرافت ، اخلاق و پاكدامنى ، انسان را در نگاه دشمنان و حاسدان نيز گرامى و عزيز مى سازد .\r\nمفسران را در شأن نزول سوره چندين روايت است . از اجتماع همه به اين نتيجه مى رسيم : يهود مشركان مكّه را واسطه قرار داده از حضرت پيغمبر ( ص ) به امتحان پرسيدند :\r\nابراهيم و اولاد وى به شام سكونت داشتند ؛ چه شد كه بنى اسرائيل به مصر انتقال كرد « 2 » ، و موسى ناگزير گرديد كه با فرعون مقابله كند ؟ ممكن است ، مسلمانان نيز به شنيدن داستانى اشتياق داشتند كه مفصّل و مربوط به تاريخ بوده ، از بصاير و عبر مملوّ باشد ؛ از طرف ديگر ، چون احوال و حوادث اين حكايت به احوال پيغمبر ( ص ) و قوم وى چندين شباهت داشت ، و تذكار آن ؛ حضرت نبوى را مايهء تسكين و تسليت ، و قوم وى را موجب عبرت بود ؛ پس بنابر تمام اين وجوه ، داستان حضرت يوسف - عليه السلام - در قرآن كريم به تفصيل كافى مذكور گرديد ، تا پرسندگان دانند كه چون سبب انتقال بنى اسرائيل ، يعنى يعقوب ( ع ) و پسران وى از شام به مصر واقعهء حضرت يوسف شد ، نسل اسرائيل در مصر فزونى گرفت ، تا آنگاه كه موسى ( ع ) مبعوث گرديده آنها را از غلامى فرعون و قبطيان نجات بخشيد .\r\n إِذْ قالَ يُوسُفُ لِأَبِيهِ يا أَبَتِ إِنِّي رَأَيْتُ أَحَدَ عَشَرَ كَوْكَباً وَ الشَّمْسَ وَ الْقَمَرَ رَأَيْتُهُمْ لِي ساجِدِينَ  ( 4 )\r\nچون گفت يوسف پدر خود را : اى پدر من ، ( هر آئينه من ) به خواب ديدم يازده ستاره و خورشيد و ماه را ؛ ديدم ايشان را به من سجده كنان .\r\nتفسير : اين خواب را در كودكى ديده بود كه يازده اختر با خورشيد و ماه به او سجده مى كنند . راست است « سالى كه نيكوست « 3 » از بهارش پيداست » !\r\n\r\n\r\n","description":"","footnote":"\r\n( 1 ) . پيروز ،\r\n( 2 ) . نقل مكان كرد ،\r\n( 3 ) . نكوست\r\n","page_name":" 215 ","page_number":239},
  {"content":"\r\n\r\n قالَ يا بُنَيَّ لا تَقْصُصْ رُؤْياكَ عَلى إِخْوَتِكَ فَيَكِيدُوا لَكَ كَيْداً إِنَّ الشَّيْطانَ لِلْإِنْسانِ عَدُوٌّ مُبِينٌ  ( 5 )\r\nگفت : اى پسرك من ، بيان مكن خواب خويش را بر برادرانت ، كه انديشه كنند در حق تو فريبى ؛ البته شيطان آدمى را دشمن ظاهر است .\r\nتفسير : شيطان هميشه در كمين انسان است ؛ وسوسه مى افگند ، و برادرانت را بر خلاف تو برمى انگيزاند ! تعبير خواب روشن بود ؛ برادران يوسف از دودمان نبوت بودند ؛ دانستن چنان خواب واضح برايشان دشوار نمى نمود ؛ مى دانستند يازده اختر ، يازده برادر ؛ و خورشيد و ماه پدر و مادر وى اند ، گويا ، وقتى فرامى رسد كه اينها در پيشگاه عظمت يوسف سرمى نهند ! در پايان سوره  « يا أَبَتِ هذا تَأْوِيلُ رُءْيايَ مِنْ قَبْلُ قَدْ جَعَلَها رَبِّي حَقًّا »  اشاره بدين موضوع است .\r\nمعلوم است ، يعقوب پيش از خواب مى دانست كه برادران علاتى « 1 » از محبّت پدر بى وسف رشك مى برند ؛ در اين وقت نيز دانست اگر خواب وى را بشنوند ، شيطان در دل هايشان آتش حسد بيافروزد ، و پردهء رشك بر ديدگانشان حجاب شود ؛ كارى كنند كه به يوسف مايهء اذّيت ، و به خود موجب فضيحت گردند . پس يوسف را بازداشت تا خواب خويش را بر برادران نگويد ؛ حتّى به بنيامين كه برادر عينى « 2 » يوسف ( ع ) و طرف اعتماد او بود ، نيز اين راز را در ميان ننهد ؛ مبادا به ديگران گويد ، و سخن در افواه افتد .\r\nتنبيه : حافظ ابن تيميّه ( رح ) در يكى از رسايل خويش مى نگارد : در قرآن لغت و اعتبارات عقلى هيچ‌كدام ، دلالت نمى كند بر اينكه برادران يوسف ( ع ) پيغمبر بودند . حضرت پيغمبر و اصحاب نيز در اين باره چيزى نفرموده اند ؛ آيا مى توان عقوق والدين ؛ قطع رحم ؛ اقدام به كشتن برادر مسلمان ؛ فروختن مانند غلامان ؛ اخراج آن به ديار كفر ؛ دروغ صريح گفتن ؛ و حيله نمودن ؛ و مانند اين ساير كردارهاى زشت را ؛ به پيغمبران نسبت داد ؟ اگرچه پيش از بعثت باشد ؛ العياذ باللّه ! كسانى كه برادران يوسف ( ع ) را پيغمبر پنداشته اند ، دليلى ديگر جز كلمهء « اسباط »\r\n\r\n\r\n","description":"","footnote":"\r\n( 1 ) . ناتنى\r\n( 2 ) . بلكه\r\n","page_name":" 216 ","page_number":240},
  {"content":"\r\n\r\nندارند ؛ حال آنكه « اسباط » تنها بر اولاد صلبى اطلاق نمى شود ، بل « 1 » بر اقوام و امم نيز اطلاق مى گردد ؛ تقسيم بنى اسرائيل بر اسباط ، در روزگار حضرت كليم به وقوع پيوست .\r\n وَ كَذلِكَ يَجْتَبِيكَ رَبُّكَ \r\nو بدينسان برمى گزيند ترا پروردگار تو ؛\r\nتفسير : همچنانكه ترا خواب نيكو نشان داد ، از جاذبهء رحمت خويش در بارگاه قرب مقام خاص عنايت كند ! چنان كه به نبوّت سرفرازش كرد ، و به عنايت ظاهرى و باطنى نوازش فرمود .\r\n وَ يُعَلِّمُكَ مِنْ تَأْوِيلِ الْأَحادِيثِ \r\nو بياموزد به تو از تعبير خواب ها ؛\r\nتفسير : مانند تعبير رؤيا ، يعنى خواب را شنيدن و از ذهانت « 2 » و فراست ، آن را در موقعش تطبيق نمودن ؛ يا بجا سخن راندن ؛ و عواقب امور را زود دانستن ؛ يا به كنه ارشاد خدا ( ج ) و پيغمبر و قصص اقوام و امم و مندرجات كتب منزله رسيدن ؛ تمام اينها در « تأويل احاديث » مندرج است .\r\n وَ يُتِمُّ نِعْمَتَهُ عَلَيْكَ وَ عَلى آلِ يَعْقُوبَ \r\nو تمام كند نعمت خويش را بر تو و بر آل يعقوب ؛\r\nتفسير : با نعمت آن جهان نعمت اين جهان را كرامت مىكند ؛ با نعمت نبوّت از دولت سلطنت نيز برخوردار مى گرداند ؛ رنج‌ها را مى برد ؛ حيات مسرور و فارغ البالى نصيب مىكند ؛ دودمان يعقوب را از رنج‌هاى دنيائى و مكروهات مادّى نجات مىدهد ؛ و آينده از نسل وى پيامبران و پادشاهان بزرگ پديد مى آرد .\r\n\r\n\r\n","description":"","footnote":"\r\n( 1 ) . بلكه\r\n( 2 ) . تيزهوشى ، حدّت ذهن\r\n","page_name":" 217 ","page_number":241},
  {"content":"\r\n\r\n كَما أَتَمَّها عَلى أَبَوَيْكَ مِنْ قَبْلُ إِبْراهِيمَ وَ إِسْحاقَ  چنان كه تمام كرد آن را بر دو پدر تو پيش از اين ؛ ابراهيم و اسحاق ؛ تفسير : يعقوب فروتنى كرد و نام خود را نبرد ؛ بل « 1 » پدر خود اسحاق و پدر وى ابراهيم را ياد كرد . خدا ( ج ) ابراهيم را خليل و پيغمبر خويش گردانيد ؛ نار را بر وى گلزار ؛ و دشمن وى نمرود را هلاك كرد ؛ اسحاق را به پيامبرى برگزيد ؛ از صلب وى پيغمبرى پديد آورد چون يعقوب ، كه تمام پيغامبران بنى اسرائيل از وى به وجود آمدند . در حديث است : « الكريم ابن الكريم ابن الكريم ابن الكريم ، يوسف ( ع ) بن يعقوب ( ع ) بن اسحق ( ع ) بن ابراهيم ( ع ) » .\r\nتنبيه : حضرت يعقوب ( ع ) قسمتى از پيشين گوئى خويش را غالبا « 2 » از خواب حضرت يوسف ( ع ) دانسته بود كه در كودكى خوابى چنان فرخنده و مبارك ديده بود ، و چيزى را از خصال خوب و شمايل نيك يوسف ( ع ) مى دانست ؛ يا به وسيلهء وحى الهى آگاه گرديده بود .\r\n إِنَّ رَبَّكَ عَلِيمٌ حَكِيمٌ  ( 6 )\r\nهر آئينه پروردگار تو دانا ، باحكمت است .\r\nتفسير : وى از شايستگى و استعداد هركس آگاه است ؛ مناسب حكمت خويش به وى فيض مى بخشد .\r\n * لَقَدْ كانَ فِي يُوسُفَ وَ إِخْوَتِهِ آياتٌ لِلسَّائِلِينَ  ( 7 )\r\nهر آئينه هست در داستان يوسف و برادران وى نشانه ها براى پرسندگان .\r\n\r\n\r\n","description":"","footnote":"\r\n( 1 ) . بلكه\r\n( 2 ) . ظاهرا\r\n","page_name":" 218 ","page_number":242},
  {"content":"\r\n\r\nتفسير : در سرگذشت يوسف و برادرانش به كسانى كه « 1 » مى خواهند از ادراك چنين وقايع نتيجه گيرند ، بسا آيات هدايت و عبرت پديدار است ؛ به شنيدن آن ، قدرت و حكمت عظيم الهى ( ج ) در دل ها نقش بندد ، و صداقت حضرت پيغمبر ( ص ) به اثبات رسد ، و ثابت گردد كه حضرت پيغمبر ( ص ) با وصف آنكه امّى بود ، و از هيچ كتاب و آموزگارى استفاده نكرده ، حقايق منقّح و منضبط تاريخ را ، كه بيان آن جز به اعلام ربانى موجّه نگردد ، منكشف مى فرمايد ؛ خاصّتا به قريش « 2 » مكّه ( كه به تحريك يهود در اين باره از آن حضرت سؤال نموده بودند ) در اين داستان درسى بس عبرت انگيز است : همچنانكه يوسف ( ع ) را برادرانش از خانه به در نمودند ؛ از فرط حسد به كشتن و جلاى او از وطن باهم مشوره « 3 » كردند ؛ هرگونه رنج‌ها رساندند ؛ در اهانت و استخفاف وى كوچكترين فروگذاشتى نكردند ؛ عاقبت روزى فرارسيد كه به بارگاهش به نياز و ندامت بازآمدند ؛ خداى متعال يوسف ( ع ) را به مقامات عاليه در اين جهان و آن جهان برگزيد ؛ وى هنگام عزّت و توانائى از گناه برادران چشم پوشيد ؛ و با سينهء فراخ تمام تقصيراتشان را بخشيد .\r\nهمچنين ، اقوام حضرت پيغمبر ( ص ) دربارهء وى حيله ها انگيختند ؛ به آبرو و احترام وى تعرّض نمودند ؛ حتّى به ترك وطن مجبورش نمودند ؛ امّا به زودى روزى فرارسيد كه آفتاب رفعت و موّفقّيت حضرت دور از وطن درخشيدن گرفت ؛ و پس از سالى چند ، روز تاريخ « 4 » فتح مكّه فراز آمد ، و حضرت پيغمبر ( ص ) عينا بسان يوسف - عليه السلام -  « لا تَثْرِيبَ عَلَيْكُمُ الْيَوْمَ »  گفته ، بر جرائم اخوان قوم خط عفو كشيد .\r\n إِذْ قالُوا لَيُوسُفُ وَ أَخُوهُ أَحَبُّ إِلى أَبِينا مِنَّا وَ نَحْنُ عُصْبَةٌ إِنَّ أَبانا لَفِي ضَلالٍ مُبِينٍ  ( 8 )\r\nچون گفتند : البتّه يوسف و برادر اعيانى وى دوست ترند نزد پدر ما از ما ، و ما مردم توانائيم ؛ هر آئينه پدر ما در خطاى آشكار است !\r\nتفسير : يعقوب ( ع ) يوسف و برادر عينى وى بنيامين را بسيار دوست مى داشت ؛ زيرا ، از ساير\r\n\r\n\r\n","description":"","footnote":"\r\n( 1 ) . براى كسانى كه\r\n( 2 ) . براى قريش\r\n( 3 ) . توطئه\r\n( 4 ) . روز تاريخى\r\n","page_name":" 219 ","page_number":243},
  {"content":"\r\n\r\nبرادران كوچكتر ، و بى مادر بودند . به فروغ فراست ، يا الهام ربّانى مى دانست كه مستقبل يوسف ( ع ) تابناك ، و سلسلهء دودمان نبوّت به ذات فرخندهء وى مربوط است . يوسف ( ع ) نيز با حسن زيبا « 1 » و سيرت دلاويز ، به كمال ظاهرى و معنوى ، محبّت پدر بزرگوار را بيشتر از ديگران به خود جلب نموده بود . اين امر بر ساير برادران ناگوار بوده ، مى گفتند : چون موقع فرارسد ، ما به كار پدر آئيم ؛ و وى نيز هنگام ناتوانى از نيروى ما مستفيد مىشود ؛ از كودكان چه آيد ؟ ! به اين پندار ، پدر را به سهو بزرگ منسوب مى كردند ، و فاقد موازنهء خير و شرّ مى خواندند .\r\n اقْتُلُوا يُوسُفَ أَوِ اطْرَحُوهُ أَرْضاً يَخْلُ لَكُمْ وَجْهُ أَبِيكُمْ \r\nبكشيد يوسف را يا بيافكنيدش در زمينى ، تا خالص بماند به شما توجّه پدرتان ؛\r\nتفسير : چون آتش رشك در نهادشان فروزان بود ، مشوره « 2 » كردند و گفتند : تا يوسف ( ع ) موجود است ، نتوانيم عنايت و توجّه خاص پدر مهربان را به خود معطوف گردانيم ؛ بايست اين داستان خاتمه پذيرد ؛ يوسف كشته شود ، يا به ديارى دور تبعيد گردد كه هرگز نتواند بازآيد ؛ چون وى برداشته شود ، همه عنايات پدر از آن ما باشد ! گويا بنيامين را هيچ اهّمّيت نمى دادند ؛ محبّت پدر را با وى طفيلى محبّت يوسف ( ع ) مى دانستند .\r\n وَ تَكُونُوا مِنْ بَعْدِهِ قَوْماً صالِحِينَ  ( 9 )\r\nو باشيد پس از وى گروهى شايستگان .\r\nتفسير : همين يك بار به قتل وى مى پردازيم ، يا دربارهء او گناه ديگر مى كنيم ؛ پس از آن توبه كرده از صلحا مى شويم ! مفسّران  « وَ تَكُونُوا مِنْ بَعْدِهِ قَوْماً صالِحِينَ »  را چنين تفسير كرده اند : بعد از يوسف ، كارهاى ما همه صورت مى گيرد ؛ زيرا ، پدر مهربان از يوسف ( ع ) دل\r\n\r\n\r\n","description":"","footnote":"\r\n( 1 ) . با صورت زيبا ( ظ )\r\n( 2 ) . توطئه\r\n","page_name":" 220 ","page_number":244},
  {"content":"\r\n\r\nگيرد « 1 » ، و به ما گرايد .\r\n قالَ قائِلٌ مِنْهُمْ لا تَقْتُلُوا يُوسُفَ وَ أَلْقُوهُ فِي غَيابَتِ الْجُبِّ يَلْتَقِطْهُ بَعْضُ السَّيَّارَةِ إِنْ كُنْتُمْ فاعِلِينَ  ( 10 )\r\nگفت گوينده اى از ايشان : مكشيد يوسف را ، و بيافكنيد او را در قعر چاهى ، تا فراگيرد وى را بعض رهگذران ؛ اگر كنندگانيد .\r\nتفسير : اين گوينده يهودا ( رح ) بود . وى گفت : بى گناهى را كشتن ، امرى بس دشوار است ؛ جز آن نيز مطلب به دست مى آيد « 2 » ؛ اگر خواهيد يوسف را از كنار پدر دور گردانيد ، بهتر آنست كه از شهرش به بيابان بريد ، و در چاه گمنام و مهجور درافگنيد .\r\nابو حيّان ، از علماى لغت ، نقل مىكند : « غيابت الجب » طاقى است كه در چاه اندكى بلندتر از سطح آب تعبيه نمايند .\r\nمقصدشان اين بود كه و بال قتل عمد بر آنها وارد نشود ؛ زيرا ، اگر يوسف را به چاه افگنيد شايد ، مسافرى را در آنجا گذر افتد ، و از حال وى آگاه شده ، از چاهش برآرند « 3 » ؛ در اين صورت ، بدون آنكه دست ما به خون ناحق آلوده گردد ، به مقصد خويش نايل مى شويم !\r\n قالُوا يا أَبانا ما لَكَ لا تَأْمَنَّا عَلى يُوسُفَ وَ إِنَّا لَهُ لَناصِحُونَ  ( 11 )\r\nگفتند : اى پدر ما ، چيست ترا كه امين نپندارى ما را بر يوسف ؟ و ما به او نيكخواهيم !\r\n\r\n\r\n","description":"","footnote":"\r\n( 1 ) . دل برگيرد ،\r\n( 2 ) . مقصود حاصل مىشود ؛\r\n( 3 ) . بيرون بياورند ؛\r\n","page_name":" 221 ","page_number":245},
  {"content":"\r\n\r\nتفسير : از اين آيت برمى آيد كه برادران يوسف ( ع ) پيش تر نيز چنين آرزوئى از پدر نموده بودند ؛ امّا ، وى به فرستادن يوسف در معيّت آنها مطمئن نشده بود .\r\n أَرْسِلْهُ مَعَنا غَداً يَرْتَعْ وَ يَلْعَبْ وَ إِنَّا لَهُ لَحافِظُونَ  ( 12 )\r\nبفرست يوسف را با ما فردا ، تا نيكو خورد ميوه ، و بازى كند ؛ و هر آئينه ما او را نگاهبانيم !\r\nتفسير : نيروى اين فرخنده از نشستن به خانه عاطل گردد ؛ سزاوار آن است وى را بگذارى به صحرا شود ؛ آنجا گوسفند مى چراند ؛ از ميوه هاى صحرا متمتّع مى گردد ؛ بازى مىكند ؛ و ورزش مى نمايد ! گويند : بازى آنها دويدن و تيرانداختن بود ؛ چنان كه ابو حيّان گويد ، بازى هاى مناسب ، كودكان را مايهء نشاط و شكفتگى گردد . خلاصه ، بردن يوسف ( ع ) را با خود به جدّيّت از پدر درخواست كردند ، و راجع به حراست وى مؤكّدا مطمئن گردانيدند ، مفسّران گويند : يوسف را نيز به رفتن و اجازه گرفتن از پدر تشويق كرده بودند .\r\n قالَ إِنِّي لَيَحْزُنُنِي أَنْ تَذْهَبُوا بِهِ وَ أَخافُ أَنْ يَأْكُلَهُ الذِّئْبُ وَ أَنْتُمْ عَنْهُ غافِلُونَ  ( 13 )\r\nگفت يعقوب : هر آئينه اندوهگين كند مرا كه شما ببريدش از پيش من ؛ و مى ترسم كه بخورد او را گرگ ؛ و شما از وى بى خبر باشيد !\r\nتفسير : هجران يوسف و رفتن آن با شما مرا غمگين مىكند ؛ و چون كودك است ، ترسم غافل نشينيد ؛ گرگ او را بخورد ! گويند : گرگ در آن بيابان بسيار بود . حضرت شاه ( رح ) مى نگارد : چون برادران يوسف مى خواستند گرگ را بهانه كنند ، در دل يعقوب ( ع ) نيز خطر\r\n\r\n","description":"","footnote":"","page_name":" 222 ","page_number":246},
  {"content":"\r\n\r\nگرگ پديد آمد . بعضى محّققين پندارند ، چون گفتن  « وَ أَخافُ أَنْ يَأْكُلَهُ الذِّئْبُ »  از مقام تفويض و توكّل پيغمبر بزرگى مانند حضرت يعقوب اندكى فراتر بود ! گويا ، به پاداش آن « 1 » ، پسرانش سخن را از زبان او گرفتند ، و آنچه را خود انديشيده بودند ، در محل وقوع آوردند .\r\n قالُوا لَئِنْ أَكَلَهُ الذِّئْبُ وَ نَحْنُ عُصْبَةٌ إِنَّا إِذاً لَخاسِرُونَ  ( 14 )\r\nگفتند : اگر بخوردش گرگ ، و ما جماعتى نيرومنديم ؛ ( هر آئينه ) ما در آن هنگام زيانكار باشيم !\r\nتفسير : اگر با وجود جماعت نيرومندى چون ما ، برادر كوچك ما را گرگ خورد ؛ ضايعتر از ما كس نيست ! چه زيانى بزرگتر از اين است كه در قبال نظر يازده برادر توانا كودك ناتوانى طعمهء دهان گرگ گردد ؟ ! اگر چنين واقع شود ، بايد گفت : هرچيز « 2 » ما در زيان است !\r\n فَلَمَّا ذَهَبُوا بِهِ وَ أَجْمَعُوا أَنْ يَجْعَلُوهُ فِي غَيابَتِ الْجُبِّ وَ أَوْحَيْنا إِلَيْهِ لَتُنَبِّئَنَّهُمْ بِأَمْرِهِمْ هذا وَ هُمْ لا يَشْعُرُونَ  ( 15 )\r\nپس چون بردند يوسف را ، و اتفاق كردند كه بيافكنندش در قعر چاهى ؛ و اشاره كرديم ( و وحى فرستاديم ) به يوسف كه تو البتّه آگاه گردانى ايشان را به اين كارشان ؛ و آنها نشناسند !\r\n\r\n\r\n","description":"","footnote":"\r\n( 1 ) . به كيفر آن ،\r\n( 2 ) . همه چيز ما\r\n","page_name":" 223 ","page_number":247},
  {"content":"\r\n\r\nتفسير : مفسّران در ضمن ، سخنان دردانگيز و رقّت آورى ذكر مى كنند كه سنگ از آن به ناله مى آيد ؛ اما خدا مىداند كه تا كجا راست است . قرآن كريم به اعتبار نصب العين خاص خود ، اين همه تفصيلات را شايان ذكر و درخور اعتنا نمى داند ؛ زيرا مهّمات به اين جزئيات مربوط نيست . قرآن مى خواهد دل هاى سامعين خويش را به رقّت آرد ؛ امّا وقتى كه منشأ آن خاص « 1 » ايمان و عرفان باشد . قرآن عادت ندارد كه به آئين عاّمهء خطباء ، رقت عادى را كه كافر و مسلمان حتّى حيوانات نيز طبعا در آن مشتركند ، مورد توجّه شديد قرار دهد . در اينجا نيز تمام واقعات متضمّنه حذف ، و انجام سخن بيان شده ؛ يعنى ، برادران يوسف ( ع ) را به لطايف الحيل از نزد پدر بردند و چنان كه قرار داده بودند « 2 » ، آماده شدند كه در چاهش بيافگنند در آن وقت ، طورى كه هيچكس نداند ، به يوسف ( ع ) اشاره كرديم : پريشان مشو ؛ روزى بيايد كه اين همه اعمال را به يادآرى ، و تو به چنان مقامى بلند فايز گردى كه به تو رسيده نتوانند ، و از طول عهد ترا نشناسند ! تفصيل اين مسئله كه اشارت خدائى در خواب بود يا بيدارى ؛ به طريق الهام بود يا بواسطهء فرشته ؛ در قرآن نيست ؛ البتّه از ظاهر الفاظ گفته اند ، آمدن وحى به چهل سالگى موقوف نيست ؛ زيرا ، عمر يوسف ( ع ) در آن هنگام اندك بود . و اللّه اعلم .\r\n وَ جاؤُ أَباهُمْ عِشاءً يَبْكُونَ  ( 16 )\r\nو آمدند نزد پدر خود شبانگاه ، گريان ؛\r\nتفسير : هنگامى كه به خانه مى رسيدند ، هوا تاريك شده بود ؛ يا عامدا به تاريكى آمدند ؛ زيرا ، در فروغ روز ديدن روى پدر دشوار بود ؛ چادر سياه شب بر سنگدلى و آه و گريهء دروغشان پرده مى افكند . اعمش چه نيكو گفته : بعد از شنيدن گريهء اخوان يوسف ، مردم را تنها به چشم اشكبار نتوان صادق پنداشت !\r\n قالُوا يا أَبانا إِنَّا ذَهَبْنا نَسْتَبِقُ وَ تَرَكْنا \r\nگفتند : اى پدر ما ، هر آئينه ما به صحرا رفتيم ، پيشى مى گرفتيم بر يكديگر ؛ و گذاشتيم\r\n\r\n\r\n","description":"","footnote":"\r\n( 1 ) . تنها\r\n( 2 ) . تصميم گرفته بودند ، قرار گذاشته بودند ،\r\n","page_name":" 224 ","page_number":248},
  {"content":"\r\n\r\n يُوسُفَ عِنْدَ مَتاعِنا فَأَكَلَهُ الذِّئْبُ \r\nيوسف را نزد رخت خويش ؛ پس بخورد او را گرگ ؛\r\nتفسير : در حفاظت وى اندكى فروگذاشت « 1 » نكرديم ؛ در آنجا كه لباس و ساير اشياى نگهداشتنى خود را نهاده بوديم ، يوسف را گذاشتيم ؛ و خود به بازى و دويدن آغاز كرديم ؛ همين كه از ديدگان ما پنهان گرديد ، گرگ وى را درربود ! هرگز احتمال نمى رفت ، در اين قدر فرصت اندك ، گرگ فراز آيد ، و يوسف را شكار كند !\r\n وَ ما أَنْتَ بِمُؤْمِنٍ لَنا وَ لَوْ كُنَّا صادِقِينَ  ( 17 )\r\nو نيستى تو باوردارنده ما را ؛ و اگرچه هستيم راستگويان !\r\nتفسير : تو از نخست در كار يوسف ( ع ) به ما بدگمانى ؛ اگرچه صداقت ما هماره در پيشگاه تو ثابت باشد ، در اين معامله به هيچ صورت سخن ما را نمى پذيرى .\r\n وَ جاؤُ عَلى قَمِيصِهِ بِدَمٍ كَذِبٍ \r\nو آوردند بر پيراهن او خون دروغ ؛\r\nتفسير : آهو يا گوسفندى را كشتند ، و پيراهن يوسف ( ع ) را به خون آن آلوده نمودند ؛ مى خواستند به خون دروغ پدر را متيقّن دارند كه گرگ يوسف ( ع ) را دريده ، و پيرهنش را به خون آغشته نموده !\r\n قالَ بَلْ سَوَّلَتْ لَكُمْ أَنْفُسُكُمْ أَمْراً فَصَبْرٌ  گفت : نى ؛ بلكه آراسته است براى شما نفس هاى شما تدبيرى را ؛ پس كار من صبرى است\r\n\r\n\r\n","description":"","footnote":"\r\n( 1 ) . فروگذار\r\n","page_name":" 225 ","page_number":249},
  {"content":"\r\n\r\n جَمِيلٌ وَ اللَّهُ الْمُسْتَعانُ عَلى ما تَصِفُونَ  ( 18 )\r\nنيكو ؛ و خدا ( يارى خواسته شده از وى ) يارى مى خواهم از وى بر آنچه شما بيان مى كنيد .\r\nتفسير : كسى كه در شام نگهت پيراهن يوسف را از مصر مى شميد « 1 » ، چه ممكن بود خون گوسفندى را خون يوسف پندارد ؟ ! يعقوب سخن آنان را تكذيب كرد . بعضى مفسّران گويند :\r\nيعقوب ( ع ) گفت : چه بردبار گرگى بود ؛ يوسف ( ع ) را درربود ، امّا پيراهن آغشته به خونش را درست برآورده در كنارش نهاد ! راست است كه دروغگو حافظه ندارد ! پيراهن را به خون آغشتند ، اما نينديشيدند كه آن را بدون ترتيب دريده ، و به پدر عرضه مى داشتند . يعقوب ( ع ) آشكارا گفت : اين سخنان همه ساخته و پرداختهء شماست ؛ من صبر جميل مى نمايم ؛ صبرى كه در آن نه شكوه پيش كسان است ، و نه سعى انتقام از شما ؛ من خاص « 2 » ببارگاه الهى ( ج ) دعا مى كنم تا درين صبر به من يارى نمايد و به تأييد غيبى پرده از روى كار بردارد ، و حقيقت اين امر را چنان به من آشكار گرداند كه باز ديدار يوسف به سلامتى نصيب گردد . معلوم است ، يعقوب ( ع ) را آگاهى داده شده بود كه معاملت آزمون كه وى در آن مبتلا شده ، به پايان مى رسد ؛ و پس از روزگارى معّين از مصيبت نجات مى يابد ؛ اكنون از تگاپو « 3 » و تدبير انتقام مفادى « 4 » حاصل نمى شود هنوز « 5 » يوسف ( ع ) بازنمى آيد ؛ ساير پسرانت در سرتاسر گيتى رسوا مى شوند ، و شايد بخشم آيند ، و در ايذاى تو نيز كوشش كنند ( كذا قال الامام الرازى فى التفسير الكبير ) ؛ و اللّه اعلم .\r\n وَ جاءَتْ سَيَّارَةٌ فَأَرْسَلُوا وارِدَهُمْ فَأَدْلى دَلْوَهُ قالَ يا بُشْرى هذا غُلامٌ \r\nو آمد كاروانى ؛ پس فرستادند سقّاى خود را ؛ پس ، انداخت دلو خود را ، گفت :\r\nاى مژده ! اين ( پسر ) نوجوانى است ؛\r\n\r\n\r\n","description":"","footnote":"\r\n( 1 ) . استيشمام مى كرد ، بوى كشيد ،\r\n( 2 ) . تنها\r\n( 3 ) . تكاپو\r\n( 4 ) . منفعتى\r\n( 5 ) . ديگر حالا ، فعلا كه\r\n","page_name":" 226 ","page_number":250},
  {"content":"\r\n\r\nتفسير : گويند : سه روز يوسف ( ع ) در چاه بود ، و به قدرت الهى ( ج ) نگهبانى شد .\r\nخداوند ( ج ) در دل يهودا برادر وى افگند كه هرروز پيرامون چاه رود و به وى خوراك رساند ؛ ساير برادران نيز خبر مى گرفتند ، تا راهگذرى از ديار بيگانگان فرارسد و او را از چاه به در آورده با خود ببرد ، و اين خار از ميان برداشته شود ! « گل است سعدى و در چشم دشمنان خار است » . عاقبت كاروانى كه از مدين به عزم مصر روان بود ، در آنجا گذر كرد ، و نگاهشان به چاه افتاد ؛ يكى را پى آب فرستادند ؛ وى دلوش را فرودآويخت ؛ چون يوسف ( ع ) كوچك بود ، بدان نشست ، و ريسمان را گرفته از چاه به درآمد . آنكه او را برآورد ، چون شمايل زيبايش را مشاهده كرد ، از شادى بانگ « يا بشرى » برآورد ، و بى اختيار گفت : شگفتا ! چه زيبا پسرى است ؛ به قيمت نيكو فروخته خواهد شد !\r\n وَ أَسَرُّوهُ بِضاعَةً \r\nو پنهان ساختند او را سرمايه دانسته ؛\r\nتفسير : كسى كه ( از كاروانيان ) يوسف ( ع ) را از چاه برآورده بود ، خواست از ديگران پنهانش دارد ؛ مبادا آگاه شوند ، و همه در آن انباز گردند . شايد گفته باشد : اين غلام را مالكش به من سپرده تا در بازار مصر سودا كنم .\r\n وَ اللَّهُ عَلِيمٌ بِما يَعْمَلُونَ  ( 19 )\r\nو خدا داناست به آنچه مى كردند .\r\nتفسير : كسى را كه برادران مى خواستند جلاى وطن نمايند ، و كاروانيان آرزو داشتند در معرض فروش گذارند و بهايش را بستانند ؛ خداى قدير متعال خواست داراى گنج‌هاى مصرش گرداند . اگر حضرت وى اراده مى كرد ، مى توانست تمام اين گزارشات را طرفة العينى به هم زند ؛ امّا ، مصلحت وى مقتضى بود با وجود آنكه بر هرچه « 1 » خبير و بصير بود ، معامله را به تأخير افكند .\r\n\r\n\r\n","description":"","footnote":"\r\n( 1 ) . همه چيز\r\n","page_name":" 227 ","page_number":251},
  {"content":"\r\n\r\n وَ شَرَوْهُ بِثَمَنٍ بَخْسٍ دَراهِمَ مَعْدُودَةٍ \r\nو بفروختند او را به بهاى ناقص ، درهمى چند شمرده شده ؛\r\nتفسير : به اخوان يوسف ( ع ) خبر رسيد كه كاروانيان او را برآورده اند « 1 » ؛ نزد اهل قافله آمدند ، و گفتند : اين غلام گريزپاى ما به گريختن خوگرفته و ما او را نگاه نمى داريم ؛ اگر خواهيد بخريد ، و زنهار نگران باشيد تا بازنگريزد ! گويند : يوسف ( ع ) را تخمينا به هجده درهم فروختند ؛ نه برادر دودو درهم به هم قسمت كردند ؛ جز يهودا كه هيچ نستانيد .\r\n وَ كانُوا فِيهِ مِنَ الزَّاهِدِينَ  ( 20 )\r\nو بودند در شأن يوسف از بى رغبتان .\r\nتفسير : شگفت نيست كه وى را اين قدر ارزان فروختند . چندان از آن گوهر گرامى بيزار بودند كه هيچ مستبعد نبود اگر به رايگانش نيز مى دادند . پس آن بهاى اندك را غنيمت شمردند . بعضى مفسّران گويند : بهاى يوسف كه در اين آيت مذكور گرديده ، همان قيمتى است كه كاروانيان پس از رسيدن به مصر بر وى نهاده بودند . اگر چنين باشد ، مى توان گفت : اهل قافله متاع رايگان را تقدير نكردند « 2 » و در انديشه افتادند كه مبادا فروشگاران « 3 » پشيمان شوند ، و كار به دعواى كشد ؛ و نيز چون شنيده بودند يوسف ( ع ) آبق يعنى گريزپاى است ، ارزانش فروختند ؛ و الظاهر هو الاوّل ، و اللّه اعلم .\r\n وَ قالَ الَّذِي اشْتَراهُ مِنْ مِصْرَ لِامْرَأَتِهِ أَكْرِمِي مَثْواهُ عَسى أَنْ يَنْفَعَنا أَوْ نَتَّخِذَهُ وَلَداً \r\nو گفت آنكس كه خريد يوسف را از اهل مصر به زن خود : گرامى دار جاى او را ؛ شايد كه نفع دهد ما را ، يا گيريم او را فرزند ؛\r\n\r\n\r\n","description":"","footnote":"\r\n( 1 ) . بيرون آورده اند ؛\r\n( 2 ) . قدردانى نكردند ، قدردان نشدند ،\r\n( 3 ) . فروشندگان\r\n","page_name":" 228 ","page_number":252},
  {"content":"\r\n\r\nتفسير : گويند : چون يوسف را به مصر آوردند ، در معرض حراج ( ليلام ) گذاشتند . حراج به مزايدهء عزيز كه در مصر مدار المهام « 1 » بود به پايان رسيد . عزيز به زنش زليخا ( يا ، راعيل ) گفت : اين پسر بس زيبا و زكى به نظر مى آيد . آبرومند و گرامى اش دار ؛ و به آئين غلامان با وى رفتار مكن ؛ شايد روزى بزرگ شود ، و طرف استفاده قرار يابد « 2 » ؛ آنگاه ، كاروبار خود را به وى سپاريم ؛ يا به فرزنديش برگزينيم ، كه ديگر اولاد نداريم .\r\n وَ كَذلِكَ مَكَّنَّا لِيُوسُفَ فِي الْأَرْضِ وَ لِنُعَلِّمَهُ مِنْ تَأْوِيلِ الْأَحادِيثِ \r\nو همچنين جاى داديم يوسف را در زمين مصر ؛ و تا بياموزانيم او را از تعبير خواب ها ؛\r\nتفسير : ما به توانائى كامل و تدبير لطيف ، [ يوسف را 
  ] از ايذا و حسد برادران نجات بخشيديم ؛ از چاه به درآورديم ؛ و به عزيز مصر رسانديم ؛ محبّت و وقعت يوسف ( ع ) را در دل عزيز القا كرديم ؛ در مصر به وى مقامى محترم عنايت كرديم ؛ در نگاه مصريان وجيه و محبوبش گردانيديم ؛ تا در آينده براى ترقّى و افتخارات او مقدّمه باشد ، و موجب سكونت بنى اسرائيل در مصر گردد ؛ و منظور آن بود كه در معيّت عزيز به صحبت اكابر مصر رسد ؛ تا به اسرار و دقايق جهانبانى آگاه گردد ؛ و هر كارى را به موقع آن انجام دهد .\r\nتنبيه : تفسير « تأويل الاحاديث » پيش تر گذشت ؛ مطالعه شود .\r\n وَ اللَّهُ غالِبٌ عَلى أَمْرِهِ وَ لكِنَّ  و خدا غالب است بر امر خود ، و ليكن\r\n\r\n\r\n","description":"","footnote":"\r\n( 1 ) . صدراعظم\r\n( 2 ) . قرار گيرد ؛\r\n","page_name":" 229 ","page_number":253},
  {"content":"\r\n\r\n أَكْثَرَ النَّاسِ لا يَعْلَمُونَ  ( 21 )\r\nبيشتر مردمان نمى دانند .\r\nتفسير : برادران يوسف را خوار مى خواستند ؛ خداى متعال بر سپهر سعادتش ارتقا بخشيد : بسا مردمان كه از كوتاه نظرى نمى بينند چگونه در قبال تدابير بشر مشيّت الهى ( ج ) پيروز مى گردد !\r\n وَ لَمَّا بَلَغَ أَشُدَّهُ آتَيْناهُ حُكْماً وَ عِلْماً \r\nو چون رسيد به قوّت خود ، داديم او را دانائى و علم ؛\r\nتفسير : هنگامى كه قواى يوسف ( ع ) به حدّ كمال رسيد فيض عظيم الشان علم و حكمت به وى عنايت گرديد . عقده هاى دشوار را به دانش رساى خويش حل مى كرد . منازعات مردم را به حسن بصيرت فيصله مى نمود . به دقايق دين مى دانست « 1 » ؛ و آنچه مى گفت به عمل مى آورد ؛ از اخلاق سفيهان برى و در علم شرايع ماهر بود ، علم تعبير رؤيا بهرهء خاص او بود .\r\n وَ كَذلِكَ نَجْزِي الْمُحْسِنِينَ  ( 22 )\r\nو همچنين جزا مى دهيم نيكوكاران را .\r\nتفسير : كسانى كه به رهنمونى فطرت ، يا به تقليد صلحاء و توفيق ازلى ، بر نوائب و حوادث شكيبا بوده ، اخلاق نيكو و رفتار پسنديده دارند ؛ خدا برايشان چنين اكرام و احسان مىكند .\r\n وَ راوَدَتْهُ الَّتِي هُوَ فِي بَيْتِها عَنْ نَفْسِهِ وَ  و طلب كرد از يوسف زنى كه او در خانه اش بود از نفس او ؛ و\r\n\r\n\r\n","description":"","footnote":"\r\n( 1 ) . به دقايق دين آشنا بود ، معرفت داشت ؛\r\n","page_name":" 230 ","page_number":254},
  {"content":"\r\n\r\n غَلَّقَتِ الْأَبْوابَ وَ قالَتْ هَيْتَ لَكَ \r\nبست درها را ؛ و گفت : پيش آى !\r\nتفسير : از يك سو ، عنايات غيبى حضرت يوسف ( ع ) را به طرز شگفتى تربيه « 1 » مى كرد ؛ از ديگر جانب ، زليخا زن عزيز آزمونگاهى بنياد « 2 » نهاد كه قدم ها در آن مى لغزيد ؛ يعنى ، مفتون شمايل زيباى يوسف ( ع ) شد ؛ خواست دل يوسف را صيد كند ؛ تهيّهء وسايل عيش ، تكميل و تسهيل هرگونه جذبات نفسانى ؛ بودن يوسف ( ع ) هميشه در خانهء زليخا ؛ محبّت زليخا به وى ، مخصوصا هنگام خلوت كه ابواب آمد و شد بر روى اغيار مسدود بود ؛ خواهش بى تابانهء زليخا از يوسف ( ع ) ؛ اينها از يك سو ، عنفوان جوانى ؛ قوّت بدن ؛ اعتدال مزاج ؛ حيات تجرّد ؛ از ديگرسو ، اين همه علل و عواملى بود كه بنياد پرهيز پارساترين مردمان را برباد مى داد ؛ امّا ، كسى را كه خدا ( ج ) محسن بيافريده ، طراز علم و حكمت ارزانى كرده ، به مقام عظمت نبوّت فايز گردانيده بود ، شيطان را چه مجال بود بر وى تسلط يابد ؟ ! وى همين كه يك بار مى گفت :\r\n« معاذ اللّه » يعنى : به خدا پناه ! دام هاى شيطان از هم مى ريخت : زيرا ، هركه به خدا ( ج ) مى پناهد « 3 » بازيچهء حملهء ديگران نمى شود .\r\n قالَ مَعاذَ اللَّهِ إِنَّهُ رَبِّي أَحْسَنَ مَثْوايَ إِنَّهُ لا يُفْلِحُ الظَّالِمُونَ  ( 23 )\r\nگفت : پناه مى گيرم به خدا ! به درستى كه او صاحب من است ؛ نيكو ساخت جاى مرا ؛ به درستى كه رستگار نمى شود ستمگاران !\r\nتفسير : پناه به خدا ( ج ) ! هرگز چنين كارى نخواهم كرد ؛ عزيز مربّى من است ؛ عزيز مرا به عزّت و آسايش نگهداشته ؛ چگونه من به هتك ناموس كسى پردازم كه بر من احسان نموده ؛\r\n\r\n\r\n","description":"","footnote":"\r\n( 1 ) . تربيت\r\n( 2 ) . بنيان\r\n( 3 ) . پناه مى برد ، پناهنده مىشود ،\r\n","page_name":" 231 ","page_number":255},
  {"content":"\r\n\r\nمحسن كش ستمگار روز خوشى و روى كاميابى نبيند ! كسى كه تربيه « 1 » كنندهء ظاهرى را چنين رعايت نمايد ، بايد از پروردگار حقيقى چه مقدار حيا كند ؟ ذاتى كه مرا به عنايت خويش تربيت فرموده ، و بندگان خود را براى خدمت و آسايش من برگماشته .\r\nتنبيه : بعضى مفسّران ضمير « انه ربّى » را به سوى خداى متعال راجع دانسته اند .\r\n وَ لَقَدْ هَمَّتْ بِهِ وَ هَمَّ بِها \r\nو هر آئينه ( قصد ) فكر كرد آن زن بسوى يوسف ، و ( قصد ) فكر كرد يوسف بسوى او ؛\r\nتفسير : زليخا آهنگ فريب يوسف نمود ؛ وى در فكر آن شد كه فريب زليخا كارگر نشود ! اگر حجّت و قدرت كردگار خويش را نمى ديد ؛ پايدارى دشوار بود ؛ بعضى مفسّران  « هَمَّ بِها »  را از  « وَ لَقَدْ هَمَّتْ »  جدا دانسته ، و به  « لَوْ لا أَنْ رَأى بُرْهانَ رَبِّهِ »  متعلّق مى دانند ؛ چنان كه  « إِنْ كادَتْ لَتُبْدِي بِهِ لَوْ لا أَنْ رَبَطْنا عَلى قَلْبِها »  ( سورهء القصص ، ركوع 1 ) بدين تركيب است . در اين صورت معلوم ، است اثبات « هم » دربارهء يوسف نبوده ، مطلوب از آن نفى آن است ؛ چنين ترجمه مىشود : زن آهنگ يوسف نموده ؛ يوسف نيز آهنگ وى مى نمود ، اگر قدرت و حجّت پروردگار خود را نمى ديد !\r\nبعضى در  « وَ هَمَّ بِها »  لفظ « هم » را به ميلان و رغبت ترجمه كرده اند ؛ يعنى ، در خاطر يوسف نيز بى اختيار رغبتى و ميلانى پديد آمد ؛ چنان كه روزه دار را هنگام گرما آب سرد رغبت شود ؛ اما آهنگ نوشيدن نمى كند ، و اين رغبت بى اختيارانه مضرّ نمى باشد ؛ بلكه با وجود رغبت طبيعى ، احتراز از آن مايهء مزيد اجر و ثواب مى گردد . چنين است احوال حضرت يوسف ، كه اگر باوجود اين عوامل و اسباب به مقتضاى طبيعت بشرى در خاطر وى بدون اراده و اختيار ميلانى و رغبتى پديد آمده باشد ، منافى عصمت نمى باشد ، و از مقام او نمى كاهد .\r\nاز ابو هريره ( رض ) در صحيح مسلم روايت شده : اگر يكى از ستمگاران به بدى ميل كند ، امّا بر آن عمل ننمايد ، در ديوان حسنات وى يك نكوئى نوشته مىشود . خداوند مى فرمايد :\r\nاو باوجود ميل و رغبت ، از آن بدى دست كشيد !\r\nبه هرحال باوجود اشتراك لفظى ، از « هم » زليخا تا « هم » يوسف ، تفاوت از زمين تا آسمان است ! از اينجاست كه در قرآن هردو « هم » در يك لفظ جمع نشده ، و بر « هم » يوسف مانند « هم »\r\n\r\n\r\n","description":"","footnote":"\r\n( 1 ) . تربيت\r\n","page_name":" 232 ","page_number":256},
  {"content":"\r\n\r\nزليخا لام و قد داخل نگرديده ، بل « 1 » در سياق و لحاق ، بر طهارت و نزاهت يوسف ( ع ) چند دليل اقامه گرديده ، و بر صاحبان غور مخفى نيست ؛ تفصيل اين امر در روح المعانى و كبير و ساير تفاسير موجود است .\r\n لَوْ لا أَنْ رَأى بُرْهانَ رَبِّهِ \r\nاگر نبودى كه ديدى يوسف دليل پروردگار خود را ؛\r\nتفسير : « برهان » دليل و حجت را گويند ؛ يعنى اگر يوسف ( ع ) در آن موقع حجّت پروردگار خويش را نمى ديد ، به ميلان قلب رفتار مى كرد . اين دليل ، عين اليقين حرمت و شناعت زنا بود كه خدا ( ج ) به يوسف ( ع ) كرامت كرد ؛ يا همان دليل است كه خود يوسف اقامه كرده ، گفته بود  « إِنَّهُ رَبِّي أَحْسَنَ مَثْوايَ إِنَّهُ لا يُفْلِحُ الظَّالِمُونَ » .  بعضى گويند : به قدرت الهى در آن وقت سيماى يعقوب ( ع ) در نظرش پديد آمد كه لب به دندان مى گزد ، و روبروى وى استاده « 2 » است . بعضى برآن اند چيزى از غيب نگاشته ، در نگاهش هويدا گرديد ، و مايهء امتناعش شد .\r\n كَذلِكَ لِنَصْرِفَ عَنْهُ السُّوءَ وَ الْفَحْشاءَ إِنَّهُ مِنْ عِبادِنَا الْمُخْلَصِينَ  ( 24 )\r\nهمچنين كرديم تا بازگردانيم از وى بدى و بى حيائى را ؛ هر آئينه وى از بندگان خالص كردهء ماست .\r\nتفسير : ارائهء برهان ؛ اين قدر پافشارى ؛ به آن جهت بود كه معلوم شود كه يوسف ( ع ) از بندگان خاص است ؛ هيچ گزندى چه خرد و چه كلان ، چه در حدّ اراده ، و چه در حدّ عمل به وى رسيده نتواند « 3 » .\r\n\r\n\r\n","description":"","footnote":"\r\n( 1 ) . بلكه\r\n( 2 ) . ايستاده\r\n( 3 ) . نمى تواند برسد .\r\n","page_name":" 233 ","page_number":257},
  {"content":"\r\n\r\n وَ اسْتَبَقَا الْبابَ وَ قَدَّتْ قَمِيصَهُ مِنْ دُبُرٍ وَ أَلْفَيا سَيِّدَها لَدَى الْبابِ \r\nو با يكديگر سبقت كردند بسوى دروازه ؛ و بدريد آن زن پيرهن يوسف را از پس پشت ؛ و يافتند شوهر زن را نزديك دروازه :\r\nتفسير : يوسف ( ع ) پيش تر مى دويد ، تا دروازه را گشوده به درآيد ؛ زليخا در قفاى وى دوان بود ، تا بازش نگهدارد ؛ اتّفاقا ، پيراهن يوسف از دنبال به چنگ زليخا افتاد .\r\n پى بازآمدن دامن كشيدش * ز سوى پشت پيراهن دريدش \r\nيوسف نزديك بود كه از خانه برآيد « 1 » ؛ هردو پى هم بودند ؛ كه خداوند زليخا ، عزيز ، وارد گرديد ؛ زليخا به افترا آغاز نهاد .\r\n قالَتْ ما جَزاءُ مَنْ أَرادَ بِأَهْلِكَ سُوءاً إِلَّا أَنْ يُسْجَنَ أَوْ عَذابٌ أَلِيمٌ  ( 25 )\r\nگفت : نيست جزاى كسى كه خواسته باشد به اهل تو كار بد ، مگر آنكه به زندان كرده شود ؛ يا عذابى دردناك .\r\nتفسير : زليخا بر يوسف ( ع ) الزام نهاد و گفت : وى به من قصدسوء داشت ؛ كيفر كردار وى زندان است ، يا سزاى شديدتر از آن .\r\n قالَ هِيَ راوَدَتْنِي عَنْ نَفْسِي وَ شَهِدَ \r\nگفت ( يوسف ) : اين زن درخواست مرا ( از نفس من ) كه نفس خود را بازندارم ! و گواهى داد\r\n\r\n\r\n","description":"","footnote":"\r\n( 1 ) . از اطاق بيرون بيايد ؛\r\n","page_name":" 234 ","page_number":258},
  {"content":"\r\n\r\n شاهِدٌ مِنْ أَهْلِها \r\nگواهى از كسان زن ؛\r\nتفسير : يوسف ( ع ) به اظهار حقيقت ناگزير شد ؛ لب به سخن گشود ؛ و گفت : او خواست نفس مرا از راه بيرون كند ؛ گريختم و خويشتن را نجات دادم ! در اين گفتگو بودند كه گواهى از خاندان زليخا در طهارت يوسف با طرزى شگفت گواهى داد . از بعضى روايات برمى آيد ، گواه ، كودكى شيرخواره بود كه به قدرت خداى قدير متعال در برائت يوسف ، و وجاهتى كه وى را به بارگاه الهى ( ج ) بود ، به گفتار آمد . بعضى گويند : گواه ، كودك نى ؛ بلكه مرد دانشمندى بود كه اين گونه به تحقيق سخن راند ؛ و اللّه اعلم .\r\n   إِنْ كانَ قَمِيصُهُ قُدَّ مِنْ قُبُلٍ فَصَدَقَتْ وَ هُوَ مِنَ الْكاذِبِينَ ( 26 ) وَ إِنْ كانَ قَمِيصُهُ قُدَّ مِنْ دُبُرٍ فَكَذَبَتْ وَ هُوَ مِنَ الصَّادِقِينَ ( 27 ) فَلَمَّا رَأى قَمِيصَهُ قُدَّ مِنْ دُبُرٍ قالَ    اگر هست پيراهن يوسف دريده از پيش ؛ پس زن راست گفته است ، و يوسف از دروغگويان است .\r\nو اگر هست پيراهن او دريده از پس ؛ پس زن دروغ گفته است ، و يوسف از راستگويان است\r\nپس چون ديد عزيز پيراهن او را دريده شده از پس ؛ گفت :\r\n\r\n","description":"","footnote":"","page_name":" 235 ","page_number":259},
  {"content":"\r\n\r\n  إِنَّهُ مِنْ كَيْدِكُنَّ إِنَّ كَيْدَكُنَّ عَظِيمٌ ( 28 ) يُوسُفُ أَعْرِضْ عَنْ هذا وَ اسْتَغْفِرِي لِذَنْبِكِ إِنَّكِ كُنْتِ مِنَ الْخاطِئِينَ   ( 29 )\r\nبه درستى كه اين كار از مكر و حيلهء شما زنان است ! هر آئينه مكر شما زنان بزرگ است .\r\nاى يوسف ، درگذر از اين ماجرا ؛ و اى زن ، طلب آمرزش كن براى گناه خود ؛ هر آئينه تو بوده اى از خطاكاران .\r\nتفسير : اگر - چنان كه از بعضى روايات معتبر برمى آيد - اين گواه كودكى شيرخوار بود كه عاقبت گفتار و گواهى وى دربارهء يوسف ( ع ) چنان مفيد افتاده است ، خود اين امر دليل مستقلّى به صداقت يوسف ( ع ) مى باشد . دريدن پيراهن از پيش رو يا قفا ، علاوه بر شهادت ، يك نوع قرينه و علامت دانسته مىشود ؛ اگر گواه مردى دانشمند بوده ، پس به ظاهر معلوم مىشود كه از طريق خارجى بر حقيقت حال مطلّع شده باشد ، ولى از كمال دانش طورى اداى شهادت نموده كه محمول به طرفدارى نشود ، و در نتيجه برائت يوسف عليه السّلام ثابت گردد . اين طرز بيان نزد اشخاص بى طرف نهايت معقول بود ؛ زيرا ، اگر - چنان كه زليخا مدّعى بود - يوسف ( ع ) اقدام مى كرد ، معاذ اللّه ؛ روى يوسف بسوى زن مى بود ، و ظاهر آن مى نمود كه در آن كشمكش پيرهن از سوى پيش دريده مى شد ؛ و اگر سخن يوسف درست است كه زليخا مرا بسوى خود مى خواند ، من سوى در گريختم ، و او تعقيب مى كرد ؛ پس واضح است كه پيرهن از فقا دريده باشد ؛ زيرا ، در اين صورت ، يوسف ( ع ) به وى متوجّه نبوده ، پشت داده « 1 » ، درحال فرار بوده است . به هرحال ، چون معاينه كردند ، ثابت شد پيرهن از دنبال پاره شده است ، نه از پيش رو ؛ عزيز دانست اين همه فريب زليخاست ، و يوسف گناهى ندارد ؛ چنان كه واضح گفت : فريب زليخا چنان است كه همه زنان مرتكب آن مى شوند ! عزيز از يوسف ( ع ) استدعا كرد : هرچه شدنى بود به وقوع\r\n\r\n\r\n","description":"","footnote":"\r\n( 1 ) . پشت كرده ،\r\n","page_name":" 236 ","page_number":260},
  {"content":"\r\n\r\nپيوست ؛ آينده ذكرى از آن مكن كه مايهء بدنامى و رسوائى است ! و به زليخا گفت : از يوسف ( يا ، از بارگاه الهى - ج ) آمرزش گناه خود را استدعا كن ، كه يقينا تو گنهگارى !\r\n * وَ قالَ نِسْوَةٌ فِي الْمَدِينَةِ امْرَأَتُ الْعَزِيزِ تُراوِدُ فَتاها عَنْ نَفْسِهِ قَدْ شَغَفَها حُبًّا إِنَّا لَنَراها فِي ضَلالٍ مُبِينٍ  ( 30 )\r\nو گفتند زنان چندى در شهر ، كه زن عزيز خواست از غلام خود نفس او را ؛ به درستى كه بشگافته است غلاف دل او را از دوستى ؛ هر آئينه ما مى بينيم آن زن را در خطاى ظاهر .\r\nتفسير : رفته رفته ، زنان شهر آوازه كردند : زن عزيز دلدادهء غلام جوان خويش گرديده ، او مى خواهد دل او را بربايد ؛ محبت اين غلام در اعماق دلش جاگرفته ؛ چه قدر شرم است « 1 » زن مرد محترمى چون عزيز عاشق غلام خويش گردد ! بعقيدهء ما ، در اين معاملت آشكارا ، زليخا [ سزاوار 
  ] ملامت است .\r\n فَلَمَّا سَمِعَتْ بِمَكْرِهِنَّ \r\n( پس ) چون شنيد زن عزيز مكر ايشان را ؛\r\nتفسير : از آن جهت گفتگوى زنان مصر « مكر » ( فريب ) خوانده شده كه به آئين مكّاران در خفيه اين سخنان را مى گفتند ، و مقصود از طعن بر زليخا اظهار پارسائى خودشان بود ، ورنه هر زن كه از حسن بى مثال يوسف مى شنيد ، عاشق ديدار وى مى شد ! هيچ دور نيست زنانى كه بر زليخا طعن و تشنيع مى كردند ، و از وى نكته چينى مى نمودند به اين جهت بوده باشد كه زليخا\r\n\r\n\r\n","description":"","footnote":"\r\n( 1 ) . شرم آور است\r\n","page_name":" 237 ","page_number":261},
  {"content":"\r\n\r\nرا به هيجان آرند ، تا وى كارى كند كه سبب ديدار يوسف گردد ، يا دل زليخا را از يوسف ( ع ) بگردانند ، و به خود مايل كنند ؛ و احتمال دارد زليخا با بعضى از زنان راز خويش را در ميان نهاده باشد ، و آنها به افشاى راز و اعتراض آغاز كرده باشند ؛ به هرحال ، در تعبير گفتگوى آنها به « مكر » تمام اين احتمالات موجود مى باشد .\r\n أَرْسَلَتْ إِلَيْهِنَّ وَ أَعْتَدَتْ لَهُنَّ مُتَّكَأً وَ آتَتْ كُلَّ واحِدَةٍ مِنْهُنَّ سِكِّيناً وَ قالَتِ اخْرُجْ عَلَيْهِنَّ فَلَمَّا رَأَيْنَهُ أَكْبَرْنَهُ وَ قَطَّعْنَ أَيْدِيَهُنَّ \r\nفرستاد بسوى ايشان ؛ و آماده كرد براى ايشان ( تكيه گاه ) مجلس ؛ و داد هر يكى را از ايشان كاردى ؛ و گفت : ( اى يوسف ) بيرون آى بر اين زنان ! پس چون ديدندش ، بزرگ يافتندش ؛ و بريدند دست هاى خود را ؛\r\nتفسير : زليخا زنان مذكور را به مهمانى خواند ؛ و خوانى پر از اطعمه و اشربه گسترد ، و در سفره چيزى بود كه با كارد خورده مى شد . به دست هر زن كاردى داد تا در خوردن آن زحمت انتظار نبرند . چون اين همه مهيّا شد ، به يوسف ( ع ) گفت تا برون آيد . يوسف برآمد ، درحالى كه عذار وى چون آفتاب مى درخشيد . زنان به مجرّد ديدن جمال يوسف ( ع ) از خود رفتند ، و به جاى ميوه دستان خويش را بريدند . اين نيز دليلى جداگانه بود كه بر صداقت و نزاهت يوسف اقامه شد ؛ زيرا ، درحالى كه زنان تماشائى به يك جلوهء جمال بى مثال يوسف از خود رفتند ، و يوسف از كمال حيا نگاهى بر آنها نيافگند پس معلوم است كه چون زليخا از مشاهدهء جمال او دلداده و مفتون ، شد يوسف ( ع ) مانند فرشته اى بى گناه ، دامن عفت خويش را نيالوده ، از آن آزمونگاه مدهش پاك برآمد .\r\n\r\n","description":"","footnote":"","page_name":" 238 ","page_number":262},
  {"content":"\r\n\r\n وَ قُلْنَ حاشَ لِلَّهِ ما هذا بَشَراً إِنْ هذا إِلَّا مَلَكٌ كَرِيمٌ  ( 31 )\r\nو گفتند : پاك است خدا ؛ نيست اين جوان آدمى ؛ نيست اين شخص مگر فرشته اى گرامى !\r\nتفسير : گفتند : از شمايل زيبا و چهرهء نورانى وى معلوم مىشود كه فرشته باشد ! شاعر عرب چه نيكو گفته :\r\n قوم اذا قوبلوا كانوا ملائكة * حسنا و ان قوتلوا كانوا عفاريتا \r\nيا ، هنگامى كه در حيا و عّفت كه از رخسار و كردار او پديدار بود ، نگريستند ؛ گفتند : وى بشر نيست ؛ و فرشته اى گرامى باشد .\r\n قالَتْ فَذلِكُنَّ الَّذِي لُمْتُنَّنِي فِيهِ \r\nگفت ( زن عزيز ) : اين است آنكه ملامت كرده بوديد مرا در عشق وى ؛\r\nتفسير : اكنون زليخا موقع يافت كه تير طعن و ملامت زنان را به خودشان بازگرداند :  « فَذلِكُنَّ الَّذِي لُمْتُنَّنِي فِيهِ »  گفت ، و گويا اين مضمون را بر زبان حال ادا كرد :\r\n اين است كه خون خورده و دل برده بسى را * بسم اللّه اگر تاب نظر هست كسى را \r\n وَ لَقَدْ راوَدْتُهُ عَنْ نَفْسِهِ فَاسْتَعْصَمَ  و هر آئينه ( گفت و شنيد كردم با وى از نفس او ) خواستم از وى نفس او را ؛ پس نگهداشت خود را ؛ تفسير : زليخا چون رنگ « 1 » آنها را ديد ؛ به اظهار حقيقت پرداخت ، و گفت بدون شبهه من مى خواستم دل وى را صيد نمايم ؛ امّا ، يوسف ( ع ) چنان استوار نگاهش كرد « 2 » كه به هيچ\r\n\r\n\r\n","description":"","footnote":"\r\n( 1 ) . حالت ، وضعيّت\r\n( 2 ) . نگاهدارى اش كرد ، نگاهبانى اش كرد\r\n","page_name":" 239 ","page_number":263},
  {"content":"\r\n\r\nصورت به من نداد ! خداوند ( ج ) به اين صورت در محضر جمعى از زنان شهر براى اظهار كمال عصمت و عفّت و منتهاى نزاهت و طهارت يوسف ( ع ) يك نوع ثبوت اقبالى نمود . حال زليخا مانند كسى است كه گفته بود :\r\n لا تخف ما صنعت بك الاشواق * و اشرح هواك فكلّنا عشّاق \r\n وَ لَئِنْ لَمْ يَفْعَلْ ما آمُرُهُ لَيُسْجَنَنَّ وَ لَيَكُوناً مِنَ الصَّاغِرِينَ  ( 32 )\r\nو اگر نكند آنچه مى فرمايم او را ، البته به زندان كرده شود ؛ و البتّه باشد از خوارشدگان .\r\nتفسير : زليخا خواست به اين كلمات چيزى از معذورى و نامرادى خويش را به زنان اظهار كند ، تا آنها را همدرد خويش گرداند ، و حضرت يوسف را به تهديد و تحكّم ، اندكى بترساند تا خواهش او را قبول كند ؛ غافل از اينكه :\r\n عنقا شكار كس نشود دام بازچين « 1 » * كانجا هميشه باد به دست است دام را \r\n قالَ رَبِّ السِّجْنُ أَحَبُّ إِلَيَّ مِمَّا يَدْعُونَنِي إِلَيْهِ وَ إِلَّا تَصْرِفْ عَنِّي كَيْدَهُنَّ أَصْبُ إِلَيْهِنَّ \r\nگفت ( يوسف ) : اى پروردگار من ، زندان دوست تر است به من از آنچه مى خوانند مرا بسوى آن ؛ و اگر بازنگردانى تو از من فريب اين زنان را ميل مى كنم بسوى ايشان\r\n\r\n\r\n","description":"","footnote":"\r\n( 1 ) . بازگير ( خ ل )\r\n","page_name":" 240 ","page_number":264},
  {"content":"\r\n\r\n وَ أَكُنْ مِنَ الْجاهِلِينَ  ( 33 )\r\nو مى شوم از نادانان .\r\nتفسير : معلوم مىشود خشم زليخا در حال نااميدى و گفتار مظلومانهء وى بر زنان مصر تأثير افكند ؛ يا ، از اوّل همدست بودند . به هرحال نوشته اند : زنان سعى كردند يوسف ( ع ) را بدانانند « 1 » تا فرمان سيّدهء مهربان خود را اطاعت كند ، و بر آن بيچاره بيشتر ستم رواندارد ؛ و آگاه باشد كه سركشى سود ندهد ، و ضرور « 2 » مايهء مصيبت وى بشود . مى گويند : در ظاهر شفاعت زليخا را مى كردند ، و در حقيقت مى خواستند او را سوى خود جلب نمايند . يوسف ( ع ) چون ديد زليخا اصرار دارد ، و دام فريب شيطان نيز هر طرف گسترده است ، با عزم و ثباتى كه خاصّهء پيغمبران است ، از بارگاه احدّيت درخواست نمود : پروردگارا مرا از مكر و فريب آنها برهان ، اگر بر زندان افكنده شوم ، بر ارتكاب اين گناه ترجيح مى دهم ؛ اگر تو از من دست نگيرى ترسم از خرد دورافتاده ، به دام مكر آنها گرفتار آيم ! در اينجا به زبان يوسف گفته مىشود كه عصمت پيغمبران نيز به معاونت خداى متعال است ؛ انبيا بر عصمت خويش مغرور نمى باشند ؛ بلكه منشأ عصمت آن است كه به حفاظت و صيانت الهى ( ج ) اميدوار باشند .\r\n فَاسْتَجابَ لَهُ رَبُّهُ فَصَرَفَ عَنْهُ كَيْدَهُنَّ \r\nپس قبول كرد دعاى او را پروردگار او ؛ پس بازداشت از او فريب ايشان را ؛\r\nتفسير : عصمت و عفت يوسف ( ع ) را چنان كه شايسته بود حفظ كرد ، و فريب ماكران را تأثيرى نبخشيد .\r\n إِنَّهُ هُوَ السَّمِيعُ الْعَلِيمُ  ( 34 )\r\nهر آئينه وى شنوا ، داناست .\r\nتفسير : بر دعوات مردمان شنوا و داناست . حضرت شاه ( رح ) مى نگارد : از ظاهر معلوم\r\n\r\n\r\n","description":"","footnote":"\r\n( 1 ) . بفهمانند ، توجيه كنند\r\n( 2 ) . حتما ، قطعا\r\n","page_name":" 241 ","page_number":265},
  {"content":"\r\n\r\nمىشود ، يوسف ( ع ) به دعاى خود محبوس شد ؛ امّا ؛ خدا ( ج ) دعاى وى را تا همان اندازه اجابت فرمود كه مكر آنها دفع شود . زندان از اوّل سرنوشت او بود . انسان بايد در حال خوف نيز دربارهء خود نفرين نكند ، و هميشه خواستار خير باشد ؛ اگرچه قسمت تغيير نمى پذيرد . در كتاب ترمذى است كه حضرت پيغمبر - صلّى اللّه عليه و سلّم - شنيد كه يكى چنين دعا مى كرد : « اللّهم انّى اسألك الصّبر » ( خدايا من از تو صبر مى خواهم ) ، آنحضرت گفت : « سألت اللّه البلاء ، فاسأله العافية » تو از خدا ( ج ) بلا خواستى ؛ زيرا ، صبر در مقابل بلا مى باشد ؛ از حضرت الهى ( ج ) عافيت طلب !\r\n ثُمَّ بَدا لَهُمْ مِنْ بَعْدِ ما رَأَوُا الْآياتِ لَيَسْجُنُنَّهُ حَتَّى حِينٍ  ( 35 )\r\nباز ، ظاهر شد آن جماعه را بعد از آنكه ديده بودند نشانه هاى را در پاكى يوسف ، كه البته به زندان درآرند او را تا مدّتى ؛\r\nتفسير : باوجود مشاهدهء چندين آيات برائت و نزاهت يوسف ؛ صلاحشان بدان قرار يافت « 1 » كه مدّتى وى را به زندان افگنند ، تا عوام پندارند قصور از يوسف بوده ، و زليخا رايگان بدنام شده . گويا ، زليخا تهديدى كه يوسف ( ع ) را از زندان كرده بود ، عاقبت انجام داد ؛ يا ، شايد مى خواستند زليخا را از بدنامى نجات دهند ، و يوسف مدّتى از نگاه وى پنهان باشد ؛ يا ، شايد زليخا پنداشته بود ، دل يوسف عليه السّلام به مشاهدهء مصايب زندان نرم مى گردد ، و او به كام دل مى رسد .\r\n وَ دَخَلَ مَعَهُ السِّجْنَ فَتَيانِ قالَ أَحَدُهُما إِنِّي \r\nو درآمد با وى به زندان دو جوان ؛ گفت يكى از ايشان : به درستى كه من\r\n\r\n\r\n","description":"","footnote":"\r\n( 1 ) . بر آن قرار گرفت\r\n","page_name":" 242 ","page_number":266},
  {"content":"\r\n\r\n أَرانِي أَعْصِرُ خَمْراً وَ قالَ الْآخَرُ إِنِّي أَرانِي أَحْمِلُ فَوْقَ رَأْسِي خُبْزاً تَأْكُلُ الطَّيْرُ مِنْهُ نَبِّئْنا بِتَأْوِيلِهِ إِنَّا نَراكَ مِنَ الْمُحْسِنِينَ  ( 36 )\r\nمى بينم خود را در خواب ؛ كه مى فشارم انگور را ؛ و گفت ديگرى : به درستى كه من مى بينم خود را ، برمى دارم بر زبر سر خود نان را ، مى خورد مرغان از آن ؛ خبر ده ما را به تعبير اين خواب ؛ هر آئينه ما مى بينيم ترا از نيكوكاران .\r\nتفسير : در آن روزگار ، دو نوجوان زندانى شدند : يكى ، خبّاز ؛ و ديگر ، ساقى شاه مصر ( ريّان بن وليد ) . اين هردو را به تهمت مسموم كردن شاه گرفتار كرده بودند ؛ چون در زندان مروّت و امانت ، حسن اخلاق ، و كثرت عبادت ، شناسائى به تعبير خواب ، همدردى يوسف بر خلائق ، و صدق گفتار او ، مشهور بود ؛ اين هردو نيز به حضرت وى اخلاص و احترام زياد داشتند . روزى خواب خود را به يوسف ( ع ) عرضه كردند . ساقى گفت : خواب ديدم كه انگور را مى فشرم ، و به پادشاه مصر شراب مى دهم ! خبّاز گفت : ديدم بر سر من طبق هاى نان است ؛ پرندگان از آن مى خورند ! چون يوسف ( ع ) را مردى نيكوكار و بزرگ ديدند ، تعبير خواب خود را از وى خواستند .\r\n قالَ لا يَأْتِيكُما طَعامٌ تُرْزَقانِهِ إِلَّا نَبَّأْتُكُما بِتَأْوِيلِهِ قَبْلَ أَنْ يَأْتِيَكُما ذلِكُما مِمَّا \r\nگفت : نخواهد آمد به شما هيچ طعامى كه داده مىشويد آن را هرروز ، مگر خبردار كنم شما را به تعبير آن ، پيش از آنكه بيايد به شما ؛ اين كه گفتم به شما ، از آن چيزى است\r\n\r\n","description":"","footnote":"","page_name":" 243 ","page_number":267},
  {"content":"\r\n\r\n عَلَّمَنِي رَبِّي إِنِّي تَرَكْتُ مِلَّةَ قَوْمٍ لا يُؤْمِنُونَ بِاللَّهِ وَ هُمْ بِالْآخِرَةِ هُمْ كافِرُونَ  ( 37 )\r\nكه بياموخت مرا پروردگار من ؛ هر آئينه من ترك كردم كيش قومى را كه ايمان نمى آرند به خدا و ايشان به آخرت ، ايشان نامعتقدان اند .\r\nتفسير : يوسف ( ع ) اوّل به آنها تسلّى داد ، و گفت : تعبير خواب شما زود معلوم شود . پيش از آنكه طعام روز شما رسد ، شما را به تعبير خوابتان آگاه گردانم ؛ اكنون شما را بر امرى واقف مى گردانم كه از تعبير خواب ضرورتر و مفيدتر است . آيا مى دانيد تعبير رؤيا و ساير علوم از كجا به من حاصل شده ؟ من كاهن و اخترشناس نمى باشم ؛ چشمهء علم من وحى و الهام ربّانى است ، و آن را خداى متعال به من ارزانى داشته ، به طفيل آنكه من هماره از كيش كافران و باطل پرستان بيزار بوده « 1 » ؛ مانند آباى مقدسم ، ابراهيم و اسحاق و يعقوب ( ع ) به دين توحيد كه دين انبياء مرسلين است ، روانم ؛ و از اسوهء حسنهء آنها پيروى مى كنم . بزرگتر و بيشتر از همه مطمح نظر ما اينست . در هيچ مرتبه ، چيزى را با خدا ( ج ) شريك نگردانيم ؛ نه در ذات ، و نه در صفات ، نه در افعال ، نه در ربوبيّت ، نه در معبوديّت ؛ خاص « 2 » نياز خويش را به بارگاه اقدس او تقديم ، و به حضرت او محبّت داريم . بر وى توكّل كنيم . زندگانى و مرگ خود را به آن پروردگار يگانه بى همتا بسپاريم . به هرحال ، يوسف چون موقع را مناسب ديد ، زندانيان را به طرزى بس مؤثّر سوى ايمان و توحيد دعوت و ترغيب داد . البتّه وظيفهء انبياست كه هروقت موقع « 3 » مناسب يابند ، دعوت و تبليغ حق را از دست ندهند . يوسف ( ع ) نيز چون ديد قلوب زندانيان به وى متوجّه و مأنوس شده ، و در مصيبت زندان دلشان نرم گرديده ؛ با خود گفت : بهتر است در اداى فرض تبليغ از موقع مستفيد شوم ؛ نخست به تعليم « 4 » دين حق ، بعد از آن به تعبير خواب پردازم .\r\nازينجاست كه تا هنگام رسيدن نان به معلوم شدن تعبير خواب آنها را متسلّى گردانيد ، تا از پند ملول نشوند .\r\n\r\n\r\n","description":"","footnote":"\r\n( 1 ) . بوده ام ؛\r\n( 2 ) . تنها\r\n( 3 ) . فرصت\r\n( 4 ) . تبليغ ( ظ )\r\n","page_name":" 244 ","page_number":268},
  {"content":"\r\n\r\nتنبيه : اكثر مفسّران  « لا يَأْتِيكُما طَعامٌ تُرْزَقانِهِ »  را چنين تفسير كرده اند : هنوز طعام نزد شما آورده نمى شود كه من بر حقيقت آن شما را آگاه مى نمايم ؛ يعنى ، قبلا به شما خبر مى دهم كه امروز چه نوع طعام مى آيد . دراين صورت ، تعبير خواب چه دشوار است ؟ ! گويا ، يوسف ( ع ) اوّل اظهار معجزه كرد ، و خواست آنها را به نبوّت خويش متيقّن گرداند ، تا در آينده پند وى بيشتر مؤثّر و اوقع فى النفس باشد . بر اين تقدير ، معجزهء يوسف چنان بود كه مسيح گفته بود : « و انبّئكم بما تأكلون و ما تدّخرون فى بيوتكم » . مترجم محقّق ترجمهء اوّل را اختيار كرده ؛ و اللّه اعلم .\r\nحضرت شاه عبد القادر ( رح ) مى نگارد : خداوند ( ج ) در زندان حكمتى وضع فرموده است كه دل يوسف ( ع ) از كافرانى كه قبل از زندان با وى محبّت و مدارا مى كردند ، گسسته گردد ، و نور علم الهى در آن تابان شود ؛ لهذا يوسف ( ع ) خواست ، نخست به زندانيان از دين سخن گويد ؛ پس از آن خوابشان را تعبير كند ؛ پس به غرض تسليت آنها گفت : مضطرب مشويد ؛ قبل از خوردن طعام آن را نيز واضح مى نمايم !\r\n وَ اتَّبَعْتُ مِلَّةَ آبائِي إِبْراهِيمَ وَ إِسْحاقَ وَ يَعْقُوبَ ما كانَ لَنا أَنْ نُشْرِكَ بِاللَّهِ مِنْ شَيْءٍ ذلِكَ مِنْ فَضْلِ اللَّهِ عَلَيْنا وَ عَلَى النَّاسِ وَ لكِنَّ أَكْثَرَ النَّاسِ لا يَشْكُرُونَ  ( 38 )\r\nو پيروى كردم كيش پدران خود ابراهيم و اسحاق و يعقوب را ؛ روانيست ما را كه انباز گيريم به خدا چيزى را ؛ اين از فضل خداست بر ما ، و بر مردمان ؛ و ليكن بيشتر مردمان شكر نمى كنند .\r\n\r\n","description":"","footnote":"","page_name":" 245 ","page_number":269},
  {"content":"\r\n\r\nتفسير : اينكه به توحيد خالص و ملّت ابراهيمى استواريم ، نه تنها دربارهء ما ، بل « 1 » دربارهء تمام ( مردم ) جهان ، فضل و رحمت خداست ؛ زيرا ، شمع دودمان ابراهيم است كه همه مردم از آن چراغ قلوب خود را افروخته مى توانند « 2 » ؛ امّا ، دريغ كه اكثر « 3 » قدر اين نعمت عظيم را نمى دانند .\r\nبايد احسان خدا ( ج ) را قبول مى كردند ، و بر جاّدهء توحيد روان مى شدند ؛ امّا به ناسپاسى پرداخته ، به طريق شرك و عصيان پويان اند .\r\n يا صاحِبَيِ السِّجْنِ أَ أَرْبابٌ مُتَفَرِّقُونَ خَيْرٌ أَمِ اللَّهُ الْواحِدُ الْقَهَّارُ  ( 39 )\r\nاى ياران من در زندان ، آيا معبودان پراكنده بهترند يا خداى يكتاى غالب ؟ !\r\nتفسير : آيا محبّت و اعتماد بر معبودان خرد و كلان بهتر است كه اشكال و انواع مختلف دارند ، و شما به زعم خود اختيار خدائى را بخش كرده ايد ؟ يا بر خداى يگانهء مقتدر كه بر تمام مخلوق خود اختيار و تصرّف كلّى دارد ! ذاتى كه حكم و اختيار كس به حضور او نافذ نمى شود ، و كس با وى مقابله نمى تواند ، و از حيطهء قدرتش فرار ، و او را منهزم گردانيده نمى تواند ؛ اكنون ، خود بسنجيد كه شايسته چيست ، و سر عبوديت در پيشگاه كه ( بايست ) خم شود .\r\n ما تَعْبُدُونَ مِنْ دُونِهِ إِلَّا أَسْماءً سَمَّيْتُمُوها أَنْتُمْ وَ آباؤُكُمْ ما أَنْزَلَ اللَّهُ بِها مِنْ سُلْطانٍ \r\nنمى پرستيد بدون خدا مگر نام هايى چند كه نام نهاده ايد آنها را شما ، و پدران شما ؛ فرونفرستاده است خداى بر آنها هيچ دليل ؛\r\n\r\n\r\n","description":"","footnote":"\r\n( 1 ) . بلكه\r\n( 2 ) . مى توانند بيافروزند ، فروزان بگردانند ؛\r\n( 3 ) . غالبا ، بيشتر\r\n","page_name":" 246 ","page_number":270},
  {"content":"\r\n\r\nتفسير : چنان كه بدون سند و اساس بر آنها نام هايى نهاده ايد كه هيچ حقيقت ندارد ، و خدايانى را كه خود نام نهاده ايد مى پرستيد ؛ بايد از جهالت خود حيا كنيد .\r\n إِنِ الْحُكْمُ إِلَّا لِلَّهِ أَمَرَ أَلَّا تَعْبُدُوا إِلَّا إِيَّاهُ  نيست حكم مگر خدا را ؛ فرمود كه مكنيد عبادت مگر او را ؛ تفسير : او تعالى از قديم به زبان انبيا - عليهم السلام - اين حكم را فرستاده كه در عبادت وى كس را شريك مگردانيد :  « وَ سْئَلْ مَنْ أَرْسَلْنا مِنْ قَبْلِكَ مِنْ رُسُلِنا أَ جَعَلْنا مِنْ دُونِ الرَّحْمنِ آلِهَةً يُعْبَدُونَ »  ( الزخرف ، ركوع 4 ) .\r\n ذلِكَ الدِّينُ الْقَيِّمُ وَ لكِنَّ أَكْثَرَ النَّاسِ لا يَعْلَمُونَ  ( 40 )\r\nاينست كيش درست ؛ و ليكن بيشتر مردمان نمى دانند .\r\nتفسير : به جاده خالص توحيد نشيب و فراز و كجا پيچ « 1 » وجود ندارد . اين جادّه راست و هموار است ؛ هركه بر آن روان شود ، بدون انديشه به خدا رسيده مىتواند « 2 » ؛ امّا ، بسا كسانى كه از حماقت و يا تعصّب سخن حق را نمى فهمند !\r\n يا صاحِبَيِ السِّجْنِ أَمَّا أَحَدُكُما فَيَسْقِي رَبَّهُ خَمْراً \r\nاى ياران من در زندان ، امّا يكى از شما پس بنوشاند مولاى خود را شراب ؛\r\n\r\n\r\n","description":"","footnote":"\r\n( 1 ) . كج‌وپيچ ، پيچ‌وخم\r\n( 2 ) . مىتواند برسد ؛\r\n","page_name":" 247 ","page_number":271},
  {"content":"\r\n\r\n وَ أَمَّا الْآخَرُ فَيُصْلَبُ فَتَأْكُلُ الطَّيْرُ مِنْ رَأْسِهِ قُضِيَ الْأَمْرُ الَّذِي فِيهِ تَسْتَفْتِيانِ  ( 41 )\r\nو امّا آن ديگر ، ( پس ) بردار كرده شود ؛ ( پس ) بخورند مرغان از سر او ! حكم كرده شد كارى كه در وى سؤال مى كنيد .\r\nتفسير : يوسف - عليه السلام - پس از اداى تبليغ خواب آنها را تعبير كرد ، و گفت : آنكه به خواب بيند كه به پادشاه شراب مى نوشاند ، تعبيرش آن است كه در بيدارى نيز به پادشاه شراب مى نوشاند ؛ و آنكه ديد پرندگان از سرش نان مى خورند ؛ به دار كشيده مىشود و پرندگان مغز سرش را خواهند خورد . تقدير چنين است ؛ به كوشش بازنمى گردد ، و تخلفى در آن پديد نمى آيد ! هرچه شما پرسيديد ، من گفتم . و چنين شد : ساقى از تهمت مسموم كردن شاه برائت حاصل كرد . و خبّاز ، در اثر اثبات جرم ، اعدام شد .\r\n وَ قالَ لِلَّذِي ظَنَّ أَنَّهُ ناجٍ مِنْهُمَا اذْكُرْنِي عِنْدَ رَبِّكَ \r\nو گفت يوسف به آنكه دانسته بود كه او نجات يابنده است از آن دو كس : ياد كن مرا نزد مولاى خود ؛\r\nتفسير : اينجا « ظن » به معنى يقين است :  « الَّذِينَ يَظُنُّونَ أَنَّهُمْ مُلاقُوا رَبِّهِمْ »  ( البقره : ركوع 5 ) . يعنى ، يوسف ( ع ) به كسى كه يقين داشت برى مىشود . حين برآمدن « 1 » گفت : چون به خدمت پادشاه رسى ، از من نيز ذكر كن ، و بگو : سالهاست بى گناهى در زندان مانده ؛ سخن را به مبالغه نكشانى ؛ هرچه ديده اى بدون كم وكاست بازگوى !\r\n\r\n\r\n","description":"","footnote":"\r\n( 1 ) . بيرون آمدن\r\n","page_name":" 248 ","page_number":272},
  {"content":"\r\n\r\n فَأَنْساهُ الشَّيْطانُ ذِكْرَ رَبِّهِ فَلَبِثَ فِي السِّجْنِ بِضْعَ سِنِينَ  ( 42 )\r\nپس فراموش گردانيد او را بر وى شيطان ياد كردن يوسف را نزد مربّى خود ؛ پس ماند يوسف در زندان چندسال .\r\nتفسير : شيطان در دل محبوسى كه رها شده بود ، وسوسه هاى مختلف افگند و چنانش غافل نمود كه در پيشگاه پادشاه يادى از محسن بزرگ خود ( يوسف - عليه السلام - ) نكرد ، و يوسف ( ع ) چندين سال در محبس ماند . پس از روزگارى ، پادشاه خوابى ديد ؛ كس نتوانست آن را تعبير كند ؛ يوسف عليه السلام به ياد ساقى آمد ؛ چنان كه بعد از اين در  « وَ قالَ الَّذِي نَجا مِنْهُما وَ ادَّكَرَ بَعْدَ أُمَّةٍ  - الآية » ذكر مىشود .\r\nدر آيت فوق ، نسيان به شيطان منسوب شد ؛ زيرا ، وى است كه وسيلهء وسوسه ها مىشود ، و مايهء نسيان مى گردد . همسفر موسى به حضرت كليم اللّه گفته بود :  « وَ ما أَنْسانِيهُ إِلَّا الشَّيْطانُ أَنْ أَذْكُرَهُ »  ( كهف ، ركوع 9 ) ؛ امّا ، چون خداوند ( ج ) در هر شرّى ، خيرى مركوز داشته ؛ اينجا نيز نتيجهء نسيان در ظاهر تطويل قيد شد . برحسب دقّتى كه حضرت شاه نموده ، در آن تنبيه است كه پيغمبر نبايد بر اسباب ظاهر اعتماد كند .\r\nابن جرير و بغوى و ديگران از بعضى سلف نقل مى كنند كه ضمير  « فَأَنْساهُ الشَّيْطانُ ذِكْرَ رَبِّهِ »  را به يوسف راجع گردانيده اند . گويا ، گفتن  « اذْكُرْنِي عِنْدَ رَبِّكَ »  غفلتى بود كه بر يوسف ( ع ) عارض مى شد .\r\nيوسف ( ع ) به زندانى گفت : مرا نزد پادشاه خود ياد كن ؛ حال آنكه بايد وى خود از ظواهر صرف‌نظر مى كرد ، و به پروردگار خويش مى ناليد .\r\nدر اين شك نيست ، هنگام سختى ، استعانت ظاهرى به مخلوق ، مباشرت به اسباب ، مطلق « 1 » حرام نيست ؛ امّا ، حسنات ابرار سّيئات مقرّبين است ؛ آنچه عوام الناس بى باكانه به عمل مى آرند ، به اعتبار مقام بلند پيغمبران يكنوع تقصير شمرده مىشود ، شأن رفيع انبيا ، هنگام آزمون و ابتلا ، متقاضى است « 2 » كه از رخصت صرف‌نظر كنند ، و به منتهاى عزيمت رفتار نمايند . چون گفتن حضرت يوسف ( ع )  « اذْكُرْنِي عِنْدَ \r\n\r\n\r\n","description":"","footnote":"\r\n( 1 ) . مطلقا\r\n( 2 ) . مقتضى است\r\n","page_name":" 249 ","page_number":273},
  {"content":"\r\n\r\nربك » مخالف عزيمت بود ، يوسف ( ع ) تنبيه عتاب آميز شد ، و چندين سال ديگر به زندان ماند ؛ بدين جهت ، « انساء » به شيطان منسوب گرديد ؛ و اللّه اعلم بالصواب . بيشتر تفصيل در روح المعانى است .\r\n وَ قالَ الْمَلِكُ إِنِّي أَرى سَبْعَ بَقَراتٍ سِمانٍ يَأْكُلُهُنَّ سَبْعٌ عِجافٌ وَ سَبْعَ سُنْبُلاتٍ خُضْرٍ وَ أُخَرَ يابِساتٍ \r\nو گفت پادشاه : هر آئينه من خواب مى بينم كه هفت گاو فربه ، بخورند آنها را هفت گاو لاغر ! و مى بينم هفت خوشهء سبز را ، و هفت خوشهء خشك را ؛\r\nتفسير : خوشه هاى خشك بر خوشه هاى سبز پيچيده ، آن را خشك مىكند ! اين خواب را ريّان بن الوليد ، پادشاه مصر ، ديد ؛ و سبب نجات يوسف ( ع ) از زندان ، و عروج ظاهرى آن شد .\r\nدر قصّهء يوسف - عليه السلام - چندين جا تنبيه است به اين امر كه هرچه را خدا خواهد انجام دهد ، اسباب آن را چنان فراهم كند كه در تصوّر انسان نگنجد .\r\n يا أَيُّهَا الْمَلَأُ أَفْتُونِي فِي رُءْيايَ إِنْ كُنْتُمْ لِلرُّءْيا تَعْبُرُونَ  ( 43 )\r\nاى جماعهء درباريان ، جواب دهيد مرا در خواب من ؛ اگر خواب ها را تعبير مى كنيد .\r\n\r\n","description":"","footnote":"","page_name":" 250 ","page_number":274},
  {"content":"\r\n\r\nتفسير : اگر در اين فن مهارتى داريد ، خواب مرا تعبير كنيد .\r\n قالُوا أَضْغاثُ أَحْلامٍ وَ ما نَحْنُ بِتَأْوِيلِ الْأَحْلامِ بِعالِمِينَ  ( 44 )\r\nگفتند : اين خواب هاى شوريده است ؛ و نيستيم ما به تعبير خواب هاى شوريده دانا .\r\nتفسير : معلوم است آنها از اين فن عاجز بودند چ از اقرار به جهل خويش آشكار شرميدند . و چنين گفتند : اين خواب نيست . و افكار پريشان مى باشد ؛ و بسا اوقات ، انسان صورت مخيّله را در خواب مى بيند كه شايان اعتنا نمى باشد . از تعبير خواب هايى كه تحت اصول علم تعبير رؤيا نباشد ، عاجزيم !\r\n وَ قالَ الَّذِي نَجا مِنْهُما وَ ادَّكَرَ بَعْدَ أُمَّةٍ أَنَا أُنَبِّئُكُمْ بِتَأْوِيلِهِ فَأَرْسِلُونِ  ( 45 )\r\nو گفت آنكه نجات يافته بود از آن دو كس ، و به ياد آورد بعد مدّتى : من خبر دهم شما را به تعبير اين خواب ؛ پس بفرستيد مرا .\r\nتفسير : در آن اثنا كه گفتگوى خواب در ميان بود ، همان ساقى كه از زندان نجات يافته بود ، پس از سال ها ، حضرت يوسف ( ع ) بيادش آمد . به پادشاه و مجلسيان گفت : اگر اندكى به من اجازه دهيد ، تعبير اين خواب را مى آرم . در زندان شخصى بزرگوار و مقدّس است كه سيمايى چون فرشتگان دارد ، و به فن تعبير ماهر است ( ممكن است حكايت خواب خود را نيز به ميان آورده باشد ) من بروم ، و تعبير اين خواب را از خدمت فرخندهء وى حاصل كنم ! به ساقى اجازه دادند ؛ وى به خدمت حضرت يوسف ( ع ) رفت ، و اين كلمات را عرض نمود .\r\n\r\n","description":"","footnote":"","page_name":" 251 ","page_number":275},
  {"content":"\r\n\r\n يُوسُفُ أَيُّهَا الصِّدِّيقُ \r\nگفت : اى يوسف ، اى راستگوى ؛\r\nتفسير : مطلب از گفتن  « أَيُّهَا الصِّدِّيقُ »  اين بود كه تو پيكر صداقتى ؛ هر سخن كه از زبان تو برآمده راست بوده است ؛ من متيقنم تعبيرى كه به اين خواب كنى ، عينا به وقوع مى پيوندد ! از اين سخن آشكار مىشود كه صدق و ديانت انبيا در دل هاى خاص و عام چگونه نقش مى بندد .\r\n أَفْتِنا فِي سَبْعِ بَقَراتٍ سِمانٍ يَأْكُلُهُنَّ سَبْعٌ عِجافٌ وَ سَبْعِ سُنْبُلاتٍ خُضْرٍ وَ أُخَرَ يابِساتٍ لَعَلِّي أَرْجِعُ إِلَى النَّاسِ لَعَلَّهُمْ يَعْلَمُونَ  ( 46 )\r\nفتوا ده ما را در هفت گاو فربه ، مى خورند آنها را هفت گاو لاغر ! و در هفت خوشهء سبز ، و هفت خوشهء ديگر خشك ؛ تا من بازگردم سوى مردمان ، تا ايشان بدانند .\r\nتفسير : تا هم تعبير خواب معلوم شود ، و هم بدين وسيله قدر و منزلت تو آشكار گردد .\r\n قالَ تَزْرَعُونَ سَبْعَ سِنِينَ دَأَباً فَما حَصَدْتُمْ فَذَرُوهُ فِي سُنْبُلِهِ إِلَّا قَلِيلًا مِمَّا \r\nگفت ( يوسف ) : زراعت كنيد هفت سال پى درپى به عادت مستمرّهء خود ؛ ( پس ) آنچه بدرويد ، ( پس ) بگذاريد آن را در خوشهء آن ؛ مگر اندكى از آنچه\r\n\r\n","description":"","footnote":"","page_name":" 252 ","page_number":276},
  {"content":"\r\n\r\n   تَأْكُلُونَ ( 47 ) ثُمَّ يَأْتِي مِنْ بَعْدِ ذلِكَ سَبْعٌ شِدادٌ يَأْكُلْنَ ما قَدَّمْتُمْ لَهُنَّ إِلَّا قَلِيلًا مِمَّا تُحْصِنُونَ ( 48 ) ثُمَّ يَأْتِي مِنْ بَعْدِ ذلِكَ عامٌ فِيهِ يُغاثُ النَّاسُ وَ فِيهِ يَعْصِرُونَ    ( 49 )\r\nمى خوريد . باز ،\r\nبيايد بعد از آن ، هفت سال سخت ؛ بخورند آنچه سابق ذخيره نهاده بوديد براى آنها ، مگر اندكى از آنچه نگاه داريد براى تخم .\r\nباز ، بيايد بعد از آن ، سالى كه در آن باران شود بر مردمان ؛ و در اين سال بيافشرند ( انگور و غير آن ) .\r\nتفسير : يوسف - عليه السلام - در تعبير خواب درنگى نكرد ، و شرطى نگذاشت ، و ساقى را نيز خجل نگردانيد كه درين روزگار دراز وى را از ياد برده بود . مقام اخلاق و مروّت پيغمبران ( ع ) از اين امر دانسته مىشود . او صرف همين قدر مى خواست كه يوسف ( ع ) خوابش را تعبير كند ؛ امّا ، حضرت او سه چيز به وى بخشايش كرد : تعبير ؛ تدبير ؛ تبشير .\r\nخلاصهء سخنان حضرت يوسف ( ع ) اين بود : هفت گاو ماده و فربه و هفت خوشه سبز عبارت از هفت سال است كه در آنها شادمانى ها رودهد « 1 » ؛ مزارع نيكو شود ؛ حيوانات و نباتات فراوان بارآرند . پس از آن ، هفت سال قحط پديد آيد ؛ انبارهاى غلّه تمام شود ، مگر اندكى براى زراعت آينده . اين هفت سال ، تعبير همان ماده گاوهاى لاغر و خوشه هاى خشكيده است كه ماده گاوهاى فربه و خوشه هاى سبز را به پايان مى رساند .\r\nحضرت يوسف ، در اثناى تعبير از فرط شفقت و همدردى بر خلايق ، تدبيرى آموخت و\r\n\r\n\r\n","description":"","footnote":"\r\n( 1 ) . روى دهد ؛ رخ نمايد ؛\r\n","page_name":" 253 ","page_number":277},
  {"content":"\r\n\r\nگفت : پيداوار « 1 » هفت سال نخستين را به خوبى و كفايت شعارى ، حفظ و صرف نمايند ؛ همان قدر غله را كه طرف ضرورت است نگه كنند « 2 » ؛ و اندك اندك به احتياط بخورند ؛ بقيّهء غلّه را در خوشه هاى آن حفظ كنند ، تا از حشرات موذيه محفوظ بماند ؛ و چنان كنند كه محصول هفت سال به چهارده سال كفايت كند . اگر چنين نكنند ، مقابله با قحط بس دشوار است !\r\nبعد از تعبير و تدبير ، آنها را بشارت داد ( اين بشارت را غالبا « 3 » از وحى دانسته بود ) :\r\nپس از مرور هفت سال قحط ، از جانب خداوند ( ج ) فريادرسى مىشود ؛ و باران فراوان مى بارد ؛ مزارع و ميوه ها خوب بارمى آرد ؛ پستان حيوانات از شير مملوّ مىشود ؛ مردم از آنچه شايستهء افزون است مانند انگور ، و ساير فواكه ، شراب مى كشند ، يوسف - عليه السلام - سخن آخر را برحسب حال سائل ايراد فرمود ، و بر اين امر مأمور بود .\r\n وَ قالَ الْمَلِكُ ائْتُونِي بِهِ فَلَمَّا جاءَهُ الرَّسُولُ قالَ ارْجِعْ إِلى رَبِّكَ فَسْئَلْهُ ما بالُ النِّسْوَةِ اللَّاتِي قَطَّعْنَ أَيْدِيَهُنَّ \r\nو گفت پادشاه : بياريد پيش من يوسف را ؛ پس چون آمد نزديك او فرستادهء پادشاه ، گفت :\r\nبازگرد بسوى مولاى خود ؛ پس سؤال كن او را : چيست حال زنان كه بريدند دست هاى خويش را ؟ !\r\nتفسير : پادشاه ، نظر به بيان ساقى ، در اوّل نيز معتقد « 4 » يوسف ( ع ) شده بود ؛ اكنون كه تعبير نيك و تدبير رعايت رعيّت را از وى شنيد ، مفتون علم و فضيلت و دانش و اخلاق او گرديد . حكم به احضارش داد ؛ و خواست از زيارت وى نيز بهره مند گردد ؛ و بر وفق لياقتش احترام نمايد .\r\n\r\n\r\n","description":"","footnote":"\r\n( 1 ) . محصول\r\n( 2 ) . نگهدارى كنند ؛\r\n( 3 ) . ظاهرا ، قاعدتا\r\n( 4 ) . شيفتهء\r\n","page_name":" 254 ","page_number":278},
  {"content":"\r\n\r\nهنگاميكه قاصد پادشاه با فرمان به خدمت يوسف ( ع ) رسيد ، چون يوسف وجاهت و احترام دينى و اخلاقى خود را به بلندترين مقامات دنيا ترجيح مى داد ؛ و مى دانست كه بدگمانى مردم نسبت به پيغمبر خدا در راه وظيفهء هدايت و ارشاد مانع بزرگ است ؛ و اگر امروز من به فرمان شاه به خاموشى از زندان برآيم ، و آن تهمتى كه مايهء اين همه آزار و حبس من به ساليان درازشده مستأصل نگردد ؛ احتمال دارد ، اكثر مردم بى خبر در باب عصمت من تذبذب و شبهه داشته باشند ؛ و اهل حسد پس از يك مدت از اين اثرات بى اصل استفاده كنند ، و باز اسباب بسازند .\r\nنظر به اين مصالح حضرت يوسف عليه السّلام به فرمان پادشاه تعميل نكرد « 1 » ، و از صبر و ثبات كار گرفته به قاصد گفت : شاه را بپرس : آيا خبر دارد زنان مصر چرا در موقع دعوت دست هاى خود را بريدند ؟ ! يوسف ( ع ) از نام زنان مذكور درست خبر نداشت ، ولى اين قدر مى دانست كه اين واقعه ضرور « 2 » نزد عوام مشهورشده ؛ لهذا قسمت مهم واقعه يعنى تنها قطع دست زنان را توضيح داد ، و پادشاه را متوّجه گردانيد كه آن داستان مشهور را تفتيش و تحقيق كند . غالبا « 3 » ، پنداشته بود كه زنان اكنون مقصد را نشان خواهند داد .\r\nاز حضرت پيغمبر - صلّى اللّه عليه و سلّم - در صحيحين مرويست : « لو لبثت فى السجن ما لبث يوسف لا جبت الدّاعى » ( اگر من به قدرى كه يوسف محبوس بود ، در حبس مى ماندم ؛ دعوت كننده را اجابت مى كردم ! يعنى همان دم با وى مى رفتم ) . محقّقين گويند : در اين حديث ، ستايش صبر و تحمّل حضرت يوسف ( ع ) ، و به رنگ لطيفى ، اظهار عبوديّت كاملهء خود حضرت پيغمبر ( ص ) است . ما اين حديث را در شرح صحيح مسلم تفصيل داده ايم ؛ در اينجا بيشتر تفصيل نگنجد .\r\n إِنَّ رَبِّي بِكَيْدِهِنَّ عَلِيمٌ  ( 50 )\r\nهر آئينه پروردگار من به حيله بازى ايشان داناست .\r\nتفسير : حضرت يوسف ( ع ) از آن جهت همه را به « كيد » منسوب نمود كه اگر يكى مكر كرد ، ديگران معاونت نمودند ؛ و شايد از اصل فريبنده ، بنابر حقوق پرورش ، يا حيا نام نبرد .\r\nزيرا ، يوسف - عليه السلام - مى دانست حقيقت خودبه خود آشكار مىشود ( كذا فى الموضح ) .\r\n\r\n\r\n","description":"","footnote":"\r\n( 1 ) . فرمان پادشاه را اجرا نكرد ،\r\n( 2 ) . حتما ، قطعا\r\n( 3 ) . ظاهرا ، قاعدتا ،\r\n","page_name":" 255 ","page_number":279},
  {"content":"\r\n\r\n قالَ ما خَطْبُكُنَّ إِذْ راوَدْتُنَّ يُوسُفَ عَنْ نَفْسِهِ  گفت ( پادشاه ) : چه بود حال شما وقتى كه گفت و شنيد كرديد با يوسف از نفس وى ؟ ! تفسير : شاه براى تحقيق به طريقى پيش آمد كه گويا از اوّل موضوع را مى دانست ، تا زنان به دروغ جرأت نكنند ؛ و احتمال دارد ، صبر و ثبات يوسف - عليه السلام - نيز به شاه اثر كرده باشد ؛ زيرا ، ديد يوسف ( ع ) نمى خواهد بدون برائت از زندان برآيد ؛ و  « إِنَّ رَبِّي بِكَيْدِهِنَّ عَلِيمٌ »  گفته ، كيد آنها را آشكار كرد ؛ و احتمال دارد ساقى نيز واقعه را تفصيل داده ، نزاهت يوسف ( ع ) و كيد زنان را تأييد كرده باشد .\r\n قُلْنَ حاشَ لِلَّهِ ما عَلِمْنا عَلَيْهِ مِنْ سُوءٍ قالَتِ امْرَأَةُ الْعَزِيزِ الْآنَ حَصْحَصَ الْحَقُّ أَنَا راوَدْتُهُ عَنْ نَفْسِهِ وَ إِنَّهُ لَمِنَ الصَّادِقِينَ  ( 51 )\r\nگفتند : پاكى خداى راست ؛ ندانستيم بر يوسف هيچ گناهى ! گفت زن عزيز : اكنون ظاهر شد سخن راست ؛ من گفت و شنيد كردم با وى از نفس او ! و هر آئينه او از راستگويان است .\r\nتفسير : بعد از شهادت متّفقهء ساير زنان ، زليخا نيز واضحا به قصور خود اعتراف نمود ، و گفت :\r\nيوسف ( ع ) قطعا بى گناه است ! من مى خواستم يوسف را به خود مايل گردانم ، امّا مكر من در او كارگر نشد .\r\n ذلِكَ لِيَعْلَمَ أَنِّي لَمْ أَخُنْهُ بِالْغَيْبِ وَ أَنَّ اللَّهَ \r\n( گفت يوسف : ) اين همه را ، تا بداند ( عزيز ) كه من خيانت نكردم او را در غيبت او ؛ و هرآئينه خدا\r\n\r\n","description":"","footnote":"","page_name":" 256 ","page_number":280},
  {"content":"\r\n\r\n لا يَهْدِي كَيْدَ الْخائِنِينَ  ( 52 )\r\nراه ننمايد حيلهء خيانت كنندگان را .\r\nتفسير : اين همه تحقيق و تفتيش براى آن بود كه بى گناهى و ديانت يوسف عليه السّلام بالكل « 1 » آشكار گردد ، و عموم مردم بدانند كه خداوند نمى گذارد فريب خاينان نفوذ يابد ؛ چنان كه فريب زنان كارگر نشد ، و حق بدون شبهه ثابت گرديد .\r\n\r\n\r\n","description":"","footnote":"\r\n( 1 ) . كلّا ، كاملا\r\n","page_name":" 257 ","page_number":281},
  {"content":"\r\n\r\n * وَ ما أُبَرِّئُ نَفْسِي إِنَّ النَّفْسَ لَأَمَّارَةٌ بِالسُّوءِ إِلَّا ما رَحِمَ رَبِّي إِنَّ رَبِّي غَفُورٌ رَحِيمٌ  ( 53 )\r\nو پاك نمى كنم نفس خود را ؛ هر آئينه نفس بسيار فرماينده است به بدى :\r\nمگر آن را كه رحم كند پروردگار من ، ! هر آئينه پروردگار من آمرزنده ، مهربان است .\r\nتفسير : حضرت يوسف به شدّت در برائت خود مى كوشيد . ممكن بود مردم كوته نظر آن را به ناز و اعجاب اشتباه مى كردند ؛ بنابرآن « 1 » ، حقيقت نزاهت خويش را آشكار كرد . گفت : من خودستائى نمى كنم ، و بر تبرئهء خود بر نفس خويش اعتماد ندارم ؛ تنها رحمت و اعانت خداست كه مردم را از بدى نگه مى دارد ؛ كفيل و ضامن عصمت خاص پيغمبران ، رحمت اوست ؛ ورنه ، نفس انسان فرمايندهء بدى است ؛ اگر توفيق الهى ( ج ) نمى بود ، نفس من نيز چون ساير نفوس بشر مى بود ؛  « إِنَّ رَبِّي غَفُورٌ رَحِيمٌ »  اشاره است بدانكه « نفس امّاره » چون توبه كند ، « لوّامه » مىشود ؛ خدا ( ج ) گناهان گذشتهء او را مى بخشايد ؛ و عاقبت به لطف و كرم خويش به مقام « نفس مطمئنّه » مى رساند .\r\nتنبيه : حافظ ابن تيميّه و ابن كثير و غيره از  « ذلِكَ لِيَعْلَمَ أَنِّي لَمْ أَخُنْهُ »  تا  « غَفُورٌ رَحِيمٌ »  را گفتار زليخا پنداشته اند ؛ يعنى ، زليخا به  « أَنَا راوَدْتُهُ عَنْ نَفْسِهِ »  اقرار كرده ، گفت : از اين اقرار و اعتراف ، مى خواهم به عزيز خاطرنشان نمايم كه در غياب وى خيانت بزرگى نكرده ام ؛ شك نيست خواسته ام او را اغوا نمايم ؛ امّا مراودت من بر او كارگر نشد ؛ - اگر بيشتر خيانتى مى كردم ، پرده از روى كار برداشته مى شد ؛ خدا ( ج ) مكر خيانتكاران را پيش نمى برد ! من در تبرئهء خود « 2 » نمى پردازم ؛ به هر خطائى كه كرده ام مقّرم ؛ مانند ساير افراد بشر ، من نيز از شرارت هاى نفس خالى نيستم ؛ از اين شرارت ها كسى محفوظ مى ماند كه چون يوسف ( ع ) پاك ، و عنايت خدا ( ج ) بر وى باشد . ابو حيّان هم آن را گفتار زليخا قرار داده ؛ ليكن ضمير « لم اخنه » را در عوض عزيز بسوى يوسف - عليه السلام - راجع كرده است ؛ يعنى ، من به خطاى خود اقرار\r\n\r\n\r\n","description":"","footnote":"\r\n( 1 ) . بنابراين ،\r\n( 2 ) . به تبرئهء خود\r\n","page_name":" 258 ","page_number":282},
  {"content":"\r\n\r\nصريح مى كنم ، تا به يوسف عليه السّلام آشكار شود كه در غياب وى هيچ دروغ نگفته ام ، و گناه خود را به وى منسوب نكرده ام ؛ و اللّه اعلم .\r\n وَ قالَ الْمَلِكُ ائْتُونِي بِهِ أَسْتَخْلِصْهُ لِنَفْسِي \r\nو گفت پادشاه : بياريدش پيش من ، تا مقرّر كنمش خاص براى خدمت خود ؛\r\nتفسير : مشير « 1 » خاص من باشد .\r\n فَلَمَّا كَلَّمَهُ قالَ إِنَّكَ الْيَوْمَ لَدَيْنا مَكِينٌ أَمِينٌ  ( 54 )\r\nپس هنگامى كه ملك با وى سخن گفت ، گفت ملك : هر آئينه تو امروز نزد ما صاحب قدر امانتدارى .\r\nتفسير : پيش تر ، اندكى معتقد شده بود ؛ اكنون بالمشافهه سخنان وى را شنيد ، و گرويدهء او گرديد كه « امروز حضرت يوسف نزد من امين و معتمد است » . حضرت شاه ( رح ) مى نگارد :\r\nعلايق عزيز را از يوسف بريد ، و به مصاحبت خود برگزيد .\r\n قالَ اجْعَلْنِي عَلى خَزائِنِ الْأَرْضِ إِنِّي حَفِيظٌ عَلِيمٌ  ( 55 )\r\nگفت : مقرّر كن مرا بر خزانه هاى اين سرزمين ؛ هر آئينه محافظت كننده اى دانايم !\r\nتفسير : يعنى ، خزانه ها را حفظ مى كنم ؛ واردات و مصارفات « 2 » و امور ديوانى « 3 » را نيكو\r\n\r\n\r\n","description":"","footnote":"\r\n( 1 ) . مشاور\r\n( 2 ) . تأمين و جذب بودجه\r\n( 3 ) . ادارى ، تشكيلاتى\r\n","page_name":" 259 ","page_number":283},
  {"content":"\r\n\r\nمى دانم ! يوسف ( ع ) به درخواست خود ادارهء مالى را برعهدهء خويش گرفت ، تا به اين وسيله عامّهء مردم را مستفيد كرده تواند « 1 » ، و مخصوصا در قحط خوفناك آينده به حسن انتظام از احوال مردم باخبر باشد ، و حالت « 2 » مالى حكومت را استوار نگهدارد .\r\nاز اين برمى آيد ، حضرات پيغمبران را عقل معاش نيز كامل بود ، و اشتغال خويش را در امور مالى به غرض همدردى به « 3 » مخلوق خدا ( ج ) منافى شأن نبوّت و مقام بزرگ خويش نمى دانستند . اگر نيّت كسى نيك باشد ، و خود را اهل مأموريّتى شمارد ، و پندارد ديگران از عهدهء آن براستى برآمده نمى توانند « 4 » ؛ براى انتفاع و خير مسلمانان مىتواند آن كار را درخواست نمايد . اگر برحسب ضرورت ، به ذكر اوصاف جميل و خصال برگزيدهء خود مجبور گردد ، در « 5 » خودستائى نامشروع محسوب نمى شود . از يك حديث كه عبد الرحمن بن سمره ( رض ) روايت مىكند ، معلوم مىشود : ( هركه خود امارت طلبد ، مسئوليّت آن به دوش خودش تحميل شود ؛ اعانت غيبى مددكار او نمى شود ! اين امر ، هنگامى است كه درخواست مأموريّت مبنى بر اغراض نفسى و حب جاه باشد ؛ و اللّه اعلم .\r\n وَ كَذلِكَ مَكَّنَّا لِيُوسُفَ فِي الْأَرْضِ يَتَبَوَّأُ مِنْها حَيْثُ يَشاءُ \r\nو همچنين منزلت داديم يوسف را در زمين ؛ قرار مى گرفت از آن ، هرجا كه مى خواست ؛\r\nتفسير : هرجا مى خواست اقامت ، و هرچه مى خواست تصرّف مى كرد ؛ گويا ، ريّان بن وليد را پادشاهى به نام ، و يوسف ( ع ) را از روى حقيقت بوده ، مردم او را « عزيز » گفته فرياد مى كردند « 6 » ، بعضى از دانشمندان نگاشته اند : ريّان به دست يوسف ( ع ) مسلمان شده بود . عزيز از جهان رخت بسته بود ؛ زليخا به عقد يوسف ( ع ) درآمد ؛ و اللّه اعلم . محدّثين بر اين قول اعتماد نكرده اند .\r\n\r\n\r\n","description":"","footnote":"\r\n( 1 ) . بتواند مستفيد بكند ،\r\n( 2 ) . وضعيّت ، اوضاع\r\n( 3 ) . همدردى با\r\n( 4 ) . نمى توانند به راستى ( و درستى ) از عهدهء آن برآيند ؛\r\n( 5 ) . در زمرهء ، در عداد\r\n( 6 ) . صدا مى كردند . صدا مى زدند . خطاب مى كردند .\r\n","page_name":" 260 ","page_number":284},
  {"content":"\r\n\r\n  نُصِيبُ بِرَحْمَتِنا مَنْ نَشاءُ وَ لا نُضِيعُ أَجْرَ الْمُحْسِنِينَ ( 56 ) وَ لَأَجْرُ الْآخِرَةِ خَيْرٌ لِلَّذِينَ آمَنُوا وَ كانُوا يَتَّقُونَ   ( 57 )\r\nمى رسانيم رحمت خود را به هركه خواهيم ؛ و ضايع نمى كنيم مزد نيكوكاران را .\r\nو هر آئينه مزد آخرت بهتر است آنان را كه ايمان آوردند ، و بودند كه پرهيزگارى مى كردند .\r\nتفسير : خدا نيكوكاران را در اين جهان نيز ثمر شيرين دهد ؛ خواه توانگرى و جهان بانى ؛ خواه عيش گوارا و زندگانى خوش ؛ خواه غناى قلبى . - خداى متعال به يوسف ( ع ) تمام اين نعمت ها را ارزانى داشته بود . پاداش آخرت به مؤمن پرهيزگار ، به مراتب از اجر اين جهان برتر است .\r\nحضرت شاه ( رح ) مى نگارد : اين بود جواب سؤال آنها ؛ تا بدانند فرزندان ابراهيم چنين از شام به مصر آمدند ، و بيان اين امر كه برادران يوسف را از خانه دور افكندند تا خوار شود ؛ امّا خداى مهربان به وى عزّت و اقتدار سلطنت بخشيد ؛ و چنين شد دربارهء پيغمبر ما - صلّى اللّه عليه و سلّم .\r\n وَ جاءَ إِخْوَةُ يُوسُفَ فَدَخَلُوا عَلَيْهِ فَعَرَفَهُمْ وَ هُمْ لَهُ مُنْكِرُونَ  ( 58 )\r\nو آمدند برادران يوسف ؛ ( پس ) داخل شدند بر وى ؛ ( پس ) بشناخت ايشان را ؛ و ايشان او را ناشناسا بودند .\r\n\r\n","description":"","footnote":"","page_name":" 261 ","page_number":285},
  {"content":"\r\n\r\nتفسير : در موضح الفرقان است : چون يوسف ( ع ) بر ملك مصر اختيار يافت ، برحسب تعبير همان خواب ، هفت سال به آبادى ملك پرداخت ، و غلّه ها انبار كرد ؛ و در هفت سال قحط نرخى مستقل و متوسّط گذاشت ، و غلّه را به خود و بيگانه به همان يك نرخ فروخت ؛ امّا ، بيگانگان را از يك شتر بيشتر نمى داد . بدين ترتيب ، مردم از قحط نجات يافتند ؛ و خزانهء پادشاه معمور گرديد . هرسو آوازه افتاد كه نرخ غلّه در مصر ارزان است . برادران يوسف به قصد خريدارى غلّه آمدند . هنوز در هيكل و هيئت آنها تغيرى وارد نشده بود ، و از جانب ديگر حضرت يوسف عليه السّلام نيز از تفقّد و جستجوى نام و نشان برادران و پدر خود غافل نبود ، و هنگام رسيدنشان لقب و علايمشان را دانسته بود ؛ چنان كه اعيان و سلاطين را هنگام ملاقات عموما آئين چنين باشد . بعضى مفسّران برآن اند كه آنها نام نسب خود را به يوسف ( ع ) بيان كردند ؛ اما آنها يوسف - عليه السلام - را نشناختند ؛ زيرا ، هنگام دورى از برادران خود بسيار كوچك بود ، و آنها نيز از اوّل به اين امر ملتفت نبودند ، و هم عامّهء مردم جرأت نمى توانند به حضور پادشاهان از نام و نسبشان بپرسند .\r\n وَ لَمَّا جَهَّزَهُمْ بِجَهازِهِمْ قالَ ائْتُونِي بِأَخٍ لَكُمْ مِنْ أَبِيكُمْ أَ لا تَرَوْنَ أَنِّي أُوفِي الْكَيْلَ وَ أَنَا خَيْرُ الْمُنْزِلِينَ  ( 59 )\r\nو چون مهيّا كرد براى ايشان سامان ايشان را ؛ گفت : بياريد نزد من برادر علاتى خود را كه از پدر شماست ! آيا نمى بينيد كه من تمام مىدهم پيمانه را ؟ و من بهترين مهمان دارى كنندگانم ؟ !\r\nتفسير : حضرت يوسف ( ع ) برادران به خوبى و مهربانى پذيرفت . به هريك شترى غلّه داد . آنها چون كرم و اخلاق فرخندهء وى را ديدند ، گفتند : سهم برادر علاتى ما بنيامين را نيز به ما غلّه مرحمت كن ؛ او\r\n\r\n","description":"","footnote":"","page_name":" 262 ","page_number":286},
  {"content":"\r\n\r\nرا پدر پير و محزون ما به « 1 » تسلّى خاطر خويش نگهداشته ؛ زيرا برادر عينى « 2 » او يوسف كه نزد پدر بس محبوب بود مدّتى است در صحرا هلاك شده ! يوسف گفت : به كسانى كه غايبند ؛ اگر غلّه دهيم ، مخالف قاعده باشد ؛ شما بازگرديد ؛ بنيامين را با خود آريد ؛ و حصّهء وى را ستانيد ! چون اخلاق و مهمان نوازى مرا ديديد ، درآوردن برادر كوچك خود تردد « 3 » نخواهيد كرد .\r\n فَإِنْ لَمْ تَأْتُونِي بِهِ فَلا كَيْلَ لَكُمْ عِنْدِي وَ لا تَقْرَبُونِ  ( 60 )\r\nپس اگر نياوريد او را پيش من ، پس هرگز نباشد كيل براى شما نزد من ؛ و هرگز نزديك نشويد به من !\r\nتفسير : اگر شما بنيامين را با خود نياريد ، معلوم است مى خواستيد به دروغ و فريب ، يك بار شتر را بيشتر از حق مقررهء خود ستانيد ؛ در كيفر آن ، بعد از اين حصهء خود شما خواهد سوخت ؛ بلكه درآمدن به حضور من ، يا در قلمرو من ، مجاز نخواهيد بود !\r\n قالُوا سَنُراوِدُ عَنْهُ أَباهُ وَ إِنَّا لَفاعِلُونَ  ( 61 )\r\nگفتند : خواهش ( گفت و شنيد ) كنيم او را از پدرش ؛ و ما البتّه كنندگانيم !\r\nتفسير : اگرچه جدا كردن ( بنيامين ) از حضور پدر سخت دشوار است ، باز هم بكوشيم تا پدر را به تدبيرى راضى گردانيم ؛ اميد است ، هر نوع باشد به مقصد خود كامياب شويم !\r\n وَ قالَ لِفِتْيانِهِ اجْعَلُوا بِضاعَتَهُمْ فِي رِحالِهِمْ لَعَلَّهُمْ  و گفت ( يوسف ) غلامان خود را : بنهيد سرمايهء ايشان را در بارهاى ايشان : شايد ايشان\r\n\r\n\r\n","description":"","footnote":"\r\n( 1 ) . براى\r\n( 2 ) . برادر تنى ، پدر و مادر يكى\r\n( 3 ) . ترديد\r\n","page_name":" 263 ","page_number":287},
  {"content":"\r\n\r\n يَعْرِفُونَها إِذَا انْقَلَبُوا إِلى أَهْلِهِمْ لَعَلَّهُمْ يَرْجِعُونَ  ( 62 )\r\nبشناسند آن را چون بازروند بسوى اهلشان ؛ شايد رجوع كنند !\r\nتفسير : يوسف ( ع ) حكم داد متاعى را كه به آن غلّه خريده بودند ، پنهان در بارهايشان بگذارند ؛ تا چون به خانه رسند ، و بارها را بگشايند ، و مشاهده كنند بهاى غلّه نيز مسترد شده ، بيشتر به بازآمدن ترغيب شوند ؛ يا شايد از آن جهت بهاى غلّه باز داده شد ، كه عدم قيمت « 1 » آنها را از بازگشتن مانع نشود ؛ بعضى گويند يوسف ( ع ) گرفتن بها را از برادران خود منافى كرم و مروّت مى دانست .\r\n فَلَمَّا رَجَعُوا إِلى أَبِيهِمْ قالُوا يا أَبانا مُنِعَ مِنَّا الْكَيْلُ فَأَرْسِلْ مَعَنا أَخانا نَكْتَلْ وَ إِنَّا لَهُ لَحافِظُونَ  ( 63 )\r\nپس چون بازگشتند بسوى پدر خويش ؛ گفتند : اى پدر ما ، منع كرده شد از ما پيمانه ؛ پس بفرست با ما برادر ما را ، تا پيمانه گيريم ؛ و هر آئينه ما او را نگهبانيم !\r\nتفسير : تردّدى « 2 » به خاطر راه مده كه بنيامين نيز چون يوسف مىشود ؛ ما بيدار شده ايم ، و به حفاظت وى مى پردازيم !\r\n قالَ هَلْ آمَنُكُمْ عَلَيْهِ إِلَّا كَما أَمِنْتُكُمْ \r\nگفت ( يعقوب ) : امين نگيرم شما را بر وى مگر چنان كه امين گرفته بودم شما را\r\n\r\n\r\n","description":"","footnote":"\r\n( 1 ) . نداشتن بهاى خريد غلّه\r\n( 2 ) . ترديدى\r\n","page_name":" 264 ","page_number":288},
  {"content":"\r\n\r\n عَلى أَخِيهِ مِنْ قَبْلُ فَاللَّهُ خَيْرٌ حافِظاً وَ هُوَ أَرْحَمُ الرَّاحِمِينَ  ( 64 )\r\nبر برادر وى پيش از اين ؛ پس خدا بهتر است نگهبان ، و او مهربان ترين مهربانان است !\r\nتفسير : شما چون يوسف را با خود مى برديد نيز ، گفتيد :  « إِنَّا لَهُ لَحافِظُونَ » .  به پيمان شما چه اعتبار است ؟ ! اكنون چون ضرورت « 1 » شديد است ، نمى توان از آن چشم پوشيد ، و رفتن وى با شما ناگزير معلوم مىشود « 2 » ؛ من او را به حفاظت خدا مى سپارم ! حضرت او به كرم خويشش نگه مى دارد ؛ و پس از هجر يوسف ، از مصيبت ديگر نجاتم مى بخشد .\r\n وَ لَمَّا فَتَحُوا مَتاعَهُمْ وَجَدُوا بِضاعَتَهُمْ رُدَّتْ إِلَيْهِمْ قالُوا يا أَبانا ما نَبْغِي هذِهِ بِضاعَتُنا رُدَّتْ إِلَيْنا وَ نَمِيرُ أَهْلَنا وَ نَحْفَظُ أَخانا وَ نَزْدادُ \r\nو چون بگشادند رخت خود ، را يافتند سرمايهء خود را كه بازگردانيده به ايشان گفتند : اى پدر ما ، ديگر چه مى خواهيم ؟ اين است سرمايهء ما بازگردانيده بسوى ما ! باز رويم ، و غلّه آريم براى كسان خود ؛ و نگهبانى كنيم برادر خود را ؛ و زياده آريم\r\n\r\n\r\n","description":"","footnote":"\r\n( 1 ) . نياز ، مستمندى\r\n( 2 ) . ناگزير به نظر مى رسد ؛\r\n","page_name":" 265 ","page_number":289},
  {"content":"\r\n\r\n كَيْلَ بَعِيرٍ \r\nپيمانهء يك شتر ؛\r\nتفسير : يعنى ، حصّهء بنيامين .\r\n ذلِكَ كَيْلٌ يَسِيرٌ  ( 65 )\r\nاين پيمانه آسان ( اندك ) است !\r\nتفسير : بنابراين ، چنين پيمانهء آسان را نبايد از دست داد . بنيامين را با ما بفرست ! بعضى اشاره  « ذلِكَ كَيْلٌ يَسِيرٌ »  را بسوى آن غلّه راجع مى دانند كه پيش تر آورده بودند ؛ و « يسير » را چنين ترجمه كنند غلّه كه سابق آورده ايم ، نظر به احتياج ما اندك است ؛ هنگام قحط چه كار مىدهد « 1 » ؟ ! ضرور « 2 » ، هر نوع باشد « 3 » ، باز رويم ، و حصّهء همگان را گرفته ، بياريم !\r\n قالَ لَنْ أُرْسِلَهُ مَعَكُمْ حَتَّى تُؤْتُونِ مَوْثِقاً مِنَ اللَّهِ لَتَأْتُنَّنِي بِهِ إِلَّا أَنْ يُحاطَ بِكُمْ فَلَمَّا آتَوْهُ مَوْثِقَهُمْ قالَ اللَّهُ عَلى ما نَقُولُ وَكِيلٌ  ( 66 )\r\nگفت : هرگز نفرستم او را با شما تا آنكه دهيد مرا عهدى از خدا كه البتّه بازآريد او را به من ؛ مگر آنكه گرفتار كرده شويد ! پس چون دادندش عهد خويش را ؛ گفت ( يعقوب ) : خدا بر آنچه مى گوئيم نگهبان است !\r\n\r\n\r\n","description":"","footnote":"\r\n( 1 ) . چه كارى از آن برمى آيد ؟ !\r\n( 2 ) . حتما ،\r\n( 3 ) . هرطور كه بشود ، به هر صورت ،\r\n","page_name":" 266 ","page_number":290},
  {"content":"\r\n\r\nتفسير : اگر از تقدير الهى ( ج ) امرى پديد آيد كه همه گرفتار گرديد ، و به هيچ طريق از آن خلاص شده نتوانيد « 1 » ؛ در آن صورت چيزى گفته نمى توانم « 2 » ؛ امّا زينهار تا جايى كه توانيد ، و جان در بدن داريد ، در حفاظت بنيامين تقصير مورزيد ! اين عهد استوار و سوگندهاى مزيد را گرفته ، به تأكيد و اهتمام گفت :  « اللَّهُ عَلى ما نَقُولُ وَكِيلٌ »  يعنى : بر عهدى كه اكنون مى بنديم ، همه را به خدا مى سپاريم ؛ هركه خيانت و عهدشكنى نمود ، خدا ( ج ) به وى سزا مىدهد ؛ يا : اگرچه آنها حتّى المقدور قول و قرار استوار مى بندند ؛ آنچه اصل مقصد است ، به حفاظت الهى ( ج ) انجام مىشود ؛ اگر خدا نخواهد ، همه تدابير و اسباب هدر رود ، و چيزى به ظهور نرسد !\r\nحضرت شاه ( رح ) مى نگارد : هم اسباب ظاهر را استوار كردند ، و هم بر خدا توكل نمودند ؛ اين حكم همه راست .\r\n وَ قالَ يا بَنِيَّ لا تَدْخُلُوا مِنْ بابٍ واحِدٍ وَ ادْخُلُوا مِنْ أَبْوابٍ مُتَفَرِّقَةٍ وَ ما أُغْنِي عَنْكُمْ مِنَ اللَّهِ مِنْ شَيْءٍ إِنِ الْحُكْمُ إِلَّا لِلَّهِ عَلَيْهِ تَوَكَّلْتُ وَ عَلَيْهِ فَلْيَتَوَكَّلِ الْمُتَوَكِّلُونَ  ( 67 )\r\nو گفت : اى پسران من ، درميائيد از يك دروازه ؛ و درآئيد از دروازه هاى پراكنده ! و دفع نمى كنم از شما از قضاى خدا چيزى را ؛ نيست فرمانروائى مگر خداى را ؛ بر وى توكل كردم ، و بر وى توكّل كنند متوكّلان .\r\n\r\n\r\n","description":"","footnote":"\r\n( 1 ) . نتوانيد خلاص بشويد ؛\r\n( 2 ) . چيزى نمى توانم بگويم ؛\r\n","page_name":" 267 ","page_number":291},
  {"content":"\r\n\r\nتفسير : بار نخستين كه برادران يوسف ( ع ) داخل مصر گرديدند ؛ چون از ساير رهگذران امتيازى نداشتند ، اهالى شهر چون توجّه و الطاف خاص يوسف ( ع ) را دربارهء آنها مشاهده كردند ، بر آنها چشم دوختند ؛ لهذا ، اين مرتبه رفتنشان به اهتمام و شكوه خاص ، بلكه مبنى بر دعوت يوسف ( ع ) بود . بنيامين كه پس از يوسف ( ع ) طرف عنايت و محبّت خاص پدر بود نيز ، با برادران همراه بود . يعقوب ( ع ) انديشيد :\r\nيازده پسر زيبا كه از يك پدرند ؛ اگر به هيئت اجتماعى به شهر درآيند ؛ مخصوصا ، بعد از آن همه لطف كه عزيز مصر ( يوسف - ع ) دربارهء آنها مرعى داشته بود ؛ نگاه عامّهء مردم بدان سو جلب مىشود ؛ « العين حق » زخم چشم « 1 » امرى حقيقى است ( شگفتى هاى مسمريزم در روزگار ما عموما تأثير قوّت چشم است ) . اين است كه يعقوب ( ع ) نيز براى نجات پسران خود ، از نظر بد و حسد و ساير مكروهات ، ظاهرا اين تدبير را به آنها تلقين كرد تا به آئين معمولى متفرّق شده ، از دروازه هاى شهر داخل شوند ؛ و انظار عمومى به آنها نگران نباشد . درعين زمان « 2 » ، گفت : تدبير ما فيصلهء قضاوقدر را بازداشته نمى تواند « 3 » ؛ در سرتاسر كائنات ، تنها فرمان خدا ( ج ) نافذ است ؛ تجاويز « 4 » ما در قبال حكم الهى ( ج ) ضايع باشد ؛ البتّه تدبير را نيز حضرت او تعليم فرموده ، جايز ! گردانيده است ؛ انسان بايد در حفاظت خويش اهتمام نمايد ؛ امّا توكّل بر خدا ( ج ) داشته باشد يعقوب - عليه السلام - پسران خود را آگاه نمود ، تا مانند وى از تهءدل به حفاظت الهى ( ج ) اعتماد نمايند ، و مغرور تدبير نباشند .\r\n وَ لَمَّا دَخَلُوا مِنْ حَيْثُ أَمَرَهُمْ أَبُوهُمْ  و چون داخل شدند از آن راه كه فرموده بود ايشان را پدر ايشان ؛ تفسير : يعنى ، از دروازه هاى مختلف ؛ جداجدا .\r\n ما كانَ يُغْنِي عَنْهُمْ مِنَ اللَّهِ مِنْ شَيْءٍ  دفع نمى توانست كرد از ايشان از قضاى خدا چيزى را\r\n\r\n\r\n","description":"","footnote":"\r\n( 1 ) . چشم زخم\r\n( 2 ) . درعين حال ،\r\n( 3 ) . حكم قضاوقدر را نمى تواند بازدارد ؛\r\n( 4 ) . تجويزها ، طرح ها و پيشنهادها\r\n","page_name":" 268 ","page_number":292},
  {"content":"\r\n\r\n إِلَّا حاجَةً فِي نَفْسِ يَعْقُوبَ قَضاها وَ إِنَّهُ لَذُو عِلْمٍ لِما عَلَّمْناهُ وَ لكِنَّ أَكْثَرَ النَّاسِ لا يَعْلَمُونَ  ( 68 )\r\nليكن خطره اى را كه در ضمير يعقوب بود ، سرانجام داده ؛ و به درستى كه يعقوب خداوند دانش بود مر آن چيز را كه به دو آموخته بوديم ؛ و ليكن بيشتر مردمان نمى دانند .\r\nتفسير : چنان كه يعقوب عليه السّلام گفته بود ، داخل شدند . نظر بد كارگر نشد ، و مانعى رخ نداد ؛ امّا ، تقدير كارى ديگر كرد ؛ يعنى ، بنيامين به الزام « 1 » دزدى گرفتار شد ! تقدير بازنمى گردد ، هركه را دانش است ، مىتواند به تقدير يقين كرده ، اسباب نجات خويش را فراهم آورد . مردم بى دانش به داشتن يكى ، ديگرى را فاقد مى باشند ؛ يا تنها به اسباب اتّكا مى كنند ، و از تقدير غافل مى نشينند ؛ يا ، تصوّر مى كنند ، اعتماد به تقدير صرف‌نظر نمودن از اسباب است . دانشمندان ، تقدير و تدبير را يك جا مى كنند ؛ و هريك در مرتبت آن نگه مى دارند .\r\n وَ لَمَّا دَخَلُوا عَلى يُوسُفَ آوى إِلَيْهِ أَخاهُ قالَ إِنِّي أَنَا أَخُوكَ فَلا تَبْتَئِسْ بِما كانُوا \r\nو چون داخل شدند بر يوسف ، جاى داد بسوى خود برادر عينى خود را ؛ گفت : هر آئينه من منم برادر تو ؛ پس اندوهگين مباش به سبب آنچه\r\n\r\n\r\n","description":"","footnote":"\r\n( 1 ) . به جرم ، به كيفر\r\n","page_name":" 269 ","page_number":293},
  {"content":"\r\n\r\n يَعْمَلُونَ  ( 69 )\r\nمى كردند .\r\nتفسير : يوسف ( ع ) بنيامين را از ساير برادران امتياز بخشيد ؛ و در خلوت آگاهش كرد :\r\nمن برادر حقيقى تو يوسفم ؛ از مظالم برادران علاتى « 1 » كه با ما نمودند ؛ از آغوش پدر مهربان به قعر چاهم افكندند ؛ چون غلامانم فروختند ؛ پدر و برادر را به فراق من مبتلا كردند ؛ در اين مسافرت بر تو درشتى ها نمودند ؛ از هيچ كدام اين سخنان غمگين مباش ؛ هنگام آنست كه تمام اين رنج‌ها برداشته شود ، و خدا ( ج ) پس از رنج ، آسايش و عزّت روزى كند !\r\nحضرت شاه مى نگارد : « بر اين برادر كه يوسف ( ع ) طلب كرده بود ساير برادران حسد بردند ؛ هنگام سفر بر هر سخن طعنه مى دادند « 2 » ؛ حضرت يوسف ( ع ) به تسليت آن « 3 » پرداخت » .\r\n فَلَمَّا جَهَّزَهُمْ بِجَهازِهِمْ جَعَلَ السِّقايَةَ فِي رَحْلِ أَخِيهِ ثُمَّ أَذَّنَ مُؤَذِّنٌ أَيَّتُهَا الْعِيرُ إِنَّكُمْ لَسارِقُونَ  ( 70 )\r\nپس وقتى كه مهيّا كرد براى ايشان سامان ايشان را ؛ نهاد جام را در باردان برادر خود ؛ بعد از آن آواز داد آوازكننده كه : اى كاروان ، هر آئينه شما دزديد !\r\nتفسير : چون به فرمان يوسف ( ع ) غلّه ها بار شد ، و سامان سفر آماده گرديد ؛ جامى سيمين ، بدون اطّلاع بنيامين ، در اسباب وى گذاشتند . چون كاروان عزم رحيل كرد ، محافظان به\r\n\r\n\r\n","description":"","footnote":"\r\n( 1 ) . ناتنى\r\n( 2 ) . طعنه مى زدند ؛\r\n( 3 ) . آرام گردانيدن وى\r\n","page_name":" 270 ","page_number":294},
  {"content":"\r\n\r\nجستجوى جام افتادند ؛ كاروان طرف اشتباه « 1 » واقع شد . هنوز اندكى دور نشده بودند ؛ يكى از محافظين فرياد زد : شما يقينا دزديد !\r\nتنبيه : اگر به فرمان يوسف ( ع ) چنين گفتند ؛ مطلب « 2 » اين است : ديگران مال مى دزدند ؛ شما آنانيد كه برادر را از پدر دزديده ، فروختيد !\r\n قالُوا وَ أَقْبَلُوا عَلَيْهِمْ ما ذا تَفْقِدُونَ  ( 71 )\r\nگفتند و روى آوردند بدان جمع كه : شما چه چيز گم كرده ايد ؟ !\r\nتفسير : چيست كه خواه مخواه « 3 » ما را دزد قرارمى دهيد « 4 » ؟ ! اگر چيزى از شما گم شده ، آشكار بگوئيد ؛ ما نيز مى گوئيم : در متاع ما جستجو كنيد !\r\n قالُوا نَفْقِدُ صُواعَ الْمَلِكِ وَ لِمَنْ جاءَ بِهِ حِمْلُ بَعِيرٍ وَ أَنَا بِهِ زَعِيمٌ  ( 72 )\r\nگفتند : نمى يابيم پيمانه پادشاه را ؛ و كسى را كه بياوردش ، يك بار شتر باشد ؛ و من به اين وعده ضامنم !\r\nتفسير : نگهبانان گفتند : جام آبخورى شاه ، يا پيمانهء غلّه ، مفقودشده ؛ هركه آن را بدون حيله و حجّت « 5 » ، حاضر آرد ، ما ضامنيم كه يك بار شتر غلّه به وى انعام داده شود .\r\n قالُوا تَاللَّهِ لَقَدْ عَلِمْتُمْ ما جِئْنا لِنُفْسِدَ \r\nگفتند : سوگند به خدا ؛ هر آئينه دانسته ايد كه ما نيامده ايم تا فساد كنيم\r\n\r\n\r\n","description":"","footnote":"\r\n( 1 ) . شبهه ، ظن و گمان\r\n( 2 ) . مقصود\r\n( 3 ) . خواه ناخواه\r\n( 4 ) . قلمداد مى كنيد ؟ !\r\n( 5 ) . بدون چون و چرا ،\r\n","page_name":" 271 ","page_number":295},
  {"content":"\r\n\r\n فِي الْأَرْضِ وَ ما كُنَّا سارِقِينَ  ( 73 )\r\nدر زمين ، و هرگز دزد نبوده ايم !\r\nتفسير : رفتار و كردار ما به همه مردمان مصر معلوم است ؛ كيست درين جا كه نشان دهد كه شرارت كرده باشيم ، يا براى فساد آمده باشيم ؟ ما از خاندان دزدان نمى باشيم !\r\n قالُوا فَما جَزاؤُهُ إِنْ كُنْتُمْ كاذِبِينَ  ( 74 )\r\nگفتند : پس چيست جزاء اين فعل ، اگر باشيد دروغگويان ؟ !\r\nتفسير : نگهبانان گفتند : دلايل شما سود ندهد ؛ اگر مال مسروقه نزد شما ظاهر شد ، چه خواهيد كرد .\r\n قالُوا جَزاؤُهُ مَنْ وُجِدَ فِي رَحْلِهِ فَهُوَ جَزاؤُهُ كَذلِكَ نَجْزِي الظَّالِمِينَ  ( 75 )\r\nگفتند : جزاء اين فعل ( اينست ) كسى كه يافته شود در بار او ، پس ( گرفتارى ) همان شخص باشد جزاء او ؛ همچنين جزا مى دهيم ستمگاران را .\r\nتفسير : سزاى دزد در شريعت ابراهيمى اين بود . يعنى ، از نزد هركه مال دزدى مى برآمد « 1 » ، يك سال غلام مى شد . برادران يوسف ( ع ) بروفق قانون شرع ، سزاى دزد را بدون تأمّل ذكر كردند ؛ زيرا ، خود يقين كامل داشتند كه دزد نمى باشند . و امكان ندارد كه مال مسروقه از نزد آنها ظاهر شود « 2 » ! از اين جهت ، به اقرار خود مأخوذ شدند .\r\n\r\n\r\n","description":"","footnote":"\r\n( 1 ) . برمى آمد ، بيرون مى آمد ، كشف مى شد ،\r\n( 2 ) . در نزد آنها كشف شود !\r\n","page_name":" 272 ","page_number":296},
  {"content":"\r\n\r\n فَبَدَأَ بِأَوْعِيَتِهِمْ قَبْلَ وِعاءِ أَخِيهِ ثُمَّ اسْتَخْرَجَها مِنْ وِعاءِ أَخِيهِ \r\nپس شروع كرد يوسف به باردان هاى ايشان ، پيش از باردان برادر او ؛ بعد از آن برآورد پيمانه را از باردان برادر خود ؛\r\nتفسير : پس از اين گفتگو ، نگهبانان آنها را نزد عزيز مصر ( يوسف - ع ) بردند ، و داستان را به تفصيل عرض كردند . يوسف - عليه السلام - فرمان تفتيش داد ؛ اوّل متاع ساير برادران را تفتيش كردند ، جام پيدا نشد ؛ چون بنيامين تفتيش شد ، از كالاى وى جام پيدا شد .\r\n كَذلِكَ كِدْنا لِيُوسُفَ \r\nهمچنين تدبير كرديم دربارهء يوسف ؛\r\nتفسير : چنين تدبير كرديم دربارهء يوسف ( ع ) .\r\n ما كانَ لِيَأْخُذَ أَخاهُ فِي دِينِ الْمَلِكِ إِلَّا أَنْ يَشاءَ اللَّهُ \r\nنبود كه ( اسير ) گيرد برادر خود را در دين پادشاه ؛ ليكن ( اسير گرفتش ) به مشيّت خدا ؛\r\nتفسير : از زبان خود اخوان يوسف عليه السّلام صادر شد كه مال نزد هركه ظاهر شود ، غلام گردد . بدين ترتيب ، ملامت شدند ، و گرفتار گرديدند ؛ ورنه ، در قانون مصر چنين نبود اگر آنها به\r\n\r\n","description":"","footnote":"","page_name":" 273 ","page_number":297},
  {"content":"\r\n\r\nاقرار خود گرفتار نمى شدند ، برطبق قانون پادشاه مصر بنيامين را نگهداشته نمى توانستند « 1 » .\r\n نَرْفَعُ دَرَجاتٍ مَنْ نَشاءُ \r\nبلندگردانيم در درجه ها كسى را كه خواهيم ؛\r\nتفسير : هركه را خواهيم ، حكمت و تدبير مى آموزيم ؛ يا به تدبير لطيف خود سرفرازى مى بخشيم . ببينيد ، آنان كه يوسف را از پدر دزديده به درهمى چند فروخته بودند ؛ امروز ، مقابل يوسف ( ع ) چون دزد استاده اند ! شايد به اين وسيله ، مطلوب « 2 » كفّارهء گناهان گذشتهء آنها باشد .\r\n وَ فَوْقَ كُلِّ ذِي عِلْمٍ عَلِيمٌ  ( 76 )\r\nو بالاى هر خداوند دانش دانائى است .\r\nتفسير : در اين جهان يكى نسبت به ديگرى داناتر مى باشد ؛ و ممكن است ديگرى نيز باشد كه از آن هردو بهتر بداند ؛ امّا ، فوق تمام دانايان ، داناى بزرگى است كه  « عالِمُ الْغَيْبِ وَ الشَّهادَةِ » *  گفته مىشود .\r\nتنبيه : واضح شد كه در تمام ماجرا ، يك كلمه از زبان يوسف ( ع ) ظاهر نشد كه مخالف واقع باشد ؛ و كارى نكرد كه با شرع مخالف افتد . بزرگترين چيزى كه حضرت وى نمود توريه بود . « توريه » قول و عملى است كه متضمّن دو مطلب باشد ؛ ذهن بيننده و شنونده مطلب قريب و ظاهر آن را ادراك كند ، و مراد متكلّم مطلب ديگر باشد ؛ مطلبى كه از ظاهر بعيد است . توريه ، اگر به غرض امرى محمود باشد ، جايز بلكه محمود است ؛ و اگر به غرض امرى زشت و نكوهيده باشد ، آن توريه نبوده ، فريب مى باشد .\r\nخداوند ( ج ) مى خواست ابتلاى يعقوب به پايهء تكميل رسد ؛ پس از هجران يوسف ( ع ) بنيامين نيز از وى دور گردد ! تا دو برادر عينى « 3 » را كه روزگارى از هم جدا بودند ، وصل نصيب گردد . يوسف ( ع ) را پس از چندين امتحان ، نخست ملاقات برادران علاتى « 4 » پس از آن صحبت برادر عينى ، و بعد از آن زيارت پدر بزرگوار و تمام خاندان ، متدّرجا نصيب شود ؛ و به برادران كه مرتكب خطيئات شده\r\n\r\n\r\n","description":"","footnote":"\r\n( 1 ) . نمى توانستند نگهدارند ؛ بازداشت كنند .\r\n( 2 ) . منظور\r\n( 3 ) . تنى ، پدر و مادر يكى\r\n( 4 ) . ناتنى\r\n","page_name":" 274 ","page_number":298},
  {"content":"\r\n\r\nبودند ، اندكى رنج و پريشانى رخ دهد ، و به بارگاه كرم و عنايت يوسف ( ع ) بازرسند ؛ آيا چه حكمت هاى ديگر در آن مضمر بود كه يوسف ( ع ) تا حدّى هدايت به توريه گرديد ؛ جام را در متاع برادران خود پنهان كرده ، سرقت آن را بر كس الزام ننهاد ، و نه گفت كه كدام يك را به دزدى گرفتار كنم ! چنان حوادثى رخ داد كه ماندن در بار بنيامين عزّت و آسايشش نزد برادر پيدا شود . بى شك ، براى بعضى مصلحت ، كلماتى استعمال كرد كه معنى آن متبادر نبود ، و بعضى امور سكوت كرد ؛ اگر لب به سخنى مى گشود ، راز فاش مى شد ، و مقصد اصلى از دست مى رفت ؛ و اللّه اعلم .\r\n * قالُوا إِنْ يَسْرِقْ فَقَدْ سَرَقَ أَخٌ لَهُ مِنْ قَبْلُ \r\nگفتند : اگر دزدى كرده اين شخص به درستى كه دزديده است برادر اعيانى كه او را بوده پيش از اين ؛\r\nتفسير : اشارهء آنها بسوى يوسف بود . براى اينكه طهارت و ايمان خود اظهار كنند ، به ناحق و عناد ، جرم بنيامين را استوار نمودند ؛ و با وصف آنكه روزگارى سپرى شده بود ، از تهمت كردن « 1 » به يوسف بى گناه نشرميدند « 2 » . مفسّران در اين موقع كه برادران يوسف به دزدى وى اشاره كرده بودند ، داستان ها دارند ؛ به نقل آن حاجت نيست .\r\n فَأَسَرَّها يُوسُفُ فِي نَفْسِهِ وَ لَمْ يُبْدِها لَهُمْ قالَ أَنْتُمْ شَرٌّ مَكاناً  پس پنهان داشت آن مقاله را يوسف در نفس خود ، و آشكار نكرد آن را برايشان ؛ گفت ( يوسف ، در دل خود ) : شما بد هستيد در منزلت ؛\r\n\r\n\r\n","description":"","footnote":"\r\n( 1 ) . تهمت زدن\r\n( 2 ) . شرم نكردند .\r\n","page_name":" 275 ","page_number":299},
  {"content":"\r\n\r\n وَ اللَّهُ أَعْلَمُ بِما تَصِفُونَ  ( 77 )\r\nو خدا داناتر است به آنچه بيان مى كنيد .\r\nتفسير : اگرچه يوسف آن حرف‌درشت را شنيد ، عنان اختيار را از دست نداد ؛ زيرا ، حكمت الهى ( ج ) مقتضى افشاى راز نبود . يوسف گفتنى را در دل نگهداشت ، و پاسخى نداده ، حقيقت امر را آشكار نكرد ! در دل گفت :  « أَنْتُمْ شَرٌّ مَكاناً ، وَ اللَّهُ أَعْلَمُ بِما تَصِفُونَ »  . يعنى ، « برعكس نهند نام زنگى كافور » ؛ مرا دزد مى گيريد ؛ حال آنكه شما دزديد كه برادر خود را از پدر دزديديد و فروختيد ؛ حال سرقت من به خدا معلوم است !\r\nبعضى مفسّرين گويند : مطلب « 1 » از  « أَنْتُمْ شَرٌّ مَكاناً  - الآية » اين است كه يوسف به آنها خطاب نمود و گفت : شما بدترين مردمانيد ! همين دم مى گفتيد  « ما كُنَّا سارِقِينَ » ؛  ما دزد نيستيم ! امّا ، چون مال از متاع برادر شما برآمد ، دامن طهارت برادر ديگر خود را كه غايب است نيز ، آلوده مى سازيد ! گويا ، دزدى پيشهء خاندان شماست ؛ العياذ باللّه ! خدا ( ج ) مىداند كه شما در گفتار خويش تا كجا راستيد ؛ حضرت وى سزاى دروغ شما را به شما مىدهد !\r\n قالُوا يا أَيُّهَا الْعَزِيزُ إِنَّ لَهُ أَباً شَيْخاً كَبِيراً فَخُذْ أَحَدَنا مَكانَهُ إِنَّا نَراكَ مِنَ الْمُحْسِنِينَ  ( 78 )\r\nگفتند : اى عزيز ، هر آئينه او را پدرى است پير ، كلان سال ؛ پس بگير يكى را از ما به جاى او ؛ هرآئينه ما مى بينيم ترا از نيكوكاران !\r\nتفسير : به پدر پير ناتوان ما سخت رنج مى رسد ؛ وى نسبت به همگان ما « 2 » او را و برادرش يوسف ( ع ) را بيشتر دوست داشت ؛ دل او در هجران يوسف متسلّى به بنيامين است ؛ هركه را از ما به جاى وى نگه دارى لطف و احسان تو خواهد بود ! توئى كه هميشه با مخلوق خدا نكوئى مى كنى ، و بر ما لطف ممتاز نموده اى ؛ اميدواريم از كرم خويش ما را مأيوس نگردانى .\r\n\r\n\r\n","description":"","footnote":"\r\n( 1 ) . مقصود\r\n( 2 ) . همگى ما\r\n","page_name":" 276 ","page_number":300},
  {"content":"\r\n\r\n قالَ مَعاذَ اللَّهِ أَنْ نَأْخُذَ إِلَّا مَنْ وَجَدْنا مَتاعَنا عِنْدَهُ \r\nگفت : پناه به خدا از آنكه بگيريم مگر كسى را كه يافته ايم متاع خود را نزد او ؛\r\nتفسير : به خدا ( ج ) پناه كه بى سبب يكى را به جاى ديگرى گرفتار كنيم ! ما كسى را گرفتار مى كنيم كه متاع خويش را نزد وى يافته ايم ( و آن بنيامين است ، كه به حيث برادر عينى « 1 » نزد وى خواهد بود ) . به جاى  « إِلَّا مَنْ وَجَدْنا مَتاعَنا عِنْدَهُ »  ، « الا من سرق » نگفت ؛ با وجودى كه « 2 » مختصر بود ؛ زيرا خلاف واقعه « 3 » مى شد .\r\n إِنَّا إِذاً لَظالِمُونَ  ( 79 )\r\nهر آئينه ما آنگاه ستمگاران باشيم !\r\nتفسير : اگر بى گناهى را به جاى گنهگارى گرفتار كنيم ، بروفق پندار و قانون شما ستمگار خواهيم بود .\r\n فَلَمَّا اسْتَيْأَسُوا مِنْهُ خَلَصُوا نَجِيًّا قالَ كَبِيرُهُمْ أَ لَمْ تَعْلَمُوا أَنَّ أَباكُمْ قَدْ أَخَذَ عَلَيْكُمْ \r\nپس چون نااميد شدند از وى ؛ تنها رفتند به خلوت ، مشورت كنان ؛ گفت بزرگ ايشان : آيا ندانسته ايد كه پدر شما ( هر آئينه ) گرفته است بر شما\r\n\r\n\r\n","description":"","footnote":"\r\n( 1 ) . برادر تنى\r\n( 2 ) . باوجود آنكه\r\n( 3 ) . خلاف‌واقع\r\n","page_name":" 277 ","page_number":301},
  {"content":"\r\n\r\n مَوْثِقاً مِنَ اللَّهِ وَ مِنْ قَبْلُ ما فَرَّطْتُمْ فِي يُوسُفَ فَلَنْ أَبْرَحَ الْأَرْضَ حَتَّى يَأْذَنَ لِي أَبِي أَوْ يَحْكُمَ اللَّهُ لِي وَ هُوَ خَيْرُ الْحاكِمِينَ  ( 80 )\r\nعهد محكم از خدا ؟ و پيش از اين تقصير نموده بوديد دربارهء يوسف ؟ ! پس جدا نخواهم شد از زمين مصر ، تا وقتى كه اذن دهد مرا پدر من ؛ يا حكم كند خدا مرا ؛ و او بهترين حكم كنندگان است .\r\nتفسير : به شنيدن « 1 » پاسخ يوسف ( ع ) نوميد شدند . دور از جمع ، با خود مشوره « 2 » كردند .\r\nاكثر بدان رأى دادند كه بايد به وطن برگشت . آنكه ، در عمر يا در دانش ، بزرگ « 3 » بود ، گفت : به چه رو « 4 » پيش پدر رويم ؟ و به پيمانى كه از ما گرفته بود ، چه جواب دهيم ؟ ! هنوز اثر گناهى كه دربارهء يوسف ( ع ) كرده بوديم ، زايل نشده ؛ اگر بنيامين را تنها گذاريم ، و همه بازرويم سخت ، بى حميّت شويم ! شما بدانيد كه من به هيچ صورت از اينجا قدمى برندارم ، مگر پدر بزرگوار حكم آمدن دهد ، يا به حكم تقدير اجل موعود فرارسد ؛ يا به تدبير من بنيامين نجات يابد .\r\nتنبيه : غالبا « 5 » گويندهء اين مقال ، همان برادر بود كه پيش تر دربارهء يوسف به نرمى مشوره داده « 6 » ، گفته بود :  « لا تَقْتُلُوا يُوسُفَ » . \r\n ارْجِعُوا إِلى أَبِيكُمْ فَقُولُوا يا أَبانا إِنَّ ابْنَكَ سَرَقَ \r\nبازرويد بسوى پدر خويش ؛ پس بگوئيد : اى پدر ما ، ( هر آئينه ) پسر تو دزدى كرد ؛\r\n\r\n\r\n","description":"","footnote":"\r\n( 1 ) . با شنيدن\r\n( 2 ) . مشورت\r\n( 3 ) . بزرگتر\r\n( 4 ) . با چه رويى\r\n( 5 ) . ظاهرا ، قاعدتا ،\r\n( 6 ) . نظر مشورتى ، طرح و پيشنهاد\r\n","page_name":" 278 ","page_number":302},
  {"content":"\r\n\r\n وَ ما شَهِدْنا إِلَّا بِما عَلِمْنا وَ ما كُنَّا لِلْغَيْبِ حافِظِينَ  ( 81 )\r\nو گواهى نمى دهيم ما مگر به آنچه مى دانيم ؛ و نيستيم ما مر باطن حال را نگاهدارندگان .\r\nتفسير : مرا بگذاريد ، و همگان به حضور پدر رفته ، گوئيد : امرى كه هيچ توقّع نداشتيم ، حادث شد ! حضرت شاه مى نگارد : با تو پيمان بستيم ؛ چه مى دانستيم بنيامين دزدى مىكند ، و گرفتار مىشود ! يا برحسب دين خود اظهار كرديم كه سزاى دزد زندان است ؛ ولى نمى دانستيم كه برادر ما دزد است .\r\n وَ سْئَلِ الْقَرْيَةَ الَّتِي كُنَّا فِيها وَ الْعِيرَ الَّتِي أَقْبَلْنا فِيها وَ إِنَّا لَصادِقُونَ  ( 82 )\r\nو بپرس از دهى كه بوديم در آن ؛ و از كاروانى كه آمديم در آن ؛ و ( هر آئينه ) ما راستگويانيم !\r\nتفسير : معتمدى را بفرست ! تا از اهالى قريه اى كه اين واقعه در آنجا حادث شده بود ، تحقيق كند ؛ يا از كاروانيان بپرسد كه آنها با ما بودند ، و يك جا برگشتند ؛ به تو ثابت خواهد شد كه ما راستگويانيم .\r\n قالَ بَلْ سَوَّلَتْ لَكُمْ أَنْفُسُكُمْ أَمْراً فَصَبْرٌ  گفت ( يعقوب ) : بلكه ساخته براى شما نفوس شما كارى را ؛ پس ( حال من ) صبر\r\n\r\n","description":"","footnote":"","page_name":" 279 ","page_number":303},
  {"content":"\r\n\r\n جَمِيلٌ عَسَى اللَّهُ أَنْ يَأْتِيَنِي بِهِمْ جَمِيعاً إِنَّهُ هُوَ الْعَلِيمُ الْحَكِيمُ  ( 83 )\r\nنيك است ؛ اميد آن است كه خدا بيارد پيش من ايشان را همه ، يك جا ؛ هر آئينه او دانا ، باحكمت است .\r\nتفسير : يعقوب چون در مرتبهء نخست به پسران خود اعتماد نكرده بود ؛ نسبت به بى اعتبارى گذشته ، در اين مرتبه نيز به گفتار پسران اعتماد نكرد . امّا ، سخن پيغمبر ( ع ) دروغ نمى باشد . پسران وى سخن ساخته بودند ، و يوسف ( ع ) نيز پسر او بود ( كذا فى الموضح ) . گويا ، مخاطب « لكم » جنس ابناء است ؛ و اللّه اعلم . بعض مفسّران چنين تفسير كرده اند : « شما براى حفاظت وى در اينجا چه پيمان بستيد ؟ و با چه اصرار او با خود برديد ؟ ! آنجا اين قدر هم نگفتيد : اگر جام از متاع وى برآمد ، دزدى اثبات نمى شود ؛ شايد ديگرى پنهان كرده باشد ! شما به جاى آنكه مدافعه « 1 » كنيد ، گفتيد : برادرش نيز دزديده بود ؛ و جرم او را قوى تر كرديد ؟ ! اگر در دل خويش چيزى غش نمى داشتيد ؛ چنين نمى كرديد ! حال ، نزد من آمده ايد كه از خود سخنهايى بتراشيد : به هرحال من در اين مصيبت نيز صبر مى كنم ، و لب به شكايت نمى گشايم ! از توانائى و مهربانى خداى متعال بعيد نيست كه يوسف و بنيامين و آن برادر ديگرتان را كه براى خاطر بنيامين در آنجا مانده ، همه را نزد من بازآرد ؛ وى هرچه « 2 » را مىداند و با هركه « 3 » مطابق حكمت خويش معامله مىكند .\r\nاز اين ، برمى آيد كه با وصف چندين احوال يأس انگيز و مرور دهور قلوب فرخندهء انبيا نااميد نمى شود ؛ هميشه بر رحمت واسع الهى اعتماد مى كنند ؛ و بر آلاى بى منتهاى حضرت او اميدوار مى باشند .\r\n وَ تَوَلَّى عَنْهُمْ وَ قالَ يا أَسَفى عَلى يُوسُفَ \r\nو روى بگردانيد از ايشان ؛ و گفت : اى دريغ بر يوسف !\r\n\r\n\r\n","description":"","footnote":"\r\n( 1 ) . دفاع\r\n( 2 ) . همه چيز\r\n( 3 ) . همه كس\r\n","page_name":" 280 ","page_number":304},
  {"content":"\r\n\r\nتفسير : داغ نو داغ هاى كهن را تازه كرد ؛ و بى اختيار فرياد : برآورد  « يا أَسَفى عَلى يُوسُفَ »  ( دريغا بر يوسف ! ) .\r\n وَ ابْيَضَّتْ عَيْناهُ مِنَ الْحُزْنِ \r\nو سفيد شد هردو چشم او به سبب اندوه ؛\r\nتفسير : از رونق بازماند ، يا بى فروغ گرديد ؛ على اختلاف القولين .\r\n فَهُوَ كَظِيمٌ  ( 84 )\r\nپس او غم خود را فرومى خورد ( پرشده از غم ) .\r\nتفسير : در حديث است « نحن معاشر الانبياء اشدّ بلاء ، ثم الامثل فالامثل » يعنى ما گروه پيغامبرانيم از طرف خدا ، به سخت ترين امتحانات متبلاء مى شويم ؛ و اين ابتلا چند نوع است ؛ خدا ( ج ) مى خواهد با هر پيغمبر بروفق حكمت خويش و استعداد او معاملت امتحان نمايد . محبت يوسف ( ع ) را در قلب يعقوب - عليه السلام - به طور فوق العاده القا نمود ؛ باز ، چنين پسر دانشمند و محبوب را ، كه چشم و چراغ دودمان ابراهيم بود ، به دردناك ترين صورت از آغوش پدر جدا كرد ؛ دل مجروح و دردمند يعقوب را به اين مصيبت روح فرسا گداخت ؛ وى نه لب به شكايت مى گشود ، و نه درصدد انتقام مى شد « 1 » ؛ اظهار حزن نمى كرد ، و حرفى از اندوه بر لب نمى آورد . هنگاميكه غم خاطرش را مى فشرد ، بخار دل از راه ديده برون مى ريخت . با وصف آنكه سال ها ديدهء گريان و دل سوخته داشت ؛ خللى در اداى فرايض و حقوقش راه نيافت . هرقدر دلش به فراق يوسف ( ع ) مى سوخت ، تضرّع وى در بارگاه الهى ( ج ) بيشتر مى شد ؛ و هر قدر درد و غم شدّت مى كرد ، و سيل سرشك از بصارتش مى كاست ، نور بصيرتش مى فزود هر قدر اضطراب و بى تابى طوفان مى كرد ، دل از دست نمى داد ؛ و آهى نمى كشيد چون هجران بنيامين داغ هاى كهنش را تازه كرد ؛ تنها  « يا أَسَفى عَلى يُوسُفَ »  بر زبان آورد . به قول حضرت شاه ، ضبط « 2 » دردى بدين شدت و طول مدّت ؛ جز پيغمبر ، از ديگرى ساخته نشود .\r\n\r\n\r\n","description":"","footnote":"\r\n( 1 ) . برمى آيد ؛\r\n( 2 ) . تحمّل\r\n","page_name":" 281 ","page_number":305},
  {"content":"\r\n\r\n  قالُوا تَاللَّهِ تَفْتَؤُا تَذْكُرُ يُوسُفَ حَتَّى تَكُونَ حَرَضاً أَوْ تَكُونَ مِنَ الْهالِكِينَ ( 85 ) قالَ إِنَّما أَشْكُوا بَثِّي وَ حُزْنِي إِلَى اللَّهِ وَ أَعْلَمُ مِنَ اللَّهِ ما لا تَعْلَمُونَ   ( 86 )\r\nگفتند : سوگند به خدا ؛ هميشه ياد مى كنى يوسف را ، تا آنگاه كه شوى گداخته ( بيمار ) يا شوى از مردگان ! !\r\nگفت : جز اين نيست كه بيان مى كنم غم سخت و اندوه خود را به جناب خدا ؛ و من مى دانم از جانب خدا آنچه شما نمى دانيد !\r\nتفسير : در موضح الفرقان است : يعنى ، شما چگونه به من صبر مى آموزيد ؟ ! ناصبور است كسى كه از دردى كه خدا به وى ارزانى كرده ، نزد مخلوق وى شكايت كند ! من به حضرتى اظهار درد مى كنم كه او درد داده ؛ و مى دانم يوسف ( ع ) زنده است ؛ و روزى ، خدا ( ج ) او را به من مى رساند ، و خواب وى انجام مى يابد ! اين است ميدان آزمون من تا ببينم كجا به پايان مى كشد « 1 » .\r\n يا بَنِيَّ اذْهَبُوا فَتَحَسَّسُوا مِنْ يُوسُفَ وَ أَخِيهِ وَ لا تَيْأَسُوا مِنْ رَوْحِ اللَّهِ إِنَّهُ لا يَيْأَسُ مِنْ رَوْحِ \r\nاى پسران من ، برويد ( پس ) تفحّص كنيد از يوسف و برادرش ؛ و نوميد مشويد از فيض خدا ؛ هر آئينه نوميد نمى شود از فيض\r\n\r\n\r\n","description":"","footnote":"\r\n( 1 ) . به پايان مى رسد .\r\n","page_name":" 282 ","page_number":306},
  {"content":"\r\n\r\n اللَّهِ إِلَّا الْقَوْمُ الْكافِرُونَ  ( 87 )\r\nخدا ، مگر گروه كافران !\r\nتفسير : نااميدى از فيض و رحمت الهى ، آئين كافران است ؛ يعنى آنان كه به رحمت واسع و قدرت كامل وى معرفت صحيح ندارند . اگر حوادثى پيش آيد كه مانند صخره هاى كوه و موج‌هاى دريا يأس انگيز باشد ؛ مسلمان آن است كه در آن هنگام نيز اميدوار رحمت الهى ( ج ) باشد ، و حتى الوسع دامن سعى از دست ندهد ( يعقوب ( ع ) گفت : بشتابيد و بكوشيد يوسف را سراغ كنيد ؛ و براى نجات برادرش بنيامين چاره بسنجيد « 1 » ؛ هيچ دور نيست كه حضرت جامع المتفرّقين دوباره ما را فراهم آرد ! ممكن است ، يعقوب - عليه السلام - برادر سوّم را بدين جهت ياد نكرد كه وى به اختيار خود براى نجات بنيامين متوقف شده بود ؛ چون بنيامين نجات مى يافت ، البتّه وى نيز رها مى شد .\r\n فَلَمَّا دَخَلُوا عَلَيْهِ قالُوا يا أَيُّهَا الْعَزِيزُ مَسَّنا وَ أَهْلَنَا الضُّرُّ وَ جِئْنا بِبِضاعَةٍ مُزْجاةٍ فَأَوْفِ لَنَا الْكَيْلَ وَ تَصَدَّقْ عَلَيْنا إِنَّ اللَّهَ يَجْزِي الْمُتَصَدِّقِينَ  ( 88 )\r\nپس چون داخل شدند بر يوسف ؛ گفتند : اى عزيز ، رسيده است به ما و كسان ما سختى ؛ و آورديم سرمايهء ( نامقبول ) اندك بى اعتبار ؛ پس تمام ده ما را پيمانه ؛ و صدقه كن بر ما ؛ هر آئينه خدا جزا مىدهد صدقه دهندگان را .\r\n\r\n\r\n","description":"","footnote":"\r\n( 1 ) . چاره اى بيانديشيد ؛\r\n","page_name":" 283 ","page_number":307},
  {"content":"\r\n\r\nتفسير : به فرمان پدر دوباره رهسپار مصر شدند ؛ زيرا ، مقام يوسف ( ع ) معلوم نبود و اراده داشتند نخست در پى كسى روند كه مقام وى معلوم است ؛ يعنى ، بنيامين . مزيد بر آن ، چون قحط بود ، و به غلّه نياز داشتند ؛ مى خواستند بدين امر نيز عزيز را متوجّه گردانند ، و اگر او را هنگام دادوستد مهربان يافتند ؛ سخن بنيامين را نيز به ميان آرند . ازين جهت ، نخستين سخن كه در محضر يوسف - عليه السلام - گفتند ، اين بود : اى عزيز مصر ، در اين روزگار به نسبت قحط و بينوائى به ما و خانوادهء ما سخت مصيبت فرودآمده ؛ هرچه متاع خانه داشتيم فروخته شد ، جز متاع اندك و فرومايه كه به غرض خريدارى غلّه با خود آورده ايم ؛ از مكارم اخلاق و عنايات سابقت اميدواريم نقصان متاع ما را در نظر نيارى ؛ به بهاى اندك ، همان مقدارى كه سابق غلّه داده بودى ، باز عنايت كنى ؛ اين رعايت در حقيقت خيراتى است كه به ما مى دهى ، يا چيزى بيشتر به طور خيرات به ما مى بخشائى ؛ خدا به تو خوبى مىكند ! يوسف عليه السّلام چون شنيد گريستن آغاز كرد دلش برحم آمد و اشك از چشمش جارى شد ؛ آنگاه به فرمان خداى متعال خويشتن را ظاهر كرد كه كيست ، و آنها با وى چه كرده اند ، و عاقبت به چه مقامى فايزشده است ؛ آيت آينده تمهيد اين گفتار است .\r\nتنبيه : بعضى گويند : معنى « تصدّق » مطلق احسان كردن است ؛ چنان كه در حديث صلوة قصر واقع شده : « صدقة تصدّق اللّه بها عليكم » .\r\n قالَ هَلْ عَلِمْتُمْ ما فَعَلْتُمْ بِيُوسُفَ وَ أَخِيهِ \r\nگفت : آيا دانستيد آنچه كرديد به يوسف و برادرش ؟\r\nتفسير : يعنى ميان هردو جدائى افكنديد ، و به هردو حسد ورزيديد .\r\n إِذْ أَنْتُمْ جاهِلُونَ  ( 89 )\r\nهنگامى كه شما نادان بوديد ؟ !\r\nتفسير : اللّه اكبر ! منتهاى صبر و مردانگى و اخلاق است كه در تمام عمر شكايتى از برادران بر زبان نياورد ، و اين پرسش را نيز بدان جهت كرد كه آنها احوال اين سال ها را يك بار « 1 »\r\n\r\n\r\n","description":"","footnote":"\r\n( 1 ) . يمباره ، به يكباره\r\n","page_name":" 284 ","page_number":308},
  {"content":"\r\n\r\nبه ياد آرند ، تا پس از موازنهء ماضى و حال ، حقيقت بر آنها روشن گردد كه بعد از آن همه مصائب و حوادث ، چه عناياتى از بارگاه حضرت احديّت دربارهء وى ارزانى شده . در  « قَدْ مَنَّ اللَّهُ عَلَيْنا »  كه بعد ازين ذكر مىشود ، بدين طرف اشارت است ؛ و نيز يوسف ( ع ) به چنان ملائمت سؤال كرد كه معذوريّت آنها را نسبت به گناهشان بيشتر آشكار مى كرد ؛ يعنى ، شما هرچه در آن هنگام كرديد از بى دانشى خود شماست ؛ چه مى دانستيد خواب يوسف به پايان مى رسد « 1 » ، و روزى هلال بدر مىشود .\r\n قالُوا أَ إِنَّكَ لَأَنْتَ يُوسُفُ \r\nگفتند : آيا به تحقيق تو يوسفى ؟ !\r\nتفسير : شايد از پرسش يوسف - عليه السلام - پريشان شده باشند كه بعد ازين مدّت طولانى كيست كه چنين بر اسرار خانوادهء ما مىداند « 2 » ، و عزيز مصر از داستان يوسف ( ع ) چه مى خواهد ؟ ! چون عنايات ممتاز و سلوك خاص وى را از اوائل با بنيامين مشاهده كرده بودند ، شايد اين پرسش ذهن آنها را يكسره به اين سو منتقل گردانيد كه مبادا وى يوسف باشد كه به كاروان مصرش فروخته بوديم ! چون به اين مسئله متوجه شدند در يوسف عليه السّلام نيز به غور نگاه كردند ممكن است درين مرتبه خود يوسف ( ع ) خويشتن را آشكار نشان داده باشد ؛ يا صريح گفته باشد : كه من يوسفم ! خلاصه ، آنها سخت حيران و متعجّب شدند ، و بدون اختيار گفتند :  « أَ إِنَّكَ لَأَنْتَ يُوسُفُ »  راست گو تو يوسفى ؟ !\r\n قالَ أَنَا يُوسُفُ وَ هذا أَخِي \r\nگفت : من يوسفم ؛ و اين برادر من است !\r\nتفسير : آنكس كه مرا از او جدا كرده بوديد ؛ امروز نزد من نشسته !\r\n قَدْ مَنَّ اللَّهُ عَلَيْنا \r\nهر آئينه انعام كرد خدا بر ما ؛\r\n\r\n\r\n","description":"","footnote":"\r\n( 1 ) . تعبير مىشود ، تحقق مى يابد ،\r\n( 2 ) . از اسرار خانوادهء ما مطلّع است ،\r\n","page_name":" 285 ","page_number":309},
  {"content":"\r\n\r\nتفسير : هجر را به وصل ، خوارى را به عزّت ، رنج را به راحت ، زحمت را به عيش ، مبدّل كرد ؛ به غلامى كه چند درهم فروخته شده بود ، اكنون سلطنت مصر را ارزانى نمود .\r\n إِنَّهُ مَنْ يَتَّقِ وَ يَصْبِرْ فَإِنَّ اللَّهَ لا يُضِيعُ أَجْرَ الْمُحْسِنِينَ  ( 90 )\r\nهر آئينه هركه بترسد از خدا و صبر نمايد ؛ ( پس به درستى كه ) خدا ضايع نمى كند مزد نيكوكاران را .\r\nتفسير : حضرت شاه مى نگارد : هركه در حال مصيبت از حدود شرع خارج نگردد و مضطرب نشود ؛ عاقبت عطا بيشتر از بلا نصيب او مى گردد .\r\n قالُوا تَاللَّهِ لَقَدْ آثَرَكَ اللَّهُ عَلَيْنا وَ إِنْ كُنَّا لَخاطِئِينَ  ( 91 )\r\nگفتند : قسم به خدا ؛ هر آئينه برگزيد ترا خدا بر ما ؛ و به درستى كه ما بوديم خطاكنندگان .\r\nتفسير : ترا هر نوع فضيلت بر ما داد ، و تو شايستهء آن بودى ؛ از خطا و نسيان قدر تو را نشناختيم ؛ عاقبت ثابت شد كه خواب تو راست ، و حسد ما ضايع است .\r\n قالَ لا تَثْرِيبَ عَلَيْكُمُ الْيَوْمَ يَغْفِرُ اللَّهُ لَكُمْ \r\nگفت : هيچ سرزنش نيست بر شما امروز ؛ بيامرزد خدا مر شما را ؛\r\nتفسير : يوسف نمى خواست از برادران خود اين قدر نيز بشنود ؛ گفت : ديگر ياد مكنيد :\r\n\r\n","description":"","footnote":"","page_name":" 286 ","page_number":310},
  {"content":"\r\n\r\nامروز هيچ الزامى « 1 » به شما نيست ؛ تمام خطيئات شما را بخشودم ؛ آنچه گفتم به غرض اظهار احسان الهى ( ج ) و نتيجهء صبر و پرهيزگارى بود ؛ پس ازين از گناه شما ذكرى به ميان نخواهد آمد ! دعا مى كنم ، اگر گناهى به بارگاه الهى ( ج ) داشته باشيد ؛ آن را نيز خداوند ببخشد .\r\n وَ هُوَ أَرْحَمُ الرَّاحِمِينَ  ( 92 )\r\nو او مهربان ترين مهربانان است .\r\nتفسير : رحم من نيز پرتوى از رحمت الهى است .\r\n اذْهَبُوا بِقَمِيصِي هذا فَأَلْقُوهُ عَلى وَجْهِ أَبِي يَأْتِ بَصِيراً وَ أْتُونِي بِأَهْلِكُمْ أَجْمَعِينَ  ( 93 )\r\nببريد اين پيراهن مرا ؛ پس بيافگنيد آن را بر روى پدر من ، تا بيايد بينا ؛ و بياريد نزد من اهل خويش را همه يك جا .\r\nتفسير : به اين حال نتوانم به سفر شام پردازم . شما آنجا برويد ؛ پدر و مادر و ساير متعلقين را با خود بياوريد ! چون يوسف - عليه السلام - به وحى الهى ( ج ) يا از زبان برادران خود شنيده خواهد بود كه چشم پدر مهربانش نابينا يا ضعيف‌شده ؛ پيراهن خود را داد ، و گفت : به ديدگان پدر بمالند ؛ دوباره روشن مىشود .\r\nحضرت شاه مى نگارد : هر دردى را نزد خدا ( ج ) دوائى است . در هجر كسى كه ديدگان يعقوب ( ع ) نابينا شده بود ؛ چون چيزى از ملموس بدن وى رسيد ، به حال اصلى بازآمد . اين امر كرامتى بود كه از حضرت يوسف ( ع ) ظاهر شد . اگر كرامت گفته نشود نيز ، امرى مسلّم است ؛ زيرا ، در اين روزگار مشاهده افتاده كه در اثر كدام صدمت « 2 » شديد ، و يا وفرت شادى ، دفعتا كور بينا گرديده است .\r\n\r\n\r\n","description":"","footnote":"\r\n( 1 ) . كيفرى ، بازخواستى\r\n( 2 ) . يك صدمه ، يك ضربه\r\n","page_name":" 287 ","page_number":311},
  {"content":"\r\n\r\n وَ لَمَّا فَصَلَتِ الْعِيرُ قالَ أَبُوهُمْ إِنِّي لَأَجِدُ رِيحَ يُوسُفَ \r\nو چون جدا شد كاروان ، گفت پدر ايشان : هر آئينه من مى يابم بوى يوسف را ؛\r\nتفسير : قدرت الهى را مشاهده كنيد . يوسف ( ع ) وقتهاست كه در مصر مى زيست .\r\nهيچ‌گاه يعقوب ( ع ) نگفت : نكهت يوسف ( ع ) مى آيد ؛ زيرا ، بايد امتحان الهى ( ج ) انجام مى شد .\r\nاكنون چون دعوتش كرد ، همين كه كاروان با پيراهن يوسف از مصر روان شد ؛ بوى خوش آن ، مشام جانش را معطّر نمود ! نه تنها اين امر ، بلكه تمام واقعه ، مرقّع كاملى از شگفتى هاى قدرت پروردگار است . با وجود آنكه پيغمبر معروفى در شام زندگانى كند ؛ و شخصيّت جليل القدرى مانند يوسف ( ع ) در مصر سلطنت نمايد ؛ برادران چندين بار از شام به مصر آيند ، و مهمان يوسف شوند ؛ حكمت غامضه و مشيت قاهرهء خداوندى ساليان دراز پدر را به هجران مبتلا كند ؛ و به ريختن سيلاب خونين سرشك ، آزمون را به پايهء تكميل « 1 » رساند ! جلّت قدرته و عزّ سلطانه .\r\n لَوْ لا أَنْ تُفَنِّدُونِ  ( 94 )\r\nاگر به نقصان عقل نسبت نكنيد مرا .\r\nتفسير : اگر بگويم ، مى ترسم به فهم شما نيايد ؛ و گوئيد : اين پير محاسن سفيد دانش خود را از دست داده !\r\n قالُوا تَاللَّهِ إِنَّكَ لَفِي ضَلالِكَ الْقَدِيمِ  ( 95 )\r\nگفتند : قسم به خدا ؛ هر آئينه تو در خطاى قديم خودى !\r\n\r\n\r\n","description":"","footnote":"\r\n( 1 ) . تحقّق\r\n","page_name":" 288 ","page_number":312},
  {"content":"\r\n\r\nتفسير : هنوز محبّت يوسف ( ع ) ، يقين به زنده بودن و ديدار دوبارهء وى در دلت جا دارد ؛ همان تخيّلات ديرين به حيث نگهت يوسف عليه السّلام شده « 1 » ، در دماغ تو مى رسد .\r\n فَلَمَّا أَنْ جاءَ الْبَشِيرُ أَلْقاهُ عَلى وَجْهِهِ فَارْتَدَّ بَصِيراً \r\nپس چون بيامد پيش وى مژده رسان ، انداخت قميص را بر روى وى ؛ پس گشت بينا ؛\r\nتفسير : دوباره بينا شد ، و مانند گذشته هرچه را ديده مى توانست « 2 » .\r\n قالَ أَ لَمْ أَقُلْ لَكُمْ إِنِّي أَعْلَمُ مِنَ اللَّهِ ما لا تَعْلَمُونَ  ( 96 )\r\nگفت : آيا نگفته بودم شما را ، هر آئينه من مى دانم از جانب خدا آنچه نمى دانيد ؟ !\r\nتفسير : من نگفتم ، نگهت يوسف ( ع ) مى آيد ؟ ! عاقبت راست شد ! يا آنكه چون به پسران گفته بود : يوسف ( ع ) را جستجو كنيد ؛ از رحمت الهى ( ج ) چه بعيد است كه برساند به يكديگر ما را ؟ ! انّه قادر على ذلك ؛ و چنان شد .\r\n قالُوا يا أَبانَا اسْتَغْفِرْ لَنا ذُنُوبَنا إِنَّا كُنَّا \r\nگفتند : اى پدر ما ، آمرزش طلب كن براى ما گناهان ما را ؛ به درستى ما بوديم\r\n\r\n\r\n","description":"","footnote":"\r\n( 1 ) . به صورت . . . درآمده ،\r\n( 2 ) . مى توانست همه چيز را ببيند .\r\n","page_name":" 289 ","page_number":313},
  {"content":"\r\n\r\n خاطِئِينَ  ( 97 )\r\nگناهكاران .\r\nتفسير : توجّه كن و دعا نما ، و از خدا ( ج ) به ما « 1 » آمرزش خواه ؛ كه از ما خطاى بزرگ صادرشده ! مطلبشان « 2 » اين بود كه نخست تو ما را ببخشا ، و آنگه با دل صاف ، از بارگاه الهى ( ج ) آمرزش ما را بخواه ؛ زيرا ، تا خود نمى بخشيد ؛ چگونه آمرزش آنها را از خدا مى خواست ؟ !\r\n قالَ سَوْفَ أَسْتَغْفِرُ لَكُمْ رَبِّي إِنَّهُ هُوَ الْغَفُورُ الرَّحِيمُ  ( 98 )\r\nگفت : زود باشد كه آمرزش خواهم براى شما از پروردگار خود ؛ ( هر آئينه ) او آمرزنده مهربان است .\r\nتفسير : منتظر وقت اجابت باشيد ؛ در آن وقت ، به بارگاه الهى ( ج ) دست دعا را برافرازم . گويند : منتظر شب جمعه يا هنگام تهجّد بود .\r\n فَلَمَّا دَخَلُوا عَلى يُوسُفَ آوى إِلَيْهِ أَبَوَيْهِ وَ قالَ ادْخُلُوا مِصْرَ إِنْ شاءَ اللَّهُ آمِنِينَ  ( 99 )\r\nپس چون درآمدند بر يوسف ؛ جاى داد بسوى خود پدر و مادر خود را ، و گفت : درآئيد به مصر ، اگر خواهد خدا ، درحالى كه ايمنان باشيد .\r\nتفسير : بيرون از شهر به استقبال برآمد . مفسّرين را در اين امر اختلاف است . بعضى\r\n\r\n\r\n","description":"","footnote":"\r\n( 1 ) . براى ما\r\n( 2 ) . مقصودشان\r\n","page_name":" 290 ","page_number":314},
  {"content":"\r\n\r\nگويند : مادر يوسف ( ع ) قبلا وفات يافته بود ؛ چنان كه سابق نگاشتيم . در اينجا خاله مراد است .\r\nبعضى برآن اند تا هنوز « 1 » زنده بود ، و با حضرت يعقوب به مصر آمد . همه را گفت : به شهر درآئيد ؛ و ديگر از قحط ميانديشيد ؛ انشاء اللّه به جمعيّت بال و مرفّه الحال به سر مى بريد . بعضى مفسّران برآن اند كه يوسف ( ع ) اين الفاظ را پس از رسيدن به شهر گفت . گويا معنى  « ادْخُلُوا مِصْرَ »  اين است كه در مصر بدون انديشه سكونت كنيد .\r\n وَ رَفَعَ أَبَوَيْهِ عَلَى الْعَرْشِ وَ خَرُّوا لَهُ سُجَّداً  و برداشت پدر و مادر خود را بر تخت ؛ و افتادند بسوى او سجده كنان .\r\nتفسير : يوسف ( ع ) خود به تعظيم والدين پرداخت ، و آنها را بر تخت نشانيد . عزّتى كه خداى متعال بر يوسف ( ع ) مقرّر كرده بود ، كسى مانع آن شده نمى توانست « 2 » ، بروفق آئين آن روزگار ؛ پدر و مادر و همه برادران مقابل يوسف ( ع ) به سجده افتادند . اين سجدهء تعظيم بود .\r\nچنان كه حافظ عماد الدين ابن كثير گويد : از زمان آدم تا روزگار مسيح جايز بود ؛ شريعت محمديه آن را ممنوع و حرام گردانيد ، و بسا احاديث كه شاهد اين مدّعاست ؛ بلكه حضرت شاه عبد القادر ( رح ) اشارت حرمت آن را از  « أَنَّ الْمَساجِدَ لِلَّهِ »  استنباط نموده . بعضى مفسّران ، اينجا مقصود معنى متبادر سجده را نمى دانند ؛ و گويند : درين جا ، مراد از سجده تنها خم شدن مى باشد .\r\nبعضى برآن اند اين سجده براى يوسف ( ع ) نبود ؛ بلكه چون عزّت و عظمت يوسف ( ع ) را ديدند ، همه به سجدهء شكر خدا پرداختند . برين تقدير ، در  « وَ خَرُّوا لَهُ سُجَّداً »  لام سببيّه مى باشد ؛ يعنى ، به سبب عروج و اقتدار يوسف ( ع ) پيش خدا ( ج ) به سجده افتادند .\r\nتنبيه : تعظيم و عبادت دو چيز است ، جدا از همديگر ؛ تعظيم نمودن جز خدا ( ج ) به ديگرى ممنوع نيست ؛ البته جز خدا به ديگرى عبادت كردن شرك جلى است ، و آن هرگز اجازه داده نشده و نمى شود ؛ ولو براى يك لمحه هم باشد . غير از خداى يگانهء متعال ديگرى را ، در هر مرتبه باشد ، مالك مستقل سود و زيان دانستن ، و براى وى سجده و عبادت كردن ، شرك جلى مى باشد ؛ و در هيچ‌يك از اديان آسمانى اجازه داده نشده ؛ بلى ، سجدهء تعظيم ، يعنى سجده كردن خالى از عقيدهء عبادت كه در بالا مذكور شد محض « 3 » به غرض تعظيم و تكريم سر به سجود نهادن ،\r\n\r\n\r\n","description":"","footnote":"\r\n( 1 ) . تا اين وقت ، تا اين زمان ،\r\n( 2 ) . نمى توانست مانع آن بشود ، باشد ؛\r\n( 3 ) . فقط\r\n","page_name":" 291 ","page_number":315},
  {"content":"\r\n\r\nدر شرايع سابق جايز بود ؛ امّا شريعت محمّدى - على صاحبها الصلاة و التسليم - اساس آن را برافكند . حضرت شاه ولى اللّه ( رح ) انواع شرك را به دقّت تفصيل داده ؛ مطالعه شود .\r\n وَ قالَ يا أَبَتِ هذا تَأْوِيلُ رُءْيايَ مِنْ قَبْلُ قَدْ جَعَلَها رَبِّي حَقًّا \r\nو گفت : اى پدر من ، اين است تعبير خواب من ، پيش از اين ؛ هر آئينه گردانيد آن را پروردگار من راست ؛\r\nتفسير : مرا هيچ دخلى در آن نيست ؛ بايد تعبير خواب انجام مى شد ؛ خداوند آن را به پايان رسانيد « 1 » .\r\n وَ قَدْ أَحْسَنَ بِي إِذْ أَخْرَجَنِي مِنَ السِّجْنِ وَ جاءَ بِكُمْ مِنَ الْبَدْوِ مِنْ بَعْدِ أَنْ نَزَغَ الشَّيْطانُ بَيْنِي وَ بَيْنَ إِخْوَتِي إِنَّ رَبِّي لَطِيفٌ لِما يَشاءُ إِنَّهُ هُوَ الْعَلِيمُ  و به درستى كه نيكوئى كرده است به من چون بيرون آورد مرا از زندان ؛ و آورد شما را از باديه ، بعد از آنكه خلاف افكند شيطان ميان من و ميان برادران من ؛ ( هر آئينه ) پروردگار من تدبير نيك سازنده است چيزى را كه خواهد ؛ هر آئينه اوست دانا ،\r\n\r\n\r\n","description":"","footnote":"\r\n( 1 ) . تحقق بخشيد .\r\n","page_name":" 292 ","page_number":316},
  {"content":"\r\n\r\n الْحَكِيمُ  ( 100 )\r\nباحكمت .\r\nتفسير : به تذكار احسانات الهى ( ج ) پرداخت ؛ و آنها را به تدبير لطيف الهى ( ج ) متوجّه گردانيد ؛ و گفت چگونه خداوند مرا از زندان نجات داد و حكمران مستقل گردانيد و نزاعى كه شيطان ميان من و برادرانم افكنده بود ، و اميد يك جا شدن نبود ، چگونه وسايل جمعيّت ما را فراهم نمود . از مصايب خود ذكرى به ميان نياورد ، و شكايتى نكرد ، و داستان برادران را چنان بيان كرد كه تجاوز و تقصير هيچ‌يك از فريقين از آن محسوس نشود ؛ مبادا برادران به شنيدن خجل شوند ! اللّه اكبر ! جز پيغمبران ، كيست كه داراى اين همه خصايل ستوده باشد ؟ !\r\n * رَبِّ قَدْ آتَيْتَنِي مِنَ الْمُلْكِ وَ عَلَّمْتَنِي مِنْ تَأْوِيلِ الْأَحادِيثِ \r\nاى پروردگار من دادى ، مرا چيزى از پادشاهى ؛ و آموختى مرا از تعبير خواب ها ؛\r\nتفسير : تأويل « الاحاديث » در ركوع اوّل اين سوره گذشت .\r\n فاطِرَ السَّماواتِ وَ الْأَرْضِ أَنْتَ وَلِيِّي فِي الدُّنْيا وَ الْآخِرَةِ تَوَفَّنِي مُسْلِماً \r\nاى پيداكنندهء آسمانها و زمين ، توئى كارساز من در دنيا و آخرت ؛ بميران مرا مسلمان .\r\n\r\n","description":"","footnote":"","page_name":" 293 ","page_number":317},
  {"content":"\r\n\r\nتفسير : يا به شوق ديدار الهى ( ج ) آرزوى مرگ نموده ؛ يا مطلبش « 1 » اين بود كه هروقت مرگ فرارسد ، درحال اسلام ( يعنى به تسليم و رضاى كامل ) فرارسد .\r\nتنبيه : در حديث است ، بايد هيچكس از مصيبت و رنج مضطرب نشود ، و مرگ نطلبد . از اين برمى آيد كه اگر مقصود از آرزوى مرگ ديدار خدا يا غرض صالح باشد ، جايز است ؛ چنان كه ساحران فرعون دعا كردند  « رَبَّنا أَفْرِغْ عَلَيْنا صَبْراً وَ تَوَفَّنا مُسْلِمِينَ »  « 2 » يا ، حضرت مريم گفته بود :  « يا لَيْتَنِي مِتُّ قَبْلَ هذا وَ كُنْتُ نَسْياً مَنْسِيًّا » .  « 3 »\r\nدر حديث حضرت معاذ ( رض ) است : « و اذا اردت بقوم فتنة فاقبضنى اليك غير مفتون » حديثى در مسند احمد است « يكره الموت و الموت خير للمؤمنين من الفتن » چون فتنه ها هجوم آورد ، حضرت شاه ولايت مآب كرّم اللّه وجهه دعا كرده گفت : « اللّهم خذنى اليك فقد سئمتهم و سئمونى » ! هنگامى كه امام بخارى با امير خراسان مجادله مى كرد ، گفت : « اللّهم توفّنى اليك » . در حديث واردشده كه هنگام فتنهء دجّال ، مردى از كنار قبرى عبور كند ؛ چون فتن و زلازل را مشاهده كند . گويد : « يا ليتنى مكانك » ؛ كاش من به جاى تو بودمى !\r\n وَ أَلْحِقْنِي بِالصَّالِحِينَ  ( 101 )\r\nو دررسان مرا با صالحان ؛\r\nتفسير : اين كلمات مانند آنست كه حضرت ختمى مرتبت - عليه و على آله الف صلوة و تحيّت - در بيمارى مرگ فرمود : « اللّهم فى الرّفيق الاعلى » .\r\nحضرت شاه ( رح ) مى نگارد : چون يوسف ( ع ) علم كامل يافت ، و بنعمت فراوان نايل گرديد ، به شوق افتاد كه به مقام آبا و اجداد خود نيز فايز گردد ؛ گويا ، مقصد وى از گفتن  « وَ أَلْحِقْنِي بِالصَّالِحِينَ »  اين بود كه مرا به مرتبهء اسحاق و ابراهيم برسان تا هنگامى كه حضرت يعقوب ( ع ) در قيد حيات بود امور پادشاهى را منتظم مى كرد . همين كه يعقوب ( ع ) وفات كرد ، به اختيار خود از آن دست برداشت . مفسران گويند :\r\nيعقوب عليه السّلام وصيّت كرده بود كه نعش وى را به شام دفن كنند ؛ چنان كه جنازه اش را به شام نقل دادند ، و در آنجا به خاك سپردند . حضرت يوسف ( ع ) گفت : روزگارى فراز آيد كه بنى اسرائيل از مصر برآيند « 4 » و مرا\r\n\r\n\r\n","description":"","footnote":"\r\n( 1 ) . مقصودش\r\n( 2 ) . سورهء اعراف ، آيهء 126 .\r\n( 3 ) . سورهء مريم ، آيهء 23 .\r\n( 4 ) . بيرون آيند ،\r\n","page_name":" 294 ","page_number":318},
  {"content":"\r\n\r\nنيز با خود ببرند . چون حضرت موسى ( ع ) با بنى اسرائيل از مصر برآمد « 1 » ، تابوت حضرت يوسف را نيز با خود برداشت ؛ و اللّه اعلم .\r\n ذلِكَ مِنْ أَنْباءِ الْغَيْبِ نُوحِيهِ إِلَيْكَ وَ ما كُنْتَ لَدَيْهِمْ إِذْ أَجْمَعُوا أَمْرَهُمْ وَ هُمْ يَمْكُرُونَ  ( 102 )\r\nاين گفته از اخبار غيب است ، وحى مى كنيم آن را بسوى تو ؛ و تو نبودى نزديك ايشان ، چون جمع كردند راى هاى خود را ؛ و ايشان مكر مى كردند .\r\nتفسير : هنگامى كه برادران يوسف عليه السّلام مشوره « 2 » و تدبير مى كردند كه يوسف عليه السّلام را از پدر جدا كنند و در چاه افكنند ، تو پيش آنها نبودى تا گفتارشان را مى شنيدى ، و احوال را معاينه مى كردى ؛ پس اين همه وقايع را جز وحى الهى ( ج ) كه به تو آموخت ؟ ! تو خواننده و نويسنده نمى باشى ، و از هيچ آموزگار ظاهرى مستفيد نشده اى ؛ پس اين همه وقايع را كه در انجيل و غيره نيز اين قدر به تفصيل ذكرنشده ، جز خدا ( ج ) كه به تو تعليم كرد ؟ !\r\n وَ ما أَكْثَرُ النَّاسِ وَ لَوْ حَرَصْتَ بِمُؤْمِنِينَ  ( 103 )\r\nو نيستند اكثر مردمان گروندگان ، اگرچه حرص مى دارى بر ايمان ايشان .\r\nتفسير : با وجود اين همه دلايل واضحه بر صداقت تو ، اكثر كسانى هستند كه به هيچ نوع ايمان نمى آورند .\r\n وَ ما تَسْئَلُهُمْ عَلَيْهِ مِنْ أَجْرٍ إِنْ هُوَ إِلَّا ذِكْرٌ \r\nو سؤال نمى كنى از ايشان بر آن هيچ مزدى ؛ نيست اين مگر پند\r\n\r\n\r\n","description":"","footnote":"\r\n( 1 ) . بيرون شد ،\r\n( 2 ) . مشورت ، توطئه\r\n","page_name":" 295 ","page_number":319},
  {"content":"\r\n\r\n لِلْعالَمِينَ  ( 104 )\r\n( مر ) عالم ها را .\r\nتفسير : اگر آنها نمى پذيرند ، نپذيرند ؛ زيانى به تو عايد نيست . تو مزد تبليغ را از ايشان نمى خواهى ، كه آنها موقوف دارند ؛ مطلوب نصيحت و تعليم بود ، كردى و مى كنى .\r\n وَ كَأَيِّنْ مِنْ آيَةٍ فِي السَّماواتِ وَ الْأَرْضِ يَمُرُّونَ عَلَيْها وَ هُمْ عَنْها مُعْرِضُونَ  ( 105 )\r\nو بسا از نشانه هاست در آسمانها و زمين ؛ مى گذرند بر آن ، و ايشان از آن آيت ها روى گردانندگانند .\r\nتفسير : چنان كه به شنيدن آيات تنزيليّه بر تو ايمان نمى آرند ؛ بدين آيات تكوينّيه نيز درس توحيد نمى گيرند . در حقيقت ، شنيدن و ديدن آنها محض « 1 » سرسرى است ؛ اگر آنها غورى در آيات الهى ( ج ) مى كردند ، منتفع مى شدند ؛ چون توجه نباشد ، ايمان از كجا بدست آيد ؟ !\r\n وَ ما يُؤْمِنُ أَكْثَرُهُمْ بِاللَّهِ إِلَّا وَ هُمْ مُشْرِكُونَ  ( 106 )\r\nو ايمان نمى آرند اكثر ايشان به خدا ؛ مگر درحالى كه با وى شريك نيز مى گيرند .\r\nتفسير : باوجود آنكه همه بر زبان مى گويند : خالق و مالك خداست مگر « 2 » بعضى بتان را به خدائى سهيم مى گردانند ؛ چنان كه مشركان عرب هنگام تلبيه مى گفتند : « لبّيك اللّهم لبّيك ؛ لبّيك لا شريك لك ؛ الّا شريكا هو لك ؛ تملكه و ما ملك » : بعضى به وى « 3 » دختر قرار مى دهند ، و بعضى او را محتاج روح و مادّه مى دانند . برخى به احبار و رهبان اختيارات خدائى\r\n\r\n\r\n","description":"","footnote":"\r\n( 1 ) . فقط\r\n( 2 ) . ليكن\r\n( 3 ) . براى وى\r\n","page_name":" 296 ","page_number":320},
  {"content":"\r\n\r\nمى دهند . اكثر به خس وخاشاك تعزيه پرستى ، قبرپرستى ، پيرپرستى ، چشمهء بى آلايش توحيد را مكدّر مى كنند . توحيد حقيقى آنست كه از ريا و هواپرستى پاك باشد . خلاصه ، در ميان كسانى كه بر زبان دعواى ايمان دارند ، كمتر كسيست كه در عقيده يا عمل مرتكب شرك جلى يا خفى نشده باشد ؛ اعاذنا اللّه من ساير انواع الشّرك .\r\n أَ فَأَمِنُوا أَنْ تَأْتِيَهُمْ غاشِيَةٌ مِنْ عَذابِ اللَّهِ أَوْ تَأْتِيَهُمُ السَّاعَةُ بَغْتَةً وَ هُمْ لا يَشْعُرُونَ  ( 107 )\r\nآيا ايمن شدند از آنكه بيايد به ايشان عقوبتى از عذاب خدا ؛ يا بيايد به ايشان قيامت ناگهان ؟ و ايشان آگاه نباشند !\r\nتفسير : آنها چرا اين قدر مطمئن و بى غم اند ؟ آيا براى آنكه از حوادث هولناك قيامت و عذاب الهى ( ج ) محفوظ بمانند ، انتظامى كرده اند ؟ !\r\n قُلْ هذِهِ سَبِيلِي أَدْعُوا إِلَى اللَّهِ عَلى بَصِيرَةٍ أَنَا وَ مَنِ اتَّبَعَنِي وَ سُبْحانَ اللَّهِ وَ ما أَنَا مِنَ الْمُشْرِكِينَ  ( 108 )\r\nبگو : اين راه من است ؛ مى خوانم بسوى خدا ( بر بينائى ) ديده و دانسته ؛ من ، و هركه پيروى من كرده است ؛ و پاكى خداراست ؛ و نيستم من از شرك آرندگان .\r\n\r\n","description":"","footnote":"","page_name":" 297 ","page_number":321},
  {"content":"\r\n\r\nتفسير : راه من توحيد خالص است ، من سرتاسر جهان را دعوت مى دهم « 1 » كه از اوهام و انديشه هاى باطل بگذرند و بسوى خداى يگانه رجوع كنند ؛ به توحيد وى ، به صفات و كمالات وى ، به احكام وى ، معرفت صحيح از راه صحيح حاصل نمايند . من و همراهان من ، بدين راه راست ، به فروغ حجّت و برهان و پرتو بصيرت و وجدان روانيم . خدا ( ج ) نورى به من كرامت كرده كه در پرتو آن ذهن تمام پيروان من روشن گرديده است . در اينجا كوركورانه از كس تقليد نمى شود ؛ رهروان خالص توحيد ، هر قدمى كه برمى دارند در باطن خويش فروغ خاص معرفت و بصيرت را مى بينند ، و لذّت خاص عبوديّت محض را حس كرده ، بى اختيار فرياد مى برآرند : سبحان اللّه و ما انا من المشركين !\r\n وَ ما أَرْسَلْنا مِنْ قَبْلِكَ إِلَّا رِجالًا نُوحِي إِلَيْهِمْ مِنْ أَهْلِ الْقُرى أَ فَلَمْ يَسِيرُوا فِي الْأَرْضِ فَيَنْظُرُوا كَيْفَ كانَ عاقِبَةُ الَّذِينَ مِنْ قَبْلِهِمْ وَ لَدارُ الْآخِرَةِ خَيْرٌ لِلَّذِينَ اتَّقَوْا أَ فَلا تَعْقِلُونَ  ( 109 )\r\nو نفرستاديم پيش از تو مگر مردانى كه وحى مى فرستيم به ايشان از اهل ده ها ؛ آيا سير نكرده اند در زمين كه مى ديدند چگونه شد آخر كار آنان كه پيش از ايشان بودند ؛ و هر آئينه سراى آخرت بهتر است مر آنان را كه پرهيز كردند ؛ آيا نمى فهميد ؟ !\r\nتفسير : پيش تر نيز ؛ فرشتگان آسمان را به نبوّت نفرستاده بوديم ؛ انبياء سابقين مردانى بودند كه در قريه ها سكونت داشتند ؛ پس بسنجيد كه بر تكذيب كنندگان آنها در دنيا چه واقع\r\n\r\n\r\n","description":"","footnote":"\r\n( 1 ) . دعوت مى كنم ، فرخوان مى دهم\r\n","page_name":" 298 ","page_number":322},
  {"content":"\r\n\r\nشد ؛ حال آنكه در دنيا به كافران هم اكثر اوقات عيش نصيب مىشود ، ليكن بهبودى آخرت ، خالص براى كسانى است كه از شرك و كفر پرهيز مى كنند . اين تنبيه براى كفّار مكّه است ، تا از احوال گذشتگان عبرت حاصل كنند .\r\nتنبيه : از اين آيت برمى آيد كه زنان هيچ‌گاه به نبوت سرافراز نشده « 1 » ؛ قرآن مجيد به حضرت مريم هم رتبهء « صدّيقه » داده است . همچنين از اين آيت ظاهر مىشود كه از اهل بوادى ( افراد غيرمتمدّن جنگلى ) پيغمبرى مبعوث نشده .\r\n حَتَّى إِذَا اسْتَيْأَسَ الرُّسُلُ وَ ظَنُّوا أَنَّهُمْ قَدْ كُذِبُوا جاءَهُمْ نَصْرُنا فَنُجِّيَ مَنْ نَشاءُ وَ لا يُرَدُّ بَأْسُنا عَنِ الْقَوْمِ الْمُجْرِمِينَ  ( 110 )\r\nتا آنگاه كه نوميد مى شدند فرستادگان از ايمان ايشان ، و گمان مى بردند به آنكه ايشان ( به درستى كه ) مكذوب شدند ! آمد به ايشان نصرت ما ؛ پس نجات داده شد هركه را خواستيم ؛ و ردّ كرده نمى شود عذاب ما از گروه ستمگاران .\r\nتفسير : از تأخير عذاب فريب مخوريد ؛ به قوم هاى سابقه هم مهلت هاى طويل داده شده ، و در نزول عذاب آن قدر تأخير واقع گرديد كه منكرين بكلّى مطمئن شده ، بيش از پيش شرارت كردند ؛ چون پيغمبران اين حالات را ديدند ، از ايمان آوردن قوم مأيوس شدند . برعلاوه « 2 » ، از طرف خدا ( ج ) آن قدر تأخير شد كه مدّت دراز هيچ آثار عذاب به نظر نمى آمد . خلاصه ، حالات كفّار و تأخير عذاب براى آنها موجب يأس بود . كفّار چون اين منظره را ديدند ، يقين كردند مواعيدى كه پيغمبران به فيروزى خود و هلاك آنها كرده بودند ، همه دروغ ، و براى تهديد ماست ! اگر در قلوب انبياء خطراتى وارد شده باشد بعيد نيست ؛ چنان كه جاى ديگر است :  « وَ زُلْزِلُوا حَتَّى يَقُولَ الرَّسُولُ وَ الَّذِينَ آمَنُوا مَعَهُ : مَتى نَصْرُ اللَّهِ »  ( بقره ، ركوع 26 ) ، آنگاه كه اطمينان گنهگاران و تشويش انبيا تا اين حدّ رسيد ، ناگهان مدد آسمانى فرود آمد ؛\r\n\r\n\r\n","description":"","footnote":"\r\n( 1 ) . نشده اند ؛\r\n( 2 ) . به علاوه ،\r\n","page_name":" 299 ","page_number":323},
  {"content":"\r\n\r\nمؤمنين فرمانبردار را نگهبانى كرد ، و بنياد گنهگاران را برافگند .\r\nتنبيه « 1 » : از رحمت و مهربانى غيرمحدود الهى ( ج ) مأيوس شدن ، كفر است ، لكن به اعتبار حالات و اسباب ظاهرى كفر نيست ؛ يعنى ، مى توان گفت : تا جائى كه فلان كار به اسباب ظاهرى تعلّق دارد . مأيوسى است از رحمت كامل الهى ( ج ) نااميدى نمى باشد . در آيت  « حَتَّى إِذَا اسْتَيْأَسَ الرُّسُلُ »  مراد همين يأس از اسباب و آثار ظاهرى است ؛ ورنه ، پيغمبران از رحمت خداى متعال مأيوس نمى شوند .\r\nتنبيه « 2 » : وسوسهء كفر ، كفر نيست ؛ بلكه منافى ايمان و عصمت نيز نمى باشد . در حديث آمده است كه صحابه ( رض ) عرض كردند : يا رسول اللّه ( ص ) ما بى اختيار در دل هاى خود چيزهائى مى يابيم كه به جاى آنكه آنها را بر زبان آريم ، بهتر است بسوزيم ! آن حضرت فرمود :\r\n« آيا چنان مى يابيد ؟ » عرض كردند : بلى ، فرمود : « ذاك صريح الايمان » اين است ايمان صريح .\r\n لَقَدْ كانَ فِي قَصَصِهِمْ عِبْرَةٌ لِأُولِي الْأَلْبابِ \r\nهر آئينه هست در قصّهء پيغمبران پندى خداوندان خرد را ؛\r\nتفسير : اينها افسانه و ناول « 1 » نيست ؛ حقايقى است تاريخى كه دانشمندان از آن درس گيرند .\r\n ما كانَ حَدِيثاً يُفْتَرى وَ لكِنْ تَصْدِيقَ الَّذِي بَيْنَ يَدَيْهِ وَ تَفْصِيلَ كُلِّ شَيْءٍ وَ هُدىً وَ رَحْمَةً لِقَوْمٍ يُؤْمِنُونَ  ( 111 )\r\nنيست قرآن سخنى كه به دروغ بربافته شده باشد ؛ و ليكن هست ( باوردارنده ) موافق آنچه پيش از وى است ؛ و بيان كننده هرچيز را ؛ و هدايت و رحمت است به گروهى كه ايمان دارند .\r\n\r\n\r\n","description":"","footnote":"\r\n( 1 ) . رمان\r\n","page_name":" 300 ","page_number":324},
  {"content":"\r\n\r\nتفسير : در قرآن كريم كه اين داستان ها بيان شده ، چيزى دروغ نيست ؛ تمام اخبار راست سابق را تصديق ، و هرچيز ضرورى را صريح بيان مىكند ؛ چون مؤمنان از آن نفع مى بردارند « 1 » ؛ بنابرآن ، خاص « 2 » در حق آنها ذريعهء هدايت و رحمت است . نفعنا اللّه بعلومه ، و رزقنا تلاوته آناء اللّيل و آناء النهار ، و جعله حجّة لنا لا علينا ؛ آمين .\r\nسورهء يوسف ( ع ) به پايان رسيد .\r\n\r\n\r\n","description":"","footnote":"\r\n( 1 ) . برمى دارند ؛ مى برند ؛\r\n( 2 ) . بنابراين ، تنها\r\n","page_name":" 301 ","page_number":325},
  {"content":"\r\n\r\nترتيبها 13 سورة الرّعد آياتها 43\r\n\r\nسورة الرعد\r\nمكية ، و هى ثلاث و اربعون آية و ست ركوعات سورهء رعد ، مكّى ، و چهل و سه آيت ، و شش ركوع است .\r\nبسم الله الرحمن الرحيم   المر تِلْكَ آياتُ الْكِتابِ وَ الَّذِي أُنْزِلَ إِلَيْكَ مِنْ رَبِّكَ الْحَقُّ وَ لكِنَّ أَكْثَرَ النَّاسِ لا يُؤْمِنُونَ   ( 1 )\r\n( آغاز مى كنم ) به نام خدائى كه بى اندازه مهربان ، نهايت بارحم است .\r\nاينها آيات كتاب ( قرآن ) است ؛ و آنچه فروفرستاده شده بسوى تو از پروردگار تو حق است ؛ و ليكن بيشتر مردمان نمى گروند ( بدان ) .\r\nتفسير : در اينجا چيزى كه خوانده مىشود ، آياتى است از كتاب عظيم الشان . اين كتاب كه از طرف پروردگار تو بر تو فرستاده شده ، يقينا حق است . شگفتا كه اكثر مردم چنان حقيقت آشكار را نمى پذيرند .\r\n اللَّهُ الَّذِي رَفَعَ السَّماواتِ بِغَيْرِ عَمَدٍ تَرَوْنَها \r\nخدا آن است كه ( برداشت ) بلند كرده آسمانها را به غير ستون ها كه مى بينيد آن را ؛\r\nتفسير : مى بينيد كه خداى توانا براى دار دنيا بدون ستون و پايه چه سقف بزرگ آفريده كه بايد\r\n\r\n","description":"","footnote":"","page_name":" 302 ","page_number":326},
  {"content":"\r\n\r\nقائل شد كه استناد آن جز به ستون غيرمرئى قدرت به چيز ديگر نيست :  « وَ يُمْسِكُ السَّماءَ أَنْ تَقَعَ عَلَى الْأَرْضِ إِلَّا بِإِذْنِهِ »  ( حجّ ، ركوع 9 ) . اگر نظريهء كشش اجسام « 1 » صحيح باشد ، هم منافى اين آيت نيست ؛ زيرا كشش چيزى ، و « عمد » چيزى ديگر است . بالفرض « 2 » ، عمد را بر كشش حمل نمايند ؛ باز هم از جملهء مرئيّات نمى باشد . روى عن ابن عبّاس و مجاهد و الحسن و قتادة و غير واحد ، انّهم قالوا : لها عمد و لكن لا نرى ( ابن كثير ) ؛ يعنى ، بزرگان مذكور فرموده اند كه آن آسمانها ستون ها دارند ، ولى ما آنها را ديده نمى توانيم « 3 » ؛ و اللّه اعلم .\r\n ثُمَّ اسْتَوى عَلَى الْعَرْشِ \r\nپس ( قصد كرد ) قائم شد بر عرش ؛\r\nتفسير : راجع به  « اسْتَوى عَلَى الْعَرْشِ »  در سورهء اعراف ، در آخر پارهء هشتم ، شرح و بسطى داده ايم ؛ مطالعه بايد نمود .\r\n وَ سَخَّرَ الشَّمْسَ وَ الْقَمَرَ كُلٌّ يَجْرِي لِأَجَلٍ مُسَمًّى  و رام كرد آفتاب و مهتاب را ؛ هر يكى مى رود بر وقت مقرّر تفسير : آفتاب دورهء خود را در سالى ، و ماه به شهرى « 4 » تمام مىكند ؛ و هرگاه  « لِأَجَلٍ مُسَمًّى »  به معنى وقت مقرّر گرفته شود ؛ نتيجه اين مىشود كه آفتاب و ماه تا قيامت به همين وتيره « 5 » روان مى باشند .\r\n يُدَبِّرُ الْأَمْرَ يُفَصِّلُ الْآياتِ لَعَلَّكُمْ  تدبير مىكند كار خود را ؛ بيان مىكند نشانه هاى قدرت خود را ؛ تا شما\r\n\r\n\r\n","description":"","footnote":"\r\n( 1 ) . جاذبهء عمومى\r\n( 2 ) . به فرض آنكه\r\n( 3 ) . نمى توانيم ببينيم ؛\r\n( 4 ) . ماهى\r\n( 5 ) . به همين رويّه ، به همين شيوه\r\n","page_name":" 303 ","page_number":327},
  {"content":"\r\n\r\n بِلِقاءِ رَبِّكُمْ تُوقِنُونَ  ( 2 )\r\nبه ملاقات پروردگار خود يقين كنيد .\r\nتفسير : ذاتى كه چنين مخلوقات بزرگ را از عدم به وجود آورده ؛ دوباره زنده كردن شما نزد او چه دشوار است ؟ ! علاوه برين ، يك حكومت مدبّر و باخبر و قوى نمى خواهد كه مجرمان و ياغيان هميشه آزاد باشند ؛ و از رفاه رعاياى تابع و باوفا صرف‌نظر نمى كند . پس خداوندى كه يگانه مالك زمين و آسمان است ، و مخلوقات علوى و سفلى را به تدبير و حكمت بى مثال خود به بهترين صورت اداره مىكند ؛ چه امكان دارد كه مطيع و عاصى را مهمل گذارد ؟ ! بل « 1 » ضرور « 2 » روزى مى رسد كه وفاداران صلهء « 3 » وفادارى خود را بگيرند ، و مجرمان به سزاى خود رسند . چون در حيات دنيوى بين مطيع و عاصى امتيازى ديده نمى شود ، ضرور قبول بايد نمود كه بعد از انقضاى اين زندگى ، زندگى ديگرى هم مى باشد كه تمام مخلوقات به حضور عدالت ربّانى حاضر مى شوند ، و ثمرهء اعمال تمام عمر خود را مى چشند .\r\n وَ هُوَ الَّذِي مَدَّ الْأَرْضَ وَ جَعَلَ فِيها رَواسِيَ وَ أَنْهاراً \r\nو او آن است كه گسترد زمين را ، و نهاد در آن كوههاى ( محكم ) و نهرها ؛\r\nتفسير : كوههايى كه جابه جا ايستاده اند ، و درياهائى كه پيوسته در جريان اند .\r\n وَ مِنْ كُلِّ الثَّمَراتِ جَعَلَ فِيها زَوْجَيْنِ اثْنَيْنِ \r\nو از همه ميوه ها بيافريد در آن دو صنف ؛\r\nتفسير : يعنى ، خرد و كلان ، ترش و شيرين ، سياه و سفيد ، گرم و سرد ، به اصول تحقيقات جديد در هريك نر و ماده يافت مىشود .\r\n\r\n\r\n","description":"","footnote":"\r\n( 1 ) . بلكه\r\n( 2 ) . حتما\r\n( 3 ) . پاداش ، جايزه\r\n","page_name":" 304 ","page_number":328},
  {"content":"\r\n\r\n يُغْشِي اللَّيْلَ النَّهارَ \r\nمى پوشاند شب را به روز ؛\r\nتفسير : معنى آن در سورهء اعراف ، در پايان پارهء هشتم ، بيان شده ؛ مطالعه بايد نمود .\r\n  إِنَّ فِي ذلِكَ لَآياتٍ لِقَوْمٍ يَتَفَكَّرُونَ ( 3 ) وَ فِي الْأَرْضِ قِطَعٌ مُتَجاوِراتٌ وَ جَنَّاتٌ مِنْ أَعْنابٍ وَ زَرْعٌ وَ نَخِيلٌ صِنْوانٌ وَ غَيْرُ صِنْوانٍ يُسْقى بِماءٍ واحِدٍ وَ نُفَضِّلُ بَعْضَها عَلى بَعْضٍ فِي الْأُكُلِ إِنَّ فِي ذلِكَ لَآياتٍ لِقَوْمٍ يَعْقِلُونَ   ( 4 )\r\n( هرآئينه ) در اين نشانه هاست قومى را كه تفكّر مى كنند .\r\nو در زمين قطعه ها مختلف است پيوسته با يكديگر ، و بوستان ها است از درختان انگور ، و كشتزار و خرمابنان چند شاخ از يك اصل رسته و غير آن بلكه متفرّقه الاصول ؛ آب داده مىشود به يك آب ؛ و برترى مى دهيم بعضى را بر بعضى در ميوه ها ؛ ( هر آئينه ) در اين نشانه هاست قومى را كه غور مى كنند .\r\n\r\n","description":"","footnote":"","page_name":" 305 ","page_number":329},
  {"content":"\r\n\r\nتفسير : در مقابل آسمانهاى بلند ، زمين پست مذكورشده ؛ و با آسمان ، از آفتاب و ماه كه حركت جداگانه و وظايف مختلفه دارند ، بيانى رفته . كارى كه از اشعّهء پرحرارت آفتاب به وجود مى آيد از برودت ملايم ماه ساخته نمى شود . همچنان « 1 » ، احوال مختلف زمين و چيزهاى مختلفى كه به زمين تعلّق دارد ، اينجا مذكور گرديد كه جائى كوه هاى ايستاده ، و جائى درياهاى روان است ، و ميوه ها به اعتبار شكل و صورت ، رنگ و لذّت ، خردى و كلانى ، تذكير و تأنيث ، از هم مختلف‌اند . زمين به وجود روز و شب ، گاهى روشن و زمانى تاريك مى باشد ؛ و تعجّب است ، اگرچه چند قطعهء مختلف زمين از يك جنس بوده ، و از يك آب سيراب مى گردد ، و از تابش آفتاب حرارت مى گيرد ، و بر همه يك هوا مى وزد ؛ امّا ، ثمرات مختلف و متنوّع مىدهد ، و در كثرت و قلّت محصولات هم آن قدر تفاوت مى باشد كه بيننده حيران مىشود . اهل فكر و دقّت از مشاهدهء اين همه آثار قدرت ، به آن مى رسند كه انسان هم اگرچه همه از يك نوع اند ، و يك ابر رحمت و يك آفتاب هدايت او را تربيه « 2 » مىكند ، امّا باز هم از حيث مادّه و معنى اختلافات زياد دارند ؛ و همان قدرت غيرمحدود است كه از زمين تا آسمان نظام تركيبى تمام مخلوقات را به قبضهء خود گرفته است و بروفق استعداد هرچيز ، دايرهء عمل و اثر آن را به بسيار استوارى تحديد « 3 » نموده است . پس براى آن خدايى كه قدرت و اختيار لايتناهى دارد ، چه مشكل است كه مردگان را حيات دوباره دهد ؛ و عناصر ممتزجهء اين عالم را تجزيهء كيمياوى نموده ، هر خير و شر را به مستقرّش برساند ؟ !\r\n * وَ إِنْ تَعْجَبْ فَعَجَبٌ قَوْلُهُمْ أَ إِذا كُنَّا تُراباً أَ إِنَّا لَفِي خَلْقٍ جَدِيدٍ \r\nو اگر تعجّب كنى ، پس عجب است سخن ايشان كه آيا وقتى كه خاك شويم ، آيا ما در آفرينش نو خواهيم بود ؟ !\r\nتفسير : ازين عجب تر چه باشد ؛ ذاتى كه اوّل چيزى را پيدا كرده « 4 » ، به ساختن دوبارهء آن قادر نباشد ؟ ! العياذ بالله .\r\n\r\n\r\n","description":"","footnote":"\r\n( 1 ) . همچنين\r\n( 2 ) . تربيت\r\n( 3 ) . تعيين\r\n( 4 ) . پديدار گردانيده ، پديدآورده ،\r\n","page_name":" 306 ","page_number":330},
  {"content":"\r\n\r\n أُولئِكَ الَّذِينَ كَفَرُوا بِرَبِّهِمْ وَ أُولئِكَ الْأَغْلالُ فِي أَعْناقِهِمْ وَ أُولئِكَ أَصْحابُ النَّارِ هُمْ فِيها خالِدُونَ  ( 5 )\r\nآن گروه كسانى اند كه نگرويدند به پروردگار خود ؛ و ايشانند با اين صفت كه طوق ها در گردن ايشان باشد ؛ و ايشانند اهل آتش ؛ آنها در آنجا جاويدان باشند .\r\nتفسير : طايفه كه از بعث بعد الموت « 1 » انكار مى كنند ، در حقيقت از قدرت و شهنشاهى خداى توانا انكار مى نمايند . پس سزايشان آنست كه در گلويشان طوق ، و به دست و پايشان زنجير انداخته ، و در زندان ابدى كه حقيقتا براى چنين مجرمين ساخته شده ، افگنده شوند .\r\n وَ يَسْتَعْجِلُونَكَ بِالسَّيِّئَةِ قَبْلَ الْحَسَنَةِ \r\nو به شتاب مى طلبند از تو بدى ، پيش از نيكى ؛\r\nتفسير : حق را نمى پذيرند كه از آن به خير دنيا و آخرت نائل گردند و كفر را اختيار كرده مى گويند عذاب بياوريد .\r\n وَ قَدْ خَلَتْ مِنْ قَبْلِهِمُ الْمَثُلاتُ وَ إِنَّ رَبَّكَ  و هر آئينه گذشته است پيش از ايشان عقوبت ها و ( هر آئينه ) پروردگار تو\r\n\r\n\r\n","description":"","footnote":"\r\n( 1 ) . بعثت بعد الموت را\r\n","page_name":" 307 ","page_number":331},
  {"content":"\r\n\r\n لَذُو مَغْفِرَةٍ لِلنَّاسِ عَلى ظُلْمِهِمْ وَ إِنَّ رَبَّكَ لَشَدِيدُ الْعِقابِ  ( 6 )\r\nخداوند آمرزش است مردمان را با وجود ستمكار بودن ايشان ؛ ( و هرآئينه ) پروردگار تو سخت عقوبت كننده است .\r\nتفسير : در سابق ، بر اكثر اقوام عذاب وارد شده است ؛ بر شما هم ورود آن اشكال ندارد .\r\nاين قدر است « 1 » كه پروردگار تو از حلم و عفو خود در اثر جرم خرد و كلان فورا نمى گيرد ، و ظلم مردم را ديده مهلت مىدهد . چون در جور از حدّ درگذرند ؛ در آن وقت ، از عذاب تباهى آور او تعالى به هيچ صورت نجات ديده نمى شود .\r\n وَ يَقُولُ الَّذِينَ كَفَرُوا لَوْ لا أُنْزِلَ عَلَيْهِ آيَةٌ مِنْ رَبِّهِ \r\nو مى گويند آنان كه كافر شدند : چرا فرستاده نشد بر او نشانه اى از پروردگار وى ؟ !\r\nتفسير : چرا نشانى مطابق خواهش ما فرستاده نشد ، تا از مشاهده اش بر ايمان آوردن مجبور مى شديم ؟ !\r\n إِنَّما أَنْتَ مُنْذِرٌ وَ لِكُلِّ قَوْمٍ هادٍ  ( 7 )\r\n( جز اين نيست ) كه تو بيم دهنده اى ؛ و هر قومى را راهنمائى مى باشد .\r\n\r\n\r\n","description":"","footnote":"\r\n( 1 ) . اين قدر هست\r\n","page_name":" 308 ","page_number":332},
  {"content":"\r\n\r\nتفسير : نشان دادن آيات در اختيار تو نيست ؛ و كار خداست كه براى تصديق پيغمبر آيتى مناسب نشان مىدهد . وظيفهء تو آنست كه سخن حق را به مردم برسانى ؛ و از انجام مهلك بدى ، ايشان را آگاه گردانى . سابق « 1 » هم رهبران و بيم كنندگان براى هر قوم آمده اند ، و هيچ‌يك از آنها چنين دعوى نكرده اند كه حتما مطابق خواهش معاندان معجزه نشان دهند . وظيفه شان همين نمودن « 2 » راه خدا ( ج ) بود ، و وظيفهء تو نيز اين است « 3 » . اين قدر فرق است « 4 » كه آنها براى قومى مخصوص فرستاده شده بودند ، و دعوت تو به تمام دنيا بر عموم اقوام است .\r\n اللَّهُ يَعْلَمُ ما تَحْمِلُ كُلُّ أُنْثى \r\nخدا مىداند آنچه در شكم برمى دارد هر ماده ؛\r\nتفسير : نر است يا ماده ، كامل است يا ناقص ، خوب است يا بد ، و غير ذلك من الاحوال .\r\n وَ ما تَغِيضُ الْأَرْحامُ وَ ما تَزْدادُ وَ كُلُّ شَيْءٍ عِنْدَهُ بِمِقْدارٍ  ( 8 )\r\nو آنچه ناقص مىكند رحم ها ، و آنچه زياده مى گرداند ؛ و هرچيزى نزد او به اندازه هست .\r\nتفسير : در شكم حامله يك چوچه « 5 » است يا زياده ، مكمّل شده يا ناتمام است ، در مدّت كم پيدا مىشود « 6 » يا زياده . خلاصه ، جميع اسرار و اسباب كاستن و افزودن شكم و اوقات و احوال آن را ، چنان كه بايد ، مىداند ؛ و مطابق علم محيط خود هرچيز را درخور اندازه و استعدادش نگاه مى دارد همين طور ، در آياتى كه براى تصديق انبياء - عليهم السلام - فروفرستاده\r\n\r\n\r\n","description":"","footnote":"\r\n( 1 ) . سابقا\r\n( 2 ) . نشان دادن\r\n( 3 ) . همين است .\r\n( 4 ) . اين قدر فرق هست\r\n( 5 ) . جوجه ، جنين\r\n( 6 ) . به دنيا مى آيد\r\n","page_name":" 309 ","page_number":333},
  {"content":"\r\n\r\nاست ، اندازه و مصالح و حكمت هاى خصوصى ملحوظ بوده است كه هروقت مطابق استعداد و صلاحيت فرزندان آدم ، هر قدر نشانه ها كه ظاهر گردانيده ، در آن هيچ نقصانى نبوده ؛ مگر « 1 » از حيث اختلاف مردم در پذيرفتن و استفاده ، چنان است كه احوال پيداشوندگان از شكم حوامل ؛ يعنى ، به اعتبار تفاوت استعداد و تربيت ، مختلف مى باشد .\r\n عالِمُ الْغَيْبِ وَ الشَّهادَةِ الْكَبِيرُ الْمُتَعالِ  ( 9 )\r\nداناى پنهان و آشكار است ، بزرگ ، بلندمرتبه است .\r\nتفسير : اين بود بيان وسعت و احاطهء علم بى انتهاى خدا ( ج ) ؛ يعنى ، آشكار و نهان از وى پوشيده نيست ؛ و تمام عالم در تصرّف اوست .\r\n سَواءٌ مِنْكُمْ مَنْ أَسَرَّ الْقَوْلَ وَ مَنْ جَهَرَ بِهِ وَ مَنْ هُوَ مُسْتَخْفٍ بِاللَّيْلِ وَ سارِبٌ بِالنَّهارِ  ( 10 )\r\nيكسان است از شما كسى كه آهسته گويد سخن را ، و كسى كه به آواز بلند گويد آن را و كسى كه وى پنهان است در شب ، و راه مى رود به روز .\r\nتفسير : بعد از بيان عموميّت علم خود ، به اعتبار مناسبت مقام خاص ، اينك خداى متعال راجع به احوال مكلّفين مى فرمايد : بر جميع اقوال و افعال شما علم ما محيط است ؛ چيزى كه در دلتان باشد ، آهسته بگوئيد يا به آواز بلند ؛ يا كارى را كه در تاريكى شب پنهان كنيد ، يا به روز روشن نمايان اجرا داريد « 2 » همه در علم الهى ( ج ) يكسان است . بعض مفسّرين ، اين آيت را مشتمل بر سه نوع مردم وانمود كرده اند :\r\n1 )  « مَنْ أَسَرَّ الْقَوْلَ »  يعنى كسى كه سخن را پنهان مىكند 2 )  « وَ مَنْ جَهَرَ بِهِ »  يعنى كسى كه ظاهر كند آن را 3 )  « وَ مَنْ هُوَ مُسْتَخْفٍ بِاللَّيْلِ وَ سارِبٌ بِالنَّهارِ »  يعنى كسى كه كار خود را به شب پنهان نمايد ، چنان كه دزدى ؛ و به روز ظاهر كند ، مانند نماز خواندن ؛ علم او تعالى بر همه يكسان مى رسد .\r\n\r\n\r\n","description":"","footnote":"\r\n( 1 ) . ليكن ، امّا ،\r\n( 2 ) . اجرا كنيد ؛\r\n","page_name":" 310 ","page_number":334},
  {"content":"\r\n\r\n لَهُ مُعَقِّباتٌ مِنْ بَيْنِ يَدَيْهِ وَ مِنْ خَلْفِهِ يَحْفَظُونَهُ مِنْ أَمْرِ اللَّهِ \r\nبراى آدمى تعقيب كنندگان اند ( ميان دو دست او ) پيش روى او ، و پس پشت او ؛ نگاه مى دارند او را به حكم خدا ؛\r\nتفسير : با هركس « 1 » فرشتگان الهى ( ج ) مقرّرند كه بعضى اعمال گذشته و آيندهء او را مى نويسند ؛ و بعضى مطابق حكم خدا ( ج ) وسيلهء دفاع بليّاتى مى گردند كه حق تعالى مى خواهد آنكس را از آن نجات دهد . چنان كه حضرت حكيم در عالم ظاهرى براى پديد آوردن هرچيز اسباب ظاهرى فراهم مىكند ، اسباب باطنى نيز پيدا كرده « 2 » كه ما آن را به چشم ديده نمى توانيم « 3 » ؛ ليكن ، مشيّت الهى ( ج ) به ذريعهء آن تنفيذ مى يابد « 4 » .\r\n إِنَّ اللَّهَ لا يُغَيِّرُ ما بِقَوْمٍ حَتَّى يُغَيِّرُوا ما بِأَنْفُسِهِمْ وَ إِذا أَرادَ اللَّهُ بِقَوْمٍ سُوْءاً فَلا مَرَدَّ لَهُ وَ ما لَهُمْ مِنْ دُونِهِ مِنْ والٍ  ( 11 )\r\n( هر آئينه ) خدا بدل نمى كند حالت قومى را ، تا وقتى كه تغيّر دهند آنچه در نفس هاى ايشان است ؛ و چون خواهد خدا به گروهى ( بدى ) آفت ؛ پس ردّ كرده نشود آن را ؛ و نيست ايشان را جز وى هيچ كارساز .\r\n\r\n\r\n","description":"","footnote":"\r\n( 1 ) . همه كس ، همهء آدميان\r\n( 2 ) . پديد آورده\r\n( 3 ) . نمى توانيم ببينيم\r\n( 4 ) . به وسيلهء آن اجرا مى گردد .\r\n","page_name":" 311 ","page_number":335},
  {"content":"\r\n\r\nتفسير : خداى تعالى هيچ قوم را تا وقتى كه روش نيك خود را با او تعالى تبديل نكنند ، از نگهبانى و مهربانى هميشگى خود محروم نمى گرداند ؛ و چون تبديل كنند ، آفتى بر آنها مى آيد كه هيچ‌كس آن را ردّ نمى تواند « 1 » و امداد كسى فايده نمى كند .\r\nتنبيه : در اينجا ترقّى و تنزّل اقوام بيان شده ، نه از اشخاص و افراد ؛ زيرا كه تعيين خوبى و بدى قوم به لحاظ اكثريّت و غلبه مى باشد .\r\n هُوَ الَّذِي يُرِيكُمُ الْبَرْقَ خَوْفاً وَ طَمَعاً وَ يُنْشِئُ السَّحابَ الثِّقالَ  ( 12 )\r\nاوست آنكه مى نمايد شما را برق ، براى ترس و اميد ؛ و برمى دارد ابرهاى گران را .\r\nتفسير : اوّل حفاظت بندگان ذكر شد ؛ باز ، مصايبى كه در اثر اعمال بد واقع مىشود مذكور گرديد . معلوم شد ، خداى تعالى جامع انعام و انتقام هردو است . بنابرآن « 2 » ، در اينجا مردم به سوى آن نشانه هاى قدرت ملتفت گردانيده شدند كه در يك آن « 3 » ، جامع دو كيفيّت متضادّ بيم و اميد مى باشد ؛ چنان كه در ظهور برق ، هم اميد باران است و هم خوف هلاك ؛ همچنين ، از حدوث ابر و باران ، هم اميد سرسبزى و شادابى كشت و زراعت است ، و هم خطر سيلاب و طوفان . پس انسان ، طورى كه « 4 » اميدوار رحمت الهى ( ج ) مى باشد ، نبايد از قهر او ايمن نشيند .\r\n وَ يُسَبِّحُ الرَّعْدُ بِحَمْدِهِ وَ الْمَلائِكَةُ مِنْ خِيفَتِهِ \r\nو به پاكى ياد مىكند رعد به ستايش او ، و فرشتگان از ترس او ؛\r\nتفسير : ابر غرّنده ، يا فرشته ، به زبان حال يا قال ، خدا ( ج ) را تسبيح و تحميد مىكند :  « وَ إِنْ مِنْ شَيْءٍ إِلَّا يُسَبِّحُ بِحَمْدِهِ وَ لكِنْ لا تَفْقَهُونَ تَسْبِيحَهُمْ »  ( بنى اسرائيل ، ركوع 5 ) و فرشتگان همه\r\n\r\n\r\n","description":"","footnote":"\r\n( 1 ) . نمى تواند ردّ بكند ،\r\n( 2 ) . بنابراين ،\r\n( 3 ) . در آن واحد ،\r\n( 4 ) . همان طورى كه\r\n","page_name":" 312 ","page_number":336},
  {"content":"\r\n\r\nبا خشوع و خضوع ، مشغول حمد و ثنا و تسبيح و تمجيد وى مى باشند .\r\nتنبيه : قرار « 1 » تحقيقات امروزى نسبت به رعدوبرق ؛ ثابت شده كه در ابر قوّهء كهربائيّهء مثبت ، و در زمين قوّهء كهربائيّهء منفى موجود است . ابرى كه به زمين نزديك تر باشد ، گاهى در وى قوهء كهربائيهء منفى سرايت مى نمايد ؛ اكثر اوقات ، بر بالاى ابر مذكور ، ابرهاى ديگرى كه داراى كهربائيّهء مثبت است ، مى گذرند ؛ و به تجربه معلوم شده كه چون دو جسمى كه داراى قواى مختلفهء كهربائيّه باشند ، محاذى همديگر واقع شوند ، يكديگر را جذب مى كنند ، و متّحد مى گردند . در بين ابر پايان « 2 » و بالا تجاذب واقع شده ، در اثر اتّصالشان حرارت شديد پيدا مىشود ، و از آن به اعتبار تناسب حجم دو ابر ، آتش ظاهر مى گردد كه آن را « صاعقه » مى نامند .\r\nروشنى و درخشانى اين صاعقه را « برق » مى خوانند ، و آوازى را كه در اثر تصادم آن در جوّ هوا پديد مى آيد ، « رعد » مى گويند . گاهى كه شرارهء آتشين ( كهربا ) ابرها و بادها را شكافته ، پايان مى افتد ، افعال و آثار عجيب و غريبى از آن مشاهده مىشود . برعلاوه « 3 » ، خانه ها را مى غلطاند ؛ كوه را مى شكافد ؛ جانوران را هلاك مىكند ؛ خرمن ها را مى سوزاند . بعض اوقات ديده شده ، كه به كمال احتياط ، به بدن آدم تماس كرده ، لباسش را كشيده ، بر درخت و مانند آن آويخته ، و به خودش صدمه نرسانده است ( دايرة المعارف فريد وجدى ) طورى كه از مشاهدهء آن به دل انسان مى گذرد كه در اين شعلهء آتشين برق ، كدام دست ذى شعور با اختيار به طور غيرمرئى كار مىكند نبايد ؟ ! از نطرّيهء مذكور « 4 » انكار كرد ؛ چرا كه خود كاشفين اقرار دارند كه حقيقت قوّهء كهربائيّه - مانند حقيقت روح - تاكنون مكشوف نگرديده ، مستور است .\r\nاز اقوال انبياء - عليهم السلام - و ديگر ارباب كشف و شهود ، معلوم مىشود كه در تمام نظام كاينات ، غير از اسباب ظاهرى يك قوّهء خارق العادهء غيرمرئى كار مىكند . عوام الناس تنها صورت ظاهرى را ديده ، و از ادراك حقيقت غيرمرئى كه در آن صورت پوشيده است عاجزند ؛ و مشاهدهء آن مخصوص كسانى است كه صاحب چشم باطن اند . پس آنانى كه نظريّات مثبت و منفى قوّهء كهربائيّه را بيان كرده اند ، هم به واسطهء چند نفر حكيم طبيعى مى باشد . هرگاه همين وثوق و اعتبار به مشاهدات انبياء - عليهم السلام - داده شود ، اكثر اختلافات رفع مى گردد .\r\nاز احاديث برمى آيد كه مثل نواميس طبيعيه بر ابرها و باران ها گروه گروه فرشتگان مقرّرند كه ابر و باران را به اوقات مناسب مى رسانند ، و برحسب ضرورت و مصلحت از آن كار\r\n\r\n\r\n","description":"","footnote":"\r\n( 1 ) . بنابه ، برپايهء\r\n( 2 ) . پايين\r\n( 3 ) . به علاوه ،\r\n( 4 ) . نظريهء مذكور را\r\n","page_name":" 313 ","page_number":337},
  {"content":"\r\n\r\nمى گيرند . پس اگر بروفق نظرّيهء حكما گوئيم : مدبّر ابرها و كهربائيّه در زمين و غيره يك فرشتهء غيرمرئى باشد ؛ جاى انكار نيست ، چيزى را كه آنها ( شرارهء كهربائيّه ) مى گويند ، چون از تصرّف خصوصى فرشته پيدا مىشود ، اگر به زبان وحى « مخاريق من النار » يعنى تازيانهء آتشين ، تعبير شود ؛ چه جاى مناقشه و جدال است ؟ ! همچنين ، ظهور رعد كه در نظر حكما نتيجهء تصادم كهربائيّهء مثبت و منفى است ، اگر حقيقت را در نظر گرفته ، گوئيم : زجر و توبيخ فرشته است ؛ تعبيرى است نهايت موزون .\r\nبه هرحال ، وحى از روح و حقيقت چيزى ما را آگاه گردانيد كه اهل سائنس « 1 » محض « 2 » صورت آن را فهميده اند . ضرور نيست كه حتما اين دو قول را نقيض يكديگر قرار دهيم ! علّامه محمود آلوسى ( رح ) در آغاز سورهء بقره ، راجع به آن شرح و بسط معقولى كرده است ؛ ذوق مندان به آن رجوع نمايند .\r\n وَ يُرْسِلُ الصَّواعِقَ فَيُصِيبُ بِها مَنْ يَشاءُ وَ هُمْ يُجادِلُونَ فِي اللَّهِ وَ هُوَ شَدِيدُ الْمِحالِ  ( 13 )\r\nو مى فرستد صاعقه ها پس مى رساند آن را به هركه خواهد ؛ و ايشان جدال مى كنند در سخن خدا ؛ و سخت است گرفت او .\r\nتفسير : برين مجادله كنندگان ، برق عذاب را مى افگند ؛ چنان كه در حديث است كه آنحضرت - صلّى اللّه عليه و سلّم - عقب « 3 » يك رئيس متكبّر عرب شخصى را فرستاد كه وى را نزد حضرت حاضر كند . قاصد گفت : ترا پيغمبر خدا خواسته ! در جواب گفت : رسول اللّه كيست ؟ و اللّه چه چيز است ؟ ! از طلا است يا از نقره يا از مس ؟ العياذ باللّه و اين سخن را سه بار تكرار نمود و در سوم بار ، هنوز كلمات گستاخانه در زبانش بود كه برقى فرود آمده ، هلاكش نمود .\r\nدر بعضى روايات است عامر بن طفيل و اربد بن ربيعه به خدمت آنحضرت حاضرشده ، گفتند : به شرطى اسلام مى آريم كه پس از تو خلافت از آن ما باشد . پيغمبر خدا قبول نكرد .\r\n\r\n\r\n","description":"","footnote":"\r\n( 1 ) . علم ، دانش\r\n( 2 ) . فقط\r\n( 3 ) . دنبال ، درپى\r\n","page_name":" 314 ","page_number":338},
  {"content":"\r\n\r\nهردو برخاسته ، گفتند : وادى مدينه را در مقابل تو از سوار و پياده پر خواهيم كرد پيغمبر - صلّى اللّه عليه و سلّم - گفت خداى تعالى آنها را بازمى دارد ، و انصار مدينه با ايشان مقابله مىكند ! هنوز به راه بودند كه اربد را صاعقه فراگرفت ، و عامر به مرض طاعون هلاك شد .\r\nفايده : هنگام غرش رعد بايد اين چنين گفت : « سبحان من يسبح الرعد بحمده و الملائكة من خيفته » و به تعقيب آن ، اين دعا را بايد خواند : « اللّهم لا تقلنا بغضبك ، و لا تهلكنا بعذابك ، و عافنا قبل ذلك » .\r\n لَهُ دَعْوَةُ الْحَقِّ وَ الَّذِينَ يَدْعُونَ مِنْ دُونِهِ لا يَسْتَجِيبُونَ لَهُمْ بِشَيْءٍ إِلَّا كَباسِطِ كَفَّيْهِ إِلَى الْماءِ لِيَبْلُغَ فاهُ وَ ما هُوَ بِبالِغِهِ وَ ما دُعاءُ الْكافِرِينَ إِلَّا فِي ضَلالٍ  ( 14 )\r\nاو راست دعوت حق ؛ و آنان كه مى خوانند بجز خدا ، به كارشان نيايد چيزى ( قبول نمى كنند دعاى ايشان را به هيچ‌وجه ) مگر مانند كسى كه بگشايد دو دست خود را بسوى آب ، تا برسد به دهنش ؛ و آن رسنده نيست ( به دهان ) او ، و نيست دعاء كافران مگر در گمراهى .\r\nتفسير : از ذاتى بايد درخواست كرد كه مالك هرگونه نفع و ضرر است ؛ استمداد از محتاج سودى ندارد ؛ غير از خدا ( ج ) كيست كه نفع و ضرر در تصرّف او باشد ؟ ! و امداد از غير بدان ماند كه شخص تشنه بر لب چاه ايستاده ، دست هاى خود را به طرف آب دراز كند كه آب خودبه خود به دهنش آيد ؛ و ظاهر است كه آب هرگز به دهن او نمى رسد ؛ بلكه اگر آب در دست او هم باشد ، خودبه خود به دهنش نرسد .\r\n\r\n","description":"","footnote":"","page_name":" 315 ","page_number":339},
  {"content":"\r\n\r\nحضرت شاه ( رح ) مى نويسد : « كافران از چيزهائى استمداد مى كنند كه محض « 1 » اوهام و خيالات اند ، و بعضى جن و شياطين مى باشند ؛ بعضى اندك خواص دارند ، امّا مالك خواص خود نمى باشند ؛ پس دعوتشان چه فايده مىكند ؟ ! » مانند آتش و آب ؛ شايد ستارگان نيز از آن جمله باشند .\r\n وَ لِلَّهِ يَسْجُدُ مَنْ فِي السَّماواتِ وَ الْأَرْضِ طَوْعاً وَ كَرْهاً وَ ظِلالُهُمْ بِالْغُدُوِّ وَ الْآصالِ  ( 15 )\r\nو خداى را سجده مىكند هركه در آسمانها و زمين است ، به خوشى و ناخوشى ؛ و سجده مىكند سايه هاى ايشان صبح و شام .\r\nتفسير : حضرت شاه ( رح ) مى نويسد : « كسى كه به خدا ايمان دارد ، به خرسندى پيش حكم او سر مى نهد ؛ و كسى كه ايمان نياورده نيز ، بدون اختيار ، حكم او تعالى بر وى جارى مى گردد ، و سايه هايشان صبح و شام بر زمين مى افتد ؛ اينست سجدهء آنها مطلب « 2 » ، هيچ چيز ، خواه جوهر باشد خواه عرض ، از حكم تكوينى خدا ( ج ) بيرون شده نمى تواند « 3 » ؛ و پيش نفوذ و اقتدارش همه منقاد و سر به سجودند . كاستن و افزودن سايه ، و ميلان آن به يمين و يسار ، به اراده و مشيّت اوست ؛ جل جلاله . قيد صبح و شام . شايد از آن جهت است كه درين دو وقت امتداد سايه بر زمين نسبت به ديگر اوقات نمايان تر مى باشد .\r\n قُلْ مَنْ رَبُّ السَّماواتِ وَ الْأَرْضِ قُلِ اللَّهُ قُلْ أَ فَاتَّخَذْتُمْ \r\nبگو : كيست پروردگار آسمانها و زمين ؟ بگو خداست ! بگو : آيا گرفتيد\r\n\r\n\r\n","description":"","footnote":"\r\n( 1 ) . فقط\r\n( 2 ) . مقصود آنكه\r\n( 3 ) . نمى تواند بيرون بشود ، باشد ؛\r\n","page_name":" 316 ","page_number":340},
  {"content":"\r\n\r\n مِنْ دُونِهِ أَوْلِياءَ لا يَمْلِكُونَ لِأَنْفُسِهِمْ نَفْعاً وَ لا ضَرًّا \r\nبجز وى دوستانى ، كه نمى توانند براى خويشتن سودى و نه زيانى : ؟ !\r\nتفسير : چون ربوبيّت را محض براى خدا ( ج ) اقرار مى كنيد ؛ پس براى استمداد چرا ديگرى را اختيار كرده ايد ؟ حال آنكه ذرّه وار ، اختيار مستقل در نفع و ضرر ندارند ؟ !\r\n قُلْ هَلْ يَسْتَوِي الْأَعْمى وَ الْبَصِيرُ أَمْ هَلْ تَسْتَوِي الظُّلُماتُ وَ النُّورُ \r\nبگو : آيا برابر مىشود نابينا و بينا ؟ ! نى ، نى ! آيا برابر است تاريكى ها و روشنى ؟ !\r\nتفسير : فرق ميان موحّد و مشرك مانند فرق ميان بينا و نابيناست . مقابلهء توحيد و شرك را چنان دانيد كه نور و ظلمت . پس مشرك نابينا كه در تاريكى هاى شرك سرگردان مى گردد ؛ آيا مىتواند به مقامى رسد كه موحّد در فروغ فهم و بصيرت و روشنى ايمان از راه فطرت صحيح در آنجا « 1 » رسيده است ؟\r\nهرگز اين دو نمى توانند به يك نتيجه رسند !\r\n أَمْ جَعَلُوا لِلَّهِ شُرَكاءَ خَلَقُوا كَخَلْقِهِ فَتَشابَهَ الْخَلْقُ عَلَيْهِمْ قُلِ اللَّهُ خالِقُ كُلِّ شَيْءٍ وَ هُوَ الْواحِدُ  آيا ساختند براى خدا شريكان كه آفريده باشند مانند آفرينش خدا ؛ پس مشتبه شد آفرينش بر ايشان ؟ ! بگو : خدا آفرينندهء هرچيز ؛ است و اوست يگانه ،\r\n\r\n\r\n","description":"","footnote":"\r\n( 1 ) . به آنها\r\n","page_name":" 317 ","page_number":341},
  {"content":"\r\n\r\n الْقَهَّارُ  ( 16 )\r\nغالب .\r\nتفسير : آيا معبودان شما مانند خدا ( ج ) چيزى آفريده توانسته اند « 1 » كه از آن در اشتباه افتاده آنها را به خدائى پذيرفته ايد ؟ ! نى ، هرگز نمى توانند كه يك بال مگس يا يك پاى پشّه را بسازند ؛ بلكه خودشان نيز مانند سائر اشياء ، آفريدهء همان خداى يگانه و توانا مى باشند . پس چنين چيزهاى محتاج و ناتوان را به خدائى پذيرفتن ، چه گستاخى و شوخ چشمى است !\r\n أَنْزَلَ مِنَ السَّماءِ ماءً فَسالَتْ أَوْدِيَةٌ بِقَدَرِها فَاحْتَمَلَ السَّيْلُ زَبَداً رابِياً وَ مِمَّا يُوقِدُونَ عَلَيْهِ فِي النَّارِ ابْتِغاءَ حِلْيَةٍ أَوْ مَتاعٍ زَبَدٌ مِثْلُهُ كَذلِكَ يَضْرِبُ اللَّهُ الْحَقَّ وَ الْباطِلَ فَأَمَّا الزَّبَدُ فَيَذْهَبُ جُفاءً وَ أَمَّا ما يَنْفَعُ النَّاسَ فَيَمْكُثُ فِي الْأَرْضِ \r\nفروفرستاد از آسمان آب را ؛ پس جارى شد رودها به اندازهء خويش ؛ پس برداشت سيل كفى آماسيده ؛ و از آنچه مى افكنند در آتش ( مى گدازندش در آتش ) براى خواستن پيرايه ، يا به طلب اسباب ، كه در آن كفى است مانند آن ؛ همچنين بيان مىكند خدا حق و باطل را ؛ امّا آن كف آب ، پس مى رود خشكيده ؛ و امّا آنچه سود مى رساند به مردمان ، پس مى ماند در زمين ؛\r\n\r\n\r\n","description":"","footnote":"\r\n( 1 ) . توانسته اند بيافرينند\r\n","page_name":" 318 ","page_number":342},
  {"content":"\r\n\r\n كَذلِكَ يَضْرِبُ اللَّهُ الْأَمْثالَ  ( 17 )\r\nهمچنين بيان مىكند خدا مثل ها را .\r\nتفسير : از آسمان باران فرستاد كه به آن جوى ها و رودها روان گرديد ؛ و به قدرت خود موافق گنجايش هريك در آن آب روان كرد ؛ كوچك را اندك ، و كلان را بسيار . چون آب بر زمين روان شد ، به سبب آميزش خاك و خاشاك مكدّر گرديد ؛ پس به روى آب كف آماسيده پديد آمد ؛ چنان كه از گداختن طلا و نقره و مس و آهن و ديگر معدنيّات بر آتش تيز براى زيور و اسلحه و ظروف ، كف بالا مىشود « 1 » ؛ مگر « 2 » بعد از چندى ، كف خشك يا منتشرشده ، گم مىشود ؛ و چيز اصلى روى كار مى آيد يعنى ، آب معدنيّات ذوب شده ، بر زمين يا به دست ساكنان زمين باقى مى ماند ؛ و مردم از آن استفاده هاى گوناگون مى نمايند . درين جا بعينه مثال حق و باطل است . چون وحى آسمانى دين حق راه گرفته آمد ؛ هركسى موافق ظرف و استعداد خود مستفيض مى گردد ؛ پس در بين حق و باطل تصادم واقع مىشود ، و در نتيجه عوارضى همچو كف آب بالا مىشود « 3 » . در ظاهر باطل حق را مغلوب مىكند ؛ طورى كه كف آب را زير مى گيرد ؛ مگر « 4 » چون عارضى و بى اساس است ؛ از جوش و خروش مى نشيند ، و اثرى از آن باقى نمى ماند .\r\nپس چيز كارآمد و اصلى ، يعنى حق و صداقت كه قبلا زير كف پنهان بود به جاى خود باقى مى ماند .\r\nببينيد كه امثلهء بيان كردهء خدا ( ج ) تا كدام اندازه « 5 » زيبا و به چه طرز مؤثّر فهمانيده شده كه چون در دنيا ميان حق و باطل تصادم واقع شود ، يعنى داخل پيكار گردند ؛ اگرچه باطل چند روز بلند و آماسيده به نظر آيد ؛ ليكن عاقبت حق غالب و پايدار مى ماند ، و باطل بر باد فنا مى رود . پس نبايد مؤمن از نمايش موقّتى باطل خود را دربازد ، و فريب خورد ! همچنين ، وقتى كه در دل انسان بعد از جاى گرفتن حق اوهام و وساوس جوش زند ، بايد مضطرب نشود ؛ زيرا ، در روزگار اندك آماس ناپديد مىشود ، و حق به جاى خود قرار مى گيرد .\r\nدر آيات گذشته ، توحيد و شرك مقابله شده بود ؛ در اين جا ، مثال حق و باطل وانمود گرديد ؛ در آتيه نتيجهء هردو - كما حقّه « 6 » - توضيح مىشود .\r\n\r\n\r\n","description":"","footnote":"\r\n( 1 ) . بالا مى آيد ؛\r\n( 2 ) . ليكن\r\n( 3 ) . بالا مى آيد\r\n( 4 ) . ليكن\r\n( 5 ) . تا چه اندازه\r\n( 6 ) . كما هو حقّه ، چنان كه بايد و شايد\r\n","page_name":" 319 ","page_number":343},
  {"content":"\r\n\r\n لِلَّذِينَ اسْتَجابُوا لِرَبِّهِمُ الْحُسْنى \r\nمر آنان را كه قبول كردند حكم پروردگار خويش را ، حالت نيك است ؛\r\nتفسير : آنان كه ايمان و اعمال نيكو را اختيار كردند ، خوبى دنيا و آخرت برايشان حاصل است ؛ خوشى حقيقى و طمأنينت قلوب به ديگران نصيب نيست .\r\n وَ الَّذِينَ لَمْ يَسْتَجِيبُوا لَهُ لَوْ أَنَّ لَهُمْ ما فِي الْأَرْضِ جَمِيعاً وَ مِثْلَهُ مَعَهُ لَافْتَدَوْا بِهِ \r\nو آنان كه قبول نكردند حكم او را ؛ اگر باشد ايشان را آنچه در زمين است همه ، و مانند آن همراه آن ، دهند آن را در بدل خود ؛\r\nتفسير : دنيا به هر صورت مى گذرد ؛ در آخرت چنان پريشان و درمانده باشند كه اگر تمام خزائن دنيا در دسترسشان باشد و انّى لهم ذلك ؟ ! نظير آن را آرزو كنند كه آن همه را فديه دهند ؛ شايد از آن سرگردانى نجات يابند !\r\n أُولئِكَ لَهُمْ سُوءُ الْحِسابِ \r\nآن جماعه ، ايشانراست بد حساب .\r\nتفسير : در وقت حساب ، هيچ‌گونه رعايت و اغماض نمى شود ؛ در هر كار بد مأخوذ مى شوند .\r\n وَ مَأْواهُمْ جَهَنَّمُ وَ بِئْسَ الْمِهادُ  ( 18 )\r\nو جاى ايشان دوزخ است ؛ و آن بد جائى است !\r\n\r\n","description":"","footnote":"","page_name":" 320 ","page_number":344},
  {"content":"\r\n\r\n * أَ فَمَنْ يَعْلَمُ أَنَّما أُنْزِلَ إِلَيْكَ مِنْ رَبِّكَ الْحَقُّ كَمَنْ هُوَ أَعْمى إِنَّما يَتَذَكَّرُ أُولُوا الْأَلْبابِ  ( 19 )\r\nآيا كسى كه مىداند كه آنچه فروفرستاده شد بسوى تو از جانب پروردگار تو راست است ؛ مانند كسى باشد كه وى نابيناست ؟ ! خاص مىداند آن را خداوندان خرد ( پندپذير مى شوند ) .\r\nتفسير : بعد از آنكه انجام مؤمن و كافر جداجدا تذكار گرديد ؛ تنبيه مىشود كه اين امر بكلّى موافق عقل و حكمت است ؛ هيچ صاحب بصيرتى چنين حكم نمى كند كه كورى كه چيزى را ديده نمى تواند « 1 » ، و در تاريكى شديد بدون رهنمائى عقل و هوش دست و پا مى زند ؛ برابر است با كسى كه چشم دل او روشن است ، و با بصيرت كامل از فروغ حق استفاده مى نمايد !\r\n الَّذِينَ يُوفُونَ بِعَهْدِ اللَّهِ وَ لا يَنْقُضُونَ الْمِيثاقَ  ( 20 )\r\nآنان كه تمام مى كنند عهد خدا را ، و نمى شكنند آن عهد را .\r\nتفسير : عهدى كه در ازل با خدا بسته شده ( عهد الست ) و خود فطرت انسانى گواه آن است ، و عهدهائى كه به واسطهء انبياء گرفته شده ، همه را بجا مى آورند ؛ و عهدهايى را كه خودشان با خدا ( ج ) مى بندند ، و يا ميان خود استوار مى كنند ، نمى شكنند ( بشرطيكه معصيت نباشد ) .\r\n وَ الَّذِينَ يَصِلُونَ ما أَمَرَ اللَّهُ بِهِ أَنْ يُوصَلَ \r\nو آنان كه مى پيوندند آنچه فرموده است خدا به وصل آن ؛\r\nتفسير : صلهءرحم دارند ؛ يا ايمان را با عمل ، يا حقوق عباد را با حقوق اللّه مى پيوندند ؛ يا اخوّت اسلامى را استوار مى دارند ؛ يا بين انبياء - عليهم السلام - از حيث قبول فرق نمى گذارند .\r\n\r\n\r\n","description":"","footnote":"\r\n( 1 ) . نمى تواند ببيند ،\r\n","page_name":" 321 ","page_number":345},
  {"content":"\r\n\r\n وَ يَخْشَوْنَ رَبَّهُمْ وَ يَخافُونَ سُوءَ الْحِسابِ  ( 21 )\r\nو مى ترسند از پروردگار خويش ، و مى انديشند از بدى حساب .\r\nتفسير : عظمت و جلال الهى ( ج ) را در نظر گرفته ، هراسان مى باشند ؛ و پيوسته درين فكرند ، روزى كه ذرّه ذرّه حساب گرفته مىشود ؛ آيا چه حال خواهيم داشت ؟ !\r\n وَ الَّذِينَ صَبَرُوا ابْتِغاءَ وَجْهِ رَبِّهِمْ \r\nو آنان كه صبر كردند براى ( طلب ) رضاى پروردگار خويش ؛\r\nتفسير : بر مصايب و رنج‌هاى گيتى صبر كردند ؛ از هيچ‌گونه سختى مغلوب نشدند ؛ از راه اطاعت قدم برنداشتند ؛ سوى معاصى ميلان نكردند ؛ اين همه صبر و استقامت را ، محض « 1 » براى حصول « 2 » خشنودى خدا ( ج ) نمودند ، نه از آن جهت كه دنيا آنها را به صبر و استقلال مزاج مجبور كرده باشد ؛ و نه ازين جهت كه چون جز صبر چاره نداشتند به صبر مجبور شده باشند .\r\n وَ أَقامُوا الصَّلاةَ وَ أَنْفَقُوا مِمَّا رَزَقْناهُمْ سِرًّا وَ عَلانِيَةً  و برپا داشتند نماز را ، و خرج كردند از آنچه روزى داديم به ايشان ، پنهان و آشكارا ؛ تفسير : تقديم سرّ بر علانيه شايد از جهتى « 3 » باشد كه خيرات پنهانى افضل است ؛ جز در بعضى مواقع كه مصلحت شرعى در خيرات علانيه باشد .\r\n وَ يَدْرَؤُنَ بِالْحَسَنَةِ السَّيِّئَةَ \r\n( و دفع مى كنند به نيكوئى بدى را ) و مى كنند نيكى در مقابل بدى\r\nتفسير : بدى را به نيكى جواب مى دهند و در مقابل درشتى ملائمت مى كنند ؛ كسى را كه\r\n\r\n\r\n","description":"","footnote":"\r\n( 1 ) . فقط ، محضا\r\n( 2 ) . تحصيل ، به دست آوردن\r\n( 3 ) . از آن جهت\r\n","page_name":" 322 ","page_number":346},
  {"content":"\r\n\r\nبه آنها ستم كند مى بخشايند ( به شرطيكه « 1 » از بخشايش وهم افزونى سيّئات نباشد ) ؛ بدى را گذاشته نيكى مى نمايند ؛ اگر به سهو عمل بدى از ايشان سرزند ، در مقابل آن كار نيك - يعنى توبه - مى كنند ، و به تلافى گناه مى پردازند .\r\n  أُولئِكَ لَهُمْ عُقْبَى الدَّارِ ( 22 ) جَنَّاتُ عَدْنٍ  \r\nآن جماعه ، ايشانراست جزاى آن سراى\r\nباغ هاى اقامت ؛\r\nتفسير : هميشه در آن مى باشند .\r\n يَدْخُلُونَها وَ مَنْ صَلَحَ مِنْ آبائِهِمْ وَ أَزْواجِهِمْ وَ ذُرِّيَّاتِهِمْ  درآيند آنجا ؛ و هركه نيكوئى كرده ، از پدران ايشان و زنان ايشان و اولاد ايشان ؛ تفسير : كلمهء « آباء » به طور تغليب است ؛ امّهات نيز در آن شامل اند . به كاملانى كه مژدهء جنّت داده شده ، اين بشارت ديگر است ؛ يعنى ، علاوه بر مسرّتى كه براى آنها حاصل مىشود ، اين نعمت نيز ارزانى مىشود كه با پدران و مادران و ازواج خودشان ، كه آنها نيز به وسيلهء اعمال حسنهء خود در بهشت داخل شده اند ، يك جا شوند . حتّى اگر از جملهء متعلّقين آنها كسى در مرتبهء كم باشد ، خداوند ( ج ) به فضل و مرحمت خود در رتبهء او افزوده به آن كاملان نزديك مى سازد :\r\n « وَ الَّذِينَ آمَنُوا وَ اتَّبَعَتْهُمْ ذُرِّيَّتُهُمْ بِإِيمانٍ أَلْحَقْنا بِهِمْ ذُرِّيَّتَهُمْ »  ( طور ، ركوع 1 ) . ازين معلوم شد كه تنها قرابت كاملين بدون ايمان و عمل صالح كافى نيست ؛ آرى ، اگر ايمان و عمل صالح موجود باشد ، در اثر قرابت ترقّى درجات ممكن است ؛ و اللّه اعلم .\r\n وَ الْمَلائِكَةُ يَدْخُلُونَ عَلَيْهِمْ مِنْ كُلِّ بابٍ  ( 23 )\r\nو فرشتگان مى درآيند بر ايشان از هر دروازه ؛\r\n\r\n\r\n","description":"","footnote":"\r\n( 1 ) . به ضرط آنكه ، مشروط به آنكه\r\n","page_name":" 323 ","page_number":347},
  {"content":"\r\n\r\n سَلامٌ عَلَيْكُمْ بِما صَبَرْتُمْ فَنِعْمَ عُقْبَى الدَّارِ  ( 24 )\r\nمى گويند : سلامتى بر شماست به سبب آنچه صبر كرديد ؛ پس چه نيك است جزاى اين سراى .\r\nتفسير : در حديث صحيح ، هشت دروازهء « 1 » جنّت بيان شده . مقصد آن است كه فرشتگان براى تعظيم و تكريم مؤمنان كامل با تحايف « 2 » و هدايا از هر طرف حاضر مى شوند . در احاديث است كه از ميان خلايق ، اوّل آن فقراى مهاجرين داخل جنّت مى شوند كه در مصائب و جنگها سينهء خود را سپر ساخته ، و در راه مدافعه آن خدمت كردند ؛ هميشه به تعميل « 3 » احكام آماده بوده ، با يك عالم آرزو و ناكامى از دنيا در گذشته اند . حق تعالى در قيامت مى فرمايد : آن بندگان كجايند ؟ حاضر شوند ! اينها در راه من جنگيده اند ؛ و متحمّل زحمات شده ، جهاد كرده اند ؛ اكنون به اطمينان كامل داخل جنّت گردند ! باز ، به ملائكه حكم مىشود كه نزد اين بندگان حاضرشده سلام كنند . ملائك عرض كنند : خداوندا ، ما بهترين مخلوق توئيم ؛ آيا به ساكنان بارگاه قرب امر مى دهى كه پيش اين باشندگان « 4 » زمين به سلام روند ؟ ! ارشاد مىشود : اينها آن بندگان من اند كه در راه توحيد جان سپرده اند ؛ با محروميّت از آرزوهاى جهان به جهاد پرداخته ، و سختى ها را به خوشى تحمّل كرده اند ! فرشتگان چون شنوند ، به خدمت ايشان رفته ، گويند :  « سَلامٌ عَلَيْكُمْ بِما صَبَرْتُمْ فَنِعْمَ عُقْبَى الدَّارِ »  در حديث است كه حضرت پيغمبر ( ص ) بهار هر سال بر مزار شهيدان تشريف برده ، مى گفت :  « سَلامٌ عَلَيْكُمْ بِما صَبَرْتُمْ فَنِعْمَ عُقْبَى الدَّارِ »  به حضرت ابو بكر و عمر و عثمان ( رض ) اين عمل باقى بود .\r\n وَ الَّذِينَ يَنْقُضُونَ عَهْدَ اللَّهِ مِنْ بَعْدِ مِيثاقِهِ وَ يَقْطَعُونَ ما أَمَرَ اللَّهُ بِهِ أَنْ يُوصَلَ وَ يُفْسِدُونَ فِي الْأَرْضِ \r\nو آنان كه مى شكنند عهد خدا را بعد از استوار كردن آن ؛ و قطع مى كنند آنچه فرموده است خدا به پيوند كردن آن ؛ و فساد مى كنند در زمين ؛\r\n\r\n\r\n","description":"","footnote":"\r\n( 1 ) . در ، درب ورودى\r\n( 2 ) . تحف ، تحفه ها\r\n( 3 ) . براى اجراى\r\n( 4 ) . ساكنان\r\n","page_name":" 324 ","page_number":348},
  {"content":"\r\n\r\n أُولئِكَ لَهُمُ اللَّعْنَةُ وَ لَهُمْ سُوءُ الدَّارِ  ( 25 )\r\nآن جماعه ، ايشانراست لعنت ، و ايشانراست بد سراى ،\r\nتفسير : اينجا ، در مقابل سعداء ، اخلاق و انجام اشقياء وانمودشده ؛ عادت اين طائفه آن است كه با خدا ( ج ) عهدشكنى مى كنند ، و چيزى كه به پيوستنش حكم شده قطع مى كنند . در ملك آتش فتنه و فساد را مشتعل مى نمايند ؛ از ظلم بر خود و ديگران باز نمى آيند ؛ پس اينها از رحمت خدا دورند ، و بدترين مقامات جايشان است .\r\n اللَّهُ يَبْسُطُ الرِّزْقَ لِمَنْ يَشاءُ وَ يَقْدِرُ \r\nخدا گشاده مى سازد روزى را ، براى هركه مى خواهد ؛ و تنگ مىكند ؛\r\nتفسير : عيش و فراخى دنيا فيصلهء سعادت و شقاوت نيست ؛ نمى توان گفت ، كسى را كه خداى تعالى در دنيا رزق و ثروت داده است ، ضرور « 1 » مقبول بارگاه الهى ( ج ) است . چه بسا بندگان مقبول اند كه بطور امتحان و آزمايش در جهان مبتلاى عسرت اند ؛ و گنهگاران مردود را مهلت مىدهد كه از لذايذ دنيا متمتّع شوند ؛ تا هركس نتيجهء اعمال نيك و بد خود را كامل ببيند .\r\nبه هرحال ، تنگى و فراخى عيش دنيا را نمى توان معيار ردّ و قبول قرار داد .\r\n وَ فَرِحُوا بِالْحَياةِ الدُّنْيا وَ مَا الْحَياةُ الدُّنْيا فِي الْآخِرَةِ إِلَّا مَتاعٌ  ( 26 )\r\nو شاد شدند كافران به زندگانى دنيا ؛ و نيست زندگانى دنيا به نسبت آخرت مگر متاع حقير .\r\nتفسير : دنيا را مقصود پنداشته ، بدان افتخار مى كنند ؛ و لاف‌ها مى زنند ؛ حال آنكه\r\n\r\n\r\n","description":"","footnote":"\r\n( 1 ) . حتما ، لزوما\r\n","page_name":" 325 ","page_number":349},
  {"content":"\r\n\r\nحيات دنيا در قبال آخرت هيچ است . مانند كسى كه انگشت خود را به دريا فروبرد ؛ رطوبتى كه به انگشت او رسيده ، در برابر بحر چه اهمّيّت دارد ؟ ! نسبت دنيا در مقابل آخرت نيز چنين است .\r\nبنابرآن « 1 » ، عاقل را نشايد كه فانى را بر باقى مقدم دارد . حقيقت آنست كه دنيا كشت « 2 » آخرت بوده ، مقصود بالذّات نيست از متاع دنيا طورى متمتع بايد شد كه وسيلهء كاميابى آخرت گردد ؛ چنان كه صحابه - رضى الله عنهم - مى كردند .\r\n وَ يَقُولُ الَّذِينَ كَفَرُوا لَوْ لا أُنْزِلَ عَلَيْهِ آيَةٌ مِنْ رَبِّهِ قُلْ إِنَّ اللَّهَ يُضِلُّ مَنْ يَشاءُ وَ يَهْدِي إِلَيْهِ مَنْ أَنابَ  ( 27 )\r\nو مى گويند كافران : چرا فرودآورده نشد بر پيغامبر نشانه اى از جانب پروردگار او ؟ ! بگو : هر آئينه خدا گمراه مىكند هركه را خواهد ؛ و راه نمايد بسوى خويش هركه را رجوع كرد .\r\nتفسير : صدها نشان مى ديدند ؛ مگر « 3 » قرار مثل « 4 » مشهور ، كه مى گويند : « مرغ يك پا دارد ! » به همان نظريّهء خود اصرار داشته ، مى گفتند : نشانى را كه فرمايش داده ايم « 5 » ، بيار ؛ مثلا كوه هاى مكّه را قدرى از موضعش تجاوز ده ، تا كشتزارهاى ما توسعه يابد ؛ يا زمين را بشكاف ، و از آن چشمه ها و جوى ها روان كن ؛ يا آباء و اجداد ما را دوباره زنده نما ، كه با ما سخن زنند ؛ خلاصه ، نشانه هايى بنما كه ما را به ايمان آوردن مجبور كند !\r\nجوابشان چنين داده شد : بى شك ، خداى تعالى مىتواند اين نشانه ها را بنمايد ؛ امّا ، حكمت و عادت او مقتضى نيست كه درخواست هاى شما را به پايان رساند . براى تصديق\r\n\r\n\r\n","description":"","footnote":"\r\n( 1 ) . بنابراين ،\r\n( 2 ) . كشتزار\r\n( 3 ) . ليكن\r\n( 4 ) . بنابه مثل\r\n( 5 ) . سفارش داده ايم ،\r\n","page_name":" 326 ","page_number":350},
  {"content":"\r\n\r\nپيغمبران مزيد بر ضرورت نشانه ها وانمودشده و مىشود . قطع نظر از صدها معجزهء ديگر ، تنها قرآن نشان عظيم الشانى است براى تصديق پيغمبر ؛ چون از مشاهدهء اين نشانات « 1 » بر راه راست نيامديد و به حق رجوع نكرديد ، معلوم شد كه مطابق قانون قديم ، مشيّت الهى ( ج ) به همين رفته كه شما را به همان گمراهى پسندكردهءتان بگذارد !\r\nآرى ، اگر از مشاهدهء اين نشانات بزرگ به خدا ( ج ) رجوع مى كرديد ؛ بدون شبهه ، او تعالى بروفق عادت خود شما را ترقّى داده ، و راه هايى به شما نشان مى داد كه به كاميابى حقيقى مى رسيديد . چون خودتان اين را نخواستيد ، حكمت او تعالى هم مقتضى آن نيست كه شما را مجبور كند ، پس براى وانمودن نشانات مطلوبه ضرورتى باقى نماند ؛ بلكه در نشان ندادن فائدهء شماست ؛ زيرا ، سنّت اللّه آن است كه وقتى نشانات مطلوبهء قوم نشان داده مىشود كه تباهى و هلاكشان مقصود باشد !\r\nدر حديث است كه حق تعالى گفت : « اى محمّد ، اگر نشانات فرمايشى ايشان را بنمائيم ، و ايمان نياورند ؛ عذابى برايشان فرستيم كه در دنيا بر هيچ قومى نازل نشده باشد ! و اگر خواهى ، در رحمت و توبه را باز مى داريم » . آن حضرت ( ص ) شق دوم را اختيار نمود ؛ از اينجاست كه اكثر كسان بعد از فرمايشات « 2 » معاندانه به ايمان مشرّف مى شدند .\r\n الَّذِينَ آمَنُوا وَ تَطْمَئِنُّ قُلُوبُهُمْ بِذِكْرِ اللَّهِ \r\nآنان كه گرويدند ، و آرام مى يابد دل هاى ايشان به ياد خدا ؛\r\nتفسير : اين بيان در باب كسانى است كه به خدا رجوع مى كنند ؛ يعنى ، به ايشان دولت ايمان نصيب مىشود ؛ از ياد خدا ( ج ) راحت و اطمينان مى يابند ؛ قرآن بزرگترين ذكريست  « إِنَّا نَحْنُ نَزَّلْنَا الذِّكْرَ وَ إِنَّا لَهُ لَحافِظُونَ »  « 3 » كه از خواندن آن در دل هايشان يقين پيدا مىشود و وساوس و شبهات شيطانى برطرف‌شده ، سكون و اطمينان حاصل مى گردد . از يك طرف ، بيان عظمت و مهابت او تعالى در دلها توليد خوف و خشيت مىكند ؛ و از طرف ديگر ، ذكر رحمت و مغفرت بى انتهاى وى اسباب اطمينان قلوب را فراهم مى آورد . خلاصه ، دل چنين ذاكرين از ما سوى اللّه منقطع ، و به خدا ( ج ) متوجّه مىشود ؛ و فروغ ذكر الهى ( ج ) از دل هاى ايشان هر نوع\r\n\r\n\r\n","description":"","footnote":"\r\n( 1 ) . آيات ، معجزات\r\n( 2 ) . سفارشات ، درخواست معجزات\r\n( 3 ) . سورهء حجر ، آيهء 9 .\r\n","page_name":" 327 ","page_number":351},
  {"content":"\r\n\r\nوحشت و اضطراب دنيوى را زايل مى نمايد .\r\n أَلا بِذِكْرِ اللَّهِ تَطْمَئِنُّ الْقُلُوبُ  ( 28 )\r\nآگاه شو ، خاص به ياد خدا آرام مى يابد دل ها .\r\nتفسير : ثروت و حكومت و منصب و املاك ، و مشاهدهء نشانه هاى مطلوبه ، انسان را به اطمينان و سكون حقيقى نمى رساند . تنها ذكر الهى ( ج ) و تعلّقى كه مع اللّه حاصل مىشود ، موجب رفع اضطراب و وحشت قلوب است .\r\n الَّذِينَ آمَنُوا وَ عَمِلُوا الصَّالِحاتِ طُوبى لَهُمْ وَ حُسْنُ مَآبٍ  ( 29 )\r\nآنان كه ايمان آوردند ، و كارهاى نيك كردند ؛ حالت خوش باشد ايشان را و خوب جايگاه .\r\nتفسير : مترجم محقّق معنى لغوى « طوبى » را اعتبار داده است ؛ و اين ترجمه بر آن درخت جنّت نيز شامل است كه در حديث صحيح به « طوبى » موسوم شده .\r\n كَذلِكَ أَرْسَلْناكَ فِي أُمَّةٍ قَدْ خَلَتْ مِنْ قَبْلِها أُمَمٌ لِتَتْلُوَا عَلَيْهِمُ الَّذِي أَوْحَيْنا إِلَيْكَ \r\nهمچنين فرستاديم ترا در امّتى كه گذشتند پيش از آن امّتهاى بسيار ؛ تا بخوانى بر ايشان آنچه حكم ( وحى ) فرستاديم بسوى تو ؛\r\nتفسير : همچنانكه كسانى را كه بسوى ما رجوع مى كنند ، به راه كاميابى هدايت مى كنيم ؛\r\n\r\n","description":"","footnote":"","page_name":" 328 ","page_number":352},
  {"content":"\r\n\r\nترا براى رهنمائى اين امّت مبعوث فرموديم ، تا كتابى را كه از رحمت كامل خود بر تو فرود آورده ايم بر ايشان بخوانى . برگزيدن تو به نبوّت چيزى نو نيست ، به امم سابق نيز پيغمبران فرستاده شده ؛ چيزى را كه بر تكذيب كنندگان سابق وارد شده بود ، اينها نيز در نظر داشته باشند !\r\n وَ هُمْ يَكْفُرُونَ بِالرَّحْمنِ \r\nو ايشان منكر مى شوند از رحمان ؛\r\nتفسير : رحمان به رحمت كاملهء خود قرآن را فرودآورد :    « الرَّحْمنُ عَلَّمَ الْقُرْآنَ »    و ترا  « رَحْمَةً لِلْعالَمِينَ »  گردانيده مبعوث فرمود ؛ مگر آنها به ناسپاسى و كفران نعمت كمر بسته از پذيرفتن حق رحمن انكار كردند بل از اين نام وحشت مى كنند . از اين جهت در صلحنامهء « حديبّيه » در نگاشتن « بسم الله الرحمن الرحيم » نزاع كردند :  « وَ إِذا قِيلَ لَهُمُ اسْجُدُوا لِلرَّحْمنِ قالُوا وَ مَا الرَّحْمنُ »  ( فرقان ، ركوع 5 ) .\r\n قُلْ هُوَ رَبِّي لا إِلهَ إِلَّا هُوَ عَلَيْهِ تَوَكَّلْتُ وَ إِلَيْهِ مَتابِ  ( 30 )\r\nبگو : او پروردگار من است ؛ نيست هيچ معبود مگر او ؛ بر وى توكّل كردم ، و بسوى اوست رجوع من .\r\nتفسير : آن رحمان كه شما از وى انكار داريد ، پروردگار من است ؛ و همان اللّه است كه شريك ندارد :  « قُلِ ادْعُوا اللَّهَ أَوِ ادْعُوا الرَّحْمنَ أَيًّا ما تَدْعُوا فَلَهُ الْأَسْماءُ الْحُسْنى »  ( بنى اسرائيل ، ركوع 12 ) ؛ آغاز و انجام من همه به دست اوست ؛ من به ذات وى توكّل مى كنم ؛ از امداد وى مأيوس نمى باشم ؛ و از تكذيب شما انديشهء ضرر ندارم !\r\n وَ لَوْ أَنَّ قُرْآناً سُيِّرَتْ بِهِ الْجِبالُ أَوْ قُطِّعَتْ  و اگر بودى قرآن كه روان كرده مى شد به سبب آن كوه ها يا پاره پاره مى شد\r\n\r\n","description":"","footnote":"","page_name":" 329 ","page_number":353},
  {"content":"\r\n\r\n بِهِ الْأَرْضُ أَوْ كُلِّمَ بِهِ الْمَوْتى بَلْ لِلَّهِ الْأَمْرُ جَمِيعاً \r\nاز آن زمين ؛ يا به سخن آورده مى شد از آن مردگان بلكه ؛ خدايراست كار همه ؛\r\nتفسير : اينجا مراد از « قرآن » تمام كتاب است ؛ چنان كه در يك حديث صحيح بر زبور لفظ يقرآن اطلاق شده ، يعنى اگر كتابى فرستاده مى شد كه به واسطهء آن نشانه هاى مطلوبه تكميل مى يافت « 1 » غير از اين قرآن كتاب ديگر نمى بود .\r\nآرى ، همين قرآن است كه مردمانى را كه مثل كوه ها استوار بودند ، به طور روحانى از جا بى جا كرده است « 2 » ؛ زمين قلوب بشر را شكافته ، چشمه هاى معرفت الهى ( ج ) را از آن جارى نمود ؛ راه هاى وصول الى اللّه را كه بايد سال ها طى مى شد ، آسان گردانيد ، كه اكنون به يك آن طى مىشود ؛ در مرده دلان روح زندگى جاويد دميد .\r\nچون از اين قرآن به شما شفا و هدايت نصيب نشد ، بالفرض « 3 » آن قرآن مطابق درخواست شما چيزها را به طور حسّى و مادّى هم نشان مى داد ؛ چه توقّع بود كه ايمان آريد ، و به كج‌بحثى شروع نكنيد ؟ ! زيرا شما چنان معاند و سركشيد كه به مشاهدهء هيچ آيتى ايمان نمى آريد . حقيقت آن است كه هدايت و اضلال به دست ؛ خداست به كسى كه ارادهء او نرفته باشد « 4 » ، ابدا هدايت نصيب نمى شود ؛ و هدايت كسى را مى خواهد كه جاذبهء قبول حق در خاطرش باشد .\r\n أَ فَلَمْ يَيْأَسِ الَّذِينَ آمَنُوا أَنْ لَوْ يَشاءُ اللَّهُ  آيا نوميد نشدند آنها كه گرويده اند بر آنكه اگر خواستى خدا ،\r\n\r\n\r\n","description":"","footnote":"\r\n( 1 ) . تحقّق مى يافت ، انجام مى شد\r\n( 2 ) . ريشه كن كردهاست ؛\r\n( 3 ) . به فرض آنكه\r\n( 4 ) . تعلّق نگرفته باشد ،\r\n","page_name":" 330 ","page_number":354},
  {"content":"\r\n\r\n لَهَدَى النَّاسَ جَمِيعاً \r\nراه نمودى مردمان را همه ؛\r\nتفسير : شايد در دل بعضى مسلمانان خطور كرده باشد كه اگر يك مرتبه به خواهششان كار شود ، شايد ايمان آرند ؛ پس به مسلمانان فهمانده شد ، خدا ( ج ) مىتواند آنها را به راه راست آرد ؛ امّا خلاف عادت و حكمت اوست . او تعالى انسان را تا يك حد آزادى كسب و اختيار داده .\r\nاسباب هدايت او را به طور كافى فراهم نموده است ؛ هركه مى خواهد از آن استفاده كند ، به اظهار نشانه هاى مطلوبهء آنها ضرورتى ندارد . باوجود وسايل كافى هدايت ، اگر معاندين نمى پذيرند ، و ايمان خود را موقوف به فرمايشات بيهوده مى دارند ؛ ما قطعا اراده نكرده ايم كه حتما حق را بر تمام دنيا بقبولانيم . وعدهء  « لَأَمْلَأَنَّ جَهَنَّمَ مِنَ الْجِنَّةِ وَ النَّاسِ أَجْمَعِينَ » *  نيز بايد تمام شود .\r\n وَ لا يَزالُ الَّذِينَ كَفَرُوا تُصِيبُهُمْ بِما صَنَعُوا قارِعَةٌ أَوْ تَحُلُّ قَرِيباً مِنْ دارِهِمْ حَتَّى يَأْتِيَ وَعْدُ اللَّهِ إِنَّ اللَّهَ لا يُخْلِفُ الْمِيعادَ  ( 31 )\r\nو هميشه آنان كه منكر شدند برسد ، ايشان را به آنچه كرده اند صدمه ، يا فرودمى آيد از نزديك سراى ايشان ؛ تا وقتى كه برسد وعدهء خدا ؛ ( هر آئينه ) خدا خلاف نمى كند وعدهء خود را .\r\nتفسير : كفّار مكّه آيات مطلوبه را نيز قبول دار نيستند ؛ و طورى خواهند پذيرفت كه مصيبت پى درپى برايشان يا همجوارانشان نازل شود ، تا از ديدن آن عبرت بگيرند ؛ مثلا ، برخى در جهاد از دست مسلمانان به قتل رسند ؛ بعضى اسير گردند ، و نبذى به مصائب ديگر دچار آيند ! اين سلسله باقى خواهد ماند ، تا هنگامى كه وعدهء خدا ( ج ) به ايفا رسد يعنى مكه مفتوح\r\n\r\n","description":"","footnote":"","page_name":" 331 ","page_number":355},
  {"content":"\r\n\r\nگردد ؛ و جزيرة العرب از نجاست شرك پاك شود . پيمان خدا حق است و به انجام مى رسد .\r\nبعضى مفسّرين گويند : « تحل قريبا من دارهم » خطاب به رسول اللّه - صلّى اللّه عليه و سلّم - است ؛ يعنى ، آن حضرت - صلّى اللّه عليه و سلّم - نزديك قريهء ايشان فرودمى آيد ؛ چنان كه در حديبيّه به وقوع پيوست . درين صورت ، مراد از « قارعه » آن سرايا مى باشد كه پيغمبر ( ص ) به نفس نفيس خود در آن شريك نمى شد . بعضى از سلف گفته اند : آيت مذكور تخصيص به اهل مكّه ندارد ، در حق تمام كفّار عام است ؛ و اللّه اعلم .\r\n وَ لَقَدِ اسْتُهْزِئَ بِرُسُلٍ مِنْ قَبْلِكَ فَأَمْلَيْتُ لِلَّذِينَ كَفَرُوا ثُمَّ أَخَذْتُهُمْ فَكَيْفَ كانَ عِقابِ  ( 32 )\r\nو هر آئينه تمسخر كرده شدند پيغامبران پيش از تو ؛ پس مهلت دادم منكران را ؛ باز گرفتار كردم ايشان را ؛ پس چگونه بود عقوبت من ؟ !\r\nتفسير : هرگاه در اجراى مجازات اندك تأخير روى دهد ، ميپنداريد كه نجات يافتيد . به مجرمين گذشته هم مهلت داده شده ، و هنگامى كه آنها را مؤاخذه كرديم ، بنگريد چگونه به سزا رسيدند ! داستان تباهى آنها تا امروز سر زبان هاست .\r\n أَ فَمَنْ هُوَ قائِمٌ عَلى كُلِّ نَفْسٍ بِما كَسَبَتْ وَ جَعَلُوا لِلَّهِ شُرَكاءَ \r\nآيا هركس كه او باشد نگاهبان بر هر نفسى به آنچه عمل كرده است ؟ و مقرّر كردند براى خدا شريكان ؛\r\nتفسير : آن خداى متعال كه هميشه بر كردار هركس نگرانى مىكند « 1 » ؛ و لمحه اى « 2 » بى خبر نيست ؛ و\r\n\r\n\r\n","description":"","footnote":"\r\n( 1 ) . نظارت مىكند ؛ مراقبت مىكند ؛\r\n( 2 ) . لحظه اى\r\n","page_name":" 332 ","page_number":356},
  {"content":"\r\n\r\nمىتواند كسانى را كه اندك شرارت دارند ، همان دم تنبيه كرده سزا دهد ؛ آيا گنهگاران مى توانند خود را از عذاب او نجات داده ، بگريزند ؟ آيا آن بتان تراشيده از سنگ كه نه مى بينند و نه مى شنوند و نه در نفع و ضرر خود و ديگران كارى مى توانند ؛ مثل او تعالى شده مى توانند « 1 » ؟ ! شگفتا كه انسان باوجود چنين خداى توانا ، پيش چنان مخلوق عاجز و ناتوان سر خم كند ، و او را داراى اختيار خدائى بداند . بيشتر از اين ستمى نيست ، چيزهايى را كه از خود خبر ندارند شريك خدا ( ج ) گردانند ؛ ذاتى كه علمش به همه اشياء محيط ، و موصوف به جميع صفات كماليّه است . شما بدانيد هرچه آشكار و پنهان مى كنيد همه در علم اوست . از گستاخى هاى مشركانهء مردم بى خبر نيست . دير يا زود سزايشان را مىدهد .\r\n قُلْ سَمُّوهُمْ \r\nبگو : بيان كنيد نام هاى ايشان را ؛\r\nتفسير : از نام و نشان آن شركاء خبر دهيد ! كسانى كه حيا دارند ؛ باوجود شنيدن صفات خداوند كه در فوق مذكور شد ، چگونه از سنگ‌ها نام مى برند ؟ ! و بالفرض نشرمند « 2 » ، و نام لات و عزّى را ببرند ؛ آيا شخص دانشمند به آن التفات خواهد كرد ؟ !\r\n أَمْ تُنَبِّئُونَهُ بِما لا يَعْلَمُ فِي الْأَرْضِ \r\nآيا خبر مى دهيد خدا را به آنچه نمى داند در زمين ؟\r\nتفسير : خدا بر روى زمين شريكى براى خود نمى داند ؛ زيرا ، چيزى كه نباشد ، چگونه معلوم شود ؟ ! آيا شما چيزى نشان مى دهيد كه او نمى داند ؟ العياذ باللّه !\r\nتنبيه : قيد « زمين » از آن جهت است كه اقامتگاه شركاء ( اصنام ) نزد بت پرستان زمين است . ابو حيّان مرجع ضمير « لا يعلم » كلمهء « ما » را مىداند ؛ يعنى ، به خدا ( ج ) نشان مى دهيد كه در خدائى با تو بتانى شريكند كه هيچ علم ندارند !\r\n\r\n\r\n","description":"","footnote":"\r\n( 1 ) . مى توانند بشنوند ، باشند ؟ !\r\n( 2 ) . به فرض آنكه شرم نكنند ،\r\n","page_name":" 333 ","page_number":357},
  {"content":"\r\n\r\n أَمْ بِظاهِرٍ مِنَ الْقَوْلِ \r\nيا فريفته مىشويد به سخن سرسرى ؟ !\r\nتفسير : نخست ، خداوند فرمود ! نام شركاء را بيان كنيد ؛ سپس فرمود : چگونه نام چيزى را مى بريد كه در حقيقت وجود ندارد ؟ ! اكنون وانمود مىكند كه كلمهء شريك براى خدا ( ج ) الفاظ خالى و صوت محض و بى حقيقت ، ظن و تخمين ، و اوهام باطل است كه چند كلمهء بى معنى را كلمات بامعنى وانمود كرده نمى توانيد « 1 » ! شايد در  « بِظاهِرٍ مِنَ الْقَوْلِ »  اين طرف « 2 » هم اشاره باشد كه اگر از تقليد و تعصّب كوركورانه صرف‌نظر كرده ، به ضمير خود رجوع نمايند ؛ ضمير خودشان نيز از آن لغويّات انكار مىكند ؛ بنابرآن ، بايد گفت كه اين همه سخنان سطحى است كه فطرت و ضمير انسانى هردو آن را مردود قرار مىدهد « 3 » .\r\n بَلْ زُيِّنَ لِلَّذِينَ كَفَرُوا مَكْرُهُمْ وَ صُدُّوا عَنِ السَّبِيلِ \r\nبلكه آراسته شده است براى آنان كه نگرويدند فريبشان ؛ و بازداشته شده اند از راه ؛\r\nتفسير : هيچ‌چيز نيست ؛ بلكه در حمايت شرك و مقابله با توحيد ، محض « 4 » فريب نفس و خدعهء شيطان است كه ايشان را از راه حق بازداشته .\r\n وَ مَنْ يُضْلِلِ اللَّهُ فَما لَهُ مِنْ هادٍ  ( 33 )\r\nو هركه را گمراه كند خدا ، پس نيست او را هيچ راه نماينده .\r\n\r\n\r\n","description":"","footnote":"\r\n( 1 ) . نمى توانيد وانمود بكنيد !\r\n( 2 ) . مطلب\r\n( 3 ) . مى شناسد ، مىداند .\r\n( 4 ) . فقط\r\n","page_name":" 334 ","page_number":358},
  {"content":"\r\n\r\nتفسير : كسى را كه خدا ( ج ) توفيق هدايت ندهد ، نمى توان او را به راه آورد ! و توفيق خدا ( ج ) مخصوص كسى است كه ابواب هدايت را خود به روى خود بسته نكند « 1 » .\r\n لَهُمْ عَذابٌ فِي الْحَياةِ الدُّنْيا \r\nايشان را عذاب است در زندگانى دنيا ؛\r\nتفسير : از دست مجاهدين ، يا بلاواسطه از طرف قدرت .\r\n وَ لَعَذابُ الْآخِرَةِ أَشَقُّ وَ ما لَهُمْ مِنَ اللَّهِ مِنْ واقٍ  ( 34 )\r\nو هر آئينه عذاب آخرت سخت تر است ؛ و نيست ايشان را از خدا هيچ نگاه دارنده .\r\nتفسير : آنها را بدون عذاب نمى گذارد ؛ و شدّت مجازات آخرت به بيان نمى آيد .\r\n * مَثَلُ الْجَنَّةِ الَّتِي وُعِدَ الْمُتَّقُونَ تَجْرِي مِنْ تَحْتِهَا الْأَنْهارُ أُكُلُها دائِمٌ \r\nحال بهشت كه وعده داده شده اند پرهيزكاران ؛ مى رود از زير آن جوى ها ، ميوه آن جاويد است ؛\r\nتفسير : هيچ‌يك از انواع آن تمام شدن ندارد ، و مطلوب هميشه حاصل است :\r\n « لا مَقْطُوعَةٍ وَ لا مَمْنُوعَةٍ »  ( واقعه ، ركوع 1 ) .\r\n\r\n\r\n","description":"","footnote":"\r\n( 1 ) . نبندد .\r\n","page_name":" 335 ","page_number":359},
  {"content":"\r\n\r\n وَ ظِلُّها \r\nو سايهء آن همچنين ؛\r\nتفسير : سايه هم پيوسته راحت رسان است . زحمت گرمى خورشيد و رنج سرما وجود ندارد :\r\n « لا يَرَوْنَ فِيها شَمْساً وَ لا زَمْهَرِيراً »  ( دهر ، ركوع 1 ) .\r\n تِلْكَ عُقْبَى الَّذِينَ اتَّقَوْا \r\nاين است جزاى آنان كه مى ترسند ؛\r\nتفسير : از خداى ( ج ) ترسيده ، از شرك و كفر بر كنار شدند .\r\n وَ عُقْبَى الْكافِرِينَ النَّارُ  ( 35 )\r\nو جزاى كافران آتش است .\r\nتفسير : عاقبت اهل حق و اهل باطل در مقابل يكديگر بيان شد ؛ « و بضدها تتبين الاشياء » .\r\n وَ الَّذِينَ آتَيْناهُمُ الْكِتابَ يَفْرَحُونَ بِما أُنْزِلَ إِلَيْكَ \r\nو آنان كه داديم ايشان را كتاب ؛ شاد مى شوند به آنچه فرستاده شده بسوى تو\r\nتفسير : كسانى كه اكنون برايشان قرآن عطا كرده شده ( يعنى مسلمانان ) و كسانى كه برايشان در سابق تورات و انجيل و غيره داده شده ( يعنى يهود و نصارى ) خوش مى شوند « 1 » از چيزى كه بر تو نازل شده .\r\nخوش شدن « 2 » مسلمانان ظاهر است ؛ زيرا ، اين كتاب را كليد فلاح ابدى مى دانند ؛ و براى آن كسان يهود و نصارى كه فى الجمله حق پرست و اهل علم و انصاف بودند هم يك نوع مسرّت بود ؛ زيرا ، مى ديدند كه قرآن كريم به كمال خوبى كتابهايشان را تصديق مىكند و به توصيف و تعظيم پيغمبرانشان رطب اللسان ؛\r\n\r\n\r\n","description":"","footnote":"\r\n( 1 ) . شادمان مى شوند ، خوشحال مى شوند\r\n( 2 ) . شادمان شدن ، خوشحال شدن\r\n","page_name":" 336 ","page_number":360},
  {"content":"\r\n\r\nبلكه وجود احبار و رهبان حقيقى را هم در كعرض مدح مى گذارد :  « ذلِكَ بِأَنَّ مِنْهُمْ قِسِّيسِينَ وَ رُهْباناً »  ( مائده ، ركوع 11 ) ؛ اين قبيل يهود و نصاراى منصف و حق پرست بالاخره مشرّف به اسلام شدند .\r\n وَ مِنَ الْأَحْزابِ مَنْ يُنْكِرُ بَعْضَهُ \r\nو از اين جماعت ها كسى است كه انكار مىكند بعض آن را ؛\r\nتفسير : در يهود و نصارى و جهلاى عرب يگان طائفه است كه بعض حصّه هاى قرآن را از جهتى كه مخالف شريعتشان مى باشد ، و بر عليه تحريف و تبديل و آراء و اهوايشان است ، انكار دارند .\r\n قُلْ إِنَّما أُمِرْتُ أَنْ أَعْبُدَ اللَّهَ وَ لا أُشْرِكَ بِهِ إِلَيْهِ أَدْعُوا وَ إِلَيْهِ مَآبِ  ( 36 )\r\nبگو : ( جز اين نيست ) كه فرموده شده مرا كه عبادت كنم خدا را ، و شريك مقرّر نكنم به او ؛ بسوى او مى خوانم ، و بسوى اوست بازگشت من .\r\nتفسير : خوش باشيد يا ناخشنود ، من به بندگى خداى يگانه مى پردازم ، كه به خود شريك ندارد ، و همه انبيا و ملل به اتّفاق او را پذيرفته اند ؛ و به قبول احكام و مرضيّات همان ذات بزرگ تمام دنيا را دعوت مى كنم ؛ و خوب مى دانم كه مرجع و قرارگاه من اوست ، و انجام من در اختيار او ؛ و عاقبت در آخر كار مرا غالب و منصور ، و مخالفين را مغلوب و رسوا مى گرداند . بنابرآن « 1 » ، از خلاف و انكار كسى قطعا پروا ندارم !\r\n وَ كَذلِكَ أَنْزَلْناهُ حُكْماً عَرَبِيًّا \r\nو همچنين فروفرستاديم اين كلام را حكم كننده ، در زبان عرب ؛\r\n\r\n\r\n","description":"","footnote":"\r\n( 1 ) . بنابراين ،\r\n","page_name":" 337 ","page_number":361},
  {"content":"\r\n\r\nتفسير : چنان كه در سابق كتاب هاى ديگر فرستاده شده ؛ درين عصر قرآن فرستاده شد كه بر معارف عظيم الشان و حكمت هاى بى مثال مشتمل ، و آخرين فيصله كنندهء حق و باطل است . چون كتاب هر پيغمبر به زبان خودش بوده ، به محمّد عربى هم قرآن عربى داده شد ؛ و بايد كتابى چنين جامع ، و داراى هرگونه منافع ، به زبانى فرودمى آمد كه نهايت فصيح و بليغ ، وسيع و جامع ، منضبط و پرمعنى ، با شان و شكوه است ؛ اگر آن را « ام الالسنة » و « ملكة اللغات » نام نهيم ، جا دارد .\r\n وَ لَئِنِ اتَّبَعْتَ أَهْواءَهُمْ بَعْدَ ما جاءَكَ مِنَ الْعِلْمِ ما لَكَ مِنَ اللَّهِ مِنْ وَلِيٍّ وَ لا واقٍ  ( 37 )\r\nو اگر پيروى كنى خواهش هاى ايشان را ، بعد از آنچه آمده است به تو از علم ؛ نيست ترا از خدا هيچ ( كار سازنده ) حامى و نه نگاهدارنده .\r\nتفسير : انكار و ناخشنودى كسان را به قدر ذرّه اى اهمّيّت مده ! علم بزرگى را كه خدا ( ج ) به تو عطا كرده ، پيروى مى كن ؛ بالفرض كه « 1 » به خواهشات « 2 » اينها رفتار كنى ، كيست كه از عذاب و عقاب او تعالى نجات داده تواند « 3 » ؟ ! هر طالب حق مخاطب اين خطاب است ، و اگر تنها آن حضرت مخاطب آن باشد ، باز هم شامل عموميّت است ، كه « 4 » خطاب به پيغمبر ( ص ) و ابلاغ به ديگران است ؛ چنان كه نظائر آن در مواضع متعدّده گذشته است .\r\n وَ لَقَدْ أَرْسَلْنا رُسُلًا مِنْ قَبْلِكَ وَ جَعَلْنا لَهُمْ أَزْواجاً وَ \r\nو ( هرآئينه ) فرستاديم پيغمبران را پيش از تو ؛ و داديم ايشان را زنان و\r\n\r\n\r\n","description":"","footnote":"\r\n( 1 ) . به فرض آنكه\r\n( 2 ) . خواهش هاى\r\n( 3 ) . بتواند نجات بدهد ؟ !\r\n( 4 ) . زيرا كه\r\n","page_name":" 338 ","page_number":362},
  {"content":"\r\n\r\n ذُرِّيَّةً وَ ما كانَ لِرَسُولٍ أَنْ يَأْتِيَ بِآيَةٍ إِلَّا بِإِذْنِ اللَّهِ لِكُلِّ أَجَلٍ كِتابٌ  ( 38 )\r\nفرزندان ؛ و نشايد هيچ پيغمبر را كه بيارد نشانه اى ، مگر به حكم خدا ؛ ( هر قضاى موّقت را نامه اى است ) هر وعده است نوشته شده .\r\nتفسير : پيغمبر عربى را - صلّى اللّه عليه و سلّم - مبعوث نمودن ، و به او كتاب و احكام نو دادن ، چيزى شگفت نيست كه موجب اين قدر كج بحثى و حجّت آورى گردد . پيغمبران سابقه هم فرشتهء آسمانى نبودند و از باشندگان « 1 » زمين بودند . مى خوردند ؛ مى نوشيدند ؛ و لوازم خود را به دست خود تهيّه مى كردند ؛ عيال و اطفال داشتند . يكى از ايشان « 2 » نمى توانست كه نشان مطلوب مردم « 3 » را روى كار آرد ؛ بلكه مانند اين پيغمبر موجوده « 4 » در هرچيز منتظر اجازهء خدا مى بودند ، و محض « 5 » به تبليغ همان احكام و اظهار همان معجزه مى پرداختند كه اذن خدا بود . اذن خدا اين است كه حكم خدا ( ج ) مطابق و مناسب هر زمان و هر عصر جداگانه مى باشد و براى هرچيز موعدى مقرّرشده كه نه پيغمبر و نه فرشته مىتواند آن را تبديل دهد « 6 » . پس چون هر پيغمبر موافق احتياجات عصر خود احكام آورده ، و براى تصديق صداقت خود پابند خواهشات « 7 » مردم نبوده ؛ و خود را از حوايج بشريّه و علايق معاشرت پاك و مبرّا معرفى نكرده ، هرگاه در وجود محمّد - صلّى اللّه عليه و سلّم - نيز همان صفات ديده شود ؛ چه دليل براى انكار نبوّت او مى گردد .\r\n يَمْحُوا اللَّهُ ما يَشاءُ وَ يُثْبِتُ وَ عِنْدَهُ أُمُّ \r\nنابود مى سازد خدا هرچه را مى خواهد ؛ و ثابت كند هرچه خواهد ؛ و نزد اوست اصل\r\n\r\n\r\n","description":"","footnote":"\r\n( 1 ) . ساكنان\r\n( 2 ) . هيچيك از ايشان\r\n( 3 ) . معؤزهء مورد درخواست مردم\r\n( 4 ) . موجود ، حاضر\r\n( 5 ) . فقط\r\n( 6 ) . تبديل كند ، مبدّل سازد .\r\n( 7 ) . خواهش هاى ، درخواستهاى\r\n","page_name":" 339 ","page_number":363},
  {"content":"\r\n\r\n الْكِتابِ  ( 39 )\r\nكتاب .\r\nتفسير : هر حكمى را كه خواهد به مقتضاى حكمت خود منسوخ كند ، و هرچه را خواهد برقرار گذارد . قومى را محو و نابود نمايد ، و به جاى آن ديگرى بيارد . تأثير اسبابى را كه خواهد ، در موقعى برحال بماند ؛ و در موضعى تبديل كند . وعدهء را در صورت وجود شرايط مقرّره اش به اختيار خود ظاهر كند ؛ و اگر نخواسته باشد ، بنابر عدم وجود شرايط به ظهور نيارد . خلاصه ؛ هرگونه تغيير و تبديل و امحاء و اثبات ، و نسخ و تنفيذ ، مربوط به او ؛ و جميع دفاتر كه آن را « ام الكتاب » بايد ناميد ، در تصرّف اوست ؛ يعنى ، محيط علم ازلى از هر نوع تغيّر و تبدّل به كلى مبرّا و منزّه و مأخذ لوح محفوظ است .\r\nحضرت شاه - رحمه اللّه - مى نويسد كه هرچيز در دنيا اسبابى دارد ؛ بعض اسباب ظاهر و بعضى پنهان مى باشد ؛ و تأثير اسباب يك اندازهء طبيعى دارد ، و دو قسم است ؛ يكى تغيير و تبديل دارد ، و ديگرى ندارد . تقديرى كه تبديل مىشود ، موسوم به « قضاى معلّق » يا « تقدير معلّق » است ؛ و آنكه تغيير نمى پذيرد « مبرم » گفته مىشود .\r\nبعضى فضلا را در اثر احاديث و آثار در خصوص تبديل قضاى مبرم اشتباهاتى است كه اينجا گنجايش آن را ندارد . اگر خداى كريم توفيق داد ، در تفسير مستقل خواهيم نوشت ؛ انشاء اللّه تعالى . هو الموفّق و المستعان .\r\n وَ إِنْ ما نُرِيَنَّكَ بَعْضَ الَّذِي نَعِدُهُمْ أَوْ نَتَوَفَّيَنَّكَ فَإِنَّما عَلَيْكَ الْبَلاغُ وَ عَلَيْنَا الْحِسابُ  ( 40 )\r\nو اگر نمائيم ترا بعض آنچه وعده مى كنيم به ايشان ، يا قبض روح تو كنيم ؛ ( پس جز اين نيست ) كه بر تو رساندن است ، و برماست حساب گرفتن .\r\nتفسير : ما اختيار داريم كه بعض وعده ها را درحال حيات تو ايفا كنيم ، و بعضى را بعد\r\n\r\n","description":"","footnote":"","page_name":" 340 ","page_number":364},
  {"content":"\r\n\r\nاز وفات تو ظاهر نمائيم ؛ تو نبايد در انديشهء ظهور آن باشى ، و نبايد ديگران از تأخير و امهال ايمن نشينند . در علم خدا ( ج ) براى هرچيز وقت مناسب است ؛ چون برسد ؛ آن چيز ضرور « 1 » به ظهور مى آيد . تو وظيفهء خود را كه تبليغ است ادا كرده باش ؛ حسد تكذيب كنندگان فيصله مىشود .\r\n أَ وَ لَمْ يَرَوْا أَنَّا نَأْتِي الْأَرْضَ نَنْقُصُها مِنْ أَطْرافِها \r\nآيا نمى بينند كه ما مى آئيم ( قصد مى كنيم ) به اين سرزمين كه ناقص مى سازيم آن را از جوانب آن ؟ !\r\nتفسير : در سرزمين مكّه ، تأثير اسلام در تزايد ؛ و نفوذ و اقتدار كفر رو به زوال است . سطوت و جبروت اسلام در دل هاى اشخاص بزرگ و قبايل جا گرفته مى رود « 2 » ؛ دلهاى اوس و خزرج در مقابل حق و صداقت مفتوح مىشود ؛ به تدريج حكومت كفر را مغلوب مى كنيم ؛ آيا از اين آثار روشن مكذّبين نمى دانند « 3 » كه فيصلهء خدا ( ج ) راجع به آيندهءشان چيست ؟ ! دانشمند از پيشرفت اسلام بدين سرعت ، مى فهمد كه هيچ قوّتى نمى تواند آن را عقب نشاند ؛ بنابرآن « 4 » ، دوربينى « 5 » و عاقبت انديشى آن است كه آن را آمدنى دانند .\r\n وَ اللَّهُ يَحْكُمُ لا مُعَقِّبَ لِحُكْمِهِ \r\nو خدا حكم مىكند ، نيست هيچ ردّكننده مر حكم او را ؛\r\nتفسير : حكم تكوينى و فيصلهء استوار او قطعا واردشدنى است ؛ چون هنگام آن فرارسد ، در طاقت كيست كه يك دقيقه آن را تأخير نمايد و عقب بنشاند ؟ !\r\n\r\n\r\n","description":"","footnote":"\r\n( 1 ) . حتما ، قطعا\r\n( 2 ) . دارد جاى مى گيرد .\r\n( 3 ) . درنمى يابند ، نمى فهمند\r\n( 4 ) . بنابراين ،\r\n( 5 ) . دورانديشى ، آخربينى\r\n","page_name":" 341 ","page_number":365},
  {"content":"\r\n\r\n وَ هُوَ سَرِيعُ الْحِسابِ  ( 41 )\r\nو او زود حساب كننده است .\r\nتفسير : به مجرّدى كه « 1 » وقت حساب برسد ، قطعا تأخير واقع نمى شود ؛ پس هرچيزى كه آمدنى است آن را قريب بدانيد .\r\n وَ قَدْ مَكَرَ الَّذِينَ مِنْ قَبْلِهِمْ فَلِلَّهِ الْمَكْرُ جَمِيعاً \r\nو ( هر آئينه ) فريب كردند آنان كه پيش از ايشان بودند ؛ پس خداى راست ( جزاى ) مكر ( شان ) همه ؛\r\nتفسير : اگر خدا ( ج ) نخواهد ، تمام فريب ها « 2 » معطّل و بى اثر مى گردد ؛ يا خدا فريب آنها را مى شكند ؛ « مكر » در لغت تدبير خفيه را گويند ؛ پس اگر براى بدى به عمل آيد ، بد است ؛ و اگر براى مدافعه از بدى به عمل آيد ، خوب است ؛ يعنى ، آنها در پس پرده به سنجش « 3 » تدابير فاسد خود بودند ؛ ليكن تدبير خداى تعالى بر همه غالب آمد ، و تدبيرهايشان را بر روى خودشان زد  « وَ لا يَحِيقُ الْمَكْرُ السَّيِّئُ إِلَّا بِأَهْلِهِ »  ( فاطر ، ركوع 5 ) .\r\n يَعْلَمُ ما تَكْسِبُ كُلُّ نَفْسٍ \r\nمىداند آنچه مىكند هر نفس ؛\r\nتفسير : هيچ حركت و سكون و آشكار و پنهان از خدا ( ج ) پوشيده نيست ؛ در مقابل او تعالى هرگز مكر كسى پيش نمى رود ، و اين مكاران را سزائى درخور مكرشان مىدهد .\r\n\r\n\r\n","description":"","footnote":"\r\n( 1 ) . به مجرّد آنكه\r\n( 2 ) . نيرنگ‌ها\r\n( 3 ) . تدارك\r\n","page_name":" 342 ","page_number":366},
  {"content":"\r\n\r\n وَ سَيَعْلَمُ الْكُفَّارُ لِمَنْ عُقْبَى الدَّارِ  ( 42 )\r\nو زود خواهند دانست اين كافران كه كه را باشد جزاى آن سراى ؛\r\nتفسير : طورى كه گذشتگان انجام مكر خود را ديدند به كفّار موجوده هم ، قدر عافيت معلوم مىشود .\r\n وَ يَقُولُ الَّذِينَ كَفَرُوا لَسْتَ مُرْسَلًا قُلْ كَفى بِاللَّهِ شَهِيداً بَيْنِي وَ بَيْنَكُمْ \r\nو مى گويند كافران : نيستى فرستاده شده ! بگو : بس است خدا گواه در ميان من و شما ؛\r\nتفسير : از تكذيب شما چيزى ساخته نمى شود ؛ چون خداى پاك نشانه هاى بزرگ صداقت مرا آشكار مىكند . قرآن كه كلام اوست ، همچنانكه بر فرودآمدن خود از بارگاه الهى ( ج ) گواهى مىدهد ، بر نبوّت من نيز شاهد است . اگر ديده بگشائيد ، مى بينيد كه در احوال بسيار نامساعد اشاعت راستى به اين صورت ، و تأثير آن در دل دشمنان ، و مغلوب و مقهور شدن دروغ ، همه براى حقّانيّت من دليل آشكارا از طرف خداست .\r\n وَ مَنْ عِنْدَهُ عِلْمُ الْكِتابِ  ( 43 )\r\nو بس است كسى كه نزد اوست علم كتاب .\r\nتفسير : كسانى كه از علم قرآن و حقايق آن آگاه شده اند نيز ، از دل گواهى مى دهند كه دروغى نبافته ام . همچنين دل هاى آنانى كه در « 1 » كتب سابقهء سماويّه و پيشگوئى هاى آنها در خصوص من علم دارند ، گواهى مى دهند كه محمد - صلّى اللّه عليه و سلّم - مطابق همان پيشگوئى ها ظهور نموده است كه صدها سال\r\n\r\n\r\n","description":"","footnote":"\r\n( 1 ) . به ، نسبت به\r\n","page_name":" 343 ","page_number":367},
  {"content":"\r\n\r\nپيش موسى و عيسى - عليها و على نبّينا الصلاة و السلام - خبر داده بودند - خدايا گواه باش كه به حقيقت چيزى كه ذات تو و صاحبان كتاب تو گواهى داده اند ، اين عاجز خاطى هم از صدق دل بر آن گواهى مىدهد .\r\nتمّت سورة الرعد ، بعون اللّه و حسن توفيقه .\r\n\r\n","description":"","footnote":"","page_name":" 344 ","page_number":368},
  {"content":"\r\n\r\nترتيبها 14 سورة ابراهيم آياتها 54\r\n\r\nسورة ابراهيم\r\nمكّيّة ؛ و هى اثنان و خمسون آية و سبعة ركوعات ( سورهء ابراهيم ، مكّى ، و آن پنجاه و دو آيت و هفت ركوع است . )\r\nبسم الله الرحمن الرحيم   الر كِتابٌ أَنْزَلْناهُ إِلَيْكَ لِتُخْرِجَ النَّاسَ مِنَ الظُّلُماتِ إِلَى النُّورِ بِإِذْنِ رَبِّهِمْ  \r\nآغاز مى كنم به نام خدائى كه بى اندازه مهربان ، نهايت بارحم است .\r\nاين قرآن كتابى است كه فرود فرستاديم آن را بسوى تو تا بيرون آرى مردمان را از تاريكى ها بسوى روشنى ؛ به حكم پروردگار ايشان ؛\r\nتفسير : عظمت شأن اين كتاب را از اينجا بايد قياس كرد كه ما آن را فرستاده ايم ، و شخصيت عالى تو حامل آن است ؛ و حاوى بر مقصديست كه عالى تر از آن چيزى نيست . آن اين است كه به فرمان و توفيق الهى ( ج ) كافّهء مردمان گيتى را از عرب و عجم ، سياه و سفيد ، رنجبر و سرمايه دار ، پادشاه و رعيّت ، همه را از ظلمات جهل و اوهام بيرون آرى ؛ و در فروغ معرفت و بصيرت ايمان و ايقان استوار نگهدارى .\r\n  إِلى صِراطِ الْعَزِيزِ الْحَمِيدِ   ( 1 ) بسوى راه خداى غالب ستوده .\r\n\r\n","description":"","footnote":"","page_name":" 345 ","page_number":369},
  {"content":"\r\n\r\n اللَّهِ الَّذِي لَهُ ما فِي السَّماواتِ وَ ما فِي الْأَرْضِ \r\nخدائى كه اوراست آنچه در آسمانهاست و آنچه در زمين است ؛\r\nتفسير : در فروغ معرفت حقيقى به راهى روان شوند كه خداى غالب توانا ، داراى صفات ستوده ، شهنشاه مطلق ، و مالك الكل - جلت عظمته - هدايت كرده ؛ و آن راه مردم را به مقام رضاى الهى ( ج ) نايل مى گرداند .\r\n وَ وَيْلٌ لِلْكافِرِينَ مِنْ عَذابٍ شَدِيدٍ  ( 2 )\r\nو ( واى ) مصيبت است كافران را از عذاب سخت .\r\nتفسير : كسانى كه پس از فرودآمدن چنين كتاب نيز از تاريكى كفر ، شرك ، جهالت ، ضلالت ، بيرون نشده اند ؛ براى آنها عذاب سخت و مصايب مهلك است ؛ هم در آن جهان ، و هم در اين جهان .\r\n الَّذِينَ يَسْتَحِبُّونَ الْحَياةَ الدُّنْيا عَلَى الْآخِرَةِ وَ يَصُدُّونَ عَنْ سَبِيلِ اللَّهِ وَ يَبْغُونَها عِوَجاً أُولئِكَ فِي ضَلالٍ بَعِيدٍ  ( 3 )\r\nآنان كه پسند ( اختيار ) مى كنند زندگانى دنيا را بر آخرت ؛ و بازمى دارند ( مردمان را ) از راه خدا ؛ و مى طلبند در آن كجى ؛ آن گروه در گمراهى اند دور ( از حق ) .\r\nتفسير : بيان حال كافران است كه مآل و آمال آنها دنياست ؛ در مقابل آخرت آن را مى پسندند و\r\n\r\n","description":"","footnote":"","page_name":" 346 ","page_number":370},
  {"content":"\r\n\r\nترجيح مى دهند ؛ شب و روز غرق محبت آن اند ، و مى خواهند ديگران را نيز به محبّت آن گرفتار نموده ، از طريق رضاى الهى باز دارند . از اين جهت ، درصدد آن اند كه به دين خدا ( ج ) خرده گيرى نمايند ؛ و راه راست را كج ثابت كنند « 1 » ، اينها در حقيقت ، از راه بس دور افتاده اند ؛ بازگشتن شان توقّع نمى شود . هنگامى كه عذاب خدا ( ج ) فرود آيد ، ديدگان اينها نيز باز خواهد شد .\r\n وَ ما أَرْسَلْنا مِنْ رَسُولٍ إِلَّا بِلِسانِ قَوْمِهِ لِيُبَيِّنَ لَهُمْ \r\nو نفرستاديم هيچ پيغامبر را مگر به زبان قوم او ؛ تا بيان كند براى فهم ايشان ؛\r\nتفسير : چنان كه اين كتاب عظيم الشان را جهت هدايت مردم به تو بخشايش كرديم ، در گذشته نيز وسايل هدايت مردم را فراهم مى نموديم . چون به ترتيب طبيعى نخستين مخاطب پيغمبران افراد قومى است كه در ميان آنها مبعوث شده اند ، وحى الهى ( ج ) بر زبان همان قوم فرستاده شد ؛ تا به دانستن و داناندن « 2 » احكام خدا ( ج ) سهولت كامل باشد . امّت حضرت پيغمبر صلّى اللّه عليه و إله و سلّم در دعوت بر تمام جن و انس شامل است ؛ امّا ، زبان قومى كه حضرت در ميان آنها مبعوث گرديد ، عربى بود . اشاعهء هدايت مطابق ترتيب طبيعى به صورتى مقدّر بود كه مخاطبان اولين و شاگردان نخستين پيغمبر صلّى اللّه عليه و إله و سلّم تعليمات و حقايق قرآن را به سهولت بدانند « 3 » ، و حفظ كنند ، تمام اقوام جهان و نسل هاى مابعد به وسيلهء آنها - على قدر درجاتهم - بصبغهء قرآنى رنگين شوند ؛ و چنين شد .\r\nعرب به صحبت « 4 » پيغمبر خويش به ذريعهء « 5 » زبان ملّى خود كه به آن شغف بى شمار داشتند ، بر علوم قرآنى دسترس كافى حاصل نمودند . پس از آن ، بر خاور و باختر جهان متفرّق شدند . روم و فارس را مسخّر نمودند ؛ آنگاه قدرت الهى در عجميان نيز چنان داعيه و عشقى\r\n\r\n\r\n","description":"","footnote":"\r\n( 1 ) . قلمدادكننده معرّفى كنند .\r\n( 2 ) . براى تعلّم و تعليم\r\n( 3 ) . دريابند ، فراگيرند ،\r\n( 4 ) . با همراهى ، با مصاحبت\r\n( 5 ) . به واسطهء ، به وسيلهء\r\n","page_name":" 347 ","page_number":371},
  {"content":"\r\n\r\nبراى تحصيل معرفت كلام الهى ( ج ) و مهارت زبان عربى پديد آورد ، كه در روزگار اندك در شرح و تبيين علوم دينيّه و ادبيّه ، ثريّاپروازان عجم گرديدند . بدين صورت ، حجّت خدا بر بندگانش تمام شد و وقتا فوقتا وسايل استفاده از قرآن فراهم گرديد ؛ فالحمد للّه على ذلك . به هرحال ، در وجوهى كه به « 1 » مبعوث شدن حضرت پيغمبر ( ص ) در قوم عرب موجود است ، جواب اين سؤال كه خداوند ( ج ) چرا قرآن را به زبان عرب فرودآورده ، مراعات آنها را كرد ؟ نيز حاصل مىشود .\r\n فَيُضِلُّ اللَّهُ مَنْ يَشاءُ وَ يَهْدِي مَنْ يَشاءُ وَ هُوَ الْعَزِيزُ الْحَكِيمُ  ( 4 )\r\nپس گمراه سازد خدا هركه را خواهد ؛ و راه نمايد هركه را خواهد و اوست غالب ، باحكمت .\r\nتفسير : وسايل تبيين و هدايت را تكميل كرد « 2 » و كسى را كه خواست از اين وسايل منتفع شود به راه روان نمود ؛ هركه اعراض كرد ، او را در گمراهى واگذاشت . او غالب تواناست ؛ اگر خواستى ، همه را به قهر هدايت كردى ؛ امّا حكمت وى اقتضا كرد كه انسان تا حدّى به كسب و اختيار آزاد باشد ، تا مظاهر رحمت و خشم هردو را در جهان ادامه دهد .\r\n وَ لَقَدْ أَرْسَلْنا مُوسى بِآياتِنا أَنْ أَخْرِجْ قَوْمَكَ مِنَ الظُّلُماتِ إِلَى النُّورِ وَ ذَكِّرْهُمْ بِأَيَّامِ \r\nو هر آئينه فرستاديم موسى را با نشانه هاى خود ( گفتيم ) : بيرون آر قوم خود را از تاريكى ها بسوى روشنى ؛ و پند ده ايشان را به روزهاى\r\n\r\n\r\n","description":"","footnote":"\r\n( 1 ) . براى\r\n( 2 ) . متحقّق گردانيده تحقّق بخشيده .\r\n","page_name":" 348 ","page_number":372},
  {"content":"\r\n\r\n اللَّهِ إِنَّ فِي ذلِكَ لَآياتٍ لِكُلِّ صَبَّارٍ شَكُورٍ  ( 5 )\r\nخدا ؛ هر آئينه در اين نشانه هاست هر صبركننده را ( بر بلاء ) ، شكرگوينده را ( بر آلاء ) .\r\nتفسير : نشانيها ، يعنى معجزات را مشاهده نمودند ، كه به « آيات تسعه » مشهور است ؛ يا مراد از « آيات » تورات است . « ياد ده به آنها روزهاى خدا را » يعنى وقايع آن ايّام را بر آنها ياد كن كه زير بار شدايد و رنج‌ها بودند ، و خداوند از آن نجات بخشيد ، و عنايت خود را ارزانى فرمود ؛ زيرا ، از شنيدن اين دو حال ، بندگان شكيبا و شاكر عبرت مى گيرند ؛ هنگام مصيبت اضطراب ، و وقت آسايش غرور نمى كنند « 1 » .\r\nپيشينان نيز از اين جهت كامياب شده بودند كه بر شدايد صبر ، و بر نعماى الهى ( ج ) شكر مى كردند :  « وَ تَمَّتْ كَلِمَتُ رَبِّكَ الْحُسْنى عَلى بَنِي إِسْرائِيلَ بِما صَبَرُوا ، وَ دَمَّرْنا ما كانَ يَصْنَعُ فِرْعَوْنُ وَ قَوْمُهُ وَ ما كانُوا يَعْرِشُونَ »  ( اعراف ، ركوع 16 ) .\r\n وَ إِذْ قالَ مُوسى لِقَوْمِهِ اذْكُرُوا نِعْمَةَ اللَّهِ عَلَيْكُمْ إِذْ أَنْجاكُمْ مِنْ آلِ فِرْعَوْنَ يَسُومُونَكُمْ سُوءَ الْعَذابِ \r\nو ( ياد كن ) آن وقت كه گفت موسى قوم خود را ياد كنيد نعمت خدا را بر خويش ، چون خلاص كرد شما را از كسان فرعون ؛ مى رسانيدند به شما بد عذاب ؛\r\n\r\n\r\n","description":"","footnote":"\r\n( 1 ) . غرور پيدا نمى كنند . مغرور نمى شوند .\r\n","page_name":" 349 ","page_number":373},
  {"content":"\r\n\r\nتفسير : چنان كه شما را غلام مى ساختند ، و به كارهاى سخت به صورت بيگارى مى گماشتند .\r\n وَ يُذَبِّحُونَ أَبْناءَكُمْ وَ يَسْتَحْيُونَ نِساءَكُمْ وَ فِي ذلِكُمْ بَلاءٌ مِنْ رَبِّكُمْ عَظِيمٌ  ( 6 )\r\nو مى كشتند پسران شما را ، و زنده مى گذاشتند زنان ( دختران ) شما را ؛ و در اين حال مدد ( آزمايش ) بزرگ بود از پروردگار شما .\r\nتفسير : شما را از ذلّت غلامى برآورد ، و به دولت آزادى سرفراز گردانيد . معنى اصلى « بلاء » آزمايش است . صبر و شكر بندگان در حال رنج و راحت آزمايش آنان مى باشد :  « وَ نَبْلُوكُمْ بِالشَّرِّ وَ الْخَيْرِ فِتْنَةً »  ( انبياء ، ركوع 3 ) ؛  « وَ بَلَوْناهُمْ بِالْحَسَناتِ وَ السَّيِّئاتِ »  ( اعراف ، ركوع 21 ) . چون نجات از فرعونيان نعمت بزرگ بود ، در اين جا به انعام آزمايش شد ، و مترجم محقق - رحمة اللّه عليه - آن را به طور حاصل معنى به كلمهء « مدد » تعبير نمود . نظير اين آيت در سورهء بقره و اعراف گذشت ؛ فوايد آن ملاحظه شود .\r\n وَ إِذْ تَأَذَّنَ رَبُّكُمْ لَئِنْ شَكَرْتُمْ لَأَزِيدَنَّكُمْ  و آن وقت كه خبردار ساخت پروردگار شما كه : اگر شكر كنيد زياده دهم شما را ؛ تفسير : مقولهء « 1 » موسى ( ع ) است يعنى ؛ آن وقت را ياد كنيد كه پروردگار شما اعلان كرد :\r\nاگر احسان مرا پذيرفتند ؛ از زبان و دل به شكر انعام من پرداختيد ، نعمت هاى مزيد خواهيد يافت ؛ نعمت هاى جسمانى و روحانى ، دنيوى و اخروى .\r\n وَ لَئِنْ كَفَرْتُمْ إِنَّ عَذابِي لَشَدِيدٌ  ( 7 )\r\nو اگر ناسپاسى كنيد ، ( هر آئينه ) عذاب من سخت است !\r\n\r\n\r\n","description":"","footnote":"\r\n( 1 ) . مقالت ، قول ، گفتار\r\n","page_name":" 350 ","page_number":374},
  {"content":"\r\n\r\nتفسير : نعمت هاى موجوده سلب كرده مىشود ، و سزاى ناشكرى غير از اين است . در حديث است ، سائلى به حضور مبارك ختمى مرتبت - عليه آلاف الصلاة و التحيّت - آمد . پيغمبر ( ص ) خرمائى بوى عنايت كرد ؛ سائل نگرفت ، يا بازافكند ؛ سائل ديگرى آمد ؛ وى را نيز خرمائى مرحمت كرد ؛ گفت :\r\nسبحان اللّه ، تمرة من رسول اللّه ! يعنى ، تبرّك پيغمبر خداست ! رسول اللّه ( ص ) به جاريه امر كرد ، چهل درهمى كه پيش ام سلمه است به آن سائل شاكر بدهد .\r\n وَ قالَ مُوسى إِنْ تَكْفُرُوا أَنْتُمْ وَ مَنْ فِي الْأَرْضِ جَمِيعاً فَإِنَّ اللَّهَ لَغَنِيٌّ حَمِيدٌ  ( 8 )\r\nو گفت موسى : اگر كافر شويد ، شما و هركه در زمين است ، همه ؛ ( پس ) هر آئينه خدا توانگر ، ستوده شده است .\r\nتفسير : از كفران نعمت به خود شما زيان مى رسد ، نه به خداى بى نياز ؛ اگر شما شكر كنيد يا نكنيد ، خدا ( ج ) را بدان حاجتى نيست ؛ در « 1 » حميد و محمود بودن او زيانى وارد نمى شود ؛ در يك حديث قدسى كه در صحيح مسلم مى باشد ، خداوند فرمايد : اى بندگان من ، اگر همه گذشتگان و بازآيندگان جن و انس كافّتا در تقوى مثال بلندترين مردمان شوند ، در ملك من چيزى افزود « 2 » نگردد و اگر همه پيشينيان و پسينيان جن و انس ، به فرض محال ، همه چون بدترين كسان شوند ؛ در ملك من به قدر يك ذرّه زيان نرسد ؛ العياذ باللّه .\r\n أَ لَمْ يَأْتِكُمْ نَبَؤُا الَّذِينَ مِنْ قَبْلِكُمْ قَوْمِ نُوحٍ وَ عادٍ وَ ثَمُودَ وَ الَّذِينَ مِنْ بَعْدِهِمْ لا يَعْلَمُهُمْ  آيا نيامده است به شما خبر آنان كه پيش از شما بودند ، قوم نوح و عاد و ثمود ؛ و كسانى كه بعد از ايشان ( آمدند ) ؛ نمى داند ايشان را\r\n\r\n\r\n","description":"","footnote":"\r\n( 1 ) . بر\r\n( 2 ) . افزوده ، افزون\r\n","page_name":" 351 ","page_number":375},
  {"content":"\r\n\r\n إِلَّا اللَّهُ \r\nمگر خدا ؛\r\nتفسير : اينجا تتّمهء كلام حضرت موسى است ؛ يا ، خداوند بعد از وى براى امّت خطاب مى فرمايد . به هرحال ، درين جا توضيح است كه احوال امم بى شمار پيشين جز خدا ( ج ) به ديگرى معلوم نيست . البتّه اسماى اقوامى كه نزد مردم عرب بيشتر شهرت داشتند گرفته شد ؛ و بقيّه در  « وَ الَّذِينَ مِنْ بَعْدِهِمْ »  شامل شده « 1 » تنبيه گرديد كه آيا خبر عاقبت آن اقوام به شما نرسيده ؟ ! تعجّب است ، چندين قوم پيش از شما تباه شدند ؛ تااكنون شما از حال آنها عبرت نگرفتيد !\r\nتنبيه : ابن عبّاس ( رض ) چون  « لا يَعْلَمُهُمْ إِلَّا اللَّهُ »  را خواند گفت : كذب النّسّابون ! يعنى ، كسانى كه مدّعى معرفت كامل انساب اند ، دروغ مى گويند . عروة بن الزبير ( رض ) فرمايد : ما كس را بلندتر از معد بن عدنان نمى يابيم كه بطور تحقيق نسب را بيان كند ؛ و اللّه تعالى اعلم .\r\n جاءَتْهُمْ رُسُلُهُمْ بِالْبَيِّناتِ فَرَدُّوا أَيْدِيَهُمْ فِي أَفْواهِهِمْ \r\nآوردند به ايشان پيغمبرانشان نشانى ها پس بازآوردند دست هاى خود را در ذهن هاى خود ؛\r\nتفسير : يعنى ، كفّار از فرط غيظ دست هاى خود را گزيدند ؛ چنان كه جاى ديگر است :\r\n« عضوا عليكم الانامل من الغيظ » « 2 » يا ، چون سخن انبيا را شنيدند ، از فرط تعجّب دست بر دهان نهادند ؛ يا ، دست سوى دهن برده اشاره كردند : بس است ، خاموش باشيد ! يا از اين زبان ما جز اين جواب كه آينده مى آيد « 3 » ، توقّع مكنيد ! يا ، هنگامى كه سخنان پيغمبر ( ص ) را مى شنيدند ، مى خنديدند ؛ و براى آنكه خندهء\r\n\r\n\r\n","description":"","footnote":"\r\n( 1 ) . مندرج‌شده ، داخل شده ،\r\n( 2 ) . سورهء آل عمران ، آيهء 119 .\r\n( 3 ) . عملا برمى آيد ،\r\n","page_name":" 352 ","page_number":376},
  {"content":"\r\n\r\nخويش را ضبط كنند « 1 » ، دست به دهن مى گذاشتند ؛ و ممكن است ضمير « ايديهم » سوى كفّار ، و ضمير « افواههم » جانب رسل راجع باشد ؛ يعنى ، آن گروه ملعون دست خود را به دهان پيغمبران نهادند كه آنها هرگز حرفى زده نتوانند « 2 » ؛ يا هردو ضمير به پيغمبران راجع مى باشد ؛ يعنى ، از فرط گستاخى دست پيغمبران را به دهنشان درآوردند !\r\nنزد بعضى ، مراد از « ايدى » در اينجا نعمت هاست ؛ يعنى ، نعمت هاى بزرگى كه پيغمبران به آنها عرضه داشتند ، مانند شرايع الهى و غيره ؛ آنها از قدرناشناسى سوى پيغمبران مسترد كردند ؛ هيچكدام آن را نپذيرفتند ؛ چنان كه محاوره است : من مال فلانى را در دهنش فروبردم ! على اى حال ، هر معنى كه گرفته شود ، حاصلش اين است كه آنها نعمت الهى ( ج ) را قدر نكردند ؛ دعوت پيغمبران را نپذيرفتند ؛ به بى اعتنائى بلكه به گستاخى پيش آمدند .\r\n  وَ قالُوا إِنَّا كَفَرْنا بِما أُرْسِلْتُمْ بِهِ وَ إِنَّا لَفِي شَكٍّ مِمَّا تَدْعُونَنا إِلَيْهِ مُرِيبٍ ( 9 ) * قالَتْ رُسُلُهُمْ أَ فِي اللَّهِ شَكٌّ فاطِرِ السَّماواتِ وَ الْأَرْضِ  \r\nو گفتند : ( هر آئينه ) ما منكريم به آنچه فرستاده شديد همراه آن ؛ و ( هر آئينه ) ما در شبهه ايم از آنچه خوانيد ما را بسوى آن شكّى .\r\nگفتند پيغمبران ايشان : آيا در خدا شبهه است ، آفريننده آسمانها و زمين ؟ !\r\nتفسير : هستى و يگانگى خدا ( ج ) چنان نيست كه در آن سرمويى شك و شبهه گنجد . فطرت انسان گواه هستى خدا ( ج ) است . شگفتى هاى نظام علويّات و سفليّات شهادت مىدهد كه شكل دهندهء پرزه هاى « 3 » اين كارگاه در بوتهء وجود به كارافكنندهء آن با منتهاى نظم و استوارى ، دستى نهايت نيرومند و\r\n\r\n\r\n","description":"","footnote":"\r\n( 1 ) . جمع و جور كنند ،\r\n( 2 ) . نتوانند حرفى بزنند ؛\r\n( 3 ) . پروژه هاى ، طرح هاى\r\n","page_name":" 353 ","page_number":377},
  {"content":"\r\n\r\nقوى مى خواهد ؛ دستى كه با اختيار و حكمت كامل كارگاه گيتى در تصرّف وى باشد . از اينجاست كه سخت ترين مشركان نيز به هيچ رنگ « 1 » چاره ندارند ، جز اينكه اعتراف نمايند كه خداى بزرگ كه آسمان و زمين و ساير اجرام را پديد آورده ، تنها ذاتى مى باشد كه مقام عظمت وى از تمام اين معبودان كوچك و ناحق فراتر است .\r\nتعليم پيغمبران اين است كه چون فطرت انسان سراغ خداى حكيم عليم قادر توانا و مجمع الكمالات را نمود ديگر چه معنى دارد كه در لجن زار اوهام و ظنون گرفتار گردد ؛ و اين عقيدهء سادهء فطرى را بازيچه و چيستان قرار دهد ؟ ! وجدان گواهى مىدهد كه درحال وجود خداى واحد توانا ، عالم الكل ، سنگ و درخت ، تصوير انسان ، يا سيارهء فلكى ، يا كدام مخلوق ديگر « 2 » را در الوهيت انباز قرار دادن ، مرادف آن است كه آواز فطرت صحيح را خفه يا مسخ نمايند . در ذات و صفات خداى پاك ، معاذ اللّه ! چه نقصانى حس كردند كه مى خواهند آن را به اجتماع خدايان مخلوق و باطل تلافى نمايند .\r\n يَدْعُوكُمْ لِيَغْفِرَ لَكُمْ مِنْ ذُنُوبِكُمْ \r\nمى خواند شما را تا بيامرزد شما را از گناهان شما ؛\r\nتفسير : ما شما را دعوت نمى كنيم . در حقيقت ، حضرت كردگار به وسيلهء ما شما را سوى خود مى خواند ، تا به جادّهء توحيد و ايمان رهسپرشده ، به مقام قرب او برسيد . اگر شما از اعمال خويش بازآئيد ، و طريق ايمان و ايقان را اختيار كنيد ، همه گناهانى را كه قبل از ايمان آوردن نموده بوديد بجز ( حقوق و زواجر ) مى بخشايد . البتّه پس از آوردن ايمان ، مطابق كردار شما رفتار خواهد شد .\r\n وَ يُؤَخِّرَكُمْ إِلى أَجَلٍ مُسَمًّى \r\nو تا بازپس دارد شما را تا وقتى كه نام برده شده ؛\r\nتفسير : اگرچه قيام شما به كفر و شرارت سزاوار آن بود كه به زودى تباه مى شديد ؛ و ليكن اگر به فيض ايمان نايل شويد ، تا هنگام معيّنى كه درين جهان زندگانى داريد ، از لطف\r\n\r\n\r\n","description":"","footnote":"\r\n( 1 ) . به هيچ روى ، به هيچ‌وجه\r\n( 2 ) . هريك از ديگر مخلوقات\r\n","page_name":" 354 ","page_number":378},
  {"content":"\r\n\r\nالهى ( ج ) به سكون و اطمينان كامل به سر برده ، از تباهى محفوظ مى مانيد . موافق  « يُمَتِّعْكُمْ مَتاعاً حَسَناً »  و  « فَلَنُحْيِيَنَّهُ حَياةً طَيِّبَةً »  « 1 » و ساير نصوص .\r\n قالُوا إِنْ أَنْتُمْ إِلَّا بَشَرٌ مِثْلُنا تُرِيدُونَ أَنْ تَصُدُّونا عَمَّا كانَ يَعْبُدُ آباؤُنا فَأْتُونا بِسُلْطانٍ مُبِينٍ  ( 10 )\r\nگفتند : نيستيد شما مگر آدمى مانند ما ؛ مى خواهيد كه بازداريد ما را از آنچه عبادت مى كرد پدران ما ؛ پس بياريد ( پيش ما ) حجّتى ظاهر .\r\nتفسير : بحث خدا ( ج ) را به جاى آن بگذاريد ؛ راجع به خود بگوئيد ؛ آيا شما فرشتگان آسمانيد ؛ يا فراتر از نوع بشر كدام نوع ديگرى ؟ ! چون شما نيز مانند ما انسانيد ، سخنان شما را چگونه باور كنيم ؟ ! مى خواهيد از دين پيشين خويش بازگرديم ، و پيرو شما شويم ؛ هرگز چنين نمى شود ! اگر مى خواهيد امتياز خويش را ثابت « 2 » ، و به مقصد خود كامياب شويد ، آيت آشكار يا سند خدا را نشان دهيد تا خواهى نخواهى سرها در قبال آن خم شود ؛ و اين امر وقتى ممكن مىشود كه معجزاتى برحسب مطالبات « 3 » ما نشان دهيد .\r\n قالَتْ لَهُمْ رُسُلُهُمْ إِنْ نَحْنُ إِلَّا بَشَرٌ مِثْلُكُمْ \r\nگفتند به ايشان پيغامبران ايشان : نيستيم ما مگر آدمى مانند شما ؛\r\n\r\n\r\n","description":"","footnote":"\r\n( 1 ) . سورهء نحل ، آيهء 97 .\r\n( 2 ) . ثابت كنيد ،\r\n( 3 ) . درخواست هاى ، سفارش هاى\r\n","page_name":" 355 ","page_number":379},
  {"content":"\r\n\r\n وَ لكِنَّ اللَّهَ يَمُنُّ عَلى مَنْ يَشاءُ مِنْ عِبادِهِ \r\nو ليكن خدا نعمت مىدهد بر هركه خواهد از بندگان خود ؛\r\nتفسير : درست است ؛ نه ما فرشته ايم ، و نه مخلوق ديگر ؛ بل « 1 » در بشريّت مانند شمائيم . آيا در ميان افراد بشر به اعتبار احوال و مدارج از زمين تا آسمان تفاوت موجود نيست ؟ شما نيز مشاهده مى كنيد كه خداوند بعضى را به اعتبار احوال جسمانى ، دماغى ، اخلاقى ، حياتى ، بر بعضى فضيلت داده ؛ پس اگر گفته شود كه خدا بعضى از بندگان خود را در اثر قابليّت فطرى و ملكات عالى و كمال روحانى و قرب باطنى به مقامى فايز گردانيده كه آن را مقام نبوّت يا منصب رسالت گويند ، در آن چه اشكال و استبعاد است ؟ ! دعواى نبوت مستلزم آن نيست كه ما خود را سواى بشر نوع ديگر دعوى مى كنيم « 2 » ؛ البتّه اين امر ثابت مىشود كه خداوند ( ج ) بر بعض بندگان احسان خاص مى فرمايد كه ديگران را از آن بهره نباشد .\r\n وَ ما كانَ لَنا أَنْ نَأْتِيَكُمْ بِسُلْطانٍ إِلَّا بِإِذْنِ اللَّهِ وَ عَلَى اللَّهِ فَلْيَتَوَكَّلِ الْمُؤْمِنُونَ  ( 11 )\r\nو نيست ( ممكن ) ما را كه بياريم به شما حجّتى ؛ مگر به حكم خدا ؛ و بر خدا بايد توكل كنند مسلمانان .\r\nتفسير : اكنون باقى ماند مسئلهء آوردن سند ؛ ما به حكم پروردگار خويش از نخست اسناد نبوّت خود و آيات روشن آن را نشان داديم ؛ كما قال :  « جاءَتْهُمْ رُسُلُهُمْ بِالْبَيِّناتِ » ؛ *  هركه مى خواهد بپذيرد ، براى اطمينان وى بسيار كافيست ؛ امّا انجام مطالبات شما ، آن در قبضهء اختيار ما نيست ؛ و تصديق ما از روى دانش بر آن موقوف نمى باشد . خداوند ( ج ) بروفق حكمت خود هر سند و نشانى را كه بخواهد به شما مى نماياند . دولت ايمان به مشاهدهء آيات مطلوبه نصيب نمى شود ، و به عطاى خدا به دست مى آيد . پس بايد مؤمن به حضرت او توكّل نمايد . اگر شما قبول نكنيد ، و بر عداوت و ايذاى ما آماده باشيد ؛ پس توكّل ما بر\r\n\r\n\r\n","description":"","footnote":"\r\n( 1 ) . بلكه\r\n( 2 ) . ادّعا كنيم ؛ معرّفى كنيم ؛\r\n","page_name":" 356 ","page_number":380},
  {"content":"\r\n\r\nامداد حضرت اوست .\r\n وَ ما لَنا أَلَّا نَتَوَكَّلَ عَلَى اللَّهِ وَ قَدْ هَدانا سُبُلَنا \r\nو چيست ما را كه توكّل نكنيم بر خدا و هر آئينه نموده است به ما راه هاى ما را ؛\r\nتفسير : خدا ( ج ) جام توحيد و عرفان خويش را به ما نوشانيد ، و طريق موفّقيّت حقيقى را باز نمود ؛ چه « 1 » ممكن است كه به حضرت او توكّل نكنيم ؟ !\r\n وَ لَنَصْبِرَنَّ عَلى ما آذَيْتُمُونا وَ عَلَى اللَّهِ فَلْيَتَوَكَّلِ الْمُتَوَكِّلُونَ  ( 12 )\r\nو البتّه صبر خواهيم كرد بر ايذاى شما بر ما ؛ و بر خدا توكل كنند توكل كنندگان .\r\nتفسير : شما هرقدر به ما زيان رسانيد ، به فضل الهى ( ج ) در توكّل ما فرقى پديدنمى آيد . متوكّلان به مشاهدهء شدايد طريق توكّل و استقامت را نمى گذارند .\r\n وَ قالَ الَّذِينَ كَفَرُوا لِرُسُلِهِمْ لَنُخْرِجَنَّكُمْ مِنْ أَرْضِنا أَوْ لَتَعُودُنَّ فِي مِلَّتِنا \r\nو گفتند كافران پيغامبران خويش را : البته اخراج كنيم شما را از زمين خود ؛ يا بازآئيد در دين ما ؛\r\nتفسير : توكّل خود را يك طرف بگذاريد ، و بيشتر بزرگى خود را آشكارا منمائيد ؛ از اين دو امر\r\n\r\n\r\n","description":"","footnote":"\r\n( 1 ) . چطور ، چگونه\r\n","page_name":" 357 ","page_number":381},
  {"content":"\r\n\r\nيكى به وقوع مى پيوندد : يا شما چنان كه قبل از بعثت بوديد ، بدون حيله با ما مخلوط شده ، يك جا به سر مى بريد ، و كسانى كه شما مايهء گمراهى آنها شده ايد ، به دين قديم ما رجوع مى كنند ؛ يا ، همه را جلاى وطن مى نمائيم !\r\n  فَأَوْحى إِلَيْهِمْ رَبُّهُمْ لَنُهْلِكَنَّ الظَّالِمِينَ ( 13 ) وَ لَنُسْكِنَنَّكُمُ الْأَرْضَ مِنْ بَعْدِهِمْ  \r\nپس حكم فرستاد بسوى ايشان پروردگار ايشان كه ( هر آئينه ) هلاك خواهيم كرد ظالمان را ؛\r\nو ( هر آئينه ) ساكن خواهيم ساخت شما را در زمين بعد از آنها ؛\r\nتفسير : آنها چگونه شما را اخراج مى نمايند ؟ ! ما اين ظالمان را پيش تر تباه مى كنيم ، و براى هميشه از اينجا فرار مى نمائيم « 1 » كه هرگز نتوانند بازگردند ؛ و به جاى آنها شما و دوستان مخلص شما را در آن زمين آباد « 2 » مى گردانيم . بنگريد ؛ كفّار مكّه خواستند نبى كريم - صلّى اللّه عليه و سلّم - و مسلمانان را براى هميشه از مكّه خارج نمايند ؛ عاقبت اخراج آنها سبب شد كه اسلام و مسلمانان در آنجا سلطهء جاويد يافتند ، و از كافران نشانى برجا نماند .\r\n ذلِكَ لِمَنْ خافَ مَقامِي وَ خافَ وَعِيدِ  ( 14 )\r\nاين ( مى رسد ) براى كسى كه بترسد از استادن بحضور من ، و بترسد از وعدهء عذاب من .\r\nتفسير : كاميابى فوق كسانيراست كه از خدا ( ج ) مى ترسند ، و مى انديشند كه حضرت وى كافهء اعمال آنها را پيوسته مى نگرد ؛ و روزى مجبورند كه براى حساب دادن « 3 » به حضور او بايستند ، و در آنجا هيچكس نمى تواند از عذاب شديد وى نجات دهد .\r\n وَ اسْتَفْتَحُوا \r\nو طلب فتح كردند ؛\r\n\r\n\r\n","description":"","footnote":"\r\n( 1 ) . فرارى مى نمائيم ، آواره مى گردانيم\r\n( 2 ) . برخوردار و روبه راه\r\n( 3 ) . حساب پس دادن\r\n","page_name":" 358 ","page_number":382},
  {"content":"\r\n\r\nتفسير : پيغمبران از خدا ( ج ) مدد و فيصله خواستند ؛ چنان كه نوح ( ع ) گفته بود :  « فَافْتَحْ بَيْنِي وَ بَيْنَهُمْ فَتْحاً وَ نَجِّنِي  - الآيه » « 1 » لوط ( ع ) گفت :  « رَبِّ نَجِّنِي وَ أَهْلِي مِمَّا يَعْمَلُونَ »  « 2 » ؛ شعيب ( ع ) عرض نمود :\r\n « رَبَّنَا افْتَحْ بَيْنَنا وَ بَيْنَ قَوْمِنا بِالْحَقِّ »  « 3 » ؛ موسى ( ع ) دعا كرد  « رَبَّنا إِنَّكَ آتَيْتَ فِرْعَوْنَ وَ مَلَأَهُ  - الآية » « 4 » . كفّار نيز چون ديدند روزگار درازى است از عذاب تهديد مىشوند و آثار آن ديده نمى شود ، به استهزا و تمسخر اظهار كردند :  « رَبَّنا عَجِّلْ لَنا قِطَّنا قَبْلَ يَوْمِ الْحِسابِ »  ( ص ، ركوع 2 ) و  « اللَّهُمَّ إِنْ كانَ هذا هُوَ الْحَقَّ مِنْ عِنْدِكَ فَأَمْطِرْ عَلَيْنا حِجارَةً مِنَ السَّماءِ أَوِ ائْتِنا بِعَذابٍ أَلِيمٍ »  ( انفال ، ركوع 4 ) اينها مقولات قريش است . قوم نوح گفته بود :  « فَأْتِنا بِما تَعِدُنا » *  « 5 » ؛ قوم شعيب گفت :  « فَأَسْقِطْ عَلَيْنا كِسَفاً »  « 6 » ؛ و غير ذلك . خلاصه ، هردو جانب جوياى فيصلهء سريع شدند .\r\n وَ خابَ كُلُّ جَبَّارٍ عَنِيدٍ  ( 15 )\r\nو نوميد ماند هر سركش ستيزنده .\r\nتفسير : پيغمبران در دعا بودند ، كه امداد به اوشان « 7 » رسيد ؛ و افراد سركش و ضدّى براى هميشه نامراد ماندند . هرچه در خيال پرورده بودند ، به يك گرفت « 8 » خدائى به پايان رسيد ؛ نه آنها ماندند ، و نه توقّعات آنها ؛ همه به يك لمحه « 9 » محو و نابود شدند .\r\n مِنْ وَرائِهِ جَهَنَّمُ وَ يُسْقى مِنْ ماءٍ صَدِيدٍ  ( 16 )\r\nاز پس او دوزخ است ؛ و نوشانيده شود از آب زرداب .\r\nتفسير : اين بود عذاب اينجا ؛ بعد از آن ، منظر هيبتناك دوزخ است ؛ جائى كه هنگام تشنگى شديد به آنها ريم ، و يا آبى مانند ريم ، داده مىشود .\r\n\r\n\r\n","description":"","footnote":"\r\n( 1 ) . سورهء شعراء ، آيهء 118 .\r\n( 2 ) . سورهء شعراء ، آيهء 169 .\r\n( 3 ) . سورهء اعراف ، آيهء 89 .\r\n( 4 ) . سورهء يونس ، آيهء 88 .\r\n( 5 ) . سورهء هود ، آيهء 32 .\r\n( 6 ) . سورهء شعراء ، آيه 187 .\r\n( 7 ) . ايشان\r\n( 8 ) . اخذ ، حمله\r\n( 9 ) . به يك لحظه\r\n","page_name":" 359 ","page_number":383},
  {"content":"\r\n\r\n يَتَجَرَّعُهُ وَ لا يَكادُ يُسِيغُهُ \r\nجرعه جرعه فروكشد آن را و ( نزديك نبود كه به آسانى دركشد آن را ) از گلو فروبرده نمى تواند آن را ؛\r\nتفسير : به رضا نمى نوشند . در حديث است ، فرشتگان گرزهاى آهنين را به سر آنها مى كوبند ، و به قوّت از آن آب در دهنشان مى ريزانند « 1 » چون به دهنها نزديك شود ، از گرمى سوزان پوست سر پايان « 2 » آويخته شود . چون از دهن گذرد ، در گلو مى بندد ؛ و با منتهاى مصيبت و رنج جرعه جرعه به حلق فرو مى رود . همين كه در شكم برسد ، روده ها قطعه قطعه بيرون مى افتد :  « وَ سُقُوا ماءً حَمِيماً فَقَطَّعَ أَمْعاءَهُمْ »  ( محمّد ، ركوع 2 ) ؛  وَ إِنْ يَسْتَغِيثُوا يُغاثُوا بِماءٍ كَالْمُهْلِ يَشْوِي الْوُجُوهَ  ( كهف ، ركوع 4 ) اعاذنا الله منها و سائر المؤمنين .\r\n وَ يَأْتِيهِ الْمَوْتُ مِنْ كُلِّ مَكانٍ وَ ما هُوَ بِمَيِّتٍ وَ مِنْ وَرائِهِ عَذابٌ غَلِيظٌ  ( 17 )\r\nو مى آيد او را موت از هر جايى ؛ و نبود او مرده ؛ و در پس اوست عذاب سخت .\r\nتفسير : نوشيدن آن گويا از هر طرف روبروشدن با مرگ است ؛ از سر تا پا به هر عضو بدن سكرات موت طارى مىشود ؛ عذاب مهلك از شش جهت هجوم مى آورد ؛ مرگ را بدين زندگى ترجيح مى دهند ؛ ولى مرگ نيز نصيب نمى شود ، تا همه رنج‌ها را خاتمه دهد . هر دم عذاب پى عذاب وارد مىشود .  « كُلَّما نَضِجَتْ جُلُودُهُمْ بَدَّلْناهُمْ جُلُوداً غَيْرَها لِيَذُوقُوا الْعَذابَ »  ( النساء ، ركوع 8 ) ؛  « ثُمَّ لا يَمُوتُ فِيها وَ لا يَحْيى »  ( اعلى ، ركوع 1 ) راست است .\r\n مَثَلُ الَّذِينَ كَفَرُوا بِرَبِّهِمْ أَعْمالُهُمْ كَرَمادٍ  صفت آنان كه منكر شدند از پروردگار خود ، اعمال ايشان مانند خاكستر بود\r\n\r\n\r\n","description":"","footnote":"\r\n( 1 ) . مى ريزند .\r\n( 2 ) . به پايين\r\n","page_name":" 360 ","page_number":384},
  {"content":"\r\n\r\n اشْتَدَّتْ بِهِ الرِّيحُ فِي يَوْمٍ عاصِفٍ لا يَقْدِرُونَ مِمَّا كَسَبُوا عَلى شَيْءٍ ذلِكَ هُوَ الضَّلالُ الْبَعِيدُ  ( 18 )\r\nكه سخت وزيد به آن باد در روزى كه باد تند دارد ؛ قدرت ندارند از آنچه كسب كرده بودند بر هيچ چيز ؛ اين است گمراهى دور .\r\nتفسير : بعض كفّار خيال مى كردند كه ما نيز حسناتى كرده ، و صدقه و خيراتى داده ايم ؛ حسن اخلاق ما ميان مردم مشهورشده ، در حالت مصيبت به كار بسى آمده ايم ؛ و به هر عنوانى كه بوده ، به عبادت خدا ( ج ) نيز پرداخته ايم ؛ آيا اين همه كردار و بخشش در آن هنگام كار نمى آيد ؟ ! « 1 » جواب آن در اين تمثيل داده شد . يعنى كسى كه به خدا ( ج ) معرفت صحيح ندارد ، و خداى موهوم و فرضى را پرستش مىكند ؛ تمام اعمال آن « 2 » بى روح و بى مقدار است . آن اعمال در محشر مثل ذرّات خاكستر است كه هنگام طوفان شديد باد به هوا مىشود ! در آن وقت ، كفّار از اعمال نيك بكلّى تهيدست باشند ؛ يعنى ، وقتى كه انسان بيشتر از هرچيز به كردار نيكو ضرورت مى داشته باشد « 3 » . اللّه اكبر ! چه حسرت خيز وقتى خواهد بود ! اعمالى را كه ذريعهء « 4 » قرب و نجات دانسته بودند ، در آن وقت مانند تودهء خاكستر بى حقيقت ثابت مىشود ؛ و ديگران از ميوهء شيرين حسنات خود لذّت اندوز مى شوند :\r\n كه بازار چندان كه آكنده تر * تهيدست را دل پراكنده تر \r\n أَ لَمْ تَرَ أَنَّ اللَّهَ خَلَقَ السَّماواتِ وَ الْأَرْضَ \r\nآيا نديدى كه هر آئينه خدا آفريد آسمانها و زمين را\r\n\r\n\r\n","description":"","footnote":"\r\n( 1 ) . به كار نمى آيد ؟ ! به درد نمى خورد ؟ !\r\n( 2 ) . او\r\n( 3 ) . نياز مبرم دارد .\r\n( 4 ) . وسيلهء\r\n","page_name":" 361 ","page_number":385},
  {"content":"\r\n\r\n  بِالْحَقِّ إِنْ يَشَأْ يُذْهِبْكُمْ وَ يَأْتِ بِخَلْقٍ جَدِيدٍ ( 19 ) وَ ما ذلِكَ عَلَى اللَّهِ بِعَزِيزٍ   ( 20 )\r\n( به تدبير محكم ) ؟ ! اگر خواهد ، دور كند شما را ، و بيارد آفرينش نو .\r\nو نيست اين بر خدا دشوار .\r\nتفسير : شايد كافران خيال مى كردند ، هنگامى كه به خاك « 1 » يكسان شوند ؛ دوباره چگونه زنده مى گردند ؟ ! قيامت و عذاب و ثواب جز گفتار چيزى نيست ! به اوشان « 2 » خاطرنشان شد كه خدايى كه آسمانها و زمين را به قدرت و حكمت كامل خود آفريد ؛ بر وى چه دشوار است كه شما را نيز سر از نو پيدا كند ، و يا مخلوق ديگر را به جاى شما بياورد ؟ ! اگر از مشاهدهء نظام محكم و منظّم آسمانها و زمين اين يقين پيدا مىشود كه آفريننده و استواردارندهء آن صانعى حكيم است ، چنان كه در كلمهء « بالحق » تنبيه شده ؛ چه طور مى توان گفت ، حضرت وى اين اشرف المخلوقات ( انسان ) را بدون كدام نتيجه آفريده ، و به تخليق « 3 » و ايجاد او مقصد عظيم الشانى را متعلّق نكرده باشد ؟ ! يقينا پس از اين زندگى حيات ديگر مى باشد ، تا مقصد عظيم خلقت انسان به طريق اكمل و اتم در آن آشكار شود .\r\n وَ بَرَزُوا لِلَّهِ جَمِيعاً \r\nو حاضر شوند پيش خدا همه يك جا ؛\r\nتفسير : در بزرگترين محكمهء عدالت حاضر مى شوند .\r\n فَقالَ الضُّعَفاءُ لِلَّذِينَ اسْتَكْبَرُوا إِنَّا كُنَّا لَكُمْ \r\nپس گويند ضعيفان مر آنان را كه تكبّر كردند : هر آئينه ما بوديم\r\n\r\n\r\n","description":"","footnote":"\r\n( 1 ) . با خاك\r\n( 2 ) . به ايشان\r\n( 3 ) . تكوين\r\n","page_name":" 362 ","page_number":386},
  {"content":"\r\n\r\n تَبَعاً فَهَلْ أَنْتُمْ مُغْنُونَ عَنَّا مِنْ عَذابِ اللَّهِ مِنْ شَيْءٍ  تابع شما ؛ پس آيا شما دفع كننده هستيد از ما از عذاب خدا چيزى را ؟\r\nتفسير : اين پيروان به متبوعان خود خواهند گفت : شما خود را در دنيا بزرگ نشان مى داديد ، و ما به متابعت شما پرداخته بوديم كه امروز در اين ساعت مصيبت به كار ما بيائيد ؛ آيا مى توانيد قسمتى از عذاب الهى ( ج ) را بر ما سبك تر سازيد ؟ ! آنها بعد ازين كه « 1 » در دوزخ مى روند ، چنين مى گويند و يا در ميدان حشر ابن كثير ( رح ) احتمال اوّل را ترجيح داده ؛ لقوله تعالى :  « وَ إِذْ يَتَحاجُّونَ فِي النَّارِ فَيَقُولُ الضُّعَفاءُ لِلَّذِينَ اسْتَكْبَرُوا إِنَّا كُنَّا لَكُمْ - تَبَعاً  - الآية » « 2 » و غير ذلك من الآيات ؛ و اللّه اعلم .\r\n قالُوا لَوْ هَدانَا اللَّهُ لَهَدَيْناكُمْ سَواءٌ عَلَيْنا أَ جَزِعْنا أَمْ صَبَرْنا ما لَنا مِنْ مَحِيصٍ  ( 21 )\r\nگويند : اگر راه نمودى ما را خدا ؛ هر آئينه ما نيز شما را راه مى نموديم ! برابر است بر ما كه اضطراب كنيم ، يا صبر نمائيم ؛ نيست ما را هيچ مخلصى !\r\nتفسير : اگر خدا ( ج ) در دنيا به ما توفيق مى داد ، شما را هم با خود به راه راست مى برديم ؛ ليكن ما غلط كرديم ، و شما را نيز با خود غرق نموديم ! يا مطلب « 3 » اين است كه اگر در آن وقت خداى تعالى راه نجات را از اين عذاب به ما نشان مى داد ، ما به شما آن راه را نشان مى داديم ؛ اكنون ما نيز مانند شما مبتلاى آن مصيبتيم ، و به هيچ صورت تخليص گريبان از آن ممكن نيست ؛ نه از صبر و خاموشى مفادى است ، « 4 » و نه از اضطراب و ناله حاصلى !\r\n\r\n\r\n","description":"","footnote":"\r\n( 1 ) . بعد از آنكه\r\n( 2 ) . سورهء مؤمن ، آيهء 47 .\r\n( 3 ) . مقصود\r\n( 4 ) . منفعتى است ، فايدتى است ،\r\n","page_name":" 363 ","page_number":387},
  {"content":"\r\n\r\n وَ قالَ الشَّيْطانُ لَمَّا قُضِيَ الْأَمْرُ إِنَّ اللَّهَ وَعَدَكُمْ وَعْدَ الْحَقِّ وَ وَعَدْتُكُمْ فَأَخْلَفْتُكُمْ وَ ما كانَ لِي عَلَيْكُمْ مِنْ سُلْطانٍ إِلَّا أَنْ دَعَوْتُكُمْ فَاسْتَجَبْتُمْ لِي فَلا تَلُومُونِي وَ لُومُوا أَنْفُسَكُمْ ما أَنَا بِمُصْرِخِكُمْ وَ ما أَنْتُمْ بِمُصْرِخِيَّ إِنِّي كَفَرْتُ بِما أَشْرَكْتُمُونِ مِنْ قَبْلُ إِنَّ الظَّالِمِينَ لَهُمْ عَذابٌ أَلِيمٌ  ( 22 )\r\nو گفت شيطان وقتى كه فيصله كرده شد كار : هر آئينه خدا وعده داده شما را وعده درست ؛ و وعده دادم به شما ، پس خلاف كردم من با شما ؛ و نبود مرا بر شما حكومت ؛ ليكن آنكه بخواندم شما را پس قبول كرديد سخن مرا ؛ پس ملامت مكنيد مرا ، و ملامت كنيد خويش را ! نيستم من فريادرس شما ، و نيستيد شما فريادرس من ؛ ( هر آئينه ) من ( بيزار شدم ) منكر شدم از آنكه مرا شريك مقرّر كرديد پيش از اين ؛ هر آئينه ظالمان ، ايشانراست عذاب درددهنده !\r\n\r\n","description":"","footnote":"","page_name":" 364 ","page_number":388},
  {"content":"\r\n\r\nتفسير : وقتى كه بعد از حساب و كتاب فيصله صادر مىشود كه جنّتيان در جنّت ، و دوزخيان به دوزخ روند ؛ كفّار هنگام ادخال دوزخ ، براى الزام « 1 » ابليس لعين گويند كه : اى مردود ! در دنيا راه ما را بريدى ؛ و در اين مصيبت گرفتار نمودى ؛ اكنون تدبيرى كن - مانند سفارش و غيره - تا از عذاب الهى ( ج ) رهائى يابيم ! ابليس در جواب آنها بيانى كند كه ماحصل آن اين است :\r\n« بى شك ، حق تعالى توسّط پيغمبران صادق القول راجع به ثواب ، عقاب ، دوزخ و بهشت ، وعده هاى صادق كرده بود كه صداقت آنها از دلايل و براهين در دنيا هم ثابت بود ، و امروز از مشاهدهء عيان است ؛ من در مقابل آن سخنان دروغ گفتم ، و وعده هاى دروغ نمودم ، و دروغ بودن آنها به اندك فكر و تأمّل در دنيا هم واضح مى شد ؛ امّا در اينجا به چشم سر مى بينم . من نه قوّت حجّت و برهان داشتم ، و نه سخنان دروغ را بر شما جبرا قبول كرده مى توانستم « 2 » البتّه شما را به بدى تحريك كردم ؛ بسوى مرام خود دعوت دادم ؛ به مسرّت تمام به آن صوب شتافتيد ؛ به رضا و رغبت خود به راه نشان دادهء من روان شديد .\r\nاگر من اغوا كرده بودم ، شما چرا بكلّى كور و كر شده ، پيروى كرديد ؟ ! در مقابل دليلى نشنيديد ؛ دعوى را سنجش ننموديد ؛ انصاف اين است كه نسبت به من خود را پيش تر ملامت كنيد ! جرم اغواى من به جاى خود باشد ؛ ليكن چگونه مرا مجرم مى گردانيد ، و خود برى مىشويد ؟ ! نه من امروز به شما مدد كرده مى توانم « 3 » ؛ نه شما به من مدد كرده مى توانيد « 4 » !\r\nما و شما هريك برحسب گناه خويش به سزا رسيده ايم ؛ هيچكس به داد و فرياد يكديگر رسيده نمى تواند « 5 » ؛ شما از بى خردى ، در دنيا مرا شريك خدا قرار داديد « 6 » ( يعنى ، بعض كسان مستقيما به عبادت شيطان پرداختيد ؛ و اكثر به سخنان و احكام وى چنان سر تسليم و انقياد خم كردند كه پيش احكام خدائى خم مى كردند ) به هرحال از جهل و غباوت خود شركى كه ارتكاب كرده بوديد ، اين وقت « 7 » از آن بيزار و منكر مى باشم !\r\nكلمهء با در آيه  « بِما أَشْرَكْتُمُونِ »  اگر باء سببيّت گرفته شود ؛ اين مطلب مى باشد كه « 8 » چون شما مرا رتبهء خدائى داديد ، من هم به اين سبب كافر گشتم . اگر كسى به سخنان من اعتناء نمى كرد ، من در كفر و طغيان به اين درجه نمى رسيدم ؛ حالا بايد هر ظالم و مشرك سزاى كردار خود را به عذاب دردناك تحمّل كند ؛ اگر ناله و الزام « 9 » كنيد ، چيزى حاصل نمى شود !\r\n\r\n\r\n","description":"","footnote":"\r\n( 1 ) . محكوم گردانيدن ، سر جاى خود نشانيدن\r\n( 2 ) . مى توانستم بقبولانم\r\n( 3 ) . مى توانم به شما مدد بكنم ، برسانم ؛\r\n( 4 ) . مى توانيد به من مدد كنيد ، برسانيد !\r\n( 5 ) . نمى تواند\r\n( 6 ) . قرار مى داديد\r\n( 7 ) . اينك ، اكنون\r\n( 8 ) . مقصود اين مى باشد كه\r\n( 9 ) . جدل ، چون و چرا\r\n","page_name":" 365 ","page_number":389},
  {"content":"\r\n\r\nدر آيت گذشته ، مكالمهء ضعفا و مستكبرين عوام ، و پيشوايان آن « 1 » ، نقل شده بود ؛ به مناسبت آن ، در اين موقع نطق و بيان رئيس دوزخيان ابليس لعين نقل گرديد . چون استدعاى عوام و الزام آنها در هردو موقع يكسان بود ، شايد از همين سبب در وقت مكالمه شيطان ذكر آن ضرورى معلوم نشد « 2 » ؛ و اللّه اعلم .\r\nاز نقل كردن اين مكالمات ، مقصود اين است كه مردم اين پريشانى و اضطراب را به تصوّر خود بياورند ، و از اتّباع شياطين الانس و الجن دور بگريزند .\r\n وَ أُدْخِلَ الَّذِينَ آمَنُوا وَ عَمِلُوا الصَّالِحاتِ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها بِإِذْنِ رَبِّهِمْ \r\nو درآورده شدند آنان كه ايمان آوردند و كردند كارهاى شايسته به بهشت ها ( كه ) مى رود زير آن جوى ها ؛ جاويدان باشند در آنجا ، به حكم پروردگار خويش ؛\r\nتفسير : بعد از ذكر سزاى كفّار ، به طور مقابله ، انجام « 3 » مؤمنين بيان شده .\r\n تَحِيَّتُهُمْ فِيها سَلامٌ  ( 23 )\r\nدعاى خير ايشان ( ملاقاتشان ) در آنجا سلام است .\r\nتفسير : حضرت شاه ( رح ) مى نويسد : در دنيا « سلام » عبارت از دعاى خواستن سلامتى است ؛ در آنجا « سلام » عبارت از تبريك است بر نيل سلامتى .\r\n أَ لَمْ تَرَ كَيْفَ ضَرَبَ اللَّهُ مَثَلًا \r\nآيا نديدى چگونه بيان كرد خدا مثلى ؟ !\r\n\r\n\r\n","description":"","footnote":"\r\n( 1 ) . آنان\r\n( 2 ) . ضرورى به نظر نرسيد ؛\r\n( 3 ) . سرانجام\r\n","page_name":" 366 ","page_number":390},
  {"content":"\r\n\r\nتفسير : يعنى ، ببينيد و غور كنيد اين مثال چه قدر با موقع « 1 » و پرمعنى است . اگر دانشمندان در آن غور كنند ، صدها نكتهء دقيق مى برآيد « 2 » .\r\n كَلِمَةً طَيِّبَةً \r\nكلمهء پاكيزه ؛\r\nتفسير : در « سخن پاك » ، كلمهء توحيد ، سخنان معرفت الهى ( ج ) ، ايمان و ايمانيّات ، قرآن ، حمد و ثنا ، تسبيح و تهليل ، راست گفتن ، همه داخل است .\r\n كَشَجَرَةٍ طَيِّبَةٍ \r\nمانند درخت پاكيزه ؛\r\nتفسير : در اكثر روايات و آثار ، مصداق « درخت پاكيزه » خرما را قرار داده اند ، كه ديگر درختان پاكيزه را نيز در تحت آن مى توان مندرج كرد .\r\n أَصْلُها ثابِتٌ وَ فَرْعُها فِي السَّماءِ  ( 24 )\r\nكه بيخش ثابت باشد ، و شاخش در آسمان .\r\nتفسير : ريشه هاى آن در اعماق زمين پراكنده باشد ، تا باد نيرومند هم نتواند آنها را از بيخ برآرد ؛ و بالاى آن به آسمان تماس كند ؛ يعنى ، شاخه هاى آن بس بلند ، و زمين آن از همه كثافات پاك باشد .\r\n تُؤْتِي أُكُلَها كُلَّ حِينٍ بِإِذْنِ رَبِّها \r\nمىدهد ميوه هاى خود را هر فصلى ، به حكم پروردگار خويش ؛\r\nتفسير : هيچ فصل آن از ميوه خالى نباشد ؛ و يا فرض كنيد ، دوازده ماه ، صبح و شام ،\r\n\r\n\r\n","description":"","footnote":"\r\n( 1 ) . بجا\r\n( 2 ) . برمى آيد ، برخواهد آمد .\r\n","page_name":" 367 ","page_number":391},
  {"content":"\r\n\r\nميوهء تازه مهيّا مى داشته باشد « 1 » .\r\n  وَ يَضْرِبُ اللَّهُ الْأَمْثالَ لِلنَّاسِ لَعَلَّهُمْ يَتَذَكَّرُونَ ( 25 ) وَ مَثَلُ كَلِمَةٍ خَبِيثَةٍ  \r\nو ( مى زند ) بيان مىكند خدا مثل ها را براى مردمان ؛ تا بود كه پندپذير شوند .\r\nو مثال كلمهء ناپاكيزه ،\r\nتفسير : كلمهء كفر و دروغ و هر سخنى كه خلاف رضاى الهى باشد ، در « كلمهء خبيثه » داخل است .\r\n كَشَجَرَةٍ خَبِيثَةٍ \r\nمانند درخت ناپاكيزه است ؛\r\nتفسير : اكثر « 2 » گويند : مراد از « شجرهء خبيثه » حنظل است ؛ اگرچه در عموميّت لفظ مذكور هر درخت خراب داخل است .\r\n اجْتُثَّتْ مِنْ فَوْقِ الْأَرْضِ ما لَها مِنْ قَرارٍ  ( 26 )\r\nبركنده شده از بالاى زمين ؛ نيست او را ثباتى .\r\nتفسير : بيخ نمى داشته باشد « 3 » ، و به كوچكترين اشاره كنده مىشود ؛ گويا ، پوسيدگى و كمى دوام آن ظاهرشده .\r\nحاصل اين دو مثال آن است كه دعواى ايمان و توحيد مسلمان راست و درست مى باشد ؛ زيرا ، دلايل آن بس روشن و صحيح و استوار است ؛ و چون موافق به فطرت است ، بنياد آن در\r\n\r\n\r\n","description":"","footnote":"\r\n( 1 ) . همواره و پيوسته داشته باشد .\r\n( 2 ) . غالبا\r\n( 3 ) . بيخ ( ريشه ) ندارد ،\r\n","page_name":" 368 ","page_number":392},
  {"content":"\r\n\r\nاعماق دل ها ريشه مى دواند ، و شاخسار اعمال صالح به آسمان قبول مى رسد :  « إِلَيْهِ يَصْعَدُ الْكَلِمُ الطَّيِّبُ وَ الْعَمَلُ الصَّالِحُ يَرْفَعُهُ »  ( فاطر ، ركوع 2 ) كام موحّدان از ثمر گوارا و شيرين آن هميشه لذّت مى بردارد « 1 » .\r\nخلاصه ، نهال هميشه بهار حق و صداقت ، توحيد و معرفت ، روزبه روز مى بالد و دوام مى نمايد ؛ برعكس ، دروغ ، شرك ، كفر ، دعواى باطل ، بنيادى ندارد ؛ به يك فشار اندك باد از بيخ برافكنده مىشود : در اثبات سخن باطل هرقدر فشار آورده شود ، چون مخالف ضمير و فطرت آدمى است ، در زمين دلها ريشه ندواند و به اندك غور بطلان آن معلوم شود . اين است كه مشهورشده « دروغ پاى ندارد » يعنى ، دروغ مانند راست نيست كه بر پاى خويش روان باشد ، و از آن فروغى در دل ها پديد آيد .\r\nامام فخر الدين رازى در شرح اين ، مثالها به آئين صوفيان آورده سخت با طناب سخن رانده اينجا محل نقل آن نيست .\r\n يُثَبِّتُ اللَّهُ الَّذِينَ آمَنُوا بِالْقَوْلِ الثَّابِتِ فِي الْحَياةِ الدُّنْيا وَ فِي الْآخِرَةِ \r\nاستوار مى سازد خدا مسلمانان را به سخن درست ، در زندگانى دنيا و در آخرت ؛\r\nتفسير : خداوند به سخنان توحيد و ايمان ( كه ثبات و دوام آن در مثال گذشته بيان شد ) مؤمنان را در اين جهان استوار و ثابت قدم نگه مى دارد ؛ مانند مسئلهء قبر ، كه ميان دنيا و آخرت برزخ است . خواه در اين طرف ، خواه در آن طرف ، هر نوعى كه خواسته باشيم محسوب كرده مى توانيم « 2 » ؛ چنان كه از سلف هردو منقول است . مقصد اين است كه مسلمانان از حيات اين جهان تا دامن محشر به طفيل اين كلمهء طيّبه استوار و ثابت قدم مى مانند . در دنيا ، هنگامى كه آفات و حوادث عارض شود ؛ هرقدر ابتلا سخت باشد ؛ و در قبر هنگاميكه با نكير و منكر سؤال و جواب واقع شود ؛ و در محشر ، چون از منظر هولناك آن هوش از سر انسان بپرد ؛ در هر موقع ،\r\n\r\n\r\n","description":"","footnote":"\r\n( 1 ) . برمى دارد . مى برد .\r\n( 2 ) . مى توانيم محسوب بكنيم ؛\r\n","page_name":" 369 ","page_number":393},
  {"content":"\r\n\r\nهمين كلمهء توحيد وسيلهء ثبات و استقامت آنها خواهد شد .\r\n وَ يُضِلُّ اللَّهُ الظَّالِمِينَ \r\nو گمراه مى سازد خدا ( ظالمان ) بى انصافان را ؛\r\nتفسير : اينجا مراد از « بى انصافان » كافران و مشركان است . آنها در دنيا گمراه شدند ؛ تا آخر چنين گمراه مى مانند ؛ و هيچ‌گاه به راه موّفقيّت حقيقى گامزن نمى شوند .\r\n وَ يَفْعَلُ اللَّهُ ما يَشاءُ  ( 27 )\r\nو مىكند خدا آنچه مى خواهد .\r\nتفسير : با هركه ، هرچه مناسب باشد ، موافق حكمت خويش معامله مى نمايد .\r\n * أَ لَمْ تَرَ إِلَى الَّذِينَ بَدَّلُوا نِعْمَتَ اللَّهِ كُفْراً وَ أَحَلُّوا قَوْمَهُمْ دارَ الْبَوارِ  ( 28 )\r\nآيا نديدى بسوى آنان كه بدل كردند نعمت خدا را به ناسپاسى ، و فرودآوردند قوم خود را به سراى تباهى .\r\nتفسير : مراد از اينها سرداران كفّار و مشركان است ؛ خاصّه ، رؤساى قريش كه زمام عرب تا آنگاه در دست ايشان بود يعنى ، خداوند چه سان بر ايشان احسان فرمود ؛ حضرت پيغمبر - صلّى اللّه عليه و سلّم - را به هدايت آنها مبعوث گردانيد ؛ قرآن را فرودآورد ؛ مجاور خانه و حرم خويش گردانيد ؛ رياست عرب را در آنها برقرار ساخت ؛ آنها در بدل اين همه احسان و انعام ، به ناسپاسى او كمر بستند ؛ سخنانش را دروغ انگاشتند ؛ تا آخر ، با پيغمبر وى جنگيدند ؛ عاقبت با قوم خود در گودال تباهى افتادند .\r\n\r\n","description":"","footnote":"","page_name":" 370 ","page_number":394},
  {"content":"\r\n\r\n  جَهَنَّمَ يَصْلَوْنَها وَ بِئْسَ الْقَرارُ ( 29 ) وَ جَعَلُوا لِلَّهِ أَنْداداً لِيُضِلُّوا عَنْ سَبِيلِهِ  \r\nكه دوزخ است ؛ درآيند آنجا ؛ و بد قرارگاهى است دوزخ .\r\nو مقرّر كردند براى خدا همتايان ، كه گمراه كنند مردمان را از راه او ؛\r\nتفسير : بايد از آلاى بى منتهاى الهى متأثّر مى شدند ؛ به شكر و اطاعت منعم حقيقى مى پرداختند چ چنين نكردند ، و كمر بغاوت بستند . چيزهاى ديگرى را به مقابل خداى متعال برپا نمودند ، و اختيارات الوهيّت را بر آنها بخش كردند . خواستند ، عبادت را كه خاص خدا ( ج ) بود ، به عناوين مختلفه در آنها ثابت گردانند ؛ تا به اين سلسله راه ديگران را ببرند و آنها را گمراه نموده ، گرفتار دام سيادت خود نمايند .\r\n قُلْ تَمَتَّعُوا فَإِنَّ مَصِيرَكُمْ إِلَى النَّارِ  ( 30 )\r\nبگو : بهره مند شويد ؛ پس ( هرآئينه ) بازگشت شما بسوى آتش است .\r\nتفسير : بهتر است بى خردان را به دام خويش افكنده ، چند روز دل خوش داريد ؛ و از لذايذ دنيا متمتّع شويد ؛ امّا تا چند ؟ ! عاقبت در آتش دوزخ جاودانه مى مانيد ؛ زيرا ، اين تمتّع چنان است كه طبيبى بيمارى را كه پرهيز نكند ، گويد : كل ما تريد ؛ فإن مصيرك الى الموت ! بخور هرچه خواهى ؛ عاقبت از اين مرض خواهى مرد !\r\n قُلْ لِعِبادِيَ الَّذِينَ آمَنُوا يُقِيمُوا الصَّلاةَ وَ يُنْفِقُوا مِمَّا رَزَقْناهُمْ سِرًّا وَ عَلانِيَةً \r\nبگو مر بندگان مرا كه ايمان آوردند : برپا دارند نماز را ؛ و خرج كنند از آنچه روزى داديم ايشان را پنهان و آشكار ؛\r\n\r\n","description":"","footnote":"","page_name":" 371 ","page_number":395},
  {"content":"\r\n\r\nتفسير : بعد از تذكار احوال كفّار ، به مؤمنين مخلص تنبيه مىشود كه آنها كامل « 1 » بيدار باشند ؛ نگذارند فرقى « 2 » در وظائف عبوديت پديد آيد ؛ از دل و جان آفريدگار را عبادت ، و آفريدگان را خدمت مناسب كنند ، كه بهترين عبادت است . نماز را به رعايت حقوق و حدود ، و به كمال خشوع و خضوع برپا دارند ؛ آنچه خدا ( ج ) داده ، قسمتى از آن را ، پنهان يا آشكار ، به مستحقّان صرف كنند . خلاصه ، بايد مؤمنان به مقابل كافران كه به شرك و كفران نعمت روان اند ، آمادگى خود را در طاعت و شكر الهى ( ج ) به جان و مال ثابت كنند .\r\n مِنْ قَبْلِ أَنْ يَأْتِيَ يَوْمٌ لا بَيْعٌ فِيهِ وَ لا خِلالٌ  ( 31 )\r\nپيش از آنكه بيايد روزى كه خريد و فروخت نيست در آن ؛ و نه با يكديگر دوستى .\r\nتفسير : در آن روز ، نماز و انفاق فى سبيل اللّه و ساير حسنات به كار مى آيد ؛ موفّقيّت به بيع و شرا ، يا علايق دوستانه حاصل نمى شود . يعنى ، نه در آنجا عمل نيك از كس خريده مىشود ، و نه دوستى است كه بدون ايمان و عمل صالح به اثر دوستى نجات داده تواند « 3 » .\r\nربط نخست ، ذكر ناسپاسى كفّار بود ؛ سپس مؤمنان به مراسم طاعت حكم و به شكرگزارى تشويق شده اند ؛ پس از اين ، چندين نعمت عظيم الهى ( ج ) كه دربارهء كافر و مسلمان عام است ، ذكر است ، ذكر مىشود ، تا شنيدن آن مؤمنان را موجب ترغيب ، مزيد شكرگزارى شود ؛ و كفّار نيز در آن غور كنند ، و بشرمند « 4 » كه آنها از احكام چه شهنشاه بزرگ منعم تمرّد كرده اند ! در ضمن دلايل عظمت و وحدانيّت خداوند ( ج ) بيان شد ، تا دانشمند منصف بشنود ، و از شرك بازآيد ؛ يا چون آيات عظمت و جبروت الهى ( ج ) را مورد دقّت قرار دهد ، از اخذ و سزاى او بترسد .\r\n اللَّهُ الَّذِي خَلَقَ السَّماواتِ وَ الْأَرْضَ وَ أَنْزَلَ مِنَ \r\nخدا آن است كه آفريد آسمانها و زمين را ؛ و فروفرستاد از\r\n\r\n\r\n","description":"","footnote":"\r\n( 1 ) . كاملا\r\n( 2 ) . وقفه اى\r\n( 3 ) . بتواند نجات بدهد .\r\n( 4 ) . شرم بكند ،\r\n","page_name":" 372 ","page_number":396},
  {"content":"\r\n\r\n السَّماءِ ماءً \r\nآسمان آب را ؛\r\nتفسير : از سوى آسمان آب فرود آورد ؛ يا مقصد اين است كه درآمدن باران علاوه بر بخارات و ساير اسباب ظاهرى ، وسايط غيرمرئى آسمانى نيز دخل دارد . نگاه كنيد در شعاع خورشيد كه بر ساير اشيا مانند شيشهء آتشين مى تابد ؛ امّا بنابر تركيب و استعداد خاصّى كه در آن است ، شيشهء آتشين از اشعّهء خورشيد نسبت به ساير اشيا بيشتر حرارت استفاده مىكند . ماه از سطح دريا بسيار بعيد است ؛ از افزودن و كاسته شدن آن ، در آب دريا مدّوجزر پديد مى آيد ؛ چنين است كه اگر ابر نيز از گنج‌هاى آسمان به طور غيرمحسوس مستفيد شود ، محل انكار نيست .\r\n فَأَخْرَجَ بِهِ مِنَ الثَّمَراتِ رِزْقاً لَكُمْ \r\nپس بيرون آورد به آن از ميوه ها ، روزى براى شما ؛\r\nتفسير : خداوند ( ج ) به كمال قدرت « 1 » و حكمت خويش ، در آب قوّتى نهاد كه وسيلهء نشوونما و بارآوردن اشجار و مزارع مى گردد . به وسيلهء آب است كه ميوه و دانه به ما حاصل مىشود .\r\n وَ سَخَّرَ لَكُمُ الْفُلْكَ لِتَجْرِيَ فِي الْبَحْرِ بِأَمْرِهِ  و رام ساخت براى شما كشتى را ، تا برود در دريا به حكم او ؛ تفسير : در ميان امواج خطير دريا ، چون به يك كشتى كوچك سوار مىشويد ؛ از كجا به كجا مى رسيد و چه مقدار از بازرگانى و غير آن متمتّع مىشويد . اين همه حكم و قدرت خداست : سفينهء كوچك را در ميان امواج سهمگين دريا در هرجا خواهيم مى رانيم .\r\n\r\n\r\n","description":"","footnote":"\r\n( 1 ) . با كمال قدرت\r\n","page_name":" 373 ","page_number":397},
  {"content":"\r\n\r\n  وَ سَخَّرَ لَكُمُ الْأَنْهارَ ( 32 ) وَ سَخَّرَ لَكُمُ الشَّمْسَ وَ الْقَمَرَ دائِبَيْنِ وَ سَخَّرَ لَكُمُ اللَّيْلَ وَ النَّهارَ   ( 33 )\r\nو رام گردانيد براى شما جوى ها را ؛\r\nو رام ساخت براى شما آفتاب و ماه را ، هميشه روندگان به يك دستور ؛ و رام ساخت براى شما شب و روز را .\r\nتفسير : اگرچه جريان آب در انهار ، و رسيدن آن از جائى به جائى - مانند كشتى - در فرمان شما نيست ؛ امّا باز هم براى شما مصروف « 1 » كارند . همچنين خورشيد و ماه كه بيك نظام معين در رفتاراند خسته نمى شوند و هرگز در رفتار آنها تفاوتى پديد نمى آيد يا شب و روز كه هميشه به آئين معيّن در تعاقب يكديگرند . اينها اگرچه به اين معنى در تصرّف شما نيستند ، كه شما هروقت و هرجا خواهيد آنها را از آثار و حركات قدرتى شان بازداريد ؛ امّا بسا كه به تدبير و تصرّف خويش از آثار آنها نهايت مستفيد مىشويد ؛ قطع نظر از تصرّف و تدبير انسانى ، به آئينى كه قدرت به آنها مقرّر كرده ، هميشه براى شما به خدمتى مشغولند ؛ شما به خوابيد و آنها در كار ، شما نشسته ايد و آنها سرگردان :\r\n همه از بهر تو سرگشته و فرمانبردار * شرط انصاف نباشد كه تو فرمان نبرى \r\n وَ آتاكُمْ مِنْ كُلِّ ما سَأَلْتُمُوهُ \r\nو داد شما را از هرچه خواستيد\r\nتفسير : هرچه به زبان قال يا حال خواستيد ، موافق حكمت و مصلحت بطور مجموعى به\r\n\r\n\r\n","description":"","footnote":"\r\n( 1 ) . مشغول\r\n","page_name":" 374 ","page_number":398},
  {"content":"\r\n\r\nشما ارزانى فرمود .\r\n وَ إِنْ تَعُدُّوا نِعْمَتَ اللَّهِ لا تُحْصُوها \r\nو اگر بشماريد نعمت خدا را ؛ شمار نتوانيد كرد آن را ؛\r\nتفسير : نعمت هاى الهى ( ج ) چندان بى شمار ، بل « 1 » غيرمتناهى است ؛ كه اگر همه گردآئيد و خواهيد اجمالا آن را بشماريد ، خسته شده عاجز مى نشينيد ! حضرت امام رازى در اينجا از بى شمار بودن نعماى الهى و علّامه ابو السعود از غيرمتناهى بودن آن به تفصيل سخن رانده اند . صاحب روح المعانى بر بيان آنها ايرادات مفيدى نموده ، اينجا تطويل نگنجد .\r\n إِنَّ الْإِنْسانَ لَظَلُومٌ كَفَّارٌ  ( 34 )\r\nهر آئينه انسان بسيار ستمگار ، ناسپاس است .\r\nتفسير : بسا از نوع بشر كه ستمگار و ناسپاس اند ؛ باوجود مشاهدهء چندين احسان بى شمار ، به حقوق منعم حقيقى اعتراف نمى كنند .\r\n وَ إِذْ قالَ إِبْراهِيمُ \r\nو چون گفت ابراهيم :\r\nتفسير : رؤساى قريش كه ناسپاسى و كفران آنها در فوق در  « أَ لَمْ تَرَ إِلَى الَّذِينَ بَدَّلُوا نِعْمَتَ اللَّهِ  - الآية » بيان شده بود ؛ به آنها قصّهء ابراهيم ( ع ) تذكار و تنبيه مىشود كه چون شما فرزندان او مى باشيد ، و به مجاورت كعبة اللّه و حرم شريف مشرّفيد ، و ابراهيم ( ع ) كعبه را بر توحيد خالص بنياد نهاده بود به يمن دعاى وى حضرت بارى - جلّت عظمته - شهر مكّه را آبادان گردانيد ، و در اين ريگستان پر از سنگ نعمت هاى ظاهرى و باطنى را فراهم آورد .\r\nابراهيم ( ع ) با اين ادعيه و وصايا جهان را پدرود « 2 » گفت ، تا فرزندان وى به شرك نگرايند . اكنون بايد شما بسنجيد ، و حيا كنيد كه تا چه اندازه به احترام وصاياى وى پرداخته ، و از دعاى وى حصه\r\n\r\n\r\n","description":"","footnote":"\r\n( 1 ) . بلكه\r\n( 2 ) . بدرود\r\n","page_name":" 375 ","page_number":399},
  {"content":"\r\n\r\nاندوخته ، و بر احسانات الهى ( ج ) شكر نموده ايد .\r\n رَبِّ اجْعَلْ هَذَا الْبَلَدَ آمِناً وَ اجْنُبْنِي وَ بَنِيَّ أَنْ نَعْبُدَ الْأَصْنامَ  ( 35 )\r\nاى پروردگار من ، بگردان اين شهر را جاى امن ؛ و دور دار مرا و فرزندان مرا از آنكه عبادت كنيم بتان را .\r\nتفسير : يعنى ، مكّه را حرم امن گردان ( چنان كه خدا ( ج ) گردانيدش ) ؛ مرا و فرزندان مرا هميشه از بت پرستى دوردار . غالبا « 1 » ، در اينجا مراد از « اولاد » اولاد صلبى است ؛ زيرا ، بيمارى شرك اولاد صلبى وى را فرانگرفته بود ؛ و اگر مراد از « اولاد » عامّهء ذريّت باشد ؛ پس توان گفت ، دعاى وى دربارهء بعضى مورد اجابت واقع نشده . حضرت ابراهيم ( ع ) با وصف آنكه معصوم بود ، نخست دربارهء خود دعا كرد ؛ زيرا ، ادب دعاست كه انسان اوّل به خود دعا كند ، باز به ديگران ؛ و در چنين ادعيه كه از حضرات انبياء - عليهم السلام - منقول مى باشد ، اشارت است به اينكه عصمت آنها نيز پديدآوردهء خودشان نبوده ، موقوف به حفظ و صيانت الهى ( ج ) مى باشد ؛ بنابرآن « 2 » به بارگاهى كه ضامن و كفيل عصمت ايشان است هميشه التجا مى برند .\r\nتنبيه : حافظ عماد الدين ابن كثير ( رح ) گويد : ابراهيم ( ع ) اين دعاها را پس از تعمير كعبه مكرمه نموده ؛ دعائى كه در اختتام پارهء اول در سورهء بقره ذكرشده ، البتّه هنگام بنياد كعبه به معيّت حضرت اسماعيل ( ع ) نموده است ؛ اين دعا را پس از روزگار دراز ، هنگام پيرى كرده .\r\n رَبِّ إِنَّهُنَّ أَضْلَلْنَ كَثِيراً مِنَ النَّاسِ \r\nاى پروردگار من ، اين بتان گمراه كرده اند بسيارى را از مردمان ؛\r\nتفسير : اين بتان سنگى سبب ضلالت بسى از آدميان شده اند .\r\n\r\n\r\n","description":"","footnote":"\r\n( 1 ) . ظاهرا ،\r\n( 2 ) . بنابراين ،\r\n","page_name":" 376 ","page_number":400},
  {"content":"\r\n\r\n فَمَنْ تَبِعَنِي فَإِنَّهُ مِنِّي وَ مَنْ عَصانِي فَإِنَّكَ غَفُورٌ رَحِيمٌ  ( 36 )\r\n( پس ) هركه پيروى كرد مرا ، پس هر آئينه او از من است ؛ و هركه نافرمانى كرد مرا ، پس هر آئينه تو آمرزنده ، مهربانى .\r\nتفسير : هركه به راه توحيد خالص روان شد ، و گفتار مرا پذيرفت ، در جماعت من شامل است « 1 » هركه قول مرا قبول نكرد ، و از طريق من كنار گرفت ، تو مى توانى از بخشايش و مهربانى خويش او را به توبه توفيق دهى ؛ آنجا كه لطف تو باشد ، وى ايمان مى آرد ، و خويشتن را شايستهء رحمت خاص و نجات ابدى گردانيده مىتواند « 2 » ؛ يا ، مقصد اين است كه تو قدرت دارى به حالت موجوده نيز او را ببخشائى .\r\nتبصره ( از طرف هيئت مترجمين تفسير ) : اگرچه خداوند كريم به مغفرت كفّار درحال كفرشان قدرت دارد ؛ امّا ، نظر به وعيد  « إِنَّ اللَّهَ لا يَغْفِرُ أَنْ يُشْرَكَ بِهِ »  « 3 » مغفرت كفّار به وقوع نمى آيد .\r\nتنبيه : در آخر سورهء مائده تفاوتى را كه ميان اين گفتار حضرت خليل اللّه - عليه صلاة الرحمن - و قول حضرت مسيح - على نبينا و عليه السلام - بود ذكر كرده ايم ؛ مطالعه شود .\r\n رَبَّنا إِنِّي أَسْكَنْتُ مِنْ ذُرِّيَّتِي بِوادٍ غَيْرِ ذِي زَرْعٍ عِنْدَ بَيْتِكَ الْمُحَرَّمِ رَبَّنا لِيُقِيمُوا \r\nاى پروردگار ما ، ( هر آئينه ) من ساكن ساختم بعضى از اولاد خود را به وادى بى زراعت ، نزد خانهء محترم تو ؛ اى پروردگار ما ، تا برپا دارند\r\n\r\n\r\n","description":"","footnote":"\r\n( 1 ) . داخل است ؛ مندرج است ؛\r\n( 2 ) . مىتواند بگرداند ؛\r\n( 3 ) . سورهء نساء ، آيهء 48 ، 116 .\r\n","page_name":" 377 ","page_number":401},
  {"content":"\r\n\r\n الصَّلاةَ فَاجْعَلْ أَفْئِدَةً مِنَ النَّاسِ تَهْوِي إِلَيْهِمْ وَ ارْزُقْهُمْ مِنَ الثَّمَراتِ لَعَلَّهُمْ يَشْكُرُونَ  ( 37 )\r\nنماز را ؛ پس بگردان دلى چند را از بعض مردمان كه رغبت كنند بسوى ايشان ؛ و روزى ده ايشان را از ميوه ها ؛ تا شايد ايشان شكر كنند .\r\nتفسير : يعنى ، حضرت اسماعيل را - عليه الصلوات و السلام ؛ زيرا ، اولاد حضرت اسحاق و ديگران ساكن شام بودند . ابراهيم - عليه السلام - حضرت اسماعيل را به حكم خداوند در شيرخوارگى با مادرش هاجره در اين صحراى خشك ترك كرده ، خودش رفته بود . سپس تنى چند از قبيلهء جرهم در آنجا آمدند ؛ زيرا ، خداوند ( ج ) نظر به تشنگى اسماعيل و بى قرارى هاجره ، فرشتگان را مأمور گردانيد تا آنجا چشمهء زمزم را روان سازند . خانه بدوشان جرهم چون آب را ديدند ، فرودآمدند ؛ و به اجازت هاجره به آبادى آغاز كردند . چون اسماعيل ( ع ) بزرگ شد ، با يكى از دختران آن قبيله ازدواج نمود . به اين ترتيب ، جائى كه اكنون مكّهء مباركه واقع است ، شهرى به وجود آمد .\r\nحضرت ابراهيم ( ع ) گاه گاه از شام در آنجا مى آمد ، و دربارهء شهر و شهرنشينان دعا كرده ، مى گفت : پروردگارا ، من به فرمان تو يكى از فرزندان خود را در اين وادى غيرمزروع و نامسكون نزد خانهء محترم و بزرگ تو آورده نهادم ، تا وى و نسل وى حق تو و خانهء تو را ادا كنند ؛ تو به فضل خويش دل هاى بعضى را به اين سو متوجّه گردان ، تا ترا عبادت كنند ، و به رونق شهر بيافزايند ؛ خداوندا ، براى روزى و جمعيّت خاطر آنها وسايلى از غيب كرامت كن كه « علاوه بر ضروريات حيات ، يعنى غلّه و آب ميوه هاى گوارا و شيرين وفرت « 1 » پيدا شود ؛ تا اينها با اطمينان قلب ترا بپرستند و سپاس گزارند .\r\nخداى متعال ، كافّهء خواهشات ابراهيم ( ع ) را اجابت فرمود ، تا امروز ، صدها هزار كس از اطراف جهان فوج‌فوج در آنجا مى روند ؛ ميوه هاى خوشگوار چندان در مكّه فراوان است كه شايد در هيچ‌يك از نقاط دنيا موجود نباشد ؛ درحالى كه در خود مكّه يك درخت ميوه دار نيز پديدار نيست . از بعض اسلاف منقول است كه ابراهيم ( ع ) در دعاى خويش « افئدة من النّاس »\r\n\r\n\r\n","description":"","footnote":"\r\n( 1 ) . به وفور\r\n","page_name":" 378 ","page_number":402},
  {"content":"\r\n\r\nيعنى ، دل هاى بعض مردم گفته بود ؛ ورنه سرتاسر جهان بدان سو هجوم مى آورد !\r\n رَبَّنا إِنَّكَ تَعْلَمُ ما نُخْفِي وَ ما نُعْلِنُ وَ ما يَخْفى عَلَى اللَّهِ مِنْ شَيْءٍ فِي الْأَرْضِ وَ لا فِي السَّماءِ  ( 38 )\r\nاى پروردگار ما ، هر آئينه تو مى دانى آنچه پنهان مى داريم ، و آنچه آشكار مى كنيم ؛ و نيست پوشيده بر خدا هيچ چيز ، در زمين ، و نه در آسمان .\r\nتفسير : در آسمان و زمين هيچ چيز بر حضرت وى مخفى نيست ؛ پس پيدا و پنهان ما چه سان پوشيده ماند ؟ ! در  « ما نُخْفِي وَ ما نُعْلِنُ »  مفسّران را چندين اقوال است ؛ ليكن تخصيص وجهى ندارد . الفاظ  « ما نُخْفِي وَ ما نُعْلِنُ »  عام ، و بر كافّهء چيزهاى پوشيده و آشكار شامل است چ حضرت شاه ( رح ) مى فرمايد : در ظاهر ، دعا براى همه فرزندان ؛ و در باطن ، منظور وى پيغمبر آخر زمان بود - صلّى اللّه عليه و سلّم -\r\n الْحَمْدُ لِلَّهِ الَّذِي وَهَبَ لِي عَلَى الْكِبَرِ إِسْماعِيلَ وَ إِسْحاقَ إِنَّ رَبِّي لَسَمِيعُ الدُّعاءِ  ( 39 )\r\nثنا خدا راست كه عطا كرد به من با وجود كلانسالى ، اسماعيل و اسحاق را ؛ هر آئينه پروردگار من شنوندهء دعاست .\r\n\r\n","description":"","footnote":"","page_name":" 379 ","page_number":403},
  {"content":"\r\n\r\nتفسير : هنگام پيرى به طور غيرمتوقّع اسماعيل ( ع ) را از بطن هاجره ، و اسحق ( ع ) را از بطن ساره ، مرحمت فرمودى ؛ چنان كه دعاى مرا كه دربارهء اولاد عرض كردم پذيرفتى :  « رَبِّ هَبْ لِي مِنَ الصَّالِحِينَ »  « 1 » اين دعاى مرا نيز بپذير .\r\n رَبِّ اجْعَلْنِي مُقِيمَ الصَّلاةِ وَ مِنْ ذُرِّيَّتِي \r\nاى پروردگار من ، بگردان مرا برپادارندهء نماز ؛ و از اولاد من نيز ؛\r\nتفسير : در ذرّيّت من كسانى پديدآيند كه نماز را درست برپا دارند .\r\n رَبَّنا وَ تَقَبَّلْ دُعاءِ  ( 40 )\r\nاى پروردگار ما ، و قبول كن دعاى مرا ؛\r\nتفسير : پروردگارا ، همه دعاى مرا اجابت كن .\r\n رَبَّنَا اغْفِرْ لِي وَ لِوالِدَيَّ وَ لِلْمُؤْمِنِينَ يَوْمَ يَقُومُ الْحِسابُ  ( 41 )\r\nاى پروردگار ما ، بيامرز مرا ، و مادر و پدر مرا ، و مسلمانان را ؛ روزى كه قائم شود حساب .\r\nتفسير : غالبا « 2 » ، اين دعا را هنگامى كرده بود كه از مردن پدرش درحال كفر خبر نداشت ؛ پس مقصد اين است كه او را به اسلام رهنمونى كن ، و روز قيامت شايستهء آمرزش گردان ؛ و اگر پس از وصول خبر مرگ وى دعا كرده باشد ، شايد تا آن هنگام خداوند ( ج ) حضرت ابراهيم ( ع ) را آگاه نگردانيده بود كه كافر شايستهء دعاى مغفرت نمى باشد ؛ مغفرت كافر عقلا محال نيست ، امّا سمعا ممتنع است ؛ پس علم آن موقوف بر سمع مى باشد ؛ و قبل از سمع ، امكان عقلى معتبر است .\r\n\r\n\r\n","description":"","footnote":"\r\n( 1 ) . سورهء صافّات ، آيهء 100 .\r\n( 2 ) . ظاهرا ،\r\n","page_name":" 380 ","page_number":404},
  {"content":"\r\n\r\nاز اهل تشيّع ، بعضى نگاشته اند : پدر ابراهيم ( ع ) كه در قرآن كافر خوانده شده ، پدر حقيقى او نبوده ؛ كاكا يا ديگرى از بزرگان خانواده اش بود ؛ و اللّه اعلم .\r\n وَ لا تَحْسَبَنَّ اللَّهَ غافِلًا عَمَّا يَعْمَلُ الظَّالِمُونَ \r\nو مپندار خدا را بى خبر از آنچه مى كنند ظالمان .\r\nتفسير : در ركوع گذشته چندين نعمت عظمى ذكر و خداوند ( ج ) فرموده بود :  « إِنَّ الْإِنْسانَ لَظَلُومٌ كَفَّارٌ »  ( آدمى بس ستمكار و ناسپاس است ) ؛ پس از آن ، قصّهء حضرت ابراهيم ( ع ) بيان ، و به كفار مكّه بعضى نعمت هاى خاص تذكار شد ، و سوى ظلم و شرك آنها اشاره گرديد ؛ در اين ركوع ، تنبيه مىشود بر اينكه اگر در كيفر كردار ستمگران تأخيرى واقع شود ، مپنداريد كه خدا ( ج ) از اعمال آنها غافل است ! بايد دانست هيچ كار بزرگ و كوچك آنها در جناب كبريائى مخفى نيست . البتّه عادت خداوند بر اين نرفته كه گنهگاران را به زودى گرفتار كند و تباه نمايد . حضرت وى بدترين ظالمان را نيز مهلت مىدهد تا از گناهان خويش بازآيند ، يا در ارتكاب آن به سرحدّى رسند كه به حيث عدالت الهى ( ج ) در مستحق - شدن آنها به سزا هيچ خفا باقى نماند .\r\nتنبيه : خطاب « لا تحسبن » به هر آن كسى است كه چنين خيال كرده مىتواند « 1 » ؛ و اگر خطاب به حضرت پيغمبر ( ص ) است ، پس مقصود خطاب به وى شنوانيدن به ديگران است ؛ زيرا ، هنگامى كه به حضرت پيغمبر فرمايد كه « چنين مپندار » درحالى كه چنين خيالى ابدا به پيرامون خاطر فرخندهء وى گذشته نمى تواند « 2 » ، ديگران را تا كدام اندازه « 3 » واجب است كه از آن احتراز نمايند .\r\n إِنَّما يُؤَخِّرُهُمْ لِيَوْمٍ تَشْخَصُ فِيهِ الْأَبْصارُ  ( 42 )\r\nجز اين نيست كه مهلت مىدهد ايشان را براى روزى كه خيره شود در آن چشم ها .\r\nتفسير : از هول و دهشت روز رستاخيز چشمانشان بازمانده ، مژه برهم نهاده نمى توانند « 4 » .\r\n\r\n\r\n","description":"","footnote":"\r\n( 1 ) . مىتواند چنين خيال بكند ؛\r\n( 2 ) . نمى تواند بگذارد ،\r\n( 3 ) . تا چه اندازه\r\n( 4 ) . نمى توانند مژه برهم نهند ، برهم زنند .\r\n","page_name":" 381 ","page_number":405},
  {"content":"\r\n\r\n مُهْطِعِينَ مُقْنِعِي رُؤُسِهِمْ لا يَرْتَدُّ إِلَيْهِمْ طَرْفُهُمْ وَ أَفْئِدَتُهُمْ هَواءٌ  ( 43 )\r\nشتاب كنندگان ؛ بردارندگان سرهاى ايشان ؛ بازنمى گردد بسوى ايشان چشم ايشان ؛ و دل هاى ايشان ( خالى ) در پريدن است .\r\nتفسير : در محشر ، از پريشانى و حيرت سخت چشمشان جانب بالا خيره مى ماند ؛ سراسيمه شده ، به هر طرفى كه نگران باشند ، به همان سو بوده ؛ مژه برهم ننهند ؛ دل هايشان چنان باشد كه از عقل و دانش و اميد بهبود يكسره ته شود و از فرط خوف و دهشت به لرزه افتد . خلاصه ، ستمگاران را سخت هنگام حسرتناك پيش آيد ؛ امّا ، مؤمنان قانت خداوند دربارهء آنها جاى ديگرى فرمايد :  « لا يَحْزُنُهُمُ الْفَزَعُ الْأَكْبَرُ وَ تَتَلَقَّاهُمُ الْمَلائِكَةُ »  ( انبياء ، ركوع 7 ) .\r\n وَ أَنْذِرِ النَّاسَ يَوْمَ يَأْتِيهِمُ الْعَذابُ \r\nو بترسان مردمان را از روزى كه بيايد به ايشان عذاب ؛\r\nتفسير : مراد از آن روز ، روز قيامت و عذاب آخرت است ؛ يا ، مراد از آن هنگامهء مرگ است و شدّت قبض روح و سكرات موت ؛ يا ، از عذاب دنيوى روز هلاك اراده شده .\r\n فَيَقُولُ الَّذِينَ ظَلَمُوا رَبَّنا أَخِّرْنا إِلى أَجَلٍ قَرِيبٍ نُجِبْ دَعْوَتَكَ وَ نَتَّبِعِ الرُّسُلَ \r\nپس گويند ظالمان : اى پروردگار ما ، مهلت ده ما را تا ميعاد نزديك : تا قبول كنيم خواندن تو را و پيروى كنيم رسولان را ؛\r\n\r\n","description":"","footnote":"","page_name":" 382 ","page_number":406},
  {"content":"\r\n\r\nتفسير : اگر اين گفتار در دنيا باشد ، پس از مشاهدهء شدّت عذاب و ديدن مرگ ؛ مطلب « 1 » ظاهر است ؛ يعنى ، مى گويند : پروردگارا ، چند روز ديگر به ما مهلت بده ؛ ما وعده مى كنيم كه رفتار خود را اصلاح نمائيم ، و دعوت حق را اجابت ، و پيغمبران را اطاعت كنيم ! كما قال اللّه تعالى :   « حَتَّى إِذا جاءَ أَحَدَهُمُ الْمَوْتُ قالَ رَبِّ ارْجِعُونِ . لَعَلِّي أَعْمَلُ صالِحاً »   ( المؤمنون ، ركوع 6 ) ؛ و اگر اين مقوله « 2 » در روز قيامت گفته شود ، مراد از خواستن مهلت آن است كه ما را اندك به دنيا بازفرست ؛ آنگاه ببين چه اظهار وفادارى نمائيم : كما قال اللّه تعالى :  « وَ لَوْ تَرى إِذِ الْمُجْرِمُونَ ناكِسُوا رُؤُسِهِمْ عِنْدَ رَبِّهِمْ ، رَبَّنا أَبْصَرْنا وَ سَمِعْنا فَارْجِعْنا نَعْمَلْ صالِحاً »  ( السجده ، ركوع 2 ) .\r\n أَ وَ لَمْ تَكُونُوا أَقْسَمْتُمْ مِنْ قَبْلُ ما لَكُمْ مِنْ زَوالٍ  ( 44 )\r\nآيا قسم نمى خورديد پيش از اين : كه نباشد شما را هيچ زوال ؟ !\r\nتفسير : شما كسانيد « 3 » كه ميان شما بعضى مغروران بى باك به زبان قال ، و اكثر به زبان حال ، سوگند خورده و مى گفتيد : شكوه ما را هرگز زوالى نيست ؛ نه مى ميريم ، و نه به حضور خدا ( ج ) مى رويم :  « وَ أَقْسَمُوا بِاللَّهِ جَهْدَ أَيْمانِهِمْ لا يَبْعَثُ اللَّهُ مَنْ يَمُوتُ »  ( نحل ، ركوع 5 ) . اين آيت از جانب خدا ( ج ) به پاسخ آنها گفته مىشود .\r\n وَ سَكَنْتُمْ فِي مَساكِنِ الَّذِينَ ظَلَمُوا أَنْفُسَهُمْ  و ساكن شديد در منازل آنان كه ستم كردند بر خويش ،\r\n\r\n\r\n","description":"","footnote":"\r\n( 1 ) . مقصود\r\n( 2 ) . مقاله ، گفتار ، سخن\r\n( 3 ) . همان كسانى هستيد\r\n","page_name":" 383 ","page_number":407},
  {"content":"\r\n\r\n وَ تَبَيَّنَ لَكُمْ كَيْفَ فَعَلْنا بِهِمْ وَ ضَرَبْنا لَكُمُ الْأَمْثالَ  ( 45 )\r\nو ظاهر شد شما را كه چگونه كرديم به ايشان و زديم براى شما ( مثل ها ) قصّه ها .\r\nتفسير : گذشتگان شما درين قرى يا در اطراف آن آباد « 1 » بودند ؛ آنجا كه ستمگاران پيشين سكونت داشتند ، به عادات و اخلاق آنها رفتار كردند ؛ درحالى كه به روايات تاريخى و اخبار متواتر بر آنها روشن شده بود كه ما به ستمگاران پيشين چه سزاى سخت داده بوديم . ما داستان هاى ملل سابقه را در كتب آسمانى درج ، و از زبان پيغمبران ، آنها را آگاه كرده بوديم ؛ امّا ، به قدر ذرّه اى عبرت نگرفتند ؛ به سركشى ، به عناد ، به عداوت حق ، استوار ماندند :  « حِكْمَةٌ بالِغَةٌ فَما تُغْنِ النُّذُرُ »  ( القمر ، ركوع 1 ) .\r\n وَ قَدْ مَكَرُوا مَكْرَهُمْ وَ عِنْدَ اللَّهِ مَكْرُهُمْ \r\nو به درستى كه كوشش كردند در حيله گرى آنچه نهايت مكرشان بود ؛ و نزد خداست ( جزاى ) مكر ايشان ؛\r\nتفسير : ستمگاران سابق و لاحق مكر خود را به كار افكندند ، و در مقابلهء پيغمبران به غرض اخفا و امحاى حق از هيچ تدبير و سازش فروگذاشت « 2 » نكردند ؛ كافّهء تدابير و فريب آنها نزد خداست ، و يك يك محفوظ مى باشد ؛ و حضرت وى سزاى آن را مىدهد .\r\n\r\n\r\n","description":"","footnote":"\r\n( 1 ) . برخوردار و روبه راه\r\n( 2 ) . فروگذار\r\n","page_name":" 384 ","page_number":408},
  {"content":"\r\n\r\n وَ إِنْ كانَ مَكْرُهُمْ لِتَزُولَ مِنْهُ الْجِبالُ  ( 46 )\r\nو نيست مكر ايشان تا از جاى برود از آن كوهها .\r\nتفسير : آنها به غرض آزمايش بسى مكر كردند ؛ امّا ، در قبال حفاظت الهى ( ج ) همه ناكام ماندند .\r\nآيا ممكن است مكر آنها كوه ها را از مواضع آن نقل دهد يعنى پيغمبران و شرايع حقه كه از كوه ها استوارتر و مستقيم تر مى باشند ، از مكر آنها متزلزل مى شوند ؟ حاشا و كلّا ! بروفق اين تفسير ، در  « وَ إِنْ كانَ مَكْرُهُمْ »  « ان » نافيه مى باشد ، و مضمون اين آيت با آيت  « وَ لا تَمْشِ فِي الْأَرْضِ مَرَحاً إِنَّكَ لَنْ تَخْرِقَ الْأَرْضَ وَ لَنْ تَبْلُغَ الْجِبالَ طُولًا »  ( بنى اسرائيل ، ركوع 4 ) مشابه مى باشد .\r\nبعض مفسّران برآن اند كه « ان » شرطيّه و « واو » وصليّه است ؛ پس مقصد آيت چنين خواهد بود :\r\nآنها بسيار مكر كردند ؛ همه در قبال حفاظت خدا ( ج ) هيچ ثابت شد « 1 » ؛ اگرچه مكر آنها فى حدّ ذاته آن قدر قوى بود كه يكباره كوه ها را نيز از جاى آن مى لغزانيد !\r\n فَلا تَحْسَبَنَّ اللَّهَ مُخْلِفَ وَعْدِهِ رُسُلَهُ \r\nپس مپندار خدا را خلاف‌كنندهء وعده خود با رسولان خود ؛\r\nتفسير : آن پيمان كه در  « إِنَّا لَنَنْصُرُ رُسُلَنا »  « 2 » ؛  « كَتَبَ اللَّهُ لَأَغْلِبَنَّ أَنَا وَ رُسُلِي »  « 3 » ؛ و در ساير آيات كرده شده بود .\r\n إِنَّ اللَّهَ عَزِيزٌ ذُو انتِقامٍ  ( 47 )\r\nهر آئينه خدا غالب ، صاحب انتقام است .\r\nتفسير : نه گنهگار از حضرت وى گريخته مىتواند « 4 » ؛ و نه خداوند اينچنين گنهگاران را بدون سزا مى گذارد .\r\n\r\n\r\n","description":"","footnote":"\r\n( 1 ) . از كار درآمد ؛\r\n( 2 ) . سورهء مؤمن ، آيهء 51 .\r\n( 3 ) . سورهء مجادله ، آيهء 21 .\r\n( 4 ) . مىتواند بگريزد ؛\r\n","page_name":" 385 ","page_number":409},
  {"content":"\r\n\r\n يَوْمَ تُبَدَّلُ الْأَرْضُ غَيْرَ الْأَرْضِ وَ السَّماواتُ وَ بَرَزُوا لِلَّهِ الْواحِدِ الْقَهَّارِ  ( 48 )\r\nروزى كه بدل كرده شود زمين به غير اين زمين ؛ و ( بدل كرده شود ) آسمانها ؛ و مردم ظاهر شوند به حضور خداى يگانه ، غالب .\r\nتفسير : اين زمين و آسمان در قيامت به هيئت كنونى نمى ماند ؛ يا ذوات آنها تبديل مىشود ، و يا محض « 1 » در صفات آنها تغيّر « 2 » واقع مى گردد . بروفق بعض روايات ، شايد باربار تغيّر و تبديل واقع شود ؛ و اللّه اعلم . اينكه مقصد از روبرو استادن « 3 » چيست ؟ تفسير آن در آيت  « وَ بَرَزُوا لِلَّهِ جَمِيعاً فَقالَ الضُّعَفاءُ »  « 4 » گذشته است .\r\n وَ تَرَى الْمُجْرِمِينَ يَوْمَئِذٍ مُقَرَّنِينَ فِي الْأَصْفادِ  ( 49 )\r\nو بينى گناهگاران را در آن روز دست و پا به هم بسته در زنجيرها .\r\nتفسير : گنهكاران نوع نوع يك جا شده ، در يك زنجير بسته مى شوند ؛ كما قال اللّه تعالى :  « احْشُرُوا الَّذِينَ ظَلَمُوا وَ أَزْواجَهُمْ »  ( صافّات ، ركوع 2 ) ؛ و قال عز و جل  « وَ إِذَا النُّفُوسُ زُوِّجَتْ »  ( تكوير ، ركوع 1 ) .\r\n سَرابِيلُهُمْ مِنْ قَطِرانٍ \r\nپيراهن ايشان از قطران باشد ؛\r\nتفسير : آتش در آن به سرعت نفوذ مىكند ؛ و بوى بد مىدهد ؛ قطران جهنّم را نيز از خود جهنّم قياس كنيد .\r\n\r\n\r\n","description":"","footnote":"\r\n( 1 ) . فقط\r\n( 2 ) . تغيير\r\n( 3 ) . ايستادن\r\n( 4 ) . سورهء ابراهيم ، آيهء 21 .\r\n","page_name":" 386 ","page_number":410},
  {"content":"\r\n\r\n وَ تَغْشى وُجُوهَهُمُ النَّارُ  ( 50 )\r\nو بپوشد روى ايشان را آتش .\r\nتفسير : چون « روى » محل حواس ، مشاعر ، و اشرف اعضاى ظاهرى انسان است ، بالتخصيص ذكر شد ؛ چنان كه جاى ديگر در  « تَطَّلِعُ عَلَى الْأَفْئِدَةِ »  ( الهمزة ، ركوع 1 ) « دل » ذكر گرديده .\r\n لِيَجْزِيَ اللَّهُ كُلَّ نَفْسٍ ما كَسَبَتْ إِنَّ اللَّهَ سَرِيعُ الْحِسابِ  ( 51 )\r\nتا جزا دهد خدا هركسى را آنچه كرده است ؛ ( هر آئينه ) خدا زود حساب كننده است .\r\nتفسير : وقوع اين امر يقينى است ؛ آن را دور مپنداريد ؛ كما قال اللّه تعالى :   « اقْتَرَبَ لِلنَّاسِ حِسابُهُمْ وَ هُمْ فِي غَفْلَةٍ مُعْرِضُونَ »   ( الانبياء ، ركوع 1 ) ؛ يا ، مقصد اين است كه هنگام اخذ حساب هيچ درنگ نمى شود ؛ كردار پيشينان و پسينان « 1 » جن و انس ، ذرّه ذرّه و بسرعت تمام ، حساب مىشود ؛ چيزى بر خدا پوشيده نيست ، و او را شأنى از شأن ديگر مشغول كرده نمى تواند « 2 » :  « ما خَلْقُكُمْ وَ لا بَعْثُكُمْ إِلَّا كَنَفْسٍ واحِدَةٍ »  ( لقمان ، ركوع 3 ) .\r\n هذا بَلاغٌ لِلنَّاسِ وَ لِيُنْذَرُوا بِهِ وَ لِيَعْلَمُوا أَنَّما هُوَ إِلهٌ واحِدٌ وَ لِيَذَّكَّرَ أُولُوا  اين قرآن خبر رسانيدن است مردمان را ؛ و تا بيم كرده شوند به آن ؛ و تا بدانند كه جز اين نيست كه وى خداى يگانه است ؛ و تا ( پندپذير شوند ) غور كنند خداوندان\r\n\r\n\r\n","description":"","footnote":"\r\n( 1 ) . پشينيان و پسينيان\r\n( 2 ) . نمى تواند مشغول بگرداند :\r\n","page_name":" 387 ","page_number":411},
  {"content":"\r\n\r\n الْأَلْبابِ  ( 52 )\r\nعقل .\r\nتفسير : از خواب غفلت بيدارشده ، از خدا ( ج ) بترسند ؛ و در آيات وى غور كنند ؛ تا به وحدانيّت خدا متيقّن گردند ؛ از خرد و دانش كار بگيرند ، و به نصيحت عمل كنند . تمّت سورة ابراهيم عليه السلام ، و للّه الحمد و المنّه .\r\n\r\n","description":"","footnote":"","page_name":" 388 ","page_number":412},
  {"content":"\r\n\r\nترتيبها 15 سورة الحجر آياتها 99\r\n\r\nسورة الحجر\r\nمكّية ، و هى تسع و تسعون آية و ست ركوعات ( سورهء حجر ، مكّى ؛ و نود و نه آيت ، و شش ركوع است )\r\nبسم الله الرحمن الرحيم   الر تِلْكَ آياتُ الْكِتابِ  \r\nآغاز مى كنم به نام خدائى كه بى اندازه مهربان نهايت بارحم است .\r\nاين آيت هاى كتاب است ؛\r\nتفسير : اين آيات آن كتاب جامع و عظيم الشان است ، كه شايسته نيست در قبال وى بر ساير كتب اطلاق « كتاب كامل » كرده شود .\r\n  وَ قُرْآنٍ مُبِينٍ   ( 1 )\r\nو قرآن روشن است .\r\nتفسير : آيات قرآن است كه اصول صاف ، دلايل روشن ، احكام معقول دارد ؛ وجوه اعجاز آن واضح ، و بيانات آن آشكارا و شگفت آور و فيصله كن است . لهذا ، آنچه پس ازين بيان مىشود ، بايد مخاطبين به توجّه كامل بشنوند .\r\n\r\n","description":"","footnote":"","page_name":" 389 ","page_number":413},
  {"content":"\r\n\r\n رُبَما يَوَدُّ الَّذِينَ كَفَرُوا لَوْ كانُوا مُسْلِمِينَ  ( 2 )\r\nبسا بود كه دوست دارند كافران ( كاشكى مى بودند مسلمانان ) چه خوش بودى اگر مسلمان بودندى !\r\nتفسير : امروز منكران ، چنين نعمت اسلام و قرآن عظيم الشان الهى ( ج ) را قدر نكردند « 1 » ؛ وقتى فرا رسد كه بر محرومى خود ماتم كنند ؛ كف حسرت به هم سايند ؛ و گويند : اى كاش مسلمان مى بوديم ! اين وقت كى فرامى رسد ؟ در آن اختلاف است . بروفق قول ابن الانبارى ، ما نيز آن را عام قرار مى دهيم ؛ يعنى ، در دنيا و آخرت ، هرگاه كافران را نامرادى ، و مسلمانان را كامرانى دست دهد ؛ كافران ، مسلمانى را آرزو كنند ؛ و بر محروميّت خويش از نعمت اسلام اظهار تأسّف نمايند .\r\nنخستين موقع اين سلسله « 2 » جنگ بدر بود . در آن موقع ، چون كفّار مكّه غلبه و تأييد صريح مسلمانان را مشاهده كردند ، حس نمودند كه از دولت اسلام - كه مهاجرين بينوا و دهقانان اوس و خزرج را بر سرداران مقتدر قريش پيروزى بخشيده - محروم شده اند ؛ بدين منوال ، هروقت مراحل فتوحات و پيشرفت هاى اسلام را مشاهده مى كردند ، بر تهيدستى و حرمان خويش نادم شده ، اشك حسرت مى ريختند . امّا ، منتهاى حسرت و دريغ آنجاست كه فرشتهء مرگ را براى قبض روح خود آماده ، و حقايق عالم غيب را به چشم مشاهده مى كنند ؛ آنگاه دست بهم سايند ، به آرزو گويند : كاش اسلام را مى پذيرفتيم ، تا امروز از عذاب بعد الموت محفوظ مى مانديم !\r\nبرعلاوه « 3 » ، منظر يأس انگيز ديگرى بدتر ازين نيز خواهد بود ، و آن هنگامى است كه در حديث طبرانى مذكور شده ؛ حضرت پيغمبر ( ص ) فرموده : بسا از امّت من كه از اثر گناهان خويش داخل دوزخ و\r\n\r\n\r\n","description":"","footnote":"\r\n( 1 ) . قدر ندانستند ؛ قدردانى نكردند ؛\r\n( 2 ) . اين سلسله وقايع ، اين سلسله مواقع و مواضع\r\n( 3 ) . به علاوه ، مضاف بر اين ،\r\n","page_name":" 390 ","page_number":414},
  {"content":"\r\n\r\nتا هنگامى كه خدا خواهد آنجا باشند ؛ مشركان طعنه زنند ، و گويند : ايمان و توحيد به شما چه نفع رسانيد ؟\r\nشما نيز مانند ما تا امروز در دوزخيد ! خداوند ( ج ) موّحد را در دوزخ باقى نمى گذارد . حضرت پيامبر چون اين مضمون را بگفت ، اين آيت را خواند :  « رُبَما يَوَدُّ الَّذِينَ كَفَرُوا لَوْ كانُوا مُسْلِمِينَ » .  گويا ، اينجا آخرين موقعى است كه كفّار اسلام را تمنّا كنند .\r\n ذَرْهُمْ يَأْكُلُوا وَ يَتَمَتَّعُوا وَ يُلْهِهِمُ الْأَمَلُ فَسَوْفَ يَعْلَمُونَ  ( 3 )\r\nبگذار ايشان را تا بخورند ، و بهره مند شوند ، و مشغول كند ايشان را اميد ؛ پس ( زود ) آنها بدانند .\r\nتفسير : چون نصيحت بر آنها كارگر نيست ؛ تو در غم آنها مباش . بگذار چند روز مانند بهايم ، بخورند و بنوشند ، به فراغ بال از لذايذ دنيا بهره بردارند ، و براى مستقبل خود آرزوهاى دور و دراز بپرورند ؛ زود است هنگامى كه فرارسد كه حقيقت حال منكشف گردد ؛ عشرت گذشته و توقّعات مستقبلشان برهم خورد ، حقيقتى كه درين جهان به دست مجاهدين بر آنها ظاهر شده ، در آن جهان تكميل گردد « 1 » .\r\n وَ ما أَهْلَكْنا مِنْ قَرْيَةٍ إِلَّا وَ لَها كِتابٌ مَعْلُومٌ  ( 4 )\r\nو هلاك نكرديم ما هيچ قريه را مگر كه آن را وقت نوشته مقرّر بود .\r\nتفسير : قريه جات و اقوامى كه سابق هلاك شدند ، وقت هلاك هريك در علم الهى ( ج ) مقرّر بود ، نسيان و غفلت در آن راه نداشت ، و وعدهء خدائى نقض نمى شد . چون ميعاد قومى تكميل شد « 2 » و هنگام تعذيب و جزا رسيد در يك لمحه « 3 » بر باد شدند . كافران موجوده نيز به امهال و تأخير عذاب مغرور نشوند ؛ چون موعد فرارسد ، از عذاب خدا ( ج ) خلاص شده نتوانند « 4 » . در اين تأخير ، چندين حكمت مندرج است ؛ مثلا ، ايمان آوردن بعضى از آنها يا ايمان آوردن اولاد بعضى مقدّر است ؛ اگر به زودى عذاب نازل شود ، وقوع\r\n\r\n\r\n","description":"","footnote":"\r\n( 1 ) . تحقّق يابد .\r\n( 2 ) . تحقق يافت ، به انجام رسيد\r\n( 3 ) . يك لحظه\r\n( 4 ) . نتوانند خلاص بشوند .\r\n","page_name":" 391 ","page_number":415},
  {"content":"\r\n\r\nآن ممكن نگردد .\r\n ما تَسْبِقُ مِنْ أُمَّةٍ أَجَلَها وَ ما يَسْتَأْخِرُونَ  ( 5 )\r\nسبقت نمى كند هيچ گروهى از وقت مقرر خود ، و بازپس نمى مانند .\r\nتفسير : يعنى ، امم هلاك شده را تخصيصى نيست . ميعادى كه به عروج و زوال ، و يا موت و حيات اقوام ، مقرّر است ؛ يك ثانيه تقديم و تأخير نمى شود .\r\n وَ قالُوا يا أَيُّهَا الَّذِي نُزِّلَ عَلَيْهِ الذِّكْرُ إِنَّكَ لَمَجْنُونٌ  ( 6 )\r\nو گفتند كافران : اى كسى كه فرودآورده شده است بر وى قرآن ، ( هر آئينه ) ديوانه اى !\r\nتفسير : مشركان مكّه اين الفاظ را محض « 1 » به استهزا و استخفاف مى گفتند ؛ يعنى ، تو از همه سبقت كرده ، قرآن را از حضور خدا ( ج ) آوردى ؛ ديگران را بى خرد و نادان خواندى ؛ با تمام جهان اعلان مبارزه نمودى ؛ با اين همه ، فيروزى خود را دعوى دارى ! آيا اين گفتار از عقل و دانش است ؟ اينها همه ديوانگى صريح است ! آنچه تو مى خوانى ، بيشتر از گفتار ديوانگان وقعتى « 2 » ندارد ؛ العياذ باللّه ! امّا وقتى فرارسد كه منكران به حسرت گويند : كاش مسلمان مى بوديم !\r\n لَوْ ما تَأْتِينا بِالْمَلائِكَةِ إِنْ كُنْتَ مِنَ الصَّادِقِينَ  ( 7 )\r\nچرا نمى آرى پيش ما فرشتگان را ؟ اگر هستى از راستگويان ؟ !\r\nتفسير : اگر در بارگاه احديّت ترا چندان قرب حاصل است كه از ميان تمام اقوام به منصب رسالت سرفراز شده اى ؛ چرا سپاهى از فرشتگان الهى با تو نيامدند تا آشكارا به تصديق تو مى پرداختند ، و بر ما\r\n\r\n\r\n","description":"","footnote":"\r\n( 1 ) . فقط\r\n( 2 ) . وقعى ، موقعيّتى\r\n","page_name":" 392 ","page_number":416},
  {"content":"\r\n\r\nنيز آن را مى قبولانيدند ؛ و اگر قبول نمى كرديم به زودى سزا مى دادند !\r\n ما نُنَزِّلُ الْمَلائِكَةَ إِلَّا بِالْحَقِّ وَ ما كانُوا إِذاً مُنْظَرِينَ  ( 8 )\r\nفرونمى فرستيم فرشتگان را مگر به تدبير محكم ؛ و نباشند آنگاه مهلت داده شده .\r\nتفسير : براى كسانى كه قبول مى كنند ، اكنون نيز آيات كافى است . كسانى كه قطعا ارادهء قبول را ندارند ، اگر فرشتگان نيز فرودآيند قبول نمى كنند ؛ پس ، فرستادن فرشته سود ندهد . خداوند فرشتگان را برطبق حكمت خود براى تكميل « 1 » غرض صحيح بر زمين مى فرستد ، و مقصود از آن نمايش بيهوده نمى باشد .\r\nعادت اللّه عموما برين جارى است كه هنگامى كه سركشى اقوام به نهايت رسد ، و تمام مراحل تفهيم و هدايت طى شود . سپاه فرشته براى هلاك آنها فروفرستاده مىشود ، و به آنها قطعا مهلت داده نمى شود . اگر موافق خواهش شما فرشته فرود آيد ، تنها يك كار ساخته مىشود كه شما بدون تأخير هلاك كرده شويد امّا فى الحال ، اين امر مطابق حكمت الهى ( ج ) نيست ؛ زيرا ، هنوز موقع آن نرسيده ، و اين مرحلهء آخرين است كه بعد از طى منازل و ختم تمام امور به ظهور مى رسد .\r\n إِنَّا نَحْنُ نَزَّلْنَا الذِّكْرَ وَ إِنَّا لَهُ لَحافِظُونَ  ( 9 )\r\n( هر آئينه ) ما فروفرستاديم قرآن را ؛ و ( هر آئينه ) او را نگهبانيم .\r\nتفسير : يعنى ، استهزاء و تعنّت شما و نسبت جنون به آرندهء قرآن عظيم الشان بر قرآن و حامل آن هرگز تأثيرى ندارد . اينك بدانيد كه اين قرآن را ما فروفرستاديم ، و مائيم كه هر نوع حفاظت آن را بر ذمّهء خود گرفته ايم . به همان شأن و هيئتى كه فروفرستاده شده ، بدون تبديل حرفى و حركتى ، به اقطار گيتى مى رسد ؛ و تا روز قيامت از هر نوع تحريف لفظى و معنوى محفوظ و مصون مى ماند ؛ روزگار هرقدر تبديل شود ، به اصول و احكام آن تغيرى « 2 » پديد نمى آيد . چندانكه فصاحت و بلاغت زبان ، موشكافى هاى علم و\r\n\r\n\r\n","description":"","footnote":"\r\n( 1 ) . تحقّق بخشيدن ، به انجام رسانيدن\r\n( 2 ) . تغييرى\r\n","page_name":" 393 ","page_number":417},
  {"content":"\r\n\r\nحكمت پيشرفت كند ، اصلا در اعجاز صورى و معنوى قرآن ، ضعف و نقص حس نمى شود . اقوام و سلطنت ها بسيار خواهند كوشيد كه آواز قرآن را خاموش و محو نمايند ؛ امّا نتوانند حرفى يا نقطه اى از آن كم كنند !\r\nاين بيان عظيم الشان الهى ( ج ) در باب حفاظت قرآن به چنان لطافت و طريق حيرت انگيزى تكميل يافت « 1 » ، كه اكابر متعصّب و مغرور مخالفين چون آن را ديدند سر تسليم فرود آوردند .\r\n« ميور » مى نويسد : « تا جائى كه معلومات داريم ، در سرتاسر جهان كتابى چون قرآن نيست كه تا دوازده قرن از هر نوع تحريف پاك باشد » !\r\nيك محقّق ديگر اروپائى مى نويسد : ما هم الفاظ قرآنى را بعينه از زبان محمد - صلّى اللّه عليه و سلّم - برآمده مى دانيم ! چنان كه مسلمانان آن را كلام خدا ( ج ) مى دانند !\r\nوقايع آشكار مىكند كه در هر عصر ، جم غفيرى از علما ( كه تعداد آن فقط به خدا ( ج ) معلوم است ) دائما به حفاظت علوم و مطالب قرآن و عجائب بى نهايت آن پرداخته اند . خطّاطان رسم الخطّ آن را ؛ قاريان طرز اداى آن را ؛ حفّاظ كلمات و عبارات آن را چنان حفاظت كردند كه از هنگام نزول تا امروز ، يك حركت كسره ، فتحه ، ضمّه تبديل نشد . يكى ، ركوعات قرآن را شمار كرد « 2 » ؛ ديگرى ، آيات آن را حساب نمود ؛ يكى عدد حروف آن را احصا نمود ؛ حتّى بعضى يك يك حركات و نقاط آن را شمردند .\r\nاز روزگار فرخندهء حضرت پيغمبر ( ص ) تا امروز ، هيچ لمحه « 3 » و ساعتى نيست كه صدها هزار حافظ قرآن موجود نباشد . ببينيد ، هشت يا ده سالهء هندى يا افغانى كه حفظ يك رسالهء كوچك در زبان مادرى خودش دشوار است ، كتابى اين قدر ضخيم را كه پر از متشابهات و به زبان اجنبى است ، به چه شهرت حفظ و قرائت مى نمايد ! برعلاوه « 4 » ، اگر در مجلسى از حافظ بس عالم در حرفى يا در اعراب خطائى واقع شود ، طفلى كوچك به وى فتح مىدهد « 5 » ، و از چار طرف تصحيح كنندگان بانگ مى زنند ، و ممكن نيست بگذارند ، قارى به خطاى خود ادامه دهد ! در باب حفظ قرآن ، مردم اين اهتمام و اعتنا را در عهد نبوّت نيز مشاهده مى كردند . خداوند ( ج ) به  « وَ إِنَّا لَهُ لَحافِظُونَ »  توجّه منكران آن عصر را به اين طرف معطوف نمود .\r\n\r\n\r\n","description":"","footnote":"\r\n( 1 ) . عملى گرديد ، به انجام رسيد .\r\n( 2 ) . شماره كرد ؛\r\n( 3 ) . لحظه\r\n( 4 ) . به علاوه ،\r\n( 5 ) . اشاره مىدهد ،\r\n","page_name":" 394 ","page_number":418},
  {"content":"\r\n\r\n  وَ لَقَدْ أَرْسَلْنا مِنْ قَبْلِكَ فِي شِيَعِ الْأَوَّلِينَ ( 10 ) وَ ما يَأْتِيهِمْ مِنْ رَسُولٍ إِلَّا كانُوا بِهِ يَسْتَهْزِؤُنَ   ( 11 )\r\nو ( هر آئينه ) فرستاديم پيش از تو در فرقه هاى پيشينيان .\r\nو نمى آمد به ايشان هيچ فرستاده ، مگر بودند به او استهزا مى كردند .\r\nتفسير : به آنحضرت ( ص ) تسلّى داده شده كه از تكذيب و استهزاى آنها اندوهگين نشود . اين امر ، چيزى نو نيست . منكرين هميشه عادت داشته اند كه هنگام ورود كدام پيغمبر « 1 » استهزا كنند . گاهى مجنون خواندند و گاهى محض « 2 » براى آزردن وى مطالبات « 3 » بيهوده مى نمودند . فرعون به نسبت « 4 » موسى گفته بود : ( ع )  « إِنَّ رَسُولَكُمُ الَّذِي أُرْسِلَ إِلَيْكُمْ لَمَجْنُونٌ »  ( شعراء ، ركوع 2 ) و از موسى ( ع ) نيز آوردن فرشته را مطالبه كرده بود ؛ چنان كه قريش از حضرت پيغمبر ( ص ) مطالبه كردند :  « فَلَوْ لا أُلْقِيَ عَلَيْهِ أَسْوِرَةٌ مِنْ ذَهَبٍ أَوْ جاءَ مَعَهُ الْمَلائِكَةُ مُقْتَرِنِينَ »  ( زخرف ، ركوع 5 ) .\r\n كَذلِكَ نَسْلُكُهُ فِي قُلُوبِ الْمُجْرِمِينَ  ( 12 )\r\nهمچنين درمى آريم استهزا را در دل هاى كافران .\r\nتفسير : كسانى كه از گناه دست نكشند ، در دل هايشان عادت استهزا و تكذيب را جا مى دهيم ؛ وقتى كه از راه گوش ها به دل هايشان وحى الهى ( ج ) مى رود ، تكذيب نيز به آن همراه مى باشد .\r\n لا يُؤْمِنُونَ بِهِ وَ قَدْ خَلَتْ سُنَّةُ الْأَوَّلِينَ  ( 13 )\r\nايمان نيارند به قرآن ، و هر آئينه گذشت ( سنّت ) رسم پيشينيان .\r\nتفسير : هميشه تكذيب و استهزا مى كردند ؛ و بر طبق سنّت اللّه ، متمرّدين هلاك و رسوا مى شدند ؛\r\n\r\n\r\n","description":"","footnote":"\r\n( 1 ) . هر پيغمبرى ، هريك از پيغمبران\r\n( 2 ) . فقط\r\n( 3 ) . درخواست ها\r\n( 4 ) . نسبت به ، راجع به\r\n","page_name":" 395 ","page_number":419},
  {"content":"\r\n\r\nعاقبت حق فيروز مى گرديد .\r\n  وَ لَوْ فَتَحْنا عَلَيْهِمْ باباً مِنَ السَّماءِ فَظَلُّوا فِيهِ يَعْرُجُونَ ( 14 ) لَقالُوا إِنَّما سُكِّرَتْ أَبْصارُنا بَلْ نَحْنُ قَوْمٌ مَسْحُورُونَ   ( 15 )\r\nو اگر بگشائيم بر ايشان درى از آسمان ؛ پس شوند به اين صفت كه در وى بالا مى روند ؛\r\nالبتّه گويند : جز اين نيست كه بند كرده شده چشم هاى ما ؛ بلكه ما قومى هستيم جادوزده !\r\nتفسير : فروفرستادن فرشتگان چندان شگفت نيست . اگر ما ابواب آسمان را بگشائيم ، و اوشان « 1 » را بالا ببريم ؛ و هميشه مشغول ارتقا باشند ؛ باز هم اين معاندان لجوج حق را تسليم نمى كنند . آن وقت ، خواهند گفت : ما را جادو و چشم بندى كرده اند ! شايد ، در ابتدا نظربندى بدانند ، و در آخر جادوى عظيم قرار دهند « 2 » .\r\n وَ لَقَدْ جَعَلْنا فِي السَّماءِ بُرُوجاً \r\nو هر آئينه آفريديم در آسمان برج‌ها ؛\r\nتفسير : مراد از « بروج » در اينجا ستارگان بزرگ است . بعضى گويند : منازل آفتاب و ماه مى باشد ؛ بعضى بر آن اند « بروج » عبارت از قلعه هاى آسمانى است كه جماعات فرشتگان در آن پاسبانى مى كنند .\r\n وَ زَيَّنَّاها لِلنَّاظِرِينَ  ( 16 )\r\nو بياراستيم آن را براى بينندگان .\r\n\r\n\r\n","description":"","footnote":"\r\n( 1 ) . ايشان\r\n( 2 ) . قلمداد كنند .\r\n","page_name":" 396 ","page_number":420},
  {"content":"\r\n\r\nتفسير : يعنى ، آسمان را به ستارگان زينت بخشيده ؛ شبانگاه كه هوا از ابر و غبار پاك باشد ، آسمان لاجوردى ، قنديل هاى بى شمار اختران ، در نگاه بيننده چه زيبا و عظيم مى نمايد ! اهل فكرت ، چندين آيات صنعت كامل ، حكمت عظيم ، وحدانيّت مطلق حضرت كردگار را در آن سراغ مى كنند ؛ خلاصه به فرود آمدن فرشتگان از آسمان و يا عروج مردم بر سپهر برين ضرورتى نيست . به آنانى كه دل قبول دارند ، آيا در زمين و آسمان دلايل قدرت كم است ؟ ! خردمند اگر به چشم قبول نگرد ، به سهولت مىتواند از آن درس توحيد حاصل كند . كفّار از مشاهدهء اين دلايل روشن چه معرفت اندوختند كه آينده از آنها توقّعى رود .\r\n  وَ حَفِظْناها مِنْ كُلِّ شَيْطانٍ رَجِيمٍ ( 17 ) إِلَّا مَنِ اسْتَرَقَ السَّمْعَ فَأَتْبَعَهُ شِهابٌ مُبِينٌ   ( 18 )\r\nو نگه داشتيم آسمان را از هر شيطان رانده شده .\r\nمگر آنكه به دزدى شنود ؛ پس در پى وى افتد آتش آشكارا .\r\nتفسير : شياطين در كارهاى آسمانى هيچ مداخلتى « 1 » ندارند ؛ بلكه از عصر بعثت محمّدى ( صلعم ) به بعد ، در آن حدود گذر كرده نمى توانند « 2 » . اكنون ، انتهاى كوشش ايشان در اين است كه بنياد شيطنت خود را استوار كنند ؛ در قريب آسمان به عالم نزديك شده ، اطّلاعات و اخبار غيبيّه حاصل كنند ؛ پاسبانان ملك نيز گماشته شده اند كه هنگام كوشش شياطين از فراز بر آنها آتش ببارانند .\r\nاز نصوص قرآن و حديث برمى آيد كه چون در يكى از امور تكوينى حكمى از آسمان صادر شود ، خداوند قدّوس درين موضوع به فرشتگان وحى مى فرستد . آن اعلان با يك كيفيّت خاص ، آهسته آهسته ، از فراز به فرود مى آيد ؛ آخر فرشتگان در « آسمان دنيا » ، و بر وفق يك روايت بخارى ، در « عنان » ( ابر ) به مذاكرهء آن مى پردازند . شياطين مى كوشند . اطّلاعات غيب را كه به آن معامله تعلّق دارد پيش از وقت به دست آرند ؛ چنان كه امروز اگر به ذريعهء « 3 » تيلفون « 4 » بى سيم پيغامى كشيده شود « 5 » مردم مى كوشند ، در\r\n\r\n\r\n","description":"","footnote":"\r\n( 1 ) . مداخله اى ، دخالتى\r\n( 2 ) . نمى توانند گذر كنند .\r\n( 3 ) . به وسيلهء ، به واسطهء\r\n( 4 ) . تليفون ، تلفن\r\n( 5 ) . فرستاده شود ؛ مخابره شود ؛\r\n","page_name":" 397 ","page_number":421},
  {"content":"\r\n\r\nراه به آن خبر شوند . ناگهان ، از بالا يك گلوله بم « 1 » ( شهاب ثاقب ) انفلاق مىكند ؛ و دزدان پيغام غيبى را مجروح يا هلاك مى نمايند ؛ درين هنگام گيرودار ، اگر خبر ناقصى به شيطانى رسد ، قبل از آنكه هلاك شود ، آن را به سرعت به شياطين ديگر مى رساند ، و آنها به دوستان انسى خود ابلاغ مى كنند . كاهنان در اين اطّلاع ناقص صدها دروغ از طرف خود آميخته ، اخبار غيب را به عوام مى گويند ! چون يك خبر آسمانى راست برآيد ، معتقدين براى اثبات صداقت آنها عرضه مى دارند ، و از صدها خبر غلط اغماض و تغافل مى كنند . قرآن و حديث ، اين واقعات « 2 » را بيان ، و تنبيه نموده كه خبر راست هرقدر كوچك و جزئى باشد ، سرچشمهء آن همان عالم ملكوت است . در خزانهء شياطين الانس و الجن بجز كذب و افترا چيزى نيست .\r\nهمچنين ، انتظامات آسمانى چندان مكمّل است كه شيطان نمى تواند آنجا پا گذارد ؛ يا با وجود منتهاى جدّوجهد ، بر انتظامات و فيصله هاى آنجا قدرت معتدّبه حاصل كند . امّا ، يگان جملهء ناقص « 3 » كه اين طرف و آن طرف ، شيطان از فرشتگان مى شنود ، خداوند ( ج ) ممانعت كلّى آن را اراده نكرده است . اگر مى خواست آن را هم مسدود مى فرمود ؛ ليكن اين امر مطابق حكمت او نبود چ همچنانكه در مهلت دادن به شياطين الجن و الانس ، در دسترس دادن آنها به اسباب و وسايل مغويانه ، باوجود آنكه به حضرت الهى ( ج ) معلوم است كه هيچ‌گاه از اغوا و اضلال دست نمى كشند ، حكمتى دارد ؛ در اينجا نيز آن حكمت را مندرج دانيد .\r\nتنبيه : شياطين ، هميشه به شهاب هلاك مى شوند . مانند كسانى باشند كه مى خواهند قطب جنوبى و بلندترين قلهء هماليه « 4 » را تحقيق كنند ، و در شغف كشف آن به مرگ دچار مى شوند ، و ديگران با وصفى كه « 5 » عاقبت آنها را مى بينند ، از آن مهم دست بردار نمى شوند ؛ جدّوجهد لاينقطع شياطين نيز چنين است .\r\nواضح باد كه قرآن و حديث اين را توضيح نداده كه وجود شهب خاص « 6 » براى رجم شياطين مى باشد ؛ ممكن است كه به وجود آنها چندين مصالح ديگر مربوط باشد ، و حسب ضرورت ، اين كار هم گرفته شود ؛ و اللّه تعالى اعلم .\r\n وَ الْأَرْضَ مَدَدْناها وَ أَلْقَيْنا فِيها رَواسِيَ وَ أَنْبَتْنا  و زمين را بازكشيديم و افگنديم در آن ( كوهها ) بارها ، و رويانيديم\r\n\r\n\r\n","description":"","footnote":"\r\n( 1 ) . بمب\r\n( 2 ) . واقعيّات ، وقايع\r\n( 3 ) . تك جمله هايى ناقص\r\n( 4 ) . هيماليا\r\n( 5 ) . با وصف آنكه\r\n( 6 ) . تنها\r\n","page_name":" 398 ","page_number":422},
  {"content":"\r\n\r\n  فِيها مِنْ كُلِّ شَيْءٍ مَوْزُونٍ ( 19 ) وَ جَعَلْنا لَكُمْ فِيها مَعايِشَ وَ مَنْ لَسْتُمْ لَهُ بِرازِقِينَ   ( 20 )\r\nدر آن از هرچيز سنجيده شده .\r\nو ساختيم براى شما در آن اسباب معيشت ، و ساختيم براى شما آنكه نيستيد او را روزى دهنده .\r\nتفسير : يعنى ، خدمتگاران و حيوانات و غيره كه ما كار و خدمت از آنها مى گيريم ، و روزى آنها به ذمهء خداست .\r\n وَ إِنْ مِنْ شَيْءٍ إِلَّا عِنْدَنا خَزائِنُهُ وَ ما نُنَزِّلُهُ إِلَّا بِقَدَرٍ مَعْلُومٍ  ( 21 )\r\nو نيست هيچ چيز مگر نزد ما خزانه هاى اوست ؛ و فرونمى آريم آن را مگر به اندازهء دانسته شده .\r\nتفسير : هرچه را به هر مقدار كه خواهد پيدا مىكند ؛ رنج و تعب به حضرت وى لاحق نمى شود ؛ هرچه را اراده كند ، فورا موجود مىشود . گويا ، خزانهء تمام چيزها قدرت لامحدود « 1 » اوست كه از آن ، هرچيز بروفق حكمت و تحت يك نظام معيّن و اندازهء مقرّر بدون كمى وبيشى برآمده مى رود « 2 » .\r\n وَ أَرْسَلْنَا الرِّياحَ لَواقِحَ فَأَنْزَلْنا مِنَ السَّماءِ ماءً فَأَسْقَيْناكُمُوهُ \r\nو فرستاديم بادها ، بارداركننده ؛ پس فروآورديم از آسمان آبى ؛ پس نوشانيديم شما را از آن ؛\r\nتفسير : بادهاى بارانى ، ابرهاى عظيم را پرآب كرده مى آرند ، تا از آن باران فرود آيد ؛ در چشمه ،\r\n\r\n\r\n","description":"","footnote":"\r\n( 1 ) . نامحدود\r\n( 2 ) . همواره برمى آيد .\r\n","page_name":" 399 ","page_number":423},
  {"content":"\r\n\r\nرود ، كاريز و چاه گردآمده ، طرف تمتّع شما واقع شود . اگر خداى تعالى مى خواست آن را قابل نوشيدن شما نمى گذاشت ؛ امّا از لطف و عنايت عام خود آب هاى گوارا و شيرين را براى دوازده ماه در مسام « 1 » زمين فراهم نمود .\r\n وَ ما أَنْتُمْ لَهُ بِخازِنِينَ  ( 22 )\r\nو نيستيد شما آن را جمع كننده .\r\nتفسير : در بالا گنج باران ، و در پايان « 2 » چشمه و چاه در اختيار شما نيست ؛ هنگامى كه خدا ( ج ) خواهد باران ببارد ، شما آن را منع كرده نمى توانيد « 3 » ، و به خواهش خود آورده نمى توانيد « 4 » . اگر آب چشمه ها و رودها و چاه ها را خشك كند ، و يا آن را پايان تر فروبرد ، كه از دسترس شما بيرون شود ؛ شما چگونه مى توانيد كه به آنها مقتدر شويد ؟ !\r\n وَ إِنَّا لَنَحْنُ نُحْيِي وَ نُمِيتُ وَ نَحْنُ الْوارِثُونَ  ( 23 )\r\nو ( هر آئينه ما ) زنده مى سازيم و مى ميرانيم ، و مائيم وارث .\r\nتفسير : دنيا فنا مىشود ؛ خداى يگانه با صفات كامل خود باقى مى ماند . حضرت شاه صاحب ( رح ) مى نويسد : « هركسى مى ميرد ؛ اما فائدهء او پيش اللّه مى ماند » .\r\n وَ لَقَدْ عَلِمْنَا الْمُسْتَقْدِمِينَ مِنْكُمْ وَ لَقَدْ عَلِمْنَا الْمُسْتَأْخِرِينَ  ( 24 )\r\nو ( هر آئينه ) دانسته ايم پيشينيان را از شما ؛ و ( هر آئينه ) دانسته ايم پسينان را .\r\nتفسير : يعنى ، هيچيك از گذشتگان و آيندگان ، يا اعمال آنها ، از احاطهء علمى ما بيرون نيست .\r\nحق تعالى از ازل بر هرچيز علم تفصيلى دارد كه برطبق آن در دنيا معامله ، و در آخرت به كافّهء خلايق اجراى عدالت مى نمايد .\r\nتنبيه : پيش بودن و پس ماندن عام است . در ولادت باشد و يا در موت ؛ يا در اسلام ؛ و يا در\r\n\r\n\r\n","description":"","footnote":"\r\n( 1 ) . سوراخ ها ، حفره ها\r\n( 2 ) . پايين\r\n( 3 ) . نمى توانيد منع بكنيد ، بازداريد ،\r\n( 4 ) . پايين تر\r\n","page_name":" 400 ","page_number":424},
  {"content":"\r\n\r\nكارهاى نيك . عقب ماندن و پيش رفتن در صفوف صلوة هم در ذيل كارهاى نيك محسوب است .\r\n وَ إِنَّ رَبَّكَ هُوَ يَحْشُرُهُمْ إِنَّهُ حَكِيمٌ عَلِيمٌ  ( 25 )\r\nو هر آئينه پروردگار تو ، او جمع كند ايشان را ؛ هر آئينه او استواركار ، داناست .\r\nتفسير : همه ذرّات كائنات در علم اوست ؛ چون حكمت او تقاضا كند ، همگان در يك هنگام براى اجراى عدالت گردآيند ؛ و هيچ دشوارى در آن نباشد . در خاك قبر ، شكم حيوانات ، در اعماق ابحار « 1 » ، در فضا و در هرجا كه جزئى ترين چيزى باشد ؛ او تعالى به علم محيط و قدرت كاملهء خود گردمى آرد .\r\n وَ لَقَدْ خَلَقْنَا الْإِنْسانَ مِنْ صَلْصالٍ مِنْ حَمَإٍ مَسْنُونٍ  ( 26 )\r\nو هر آئينه آفريديم آدمى را از ( گل خشك ) آوازدهنده از لاى سياه بوى گرفته .\r\nتفسير : پس از آيات آفاقيّه ، اكنون برخى از آيات انفسّيه بيان مىشود . شايد در ضمن آن تنبيه نيز باشد به اين مقصد كه آن ذات منبع الكمالات شما را در ازل به صورت عجيبى پديد آورده ؛ دوباره پيدا كردن « 2 » و در يك ميدان فراهم آوردن شما بر وى چه دشوار است ؟ !\r\nتنبيه : نسبت به آفرينش ، در اينجا دو كلمه بيان شده ؛ اوّل « صلصال » يعنى گل آوازدهنده ، كه در اثر پخته شدن بر آتش بر آن حالت رسيده باشد ؛ در موضع ديگر  « كَالْفَخَّارِ »  « 3 » فرموده ؛ دوّم  « حَمَإٍ مَسْنُونٍ »  يعنى گل ترشده و سوخته كه بو دهد . چنين تصوّر مى رود كه اوّل از گل ترشده پيكر آدم را بيافريد ؛ پس از آن چون خشك و پخته شد ، آوازى در آن پديدار گرديد ؛ و بعد از تطوّرات مختلف ، بدانجا رسيد كه روح انسانى در آن دميده شود .\r\nدر روح المعانى اقوال بعضى از علما بدين عبارت نقل شده : « كأنّه سبحانه افرغ الحمأ فصوّر من ذلك تمثال انسان اجوف ؛ فيبس ، حتّى اذا نقر صوّت ؛ ثم غيرّه طورا بعد طور حتّى نفخ فيه من روحه ؛ فتبارك اللّه احسن الخالقين » .\r\nحضرت شاه ( رح ) مى نگارد : گل را در آب تر نموده ، و خمير آن را برداشت ؛ چندانكه به ترنّم درآمد . و بدن انسان قرار يافت « 4 » ؛ خواص آن يعنى صلابت و وزن در آن باقى ماند ؛ چنان كه خاصيت هواى\r\n\r\n\r\n","description":"","footnote":"\r\n( 1 ) . بحار ، درياها ،\r\n( 2 ) . پديد آوردن ، پديدار گردانيدن\r\n( 3 ) . سورهء رحمان ، آيهء 14 .\r\n( 4 ) . قرار گرفت ؛\r\n","page_name":" 401 ","page_number":425},
  {"content":"\r\n\r\nگرم يعنى حدّت و خفّت در خلقت جن باقيست .\r\nراغب اصفهانى در ضمن يك مضمون طولانى تنبيه مى نمايد ، از  « حَمَإٍ مَسْنُونٍ »  و از  « طِينٍ لازِبٍ »  « 1 » و ساير كلمات ، معلوم مىشود كه خاك و آب را به هم آميخت ، و به هوا خشك گردانيد ؛ و كلمهء « فخار » دلالت مىكند بر پخته شدن آن تا يك اندازه بر آتش ؛ اين است جزء نارى كه منشأ شيطنت آدمى است . به اين مناسبت « 2 » ، جاى ديگر فرمايد :   « خَلَقَ الْإِنْسانَ مِنْ صَلْصالٍ كَالْفَخَّارِ . وَ خَلَقَ الْجَانَّ مِنْ مارِجٍ مِنْ نارٍ »   ( الرحمن ، ركوع 1 ) . تفصيلات راغب طويل و دلچسب است ؛ دريغا خلاصهء آن را نيز درين جا درج نتوانستيم .\r\n وَ الْجَانَّ خَلَقْناهُ مِنْ قَبْلُ مِنْ نارِ السَّمُومِ  ( 27 )\r\nو جان ( كه پدر پريان است ) آفريديم او را پيش از آفريدن انسان ، از آتش سوزان .\r\nتفسير : يعنى آتش ملايم با هوا درآميخته ؛ كما قال :  « وَ خَلَقَ الْجَانَّ مِنْ مارِجٍ مِنْ نارٍ »  ( الرحمن ، ركوع 1 ) يا چنين گفته شود : هواى تيز كه مانند آتش سوزنده است ، و آن را تف‌باد خوانند . به هرحال ، پدر انسان از آن چنان مادّه آفريده شده كه عنصر خاكى در آن غالب بود ، و پدر جن از آن مادّه كه عنصر آتشى در آن غلبه داشت ؛ و ابليس نيز ازين نوع بود .\r\n وَ إِذْ قالَ رَبُّكَ لِلْمَلائِكَةِ إِنِّي خالِقٌ بَشَراً مِنْ صَلْصالٍ مِنْ حَمَإٍ مَسْنُونٍ  ( 28 )\r\nو چون گفت پروردگار تو فرشتگان را : ( هر آئينه ) من آفريننده ام آدمى را از ( گل خشك ) آوازدهنده از لاى سياه بوى گرفته !\r\n\r\n\r\n","description":"","footnote":"\r\n( 1 ) . سورهء صافّات ، آيهء 11 .\r\n( 2 ) . به همين مناسبت ،\r\n","page_name":" 402 ","page_number":426},
  {"content":"\r\n\r\n فَإِذا سَوَّيْتُهُ وَ نَفَخْتُ فِيهِ مِنْ رُوحِي فَقَعُوا لَهُ ساجِدِينَ  ( 29 )\r\nپس چون راست كنمش و بدمم در وى از روح خود ؛ پس بيفتيد پيش او سجده كنان !\r\nتفسير : هنگامى كه پيكر آدم را درست كنم ، و چنان قابليّت به وى بخشم كه تواند فائز روح انسانى شود ؛ سپس در آن روح افكنم ، كه از آن جماد انسان گردد ؛ آنگاه ، به شما حكم مىشود كه همه به سجده بيفتيد !\r\nتنبيه : روح انسان را كه خدا ( ج ) بسوى خود اضافت نموده ، از آن جهت است كه تشريف و تكريم و امتياز روح انسانى هويدا گردد ؛ يعنى ، آن روح خاص كه در آن نمونهء علم و تدبير و ساير صفات من است ، از اصل فطرت به ذكر من مى پردازد ، و از لطافت خصوصى نسبتا با من علاقهء قريب دارد .\r\nامام غزالى - رحمة اللّه عليه - بعنوان ديگر توضيح كرده ، و مى گويد : اگر آفتاب نيروى گويائى پيدا كند ، گويد : من فيض نور خود را به زمين رساندم ! آيا كلمهء « نور خود » غلط مى باشد ؟ ! چون اين سخن درست است . درحالى كه نه آفتاب در زمين حلول مىكند ، و نه نور آن از وى جدا مىشود ؛ بلكه با وصف هزاران ميل دورى از زمين نيز روشنى در تصرّف خود اوست ، و زمين هيچ اختيارى ندارد ، مگر « 1 » به قدر استعداد از آن منتفع گردد ؛ پس اگر خدايى كه وراء الورى است ، چنين فرمايد كه « من در آدم روح خود را دميدم » چه سان دليل حلول و اتّحاد مىشود ؟ !\r\nپس به مناسبت روح ، در آينده تحت آيت  « وَ يَسْئَلُونَكَ عَنِ الرُّوحِ ، قُلِ الرُّوحُ مِنْ أَمْرِ رَبِّي »  ( بنى اسرائيل ، ركوع 10 ) مفصّل بحث خواهيم كرد ؛ انشاء اللّه تعالى .\r\n فَسَجَدَ الْمَلائِكَةُ كُلُّهُمْ أَجْمَعُونَ  ( 30 )\r\nپس سجده كردند فرشتگان ، تمام ايشان ، يك جا .\r\n\r\n\r\n","description":"","footnote":"\r\n( 1 ) . جز آنكه ، مگر آنكه\r\n","page_name":" 403 ","page_number":427},
  {"content":"\r\n\r\n    إِلَّا إِبْلِيسَ أَبى أَنْ يَكُونَ مَعَ السَّاجِدِينَ ( 31 ) قالَ يا إِبْلِيسُ ما لَكَ أَلَّا تَكُونَ مَعَ السَّاجِدِينَ ( 32 ) قالَ لَمْ أَكُنْ لِأَسْجُدَ لِبَشَرٍ خَلَقْتَهُ مِنْ صَلْصالٍ مِنْ حَمَإٍ مَسْنُونٍ ( 33 ) قالَ فَاخْرُجْ مِنْها    \r\nمگر ابليس ؛ سر باز زد از آنكه باشد با سجده كنندگان .\r\nگفت خدا : اى ابليس ، چيست ترا كه نمى باشى با سجده كنندگان ؟ !\r\nگفت : هرگز نيستم كه سجده كنم آدمى را كه پيدا كرده اى او را از ( گل خشك ) آوازكننده از لاى سياه بوى گرفته .\r\nگفت : پس بيرون شو از بهشت ؛\r\nتفسير : يعنى ، از بهشت ، يا آسمان ، يا از آن مقام عالى بيرون رو ، كه تا اكنون در آن بودى .\r\n فَإِنَّكَ رَجِيمٌ  ( 34 )\r\nپس ( هر آئينه ) تو رانده شده اى .\r\nتفسير : تو مردود و مطرودى . يا ، « رجيم » اشارت به مطلب سابق است كه گفته شده كه شياطين از شهب رجم مى شوند ؛ گويا در اين لفظ به اعتراض وى پاسخ داده شد : انكار تو از سجده مبنى بر شرف عنصرى نيست ؛ فضل و شرف از آن كسى است كه خدايش سرفراز گردانيده ؛ البتّه سرچشمهء ابا و استكبار تو شقاوتى است كه از سوء استعداد تو به تو « 1 » مقدّرشده .\r\n\r\n\r\n","description":"","footnote":"\r\n( 1 ) . براى تو\r\n","page_name":" 404 ","page_number":428},
  {"content":"\r\n\r\n وَ إِنَّ عَلَيْكَ اللَّعْنَةَ إِلى يَوْمِ الدِّينِ  ( 35 )\r\nو « هر آئينه » بر توست لعنت ، تا روز قيامت !\r\nتفسير : تا روز جزا خدا ( ج ) و بندگان وى را لعنت مى كنند ، و آنافآنا ، از خير بعيدتر مىشود ؛ چون تا روز رستاخيز موفّق به خير نمى شود ، پس از آن موقع نمى ماند ؛ زيرا در اين جهان چيزى كه كشته اند در آخرت مى دروند ؛ يا تا روز قيامت دوام لعنت مى باشد ، پس از آن انواع بى شمار عذاب ، به مراتب از لعنت بيشتر است ؛ يا  « إِلى يَوْمِ الدِّينِ »  كنايه از دوام عذاب است .\r\n   قالَ رَبِّ فَأَنْظِرْنِي إِلى يَوْمِ يُبْعَثُونَ ( 36 ) قالَ فَإِنَّكَ مِنَ الْمُنْظَرِينَ ( 37 ) إِلى يَوْمِ الْوَقْتِ الْمَعْلُومِ    ( 38 )\r\nگفت : اى پروردگار من ، پس مهلت ده مرا تا روزى كه برانگيخته شوند مردمان .\r\nگفت : پس ( هر آئينه ) تو از مهلت داده شده گانى ،\r\nتا روز وقت ( معلوم ) مقرّر .\r\nتفسير : تا آنگاه به تو مهلت داده مىشود ، با قلب مطمئن آرزوهاى خود را به پايان رسان ! تفصيل اين واقعه در بقره و اعراف گذشت ؛ آنچه در ركوع دوّم اعراف درين باره گفته ايم مطالعه شود ؛ به تكرار ضرورت نمى افتد .\r\n قالَ رَبِّ بِما أَغْوَيْتَنِي لَأُزَيِّنَنَّ لَهُمْ \r\nگفت : اى پروردگار من ، به سبب آنكه گمراه كردى مرا ، البتّه بيارايم ( معصيت را ) براى ايشان\r\n\r\n","description":"","footnote":"","page_name":" 405 ","page_number":429},
  {"content":"\r\n\r\n  فِي الْأَرْضِ وَ لَأُغْوِيَنَّهُمْ أَجْمَعِينَ ( 39 ) إِلَّا عِبادَكَ مِنْهُمُ الْمُخْلَصِينَ   ( 40 )\r\nدر زمين ؛ و البتّه گمراه كنم ايشان را همه يك جا .\r\nمگر بندگان خالص كردهء تو از ايشان .\r\nتفسير : زينت فريبندهء دنيا را به آنها بازنمايم ، و در دام خواهشات نفس گرفتارشان كنم ؛ جز بندگان خاص و برگزيدهء تو ديگران را از راه حق بازگردانم ! ابليس لعين اين كلمات را از فرط انتقام به زبان آورد ؛ مطلبش « 1 » اين بود كه چون « 2 » به تو هيچ گزندى رسانده نمى توانم « 3 » ، امّا از اخلاف كسى كه به سبب وى از بارگاه قرب رانده شدم ، تا توانم انتقام كشم ! در سورهء اعراف در اين باره چيزى نگاشته ايم ؛ مطالعه شود .\r\n قالَ هذا صِراطٌ عَلَيَّ مُسْتَقِيمٌ  ( 41 )\r\nگفت خدا : اين ( اخلاص در ايمان ) راهى است بر من راست .\r\nتفسير : بى شك ، طريق اخلاص و بندگى مستقيم به من مى رسد ؛ و اين است راه روشن و مستقيم من كه در آن هيچ كجى نيست . هركه از بندگان من به راه عبوديّت و اخلاص رهسپار شود ، از تسلط شيطان لعين مأمون مى ماند ؛ هركه پيرو شيطان ملعون شود ، با وى در دوزخ رود .\r\nبعض مفسّرين  « هذا صِراطٌ عَلَيَّ مُسْتَقِيمٌ »  را بر تهديد حمل كرده ؛ يعنى ، اى ملعون ، تو كه مردم را از صراط مستقيم گمراه مى كنى ؛ كجا خواهى گريخت ؟ كدام راه است كه بسوى ما نرسد ؟ ! پس ، از سزاى ما گريخته كجا توانى رفت ؟ ! اين سخن ، درين موقع ، چنانست كه مى گويند افعل ما شئت فطريقك على ! « 4 » در قرآن در موضع ديگر است :  « إِنَّ رَبَّكَ لَبِالْمِرْصادِ »  « 5 » و اللّه اعلم .\r\n\r\n\r\n","description":"","footnote":"\r\n( 1 ) . مقصودش\r\n( 2 ) . حال كه ، اكنون كه\r\n( 3 ) . نمى توانم برسانم ،\r\n( 4 ) . « بالاخره ، روزى گذار پوست به دبّاغخانه خواهد افتاد ! » .\r\n( 5 ) . سورهء قيامت ، آيهء 14 .\r\n","page_name":" 406 ","page_number":430},
  {"content":"\r\n\r\n إِنَّ عِبادِي لَيْسَ لَكَ عَلَيْهِمْ سُلْطانٌ إِلَّا مَنِ اتَّبَعَكَ مِنَ الْغاوِينَ  ( 42 )\r\n( هر آئينه ) بندگان من ، نيست ترا بر ايشان غلبه ؛ ليكن غلبهء تو بر كسى باشد كه پيروى تو كند از گمراهان .\r\nتفسير : البتّه بر بندگان برگزيدهء ما كه در فوق ذكر شدند ، نيروى تو كارگر نمى شود ؛ يا ، مطلب « 1 » اين است بر هيچ بنده غلبهء تو نافذ نيست ؛ البتّه كسى كه خود گمراه شد ، و از بى دانشى ترا پيرو گرديد ؛ به اختيار خود ، خراب و بر باد شد ؛ چنان كه پيش تر گفتار خود شيطان گذشته :  « وَ ما كانَ لِي عَلَيْكُمْ مِنْ سُلْطانٍ إِلَّا أَنْ دَعَوْتُكُمْ فَاسْتَجَبْتُمْ لِي »  ( ابراهيم ، ركوع 4 ) .\r\n وَ إِنَّ جَهَنَّمَ لَمَوْعِدُهُمْ أَجْمَعِينَ  ( 43 )\r\nو ( هر آئينه ) دوزخ وعده گاه ايشان است همه يك جا !\r\nتفسير : زندان دوزخ تو و ياران تو آماده است ؛ براى هميشه در آن افگنده مىشويد .\r\n لَها سَبْعَةُ أَبْوابٍ لِكُلِّ بابٍ مِنْهُمْ جُزْءٌ مَقْسُومٌ  ( 44 )\r\nاو را هفت در است ؛ هر درى را از گمراهان حصّه اى است جداكرده شده .\r\nتفسير : بعض سلف برآن اند كه مراد از  « سَبْعَةُ أَبْوابٍ »  هفت طبقهء دوزخ است . ابن عبّاس اسماى آن را « 2 » چنين شمرده : 1 ) جهنّم ؛ 2 ) سعير ؛ 3 ) لظى ؛ 4 ) حطمة ؛ 5 ) سقر ؛ 6 ) جحيم ؛ 7 ) هاوية ؛ كلمهء « جهنّم » هم بر يك طبقهء خاص ، و هم بر مجموع طبقات اطلاق مىشود . نزد بعضى مراد از هفت دروازه است كه دوزخيان از هريك جداجدا داخل مى شوند ؛ و اللّه اعلم .\r\nحضرت شاه ( رح ) مى نويسد : چنان كه هشت دروازهء جنّت به نيكوكاران تقسيم شده ؛ هفت دروازهء\r\n\r\n\r\n","description":"","footnote":"\r\n( 1 ) . مقصود\r\n( 2 ) . آنها را\r\n","page_name":" 407 ","page_number":431},
  {"content":"\r\n\r\nدوزخ بر بدكاران منقسم است . شايد در بهشت يك دروازه از اين جهت بيشتر است كه بعض موحّدين تنها به فضل و بخشش الهى ( ج ) داخل جنّت مى شوند ، و هيچ عمل ندارند ؛ در بقيّهء اعمال دروازه ها مساوى است .\r\n إِنَّ الْمُتَّقِينَ فِي جَنَّاتٍ وَ عُيُونٍ  ( 45 )\r\n( هر آئينه ) پرهيزگاران در بوستان ها و چشمه ها باشند .\r\nتفسير : كسانى كه از كفر ، شرك ، معاصى و ذنوب ، پرهيز مى كنند ؛ على قدر مراتبهم ، در بستان هاى بهشت به سر برند . آنجا به كمال زيبائى ، نهرها و چشمه ها روان است . به اين كلمات « 1 » ، بعد از ذكر متّبعين شيطان ، انجام « 2 » عباد مخلصين بيان گرديد .\r\n ادْخُلُوها بِسَلامٍ آمِنِينَ  ( 46 )\r\nداخل شويد آنجا به سلامتى ، ايمن شده .\r\nتفسير : يعنى ، اكنون از هر عيب و آفت صحيح و سالم ؛ و آينده ، جاودان از هر انديشه « 3 » ، پريشانى ، اضطراب و خوف ، كاملا مأمون باشيد .\r\n وَ نَزَعْنا ما فِي صُدُورِهِمْ مِنْ غِلٍّ إِخْواناً \r\nو بيرون كشيم آنچه در سينه هاى ايشان بود از كينه ؛ برادر يكديگر ( شده ) ؛\r\nتفسير : اهل جنّت ، چون در بهشت رسند ، كدورت هاى گذشته باقى نماند ، و با دل هاى پاك داخل جنّت مى شوند . آنجا به يكديگر حسد نورزند ؛ با كمال الفت و محبّت ، برادروار به سر برند ؛ به ديدار همديگر شاد و محظوظ شوند . قسمتى از اين موضوع در سورهء اعراف در ربع آخرين پارهء هشتم گذشته .\r\n\r\n\r\n","description":"","footnote":"\r\n( 1 ) . با اين كلمات ، بواسطهء اين كلمات ،\r\n( 2 ) . سرانجام ، عاقبت\r\n( 3 ) . نگرانى ،\r\n","page_name":" 408 ","page_number":432},
  {"content":"\r\n\r\n عَلى سُرُرٍ مُتَقابِلِينَ  ( 47 )\r\nبر تخت ها روبه روى يكديگر كرده .\r\nتفسير : روبه روى همديگر بر تخت هاى عزّت و كرامت نشسته ، صحبت كنند ، هنگام ملاقات و غيره ، نشستن چنان نباشد كه يكى پيش و ديگرى عقب باشد .\r\n لا يَمَسُّهُمْ فِيها نَصَبٌ وَ ما هُمْ مِنْها بِمُخْرَجِينَ  ( 48 )\r\nنرسد ايشان را در آنجا رنجى ، و نيستند ايشان از آنجا بيرون كرده شده .\r\nتفسير : در حديث است كه به جنّتيان گفته شود : اى اهل جنّت ، اكنون شماراست كه هميشه تندرست باشيد ؛ ديگر بيمارى و رنجى به شما نرسد ؛ جاويد زنده باشيد ؛ مرگ طارى نگردد ؛ به آسايش اقامت كنيد ؛ ديگر به زحمت سفر نمى افتيد .\r\n  * نَبِّئْ عِبادِي أَنِّي أَنَا الْغَفُورُ الرَّحِيمُ ( 49 ) وَ أَنَّ عَذابِي هُوَ الْعَذابُ الْأَلِيمُ   ( 50 )\r\nخبرده بندگان مرا كه ( هر آئينه ) آمرزنده ، مهربانم .\r\nو ( هر آئينه ) عذاب من همان عذاب درددهنده است .\r\nتفسير : انجام « مجرمين » و « متّقين » جداجدا بيان شد . درين جا ، تنبيه مىشود كه در هر صورت يكى از صفات و شئون الهى ( ج ) بظهور مى رسد . هيچ شبهه نيست كه خداى متعال مى خواهد بر تمام مخلوق خويش بخشش و مهربانى فرمايد . در حقيقت ، مهربانى اصلى از حضرت اوست . مهربانى هاى گيتى همه پرتوى از مهربانى اوست ؛ و كسى كه از شرارت و بدكارى ، درهاى لطف و كرم را بر خود بندد ؛ سزايش نيز آن قدر سخت است كه به هيچ تدبير نمى توان از آن دفاع نمود . سعدى چه خوب گفته :\r\n به تهديد گر بركشد تيغ حكم * بمانند كرّوبيان صم و بكم \r\n\r\n","description":"","footnote":"","page_name":" 409 ","page_number":433},
  {"content":"\r\n\r\n وگر دردهد يك صلاى كرم * عزازيل گويد : نصيبى برم \r\nآينده ، يك واقعه بيان مىشود كه نزول فرشتگان در آن مذكور است . همان فرشتگان كه گاهى خوش خبرى دهند « 1 » ، و گاهى سنگ بارند ؛ تا معلوم گردد كه هردو صفت ( رحمت و غضب ) خداى تعالى كامل است ، بندگان بايد دلير نشوند و نااميد هم نگردند .\r\n وَ نَبِّئْهُمْ عَنْ ضَيْفِ إِبْراهِيمَ  ( 51 )\r\nو خبر ده ايشان را از مهمان ابراهيم .\r\nتفسير : ذكر كلمهء « مهمان » از آن جهت است كه ابراهيم ( ع ) در اوّل آنها را مهمان دانسته بود ؛ پسان « 2 » واضح گرديد كه فرشته اند .\r\n إِذْ دَخَلُوا عَلَيْهِ فَقالُوا سَلاماً قالَ إِنَّا مِنْكُمْ وَجِلُونَ  ( 52 )\r\nچون درآمدند بر وى ؛ پس گفتند : سلام ! گفت ابراهيم : ( هر آئينه ) ما از شما ترسانيم !\r\nتفسير : جاى ديگر آمده است :  « وَ أَوْجَسَ مِنْهُمْ خِيفَةً »  « 3 » يعنى خوف را در دل پنهان كرد . پس مى توان گفت ، اوّل به پنهان داشتن كوشيد ؛ آخر ضبط كرده نتوانست « 4 » ، و بر زبان اظهار كرد ؛ يا ، شايد مطلب « 5 » اين است كه با وجود پنهان داشتن خوف ، آثار آن بر چهره چندان عيان بود كه گويا به زبان حال مى گفت : ما از شما مى ترسيم ! اين خوف از كدام رهگذر بود ؟ تفصيل آن در سورهء هود گذشته ؛ در آنجا ملاحظه شود . به ديگر اجزاى اين واقعه چيزى نگاشته ايم ؛ ضرور « 6 » مراجعه گردد .\r\n\r\n\r\n","description":"","footnote":"\r\n( 1 ) . خبرهاى خوش دهنده ،\r\n( 2 ) . بعد ، بعدها\r\n( 3 ) . سورهء هود ، آيهء 70 .\r\n( 4 ) . نتوانست خوددارى بكند ،\r\n( 5 ) . مقصود\r\n( 6 ) . حتما\r\n","page_name":" 410 ","page_number":434},
  {"content":"\r\n\r\n قالُوا لا تَوْجَلْ إِنَّا نُبَشِّرُكَ بِغُلامٍ عَلِيمٍ  ( 53 )\r\nگفتند : مترس ؛ ( هر آئينه ) ما مژده مى دهيم ترا به فرزند دانا .\r\nتفسير : يعنى ، ضرورت ترسيدن نيست ؛ موقع خوش شدن « 1 » است ؛ ما ترا در اين هنگام پيرى به عطاى فرزندى بشارت مى دهيم ؛ فرزندى بس عالم ، دانشمند ، به علوم پيغمبرى و منصب نبوّت فائز مىشود :  « وَ بَشَّرْناهُ بِإِسْحاقَ نَبِيًّا مِنَ الصَّالِحِينَ »  ( صافّات ، ركوع 3 ) .\r\n قالَ أَ بَشَّرْتُمُونِي عَلى أَنْ مَسَّنِيَ الْكِبَرُ فَبِمَ تُبَشِّرُونَ  ( 54 )\r\nگفت : آيا بشارت داديد مرا ، باوجود اينكه رسيده به من پيرى ؟ پس به چه قسم بشارت مى دهيد ؟ !\r\nتفسير : چون اين بشارت دور از توقّع و غيرمأمول بود ، به كهنسالى خود نگاه كرد ، و چيزى شگفت به نظرش آمد . خاصّهء طبيعت انسانى است ، هنگامى كه خبرى مسرّت انگيز مى شنود كه بر خلاف توقّع و غيرمأمول و ناگهانى باشد ؛ اگرچه بر آن يقين داشته باشد ، بيشتر كاوش و تحقيق مى نمايد ، و لهجهء تعجّب اختيار مىكند ، تا خبردهنده به كمال تأكيد و تصريح به تكرار خوش خبرى بپردازد كه در آن احتمال هيچ نوع غلطفهمى و تأويل و التباس نماند . گويا ، مقصد از اظهار تعجّب آنست كه بشارت خوب واضح و استوار شود ، و از تكرار سماع لذّت نوينى حاصل گردد . حضرت ابراهيم ( ع ) به اين صورت اظهار تعجّب نمود .\r\nابن كثير چنين گويد : « قال متعجّبا من كبره و كبر زوجته و متحقّقا للوعد فاجابوه مؤكّدين لما بشّروه به تحقيقا ، و بشارة بعد بشارة » . چون از ظاهر كلام نوميدى توهّم مى شد ، و آن سراسر مخالف شأن بزرگان خاصّه پيغمبران اولو العزم است ؛ فرشتگان به اظهار  « فَلا تَكُنْ مِنَ الْقانِطِينَ »  تنبيه كردند .\r\nحضرت شاه ( رح ) مى نويسد : « منكشف گرديد كه كاملين هم تا يك اندازه بر اسباب ظاهرى\r\n\r\n\r\n","description":"","footnote":"\r\n( 1 ) . شادمان شدن ، خوشحال شدن\r\n","page_name":" 411 ","page_number":435},
  {"content":"\r\n\r\nانديشه مى كنند » .\r\n  قالُوا بَشَّرْناكَ بِالْحَقِّ فَلا تَكُنْ مِنَ الْقانِطِينَ ( 55 ) قالَ وَ مَنْ يَقْنَطُ مِنْ رَحْمَةِ رَبِّهِ إِلَّا الضَّالُّونَ   ( 56 )\r\nگفتند : مژده داديم ترا به راستى ؛ پس مباش از نااميدان .\r\nگفت : و كيست كه نااميد شود از رحمت پروردگار خود ؟ مگر گمراهان ؟ !\r\nتفسير : به عوام مسلمانان نيز سزاوار نيست كه از رحمت الهى ( ج ) نااميد شوند ؛ چه جاى آنكه انبيا - عليهم السلام - معاذ اللّه ! چنين كنند ؟ ! ( گفت : ) محض « 1 » به اعتبار اسباب عادى و حالت موجودهء خودم اين امر بس شگفت معلوم شد « 2 » ؛ بنابرآن « 3 » ، تعجّب كردم كه در موسم پيرى به قدرت الهى به من اولاد نصيب شد !\r\nحضرت شاه ( رح ) مى نويسد : نترسيدن از عذاب و نوميد گرديدن از فضل خدا ( ج ) هردو كفر است . اخبار آينده خاص « 4 » به خدا ( ج ) معلوم است . از چيزى باوجود يقين داشتن انكار نمودن ، البتّه كفر است ؛ امّا ، انسان تنها به خيال و تصوّر مؤاخذه نمى شود ؛ آنگاه كه به زبان دعوى كند ، گناه شمرده مىشود .\r\n قالَ فَما خَطْبُكُمْ أَيُّهَا الْمُرْسَلُونَ  ( 57 )\r\nگفت : پس چيست خبر شما ، اى فرستادگان ؟ !\r\nتفسير : آيا خاص به غرض رساندن اين بشارت فرستاده شده ايد ؛ يا براى انجام مهمّى ديگر\r\n\r\n\r\n","description":"","footnote":"\r\n( 1 ) . فقط\r\n( 2 ) . به نظر رسيد ؛ به نظر آمد ؛\r\n( 3 ) . بنابراين ،\r\n( 4 ) . تنها\r\n","page_name":" 412 ","page_number":436},
  {"content":"\r\n\r\nمأمور شده ، آمده ايد ؟ ! غالبا « 1 » ، ابراهيم ( ع ) از قراين فهميد كه اصل مقصد از آمدن فرشتگان چيزى ديگر است پس ممكن است از خوفيكه به ديدن آنها در دلش پديد آمده بود خيال كرد چرا به ديدن كسانى كه خاص براى بشارت آمده اند ، خوف پيدا شود ؟ ضرور « 2 » ، كدام چيزى خوفناك ديگر « 3 » نيز با آنهاست ؛ و اللّه اعلم .\r\n   قالُوا إِنَّا أُرْسِلْنا إِلى قَوْمٍ مُجْرِمِينَ ( 58 ) إِلَّا آلَ لُوطٍ إِنَّا لَمُنَجُّوهُمْ أَجْمَعِينَ ( 59 ) إِلَّا امْرَأَتَهُ قَدَّرْنا إِنَّها لَمِنَ الْغابِرِينَ    ( 60 )\r\nگفتند : ( هر آئينه ) ما فرستاده شده ايم بسوى گروهى گناهگاران .\r\nمگر كسان لوط ؛ ( هر آئينه ) ما البتّه نجات خواهيم داد ايشان را همه يك جا .\r\nمگر زن او ؛ مقرّر كرديم كه ( هر آئينه ) وى از بازماندگان است .\r\nتفسير : وى با كفّار مانده ، گرفتار عذاب مىشود .\r\nتنبيه : ظاهر اين است كه  « قَدَّرْنا إِنَّها لَمِنَ الْغابِرِينَ »  گفتهء فرشتگان است كه براى اجراى عذاب آمده بودند . چون آنها در آن وقت براى تنفيذ فيصلهء « 4 » قضا و قدر آمده بودند ، نسبت تقدير ( مقرّر كردن ) را نيابتا بسوى خود كردند و ممكن است  « قَدَّرْنا  - الآية » كلام حق تعالى باشد ؛ در آن صورت اشكالى باقى نمى ماند .\r\n فَلَمَّا جاءَ آلَ لُوطٍ الْمُرْسَلُونَ  ( 61 )\r\nپس چون آمد به كسان لوط فرستادگان .\r\n\r\n\r\n","description":"","footnote":"\r\n( 1 ) . ظاهرا ،\r\n( 2 ) . حتما ، قطعا ،\r\n( 3 ) . يك چيز خوفناك ديگرى\r\n( 4 ) . اجراى حكم\r\n","page_name":" 413 ","page_number":437},
  {"content":"\r\n\r\n قالَ إِنَّكُمْ قَوْمٌ مُنْكَرُونَ  ( 62 )\r\nگفت : ( هر آئينه ) شما گروهى ناآشنائيد !\r\nتفسير : يا مطلب « 1 » اين بود كه شما در نگاه من مردم غيرمعمولى آمديد كه هركه آنها را بيند به خوف اندر مىشود ؛ شايد اين نيز نظير همان خدشه باشد كه در دل ابراهيم ( ع ) پديد آمده بود يا غرض وى آن بود كه شما در اين شهر سراسر بيگانه ايد ؛ از خوى زشت مردم اين ديار خبر نداريد ؛ ببينم با شما چه سلوك مى كنند ؟ ! يا اين كلمات را وقتى اظهار كرد كه مردم فرشتگان را پسران زيبا پنداشته ، به خانهء لوط هجوم بردند ؛ لوط ( ع ) آنها را مهمانان دانسته ، حتّى الوسع به مدافعتشان كوشيد ؛ عاقبت به كمال حسرت گفت :  « لَوْ أَنَّ لِي بِكُمْ قُوَّةً أَوْ آوِي إِلى رُكْنٍ شَدِيدٍ »  « 2 » آنگاه دلتنگ و مضطرب شده ، به مهمانان گفت كه شما شگفت كسانيد ! من براى حفظ آبروى شما جان مى كنم ؛ ليكن شما براى امداد من كوچك تر « 3 » اقدام هم نمى كنيد .\r\n قالُوا بَلْ جِئْناكَ بِما كانُوا فِيهِ يَمْتَرُونَ  ( 63 )\r\nگفتند : بلكه آورديم پيش تو آنچه كه در آن شبهه مى كردند .\r\nتفسير : مترس ؛ ما بشر نيستيم ؛ از آسمان چيزى با خود آورده ايم كه اينها در آن با تو مجادله داشتند ، يعنى عذاب مهلك ، كه آنها را تهديد مى كردى ، و انكار مى كردند .\r\n وَ أَتَيْناكَ بِالْحَقِّ وَ إِنَّا لَصادِقُونَ  ( 64 )\r\nو آورديم پيش تو وعدهء راست را ؛ و ( هر آئينه ) ما راستگوئيم .\r\nتفسير : اكنون تو مطمئن باش ؛ اين امر راست و درست است ، و قطعا احتمال دروغ در آن نيست .\r\n\r\n\r\n","description":"","footnote":"\r\n( 1 ) . مقصود ، منظور\r\n( 2 ) . سورهء هود ، آيهء 80 .\r\n( 3 ) . كوچك ترين\r\n","page_name":" 414 ","page_number":438},
  {"content":"\r\n\r\n فَأَسْرِ بِأَهْلِكَ بِقِطْعٍ مِنَ اللَّيْلِ وَ اتَّبِعْ أَدْبارَهُمْ وَ لا يَلْتَفِتْ مِنْكُمْ أَحَدٌ \r\nپس ببر كسان خود را به پاره اى از شب ؛ و تو از پى ايشان رو ، و بايد كه ننگرد [ بر قفا 
  ] از شما هيچ كسى ؛\r\nتفسير : چون اندكى از شب بماند ، كسان خانوادهء خود را گرفته ، از قريه برآى « 1 » ؛ و تو در عقب همه باش ؛ تا اطمينان داشته باشى كه كس باقى نمانده ، يا از راه بازنگشته . درين صورت ، قلب تو مطمئن مى باشد ، و به فراغ بال به ذكر و شكر خداى متعال مى پردازى ، و از همه رفقاى خود نگرانى مى كنى « 2 » . از طرف ديگر ، چون تو در عقب باشى ، رعب تو پسينان « 3 » را مانع مىشود كه روى خود را گردانيده بر قفا نگرند . به اين صورت ،  « وَ لا يَلْتَفِتْ مِنْكُمْ أَحَدٌ »  نيك امتثال مىشود ، و آنها از مقام خطر دور مى مانند و ترا به ظاهر پشتيبان خود مى دانند .\r\n وَ امْضُوا حَيْثُ تُؤْمَرُونَ  ( 65 )\r\nو برويد آنجا كه فرموده شده ايد .\r\nتفسير : يعنى ، شام ؛ و يا جاى ديگر ؛ آنجا كه خدا ( ج ) براى آنها مقرّر گردانيده .\r\n وَ قَضَيْنا إِلَيْهِ ذلِكَ الْأَمْرَ أَنَّ دابِرَ هؤُلاءِ \r\nو وحى فرستاديم بسوى لوط اين سخن را : به درستى كه بنياد اين گروه\r\n\r\n\r\n","description":"","footnote":"\r\n( 1 ) . بيرون آى ؛ بيرون شو ؛\r\n( 2 ) . مواظبت مى كنى . مراقبت مى كنى .\r\n( 3 ) . پسينيان\r\n","page_name":" 415 ","page_number":439},
  {"content":"\r\n\r\n مَقْطُوعٌ مُصْبِحِينَ  ( 66 )\r\nبريده شده است در حالتى كه به صبح درآيند .\r\nتفسير : ما فيصلهء قطعى خود را توسط فرشتگان به لوط شنوانيديم كه عذاب چندان دور نيست ؛ زود است كه صبحگاهان اينها تماما مستأصل گردند . شايد مطلب « 1 » آن باشد كه به دميدن سپيده عذاب شروع مىشود ، و تا اشراق « 2 » كار به پايان مى رسد ؛ زيرا ، در جاى ديگر « 3 » در عوض « مصبحين » كلمهء « مشرقين » آمده است .\r\n وَ جاءَ أَهْلُ الْمَدِينَةِ يَسْتَبْشِرُونَ  ( 67 )\r\nو آمدند اهل شهر خوشوقتى كنان .\r\nتفسير : چون شنيدند در خانهء لوط ( ع ) پسران زيبا و خوش صورت مهمان شده اند ؛ به خوى بد خويش ، بسيار شاد شدند ؛ و سوى خانهء لوط ( ع ) شتافتند ؛ از وى مطالبه كردند ، پسران را به آنها سپارد .\r\nتنبيه : در  « وَ جاءَ أَهْلُ الْمَدِينَةِ  - الآية » و او براى مطلق جمع است . در اينجا ، بيان ترتيب واقعات « 4 » ملحوظ نيست . اين قصّه در سورهء اعراف و سورهء هود گذشته است ؛ فوائد آن ملاحظه شود .\r\n قالَ إِنَّ هؤُلاءِ ضَيْفِي فَلا تَفْضَحُونِ  ( 68 )\r\nگفت لوط : ( هرآئينه ) ايشان مهمان من اند ؛ پس رسوا مكنيد مرا .\r\nتفسير : زيرا فضيحت مهمان رسوائى ميزبان است .\r\n وَ اتَّقُوا اللَّهَ وَ لا تُخْزُونِ  ( 69 )\r\nو بترسيد از خدا ؛ و خوار و خجل مسازيد مرا .\r\n\r\n\r\n","description":"","footnote":"\r\n( 1 ) . مقصود\r\n( 2 ) . برآمدن آفتاب\r\n( 3 ) . سورهء حجر ، آيهء 73 .\r\n( 4 ) . وقايع\r\n","page_name":" 416 ","page_number":440},
  {"content":"\r\n\r\nتفسير : از خدا ( ج ) بترسيد ؛ اين عمل شرم آور را ترك كنيد ؛ مهمان بيگانه را ميازاريد ؛ آخر من در بين شما عمر به سر مى برم ؛ آبروى مرا نگه داريد ؛ در نگاه مهمانان چه قدر حقير مى شوم ، چون بدانند در سرتاسر اين قريه يكى هم نيست كه از من احترام كند ، و گفتار مرا بپذيرد !\r\n قالُوا أَ وَ لَمْ نَنْهَكَ عَنِ الْعالَمِينَ  ( 70 )\r\nگفتند : آيا منع نكرده بوديم ترا از ( ميزبانى غريبان ) حمايت عالم ؟ !\r\nتفسير : ترا ما بى آبرو نمى كنيم ؛ تو خود بى آبرو مى شوى ؛ ما ترا گفتيم : بيگانگان را پناه مده ، و مهمان خود نگردان ؛ ما اختيار داريم كه با مردم نووارد هرچه خواهيم كنيم ! پس به تو چه ضرورتى پيش آمد كه چنين پسران نورس را خواه مخواه « 1 » نزد خود جادهى ، و خويشتن را رسوا كنى ؟ ! از اين برمى آيد آنها رهگذران اجنبى را همواره تختهء مشق كردار زشت خويش قرار مى دادند ، و حضرت لوط ( ع ) قرار مقدور خود « 2 » به حمايت مسافران بينوا مى پرداخت ، و آن اشقيا را از كردار زشتشان بازمى داشت .\r\n قالَ هؤُلاءِ بَناتِي إِنْ كُنْتُمْ فاعِلِينَ  ( 71 )\r\nگفت : اينها دختران من اند ، اگر هستيد كنندهءكارى .\r\nتفسير : بى شك شما مرا از حمايت اجانب منع كرديد ؛ ليكن از شما مى پرسم كه غرض اين ممانعت چيست ؟ آيا اين نيست كه من در راه شهوترانى شما كه مخالف فطرت است حايل مى شوم ؟ خود شما غور نمائيد ؛ آيا براى قضاى شهوت ، مواقع « 3 » حلال نزد شما موجود نيست كه به اين عمل حرام بيهوده مرتكب مىشويد ؟ اين است زنان شما ( كه به منزلهء دختران من اند ) در خانه هاى شما موجودند ؛ اگر شما بر گفتهء من عمل كنيد ، طريقهء مشروع و معقول قضاى شهوت را تعقيب كنيد ، كافى است ؛ چه ظلمى است كه چيز حلال و پاكيزه را ترك داده ، در نجاست حرام آلوده مىشويد ؟ !\r\n لَعَمْرُكَ إِنَّهُمْ لَفِي سَكْرَتِهِمْ يَعْمَهُونَ  ( 72 )\r\nقسم بر زندگانى تو ، كه اين كافران در گمراهى خويش سرگردان مى باشند .\r\n\r\n\r\n","description":"","footnote":"\r\n( 1 ) . خواه ناخواه\r\n( 2 ) . به اندازهء توان خود\r\n( 3 ) . فرصت هاى ، امكان هاى\r\n","page_name":" 417 ","page_number":441},
  {"content":"\r\n\r\nتفسير : ظاهرا ، اين خطاب از طرف اللّه جل و علا شأنه - به نبى كريم ( ص ) است ؛ يعنى قسم به جان تو ( حيات تو ) ، قوم لوط ( ع ) در نشئهء غفلت و مستى كور ( گمراه ) شده بودند ، و به نصيحت حضرت لوط ( ع ) بى پروائى و لجاجت مى كردند ؛ مغرور نيروى خويش بودند ؛ شهوت پرستى دل و دماغ آنها را مسخ كرده بود ؛ به كمال اطمينان و امن با پيغمبر خدا جدال مى كردند ؛ نمى دانستند كه صبحدم چه بر آنها وارد مىشود ! تباهى و هلاكت بر فراز سر آنها دور مى زد ؛ بر سخنان لوط ( ع ) مى خنديدند ، و مرگ بر آنها مى خنديد .\r\nتنبيه : ابن عبّاس فرمود : در اين جهان هيچ‌جانى را خداوند ( ج ) از جان محمد ( ص ) شريف‌تر و كريم تر پيدا نكرده است ؛ من نشنيده ام كه خداى متعال جز جان عزيز محمّد ( صلعم ) به جان ديگرى سوگند كرده باشد « 1 » ! راجع به سوگندهاى قرآنى ، انشاء اللّه تعالى ، در موقع ديگر به تفصيل سخن خواهيم راند .\r\n فَأَخَذَتْهُمُ الصَّيْحَةُ مُشْرِقِينَ  ( 73 )\r\nپس دريافت ايشان را آواز هولناك درحالى كه داخل بودند در وقت طلوع آفتاب .\r\nتفسير : در اين مسئله به گذشتهء قريب تحت فايدهء  « دابِرَ هؤُلاءِ مَقْطُوعٌ مُصْبِحِينَ »  شرح داده ايم .\r\nابن جريج مى گويد : هر عذاب را كه قومى از آن هلاك شود « صيحه » و « صاعقه » گويند .\r\n فَجَعَلْنا عالِيَها سافِلَها وَ أَمْطَرْنا عَلَيْهِمْ حِجارَةً مِنْ سِجِّيلٍ  ( 74 )\r\nپس گردانيديم زبر آن شهر را زير آن ؛ و بارانيديم بر ايشان سنگ از گل محكم شده .\r\nتفسير : تفصيل آن در سورهء هود و غيره گذشت .\r\n\r\n\r\n","description":"","footnote":"\r\n( 1 ) . سوگند خورده باشد !\r\n","page_name":" 418 ","page_number":442},
  {"content":"\r\n\r\n إِنَّ فِي ذلِكَ لَآياتٍ لِلْمُتَوَسِّمِينَ  ( 75 )\r\n( هر آئينه ) در اين قصّه نشانه هاست عبرت گيرندگان را .\r\nتفسير : « متوسّم » در اصل كسى را گويند كه از مشاهدهء بعضى علامات و قرائن ظاهرى محض « 1 » به فراست خود به امر پنهان آگاه شود . در حديث است : « اتّقوا فراسة المؤمن فانّه ينظر بنور اللّه » . در بعض روايات « و بتوفيق اللّه » افزوده شده ؛ يعنى ، از فراست مؤمن ترسان باشيد كه وى در فروغ موهوب خدا ( ج ) و توفيق او مى بيند ! و فرق ميان « فراست » و « كشف » به قول امير عبد الرحمان خان مرحوم مانند فرق ميان تيلفون « 2 » و تلگراف است .\r\nبه هرحال ، مطلب آيت اين است براى كسانى كه اهل تدقيق و تحقيق اند ، در قصّهء قوم لوط ( ع ) » بس نشانه هاى عبرت آور موجود است . انسان از آن مىداند « 3 » كه عاقبت بدى و سركشى چيست ؛ و در مقابل قدرت عظيم الهى همه نيروها هيچ‌اند ؛ « چوب خدا صدا ندارد » ؛ بايد انسان بر مهلت وى مغرور نشود ؛ با پيغمبران به ضدّ « 4 » و عداوت پيش نيايد ؛ ورنه ، همانطور حشر خواهد شد .\r\n وَ إِنَّها لَبِسَبِيلٍ مُقِيمٍ  ( 76 )\r\nو ( هر آئينه ) آن شهرها ( به راهى هستند كه دايم آمد و رفت دارد ) به راه راست واقع است .\r\nتفسير : در عرض راه از مكّه به شام خرابه هاى آن قريهء ويران به نظر مى آمد :   « وَ إِنَّكُمْ لَتَمُرُّونَ عَلَيْهِمْ مُصْبِحِينَ . وَ بِاللَّيْلِ ، أَ فَلا تَعْقِلُونَ )   ( صافّات ، ركوع 4 ) .\r\n إِنَّ فِي ذلِكَ لَآيَةً لِلْمُؤْمِنِينَ  ( 77 )\r\n( هر آئينه ) در اين قصّه نشانه است مؤمنان را .\r\nتفسير : يعنى ، از ديدن آن خرابه ها خصوصا مؤمنان را عبرت حاصل مىشود ؛ زيرا ، آنها مى دانند كه در مجازات بدكارى و سركشى قوم لوط ( ع ) اين همه آبادى ها منقلب و ويران شد ؛ زيرا ، اگر جز\r\n\r\n\r\n","description":"","footnote":"\r\n( 1 ) . فقط\r\n( 2 ) . تليفون ، تلفن\r\n( 3 ) . درمى يابد ، مى فهمد\r\n( 4 ) . ضدّيّت\r\n","page_name":" 419 ","page_number":443},
  {"content":"\r\n\r\nمؤمنان ديگران مشاهده كنند آن را بخت و اتّفاق يا نتيجه اسباب طبيعى پندارند .\r\n وَ إِنْ كانَ أَصْحابُ الْأَيْكَةِ لَظالِمِينَ  ( 78 )\r\nو هر آئينه بودند اهل ايكه ستمگاران .\r\nتفسير : « باشندگان « 1 » جنگل » يعنى قوم شعيب ( ع ) در شهر مدين ساكن بودند . نزديك شهر ، جنگلى پر از درختان بود ؛ آنجا نيز بعضى سكونت داشتند . بعضى برآن اند « اصحاب ايكه » و « اصحاب مدين ) دو قوم است ؛ حضرت شعيب ( ع ) به هردو مبعوث شد . گناه اينها شرك و بت پرستى ، رهزنى و غدر در وزن و پيمانه بود . در سورهء هود و اعراف تفصيل قصّهء آنها گذشته ؛ ملاحظه شود .\r\n فَانْتَقَمْنا مِنْهُمْ وَ إِنَّهُما لَبِإِمامٍ مُبِينٍ  ( 79 )\r\nپس انتقام كشيديم از ايشان ؛ و شهر قوم لوط و شهر ايكه به راه آشكار هستند .\r\nتفسير : در راه حجاز و شام قريه هاى قوم لوط ( ع ) ؛ در كنار آن اندكى نشيب تر ، مسكن قوم شعيب ( ع ) بود ؛ رهروان آثار هردو را ديده مى توانند « 2 » .\r\n وَ لَقَدْ كَذَّبَ أَصْحابُ الْحِجْرِ الْمُرْسَلِينَ  ( 80 )\r\nو هرآئينه دروغ شمردند اهل حجر پيغامبران را .\r\nتفسير : قوم ثمود را « اصحاب حجر » خواند . مساكن آنها كه در شمال مدينه واقع است ، به نام « حجر » موسوم بود . حضرت صالح ( ع ) به طرف آنها مبعوث شد . تكذيب پيغمبرى « 3 » ، تكذيب همه پيغمبران است .\r\n وَ آتَيْناهُمْ آياتِنا فَكانُوا عَنْها مُعْرِضِينَ  ( 81 )\r\nو داديم ايشان را آيت هاى خود را ؛ پس شدند از آن روگردان .\r\n\r\n\r\n","description":"","footnote":"\r\n( 1 ) . ساكنان\r\n( 2 ) . مى توانند ببينند .\r\n( 3 ) . يك پيغمبر ،\r\n","page_name":" 420 ","page_number":444},
  {"content":"\r\n\r\nتفسير : ماده شتر كه از سنگ برآورده شد « 1 » ؛ و علاوه بر آن ، معجزات ديگر .\r\n وَ كانُوا يَنْحِتُونَ مِنَ الْجِبالِ بُيُوتاً آمِنِينَ  ( 82 )\r\nو بودند كه مى تراشيدند از كوه ها خانه ها ، ايمن شده .\r\nتفسير : به حيات دنيا مغرور شدند ؛ براى اظهار نخوت و تكبّر كوه ها را تراشيدند ، و قصور عالى بنياد نهادند ؛ گويا ، خيال مى كردند كه هرگز از اينجا برنمى آيند « 2 » ؛ و نيز پنداشته بودند به چنين عمارات قوى و استوار آفتى نمى رسد .\r\n  فَأَخَذَتْهُمُ الصَّيْحَةُ مُصْبِحِينَ ( 83 ) فَما أَغْنى عَنْهُمْ ما كانُوا يَكْسِبُونَ   ( 84 )\r\nپس گرفت ايشان را آواز سخت در وقت صبح .\r\nپس دفع نكرد از ايشان آنچه كسب مى كردند .\r\nتفسير : يعنى ، مال و دولت ، عمارات مستحكم ، قوّت جسمانى ، و هيچيك از ساير سامان و وسايلشان عذاب خدا ( ج ) را دفع كرده نتوانست « 3 » . داستان آنها نيز پيش تر گذشته است .\r\nدر حديث است : چون نبى كريم ( صلعم ) به غزوهء تبوك مى رفتند ، از وادى حجر مى گذشت . سر خود را پنهان كرده ، مركوب را تيزتر راند ؛ و به صحابه ( رض ) فرمود : به قريه هاى قوم معذّب مدرآئيد مگر ( از خوف خدا - ج ) گريه كنان ؛ اگر گريسته نتوانيد ، در هيئت گريه كنندگان شويد ؛ تا آنچه به آنها رسيده ، خدا ( ج ) به شما مرساناد ! حقيقتا ، آن حضرت ( ص ) مسلمانان را ادب آموخت ، تا مردم به اين مقامات برسند ؛ و عبرت حاصل كنند ؛ و از خوف خدا ( ج ) لرزان و ترسان باشند ؛ و آن را محض سير و تماشا نپندارند .\r\n\r\n\r\n","description":"","footnote":"\r\n( 1 ) . بيرون آورده شد ؛\r\n( 2 ) . بيرون نمى شوند ؛\r\n( 3 ) . نتوانست دفع بكند .\r\n","page_name":" 421 ","page_number":445},
  {"content":"\r\n\r\n وَ ما خَلَقْنَا السَّماواتِ وَ الْأَرْضَ وَ ما بَيْنَهُما إِلَّا بِالْحَقِّ وَ إِنَّ السَّاعَةَ لَآتِيَةٌ فَاصْفَحِ الصَّفْحَ الْجَمِيلَ  ( 85 )\r\nو نيافريديم آسمانها و زمين را و آنچه ما بين آنهاست مگر به تدبير درست ؛ و ( هر آئينه ) قيامت آمدنى است ؛ پس درگذر ، درگذشتن نيكو .\r\nتفسير : حضرت شاه ( رح ) مى نگارد كه خدا ( ج ) حال امم پيشين را بيان كرده فرمود : اين جهان خالى و مهمل آفريده نشده ؛ بلكه مدبّرى دارد كه هرچه « 1 » را تهيّه و تدارك مىكند ، آخرين همه تداركات او قيامت است ؛ و امر داد كه از كافران كناره گيرى كن ؛ چون امر خدا ( ج ) رسيد و فريضهء تبليغ را ادا كرد ، كفّار به لجاج و عناد پافشارى كردند ؛ حكم آمد كه بيش از اين مجادله فايده نمى دهد ؛ نگران « 2 » وعده باش ؛ بر ايذا و جفاى آنها صبر نما ؛ تا آنگاه كه فيصلهء خدا ( ج ) برسد ، لب به شكايت مگشا .\r\n إِنَّ رَبَّكَ هُوَ الْخَلَّاقُ الْعَلِيمُ  ( 86 )\r\n( هر آئينه ) پروردگار تو ، اوست آفرينندهء ( دانا ) خبير .\r\nتفسير : آنكه به صبر تو و جفاى آنها خبير است ، هر كردارى را جزائى دهد . گويا ، در اين آيت بيان « معاد » است ؛ يعنى ، ذاتى كه يك بار آفريد ، دگرباره آفريدن بر وى چه دشوار است ؟ ! وى خبردار است و مىداند ؛ هر جزئى از اشيا كه پراكنده شده ، همه را فراهم مىكند . جاى ديگر فرمايد :  « أَ وَ لَيْسَ الَّذِي خَلَقَ السَّماواتِ وَ الْأَرْضَ بِقادِرٍ عَلى أَنْ يَخْلُقَ مِثْلَهُمْ ؟ ! بَلى ، وَ هُوَ الْخَلَّاقُ الْعَلِيمُ  - الآية » ( يس ، ركوع 5 ) .\r\n وَ لَقَدْ آتَيْناكَ سَبْعاً مِنَ الْمَثانِي وَ الْقُرْآنَ \r\nو ( هر آئينه ) داديم ترا هفت آيت از آنچه در نماز مكرر خوانده مىشود ؛ و داديم ترا قرآن\r\n\r\n\r\n","description":"","footnote":"\r\n( 1 ) . همه چيز\r\n( 2 ) . منتظر\r\n","page_name":" 422 ","page_number":446},
  {"content":"\r\n\r\n الْعَظِيمَ  ( 87 )\r\nبزرگ .\r\nتفسير : حضرت شاه ( رح ) مى نويسد : به اين نعمت بزرگ كه خدا ( ج ) به تو ارزانى داشته نظر كن و از مخالفت كافران تنگدل مباش .\r\nتنبيه : در مصداق « سبع مثانى » اختلاف است . صحيح و راجح آنست كه مراد از آن ، هفت آيت سورهء فاتحه مى باشد . كه در هر نماز مكرّر خوانده مىشود ، و در اوراد نيز باربار قرائت مى گردد .\r\nدر حديث است : خداوند ( ج ) در تورات ، انجيل ، زبور و قرآن ، در هيچ كتاب ، سورتى مانند آن نازل نفرموده . در احاديث صحيحه تصريح است : نبى كريم ( ص ) گفت : همين سورهء « فاتحه » سبع مثانى و قرآن عظيم است كه به من داده شده . اطلاق « قرآن بزرگ » بر اين سورهء كوچك به اعتبار درجه و مرتبت آن است ، و از اينجاست كه آن را « ام القرآن » نيز خوانند . گويا ، فاتحه متن و خلاصه است ، كه تفصيل و شرح آن تمام قرآن را بايد دانست . نقشهء اجمالى تمام علوم و مطالب قرآن تنها در اين سوره موجود است . كلمهء « مثانى » بنابر بعض حيثيّت ها بر قرآن كامل هم اطلاق شده :  « اللَّهُ نَزَّلَ أَحْسَنَ الْحَدِيثِ كِتاباً مُتَشابِهاً مَثانِيَ  - الآية » ( زمر ، ركوع 3 ) ؛ و ممكن است كه ديگر سورها را نيز بنابر وجوه مختلف « مثانى » گفت ؛ امّا ، اينجا مصداق « سبع مثانى » و « قرآن عظيم » سورت « فاتحه » مى باشد .\r\n لا تَمُدَّنَّ عَيْنَيْكَ إِلى ما مَتَّعْنا بِهِ أَزْواجاً مِنْهُمْ \r\nباز مكن دو چشم خود را بسوى آنچه بهره مند ساخته ايم به آن جماعت ها را از ( كافران ) [ ايشان 
  ] .\r\nتفسير : يعنى ، به حشمت حيات چند روزهء دنيا كه به مشركان و يهود و نصارى و غيره ، دشمنان خدا و رسول ، نصيب شده ؛ نظر مكن ؛ كه چرا به اين معلونان چنين نعمت و حشمت داده شده است ؟ ! چه اين همه در شقاوت و شرارت آنها مى افزايد ؛ اگر اين ثروت نصيب مسلمانان مى شد ، آن را صرف حسنات\r\n\r\n","description":"","footnote":"","page_name":" 423 ","page_number":447},
  {"content":"\r\n\r\nمى كردند ! بگذار كه روزى چند از آن متمتّع شوند ؛ خدا ( ج ) به تو نعمت قرآن داده كه همه نعمت هاى گيتى در قبال آن حقير است .\r\nدر روايات است ، هركه را خدا ( ج ) به نعمت قرآن سرفراز نموده باشد ؛ اگر نعمت ديگر را ديده ، آن را هوس كند ، قدر قرآن را ندانسته است .\r\n وَ لا تَحْزَنْ عَلَيْهِمْ وَ اخْفِضْ جَناحَكَ لِلْمُؤْمِنِينَ  ( 88 )\r\nو اندوهناك مشو بر ايشان ؛ و پست كن بازوى خود را براى مؤمنان .\r\nتفسير : ملول مباش كه چرا مسلمان نمى شوند ؛ تو فريضهء تبليغ را انجام بكن « 1 » ؛ خود را بيشتر گرفتار غم معاندان منما ؛ شايان همدردى و مرحمت تو مؤمنان اند ؛ به آنها « 2 » سلوك و مهربانى كن ؛ نرم خو و فروتن باش .\r\n وَ قُلْ إِنِّي أَنَا النَّذِيرُ الْمُبِينُ  ( 89 )\r\nو بگو : ( هرآئينه من ) بيم كنندهء آشكارم .\r\nتفسير : اگر كس بپذيرد ، يا انكار نمايد ؛ من پيغام خدا را روشن و آشكارا ابلاغ مى نمايم ؛ شما را به عواقب تكذيب و شرارت آنها نيك آگاه مى كنم .\r\nحضرت شاه ( رح ) مى نويسد : گردانيدن دل هاى آنها در تصرّف تو نيست ؛ بلكه خدا ( ج ) مىتواند و بس ؛ هركه ايمان نمى آرد ، تو اندوهگين مشو .\r\n  كَما أَنْزَلْنا عَلَى الْمُقْتَسِمِينَ ( 90 ) الَّذِينَ جَعَلُوا الْقُرْآنَ عِضِينَ   ( 91 )\r\n( فرود خواهيم آورد عذاب ) مانند آنچه فرود آورده بوديم بر تقسيم كنندگان .\r\nآنان كه ساختند ( كتاب خدا ) قرآن را پاره پاره .\r\n\r\n\r\n","description":"","footnote":"\r\n( 1 ) . انجام بده ؛ ادا كن ؛\r\n( 2 ) . با آنها\r\n","page_name":" 424 ","page_number":448},
  {"content":"\r\n\r\nتفسير : اين آيت را چندين معنى كرده اند . نزد بعضى مراد از « مقتسمين » ( تقسيم كنندگان ) يهود و نصارى و غيرهء عصر آن حضرت ( ص ) مى باشد ، كه آنها قرآن را تقسيم و تحليل كرده بودند ؛ يعنى آن مضمون قرآن را كه به تحريفات و يا آراء و اهواى آنها موافق باشد ، مى پذيرند ؛ و آن را كه مخالف باشد ، نپذيرند . مطلب « 1 » اين است كه ما سبع مثانى و قرآن عظيم را به تو داديم ، و فرستاديم ؛ و بر اينها سابق نيز كتب نازل كرده بوديم ؛ يعنى ، انزال وحى و كتاب چيز جديد و امر غريب نيست كه از آن انكار كرده شود « 2 » . و بعضى « مقتسمين » را به يهود و نصارى ، و قرآن را به كتب سابقه تفسير كرده اند ؛ يعنى ، آنها كتاب هاى خود را تحريف و پاره پاره كرده بودند . و بعضى گفته اند كه مراد مشركين است كه قرآن را به طور استهزا و تمسخر تقسيم مى كردند ؛ چه وقتى كه اسماى سورت ها را مى شنيدند ، به طور ريشخندى باهم مى گفتند : من بقره يا مائده را مى گيرم ، و به تو عنكبوت را مى دهم ! اين طايفه طور ديگر هم در باب قرآن خيالات را تقسيم كرده بودند ؛ چنان كه كسى آن را « قول شاعر » و كسى « جادو و كهانت » و كسى « سخن ديوانه » و كسى « اساطير الاوّلين » مى ناميد . پس ايشان را آگاه نمود كه من همه را از عذاب مى ترسانم . چون بر استهزا كنندگان حتما عذاب نازل شدنى است ؛ بنابرآن ، مستقبل متيقّن الوقوع به « انزلنا » تعبير شده است ؛ گويا ، به طور ماضى فرض شده است .\r\nابن كثير ( رح ) « مقتسمين » را به معنى قسم خواران گرفته است ؛ يعنى اقوام گذشته كه براى تكذيب و مخالفت انبيا قسم خورده بودند ، و به دروغ قسم مى خوردند ؛ كتب سماويّه را پاره پاره كرده بودند . از نوع عذابى كه ما بر ايشان نازل كرده ايم ، اين نذير مبين از همچه عذاب شما را مى ترساند ؛ و ابن كثير در تأييد اين معناى « مقتسمين » به آيات ذيل استشهاد مى نمايد :  « تَقاسَمُوا بِاللَّهِ لَنُبَيِّتَنَّهُ وَ أَهْلَهُ »  ( نمل ، ركوع 4 ) ؛  « وَ أَقْسَمُوا بِاللَّهِ جَهْدَ أَيْمانِهِمْ لا يَبْعَثُ اللَّهُ مَنْ يَمُوتُ »  ( نحل ، ركوع 5 ) ؛  « أَ وَ لَمْ تَكُونُوا أَقْسَمْتُمْ مِنْ قَبْلُ ما لَكُمْ مِنْ زَوالٍ »  ( ابراهيم ، ركوع ( ع ) ) ؛  « أَ هؤُلاءِ الَّذِينَ أَقْسَمْتُمْ لا يَنالُهُمُ اللَّهُ بِرَحْمَةٍ »  ( اعراف ، ركوع 6 ) .\r\n  فَوَ رَبِّكَ لَنَسْئَلَنَّهُمْ أَجْمَعِينَ ( 92 ) عَمَّا كانُوا يَعْمَلُونَ   ( 93 )\r\nپس قسم به پروردگار تو ؛ البتّه سؤال كنيم ايشان را همه يك جا ،\r\nاز آنچه مى كردند .\r\n\r\n\r\n","description":"","footnote":"\r\n( 1 ) . مقصود\r\n( 2 ) . آن را انكار كنند .\r\n","page_name":" 425 ","page_number":449},
  {"content":"\r\n\r\nتفسير : كه را عبادت كرده بودند ؟ با پيغمبران چگونه پيش آمده بودند ؟  « لا إِلهَ إِلَّا اللَّهُ » *  را چرا نپذيرفته بودند ؟ حق اين كلمه را چرا ادا نكرده بودند ؟ خدا ( ج ) بهتر مىداند كه از اين قبيل سؤالات چه قدر خواهد بود .\r\n فَاصْدَعْ بِما تُؤْمَرُ وَ أَعْرِضْ عَنِ الْمُشْرِكِينَ  ( 94 )\r\nپس آشكار كن به آنچه فرموده مى شوى ؛ و روى بگردان از مشركان .\r\nتفسير : در تبليغ هيچ كوتاهى مكن ، و پيغام هاى خدا ( ج ) را به وضاحت « 1 » برسان ؛ اين مشركين نمى توانند به تو گزندى رسانند .\r\n إِنَّا كَفَيْناكَ الْمُسْتَهْزِئِينَ  ( 95 )\r\n( هر آئينه ) ما بسنده ايم ترا از تمسخركنندگان .\r\nتفسير : تمسخركنندگان را در دنيا و آخرت سزا مى دهيم ؛ بى خوف و خطر ، تبليغ خود را دوام « 2 » بده ؛ رنج و زحمتى به تو نمى رسد .\r\n الَّذِينَ يَجْعَلُونَ مَعَ اللَّهِ إِلهاً آخَرَ فَسَوْفَ يَعْلَمُونَ  ( 96 )\r\nآنان كه مقرّر مى كنند با خدا معبود ديگر را ؛ پس زود بدانند .\r\nتفسير : نتيجهء هردو چيز ، يعنى استهزا و با خدا ( ج ) شريك آوردن را ، خواهند ديد .\r\n وَ لَقَدْ نَعْلَمُ أَنَّكَ يَضِيقُ صَدْرُكَ بِما يَقُولُونَ  ( 97 )\r\nو ( هرآئينه ) مى دانيم آنكه تنگ مىشود سينهء تو به سبب آنچه مى گويند .\r\n\r\n\r\n","description":"","footnote":"\r\n( 1 ) . به وضوح ، به روشنى\r\n( 2 ) . ادامه\r\n","page_name":" 426 ","page_number":450},
  {"content":"\r\n\r\n فَسَبِّحْ بِحَمْدِ رَبِّكَ وَ كُنْ مِنَ السَّاجِدِينَ  ( 98 )\r\nپس به پاكى ياد كن پروردگار خود را با ستايش او ؛ و باش از سجده كنندگان .\r\nتفسير : هرگاه از عناد و اصرارشان دلتنگ شوى ؛ توجّه خود را از آنها گردانيده ، همه تن « 1 » به تسبيح و تحميد خداى تعالى مشغول باش . ياد خدا ، نماز ، سجده و عبادت الهى ، چيزهائى است كه در اثر آن قلب انشراح و اطمينان مى يابد ؛ و غم و الم زائل مىشود . بنابرآن « 2 » ، نبى كريم ( ص ) عادت داشتند كه در حال وقوع امر مهم و انديشه « 3 » ، به نماز مى شتافتند .\r\n وَ اعْبُدْ رَبَّكَ حَتَّى يَأْتِيَكَ الْيَقِينُ  ( 99 )\r\nو عبادت كن پروردگار خود را ؛ تا وقتى كه برسد به تو ( مرگ ) سخن يقينى .\r\nتفسير : يعنى مرگ . كلمهء « يقين » را قرآن كريم در جاى ديگر هم به همين معنى استعمال كرده است :\r\n  « وَ كُنَّا نُكَذِّبُ بِيَوْمِ الدِّينِ . حَتَّى أَتانَا الْيَقِينُ »   ( مدّثّر ، ركوع 2 ) . آن حضرت ( ص ) راجع به ميّت در حديثى فرموده : « امّا هو فقد جاءه اليقين ، و انّى لارجو له الخير » در اين آيت ، جمهور سلف « يقين » را به معنى مرگ گرفته اند ؛ يعنى ، تا آخرين نفس به عبادت خدا ( ج ) مصروف « 4 » باش .\r\n اندرين ره مى تراش و مى خراش * تا دم آخر دمى فارغ مباش \r\nبعض عارفان ، يقين را درين موقع به معنى واردات قلبيّه گرفته اند ، و توجيه آن در روح المعانى مسطور است ؛ ملاحظه شود .\r\nتمت سورة الحجر ، و للّه الحمد و المنّة ؛ و هو المسئول ان يتوفّانا على اكمل الاحوال و احسنها ؛ فانّه جواد كريم .\r\n\r\n\r\n","description":"","footnote":"\r\n( 1 ) . با تمام وجود\r\n( 2 ) . بنابراين ،\r\n( 3 ) . نگرانى ،\r\n( 4 ) . مشغول\r\n","page_name":" 427 ","page_number":451},
  {"content":"\r\n\r\nترتيبها 16 سورة النحل آياتها 128\r\n\r\nسورة النحل\r\nمكّيّة و هى مائة و ثمان و عشرون آية و ستّة عشر ركوعا ( سورهء نحل ، مكّى است ؛ و آن يكصد و بيست و هشت آيه ، و شانزده ركوع است )\r\nبسم الله الرحمن الرحيم   أَتى أَمْرُ اللَّهِ فَلا تَسْتَعْجِلُوهُ  \r\nآغاز مى كنم به نام خدائى كه بى اندازه مهربان ، نهايت بارحم است .\r\nآمد حكم خدا ؛ پس به شتاب طلب مكنيد آن را ؛\r\nتفسير : اين حكم خداست كه حزب پيغامبر وى ( ص ) فيروز « 1 » و عزيز ، و مخالفان حق ، خوار و مغلوب شوند ؛ در اين جهان به دست مسلمانان مجاهد ، و در آن سراى رأسا به بارگاه احكم الحاكمين به كيفر كفر و شرك خويش رسند ! هنگام وقوع اين فرمان زود فرامى رسد ، و ساعت رستاخيز نيز دور نيست .\r\nهرچه آمدنش مبنى بر يقين باشد ، آمده اش بايد پنداشت به شتاب چه نياز است ؟ ! كافران به تكذيب و استهزا مى گفتند : شما كه ورود عذاب يا آمدن روز رستاخيز را وعده مى دهيد ، چيست كه به تعجيل نمى آيد ؟ ! آنان را تنبيه است : از اين گفته هاى شما قطعا برطرف‌شدنى نيست ؛ آنچه وعده شده به طور حتم و يقين و به زودى فرامى رسد ؛ و چندان كه درنگ شود ، يك نوع سود شماست ؛ شايد برخى به توبه و اصلاح توفيق يابيد :  « وَ يَسْتَعْجِلُونَكَ بِالْعَذابِ وَ لَوْ لا أَجَلٌ مُسَمًّى لَجاءَهُمُ الْعَذابُ »  ( عنكبوت ، ركوع 6 ) .\r\n « يَسْتَعْجِلُ بِهَا الَّذِينَ لا يُؤْمِنُونَ بِها وَ الَّذِينَ آمَنُوا مُشْفِقُونَ مِنْها وَ يَعْلَمُونَ أَنَّهَا الْحَقُّ »  ( شورى ، ركوع 2 ) .\r\n سُبْحانَهُ وَ تَعالى عَمَّا يُشْرِكُونَ *  ( 1 )\r\nپاك است خدا و بلندقدر است از آنچه شريك او مقرّر مى كنند .\r\n\r\n\r\n","description":"","footnote":"\r\n( 1 ) . پيروز\r\n","page_name":" 428 ","page_number":452},
  {"content":"\r\n\r\nتفسير : هنگامى كه حق يقينا فيروز « 1 » مىشود ، و كفر و شرك به كيفر مى رسد ؛ شماراست كه بر جادّهء توحيد رهسپار و از آئين مشركان بيزار گرديد . آنان را كه شما به خدائى انباز قرار داده ايد ، نه فرمان خدا را بازداشته ، و نه كس را از عذاب او نجات داده مى توانند « 2 » .\r\n يُنَزِّلُ الْمَلائِكَةَ \r\nفرود مى آرد فرشتگان را ؛\r\nتفسير : از ميان فرشتگان ، مانند حضرت جبرئيل ؛ يا ، نگهبانان وحى كه در آيهء  « فَإِنَّهُ يَسْلُكُ مِنْ بَيْنِ يَدَيْهِ وَ مِنْ خَلْفِهِ رَصَداً »  در سورهء جن ، در ركوع دوّم ، به آن سو اشاره شده .\r\n بِالرُّوحِ \r\nبوحى\r\nتفسير : مراد از « روح » وحى الهى است كه به طور راز « 3 » از ديدگاه خدا ( ج ) به پيغمبران وى به صورت غيرمرئى مى آيد ؛ چنان كه جاى ديگر فرمايد :  « يُلْقِي الرُّوحَ مِنْ أَمْرِهِ عَلى مَنْ يَشاءُ مِنْ عِبادِهِ »  ( المؤمن ، ركوع 2 ) ؛ و در موقع ديگر ، نسبت به قرآن گويد :  « وَ كَذلِكَ أَوْحَيْنا إِلَيْكَ رُوحاً مِنْ أَمْرِنا »  ( شورى ، ركوع 5 ) . در تعبير قرآن يا وحى الهى ( ج ) به « روح » اشاره است كه اجسام مادّى را چنان كه به نفخ روح حيات ظاهرى نصيب مىشود ، دل هائى كه به بيمارى جهل و ضلال مرده اند ، به تأثير وحى الهى ( ج ) جان يافته زنده مى گردند .\r\n مِنْ أَمْرِهِ عَلى مَنْ يَشاءُ مِنْ عِبادِهِ \r\nبه ارادهء خود بر هركه خواهد از بندگان خود ؛\r\nتفسير : اين « بندگان » پيغمبران اند عليهم الصلاة و السلام - كه خدا ( ج ) از ميان كافّهء آفريدگان بروفق حكمت و اختيار كامل خويش ، آنها را برگزيده :  « اللَّهُ أَعْلَمُ حَيْثُ يَجْعَلُ رِسالَتَهُ »  ( انعام ، ركوع 5 ) ؛\r\n\r\n\r\n","description":"","footnote":"\r\n( 1 ) . پيروز\r\n( 2 ) . مى توانند باز دارند . . . نجات بدهند .\r\n( 3 ) . رازگونه\r\n","page_name":" 429 ","page_number":453},
  {"content":"\r\n\r\n « اللَّهُ يَصْطَفِي مِنَ الْمَلائِكَةِ رُسُلًا وَ مِنَ النَّاسِ »  ( الحجّ ، ركوع 10 ) .\r\n أَنْ أَنْذِرُوا أَنَّهُ لا إِلهَ إِلَّا أَنَا فَاتَّقُونِ  ( 2 )\r\nكه بترسانيد به اين مضمون كه خدا مى فرمايد كه نيست هيچ معبود مگر من ؛ پس بترسيد از من .\r\nتفسير : آموختن توحيد ، ترديد « 1 » شرك ، و خواندن بسوى تقوى ، هميشه نصب العين واحد و مشترك تمام پيغمبران - عليهم السلام - بوده ؛ گويا اين دليل نقلى براى اثبات توحيد است ، دلائل عقلى پس از آن بيان مىشود .\r\n خَلَقَ السَّماواتِ وَ الْأَرْضَ بِالْحَقِّ تَعالى عَمَّا يُشْرِكُونَ  ( 3 )\r\nآفريد آسمانها و زمين را به تدبير درست ؛ بلندقدر است از آنكه شريك مقرّر مى كنند .\r\nتفسير : نظام آسمانها و زمين را چنان به درستى و استوارى بنياد نهاد « 2 » كه هركه در آن بنگرد ، لامحاله به اين امر يقين مىكند كه بايد كافّهء سلسلهء اين كاينات عظيم در يد قدرت ذاتى باشد كه مالك و مختار است ؛ اگر اين كارگاه به دست چندين خداى بااختيار بودى ، هرگز اين انتظام و انضباط در اين قدر مدّت استوار نماندى ، و ضرور « 3 » تصادم واقع شدى ؛ بلكه كشمكش چندين خداى آزاد نمى گذاشت كه نظام گيتى از نخست به وجود آيد :  « لَوْ كانَ فِيهِما آلِهَةٌ إِلَّا اللَّهُ لَفَسَدَتا »  ( انبياء ، ركوع 2 ) ؛  « إِذاً لَذَهَبَ كُلُّ إِلهٍ بِما خَلَقَ \r\n\r\n\r\n","description":"","footnote":"\r\n( 1 ) . ردّ و تكذيب و انكار\r\n( 2 ) . بنيان نهاد\r\n( 3 ) . حتما ، قطعا\r\n","page_name":" 430 ","page_number":454},
  {"content":"\r\n\r\n وَ لَعَلا بَعْضُهُمْ عَلى بَعْضٍ »  ( المؤمنون ، ركوع 5 ) .\r\n خَلَقَ الْإِنْسانَ مِنْ نُطْفَةٍ فَإِذا هُوَ خَصِيمٌ مُبِينٌ  ( 4 )\r\nآفريد آدمى را از منى ، پس ناگهان وى ستيزندهء آشكارا شده .\r\nتفسير : علويّات و سفليّات را منتظم گردانيد ، و آنگاه شما را بيافريد . در آفرينش خويش غور و تفكّر كنيد ، كه درك عجائب قدرت و صنعت بارى تعالى را حاصل كنيد كه اصل شما چه بود ؟ قطرهء بى جانى كه نه حسّى و نه حركتى و نه شعورى و نه اراده اى داشت ، شايستهء آن نبود كه حرفى به زبان راند ؛ توان آن نداشت كه حق خويش را از ديگرى بستاند ، يا بر وى فيروز آيد « 1 » . اكنون ببينيد چه شمائل زيبايش عطا كرد ؛ بر كمالات و نيروهاى عالى فايزش گردانيد ! آنكه به گفتن حرفى توانا نبود ، چه نيكو بيان مىكند ؛ و اينكه كوچكترين حس و حركتى در وى سراغ نمى شد ، اكنون در موضوعات مختلف جدال ها و احتجاج‌ها مى نمايد . حتّى گاهى از آفريده شدگان گذشته ، به مقابل حضرت آفريدگار نيز استاده مىشود « 2 » ! حال آنكه بيچاره فراموش كرده كه اصل وى چه بود ، و اين نيرو به وى « 3 » چه سان حاصل شده :    « أَ وَ لَمْ يَرَ الْإِنْسانُ أَنَّا خَلَقْناهُ مِنْ نُطْفَةٍ فَإِذا هُوَ خَصِيمٌ مُبِينٌ . وَ ضَرَبَ لَنا مَثَلًا وَ نَسِيَ خَلْقَهُ قالَ مَنْ يُحْيِ الْعِظامَ وَ هِيَ رَمِيمٌ . قُلْ يُحْيِيهَا الَّذِي أَنْشَأَها أَوَّلَ مَرَّةٍ وَ هُوَ بِكُلِّ خَلْقٍ عَلِيمٌ »    ( يس ، ركوع 5 ) .\r\n وَ الْأَنْعامَ خَلَقَها لَكُمْ فِيها دِفْءٌ وَ مَنافِعُ وَ مِنْها تَأْكُلُونَ  ( 5 )\r\nو چارپايان را آفريده ؛ براى شما در ايشان پوششى است ( گرم كننده ) ، و منفعت هاى ديگر است ؛ و بعض آنها را مى خوريد .\r\nتفسير : شتر ، گاو و گوسفند ، و امثال آنها را براى شما بيافريد ؛ كه از پشم و موى آنها خيمه و سايبان ، و براى حفاظت از سرما هر نوع پوشاك تهيّه مى كنيد . يكى شير مىدهد ؛ از آن دگر به زراعت « 4 »\r\n\r\n\r\n","description":"","footnote":"\r\n( 1 ) . پيروز گردد .\r\n( 2 ) . ايستادگى مىكند با شاخه و شانه مى كشد !\r\n( 3 ) . براى او\r\n( 4 ) . براى زراعت\r\n","page_name":" 431 ","page_number":455},
  {"content":"\r\n\r\nاستفاده مىشود . فراوانى روغن و غيره به بركت اين جانوران است ؛ از چرم اين حيوانات اجناس قيمتدار به وجود مى آيد ؛ گوشت جانورانى كه در آن كدام « 1 » مضرّت معتدّ به اخلاقى يا بدنى نباشد خورده مىشود ؛ بينوايان را سير مىكند ؛ در تهيّهء ساير خوراكه هاى « 2 » انسان چه قدر دخيل اند .\r\n وَ لَكُمْ فِيها جَمالٌ حِينَ تُرِيحُونَ وَ حِينَ تَسْرَحُونَ  ( 6 )\r\nو شما را در آنها زينتى است ، چون وقت شام از صحرا بازمى آيند ؛ و چون بسوى صحرا به چرا مى روند .\r\nتفسير : مادامى كه چارپايان در طويله محبوس اند ، يا در جنگل پنهان ؛ انعام الهى ( ج ) آشكارا نمى گردد . البتّه « 3 » ، صبح هنگامى كه براى چرا از سرا بيرون مى شوند ، و شامگاه چون سير از چراگاه بازمى گردند ؛ نظاره « 4 » و جمال بديع دارند . مالك آنها چون مى بيند شاد مىشود ، و ديگران نيز مى گويند :\r\nخدا به آن مالدار چه ثروت ارزانى داشته !\r\n وَ تَحْمِلُ أَثْقالَكُمْ إِلى بَلَدٍ لَمْ تَكُونُوا بالِغِيهِ إِلَّا بِشِقِّ الْأَنْفُسِ إِنَّ رَبَّكُمْ لَرَؤُفٌ رَحِيمٌ  ( 7 )\r\nو برمى دارند بارهاى گران شما را بسوى شهرى كه نباشيد شما رسنده بدان ، مگر به مشقّت جان ها ؛ هر آئينه پروردگار شما البتّه بخشاينده ، مهربان است .\r\nتفسير : آنجا كه شما جريده « 5 » و بدون اسباب به دشوارى مى رسيد ؛ اين حيوانات شما و بارهاى\r\n\r\n\r\n","description":"","footnote":"\r\n( 1 ) . هيچ\r\n( 2 ) . خوراكى هاى\r\n( 3 ) . امّا ، ليكن\r\n( 4 ) . منظر\r\n( 5 ) . مجرّد ، پياده\r\n","page_name":" 432 ","page_number":456},
  {"content":"\r\n\r\nگران شما را برداشته ، مى رسانند . چه ، نعمت بزرگ الهى ( ج ) است كه اين حيوانات را براى خدمت شما گماشته ؛ و شما را براى استفاده از آنها مجاز قرار داده . و مهمّات دشوار را به وسيلهء جانوران آسان گردانيده :\r\n  « أَ وَ لَمْ يَرَوْا أَنَّا خَلَقْنا لَهُمْ مِمَّا عَمِلَتْ أَيْدِينا أَنْعاماً فَهُمْ لَها مالِكُونَ . وَ ذَلَّلْناها لَهُمْ فَمِنْها رَكُوبُهُمْ وَ مِنْها يَأْكُلُونَ »   ( يس ، ركوع 5 ) .\r\n وَ الْخَيْلَ وَ الْبِغالَ وَ الْحَمِيرَ لِتَرْكَبُوها وَ زِينَةً \r\nو آفريديم اسپان را و استران و خران را ؛ تا سوار شويد بر آن ، و براى آرايش ؛\r\nتفسير : بر آنها سوار مىشويد ، و بدين ذريعه « 1 » شكوه شما آشكار مىشود .\r\nتنبيه : خرسوارى در عرب عيب نيست ؛ آنجا خرهاى قيمتدار خوش شكل « 2 » تندر و آرام پيدا مىشود ؛ حتّى در مقابل بعض خران ، اسپ « 3 » اهمّيّت ندارد . صاحبدل هندى چه نيكو گفته : در حجاز « خر » نيست ، « خرجان » است !\r\n وَ يَخْلُقُ ما لا تَعْلَمُونَ  ( 8 )\r\nو مى آفريند آنچه نمى دانيد .\r\nتفسير : علاوه بر حيواناتى كه در بالا مذكور شد ، خداوند ( ج ) براى انتفاع شما اشياى ديگرى پيدا كرده « 4 » و خواهد كرد كه اكنون از آن خبر نداريد . درين جمله ، تمام وسايل سوارى كه تا دامن حشر ايجاد شود داخل مىشود .\r\n وَ عَلَى اللَّهِ قَصْدُ السَّبِيلِ وَ مِنْها جائِرٌ \r\nو بر خدا مى رسد راه ( ميانه ) برابر ، و بعض راههاى كج هم است .\r\nتفسير : پيش تر ذكر شد كه شما بر پشت حيوانات سوار مىشويد ، و آن راههاى دشوار را پيموده ، شما را با احمال و اثقالتان به منزل مقصود مى رساند . اكنون به مناسبت آن ، به سير و سياحت روحانى و\r\n\r\n\r\n","description":"","footnote":"\r\n( 1 ) . بدين وسيله\r\n( 2 ) . خوش اندام\r\n( 3 ) . اسب\r\n( 4 ) . پديدار گردانيده ، پديد آورده\r\n","page_name":" 433 ","page_number":457},
  {"content":"\r\n\r\nمعنوى سخن منتقل شد ؛ يعنى ، همچنانكه به طى كردن راه هاى زمينى به منزل مقصود مى رسيد ، راه راستى كه شما را به خدا ( ج ) مى رساند باز است ؛ هركه را كه دانش روشن است ، به دلايل و بصائر متذكّرهء « 1 » فوق غور مىكند ، و بر قدرت عظمت و جبروت الهى ( ج ) ايمان مى آرد ؛ جادّه پيماى راه مستقيم توحيد و تقوى مىشود ؛ بدون انديشه به بارگاه الهى ( ج ) مى رسد . هركه را دانش راست نباشد ؛ توفيق رفتن بر صراط المستقيم دست ندهد ؛ جاودانه در خم و پيچ ضلالت و اوهام سرگردان مى ماند :  « وَ أَنَّ هذا صِراطِي مُسْتَقِيماً فَاتَّبِعُوهُ وَ لا تَتَّبِعُوا السُّبُلَ فَتَفَرَّقَ بِكُمْ عَنْ سَبِيلِهِ »  ( انعام ، ركوع 19 ) .\r\n وَ لَوْ شاءَ لَهَداكُمْ أَجْمَعِينَ  ( 9 )\r\nو اگر خواستى ، راه نمودى شما را همه يك جا .\r\nتفسير : خدا ( ج ) مى توانست همه مردمان را به يك راه روان كند ؛ امّا ، حكمت وى مقتضى نشد كه همه را به اختيار كردن يك راه مجبور گرداند ؛ چنان كه ما پيش تر ازين در مواقع « 2 » متعدّد تشريح داده ايم « 3 » .\r\n هُوَ الَّذِي أَنْزَلَ مِنَ السَّماءِ ماءً لَكُمْ مِنْهُ شَرابٌ وَ مِنْهُ شَجَرٌ فِيهِ تُسِيمُونَ  ( 10 )\r\nاوست آنكه فرودآورد از آسمان آب را براى شما ؛ از آن آشاميدنى است ، و از آن آب درختان است كه در آن مى چرانيد .\r\nتفسير : آب را شايان نوشيدن گردانيد ؛ و از آن درخت و گياه رويانيد ، تا حيوانات شما در آن بچرند .\r\n يُنْبِتُ لَكُمْ بِهِ الزَّرْعَ وَ الزَّيْتُونَ وَ النَّخِيلَ  مى روياند براى شما ، به سبب آب ، زراعت و زيتون را ؛ و درختان خرما\r\n\r\n\r\n","description":"","footnote":"\r\n( 1 ) . مذكوره\r\n( 2 ) . مواضع\r\n( 3 ) . توضيح داده ايم . تشريح كرده ايم .\r\n","page_name":" 434 ","page_number":458},
  {"content":"\r\n\r\n وَ الْأَعْنابَ وَ مِنْ كُلِّ الثَّمَراتِ إِنَّ فِي ذلِكَ لَآيَةً لِقَوْمٍ يَتَفَكَّرُونَ  ( 11 )\r\nو انگور را ؛ و از هر جنس ميوه ها ؛ ( هر آئينه ) در اين نشانه است مرگروهى را كه فكر مى كنند .\r\nتفسير : از آب ، ميوه هاى گوناگون پديد مى آرد كه در شكل و صورت و رنگ و بو و مزه و تأثير ، از هم متفاوت اند ، كه در آن براى غوركنندگان آيت بزرگى از قدرت كامل و صنعت عجيب الهى ( ج ) ظاهر مىشود ؛ زيرا ، بر روى يك زمين ، در فروغ يك خورشيد ، از يك آب و يك هوا ، چه ميوه هاى بوقلمون « 1 » پديد مى آرد .\r\n وَ سَخَّرَ لَكُمُ اللَّيْلَ وَ النَّهارَ وَ الشَّمْسَ وَ الْقَمَرَ وَ النُّجُومُ مُسَخَّراتٌ بِأَمْرِهِ \r\nو مسخّر كرد براى شما شب و روز را ؛ و آفتاب و ماه را ؛ و ستارگان مسخّرند به فرمان وى ؛\r\nتفسير : شب و روز پيوسته و متوالى پديد مى آيد ، تا در كار جهان سكته پيدا نشود ، و مردمان را سكون و آرامش دست دهد . ماه و خورشيد تحت يك نظام معيّن طالع مىشود ، و افول مى نمايد . بسا از فوايد براى انسانها ، از قبيل آمد و شد شب و روز ، به طلوع و غروب خورشيد و ماه مربوط است . حتّى ، اگر نيك غور شود ، بدون آن زندگانى انسان محال است . خداى قدير توانا شمس و قمر و همه اختران را چون مزدوران زبون به كار ما گماشته ، كه مجال ندارند كوچك ترين اهمال و غيره ورزند . از آنجا كه با خورشيد و ماه علايق صريح داريم ؛ و با ساير ستارگان ارتباط فوايد « 2 » و مصالح ما چنان واضح نيست ، شايد ازين\r\n\r\n\r\n","description":"","footnote":"\r\n( 1 ) . رنگارنگ ، هفت رنگ\r\n( 2 ) . منافع\r\n","page_name":" 435 ","page_number":459},
  {"content":"\r\n\r\nجهت است كه آنها را جدا ذكر و به عنوان ديگر بيان كرد ؛ و اللّه اعلم .\r\n  إِنَّ فِي ذلِكَ لَآياتٍ لِقَوْمٍ يَعْقِلُونَ ( 12 ) وَ ما ذَرَأَ لَكُمْ فِي الْأَرْضِ مُخْتَلِفاً أَلْوانُهُ  \r\n( هرآئينه ) در اين ، نشانه هاست مر گروهى را كه درمى يابند .\r\nو مسخّر كرد آنچه آفريد براى شما در زمين ، گوناگون رنگ‌هاى او ؛\r\nتفسير : آن ذات بزرگ و عالى كه اجرام سماوى را به خدمت شما گماشت ، در زمين نيز براى منفعت شما مخلوقات متنوّع بيافريد ، كه در ماهيّت ، رنگ ، بو ، منافع ، خواص ، از هم متمايزند ؛ حيوانات ، جمادات ، نباتات ، بسايط و مركبات هم در آن داخل است .\r\n  إِنَّ فِي ذلِكَ لَآيَةً لِقَوْمٍ يَذَّكَّرُونَ ( 13 ) وَ هُوَ الَّذِي سَخَّرَ الْبَحْرَ لِتَأْكُلُوا مِنْهُ لَحْماً طَرِيًّا وَ تَسْتَخْرِجُوا مِنْهُ حِلْيَةً تَلْبَسُونَها وَ تَرَى الْفُلْكَ مَواخِرَ فِيهِ  \r\n( هر آئينه ) در اين ، نشانه است مر گروهى را كه در آن تعقّل مى كنند ( پند مى پذيرند ) .\r\nو اوست آنكه مسخّر كرد دريا را ، تا بخوريد از آن گوشت تازه ؛ و تا بيرون آريد از وى زيور كه بپوشيد آن را ؛ و مى بينى كشتى ها را رونده در دريا ؛\r\n\r\n","description":"","footnote":"","page_name":" 436 ","page_number":460},
  {"content":"\r\n\r\nترجيح مى دهند ؛ شب و روز غرق محبت آن اند ، و مى خواهند ديگران را نيز به محبّت آن گرفتار نموده ، از طريق رضاى الهى بازدارند . از اين جهت ، درصدد آن اند كه به دين خدا ( ج ) خرده گيرى نمايند ؛ و راه راست را كج ثابت كنند « 1 » ، اينها در حقيقت ، از راه بس دور افتاده اند ؛ بازگشتن شان توقّع نمى شود . هنگامى كه عذاب خدا ( ج ) فرود آيد ، ديدگان اينها نيز باز خواهد شد .\r\n وَ ما أَرْسَلْنا مِنْ رَسُولٍ إِلَّا بِلِسانِ قَوْمِهِ لِيُبَيِّنَ لَهُمْ \r\nو نفرستاديم هيچ پيغامبر را مگر به زبان قوم او ؛ تا بيان كند براى فهم ايشان ؛\r\nتفسير : چنان كه اين كتاب عظيم الشان را جهت هدايت مردم به تو بخشايش كرديم ، در گذشته نيز وسايل هدايت مردم را فراهم مى نموديم . چون به ترتيب طبيعى نخستين مخاطب پيغمبران افراد قومى است كه در ميان آنها مبعوث شده اند ، وحى الهى ( ج ) بر زبان همان قوم فرستاده شد ؛ تا به دانستن و داناندن « 2 » احكام خدا ( ج ) سهولت كامل باشد . امّت حضرت پيغمبر صلّى اللّه عليه و إله و سلّم در دعوت بر تمام جن و انس شامل است ؛ امّا ، زبان قومى كه حضرت در ميان آنها مبعوث گرديد ، عربى بود . اشاعهء هدايت مطابق ترتيب طبيعى به صورتى مقدّر بود كه مخاطبان اولين و شاگردان نخستين پيغمبر صلّى اللّه عليه و إله و سلّم تعليمات و حقايق قرآن را به سهولت بدانند « 3 » ، و حفظ كنند ، تمام اقوام جهان و نسل هاى مابعد به وسيلهء آنها - على قدر درجاتهم - بصبغهء قرآنى رنگين شوند ؛ و چنين شد .\r\nعرب به صحبت « 4 » پيغمبر خويش به ذريعهء « 5 » زبان ملّى خود كه به آن شغف بى شمار داشتند ، بر علوم قرآنى دسترس كافى حاصل نمودند . پس از آن ، بر خاور و باختر جهان متفرّق شدند . روم و فارس را مسخّر نمودند ؛ آنگاه قدرت الهى در عجميان نيز چنان داعيه و عشقى\r\n\r\n\r\n","description":"","footnote":"\r\n( 1 ) . قلمدادكننده معّرفى كنند .\r\n( 2 ) . براى تعلّم و تعليم\r\n( 3 ) . دريابند ، فراگيرند ،\r\n( 4 ) . باهمراهى ، بامصاحبت\r\n( 5 ) . به واسطهء ، به وسيلهء\r\n","page_name":" 437 ","page_number":461},
  {"content":"\r\n\r\nاز روايات و آثار برمى آيد كه زمين را در آغاز خلقت مضطربانه لرزش و جنبشى بود .\r\nخداوند ( ج ) كوه ها را پديد آورد ، تا لرزش وى فرونشيند . در روزگار ما نيز ساينس « 1 » جديد اعتراف مى نمايد كه تا يك اندازهء بزرگ ، وجود كوه ها كثرت زلازل را بازمى دارد . به هرحال ، در مسئلهء حركت و سكون زمين كه حكما در آن اختلاف دارند ، اين آيت نفيا و اثباتا تعلّقى ندارد ؛ زيرا ، آنچه به وسيلهء كوه ها مسدود شده ، حركت دائمى زمين نيست كه در آن اختلاف مى باشد .\r\nتبصره : ( از طرف هيئت مترجمين از اردو به فارسى ) : اگرچه حضرت مولانا شبير احمد صاحب فرموده اند كه در حركت و سكون زمين اين آيات را نفيا و اثباتا دخلى نيست ؛ مگر « 2 » تفسير كبير همين آيت كريمه را دليل نفى حركت مستديرهء زمين گرفته است .\r\n وَ أَنْهاراً \r\nو آفريد جوى ها ؛\r\nتفسير : اگرچه سرچشمهء رودها و درياها در كوه هاست ؛ امّا ، ميدان ها و كوه ها را بريده ، به حكم الهى ( ج ) هزاران كيلومتر مسافه « 3 » را طى مى كنند ، تا در مناطقى مى رسند كه خداوند ( ج ) رزق ساكنان آن را از آن آب مقرّر داشته .\r\n وَ سُبُلًا لَعَلَّكُمْ تَهْتَدُونَ  ( 15 )\r\nو راه ها ؛ تا بود كه شما راهياب شويد .\r\nتفسير : از يك سرزمين به زمين ديگر رفته بتوانيد « 4 » .\r\n وَ عَلاماتٍ \r\nو ( آفريد ) نشانه ها ؛\r\n\r\n\r\n","description":"","footnote":"\r\n( 1 ) . دانش\r\n( 2 ) . ليكن\r\n( 3 ) . مسافت\r\n( 4 ) . بتوانيد برويد .\r\n","page_name":" 438 ","page_number":462},
  {"content":"\r\n\r\nتفسير : كوه ، دريا ، درخت ، پشته ها ، ريگ ؛ غرض « 1 » ، چندين علامات مختلف را استوار فرموده ، تا مسافران به آن وسيله راه صحيح را يافته بتوانند « 2 » . من بعضى از باديه نشينان را ديدم كه خاك را بوئيده ، راه را پيدا مى كردند .\r\n وَ بِالنَّجْمِ هُمْ يَهْتَدُونَ  ( 16 )\r\nو به ستارگان ايشان راه مى يابند .\r\nتفسير : شباهنگام در سفرهاى خشكه « 3 » و دريا به رهنمونى ستارگان توان راه يافت . قطب نما كه وسيلهء رهنمائى مى گردد ، آن نيز به ستارگان ارتباطى دارد .\r\n أَ فَمَنْ يَخْلُقُ كَمَنْ لا يَخْلُقُ أَ فَلا تَذَكَّرُونَ  ( 17 )\r\nآيا كسى كه مى آفريند ، مانند كسى است كه نمى آفريند ؟ ( آيا پند نمى گيريد ) آيا شما نمى سنجيد ؟ !\r\nتفسير : دقّت بايد كرد ، چه قدر حماقت است كه چيزهائى را كه قدرت آفريدن بال مگسى و پاى پشه اى و دانهء جوى و ذرّهء ريگى را ندارند ؛ معبود و مستعان قرار دهند ، و با خداى قدّوس برابر شمرند كه آفرينندهء مخلوقات شگفت انگيزى بوده ، نظام محكم كائنات را قائم مى دارد ! قدرت خداى را به خاطر بياوريد ، و گستاخى انسان را مشاهده كنيد . انسان در حقيقت سخت ناسپاس است !\r\n وَ إِنْ تَعُدُّوا نِعْمَةَ اللَّهِ لا تُحْصُوها \r\nو اگر بشماريد نعمت خدا را ، احاطه نكنيد آن را ؛\r\nتفسير : نعمت هائى كه در بالا ذكر شد ؛ از قبيل مشت نمونه از خروار بود ؛ در حقيقت نعمت هاى وى خارج از حدّحساب شماست .\r\n\r\n\r\n","description":"","footnote":"\r\n( 1 ) . مقصود آنكه\r\n( 2 ) . بتوانند بيابند .\r\n( 3 ) . خشكى\r\n","page_name":" 439 ","page_number":463},
  {"content":"\r\n\r\n إِنَّ اللَّهَ لَغَفُورٌ رَحِيمٌ  ( 18 )\r\n( هر آئينه ) خدا آمرزنده ، مهربان است .\r\nتفسير : كه تواند شكر نعمت هاى بى شمار او را - كما هو حقّه - ادا كند ؟ ! لهذا ، اگر در اداى شكر قصور رود ؛ خدا ( ج ) از تقصير بندگان درمى گذرد ، و بر شكر اندك اجر بزرگ بخشايش مىكند ؛ يا ، هركه پس از كفران نعمت توبه و شكر گذارد ؛ خداى كريم تقصيرات گذشتهء وى را مى بخشد ، و آينده بر وى رحمت مىكند ؛ بل « 1 » در حال ناشكرى نيز بنده را سراسر از رحمت واسع خويش بى نصيب نمى كند ؛ و در اين جهان به هزاران نعمتش سرفراز مىكند .\r\n وَ اللَّهُ يَعْلَمُ ما تُسِرُّونَ وَ ما تُعْلِنُونَ  ( 19 )\r\nو خدا مىداند آنچه پنهان مى داريد ، و آنچه آشكارا مى كنيد .\r\nتفسير : خدا ( ج ) بر احوال ظاهر و باطن همگان بصير است ؛ نيك مىداند كه كدام كس تا كدام حدّ بر نعمت هاى او از دل شكر مى گويد ؛ و كدام كس از جوارح سپاس مى گزارد ؛ و كدام كس ظاهر و باطن وى از اداى حق نعمت يكسر ته است ، و يا ، [ كدام كس 
  ] دلايل و نعمت هاى مذكور فوق را شنيده ، از دل ايمان مى آرد ؛ و كدام كس از دلايل بكلّى عاجز شده ، باز هم حق را نمى پذيرد . خداى تعالى موافق حال هركس ، چنان كه در علم اوست ، معامله مىكند .\r\n وَ الَّذِينَ يَدْعُونَ مِنْ دُونِ اللَّهِ لا يَخْلُقُونَ شَيْئاً وَ هُمْ يُخْلَقُونَ  ( 20 )\r\nو آنان كه مى پرستند كافران ايشان را بجز خدا ، نمى آفرينند چيزى را ، و ايشان آفريده مى شوند .\r\n\r\n\r\n","description":"","footnote":"\r\n( 1 ) . بلكه\r\n","page_name":" 440 ","page_number":464},
  {"content":"\r\n\r\nتفسير : خدا ( ج ) آن است كه انعام بزرگ بى شمار وى در بالا ذكر شد . اكنون ، بى خردى مشركان ملاحظه شود كه در مقابل آفريدگار و داناى كل ، چيزى را انباز قرار دادند كه از آفرينش پر كاهى ناتوان است ؛ بلكه هستى خودشان نيز آفريدهء خداست .\r\n أَمْواتٌ غَيْرُ أَحْياءٍ \r\nمردگان اند ( نه زندگان ) ؛ جان ندارند ؛\r\nتفسير : هرچه را جز خدا ( ج ) مى پرستند ، همه مرده ( و بى جان ) است ؛ خواه بى جان دائمى باشد ، مثل بت ؛ و خواه بى جان موقّتى ، مثل بزرگان رحلت كرده از دنيا ؛ يا ، به اعتبار انجام و مآل ، از مردگان اند ؛ چون مسيح ، روح القدس ، فرشتگان ، كه بعض آنها را مى پرستند ؛ بل بعضى از ممسوخ الفطرتان جن و شيطان را نيز عبادت مى كنند ! وقتى بر همه مرگ آمدنى است ، پس ، آنكه ديگرى بر وى هستى بخشيده باشد ، و هنگامى كه خواهد بازستاند ؛ مى توان وى را خدا ناميد ، و يا شايان پرستش شمرد ؟ !\r\n وَ ما يَشْعُرُونَ أَيَّانَ يُبْعَثُونَ  ( 21 )\r\nو نمى دانند كه كى برانگيخته خواهند شد ؟\r\nتفسير : اينان چه خدايان شگفت اند ! نمى دانند رستاخيز كى برپا مىشود ؟ چه وقت خودشان يا عابدينشان براى حساب و كتاب برمى خيزند ؟ چنين هستى هاى « 1 » مردهء بى خبر را خدا خواندن ، كمال بى خردى است .\r\n إِلهُكُمْ إِلهٌ واحِدٌ فَالَّذِينَ لا يُؤْمِنُونَ بِالْآخِرَةِ قُلُوبُهُمْ مُنْكِرَةٌ وَ هُمْ مُسْتَكْبِرُونَ  ( 22 )\r\nمعبود شما خداى يگانه است ؛ پس آنان كه معتقد نمى شوند به آخرت ، دل هاى ايشان ( ناشناس است ) همه پذيرنده نيست ؛ و ايشان ( سركش اند ) مغرورند .\r\n\r\n\r\n","description":"","footnote":"\r\n( 1 ) . موجودات\r\n","page_name":" 441 ","page_number":465},
  {"content":"\r\n\r\nتفسير : دلايل و شواهدى كه در بالا ذكر شد ، به قدرى صريح و آشكار است ، كه به اندك غور در آن مى توان بر توحيد متيقّن شد . امّا ، جستجو و غور در اين حقايق ، كسى مىكند كه در انديشهء عاقبت خويش باشد ؛ آنان كه به زندگانى بعد الموت يقين ندارند ، و در تدقيق انجام خويش نمى باشند ؛ به دلايل گوش نمى نهند « 1 » ، و به عاقبت زشت كفر ، و زيبائى ايمان التفاتى نمى نمايند . اعتراف به توحيد و احترام به پيغمبران در قلوب اينها از كجا پديد آيد .\r\n لا جَرَمَ أَنَّ اللَّهَ يَعْلَمُ ما يُسِرُّونَ وَ ما يُعْلِنُونَ إِنَّهُ لا يُحِبُّ الْمُسْتَكْبِرِينَ  ( 23 )\r\nبى شبهه است ( هر آئينه ) خدا مىداند آنچه پنهان مى دارند ، و آنچه آشكار مى كنند ؛ هر آئينه او دوست نمى دارد سركشان را .\r\nتفسير : كبر و غرور ، چيزى پسنديده و خوب نيست ؛ انسان به و بال عاقبت آن گرفتار مىشود .\r\nانكار از توحيد كه در قلوب شماست ، و اظهار غرور و خودستائى كه از رفتار و كردار شما آشكار است ، همه در علم الهى ( ج ) موجود است ، و اوست كه شما را به كيفر گناهان پوشيده و پيدايتان مى رساند .\r\n وَ إِذا قِيلَ لَهُمْ ما ذا أَنْزَلَ رَبُّكُمْ قالُوا أَساطِيرُ الْأَوَّلِينَ  ( 24 )\r\nو چون گفته شود به ايشان : چيست آنچه فروفرستاده است پروردگار شما ؟ گويند :\r\nافسانه هاى پيشينان است .\r\nتفسير : اگر بى خبران به غرض تحقيق ، و يا دانايان براى آزمودن ، از اين مكذّبين بپرسند ؛ يا مكذّبان به تمسخر و استهزا از يكديگر سؤال كنند : « پروردگار شما چه فرستاده ؟ » يعنى ، قرآن كه پيغمبر آن\r\n\r\n\r\n","description":"","footnote":"\r\n( 1 ) . گوش ( فرا ) نمى دهند ،\r\n","page_name":" 442 ","page_number":466},
  {"content":"\r\n\r\nرا نازل كردهء خدا معرّفى مىكند ، به زعم شما چيست ؟ و محمّد ( ص ) در اين دعوى تا چه اندازه صادق است ؟\r\nآنها - معاذ اللّه - به جواب چنين گويند كه جز سخنان كهنه و داستان هاى فرسوده و نامستند از ملل قديم ( مانند توحيد و نبوّت و جنّت و دوزخ و غيره ) چيزى در قرآن ذكر نشده .\r\n لِيَحْمِلُوا أَوْزارَهُمْ كامِلَةً يَوْمَ الْقِيامَةِ وَ مِنْ أَوْزارِ الَّذِينَ يُضِلُّونَهُمْ بِغَيْرِ عِلْمٍ أَلا ساءَ ما يَزِرُونَ  ( 25 )\r\nتا بردارند بار ( گناهان ) خود را بالتّمام روز قيامت ، و بردارند پاره اى از بار ( گناهان ) آنان كه گمراه مى سازند ايشان را ، به غير تحقيق ( دانش ) ؛ آگاه شويد ، بد است بارى كه برمى دارند !\r\nتفسير : غرض آنها از اين گفتار آن است كه - معاذ اللّه - قرآن كريم را در نظر مردم بى اهمّيّت قرار دهند ، و سايرين را نيز با خود گمراه گردانند ؛ و برعلاوهء بار ضلال و كفر كه از خود دارند ، به سبب اضلال و اغوا از ديگران چيزى به طور سربارى بر پشت خود تحميل « 1 » كنند . ببينيد ، چه بدبار است كه بر دوش خود مى گذارند !\r\nدر حديث است : « و من دعا الى ضلالة كان عليه من الاثم مثل آثام من اتّبعه لا ينقص ذلك من آثامهم شيئا ؛ قال اللّه تعالى :  « وَ لَيَحْمِلُنَّ أَثْقالَهُمْ وَ أَثْقالًا مَعَ أَثْقالِهِمْ »  ( عنكبوت ، ركوع 1 ) .\r\n قَدْ مَكَرَ الَّذِينَ مِنْ قَبْلِهِمْ فَأَتَى اللَّهُ  هر آئينه فريب كردند آنان كه پيش از ايشان بودند ؛ پس بيامد فرمان خدا\r\n\r\n\r\n","description":"","footnote":"\r\n( 1 ) . حمل كنند .\r\n","page_name":" 443 ","page_number":467},
  {"content":"\r\n\r\n بُنْيانَهُمْ مِنَ الْقَواعِدِ فَخَرَّ عَلَيْهِمُ السَّقْفُ مِنْ فَوْقِهِمْ وَ أَتاهُمُ الْعَذابُ مِنْ حَيْثُ لا يَشْعُرُونَ  ( 26 )\r\nبسوى عمارت ايشان از جانب بنيادها ؛ پس ، افتاد بر ايشان سقف از بالاى ايشان ؛ و آمد بديشان عذاب از آنجا كه نمى دانستند .\r\nتفسير : تدابيرى كه به غرض گمراهى مردم و بى اهمّيّت نشان دادن پيغام حق اتّخاذ نموده بودند ، امروز جارى است . پيش ازين ، ساير ملل نيز در قبال انبياء - عليهم السلام - كرده بودند ، و كاخ بزرگ و رفيعى از مكر و تلبيس برافراشته بودند ؛ چون فرمان خدا ( ج ) فرارسيد ، بنيادهاى آن متزلزل شد ؛ به يك تكان عذاب الهى ( ج ) چيزى را كه استوار كرده بودند بر آنها فرود آمد ، و همه در زير خاك توده هاى آن شدند . مطلب « 1 » اين است كه تدابيرشان معكوس شده ، به ضررشان تمام شد ؛ و وسايلى كه براى غلبه و حفاظت خويش داشتند ، سبب فنا و هلاكشان گرديد ؛ بلكه عمارات بعضى به صورت حسى نيز واژگونه « 2 » شد .\r\n ثُمَّ يَوْمَ الْقِيامَةِ يُخْزِيهِمْ وَ يَقُولُ أَيْنَ شُرَكائِيَ الَّذِينَ كُنْتُمْ تُشَاقُّونَ فِيهِمْ \r\nباز ، روز قيامت رسوا كند ايشان را ، و گويد : كجااند شريكان من كه بوديد شما خلاف مى كرديد ( با پيغمبر و مؤمنان ) در شأن ايشان ؟ !\r\nتفسير : امروز آن انبازان كه در حمايت آنان با پيغمبران ما هميشه ستيزه مى كرديد ، كجايند كه به نصرت شما نمى آيند ؟ !  « هَلْ يَنْصُرُونَكُمْ أَوْ يَنْتَصِرُونَ »  ( شعراء ، ركوع 5 ) ؛  « فَما لَهُ مِنْ قُوَّةٍ وَ لا ناصِرٍ »  ( طارق ، ركوع 1 ) . اين گفتار براى رسوا كردن آنهاست ؛ يا ، مراد از رسوا كردن در جهنّم درآوردن ، و پردهء\r\n\r\n\r\n","description":"","footnote":"\r\n( 1 ) . مقصود\r\n( 2 ) . باژگونه ، واژگون\r\n","page_name":" 444 ","page_number":468},
  {"content":"\r\n\r\nمكر آنها را دريدن است :  « إِنَّكَ مَنْ تُدْخِلِ النَّارَ فَقَدْ أَخْزَيْتَهُ »  ( آل عمران ، ركوع 20 ) .\r\n قالَ الَّذِينَ أُوتُوا الْعِلْمَ إِنَّ الْخِزْيَ الْيَوْمَ وَ السُّوءَ عَلَى الْكافِرِينَ  ( 27 )\r\nگويند آنان كه داده شده اند علم : هر آئينه رسوائى درين روز و بدى ( يعنى عذاب ) بر كافران است .\r\nتفسير : آنها چه جواب داده توانند « 1 » ؟ ! البتّه در آن وقت پيغمبران و ديگر كارآگهان به اين مكّاران دغاباز « 2 » گويند : آنچه ما مى گفتيم ديديد كه امروز هر بدى و رسوائى مخصوص منكران حق است ؟ !\r\n الَّذِينَ تَتَوَفَّاهُمُ الْمَلائِكَةُ ظالِمِي أَنْفُسِهِمْ \r\nآنان كه قبض ارواح ايشان مى كردند فرشتگان ، حال آنكه ستمگار بودند بر خويش ؛\r\nتفسير : شرك و كفر را اختيار ، و به نفس خود بد مى كردند ؛ عاقبت در اين حالت فرشتگان براى اخراج روح آنها آمدند . خلاصه ، خاتمهء آنها به شرك و كفر شد ؛ العياذ باللّه .\r\n فَأَلْقَوُا السَّلَمَ ما كُنَّا نَعْمَلُ مِنْ سُوءٍ ) \r\nپس ، انداختند انقياد را ، گفتند : نبوديم ما كه عمل كنيم هيچ بدى ؛\r\nتفسير : در آن هنگام ، فخر و غرورشان زايل مىشود ؛ از هرگونه بدى و سركشى كه در دنيا كرده بودند ، انكار مى ورزند ؛ و به اظهار اطاعت و وفا مى پردازند ؛ و گويند : هرگز كار بد از ما سرنزده ، و جاودانه نيكوكردار بوديم !  « يَوْمَ يَبْعَثُهُمُ اللَّهُ جَمِيعاً فَيَحْلِفُونَ لَهُ كَما يَحْلِفُونَ لَكُمْ وَ يَحْسَبُونَ أَنَّهُمْ عَلى شَيْءٍ أَلا إِنَّهُمْ هُمُ الْكاذِبُونَ »  ، ( مجادله ، ركوع 3 ) .\r\n\r\n\r\n","description":"","footnote":"\r\n( 1 ) . مى توانند بدهند ؟ !\r\n( 2 ) . دغل باز ، نيرنگ‌باز\r\n","page_name":" 445 ","page_number":469},
  {"content":"\r\n\r\n بَلى إِنَّ اللَّهَ عَلِيمٌ بِما كُنْتُمْ تَعْمَلُونَ  ( 28 )\r\nآرى ، هر آئينه خدا داناست به آنچه مى كرديد .\r\nتفسير : مى خواهيد خدا را فريب دهيد ؟ ! هر عمل شما در علم اوست . امروز ، مكر و دروغ شما را از سزاى خدا ( ج ) نجات داده نمى تواند « 1 » ؛ اكنون هنگام آن فرارسيد كه به كيفر كردار خود رسيد .\r\n  فَادْخُلُوا أَبْوابَ جَهَنَّمَ خالِدِينَ فِيها فَلَبِئْسَ مَثْوَى الْمُتَكَبِّرِينَ ( 29 ) * وَ قِيلَ لِلَّذِينَ اتَّقَوْا ما ذا أَنْزَلَ رَبُّكُمْ قالُوا خَيْراً لِلَّذِينَ أَحْسَنُوا فِي هذِهِ الدُّنْيا حَسَنَةٌ  \r\nپس درآئيد به دروازه هاى دوزخ ، جاويدان در آنجا ؛ پس بد است جاى سركشان ( دوزخ ) .\r\nو گفته شد متّقيان را : چيست آنچه فروفرستاد پروردگار شما ؟ گفتند : فرود آورده است بهترين سخن را ! مر آنان را كه نيكوكارى كردند در اين سراى ، برايشان حالت نيك است ؛\r\nتفسير : اينجا در مقابل خودپسندان احوال پرهيزگاران بيان مىشود . چون دربارهء قرآن از آنها پرسيده شود كه پروردگار شما چه فروفرستاده ؛ با كمال عقيده و ادب گويند : « سخن نيكى كه سراپا خير و بركت است » . اين گروه بايد بدانند كه هركه در اين جهان نيكوكارى مىكند ، در آن جهان به ثمر خوشگوار آن نايل مىشود ؛ در بارگاه الهى ( ج ) كوچك ترين رنج‌ها و نيكوئى آن مردم ضايع نمى گردد .\r\n\r\n\r\n","description":"","footnote":"\r\n( 1 ) . نمى تواند نجات بدهد ؛\r\n","page_name":" 446 ","page_number":470},
  {"content":"\r\n\r\n وَ لَدارُ الْآخِرَةِ خَيْرٌ وَ لَنِعْمَ دارُ الْمُتَّقِينَ  ( 30 )\r\nو ( هر آئينه ) سراى آخرت بهتر است ؛ و ( هر آئينه ) نيكو سراى متّقيان است ( آخرت ) .\r\nتفسير : محاسن و نعمت هاى آخرت در بيان نگنجد ؛ هر نعمتى كه در دنيا و مافيها است ، در مقابل كوچك ترين نعمت جنّت هيچ است .\r\n جَنَّاتُ عَدْنٍ يَدْخُلُونَها تَجْرِي مِنْ تَحْتِهَا الْأَنْهارُ لَهُمْ فِيها ما يَشاؤُنَ \r\nبوستان هاى هميشه ماندنى ؛ درآيند آنجا ؛ مى رود زير آن جوى ها ؛ ايشانراست آنجا هرچه خواهند ؛\r\nتفسير : بهشتيان را راحت هاى جسمانى و مسرّت هاى روحانى ، هرچه بخواهند بدان نايل گردند  « وَ فِيها ما تَشْتَهِيهِ الْأَنْفُسُ وَ تَلَذُّ الْأَعْيُنُ ، وَ أَنْتُمْ فِيها خالِدُونَ »  ( زخرف ، ركوع 7 ) .\r\n كَذلِكَ يَجْزِي اللَّهُ الْمُتَّقِينَ  ( 31 )\r\nهمچنين جزا مىدهد خدا متّقيان را .\r\nتفسير : همه كسانى كه از كفر و شرك و فسق و عصيان پرهيز مى كنند ، به پاداش نيك رسند .\r\n\r\n","description":"","footnote":"","page_name":" 447 ","page_number":471},
  {"content":"\r\n\r\n الَّذِينَ تَتَوَفَّاهُمُ الْمَلائِكَةُ طَيِّبِينَ \r\nآنان كه قبض ارواح ايشان مى كنند فرشتگان ، درحالى كه آنها پاك باشند از شوائب شرك ؛\r\nتفسير : تا هنگام مرگ روان هايشان از نجاست كفر و شرك ، و از آلايش فسق و فجور پاك ، و در اثر معرفت و محبّت صحيح حق تعالى ، به كمال رضائيّت « 1 » و انشراح قلب ، بلكه به ذوق و اشتياق تمام ، جان خود را به جان آفرين مى سپرند .\r\n يَقُولُونَ سَلامٌ عَلَيْكُمْ ادْخُلُوا الْجَنَّةَ \r\nگويند فرشتگان : سلام بر شما باد ! درآئيد به بهشت ؛\r\nتفسير : انسان پس از مردن به طور روحانى به جنّت يا دوزخ داخل مىشود ؛ امّا ، به حيثيّت جسمانى بعد از حشر بطور كامل داخل مى گردد ؛ شايد درين بشارت اشارت به هردو نوع دخول باشد .\r\n بِما كُنْتُمْ تَعْمَلُونَ  ( 32 )\r\nبسبب آنچه بوديد كه عمل مى كرديد .\r\nتفسير : عمل شما يكى از وسايل عاديّهء دخول جنّت است ، و اسباب حقيقى آن رحمت الهى ( ج ) است ، چنان كه در حديث است : « الّا ان يتغمّدنى اللّه برحمته » .\r\n هَلْ يَنْظُرُونَ إِلَّا أَنْ تَأْتِيَهُمُ الْمَلائِكَةُ أَوْ يَأْتِيَ أَمْرُ رَبِّكَ \r\nانتظار نمى كشند كافران مگر آنكه بيايد به ايشان فرشتگان ؛ يا بيايد فرمان پروردگار تو ؛\r\n\r\n\r\n","description":"","footnote":"\r\n( 1 ) . رضامندى ، رضايت\r\n","page_name":" 448 ","page_number":472},
  {"content":"\r\n\r\nتفسير : پس از بيان محاسن و برترى و امتياز بهشت ، به غافلان تنبيه مىشود : آنان كه بر حشمت دنيا مغرور شده آخرت را فراموش كرده اند ، و درصدد اصلاح عاقبت خود نيستند ؛ آيا اينها منتظرند كه چون فرشتگان به غرض قبض ارواح فرودآيند ، يا در آن هنگام كه روز رستاخيز موافق فرمان خدا ( ج ) برپا شود ، يا فرمان كيفر گنهگاران فرارسد ، و آن احوال را به چشم سر مشاهده كنند ؛ در آن هنگام ايمان مى آرند ، و حالت خود را اصلاح مى نمايند ؟ در آن وقت ، ايمان يا رجوع و توبه سودى ندهد ! زنهار ، پيش از آنكه موت فرارسد براى حيات بعد الموت آمادگى بايد كرد « 1 » ؛ و قبل از آنكه عذاب فرود آيد ، تدبير نجات از آن بايد اتّخاذ نمود .\r\n  كَذلِكَ فَعَلَ الَّذِينَ مِنْ قَبْلِهِمْ وَ ما ظَلَمَهُمُ اللَّهُ وَ لكِنْ كانُوا أَنْفُسَهُمْ يَظْلِمُونَ ( 33 ) فَأَصابَهُمْ سَيِّئاتُ ما عَمِلُوا وَ حاقَ بِهِمْ ما كانُوا بِهِ يَسْتَهْزِؤُنَ   ( 34 )\r\nهمچنين كردند آنان كه پيش از ايشان بودند ؛ و ستم نكرد بر ايشان خدا ؛ و ليكن بودند بر نفس هاى خود ستم مى كردند .\r\nپس رسيد به ايشان جزاى آن بدى ها كه كردند ؛ و فرودآمد به ايشان آنچه به آن استهزا مى كردند .\r\nتفسير : معاندان پيشين نيز چنين در نشئهء غرور و غفلت مستغرق بودند ، و در پرستش باطل مداومت مى كردند ؛ هنگام توبه ، توبه ننمودند ؛ تا آخر حال به مخالفت و تكذيب پيغمبران پرداختند ، و بر گفتار ايشان استهزا كردند ؛ عاقبت مجازات كردارهايشان پيششان آمد ، و عذاب الهى ( ج ) را كه بر آن\r\n\r\n\r\n","description":"","footnote":"\r\n( 1 ) . كسب كرد ، پيدا كرد ؛\r\n","page_name":" 449 ","page_number":473},
  {"content":"\r\n\r\nسخريّه مى كردند ، به چشم ديدند ؛ و استهزا بر خودشان بازگشت . راه گريز و نجات نماند ؛ جزاى شرارت خود را ديدند ؛ هرچه كشتند ، درويدند ؛ خدا ( ج ) با آنها دشمنى نداشت ؛ در حضرت او تعدّى و ظلم راه ندارد ؛ به پاى خود تيشه زدند ؛ ديگران را چه زيان رسانيدند .\r\n وَ قالَ الَّذِينَ أَشْرَكُوا لَوْ شاءَ اللَّهُ ما عَبَدْنا مِنْ دُونِهِ مِنْ شَيْءٍ نَحْنُ وَ لا آباؤُنا وَ لا حَرَّمْنا مِنْ دُونِهِ مِنْ شَيْءٍ \r\nو گفتند آنان كه شرك آوردند : اگر خواستى خدا ، نمى پرستيديم بجز وى هيچ چيزى را ؛ ( نه ) ما و نه پدران ما ؛ و حرام نمى دانستيم به غير فرمان وى هيچ چيزى را ؛\r\nتفسير : پس از اينجا ، ترديد « 1 » دلايل باطل لا طايلى كه مشركان براى استحسان و جواز شرك و اعمال مشركانهء خويش پيش مى كردند « 2 » آغاز مىشود . خلاصه « 3 » ، اگر غير اللّه را عبادت نمودن و بعضى حيوانات را مانند بحيره و سائبه و غيره حرام گردانيدن ، به دو امر بى سند مى بود ؛ و خدا ( ج ) آن را نمى پسنديد ؛ ما را چه سان به تعميل « 4 » آن مى گذاشت ؟ ! اگر بر خلاف مرضاى وى « 5 » كارى مى كرديم ، از آن ما را بازمى داشت ، و اگر باز نمى آمديم سزا مى داد ؛ در صورتى كه چنين نشد ، دليل بر آن است كه كارهاى ما در بارگاه الهى ( ج ) ناپسنديده نيست ! در پارهء هشتم ، در ربع دوم ، در آيت  « سَيَقُولُ الَّذِينَ أَشْرَكُوا لَوْ شاءَ اللَّهُ »  جواب اين شبههء مشركان را به تفصيل داده ايم ؛ ملاحظه شود .\r\n\r\n\r\n","description":"","footnote":"\r\n( 1 ) . تكذيب ، ردّ ، تخطئه\r\n( 2 ) . مطرح مى كردند\r\n( 3 ) . خلاصه آنكه\r\n( 4 ) . اجراى\r\n( 5 ) . مرضات وى ، رضاى وى\r\n","page_name":" 450 ","page_number":474},
  {"content":"\r\n\r\n كَذلِكَ فَعَلَ الَّذِينَ مِنْ قَبْلِهِمْ فَهَلْ عَلَى الرُّسُلِ إِلَّا الْبَلاغُ الْمُبِينُ  ( 35 )\r\nهمچنين كردند آنان كه پيش از ايشان بودند ؛ پس نيست بر پيغامبران بجز خبر رسانيدن آشكارا .\r\nتفسير : اين گفتار مشركان كه گويند : از طرف خدا ( ج ) ممنوع قرار داده نشده ! غلط است . خداوند از آغاز آفرينش تا امروز پيغمبران را حسب مصلحت و ضرورت فرستاده ؛ آنها مأمور بودند كه مردم را از شرك و اعمال آن باز دارند ؛ و اعلان نمايند كه كدام كار در بارگاه احديت مقبول ، و كدام كار ناپسند است ؛ و عاقبت هريك را توضيح دهند . امّا اين امر ، كه چرا خداوند مردم را به طور تكوينى مجبور به عدم تعميل « 1 » سيّئات نگردانيد ، كه كار بد را كرده نمى توانستند ؛ منافى حكمت وى بود ، و ما قبلا چند جا در اين موضوع بحث كرده ايم . ماند امر ديگر كه گفته اند ؛ و آن امر اين است كه هركه گفتار پيغمبران را تعميل نمى كرد ، « 2 » بايد همان دم به سزا مى رسيد [ جواب 
  ] است : بسا اقوامى كه در دنيا به سزاى عبرت انگيز رسيده اند ؛ چنان كه در آيت آينده مذكور است ؛ البته هيچ ضرورت ندارد ، نه عقلا و نه نقلا ، كه به مجرّد ارتكاب گناه سزا داده شود ، و گنهگار را اندك مهلتى نبوده ، براى اصلاح و توبه موقع نباشد .\r\nحضرت شاه ( رح ) مى نگارد : اين سخن بى خردان است كه گويند اگر خدا ( ج ) اين كار را نپسنديدى ، توفيق به ارتكاب ندادى ! البتّه ، نزد هر فرقه كار بدى موجود است كه از آنها به ظهور مى آيد ، پس چگونه خدا ( ج ) آنها را به ارتكاب آن مى گذارد « 3 » ؟ آيا خدا از منع آنها عاجز بود ؟ ! در اينجا جواب اجمالى داده شده ؛ يعنى ، پيغمبران هميشه مردم را از سيّئات بازداشته اند ؛ هركه را نصيب بود ، هدايت يافت ؛ و هركه نصيبش نبود ، بر باد رفت . خدا ( ج ) انسان را فى الجمله توان كسب و اختيار داده ، و آزاد مى گذارد ؛ چون خشت و سنگ مجبور ، يا به سان حيوانات عملش را محدود نمى كند ؛ بلكه وى را به سعى « 4 » و افزونى موقع « 5 » مىدهد .\r\n\r\n\r\n","description":"","footnote":"\r\n( 1 ) . عدم اعمال ، عدم اجرا ، انجام ندادن\r\n( 2 ) . عمل نمى كرد ، انجام نمى داد ،\r\n( 3 ) . وامى گذارد ؟\r\n( 4 ) . براى كوشش\r\n( 5 ) . فرصت\r\n","page_name":" 451 ","page_number":475},
  {"content":"\r\n\r\n وَ لَقَدْ بَعَثْنا فِي كُلِّ أُمَّةٍ رَسُولًا \r\nو ( هر آئينه ) فرستاديم در هر گروهى پيغامبرى را ؛\r\nتفسير : هريك پيغمبر را به روزگار خودش ؛ و در آخر ، پيغمبر عربى را ( ص ) رسول الثّقلين مبعوث گردانيد ، اين آيت مستلزم آن نيست كه در هر قوم و قريه بلاواسطه پيغمبرى فرستاده شود ؛ شايد پيغمبرى در قومى فرود آيد ، و نائبان وى - كه مى توان آنها را « هادى » و « نذير » ناميد - در اقوام ديگر فرستاده شوند ؛ گويا ، فرستادن آنها به واسطهء فرستاده شدن همان پيغمبر است ؛ و اللّه اعلم .\r\n أَنِ اعْبُدُوا اللَّهَ وَ اجْتَنِبُوا الطَّاغُوتَ \r\nكه عبادت كنيد خدا را ، و احتراز كنيد از بتان ؛\r\nتفسير : حضرت شاه صاحب مى نگارد : هر خودستائى كه به ناحق و بدون سند ، لاف سردارى و كلان كارى مى زند ؛ « طاغوت » گفته مىشود . بت ، شيطان ستمگار ، و غيره ، مفسدين ؛ همه در آن داخل است .\r\n فَمِنْهُمْ مَنْ هَدَى اللَّهُ وَ مِنْهُمْ مَنْ حَقَّتْ عَلَيْهِ الضَّلالَةُ فَسِيرُوا فِي الْأَرْضِ فَانْظُرُوا كَيْفَ كانَ عاقِبَةُ الْمُكَذِّبِينَ  ( 36 )\r\nپس ، از ايشان كسى بود كه راه نمودش خدا ؛ و از ايشان كسى بود كه ثابت شد بر وى گمراهى ؛ پس سير كنيد در زمين ، پس بنگريد چگونه شد آخر كار تكذيب كنندگان .\r\n\r\n","description":"","footnote":"","page_name":" 452 ","page_number":476},
  {"content":"\r\n\r\n إِنْ تَحْرِصْ عَلى هُداهُمْ فَإِنَّ اللَّهَ لا يَهْدِي مَنْ يُضِلُّ وَ ما لَهُمْ مِنْ ناصِرِينَ  ( 37 )\r\nاگر طمع ( كوشش ) كنى بر هدايت ايشان ؛ پس هر آئينه خدا راه نمى نمايد آن را كه گمراه مى سازد ؛ و نيست ايشان را هيچ يارى دهنده .\r\nتفسير : آنكه را « 1 » خدا ( ج ) بنابر قصور استعداد و سوء اختيار خودش گمراه كند ؛ كس نتواند كه به راه آورد ، و از سزاى خدائى نجات دهد . حرص تو به رهنمونى « 2 » آنها سودى نبخشد . چرا خود را در غم آنها ملول مى دارى ؟ !\r\n وَ أَقْسَمُوا بِاللَّهِ جَهْدَ أَيْمانِهِمْ لا يَبْعَثُ اللَّهُ مَنْ يَمُوتُ \r\nو قسم خوردند به خدا ، محكم ترين سوگندهاى ايشان ؛ نه برانگيزد خدا آن را كه بميرد ؛\r\nتفسير : كفّار قسم مى خوردند كه پس از مرگ ديگر زندگى نباشد ؛ ترس از عذاب براى چيست ؟\r\nاين همه ساخته كارى است .\r\n بَلى وَعْداً عَلَيْهِ حَقًّا وَ لكِنَّ أَكْثَرَ  آرى ( برانگيزد ) ؛ وعدهء درست لازم شده بر وى ؛ و ليكن اكثر\r\n\r\n\r\n","description":"","footnote":"\r\n( 1 ) . آنكس را كه ، آن را كه\r\n( 2 ) . راهنمايى\r\n","page_name":" 453 ","page_number":477},
  {"content":"\r\n\r\n النَّاسِ لا يَعْلَمُونَ  ( 38 )\r\nمردمان نمى دانند .\r\nتفسير : از انكار و سوگند شما ، پيمان استوار خدا ( ج ) را تزلزلى وارد نشود . پيمان وى ايفاشدنى است . انكار ازين حقائق « 1 » ثابت در حقيقت اثبات جهل خود شماست . كسانى كه از علم محيط خدا ( ج ) ، از شئون حكمت ( قدرت ) ، از راز تكوين ، و غرض و غايت آن آگاهند ؛ هرگز نمى توانند از بعث بعد الموت « 2 » انكار كنند . چه قدر بجاست : « الناس اعداء ما جهلوا » .\r\n لِيُبَيِّنَ لَهُمُ الَّذِي يَخْتَلِفُونَ فِيهِ وَ لِيَعْلَمَ الَّذِينَ كَفَرُوا أَنَّهُمْ كانُوا كاذِبِينَ  ( 39 )\r\n( آرى برانگيزد ) تا بيان كند براى ايشان آنچه اختلاف مى كنند در آن ؛ و تا بدانند كافران كه ايشان بودند دروغگوى .\r\nتفسير : معاد ( آمدن قيامت ، و غيره ) عين حكمت است ؛ اگر پس از مرگ زندگى ديگر نباشد ، نتائج كامل و روشن اعمال و احوال مختلف گيتى چه سان هويدا گردد ؟ اختلافات اين جهان در آن جهان به طور قطعى فيصله مىشود . آنگاه ، منكران را روشن شود كه راست بود آنچه از آن انكار مى كردند ، و سوگند مى خوردند ؛ و نيز اين قسم خواران دروغ مى گفتند .\r\nحضرت شاه ( رح ) مى نگارد : بسا از امور در اين جهان مشتبه ماند ؛ يعنى ، كسانى خدا را پذيرفتند ، و كسانى انكار ورزيدند ؛ پس لازم است جهانى ديگر برپا شود ، تا اختلافات تحقيق ، و راست از دروغ جدا شود ؛ و مطيعان و منكران را جزاى كردارشان پيش آيد .\r\n إِنَّما قَوْلُنا لِشَيْءٍ إِذا أَرَدْناهُ أَنْ نَقُولَ لَهُ  جز اين نيست قول ما چيزى را چون خواهيم آفريدن او را كه گوئيم مر آن چيز را :\r\n\r\n\r\n","description":"","footnote":"\r\n( 1 ) . انكار اين حقائق\r\n( 2 ) . زنده شدن پس از مرگ را\r\n","page_name":" 454 ","page_number":478},
  {"content":"\r\n\r\n كُنْ فَيَكُونُ  ( 40 )\r\nبشو ! پس مىشود .\r\nتفسير : مردگان را دوباره زنده كردن چه دشوار است .\r\nتنبيه : مبحث  « كُنْ فَيَكُونُ » *  در ركوع چهاردهم سورهء بقره ، در آيت  « وَ قالَتِ الْيَهُودُ *  - الآية » ملاحظه شود . مقصد اين است كه مراد خدا ( ج ) به قدر يك طرفة العين از ارادهء او تخلف نمى شود . خلاصهء آيت اينست كه پس از ارادهء الهى ( ج ) مراد با كمال آسانى و شتاب واقع مىشود ، و هيچ مانعى و عايقى به آن « 1 » مزاحمت نمى تواند كرد .\r\n وَ الَّذِينَ هاجَرُوا فِي اللَّهِ مِنْ بَعْدِ ما ظُلِمُوا لَنُبَوِّئَنَّهُمْ فِي الدُّنْيا حَسَنَةً وَ لَأَجْرُ الْآخِرَةِ أَكْبَرُ لَوْ كانُوا يَعْلَمُونَ  ( 41 )\r\nو آنان كه ترك ديار خود كردند براى خدا ، بعد از آنكه ستم كرده شد بر ايشان ؛ البتّه جاى دهيم ايشان را در دنيا ( شهرى ) نيكو ؛ و ( هر آئينه ) مزد آخرت بزرگ‌تر است ؛ اگر مى دانستند .\r\nتفسير : براى سلسلهء مجازات ، و براى اينكه نتيجهء طاعت و معصيت ، كامل « 2 » ظاهر گردد ؛ بعث بعد الموت ضرورى است . بسا بندگان باوفاى خدا ( ج ) كه رنج و سختى اين جهان را تحمّل كرده ، دنيا را پدرود « 3 » گفته اند ؛ آيا قربانى هاى آنان ضايع مىشود ؟ هرگز ، نى ! هركه در حمايت حق و طلب رضاى الهى ( ج ) رنج ستمگاران را تحمّل نموده ، و ايذاهاى گوناگون ديدند ؛ حتّى مجبور شده ، دار و ديار ؛ خويش و اقارب ، عزّت و آسايش ، و تمام چيزها را در راه خدا ( ج ) نثار كردند ؛ يقينا ، به صلهء رنج و وفاى خويش نايل\r\n\r\n\r\n","description":"","footnote":"\r\n( 1 ) . براى آن\r\n( 2 ) . كاملا ، تماما\r\n( 3 ) . بدرود\r\n","page_name":" 455 ","page_number":479},
  {"content":"\r\n\r\nمى شوند . از اين جمله ، كسانى كه زنده مى مانند ، اندك ثمرهء قربانى هاى خود را اوّل در اين جهان مى چشند ؛ يعنى ، به آنان كه وطنشان را ترك داده اند « 1 » ، آرامگاه خوبتر داده مىشود ؛ منزلى بهتر ، برادرانى همدردتر ، رزقى فراخ تر ، عزّتى بيشتر ، خواه مخواه « 2 » مى يابند ؛ بل « 3 » بر آنان كه ايشان را از وطن خارج كرده بودند ، فيروز گردند ، و حكمران جهان و پيشواى پرهيزكاران شوند ؛ و پس از اين ، آنهمه مقامات و مدارج رفيعى كه در آخرت بدان و اصل مى شوند ، برتر از قياس است ؛ و ديگران هم كه از سعادت هجرت محرومند ، اگر به اجر و ثواب آن جهان متيقّن شوند ، دار و ديار را ترك گفته ، يكسر در راه خدا ( ج ) هجرت خواهند كرد .\r\nتنبيه : اين بيان ما مبنى بر عموم الفاظ آيت است ( و هو منقول فى روح المعانى عن بعضهم ) ؛ نزد عامّهء مفسران ، اين آيت دربارهء آن هشتاد تن اصحاب است كه در اوائل از جور كفّار مكّه به ستوه آمده ، به حبشه هجرت كردند ؛ زيرا ، نزد اكثر اين آيت مكّى و قبل از هجرت به مدينهء مكرّمه فرود آمده است .\r\nعاقبت به اين مهاجران قرارگاه نيكو در مدينه عنايت فرمود : « رضى اللّه عنهم و رضوا عنه » .\r\n الَّذِينَ صَبَرُوا وَ عَلى رَبِّهِمْ يَتَوَكَّلُونَ  ( 42 )\r\nآنان كه صبر كردند ؛ و بر پروردگار خود توكّل مى نمايند .\r\nتفسير : از هيچگونه ستم و محنت نترسيدند ؛ به دورى وطن محبوب و هجر ياران و نزديكان متأثّر نشدند ؛ از راه رضاى خدا هرگز نلغزيدند ؛ از همه سو جدا و به خداى يگانه پيوستند ؛ بر امداد و وعده هاى خداوند تعالى كه حق است ، اعتماد كردند ؛ و در مقام يقين به جائى رسيدند كه فهميدند كه هركه از خدا ( ج ) شود ، خدا از او مىشود .\r\n وَ ما أَرْسَلْنا مِنْ قَبْلِكَ إِلَّا رِجالًا نُوحِي إِلَيْهِمْ فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ  ( 43 )\r\nو نفرستاده ايم پيش از تو مگر مردانى را كه وحى مى فرستاديم بسوى ايشان ؛ پس سؤال كنيد از ( اهل كتاب ) باخبران ، اگر هستيد كه نمى دانيد .\r\n\r\n\r\n","description":"","footnote":"\r\n( 1 ) . ترك كرده اند ،\r\n( 2 ) . خواه ناخواه\r\n( 3 ) . بلكه\r\n","page_name":" 456 ","page_number":480},
  {"content":"\r\n\r\nتفسير : به اصحاب ستمديدهء پيغمبر ( ص ) كه در صبر و توكّل استوار هستند ، در هردو جهان دادن نصرت ، و اعطاى ثواب ، از عادت جديد ما نيست ؛ پيش تر از اين نيز ، پيغمبران را از ميان مردم فرستاده بوديم تا احكام ما را تبليغ كنند ، و مردم را به انجام نيكى و بدى آگاه گردانند . اگر شما نمى دانيد ، از دانشمندانى كه به احوال امم سابقه و واقعات « 1 » تاريخى پيغمبران آگاهند ، تحقيق كنيد ؛ تا معلوم شود كه پيش تر از اين نيز كسانى را به منصب پيغمبرى سرفراز گردانيده ، با زبر و بيّنات ( كتاب و معجزه ) فرستاده بوديم ، يا نه ؟ بر كسانى كه آن را پذيرفتند ، يا انكار كردند ؛ چه واقع شد ؟ اهل حق ، به بركت صبر و توكّل ، چه سان منصور و كامياب شدند ، و چگونه معاندين ظالم پس از اتمام حجّت تباه گرديدند :  « وَ تَمَّتْ كَلِمَتُ رَبِّكَ الْحُسْنى عَلى بَنِي إِسْرائِيلَ بِما صَبَرُوا وَ دَمَّرْنا ما كانَ يَصْنَعُ فِرْعَوْنُ وَ قَوْمُهُ وَ ما كانُوا يَعْرِشُونَ »  ( اعراف ، ركوع 16 ) .\r\nما مراد از اهل كتاب را « 2 » نگرفتيم ؛ عموميّت لفظ را رعايت كرديم كه اهل كتاب نيز در آن شامل است . در روح المعانى است « قال الرمانى و الزجّاج و الازهرى : المراد باهل الذكر علماء اخبار الامم السالفة ، كائنا من كان ، فالذّكر بمعنى الحفظ » . مترجم محقّق ( رح ) هم « اهل الذكر » را به معنى كسانى كه ياد دارند ، ترجمه نموده ؛ شايد بدين سو اشاره كرده باشد . خلاصه ، از عموم آيات استنباط مىشود كه بايد بى خبران از اهل الذكر تحقيق كرده ، و بر آن عمل كنند . اكثر علماء آن را در ثبوت تقليد ائمّهء مجتهدين سند مى آرند ؛ و اللّه تعالى اعلم .\r\n بِالْبَيِّناتِ وَ الزُّبُرِ \r\n( فرستاديم ايشان را ) به دلائل و كتاب ها ؛\r\nتفسير : يعنى ، آن معجزات ، و علوم كه در آن اوراق « 3 » نگاشته مىشود .\r\n وَ أَنْزَلْنا إِلَيْكَ الذِّكْرَ لِتُبَيِّنَ لِلنَّاسِ ما نُزِّلَ إِلَيْهِمْ \r\nو فروفرستاديم بسوى تو يادداشت ( قرآن ) را ، تا بيان كنى براى مردمان آنچه فرستاده شده است بسوى ايشان ؛\r\nتفسير : مراد از « يادداشت » قرآن كريم است ، كه محافظ ضروريّات احوال و شرائع امم پيشين ، و\r\n\r\n\r\n","description":"","footnote":"\r\n( 1 ) . وقايع\r\n( 2 ) . مراد از « اهل الذّكر » ، اهل كتاب را\r\n( 3 ) . و آن علوم كه در اوراق\r\n","page_name":" 457 ","page_number":481},
  {"content":"\r\n\r\nجامع علوم انبياى سابق است ؛ ياددهندهء جاودانى احكام خدائى ؛ و طرق فلاح داريم ، و بيداركننده از خواب غفلت است . مقصد آن است كه چنان كه پيش ازين پيغمبران فرستاده شدند ، و كتب نازل گرديد ؛ اكنون نيز ترا اى محمّد ( ص ) فرستاده ، و كتابى داديم كه خلاصهء تمام كتب پيشين ، و تذكرهء مكمّل علوم پيغمبران سابقه است . تو راست كه مضامين اين كتاب را به كافّهء ساكنان گيتى آشكار كنى ؛ و دشوارى آن را آسان گردانى ؛ و مجملاتش را تفصيل دهى . ازين آيات برمى آيد كه از قرآن همان مطلب معتبر است كه مطابق حديث پيغمبر باشد ؛ صلّى اللّه عليه و سلّم .\r\n وَ لَعَلَّهُمْ يَتَفَكَّرُونَ  ( 44 )\r\nو تا بود كه ايشان تفكر كنند .\r\nتفسير : پيغمبر راست ( ص ) كه « 1 » مضامين قرآن را توضيح كند ، و مردم راست كه « 2 » در آن غور و تأمّل كنند .\r\n أَ فَأَمِنَ الَّذِينَ مَكَرُوا السَّيِّئاتِ أَنْ يَخْسِفَ اللَّهُ بِهِمُ الْأَرْضَ أَوْ يَأْتِيَهُمُ الْعَذابُ مِنْ حَيْثُ لا يَشْعُرُونَ  ( 45 )\r\nآيا ايمن شده اند آنان كه انديشيدند تدبيرهاى بد ، از آنكه فروبرد خدا ايشان را در زمين ؛ يا بيايد به ايشان عذاب ؛ از آنجا كه ندانند ؟ !\r\nتفسير : آيا كافران مكّه ، پس از شنيدن احوال پيغمبران پيشين و اقوام آنها و تذكار مكمّل قرآن ، حق مقابله را دارند ؟ آيا ممكن نيست كه او تعالى آنها را مانند قارون در زمين فروبرد ، يا از جائى آفتى بفرستد كه در وهم و گمان آنها نبوده باشد ؟ ! چنان كه در غزوهء بدر ، قوّه و جمعيّت خود و قلّت و ناتوانى مسلمانان را به چشم سر مى ديدند ؛ و باوجود آن ، به دست غازيان چنان به كيفر كردار خود رسيدند كه در تصوّرشان نمى آمد .\r\n\r\n\r\n","description":"","footnote":"\r\n( 1 ) . و آن علوم كه در اوراق\r\n( 2 ) . بايد كه\r\n","page_name":" 458 ","page_number":482},
  {"content":"\r\n\r\n أَوْ يَأْخُذَهُمْ فِي تَقَلُّبِهِمْ فَما هُمْ بِمُعْجِزِينَ  ( 46 )\r\nيا بگيرد ايشان را در رفت و آمد ايشان ؛ پس نيستند ايشان عاجزكننده ؟ !\r\nتفسير : هيچ ضرور نيست كه از پيش اهتمامى به عمل آمده ، يا سپاهى براى مقابله فرستاده شود ، خدا ( ج ) مىتواند در هنگام آمد و رفت شما كار شما را تمام كند ، يا آنگاه كه در بالين « 1 » به پهلو مى گرديد « 2 » ، ناگهان گرفتار و عاجز و ناتوان گرداند ! او تعالى قادر است كه شما را ناتوان گرداند ؛ امّا ، شما نمى توانيد وى را خسته كنيد .\r\n أَوْ يَأْخُذَهُمْ عَلى تَخَوُّفٍ \r\nيا بگيرد ايشان را بعد از ترس ؛\r\nتفسير : يعنى ، ناگهان نگيرد ؛ بلكه بعد از اينكه آگاه نمايد ، و مبادى عذاب را بفرستد ، در حالتى بگيرد كه مردم اطّلاع يافته ، و آثار عذاب را ديده ، طبعا هراسان باشند ، و يا مردم اطراف خود را در آفات سماويّه مبتلا ديده ، ترسان شوند ؛ و ليكن اين خوف از رهگذر توبه و ندامت نيست كه دافع عذاب شود .\r\nبعض مفسرين « تخوّف » را به معنى « تنقّص » ( تدريجا كم كردن ) گرفته اند ؛ يعنى ، اين هم ممكن است كه دفعتا هلاك نكند ، و متدرّجا شما را محو كند ، و پست نمايد .\r\n فَإِنَّ رَبَّكُمْ لَرَؤُفٌ رَحِيمٌ  ( 47 )\r\nپس ( هر آئينه ) پروردگار شما البتّه مهربان ، بخشاينده است .\r\nتفسير : خداى تعالى به اجراى هر كار مقتدر است ؛ مگر « 3 » لطف و مهربانى او مانع از آن است كه مجرمين را به عذاب فورى گرفتار كند ؛ رأفت و رحمت وى چنان مقتضى است كه به مجرمين موقع و مهلت اصلاح داده شود ؛ يا ، اين جمله فقط به  « يَأْخُذَهُمْ عَلى تَخَوُّفٍ »  مربوط است ، در صورتى كه  « تَخَوُّفٍ »  بمعنى تنقّص گرفته شود ؛ پس مطلب اين است كه تدريجا محو كردن و دفعتا هلاك ننمودن ، از باعث مرحمت و\r\n\r\n\r\n","description":"","footnote":"\r\n( 1 ) . بستر\r\n( 2 ) . مى غلطيد ،\r\n( 3 ) . ليكن\r\n","page_name":" 459 ","page_number":483},
  {"content":"\r\n\r\nشفقت اوست ؛ ورنه ، در آن واحد محو و نابودشان مى كرد .\r\n أَ وَ لَمْ يَرَوْا إِلى ما خَلَقَ اللَّهُ مِنْ شَيْءٍ يَتَفَيَّؤُا ظِلالُهُ عَنِ الْيَمِينِ وَ الشَّمائِلِ سُجَّداً لِلَّهِ وَ هُمْ داخِرُونَ  ( 48 )\r\nآيا نديده اند بسوى آنچه پيدا كرده است خدا از چيزى ؟ مى گردد سايه هاى او از جانب راست و از جانب چپ ؛ سجده كنان براى خدا ؛ و حال آنكه ايشان ( خوارند ) عاجزند .\r\nتفسير : وقتى كه به طور تكوينى هرچيز پيش خدا ( ج ) عاجز و مطيع و منقاد است ؛ حتّى سايهء چيزهاى سايه دار هم به وفق حكم و قانون او كم و زياد مىشود ؛ اين طرف و آن طرف زوال مى پذيرد ؛ كدام قوّت مىتواند كه خداى مقتدر و توانا را از فرستادن عذاب بازدارد ؟ ! بايد آدم به اختيار و خوشى خود پيش احكام تشريعيّهء او گردن بماند « 1 » .\r\nحضرت شاه ( رح ) مى نويسد كه « هرچيز كه به وقت چاشت عمودا ايستاده باشد ، سايهء آن هم عمودى مى باشد ؛ و چون آفتاب زوال پذيرد ، سايه هم خم شده ، خم شده ، تا شام بر زمين مى افتد ؛ مثليكه « 2 » در نماز از قيام به ركوع و از ركوع به سجده مى روند ؛ همين طور هرچيز خودش ايستاده است ، به ذريعهء « 3 » سايهء خود نماز ادا مىكند . در بعض ممالك و در بعض فصول ، سايه به طرف راست ؛ و در بعضى جاى ها به طرف چپ مايل مىشود .\r\n وَ لِلَّهِ يَسْجُدُ ما فِي السَّماواتِ وَ ما فِي الْأَرْضِ  و خداى را سجده مىكند آنچه در آسمان ها و آنچه در زمين است\r\n\r\n\r\n","description":"","footnote":"\r\n( 1 ) . در برابر . . . گردن بنهد .\r\n( 2 ) . مثل آنكه ، مانند آنكه\r\n( 3 ) . به واسطهء ، به وسيلهء\r\n","page_name":" 460 ","page_number":484},
  {"content":"\r\n\r\n مِنْ دابَّةٍ وَ الْمَلائِكَةُ وَ هُمْ لا يَسْتَكْبِرُونَ  ( 49 )\r\nاز ( جنبنده ) جاندار ؛ و فرشتگان ؛ و ايشان سركشى نمى كنند .\r\nتفسير : سجدهء اشياى ايستاده اى كه سايه دار باشند ، قبلا بيان شده بود ؛ درين جا سجدهء جانداران عموما ، بالخصوص از فرشتگان را بيان ، و تنبيه فرمود كه چنين ذوات مقرّبه و معزّزه هم به حضور خداوند سر به سجودند ، و هيچ غرور و تكبّر ندارند كه آنها را از سجده به حضور مالكشان باز دارد .\r\nحضرت شاه ( رح ) مى نويسد كه براى اشخاص مغرور و متكبّر مشكل است كه سر نياز خود را بر زمين بگذارند ؛ امّا نمى دانند كه رفعت و شرف بنده در همين است : « من تواضع لله رفعه الله » .\r\n يَخافُونَ رَبَّهُمْ مِنْ فَوْقِهِمْ وَ يَفْعَلُونَ ما يُؤْمَرُونَ  ( 50 )\r\nمى ترسند از پروردگار خود از بالاى ايشان ، و مى كنند آنچه فرموده مى شوند .\r\nتفسير : يعنى ، فرشتگان با آنكه اين قدر قرب و منزلت دارند ؛ از سطوت و جلال رب خود هميشه در خوف مى باشند ، و حكمى كه به ايشان مى رسد فورا به جا مى آورند . در موضح الفرقان است كه « هر بنده به دل مىداند كه خدا ( ج ) فوق من است ، و خود را تحت مى فهمد « 1 » ؛ اين گونه سجده در فرشتگان و غير فرشتگان مى باشد » .\r\n * وَ قالَ اللَّهُ لا تَتَّخِذُوا إِلهَيْنِ اثْنَيْنِ إِنَّما هُوَ إِلهٌ واحِدٌ فَإِيَّايَ فَارْهَبُونِ  ( 51 )\r\nو گفت خدا : مگيريد دو معبود ؛ جز اين نيست كه وى معبود يگانه است ؛ پس از من بترسيد .\r\n\r\n\r\n","description":"","footnote":"\r\n( 1 ) . مى بيند و مى يابد ؛\r\n","page_name":" 461 ","page_number":485},
  {"content":"\r\n\r\nتفسير : هنگامى كه تمام مخلوق زمينى و آسمانى پيش يك خدا سر به سجود بوده ، عاجز و مقهور است ؛ پس در عبادت شريك و انباز ديگرى راه ندارد . بايد تنها كسى عبادت كرده شود كه مالك و مطاع كل كائنات است . و محض « 1 » از او بايد بترسيد .\r\n وَ لَهُ ما فِي السَّماواتِ وَ الْأَرْضِ وَ لَهُ الدِّينُ واصِباً \r\nو مر اوراست آنچه در آسمانها و زمين است ؛ و مر اوراست عبادت هميشه ( لازم شده ) ؛\r\nتفسير : به طور تكوينى هرچيز خالصا به عبادت و اطاعت او مجبول است :  « أَ فَغَيْرَ دِينِ اللَّهِ يَبْغُونَ وَ لَهُ أَسْلَمَ مَنْ فِي السَّماواتِ وَ الْأَرْضِ طَوْعاً وَ كَرْهاً وَ إِلَيْهِ يُرْجَعُونَ »  ( آل عمران ، ركوع 9 ) ؛ و يا ، مطلب اين است كه دائما تنها عبادت او لازم است :  « أَلا لِلَّهِ الدِّينُ الْخالِصُ »  ( زمر ، ركوع 1 ) و بعضى « دين » را بمعنى « جزاء » گرفته اند ؛ يعنى ، معاوضه « 2 » جاودانى نيك و بد تنها از طرف خداى يگانه داده مىشود . و اللّه اعلم .\r\n  أَ فَغَيْرَ اللَّهِ تَتَّقُونَ ( 52 ) وَ ما بِكُمْ مِنْ نِعْمَةٍ فَمِنَ اللَّهِ ثُمَّ إِذا مَسَّكُمُ الضُّرُّ فَإِلَيْهِ تَجْئَرُونَ   ( 53 )\r\nآيا از غير خدا مى ترسيد ؟ ! و آنچه با شماست از نعمت ، پس از جانب خداست ؛ باز ، چون برسد به شما سختى ، پس بسوى او مى ناليد !\r\nتفسير : جميع خيرها و نعمت ها فقط از طرف خداوند است ، و رفع نمودن هر بدى و سختى به قبضهء قدرت اوست ؛ چنان كه وقتى كه هرقدر مصيبت شديد بر متعصّب ترين مشرك هم وارد شود ؛ در آن وقت .\r\nتمام پناهگاه ها را گذاشته ، خدا ( ج ) را مى خواهد . گويا ، فطرت انسانى شهادت مىدهد كه بجز ذات خداوند\r\n\r\n\r\n","description":"","footnote":"\r\n( 1 ) . فقط\r\n( 2 ) . عوض\r\n","page_name":" 462 ","page_number":486},
  {"content":"\r\n\r\nكسى ديگر مصايب و شدايد را از بندگان رفع نمى تواند كرد . به علاوه ، چه كسى مىتواند به الوهيّت خداوندى سهيم و شريك شود ، درحالى كه تمام نعمت ها و نفع و ضررها در قبضهء قدرت اوست ؛ و چه كسى غير از ذات خداوندى لياقت آن را دارد كه انسان از او خوف كند و يا اميدوار باشد ؟ !\r\n  ثُمَّ إِذا كَشَفَ الضُّرَّ عَنْكُمْ إِذا فَرِيقٌ مِنْكُمْ بِرَبِّهِمْ يُشْرِكُونَ ( 54 ) لِيَكْفُرُوا بِما آتَيْناهُمْ فَتَمَتَّعُوا فَسَوْفَ تَعْلَمُونَ   ( 55 )\r\nباز ، چون بردارد سختى را از شما ، ناگهان فريقى از شما به پروردگار خود شريك مقرّر مى كنند .\r\nتا ناسپاسى كنند به آنچه داديم ايشان را ؛ پس ، بهره مند شويد ؛ پس زود خواهيد دانست !\r\nتفسير : به مجّرديكه « 1 » سختى رفع گرديد ؛ منعم حقيقى را فراموش كردند ، و به كمال بى حيائى به تجزيه و تقسيم خدائى آغاز نمودند . شرم نكردند ، و فكر ننمودند كه اندكى پيش تر عاجز و درمانده بودند ! نه احسان محسن حقيقى را پذيرفتند ، و نه از سزاى ناسپاسى ترسيدند ؛ و يا اقّلا متذكّر نشدند كه كفران نعمت موجب سلب نعمت مى گردد ؛ گويا ، آنها انعامى را كه خداى وحده لا شريك له بايشان عطا فرموده بود انكار كردند . خوب است چند روز به ايشان مهلت داده مىشود ، تا از عيش و عشرت دنيا بهره اى بردارند ؛ بالاخره به ايشان معلوم مىشود كه در مقابل كفران نعمت چه سزا مى يابند .\r\n وَ يَجْعَلُونَ لِما لا يَعْلَمُونَ نَصِيباً مِمَّا رَزَقْناهُمْ \r\nو مقرّر كردند براى چيزى كه نمى دانند حصّه اى از آنچه داديم ايشان را ؛\r\nتفسير : اين خطاب به افرادى است كه در زراعت ، حاصلات « 2 » ، مواشى ، و تجارت ، و غيره براى\r\n\r\n\r\n","description":"","footnote":"\r\n( 1 ) . به مجرّد آنكه\r\n( 2 ) . محصولات ، عايدات\r\n","page_name":" 463 ","page_number":487},
  {"content":"\r\n\r\nغير از خداوند ( ج ) نذر و نياز معيّن مى كنند ( موضح الفرقان ) . دستور « 1 » مشركين عرب بود كه بيان آن در ركوع سوّم پارهء هشتم گذشت . از  « لِما لا يَعْلَمُونَ »  مراد آن اصنام و غيره است كه آنها را مشركين از جهالت و حماقت خود ، معبود و يا مالك نفع و ضرر مى پنداشتند ؛ حال آنكه هيچ دليل و يا سند نداشتند ، و آن شركاء بتهائى بودند از سنگ ، و عارى از علم و شعور :  إِنَّ هذا لَشَيْءٌ عُجابٌ  !\r\n تَاللَّهِ لَتُسْئَلُنَّ عَمَّا كُنْتُمْ تَفْتَرُونَ  ( 56 )\r\nسوگند به خدا ، البتّه پرسيده خواهيد شد از آنچه افترا مى كرديد .\r\nتفسير : به روز قيامت راجع به اين افتراها از شما بازخواست مىشود ، كه شما چه حق داشتيد كه در مال موهوبهء خدا ديگران را شريك و سهيم بسازيد ( باقى « 2 » ، به كسى ثواب رسانيدن ؛ مسئله اى است جداگانه كه تحت اين آيت داخل نيست ) .\r\n وَ يَجْعَلُونَ لِلَّهِ الْبَناتِ سُبْحانَهُ \r\nو مقرر مى كنند براى خدا دختران را ، پاك است او ؛\r\nتفسير : خداوند از اينكه براى او نسبت فرزند داده اند ، برى و پاك است ؛ بالخاصّه دختران .\r\nتعجّب اين است كه اين مردم در باب ذات بارى تعالى چگونه به چنين نسبت جرأت مى نمايند ؟ ! درين آيت ، عقيدهء « بنو خزاعه » ردّشده كه فرشتگان را دختران خدا مى خواندند ؛ العياذ باللّه .\r\n وَ لَهُمْ ما يَشْتَهُونَ  ( 57 )\r\nو ( مقرّر مى كنند ) براى خويش آنچه رغبت نمايند !\r\nتفسير : خودشان رضا « 3 » نيستند كه به آنها دختر داده شود ؛ هر وقتى كه بطلبند ، فقط پسر خواهند طلبيد !\r\n\r\n\r\n","description":"","footnote":"\r\n( 1 ) . قانون و قاعده ، عرف و عادت\r\n( 2 ) . باقى مى ماند مسئلهء . . .\r\n( 3 ) . راضى\r\n","page_name":" 464 ","page_number":488},
  {"content":"\r\n\r\n وَ إِذا بُشِّرَ أَحَدُهُمْ بِالْأُنْثى ظَلَّ وَجْهُهُ مُسْوَدًّا وَ هُوَ كَظِيمٌ  ( 58 )\r\nو چون مژده داده شود يكى از ايشان را به تولّد دختر ، گردد روى او سياه ، و او پر باشد از غم .\r\nتفسير : اگر به هر فردى از آنها خبر داده شود كه در خانهء تو دخترى تولّد شده است ! از فرط نفرت و غم ، چين بر جبينش ظاهر شود ؛ و تمام روز از غصّه و رنج چهره اش مغموم ، و دلش منقبض باشد ؛ كه اين مصيبت ناگهانى از كجا بر من وارد شد ؟ !\r\n يَتَوارى مِنَ الْقَوْمِ مِنْ سُوءِ ما بُشِّرَ بِهِ \r\nپنهان شود از قوم ، از بدى آنچه او را مژده داده شده ؛\r\nتفسير : يعنى اگر دختر زنده ماند ، خواهى نخواهى يك مرد را داماد خود خواهد ساخت ؛ و اين را براى خود عار و ننگ مى پنداشتند . بنابرين ، نمى خواهد خود را به مردم نشان دهد ؛ بلكه خود را به يك گوشه اى پنهان مى نمايد .\r\n أَ يُمْسِكُهُ عَلى هُونٍ أَمْ يَدُسُّهُ فِي التُّرابِ \r\nآيا نگاه دارد آن مولود را بر خوارى ؛ يا بپوشد او را در خاك ؟ !\r\nتفسير : شب و روز در همين فكر است كه عار دنيا را پذيرفته ، دختر را زنده بماند « 1 » ؛ و يا در زمين گورش كند و بكشد ؛ مثلى كه « 2 » در زمانهء جاهليّت بسيارى از سنگدلان دخترهاى خود را به قتل مى رسانيدند ، و يا زنده در زمين دفن مى كردند . اسلام اين رسم قبيح را چنان محو و قلع نمود كه بعد از اسلام\r\n\r\n\r\n","description":"","footnote":"\r\n( 1 ) . زنده بگذارد ؛\r\n( 2 ) . مثل آنكه ، مانند آنكه\r\n","page_name":" 465 ","page_number":489},
  {"content":"\r\n\r\nبه طور مثال همچنين يك بى رحمى « 1 » در جهان ديده نشد . بعضى ، آيت  « أَ يُمْسِكُهُ عَلى هُونٍ »  را به اين معنى گرفته اند : دختر را بازمى دارد ، درحالى كه آن بيچاره خوار و ذليل است ؛ يعنى اگر دختر زنده بماند ، با وى به طرز ذلّت و خوارى رفتار مى نمايند ؛ به قسمى كه گويا آن دختر فرزند او نيست ، بلكه اصلا انسان هم نمى باشد !\r\n أَلا ساءَ ما يَحْكُمُونَ  ( 59 )\r\nآگاه شويد ، بد است آنچه حكم مى كنند .\r\nتفسير : بدتر از فيصلهء ظالمانهء كه در باب دختران مى نمودند ، نسبت كردن « 2 » اولاد بود به خداوند ، آن هم اناث ، درحالى كه خودشان از آن متنفّر بودند . گويا ، چيز خوب را براى خود ؛ و چيز ناقص را به خداوند نسبت مى دادند ؛ العياذ باللّه !\r\n لِلَّذِينَ لا يُؤْمِنُونَ بِالْآخِرَةِ مَثَلُ السَّوْءِ وَ لِلَّهِ الْمَثَلُ الْأَعْلى \r\nمر آنان را كه معتقد نمى شوند به آخرت ، صفت بد است ؛ و براى خداست صفت بلند ؛\r\nتفسير : مثال بد ، و يا صفت و حالت بد ، فقط از مشركين است كه به انجام « 3 » ظلم و گستاخى هاى خود يقين ندارند ؛ محتاج به اولاد خودشان هستند ؛ زيرا رنج و اندوه و پيرى و ضعيفى و غيره بايد به پسران خود اتّكا نمايند ؛ هلاك كردن دختران براى دفع عار و يا خوف افلاس و غيره ، و نسبت نقص و عيب فقط متوجّه آنهاست ؛ نسبت دادن صفاتى كه خاصّهء مخلوق است به خداوند ، از قبيل داشتن پسر و يا دختر ، معاذ اللّه ؛ و ساير نسبت هاى پست ، با شأن اعظم و ارفع ذات پروردگار منافات دارد . براى خداوند بزرگ فقط مثالها و صفاتى را مى توان نسبت داد كه از هرچيز بهتر و بلندتر باشد .\r\n\r\n\r\n","description":"","footnote":"\r\n( 1 ) . يك چنين بى رحمى\r\n( 2 ) . نسبت دادن ، منسوب كردن\r\n( 3 ) . سرانجام ، فرجام ، عاقبت\r\n","page_name":" 466 ","page_number":490},
  {"content":"\r\n\r\n وَ هُوَ الْعَزِيزُ الْحَكِيمُ  ( 60 )\r\nو اوست غالب ، باحكمت .\r\nتفسير : آن قدر مقتدر است كه مىتواند سزاى گستاخى هاى شما را بلافاصله بدهد ؛ ليكن مجازات فورى مناسب حكمت او نيست ؛ بنابرآن « 1 » ، مهلت داده مى شوند كه خطاكاران از خطا بازآيند ، و روش خود را درست سازند .\r\n وَ لَوْ يُؤاخِذُ اللَّهُ النَّاسَ بِظُلْمِهِمْ ما تَرَكَ عَلَيْها مِنْ دَابَّةٍ وَ لكِنْ يُؤَخِّرُهُمْ إِلى أَجَلٍ مُسَمًّى فَإِذا جاءَ أَجَلُهُمْ لا يَسْتَأْخِرُونَ ساعَةً وَ لا يَسْتَقْدِمُونَ  ( 61 )\r\nو اگر گرفتار كند خدا مردمان را بسبب ستم ايشان ، نگذارد بر زمين هيچ جنبنده ؛ و ليكن مهلت دهد ايشان را تا وقتى مقرر ؛ پس چون برسد وعدهء مقرر ايشان ، نمانند ساعتى ؛ و نه پيش روند .\r\nتفسير : اگر خداى تعالى به ارتكاب گستاخى و بى انصافى آنها را فورا سزا بدهد ؛ اين آبادانى زمين ساعتى هم دوام نمى كند . زيرا ، قسمت بزرگ اهل دنيا از ظالمان و بدكاران است ، و شايد كسى « 2 » از خطا و قصور بزرگ و يا خرد خالى نباشد : « كلكم خطاؤن » . اگر ظالمان و بدكاران فورا هلاك كرده شوند ، پس براى فرستادن انبياى معصوم به زمين ضرورتى نمانده ، بايد ايشان با ملائكهء معصوم زيست نمايند . درين صورت ، چون انسانان « 3 » نيك و بد هردو به زمين نخواهند ماند ، موجوديّت حيوانات ديگر هم در روى زمين فائده ندارد ؛ زيرا ، همهء آنها براى منافع بنى آدم آفريده شده اند . بالفرض ، اگر خداى تعالى به واسطهء ظلم و\r\n\r\n\r\n","description":"","footnote":"\r\n( 1 ) . بنابراين ،\r\n( 2 ) . هيچ‌كس\r\n( 3 ) . انسان هاى\r\n","page_name":" 467 ","page_number":491},
  {"content":"\r\n\r\nعدوان انسان باران را بازدارد ؛ همراه مردم ، جانوران نيز مى ميرند . به هرحال ، اگر خداى تعالى به هر خطا و قصور جزئى و كلّى مؤاخذه كند ، و فورا سزا بدهد ؛ تمام دنيا در يك لمحه « 1 » تباه و فنا گردد . مگر « 2 » خداوند تعالى به واسطهء حلم و مقتضاى حكمت خود چنين نمى كند ؛ بلكه مجرمين را موقع « 3 » اصلاح و توبه ، و تا وقت موعود آنها را مهلت مىدهد ؛ و چون موقع موعود در رسد ، يك ثانيه هم پس و پيش نمى شود .\r\nتنبيه : بعض مفسّرين از  « ما تَرَكَ عَلَيْها مِنْ دَابَّةٍ »  خاص « 4 » « دابّهء ظالمه » يعنى كفّار را مراد گرفته اند ؛ اگر اين صحيح باشد ، مطلب بكلّى واضح است ؛ و اللّه اعلم .\r\n وَ يَجْعَلُونَ لِلَّهِ ما يَكْرَهُونَ \r\nو مقرر مى كنند براى خدا آنچه را كه ناپسند مى دارند ؛\r\nتفسير : چيزهائى را كه بد دانسته براى خود نمى پسندند ، مثلا دختران ؛ و يا در ملك خود شركت شخص اجنبى ، و يا روش استهزا و استخفاف ؛ آن را براى خداوند قدّوس نسبت مى دهند .\r\n وَ تَصِفُ أَلْسِنَتُهُمُ الْكَذِبَ أَنَّ لَهُمُ الْحُسْنى \r\nو بيان مىكند زبان هاى ايشان دروغ را ، كه ايشان را باشد نيكوئى ؛\r\nتفسير : باوجود اين گستاخى ها ، دعوى دروغ دارند كه ما در دنيا لايق چيزهاى خوب هستيم ؛ و اگر قصّه هاى آخرت هم راست باشد ، در آنجا هم به خوبى عيش خواهيم كرد :  « وَ لَئِنْ أَذَقْناهُ رَحْمَةً مِنَّا مِنْ بَعْدِ ضَرَّاءَ مَسَّتْهُ لَيَقُولَنَّ هذا لِي وَ ما أَظُنُّ السَّاعَةَ قائِمَةً وَ لَئِنْ رُجِعْتُ إِلى رَبِّي إِنَّ لِي عِنْدَهُ لَلْحُسْنى »  ( حم السجدة ، ركوع 6 ) .\r\n لا جَرَمَ أَنَّ لَهُمُ النَّارَ وَ أَنَّهُمْ مُفْرَطُونَ  ( 62 )\r\nشبهه نيست در آنكه ايشان را باشد آتش ؛ و آنكه ايشان پيش فرستاده شدگان اند به دوزخ .\r\nتفسير : اگرچه آنها آرزوهائى دارند ، امّا گستاخى ها و خطاهاى آنها دليل است كه براى آنها هيچ\r\n\r\n\r\n","description":"","footnote":"\r\n( 1 ) . به فرض ، فرضا ،\r\n( 2 ) . در يك لحظه\r\n( 3 ) . فرصت\r\n( 4 ) . تنها\r\n","page_name":" 468 ","page_number":492},
  {"content":"\r\n\r\nخير و خوبى ميسّر نمى شود . البتّه دوزخ آماده است كه بسوى آن سوق ، و در آنجا بكلّى فراموش مى شوند ؛ يعنى ، ابدا نظر مهربانى به طرف آنها نمى شود .\r\nحضرت شاه ( رح ) مى نويسد : اين كلمات به كسانى گفته شده كه چيزهاى بيكاره را به نام خدا ( ج ) بدهند ، و يقين كنند كه در عوض آن بهشت را نايل خواهيم شد ؛ حال آنكه آنها روزبه روز به طرف دوزخ مى شتابند .\r\n تَاللَّهِ لَقَدْ أَرْسَلْنا إِلى أُمَمٍ مِنْ قَبْلِكَ فَزَيَّنَ لَهُمُ الشَّيْطانُ أَعْمالَهُمْ فَهُوَ وَلِيُّهُمُ الْيَوْمَ وَ لَهُمْ عَذابٌ أَلِيمٌ  ( 63 )\r\nقسم به خدا ؛ ( هر آئينه ) فرستاديم ( پيغمبران ) بسوى امّتانى كه پيش از تو بودند ؛ پس بياراست براى ايشان شيطان كردارهاى ايشان را ؛ پس شيطان دوست ايشان است امروز ، و ايشانراست عذاب دردناك .\r\nتفسير : خداى تعالى گستاخى ها و دعاوى لغو و بيهودهء كفّار مكّه را ذكر مىكند ، و پيغمبر - عليه الصلاة و السلام - را تسلّى مىدهد ؛ تا از حركت ناهنجار آنها رنجيده و افسرده نشود ؛ پيش از تو هم به طرف امّت هاى مختلفه پيغمبرانى فرستاده ايم ليكن دائما شيطان لعين اعمال مكذّبين را برايشان زيبا و خوش نما نشان مى داد ، و آنها بلاانقطاع به شرارت خود افزوده ، مى رفتند . امروز ، همهء آنها در شكنجهء عذاب الهى هستند ؛ و شيطان كه رفيقشان است ، هيچ به كارشان نمى آيد ؛ و نه به فرياد آنها رسيده مىتواند « 1 » . انجام « 2 » مكذّبين تو نيز همين طور است . بعضى ، جملهء  « فَهُوَ وَلِيُّهُمُ »  را به اين معنى گرفته اند كه همان شيطانى كه سابقين را گمراه ساخته بود ؛ امروز ، رفيق اين كفار ( كفّار مكّه ) شده است ؛ لهذا حشر كفّار سابقه و اينها يك نوع است « 3 » .\r\n\r\n\r\n","description":"","footnote":"\r\n( 1 ) . و نه مىتواند به فرياد آنها برسد .\r\n( 2 ) . عاقبت ، فرجام\r\n( 3 ) . يكسان است .\r\n","page_name":" 469 ","page_number":493},
  {"content":"\r\n\r\n وَ ما أَنْزَلْنا عَلَيْكَ الْكِتابَ إِلَّا لِتُبَيِّنَ لَهُمُ الَّذِي اخْتَلَفُوا فِيهِ \r\nو فرونياورديم بر تو كتاب را ، مگر به سبب آنكه بيان كنى برايشان آنچه اختلاف كردند در آن ؛\r\nتفسير : قرآن كريم فقط از سببى « 1 » فرستاده شده است كه تو همهء آن اصول صحيحه را كه اين مردم در آن اختلاف مى كنند و مجادله ها برپا مى نمايند ( مثلا توحيد و معاد و احكام حلال و حرام و غيره ) به توضيح و تحقيق بيان نمائى كه هيچ اشكال و اخفا « 2 » باقى نماند ، گويا بنى كريم - صلّى اللّه عليه و سلّم - تمام نزاع ها را به ذريعهء « 3 » قرآن قطع و فيصله نمايد ، و بر بندگان حجّت خدا را قائم كند ؛ سپس پذيرفتن كار مخاطبين است . البتّه ، كسى را كه خداى تعالى توفيق داده باشد ، مى پذيرد ؛ نبايد اندوهگين باشى .\r\n وَ هُدىً وَ رَحْمَةً لِقَوْمٍ يُؤْمِنُونَ  ( 64 )\r\nو براى راه نمودن و بخشايش مر قومى را كه ايمان مى آورند .\r\nتفسير : يعنى ، قرآن كريم فيصله و بيان براى همه است ؛ ليكن انتفاع از هدايت آن و به آغوش رحمت الهيّه درآمدن ، نصيب كسانى است كه آن فيصله را به صدق دل قبول مى كنند ، و به طوع و رغبت ايمان مى آورند .\r\n وَ اللَّهُ أَنْزَلَ مِنَ السَّماءِ ماءً فَأَحْيا بِهِ الْأَرْضَ  و خدا فرود آورد از آسمان آب را ؛ پس زنده ساخت به آن ، زمين را\r\n\r\n\r\n","description":"","footnote":"\r\n( 1 ) . بدان سبب . . . كه\r\n( 2 ) . خفا ، ابهام\r\n( 3 ) . به وسيلهء ، به واسطهء\r\n","page_name":" 470 ","page_number":494},
  {"content":"\r\n\r\n بَعْدَ مَوْتِها \r\nبعد مرگ آن ؛\r\nتفسير : زمين خشك را به ذريعهء باران آسمانى سرسبز و شاداب ساخت ؛ گويا ، خشك شدن عبارت از مرگ زمين ؛ و سرسبز و شاداب شدن مراد از « 1 » حيات آن است .\r\n إِنَّ فِي ذلِكَ لَآيَةً لِقَوْمٍ يَسْمَعُونَ  ( 65 )\r\n( هر آئينه ) در اين نشانه است گروهى را كه مى شنوند .\r\nتفسير : به همين طور ، به ذريعهء قرآن ، جاهلان را عالم ، و مرده دلان را زنده خواهد ساخت ؛ به شرطيكه « 2 » به توجه قلبى و انصاف بشنوند .\r\n وَ إِنَّ لَكُمْ فِي الْأَنْعامِ لَعِبْرَةً نُسْقِيكُمْ مِمَّا فِي بُطُونِهِ مِنْ بَيْنِ فَرْثٍ وَ دَمٍ لَبَناً خالِصاً \r\nو ( هر آئينه ) شما را در چهارپايان پندى است ؛ مى نوشانيم شما را از آنچه در شكم وى است ، از ميان سرگين و خون ، شير خالص ؛\r\nتفسير : علفى را كه حيوانات مى خورند ، در شكم آنها به سه چيز مستحيل مىشود . اللّه - جل جلاله - در قسمت داخلى جسم اين حيوانات ماشينى نصب كرده است كه يك حصّهء اجزاى آن را تحليل نموده ، به فضله ( سرگين ) تبديل مى نمايد ؛ و چيزى اجزاء را خون ساخته ، در عروق انتشار مىدهد كه سبب حيات و بقاى آنها مىشود ؛ و از همان مادّه اى كه بعض اجزاى آن به سرگين و بعضى به خون تبديل مىشود ، حصّهء سوّمش شير است كه بسيار پاك ، خوشگوار و خوشمزه مى باشد .\r\n\r\n\r\n","description":"","footnote":"\r\n( 1 ) . مراد از شاداب شدن\r\n( 2 ) . به شرط آنكه ، مشروط به آنكه\r\n","page_name":" 471 ","page_number":495},
  {"content":"\r\n\r\n سائِغاً لِلشَّارِبِينَ  ( 66 )\r\nگوارا آشامندگان را .\r\nتفسير : بنا به مناسبت فرستادن كتاب ، تنزيل آب اوّلا ذكر شده است . درين آيات ، انواع ديگر مشروبات را تذكّر فرمود ؛ از قبيل شير ، شراب و نبيذ و شهد . در موقع ديگرى كه در آنجا نهرهاى جنّت ذكر شده ، همين چهار قسم مشروبات نامبرده شده است :  « فِيها أَنْهارٌ مِنْ ماءٍ غَيْرِ آسِنٍ وَ أَنْهارٌ مِنْ لَبَنٍ لَمْ يَتَغَيَّرْ طَعْمُهُ وَ أَنْهارٌ مِنْ خَمْرٍ لَذَّةٍ لِلشَّارِبِينَ وَ أَنْهارٌ مِنْ عَسَلٍ مُصَفًّى » .  ( محمّد ، ركوع 2 ) . درينجا ، از تذكار اين چيزها مقصود اينست كه آن همه نعمت هاى بزرگى كه در خيال مردم مى آيد ، پيدا كردهء « 1 » خداى متعال است ؛ پس تعجّب است كه آدمى احسانات « 2 » منعم حقيقى را فراموش نموده ، و غلامى غير آن را اختيار مىكند . گويا به طرف ردّ شرك اشاره شده ، و اين را هم افاده مىكند كه همان طورى كه براى زندگانى جسمانى شما خداى تعالى وسايل گوناگون و ذرائع « 3 » مناسب مهيّا كرده است ، ضرور است كه وسايل زندگانى روحانى و ذرايع ترقّى باطنى را هم به مقدار كافى فراهم آورده باشد .\r\n وَ مِنْ ثَمَراتِ النَّخِيلِ وَ الْأَعْنابِ تَتَّخِذُونَ مِنْهُ سَكَراً وَ رِزْقاً حَسَناً \r\nو از ميوه هاى درختان خرما ، و درختان انگور ؛ مى سازيد از آن شراب مست كننده ، و مى سازيد از آن روزى حلال ؛\r\nتفسير : يعنى ، ازين ميوه ها شرابى را كه باعث نشئه و نشاط مىشود مى كشيد ، و چيزهاى نفيس ديگر را براى خوردن و نوشيدن ( مثلا شربت نبيذ ، سركه و خرماى خشك و يا كشمش و غيره ) از آن حاصل مى كنيد .\r\nتنبيه : اين آيت مكّى است . شراب در مكّه حرام نشده بود ، و باده نوشان تا آنوقت آزادانه و\r\n\r\n\r\n","description":"","footnote":"\r\n( 1 ) . پديدآوردهء ، مخلوق\r\n( 2 ) . احسان هاى\r\n( 3 ) . وسايل و اسباب\r\n","page_name":" 472 ","page_number":496},
  {"content":"\r\n\r\nبى تكليف مى نوشيدند . بعد از هجرت حرام گشت ، سپس هيچ مسلمان آن را ننوشيد . باز هم درين آيت مكّى  « وَ رِزْقاً حَسَناً »  را بعد از  « سَكَراً »  آورده ، تنبيه فرمود كه بر آن چيزى كه آينده حرام قرار داده مىشود ، اطلاق « رزق حسن » مناسب نيست .\r\n إِنَّ فِي ذلِكَ لَآيَةً لِقَوْمٍ يَعْقِلُونَ  ( 67 )\r\nهر آئينه در اين نشانه است گروهى را كه درمى يابند .\r\nتفسير : درينجا كلمهء  « يَعْقِلُونَ »  كه از عقل مشتق است ، با تذكّر  « سَكَراً »  مناسبت خاص دارد ، زيرا كه نشئه عقل را زايل مىكند . بنابرآن ، اشاره فرمود كه دانستن آيات كار دانشمندان است نه از مى نوشان .\r\n وَ أَوْحى رَبُّكَ إِلَى النَّحْلِ أَنِ اتَّخِذِي مِنَ الْجِبالِ بُيُوتاً وَ مِنَ الشَّجَرِ وَ مِمَّا يَعْرِشُونَ  ( 68 )\r\nو الهام فرستاد پروردگار تو بسوى زنبور شهد كه بساز از كوه ها خانه ، و از درختان ، و از آنچه مردمان بنا مى كنند .\r\nتفسير : يعنى ، به غرض بالا كردن شاخهء تاك كه چيله ها را بسته مى كنند « 1 » ، و يا عماراتى كه مردم تيار مى كنند « 2 » ، از حكم دادن به مگس شهد مطلب « 3 » اين است كه فطرتش را چنين ساخت كه با آنكه حيوانى است ادنى ، مگر « 4 » به كمال كاريگرى « 5 » و صنعت باريك « 6 » خانهء عسل « 7 » را در كوهها ، درختان ، خانه ها تيار مىكند « 8 » . تمام مگس ها « 9 » زيردست يك مگس كلان بوده ، به فرمانبردارى كامل كار مى كنند . سردار آنها « يعسوب » گفته مىشود كه با آن جماعهء « 10 » مگس ها مى رود ؛ هنگامى كه در يك جايى خانه مى سازد ،\r\n\r\n\r\n","description":"","footnote":"\r\n( 1 ) . داربست ها را مى بندند ،\r\n( 2 ) . مهيّا مى سازند ، تدارك مى كنند ،\r\n( 3 ) . مقصود\r\n( 4 ) . ليكن\r\n( 5 ) . باكمال مهارت\r\n( 6 ) . ظريف\r\n( 7 ) . كندوى عسل\r\n( 8 ) . مهيّا مى سازد ، تدارك مىكند .\r\n( 9 ) . زنبوران\r\n( 10 ) . جماعت\r\n","page_name":" 473 ","page_number":497},
  {"content":"\r\n\r\nخانه هاى آنها به شكل مسدّس متساوى الاضلاع است ؛ درحالى كه مسطر « 1 » و پرگار و ساير آلات ندارند ، ساختن همه آشيانه ها به يك شكل منتظم موجب حيرت است . حكما مى گويند كه اگر از مسدّس كدام شكل ديگر « 2 » اختيار مى شد ؛ در بين ، خواه مخواه « 3 » يك مقدار جاى خالى مى ماند ؛ خداوند آنها را فطرتا به طرف شكلى رهنمائى فرموده كه يك فرجهء جزئى هم بيكار نماند .\r\n ثُمَّ كُلِي مِنْ كُلِّ الثَّمَراتِ \r\nباز ، بخور از هر جنس ميوه ها ؛\r\nتفسير : « كلى » و « فاسلكى » همه اوامر تكوينيّه است ؛ يعنى ، به او هدايت داده شده كه فطرتا مطابق خواهش و استعداد مزاج خود غذاى خود را از اقسام ميوه ها به دست آورد ؛ چنان كه مگس ها از آشيانه خود برآمده ، و ميوه ها و گل هاى رنگارنگ را كه از آنها شهد و موم و غيره به دست مى آيد ، مى مكند .\r\n فَاسْلُكِي سُبُلَ رَبِّكِ ذُلُلًا \r\nو برو در راه هاى پروردگار خويش ، رام شده ؛\r\nتفسير : يعنى ، چون براى به دست آوردن غذا به هر طرف پرواز مى كنند ؛ در حين مراجعت راه را گم نكرده ، و مستقيما به آشيانه خود برمى گردند . بعضى  « فَاسْلُكِي سُبُلَ رَبِّكِ ذُلُلًا »  را بدين مطلب « 4 » گرفته اند كه بر آن راه هاى فطرى كه قدرت « 5 » براى عمل و تصرّف تو مقرّر كرده است مطيع و منقاد بوده ، روان باش ؛ مثلا گل و ميوه را مكيده ، و به ذريعهء قوا و تصرّفات فطرى خود ، شهد « 6 » را آماده كن .\r\n يَخْرُجُ مِنْ بُطُونِها شَرابٌ مُخْتَلِفٌ أَلْوانُهُ \r\nبرمى آيد از شكم اين زنبوران آشاميدنى ، كه گوناگون است رنگ‌هاى او ؛\r\n\r\n\r\n","description":"","footnote":"\r\n( 1 ) . خطكش\r\n( 2 ) . به جاى مسدّس هر شكل ديگرى\r\n( 3 ) . خواه ناخواه\r\n( 4 ) . بدين معنى ، بدين مقصود\r\n( 5 ) . مشيّت الهى\r\n( 6 ) . عسل\r\n","page_name":" 474 ","page_number":498},
  {"content":"\r\n\r\nتفسير : يعنى ، شهد داراى رنگ‌هاى مختلفهء سفيد ، سرخ ، زرد است . مى گويند : رنگ‌ها در اثر اختلاف موسم ، غذا و عمر مگس « 1 » ، و غيره تفاوت مىكند ؛ و اللّه اعلم .\r\n فِيهِ شِفاءٌ لِلنَّاسِ \r\nدر آن آشاميدنى شفاست مردمان را ؛\r\nتفسير : يعنى ، در بسيارى امراض شهد خالص و يا با دواى ديگر مخلوط شده ، به مريض داده مىشود ، و به قدرت خداوند ( ج ) شفا مى يابد .\r\nدر حديث صحيح است كه شخصى به مرض اسهال مبتلا بود ؛ برادرش از آن حضرت - صلّى اللّه عليه و سلّم - معالجه خواست ؛ آن حضرت - صلّى اللّه عليه و سلّم - فرمود كه شهد بنوشد ؛ بعد از نوشيدن شهد ، اسهال زياده تر گشت او باز حاضر شده ، عرض كرد كه يا رسول اللّه ( ص ) اسهال زياده تر شده است آن حضرت ( ص ) فرمود : « صدق اللّه و كذب بطن اخيك » ؛ ( خدا صادق ، شكم برادرت كاذب است ) باز بنوشان ! از دوباره نوشاندن همان كيفيّت ظاهر شد ؛ آن حضرت ( ص ) كلمات خود را تكرار فرمود ؛ بالاخره ، به نوشانيدن « 2 » نوبت سوم اسهال بند شد ، و طبيعت صاف گرديد .\r\nاطباء بروفق اصول خود گفته اند كه بعض اوقات در شكم « كيموس » فاسد مىشود ، كه هر غذا و يا دوائى كه در شكم مى رسد ، به ذريعهء « 3 » مادّهء مذكور فاسد مىشود ؛ لهذا اسهال واقع مىشود . معالجه اش فقط همين است كه مسهل داده شود تا آن « كيموس فاسد » بكلّى خارج گردد . در مسهل بودن شهد هيچ‌كس شك و شبهه ندارد ، و امر آن حضرت ( ص ) به همين « 4 » اصول طبّى مبتنى بوده . در عهد مأمون الرشيد ، وقتى كه ثمامهء عبسى به اين گونه مرض مبتلا شد ، طبيب شاهى آن عصر بنام « يزيد بن يوحنّا » به ذريعهء مسهل او را علاج كرد . اطبّاى امروزى ، استعمال شهد « 5 » را براى علاج استطلاق بطن « 6 » نهايت « 7 » مفيد مى دانند .\r\n إِنَّ فِي ذلِكَ لَآيَةً لِقَوْمٍ يَتَفَكَّرُونَ  ( 69 )\r\n( هر آئينه ) در اين مقدّمه نشانه است گروهى را كه تفكر مى كنند .\r\n\r\n\r\n","description":"","footnote":"\r\n( 1 ) . سن زنبور\r\n( 2 ) . با نوشانيدن\r\n( 3 ) . به واسطهء\r\n( 4 ) . بر همين\r\n( 5 ) . عسل\r\n( 6 ) . شكم روش\r\n( 7 ) . صددرصد\r\n","page_name":" 475 ","page_number":499},
  {"content":"\r\n\r\nتفسير : حضرت شاه صاحب ( رح ) مى فرمايد كه حق تعالى در آيات فوق نشان داد كه سه چيز خوب از بين سه چيز بد پيدا مىشود ؛ مثلا ، شير و خون كه در شكم حيوان است ، از مادّهء سرگين ؛ و روزى پاك از مادهء مسكرات ؛ و شهد از مگس شهد « 1 » ؛ در هر سه چيز اشاره رفته بر اينكه خداوند كريم به واسطهء هدايات قرآن عظيم الشان از جاهلان علما به وجود مى آورد ، در عصر [ سراسر 
  ] سعادت آن حضرت ( صلعم ) ديده شد كه از كافران عارفان كامل به وجود آمدند .\r\n وَ اللَّهُ خَلَقَكُمْ ثُمَّ يَتَوَفَّاكُمْ وَ مِنْكُمْ مَنْ يُرَدُّ إِلى أَرْذَلِ الْعُمُرِ لِكَيْ لا يَعْلَمَ بَعْدَ عِلْمٍ شَيْئاً إِنَّ اللَّهَ عَلِيمٌ قَدِيرٌ  ( 70 )\r\nو خدا بيافريد شما را ؛ باز ، بميراند شما را ؛ و از شما كسى هست كه ردّ كرده شود بسوى خوارترين زندگانى ، تا نداند بعد از دانستن چيزى را ؛ ( هر آئينه ) خدا دانا ، تواناست .\r\nتفسير : عدّهء زيادى « 2 » آيات آفاقى قدرت را بيان فرموده ، انسان را متنبّه مى سازد كه خودش به حالات داخلى خود غور كند كه : او هيچ چيز نبود ؛ خداى تعالى به او وجود عطا فرمود ؛ سپس در اثر موت حيات را پس مى گيرد ؛ و انسان در مقابل آن هيچ كارى نمى تواند ؛ و بعضى را پيش از موت به چنين درجهء پيرى و ضعيفى مى رساند كه هوش و حواس خود را از دست مىدهد و قوّتى به دست و پا نمى ماند ؛ طورى كه بكلّى بيكار « 3 » و عاطل مى گردد ؛ نه سخنى را مى فهمد ، و نه در حافظه چيزى را نگه داشته مىتواند « 4 » . ازين ثابت شد كه علم و قدرت فقط به خزانهء همان خالق و مالك است كه هروقت و به هر قدرى كه بخواهد ، عطا فرمايد ؛ و هر وقتى كه بخواهد ، پس بگيرد . نزد حضرت شاه ( رح ) درين آيت اشارتى است كه اوّل درين امّت اشخاص كاملى پيدا مى شوند ؛ سپس ناقصان به وجود مى آيند ؛ و اللّه اعلم .\r\n\r\n\r\n","description":"","footnote":"\r\n( 1 ) . عسل از زنبور عسل ؛\r\n( 2 ) . تعداد زيادى\r\n( 3 ) . بيكاره\r\n( 4 ) . مىتواند نگاه بدارد .\r\n","page_name":" 476 ","page_number":500},
  {"content":"\r\n\r\n وَ اللَّهُ فَضَّلَ بَعْضَكُمْ عَلى بَعْضٍ فِي الرِّزْقِ فَمَا الَّذِينَ فُضِّلُوا بِرَادِّي رِزْقِهِمْ عَلى ما مَلَكَتْ أَيْمانُهُمْ فَهُمْ فِيهِ سَواءٌ أَ فَبِنِعْمَةِ اللَّهِ يَجْحَدُونَ  ( 71 )\r\nو خدا برترى داد بعضى شما را بر بعضى در روزى ؛ پس نيستند آنان كه افزونى داده شده اند ، عايدكنندگان روزى خود را بر آنها كه مالك شده است دست هاى ايشان ؛ پس باشند ولات و موالى در مالدارى يكسان ؛ آيا به نعمت خدا انكار مى كنند ؟ !\r\nتفسير : يعنى ، روزى و بخشش خداوندى براى همه برابر نيست . از نقطهءنظر تفاوت استعداد و احوال ، او تعالى به حكمت بالغهء خود بعضى را بر بعضى فضيلت داد ، و كسى را دولتمند و با اقتدار ساخت كه صاحب خدمه و ملازمان بوده ، و آنها را به ذريعهء « 1 » او روزى مىدهد ؛ و از خود چيزى ندارند ، و هميشه منتظر امر و فرمان بادار « 2 » خود مى باشند . آيا در دنيا بادارى راضى مىشود كه غلامان و نوكران او به هرحال مثل او انسان هستند ، در دولت ؛ عزّت و تعلّقات او شريك و مساوى شوند ؟\r\nحكم غلام ، شرعا ، اين است كه در حالت غلامى نمى تواند مالك كدام چيزى « 3 » شود ؛ بلكه ما فى اليد او ملك بادار « 2 » اوست . مگر اينكه غلام آزاد شود ؛ آنگاه مىتواند هرچيز را براى خود تملّك نمايد ، و مساويانه « 4 » همراه بادار خود سهيم و شريك شود . به هرحال ، غلامى و مساوات قابل جمع نيست .\r\nهنگامى كه بين دو انسان همجنس و متّحد النوع ، درحالى كه مالك و مملوك باشند ، شركت و مساوات قابل جمع نباشد ؛ چه سان ممكن است كه خالق و مخلوق در معبوديّت و غيره يك برابر « 5 » و همپاى شوند ؟ و آن چيزهائى كه خود مشركين هم اقرار مى كردند كه آنها يقينا مملوك خدا مى باشند : « الا شريكا هو لك ؛ تملكه و ما ملك » با مالك حقيقى چگونه سهيم و شريك قرار داده شوند ؟ ! شكران نعمتهاى منعم حقيقى اين\r\n\r\n\r\n","description":"","footnote":"\r\n( 1 ) . به واسطهء\r\n( 2 ) . ارباب ، مولا\r\n( 3 ) . هيچ چيزى\r\n( 4 ) . تساويا ، به تساوى\r\n( 5 ) . يكسان ، برابر\r\n","page_name":" 477 ","page_number":501},
  {"content":"\r\n\r\nنيست كه هرچيزى را كه خودشان از پذيرفتن آن نفرت و كراهيت دارند ، قبيح تر و شنيع تر آن را به خداوند بزرگ نسبت دهند ! همان قسمى كه در روزى و غيره حق تعالى بعضى را بر بعضى فضيلت داده ، و همه را در يك درجه مساويانه قرار نداده است ؛ اگر در علم و عرفان و كمالات نبوّت شخصى را بر ديگران تفوّق بخشد ، البتّه انكار ازين نعمت « 1 » خداى تعالى غير از لجاجت چيز ديگرى نيست .\r\n وَ اللَّهُ جَعَلَ لَكُمْ مِنْ أَنْفُسِكُمْ أَزْواجاً \r\nو خدا آفريد براى شما از جنس شما زنان را ؛\r\nتفسير : از نوع شما براى شما همسر و جفت بيافريد ، تا به طور دائم به انس و الفت زندگانى كنيد و حكمت تخليق « 2 » به ظهور آيد :  « وَ مِنْ آياتِهِ أَنْ خَلَقَ لَكُمْ مِنْ أَنْفُسِكُمْ أَزْواجاً لِتَسْكُنُوا إِلَيْها وَ جَعَلَ بَيْنَكُمْ مَوَدَّةً وَ رَحْمَةً »  ( الروم ، ركوع 3 ) .\r\n وَ جَعَلَ لَكُمْ مِنْ أَزْواجِكُمْ بَنِينَ وَ حَفَدَةً \r\nو آفريد براى شما از زنان شما پسران و نبيرگان ؛\r\nتفسير : ذريعهء « 3 » بقاى نوع شما مى باشد .\r\n وَ رَزَقَكُمْ مِنَ الطَّيِّباتِ \r\nو روزى داد شما را از پاكيزه ها ؛\r\nتفسير : كه سبب بقاى شخصى است .\r\n أَ فَبِالْباطِلِ يُؤْمِنُونَ وَ بِنِعْمَتِ اللَّهِ هُمْ يَكْفُرُونَ  ( 72 )\r\nآيا به باطل معتقد مى شوند ، و به نعمت خدا ايشان ناسپاسى مى نمايند ؟ !\r\n\r\n\r\n","description":"","footnote":"\r\n( 1 ) . انكار اين نعمت\r\n( 2 ) . خلقت ، تكوين\r\n( 3 ) . وسيلهء ، طريقهء\r\n","page_name":" 478 ","page_number":502},
  {"content":"\r\n\r\nتفسير : يعنى ، از بت منّت مى كشند ، به تصوّر اينكه از مرض صحّت داده ، يا پسر عطا نمود ، و يا روزى بخشيد . حال آنكه اين تصوّرها دروغ است ، و شكرگزار ذاتى نيستند كه حقيقتا و براستى آن نعمت ها را مرحمت مى فرمايد ( كذا فى الموضح ) ؛ و شايد به اين هم اشاره باشد كه اسباب بقاى حيات فانى را قبول مى كنند ؛ امّا ، بزرگ‌ترين نعمت خدا ( ج ) و هدايت پيغمبر - عليه السلام - را كه ذريعهء بقاى ابدى و حيات جاودانى است ، نمى پذيرند : « الا كل شىء ما خلا الله باطل » .\r\n وَ يَعْبُدُونَ مِنْ دُونِ اللَّهِ ما لا يَمْلِكُ لَهُمْ رِزْقاً مِنَ السَّماواتِ وَ الْأَرْضِ شَيْئاً \r\nو مى پرستند بجز خدا كسى را كه نمى تواند برايشان چيزى روزى دادن از آسمانها و زمين چيزى ؛\r\nتفسير : يعنى ، نه اختيار خدائى دارند ، كه از آسمان باران فروآرند ؛ و هم نمى توانند كه از زمين غلّه برويانند ؛ پس در معبوديّت چه طور مى توانند شريك قادر مطلق شوند ؟ !\r\n وَ لا يَسْتَطِيعُونَ  ( 73 )\r\nو قادر نمى شوند .\r\nتفسير : نه فعلا به آنها اختيار حاصل است ، و نه در آينده قدرت دارند كه رزق را به دست آرند .\r\n فَلا تَضْرِبُوا لِلَّهِ الْأَمْثالَ \r\nپس بيان مكنيد براى خدا مثال ها ؛\r\nتفسير : مشركين مى گفتند كه : مالك البتّه اللّه است ؛ مگر « 1 » اين مردم از نزد خداوند ( ج ) مختار مى باشند ؛ كار ما با همين افراد و اشياء از آن است كه به دربار بزرگان نمى توان بى واسطه و مستقيما رسيد !\r\n\r\n\r\n","description":"","footnote":"\r\n( 1 ) . ليكن\r\n","page_name":" 479 ","page_number":503},
  {"content":"\r\n\r\nاين مثال غلط است ؛ و در بارگاه احديّت قابل تطبيق نيست . خداوند ( ج ) همه امور را ، خواه بالواسطه يا بلاواسطه ، خودش اجرا مى فرمايد ، و به كسى كارى را چنان تفويض نمى فرمايد كه ارادهء ذات او سلب شود ؛ مانند سلاطين كه اختيارات را به حكّام و عمّال تفويض مى كنند ، و زيردستان به اجراى هدايات « 1 » مختار و مستقل اند ، و پادشاه از صدور فيصله هاى قاضى و يا حاكم مطلقا خبر ندارد ، و نه به طور جزئى مشيّت و ارادهء پادشاه را در اصدار فيصله « 2 » كدام « 3 » دخلى است ؛ امّا اراده و مشيت خداوند بزرگ به كليّهء واقعات « 4 » خرد و كلان و جزئى و كلّى ، خواه به واسطهء اسباب و يا بلاواسطه باشد ، مدخليّت دارد ؛ بنابرآن « 5 » ، لازم مى آيد كه انسان خداوند تعالى را به هر واقعه مؤثّر حقيقى دانسته ، همان ذات را معبود و مستعان بداند .\r\nتنبيه : ابن عبّاس و سلف ديگر آيهء كريمهء  « فَلا تَضْرِبُوا لِلَّهِ الْأَمْثالَ »  را چنين تفسير كرده اند كه :\r\nهيچ كسى را مماثل خدا قرار مدهيد .\r\n إِنَّ اللَّهَ يَعْلَمُ وَ أَنْتُمْ لا تَعْلَمُونَ  ( 74 )\r\nهر آئينه خدا مىداند و شما نمى دانيد .\r\nتفسير : شما نمى دانيد كه براى خداى متعال چگونه مثالى بايد آورده شود كه اصل مطلب را افاده نمايد ، و با حقيقت مطابق و مناسب باشد ، و درعين حال ، با « 6 » عظمت و بزرگوارى و نزاهت ذات خداوند متعال شبهه اى پيدا نشود . اينك در ذيل دو مثال صحيح آورده مىشود ، و لازم است به آن دو مثال دقت به عمل آيد ، تا غرض تمثيل فهميده شود .\r\n * ضَرَبَ اللَّهُ مَثَلًا عَبْداً مَمْلُوكاً لا يَقْدِرُ عَلى شَيْءٍ وَ مَنْ رَزَقْناهُ مِنَّا رِزْقاً حَسَناً فَهُوَ يُنْفِقُ مِنْهُ \r\nبيان كرد خدا مثال بندهء مملوكى كه توانائى ندارد بر هيچ چيز ؛ و كسى كه داديمش از نزد خود روزى نيك ، پس وى خرج مىكند از آن روزى ،\r\n\r\n\r\n","description":"","footnote":"\r\n( 1 ) . دستورات ، ارشادات\r\n( 2 ) . حكم\r\n( 3 ) . هيچ\r\n( 4 ) . وقايع\r\n( 5 ) . بنابراين ،\r\n( 6 ) . در ارتباط با\r\n","page_name":" 480 ","page_number":504},
  {"content":"\r\n\r\n سِرًّا وَ جَهْراً هَلْ يَسْتَوُونَ الْحَمْدُ لِلَّهِ بَلْ أَكْثَرُهُمْ لا يَعْلَمُونَ  ( 75 )\r\nپنهان و آشكارا ؛ آيا برابر مى شوند ؟ ! همه ستايش خدايراست ؛ بلكه اكثر ايشان نمى دانند .\r\nتفسير : يكى ، شخصى است كه آزاد نبوده ، غلام و مملوك كسى ديگر است ؛ و هيچ نوع قدرت و اختيار ندارد ؛ و در هر كار و تصرّفى به اجازهء مالك احتياج دارد ، و بدون اجازه تصرّفات او معتبر شمرده نمى شود ؛ ديگر ، شخصى آزاد و بااختيار است كه خداى قادر به فضل خود او را تمكّن و روزى زياد عطا فرموده كه شب و روز ، پوشيده و آشكارا ، از آن بى دريغ خرج مى نمايد ؛ و هيچ‌كس نمى تواند دست او را بگيرد « 1 » ؛ آيا اين دو نفر مساوى است ؟ !\r\nهمين طور بدانيد كه حق تعالى مالك حقيقى هرچيز است ؛ همه خوبى ها و قوّت ها در تصرّف اوست ؛ به هركه بخواهد عطا كند ؛ هيچ كسى نمى تواند مانع او شود ؛ بر هر ذرّه اختيار كلّى و تصرّف كامل دارد ؛ چه قدر ظلم است كه يك بت سنگى كه هيچ‌چيزى را مالك نيست ، با وى برابر شود ؛ بلكه خود او مال ديگرى است ؟ ! در صورتى كه مالك و مملوك مجازى باهم برابر شده نمى توانند « 2 » ؛ پس مملوك محض چه طور مىتواند شريك و برابر با مالك حقيقى باشد ؟ !\r\nازين مثال ، بايد بدانيد كه شخصى كه خداى واحد را پرستش مىكند ، و خدا ( ج ) به او نعمت علم و ايمان عطا فرموده ، و او واسطه شده كه آن نعمت هاى روحانى را شب و روز بين مردم تقسيم كند ؛ و شخص ديگرى كه مشرك پليد و مملوك بت و غلام اهوا و اوهام بوده ، دست او از اعمال مقبوله خالى است ؛ آيا اين شخص مشرك را مى توان برابر آن مؤمن موحّد قرار داد ؟ ! كلّا و حاشا !\r\n وَ ضَرَبَ اللَّهُ مَثَلًا رَجُلَيْنِ أَحَدُهُما أَبْكَمُ \r\nو بيان كرد خدا مثال ديگر ، دو مرد را كه يكى از ايشان گنگ است .\r\n\r\n\r\n","description":"","footnote":"\r\n( 1 ) . مانع كارهاى او بشود ؛\r\n( 2 ) . نمى توانند باهم برابر بشوند ، باشند ؛\r\n","page_name":" 481 ","page_number":505},
  {"content":"\r\n\r\nتفسير : يعنى ، نه خودش چيزى گفته مىتواند ؛ و نه از ديگرى چيزى شنيده مىتواند ؛ چه ، كسى كه گنگ است ، حتما كر نيز مى باشد .\r\n لا يَقْدِرُ عَلى شَيْءٍ \r\nقدرت ندارد بر چيزى ؛\r\nتفسير : زيرا حواس ندارد . درعين حال ، از عقل عارى ، و نيز شل و معيوب است كه قادر به راه رفتن نيست .\r\n وَ هُوَ كَلٌّ عَلى مَوْلاهُ أَيْنَما يُوَجِّهْهُ لا يَأْتِ بِخَيْرٍ \r\nو او بار گران است بر خواجهء خود ؛ هركجا كه فرستدش ، نيارد از آنجا هيچ نيكى ؛\r\nتفسير : به مالك خود نفع نمى رساند ؛ هر طرفى كه او را روان كند ، خير و فلاحى از آن حاصل نمى شود .\r\n هَلْ يَسْتَوِي هُوَ وَ مَنْ يَأْمُرُ بِالْعَدْلِ وَ هُوَ عَلى صِراطٍ مُسْتَقِيمٍ  ( 76 )\r\nآيا برابر است اين شخص ، و كسى كه مى فرمايد مردمان را به عدل ، و خودش بر راه راست است ؟ !\r\nتفسير : خودش به راه راست متوجّه بوده ، و ديگران را هم به راه اعتدال و انصاف سوق مىدهد .\r\n\r\n","description":"","footnote":"","page_name":" 482 ","page_number":506},
  {"content":"\r\n\r\nوقتى كه اين دو شخص باهم برابر نيست ؛ يك پيكر سنگى كه ديگرى او را تراشيده ، چه طور مى توان درجهء خدائى را حاصل دارد « 1 » ؟ و يا ، يك مشرك كوروكرى كه خود او رزق آفريدهء خداوند ( ج ) را مى خورد ؛ چگونه مىتواند كه با آن مؤمن موحّد شاكر همسرى نمايد ؟ درحالى كه مؤمن موحّد به طريق مستقيم مى رود ، و ديگران را نيز به راه راست رهبرى مىكند ؟ !\r\nحضرت شاه ( رح ) مى فرمايد : معنى آيت اين است كه دو مخلوق خدا ( ج ) يكى بت سنگى بى حركت است كه مثال غلام گنگ مى باشد ، و ديگرى رسول كه راه حق را به هزاران كس نشان مىدهد ، و خودش نيز به بندگى استوار است ؛ آيا ، تابعيّت كدام يك را عقل ترجيح مىدهد ؟\r\n وَ لِلَّهِ غَيْبُ السَّماواتِ وَ الْأَرْضِ \r\nو مر خدايراست ( علم ) پنهان آسمانها و زمين ؛\r\nتفسير : يعنى ، تمام مخلوق يكسان نيست ؛ احوال و كيفيّت يك انسان از ديگرى اختلاف بى انتها دارد ؛ همه چيزها به يك سطح مستوى ايستاده نشده ؛ راز اين واقعه و استعداد و حالات پوشيدهء هركس در علم خداست ؛ چنان كه او تعالى مطابق علم محيط خود در قيامت با هركسى معاملهء جداگانه خواهد كرد ؛ و در اثر احوال مختلفه نتايج مختلفه را مرتّب خواهد فرمود .\r\n وَ ما أَمْرُ السَّاعَةِ إِلَّا كَلَمْحِ الْبَصَرِ أَوْ هُوَ أَقْرَبُ \r\nو نيست كار قيامت مگر مانند چشم زدن ، بلكه نزديك تر است ؛\r\nتفسير : وقوع قيامت را مستبعد ندانيد ؛ نزد خدا ( ج ) هيچ چيزى مشكل نيست ؛ هر وقتى كه خواست تمام مردم را دوباره پيدا كند « 2 » ، مژه برهم زدن هم در آن تأخير واقع نخواهد شد ؛ به مجرّدى كه « 3 » ارادهء الهى شود ، در يك چشم زدن تمام دنيا دوباره موجود مىشود .\r\nتنبيه : مقصود از  « كَلَمْحِ الْبَصَرِ أَوْ هُوَ أَقْرَبُ »  آنست كه طبق ضرب المثل معروف بين عموم ، سرعت آن را مى توان با مژه برهم زدن تعبير نمود ؛ ليكن ، حقيقتا در مدّت كمتر از اين هم قيامت قيام مى نمايد ؛ زيرا « لمح بصر » يك امر زمانى است ، و موجود شدن امرى به ارادهء خداوندى آنى بوده ، و مقيّد به زمان نيست .\r\n\r\n\r\n","description":"","footnote":"\r\n( 1 ) . مىتواند . . . به دست آورد ؟ تحصيل كند ؟\r\n( 2 ) . پديدار گرداند ، پديد آورد ، خلق كند ،\r\n( 3 ) . به مجرّد آنكه\r\n","page_name":" 483 ","page_number":507},
  {"content":"\r\n\r\n إِنَّ اللَّهَ عَلى كُلِّ شَيْءٍ قَدِيرٌ  ( 77 )\r\n( هر آئينه ) خدا بر همه چيز تواناست .\r\nتفسير : چون تمام رازهاى آسمانها و زمين پيش او آشكار است ؛ و قدرت كامله و علم او بر هر ذرّهء كائنات محيط مى باشد ؛ لذا هيچ كسى را ياراى همسرى با او نيست .\r\n وَ اللَّهُ أَخْرَجَكُمْ مِنْ بُطُونِ أُمَّهاتِكُمْ لا تَعْلَمُونَ شَيْئاً وَ جَعَلَ لَكُمُ السَّمْعَ وَ الْأَبْصارَ وَ الْأَفْئِدَةَ لَعَلَّكُمْ تَشْكُرُونَ  ( 78 )\r\nو خدا بيرون آورد شما را از شكم مادران شما ، كه نمى دانستيد چيزى را ؛ و پيدا ساخت براى شما شنوائى ، و چشم ها ، و دل ها ؛ تا بود كه شكر كنيد .\r\nتفسير : يعنى در وقت پيدايش خود چيزى را نمى دانستيد ؛ خداى تعالى براى شما ذرايع « 1 » علم و دل دانا بخشيد ، كه هريك به ذات خود نعمت بزرگ ، و وسايل تمتّع شما از نعمت هاى بى شمار او تعالى است . اگر چشم ، گوش ، عقل و هوش ، و غيره نباشد ؛ دروازهء تمام ترقّيات مسدود گردد . هر قدرى كه فرزند انسان بزرگ‌تر مىشود ، نيروى علمى و عملى او به تدريج قوى تر مى گردد . سپاسگزارى انسان اين است كه قواى خود را در اطاعت او تعالى صرف نمايد ؛ و در حق شناسى از عقل و هوش كار بگيرد ؛ نه اينكه در عوض پذيرفتن احسان معكوسا « 2 » به بغاوت « 3 » كمر بندد ؛ و منعم حقيقى را گذاشته ، به پرستش سنگ و خشت بپردازد .\r\n\r\n\r\n","description":"","footnote":"\r\n( 1 ) . وسايل ، طرق\r\n( 2 ) . به عكس\r\n( 3 ) . كج‌روى و سركشى\r\n","page_name":" 484 ","page_number":508},
  {"content":"\r\n\r\n أَ لَمْ يَرَوْا إِلَى الطَّيْرِ مُسَخَّراتٍ فِي جَوِّ السَّماءِ ما يُمْسِكُهُنَّ إِلَّا اللَّهُ \r\nآيا نديدند بسوى مرغان رام شده در هواى آسمان ؟\r\nنگه نمى دارد ايشان را مگر خدا ؛\r\nتفسير : مثلى كه « 1 » انسان را مناسب خودش قواى مختلفه عطا فرمود ؛ به پرندگان نيز مطابق احوال آنها قوّت هاى فطرى بخشيد ، و هريك از پرندگان در پرواز خود تابع قانون قدرت « 2 » و احكام تكوينى خداى تعالى مى باشند . در هيچ مدرسه اى ، پريدن را به او تعليم نمى دهند ؛ ساختمان بال و باز و دم و غيرهء آن را قدرت « 3 » طورى آفريده است كه به بسيارى آسان در فضاى آسمانى پرواز مى كنند ؛ و جسم ثقيل آنها هواى لطيف را بى اختيار نمى شكافد كه به زمين بيفتند ؛ و نيز ، قوهء جاذبهء زمين آنها را به طرف خود جذب نكرده ، و از پرواز باز نمى دارد . بدون خدا ( ج ) ديگرى نيست كه آنها را در فضاى آسمان نگه دارد .\r\n إِنَّ فِي ذلِكَ لَآياتٍ لِقَوْمٍ يُؤْمِنُونَ  ( 79 )\r\n( هر آئينه ) در اين نشانه هاست مر گروهى را كه ايمان مى آرند .\r\nتفسير : حضرت شاه ( رح ) مى نويسد : يعنى ، بعضى مردم به واسطه اى كه « 4 » فكرشان تنها مصروف « 5 » به امور معاش مى باشد ؛ از تفكّر در امور معاد صرف‌نظر نموده ، در ايمان آوردن متردّد « 6 » مى شوند .\r\nپس مى فرمايد كه هيچكس از شكم مادر چيزى همراه خود نمى آرد ، بلكه اسباب و وسايل منافع ، كه گوش ، چشم ، دل ، و دست و پا و غيره مى باشد ؛ محض « 7 » عطاى خداوند است ؛ و جانوران پرنده در جوّ آسمان به ذات خالق خود اعتماد و توكّل مى نمايند .\r\n\r\n\r\n","description":"","footnote":"\r\n( 1 ) . مثل اينكه ، مانند آنكه\r\n( 2 ) . مشيّت الهى ، تدبير خدائى\r\n( 3 ) . بجز خداى جل و علا\r\n( 4 ) . به واسطهء آنكه\r\n( 5 ) . مشغول\r\n( 6 ) . مردّد ، دچار ترديد\r\n( 7 ) . فقط\r\n","page_name":" 485 ","page_number":509},
  {"content":"\r\n\r\n وَ اللَّهُ جَعَلَ لَكُمْ مِنْ بُيُوتِكُمْ سَكَناً \r\nو خدا ساخت براى شما از خانه هاى شما جاى سكونت ؛\r\nتفسير : يعنى ، خانه هاى خشت و سنگ و چوب و غيره .\r\n وَ جَعَلَ لَكُمْ مِنْ جُلُودِ الْأَنْعامِ بُيُوتاً تَسْتَخِفُّونَها يَوْمَ ظَعْنِكُمْ وَ يَوْمَ إِقامَتِكُمْ \r\nو ساخت براى شما از پوست چهارپايان خانه ها ؛ سبك مى يابيد آن را روز سفرتان ، و روز اقامتتان ( يعنى ، نزول شما در منزل ) ؛\r\nتفسير : چون انتقال خانه هاى خشتى و سنگى در حال سفر و حضر ممكن نيست ؛ لهذا ساختن خيمه هاى چرمى و پشمى و غيره را به انسان آموخت ، تا به آسانى در سفر و حضر نقل داده « 1 » ؛ هر جائى كه بخواهند نصب كنند ؛ و هر وقتى كه بخواهند پيچانيده ، بردارند . بعضى ، از  « يَوْمَ ظَعْنِكُمْ وَ يَوْمَ إِقامَتِكُمْ »  چنين مقصد گرفته اند كه در حين كوچ‌كشى « 2 » براى برداشتن سبك ، و در وقت اقامت موقّتى در جائى براى نصب كردن سهل مى باشد .\r\n وَ مِنْ أَصْوافِها وَ أَوْبارِها \r\nو ساخت از پشم هاى گوسفند ؛ و پشم هاى شتر ؛\r\nتفسير : يعنى ، از پشم گوسفند و شتر .\r\n وَ أَشْعارِها أَثاثاً وَ مَتاعاً إِلى حِينٍ  ( 80 )\r\nو موى هاى بز ؛ اسباب خانه ، و بهره مندى تا وقت مقرّر .\r\n\r\n\r\n","description":"","footnote":"\r\n( 1 ) . نقل كرده ؛ جابه جا كرده ؛\r\n( 2 ) . اثاث‌كشى ، خانه كشى\r\n","page_name":" 486 ","page_number":510},
  {"content":"\r\n\r\nتفسير : اين چيزها كه وسايل زندگى و آسايش را آماده مى سازد ، تا يك وقت معيّن و يا مدّت دراز كار مىدهد « 1 » . اگر خداى تعالى گوش و چشم و دل و دماغى كه باعث ترقّى است ، عطا نمى فرمود ؛ اين وسايل تهيّه و ميسّر نمى شد .\r\n وَ اللَّهُ جَعَلَ لَكُمْ مِمَّا خَلَقَ ظِلالًا \r\nو خدا پيدا ساخت براى شما از آنچه بيافريد سايه ها ؛\r\nتفسير : مثلا ، ابر ، درخت ، خانه و كوه ، و غيره ؛ مطابق قانون قدرت « 2 » براى آسايش مخلوق خداوند بر زمين سايه مى افگند .\r\n وَ جَعَلَ لَكُمْ مِنَ الْجِبالِ أَكْناناً \r\nو پيدا كرد براى شما از كوه ها غارها ؛\r\nتفسير : شما در زير آن وسايل از باران و برف و آفتاب آسوده بوده ، و از دشمن و غيره براى محافظت خود در آن جاها پناه مى بريد .\r\n وَ جَعَلَ لَكُمْ سَرابِيلَ تَقِيكُمُ الْحَرَّ \r\nو ساخت براى شما ( جامه ) پيراهن كه نگه دارد شما را از گرمى ؛\r\nتفسير : حضرت شاه ( رح ) مى نويسد : به ذريعهء « 3 » پيراهن هائى كه از گرمى حفاظت مىشود ، از سردى هم مى توان محفوظ شد ؛ چون در آن مملكت گرمى زيادتر بود ، لذا گرمى را به خصوص ذكر فرمود .\r\n وَ سَرابِيلَ تَقِيكُمْ بَأْسَكُمْ \r\nو جامه هائى كه نگه دارد شما را از ( ضرر ) جنگ ؛\r\n\r\n\r\n","description":"","footnote":"\r\n( 1 ) . به كار مى آيد ، كارآيى دارد .\r\n( 2 ) . تدبير الهى ، مشيّت بارى تعالى\r\n( 3 ) . به واسطهء\r\n","page_name":" 487 ","page_number":511},
  {"content":"\r\n\r\nتفسير : يعنى ، زره كه در جنگ از جراحت نگه مى دارد .\r\n كَذلِكَ يُتِمُّ نِعْمَتَهُ عَلَيْكُمْ لَعَلَّكُمْ تُسْلِمُونَ  ( 81 )\r\nهمچنين تمام مىكند نعمت خود را بر شما ؛ تا بود كه اسلام آريد .\r\nتفسير : يعنى ، بنگريد كه انواع ضروريّات شما را چه طور به فضل خود تهيّه نمود ، و چه قوّت هاى علمى و عملى به شما مرحمت فرمود ، كه آنها را انسان به كار انداخته ، و تصرّفات عجيب و غريب نمايد . پس آيا ممكن است ذاتى كه اين قدر احسان هاى مادّى و جسمانى نموده ، در سلسلهء تربيت و تكميل ذرايع « 1 » روحانى احسان خود را براى ما كامل ننمايد ؟ ! و شك نيست كه تكميل نمود :  « الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي وَ رَضِيتُ لَكُمُ الْإِسْلامَ دِيناً »  ( مائده ، ركوع 1 ) . پس ضرور است كه همه مردم در مقابل احسان او تعالى سر تعظيم و تشكّر فرودآورند ؛ و مطيع آن منعم حقيقى ، و منقاد آن احسان كنندهء بزرگ بوده باشند .\r\n فَإِنْ تَوَلَّوْا فَإِنَّما عَلَيْكَ الْبَلاغُ الْمُبِينُ  ( 82 )\r\nپس اگر اعراض كنند ؛ پس جز اين نيست كه بر تو پيغام رسانيدن آشكار است .\r\nتفسير : يعنى ، اگر اين قدر احسانات را مى بينند ، و باز هم به حضور خداى تعالى سر نياز فرود نمى آورند ؛ هيچ متأثّر مشو . تو فرض خود را ادا كردى ، و تمام سخنان ضرورى را به تفصيل و توضيح گفتى ؛ پس معاملهء آنها را به خدا ( ج ) بسپار .\r\n يَعْرِفُونَ نِعْمَتَ اللَّهِ ثُمَّ يُنْكِرُونَها وَ أَكْثَرُهُمُ \r\nمى شناسند نعمت خدا را ؛ باز ، انكار مى كنند آن را ؛ و بيشتر ايشان\r\n\r\n\r\n","description":"","footnote":"\r\n( 1 ) . به واسطهء\r\n","page_name":" 488 ","page_number":512},
  {"content":"\r\n\r\n الْكافِرُونَ  ( 83 )\r\nكافرانند ( ناشكران ) .\r\nتفسير : بى شك ، بعضى بندگان شكرگزار هم هستند :  « وَ قَلِيلٌ مِنْ عِبادِيَ الشَّكُورُ »  ( السبأ ، ركوع 2 ) . ليكن حال اكثر آنها اين است كه انعامات اللّه تعالى را مى بينند ، و احسانات او را مى فهمند ؛ مگر در موقع شكرگزارى و اظهار اطاعت همه چيزها را فراموش مى كنند ؛ گويا ، قلبا مى فهمند ؛ ولى عملا انكار مى كنند .\r\n وَ يَوْمَ نَبْعَثُ مِنْ كُلِّ أُمَّةٍ شَهِيداً ثُمَّ لا يُؤْذَنُ لِلَّذِينَ كَفَرُوا وَ لا هُمْ يُسْتَعْتَبُونَ  ( 84 )\r\nو آن روز كه برانگيزيم از هر گروهى گواهى ؛ باز ( دستورى ) داده نشود حكم كافران را ؛ و نه توبهء ايشان قبول مىشود .\r\nتفسير : از اينجا انجام « 1 » كفر و ناشكرى را خاطرنشان مىكند ؛ يعنى ، ياد داشته باشيد كه روزى آمدنى است كه جميع امّت هاى گذشته و آينده در آخرين عدالت احكم الحاكمين ايستاده مى شوند ، و پيغمبر هر امّت به طور گواه « 2 » آورده مىشود ، تا در باب نيك و بد و مطيع و عاصى امّت خود شهادت بدهد ، كه با پيغام حق و پيغمبر چه طور معامله كرده اند ؟ ! آن وقت ، به منكرين اجازه داده نمى شود كه لب خود را به سخنى بگشايند ! و يا ، در آن وقت توبه كرده از سزا خلاصى يابند ؛ و به هيچ دليل نمى توانند سخن بگويند ، زيرا به آنها كاملا منكشف خواهد شد كه مجرم هستند ؛ و هيچ قسم « 3 » عذرى از آنها پذيرفته نمى شود همچنين ، خواهند دانست كه اين « دار جزاء » است ؛ « دار عمل » نيست كه حالا توبه كرده معافى « 4 » خواهند .\r\n وَ إِذا رَأَى الَّذِينَ ظَلَمُوا الْعَذابَ فَلا يُخَفَّفُ \r\nو چون ببينند ستمگاران عذاب را ، اضطراب كنند ؛ پس تخفيف كرده نشود\r\n\r\n\r\n","description":"","footnote":"\r\n( 1 ) . فرجام ، عاقبت\r\n( 2 ) . به عنوان گواه\r\n( 3 ) . هيچ نوع ، هيچ‌گونه\r\n( 4 ) . عفو و گذشت ، معافيت\r\n","page_name":" 489 ","page_number":513},
  {"content":"\r\n\r\n عَنْهُمْ وَ لا هُمْ يُنْظَرُونَ  ( 85 )\r\nاز ايشان ، و نه ايشان مهلت داده شوند .\r\nتفسير : يعنى نه در سختى عذاب تخفيف مىشود و نه در بين عذاب كدام وقفهء مى آيد كه اندكى مهلت حاصل شود بعضى از  « وَ لا هُمْ يُنْظَرُونَ »  چنان مراد گرفته اند كه بعد از ديدن جهنم لمحهء هم به ايشان مهلت داده نمى شود ، جهنم مجرمين را چنان فورا برمى دارد كه پرنده دانه را بيكدم مى بلعد . گويا اشاره است در سرعت داخل شدن آنها .\r\n وَ إِذا رَأَى الَّذِينَ أَشْرَكُوا شُرَكاءَهُمْ قالُوا رَبَّنا هؤُلاءِ شُرَكاؤُنَا الَّذِينَ كُنَّا نَدْعُوا مِنْ دُونِكَ \r\nو چون ببينند مشركان شريكان خود را ؛ گويند :\r\nاى پروردگار ما ، اين جماعه شريكان مااند ، كه مى خواستيم ( مى پرستيديم ) بجز تو ؛\r\nتفسير : ما از باعث « 1 » شيطنت اينها مورد مجازات واقع شده ايم ! شايد مقصود آنها اين باشد كه ما شخصا بيگناه هستيم ؛ و يا اينكه به آنها كه سبب گمراهى ما شده اند سزاى دو چند داده شود .\r\n فَأَلْقَوْا إِلَيْهِمُ الْقَوْلَ إِنَّكُمْ  پس بيافگنند بتان بسوى ايشان سخن را كه ( هر آئينه ) شما\r\n\r\n\r\n","description":"","footnote":"\r\n( 1 ) . به موجب ، به خاطر\r\n","page_name":" 490 ","page_number":514},
  {"content":"\r\n\r\n لَكاذِبُونَ  ( 86 )\r\nدروغگويانيد !\r\nتفسير : شما دروغگوئيد كه ما را شريك خدا گردانيديد ؛ ما كى به شما گفته بوديم كه ما را پرستش كنيد ؟ ! در حقيقت ، شما محض « 1 » اوهام و خيالات خود را مى پرستيديد كه هيچ اساس و حقيقت نداشت ؛ و يا ، آنها اجنّه « 2 » و شياطين را مى پرستيدند ؛ مگر « 3 » در آنجا شيطان هم اين را گفته جدا مىشود :  « وَ ما كانَ لِي عَلَيْكُمْ مِنْ سُلْطانٍ إِلَّا أَنْ دَعَوْتُكُمْ فَاسْتَجَبْتُمْ لِي فَلا تَلُومُونِي وَ لُومُوا أَنْفُسَكُمْ »  ( ابراهيم ، ركوع 4 ) . خلاصه ، همه چيزهائى كه مشركين آنها را معبود خود گردانيده بودند ، بعضى به راستى و برخى به دروغ ، اظهار بيزارى و تنفّر خواهند كرد . بتان سنگى از اوّل تا آخر هيچ آگهى نداشتند . ملائكه و انبيا و صالحين هميشه از شرك اظهار نفرت و بيزارى شديد نموده ، بندگى خالص خدا را مى كردند ؛ امّا ، شياطين اگرچه اظهار نفرت آنها دروغ مى باشد ؛ باز هم دروغشان سبب كلّى مأيوسى مشركين مى گردد كه امروز صميمى ترين رفيق هم به كار نمى آيد .\r\n وَ أَلْقَوْا إِلَى اللَّهِ يَوْمَئِذٍ السَّلَمَ وَ ضَلَّ عَنْهُمْ ما كانُوا يَفْتَرُونَ  ( 87 )\r\nو اين همه افگنند بسوى خدا آن روز صلح را ؛ و گم گردد از ايشان آنچه افترا مى كردند .\r\nتفسير : يعنى همه طمطراق و افتراپردازى ها در آن روز مفقود مىشود ؛ و همه عاجز و مقهور شده ، به حضور خدا اطاعت و انقياد خود را اظهار خواهند كرد :  « أَسْمِعْ بِهِمْ وَ أَبْصِرْ يَوْمَ يَأْتُونَنا »  ( مريم ، ركوع 2 ) .\r\n\r\n\r\n","description":"","footnote":"\r\n( 1 ) . فقط\r\n( 2 ) . جنيّان\r\n( 3 ) . ليكن\r\n","page_name":" 491 ","page_number":515},
  {"content":"\r\n\r\n الَّذِينَ كَفَرُوا وَ صَدُّوا عَنْ سَبِيلِ اللَّهِ زِدْناهُمْ عَذاباً فَوْقَ الْعَذابِ بِما كانُوا يُفْسِدُونَ  ( 88 )\r\nآنان كه كافر شدند و بازداشتند ( مردمان را ) از راه خدا ؛ افزون دهيم ايشان را عذابى بالاى عذابى به سبب آنكه فساد مى كردند .\r\nتفسير : يك عذاب از باعث « 1 » انكار حق ، و عذاب ديگر براى اينكه ديگران را از راه خدا ( ج ) بازداشتند ؛ و يا يك عذاب بر صدور جرم ، و ديگرى به سبب عادى شدن « 2 » بر آن . به هرحال ، از آيت معلوم شد ، همان طورى كه در جنّت براى اهل جنّت منازل و مدارج آنها متفاوت مى باشد ؛ عذاب اهل جهنّم هم كمّا و كيفا و نوعا متفاوت مى باشد .\r\n وَ يَوْمَ نَبْعَثُ فِي كُلِّ أُمَّةٍ شَهِيداً عَلَيْهِمْ مِنْ أَنْفُسِهِمْ وَ جِئْنا بِكَ شَهِيداً عَلى هؤُلاءِ \r\nو روزى كه برانگيزيم در هر امّت گواهى را بر ايشان از ايشان ؛ و بياريم ترا گواه بر اين كافران ؛\r\nتفسير : يعنى ، آن روز هولناك قابل ياد داشتن است ؛ وقتى كه هر پيغمبر معاملات « 3 » امّت خود را به بارگاه احديّت بيان كند . آن حضرت - صلّى اللّه عليه و سلّم - نيز حالت امّت خود را بيان خواهند كرد ؛ بلكه بروفق قول بعضى مفسّرين آن حضرت - صلّى اللّه عليه و سلّم - براى تزكيهء شهادت تمام آن شهدا شهادت مىدهد كه بى شك آنها وظيفهء خود را ادا كردند .\r\nدر حديث آمده است كه اعمال امّت هرروز به حضور آن حضرت ( ص ) پيش مىشود « 4 » ؛ آن\r\n\r\n\r\n","description":"","footnote":"\r\n( 1 ) . به خاطر ، به موجب\r\n( 2 ) . مداومت و اصرار\r\n( 3 ) . رفتارهاى ، برخوردهاى\r\n( 4 ) . ارائه مىشود ؛ عرضه مىشود ؛\r\n","page_name":" 492 ","page_number":516},
  {"content":"\r\n\r\nحضرت ( ص ) چون اعمال خير را مى بينند ، شكر خدا را ادا مى فرمايند ؛ و چون اعمال بد آنها را مى بينند ، برايشان طلب مغفرت مى كنند .\r\n وَ نَزَّلْنا عَلَيْكَ الْكِتابَ تِبْياناً لِكُلِّ شَيْءٍ \r\nو فرودآورديم بر تو كتاب را ، براى واضح بيان كردن هرچيز ؛\r\nتفسير : يعنى ، قرآن كريم براى تمام علوم و اصول دين و فلاح دارين ، هدايت كافى بوده و براى تمام امور و موادّ ضروريّه رهنماى كامل است . واقعات « 1 » قيامت نيز در قرآن كريم ذكر شده است كه فوقا بيان شد .\r\nبنابرآن « 2 » ، مسئوليّت پيغمبرى كه بر وى همچه « 3 » كتاب جامع فرستاده شده نيز بسيار سنگين خواهد بود . از اينجاست كه  « وَ نَزَّلْنا عَلَيْكَ الْكِتابَ تِبْياناً لِكُلِّ شَيْءٍ »  را بعد از جملهء  « شَهِيداً عَلى هؤُلاءِ »  ذكر ، و به مرتبهء عظيم آن حضرت ، و به مناسبت همين رتبهء بزرگ ، به مسئوليّت آن حضرت هم اشاره اى لطيف فرموده :\r\n « فَلَنَسْئَلَنَّ الَّذِينَ أُرْسِلَ إِلَيْهِمْ وَ لَنَسْئَلَنَّ الْمُرْسَلِينَ »  ( اعراف ، ركوع 1 ) . ابن كثير اين موضوع را قدرى مفصّل بيان كرده است .\r\n وَ هُدىً وَ رَحْمَةً وَ بُشْرى لِلْمُسْلِمِينَ  ( 89 )\r\nو براى راه نمودن و بخشايش ؛ و مژده دادن مسلمانان را .\r\nتفسير : يعنى ، اين كتاب براى تمام جهان سرتاپا هدايت و رحمت است ، و براى بندگان فرمانبردار مژدهء بهشت مىدهد .\r\n * إِنَّ اللَّهَ يَأْمُرُ بِالْعَدْلِ وَ الْإِحْسانِ وَ إِيتاءِ \r\n( هر آئينه ) خدا مى فرمايد به انصاف و نيكوكارى ؛ و عطاكردن\r\n\r\n\r\n","description":"","footnote":"\r\n( 1 ) . وقايع\r\n( 2 ) . بنابراين ،\r\n( 3 ) . اين چنين\r\n","page_name":" 493 ","page_number":517},
  {"content":"\r\n\r\n ذِي الْقُرْبى \r\nبه خويشاوندان ؛\r\nتفسير : قرآن را  « تِبْياناً لِكُلِّ شَيْءٍ  - الآية » فرمود ؛ اين آيت نمونهء آن است . ابن مسعود ( رض ) مى فرمايد كه خداى تعالى بيان هر خير و شرّ را در اين آيت جمع كرده است ؛ گويا ، عقيده ، اخلاق ، نيّت ، عمل و معاملهء خوب و بد را ، امرا و نهيا شامل مى باشد . بعضى علما نوشته اند كه اگر در قرآن آيت ديگر نمى بود ، تنها همين آيت براى اثبات مضمون  « تِبْياناً لِكُلِّ شَيْءٍ »  كافى بود . شايد از همين سبب ، خليفهء راشد حضرت عمر بن عبد العزيز در آخر خطبهء جمعه آن را تزئيد نموده « 1 » ، و براى مؤمنين طريقهء حسنه را قائم كرده .\r\nاگر بخواهيم جامعيّت اين آيت را بفهمانيم ، به تصنيف كتاب مستقل محتاج مى شويم ؛ باز هم « 2 » ، ممكن است كه يك اندازهء كمى تذكّر دهيم كه در اين آيت سه چيز را امر فرموده است : 1 ) عدل ؛ 2 ) احسان ؛ 3 )  إِيتاءِ ذِي الْقُرْبى . \r\nمطلب « 3 » « عدل » اينست كه تمام عقايد ، اعمال ، اخلاق ، معاملات و جذبات در ترازوى اعتدال و انصاف بايد وزن شود ؛ در اثر افراط و تفريط نبايد هيچ‌يك پلّه پائين و يا بلند « 4 » شود ؛ اگر كسى با سخت ترين دشمن هم معامله كند ، بايد دامن عدل و انصاف را به هيچ صورت از دست ندهد ؛ ظاهر و باطن او يكسان باشد ؛ هرچه براى خود پسند نكند ، براى برادر خود هم نپسندد . و معنى « احسان » اين است كه انسان مصدر هرگونه نيكى و خوبى گرديده ، خيرخواه ديگران باشد ؛ از مقام عدل و انصاف قدرى بلندتر شده ، به فضل و عفو و تلطّف و ترحّم متخلّق شود ؛ بعد از اداى فرض به طرف تطوّع و تبرّع قدم پيش بگذارد ؛ مروّت را به انصاف يك جا نمايد « 5 » ؛ و يقين داشته باشد كه اعمال نيك او را خداى تعالى مى بيند ؛ و در عوض آن حتما نيكى مىدهد : « الاحسان ان تعبد الله كانك تراه فان لم تكن تراه فانه يراك » ( صحيح البخارى ) ؛  « هَلْ جَزاءُ الْإِحْسانِ إِلَّا الْإِحْسانُ »  ( الرّحمن ، ركوع 3 ) .\r\nاين هردو خصلت ، يعنى عدل و احسان ، يا به عبارهء « 6 » ديگر ، انصاف و مروّت ، با نفس خود و با هريك از خود و بيگانه و دوست و دشمن تعلّق دارد ؛ ليكن حق اقارب نسبت به اجانب زياده تر است . بايد از علاقهء قربت كه قدرت مقرّر كرده است ، صرف‌نظر نشود ؛ بلكه بايد دلسوزى و همدردى و احسان و\r\n\r\n\r\n","description":"","footnote":"\r\n( 1 ) . اضافه نموده ، افزوده ،\r\n( 2 ) . با وجود اين ، با اين وصف ،\r\n( 3 ) . با اين وجود ، با اين وصف ،\r\n( 4 ) . بالا\r\n( 5 ) . با انصاف جمع نمايد ؛\r\n( 6 ) . به عبارت\r\n","page_name":" 494 ","page_number":518},
  {"content":"\r\n\r\nمروّت با اقارب نسبت به اجانب زياده تر باشد . صلهءرحم يك نيكى مستقل است كه در حق اقارب و ذوى الارحام بايد درجه به درجه به عمل آيد . گويا ، بعد از احسان ذوى القربى را بالتخصيص ذكر نموده ، تنبيه فرمود كه عدل و انصاف اگرچه براى همه يكسان است ؛ ليكن در وقت مروّت و احسان در بعضى مواقع نسبت به بعضى بايد بيشتر اهتمام به عمل آيد ، و هرگاه فرق مراتب احسان و مروّت كه قانون قدرت وضع نموده فراموش شود ، به آن قوانين مخالفت مىشود .\r\nشخص دانشمند فيصله كرده مىتواند « 1 » كه اين سه كلمهء جامعه ، جامع جميع امورخيريّه و رفتار و كردار نيك است ، و هيچ خير و نيكى در دنيا نيست كه ازين سه اصول فطرى خارج باشد ؛ و للّه الحمد و المنّة .\r\n وَ يَنْهى عَنِ الْفَحْشاءِ وَ الْمُنْكَرِ وَ الْبَغْيِ \r\nو منع مىكند از بى حيائى و كار ناپسند و تعدّى ؛\r\nتفسير : ممانعت هم از سه چيز كرده : فحشاء ، منكر ، بغى ؛ زيرا كه در وجود انسان سه قوّت است كه از استعمال بى موقع و غلط آنها جميع خرابى ها و بدى ها پيدا مىشود : 1 ) قوّهء بهيميّهء شهوانيّه ؛ 2 ) قوّهء وهميّهء شيطانيّه ؛ 3 ) قوّهء غضبيّهء سبعيّه . غالبا « 2 » ، از « فحشاء » آن سخنان بى حيائى مراد است كه نتيجهء آنها به افراط شهوت و بهيميّت مرتّب « 3 » شود . « منكر » ضدّمعروف است ؛ يعنى ، كارهاى نامعقولى كه فطرت سليمه و عقل صحيح از آن « 4 » انكار نمايد ؛ و از غلبهء قوّهء وهميّهء شيطانيّه ، قوّهء عقليّهء ملكيّه مغلوب مى گردد . سوّم « بغى » است ؛ يعنى ، سركشى نموده ، از حدّ تجاوز كردن ، و مانند جملهء درّندگان براى اذيّت جان و ربودن مال و ريختن آبروى مردم كمربستن ، و به ناحق دست درازى كردن ؛ اين گونه حركات از استعمال بيجاى قوّهء غضبيّهء سبعيّه پيدا مىشود .\r\nالحاصل ، درين آيه تنبيه فرمود كه تا زمانى كه انسان اين سه قوّه را زير تسلّط و اقتدار خود نيارد ، و قوّهء عقليّهء ملكيّه را بر همهء اينها حاكم نسازد ، انسان پاك و مهذّب نمى تواند شد .\r\n يَعِظُكُمْ لَعَلَّكُمْ تَذَكَّرُونَ  ( 90 )\r\nپند مىدهد شما را ؛ تا بود كه شما پندپذير شويد .\r\n\r\n\r\n","description":"","footnote":"\r\n( 1 ) . مىتواند داورى بكند ، نتيجه گيرى بكند\r\n( 2 ) . ظاهرا ،\r\n( 3 ) . منجر\r\n( 4 ) . آن را\r\n","page_name":" 495 ","page_number":519},
  {"content":"\r\n\r\nتفسير : اكثم بن صيفى اين آيت كريمه را شنيده ، به قوم خود گفت كه « من مى بينم كه اين پيغمبر ( ص ) اجراى تمام اخلاق پسنديده و برگزيده را امر ، و از اخلاق و اعمال رذيله منع مىكند ؛ بايد شما به پذيرفتن او مبادرت كنيد ؛ فكونوا فى هذا الامر رؤسا و لا تكونوا فيه اذنابا » ( يعنى ، شما درين كار سر شويد و دم نگرديد ) ! حضرت عثمان بن مظعون مى فرمايد كه از شنيدن اين آيت ، ايمان در دل من راسخ ؛ و محبّت محمّد - صلّى اللّه عليه و سلّم - جاگزين « 1 » گرديد .\r\n وَ أَوْفُوا بِعَهْدِ اللَّهِ إِذا عاهَدْتُمْ وَ لا تَنْقُضُوا الْأَيْمانَ بَعْدَ تَوْكِيدِها وَ قَدْ جَعَلْتُمُ اللَّهَ عَلَيْكُمْ كَفِيلًا إِنَّ اللَّهَ يَعْلَمُ ما تَفْعَلُونَ  ( 91 )\r\nو وفا كنيد به عهد خدا ، چون عهد بنديد ؛ و مشكنيد سوگندها را بعد محكم ساختن آنها ؛ و ( هر آئينه ) ساخته ايد خدا را بر خويش ضامن ؛ ( هر آئينه ) خدا مىداند آنچه مى كنيد .\r\nتفسير : در آيت پيش تر حكم شده بود كه بعضى چيزها را اجرا و بعضى را ترك كنند . اكنون ، بعضى افراد آن را بالتخصيص بيان مىكند ؛ يعنى ، تأكيد ايفاى عهد ، و ممانعت از غدر و بدعهدى كه اين چيز اگرچه فى نفسه مهتم بالشأن است ؛ مگر « 2 » براى مخاطبين آن عصر بسيار زياد مناسب حال بود كه تأثير آن به كاميابى مستقبل و عروج و ترقّى قوم مسلم به درجهء نهائى واردشدنى بود . بنابرآن « 3 » ، حكم داد كه وقتى كه نام خدا ( ج ) را گرفته ، و قسم ها خورده ، معاهده مى كنيد ؛ حرمت نام پاك خدا ( ج ) را نگه داريد ؛ با قوم و يا شخصى كه معاهده شود ( به شرطى كه « 4 » خلاف شرع نباشد ) به مسلمان « 5 » فرض است كه آن را ايفا كند ؛ ولو در ايفاى آن با مشكلات و صعوبات زياد دچار شود . « قول مردان جان دارد » ! خصوصا ، وقتى كه نام\r\n\r\n\r\n","description":"","footnote":"\r\n( 1 ) . جايگزين\r\n( 2 ) . جز اينكه ، ليكن\r\n( 3 ) . بنابراين ،\r\n( 4 ) . به شرط آنكه ، مشروط به آنكه\r\n( 5 ) . بر مسلمان\r\n","page_name":" 496 ","page_number":520},
  {"content":"\r\n\r\nخدا ( ج ) را گرفته و سوگند خورده معاهده كند ، بايد فهميد كه قسم خوردن گويا خدا را براى آن معامله گواه و يا ضامن ساختن است ؛ و خداوند ( ج ) مىداند وقتى كه شما او را گواه مى سازيد ، و نيز خبر دارد كه تا كدام حدّ رعايت اين گواهى را مى كنيد . اگر خيانت و بدعهدى كرديد ، خداوند قرار « 1 » علم محيط خود شما را سزاى كامل خواهد داد ؛ زيرا ، هيچ‌يك فريبكارى آشكارا و پوشيدهء شما در نزد خداوند ( ج ) مخفى نمى ماند .\r\n وَ لا تَكُونُوا كَالَّتِي نَقَضَتْ غَزْلَها مِنْ بَعْدِ قُوَّةٍ أَنْكاثاً \r\nو مباشيد مانند زنى كه گسست رشتهء خود را از بعد استوارى ، پاره پاره ؛\r\nتفسير : يعنى ، عهد بستن و سپس آن را شكستن ، مانند حماقت زنى است كه تمام روز نخ بتابد ، بعد از آن نخ تابيده را وقت شام بگسلاند و تارتار نمايد ؛ چنان كه در مكّه يك زن ديوانه همين طور مى كرد . مطلب « 2 » اينست كه معاهدات را محض « 3 » مانند تار خام تصوّرنمودن ، و طورى كه هروقت خواستيد آن را تابيديد ، و هر وقتى كه خواستيد به اندك حركت انگشتان خود به آسانى بگسلانيديد ؛ سخت ناعاقبت انديشى و ديوانگى است . اگر اعتبار قول نماند ، نظام دنيا برهم مى خورد ؛ تنها به ذريعهء « 4 » پابندى عهد « 5 » و برپاداشتن ميزان ، عدل برقرار مى ماند ؛ اقوامى كه از قانون عدل و انصاف منحرف شده ، محض اغراض و خواهشات « 6 » خود را مى پرستند ، عهد بستنشان براى شكستن است ؛ به مجرّدى كه قوم ديگر را از خود كم زورتر ديدند ، تمام عهدنامه ها را در سبد كاغذهاى باطله مى اندازند .\r\n تَتَّخِذُونَ أَيْمانَكُمْ دَخَلًا بَيْنَكُمْ أَنْ تَكُونَ  مى گيريد سوگندهاى خود را بهانه در ميان خود به سبب آنكه باشند\r\n\r\n\r\n","description":"","footnote":"\r\n( 1 ) . بروفق ، بر طبق\r\n( 2 ) . مقصود\r\n( 3 ) . فقط\r\n( 4 ) . به واسطهء\r\n( 5 ) . پايبندى به عهد\r\n( 6 ) . خواهش هاى\r\n","page_name":" 497 ","page_number":521},
  {"content":"\r\n\r\n أُمَّةٌ هِيَ أَرْبى مِنْ أُمَّةٍ \r\nگروهى ايشان زياده از گروهى ؛\r\nتفسير : معاهدات و قسم ها را آلهء « 1 » فريب و بازى دادن ، مكّارى و حيله سازى ، مگردانيد ؛ مثلى كه « 2 » اهل جاهليّت عادت داشتند كه چون قوم و قبيله اى را از خود قوى تر مى ديدند ، با آنها معاهده مى بستند ؛ و چون قوم و قبيلهء قوى تر از آنها را مى ديدند ، معاهدهء سابقه را نقض كرده ، با اين قوم نو ، عهد و پيمان مى كردند « 3 » ؛ چند روز بعد ، هنگامى كه موقع مى يافتند « 4 » كه اين حلفا را كم زور بسازند ، و خود را قوى تر نمايند ، فورا معاهدات را شكستانده « 5 » ، تمام عهد و قسم ها را بر طاق نسيان مى گذاشتند ؛ چنان كه در اين ايّام ، ميان اقوام اروپائى رواج دارد .\r\n إِنَّما يَبْلُوكُمُ اللَّهُ بِهِ \r\nجز اين نيست كه مى آزمايد شما را خدا به آن ؛\r\nتفسير : يعنى ، اختلاف اقوام در قوّه و ضعف و ترقّى و تنزّل براى آزمايش شما مقرّر شده است ؛ و حكم ايفاى عهد هم امتحان شماست ؛ تا معلوم شود كه كدام كس ثابت قدم مى ماند ؛ يعنى ، در تكميل و ايفاى عهد خود قوّت و يا ضعف حلفا را نبايد مؤثّر دانست . اقبال و ادبار و عروج و زوال را هيچ‌كس تغيير داده نمى تواند « 6 » ؛ اقبال به جاى ادبار ، و قوّت در عوض ضعف ، فقط به ارادهء خدا ( ج ) وارد مىشود ؛ بلى ، خطور بدعهدى در ذهن علامت ادبار و سقوط است .\r\n وَ لَيُبَيِّنَنَّ لَكُمْ يَوْمَ الْقِيامَةِ ما كُنْتُمْ فِيهِ تَخْتَلِفُونَ  ( 92 )\r\nو ( البتّه ) بيان كند براى شما روز قيامت آنچه در آن اختلاف مى كرديد .\r\n\r\n\r\n","description":"","footnote":"\r\n( 1 ) . آلت\r\n( 2 ) . مثل اينكه ، مانند آنكه\r\n( 3 ) . مى بستند ؛\r\n( 4 ) . فرصت پيدا مى كردند\r\n( 5 ) . شكسته ،\r\n( 6 ) . تغيير بدهد ؛\r\n","page_name":" 498 ","page_number":522},
  {"content":"\r\n\r\nتفسير : اينجا امتحان است ، و نتيجهء امتحان به روز قيامت ظاهر مىشود ؛ زيرا ، در آن وقت ، جميع خصومات ضعف و قوّت فيصله مىشود « 1 » .\r\n وَ لَوْ شاءَ اللَّهُ لَجَعَلَكُمْ أُمَّةً واحِدَةً وَ لكِنْ يُضِلُّ مَنْ يَشاءُ وَ يَهْدِي مَنْ يَشاءُ \r\nو اگر خواستى خدا ، ( هر آئينه ) ساختى شما را يك گروه ؛ و ليكن گمراه مىكند هركه را خواهد ، و راه مى نمايد هركه را خواهد ؛\r\nتفسير : او تعالى قدرت داشت اختلاف را بكلّى محو مى كرد ؛ مگر « 2 » حكمت او تقاضاى آن را نكرد ، و راجع به اين موضوع در چندين موقع « 3 » بحث كرده ايم .\r\n وَ لَتُسْئَلُنَّ عَمَّا كُنْتُمْ تَعْمَلُونَ  ( 93 )\r\nو ( البتّه ) پرسيده خواهيد شد از آنچه مى كرديد .\r\nتفسير : حضرت شاه ( رح ) مى نويسد كه : ازين برمى آيد كه با كافر هم غدر و بدعهدى نبايد كرد .\r\nكفر « 4 » به ذريعهء اين چيزها گم نمى شود ، و و بال آن به شخص بدعهد عائد مى گردد .\r\n وَ لا تَتَّخِذُوا أَيْمانَكُمْ دَخَلًا بَيْنَكُمْ فَتَزِلَّ قَدَمٌ بَعْدَ ثُبُوتِها وَ تَذُوقُوا السُّوءَ بِما صَدَدْتُمْ عَنْ سَبِيلِ \r\nو مگيريد عهد و پيمان خود را فريب در ميان خود ، پس بلغزد قدم بعد استوارى آن ؛ و بچشيد عقوبت را به سبب بازداشتنتان از راه\r\n\r\n\r\n","description":"","footnote":"\r\n( 1 ) . داورى مىشود .\r\n( 2 ) . امّا ، ليكن\r\n( 3 ) . موضع ، جاى ، مورد\r\n( 4 ) . فسق ( ظ )\r\n","page_name":" 499 ","page_number":523},
  {"content":"\r\n\r\n اللَّهِ وَ لَكُمْ عَذابٌ عَظِيمٌ  ( 94 )\r\nخدا ؛ و شما را باشد عذاب بزرگ .\r\nتفسير : نقض عهد و سوگند مكنيد ، و بدعهدى را رواج مدهيد ؛ و قوم مسلمان را بدنام مسازيد .\r\nمبادا كسانى كه خيال ايمان آوردن را دارند ، از مشاهدهء اخلاق خراب و پست شما مشتبه و مذبذب شوند ، و از داخل شدن به دايرهء اسلام تذبذب نمايند ، و گناه آن بر ذمّهء شما بيفتد ، و به سزاى سخت گرفتار آئيد !\r\n وَ لا تَشْتَرُوا بِعَهْدِ اللَّهِ ثَمَناً قَلِيلًا إِنَّما عِنْدَ اللَّهِ هُوَ خَيْرٌ لَكُمْ إِنْ كُنْتُمْ تَعْلَمُونَ  ( 95 )\r\nو مستانيد عوض عهد خدا بهاى اندك ؛ ( هر آئينه ) آنچه نزد خداست بهتر است شما را ؛ اگر دانسته ايد .\r\nتفسير : اوّلا ، در باب نقض معاهدات بيان گرديد . اكنون ذكر عهد با خداست ؛ يعنى ، براى طمع مال حكم خلاف شرع مدهيد ؛ زيرا ، انجام « 1 » اين گونه مال و بال است . شايسته آن است كه مال مطابق اصول شرع بدست آيد ( موضح الفرقان ) ؛ و يا ، مراد از ايفاى عهد اجرى است كه از نزد خداى تعالى به دست مى آيد ، و آن از ثمن قليل به مراتب بهتر است .  « ثَمَناً قَلِيلًا » *  ازين جهت گفته شده كه اگر تمام دنيا يك جا شود ، باز هم به مقابل آخرت قليل و حقير است .\r\n ما عِنْدَكُمْ يَنْفَدُ وَ ما عِنْدَ اللَّهِ باقٍ \r\nآنچه نزد شماست ، تمام ( فانى ) شود ؛ و آنچه نزد خداست ، پاينده است .\r\nتفسير : اختيار نمودن چيز زائل و فانى ، و گذاشتن دائم و باقى ، از عقل دور است .\r\n\r\n\r\n","description":"","footnote":"\r\n( 1 ) . فرجام ، عاقبت\r\n","page_name":" 500 ","page_number":524},
  {"content":"\r\n\r\n وَ لَنَجْزِيَنَّ الَّذِينَ صَبَرُوا أَجْرَهُمْ بِأَحْسَنِ ما كانُوا يَعْمَلُونَ  ( 96 )\r\nو بدهيم صابران را مزد ايشان به نيكوترين آنچه مى كردند .\r\nتفسير : كسانى كه به عهد خدا ( ج ) ثابت قدم اند ، و به مقابل « 1 » تمام مشكلات و صعوبات صبر و تحمّل مى نمايند ؛ اجرشان ضايع نمى شود ، و عوض اعمال صالحهء آنها از بارگاه احديّت داده مىشود .\r\n مَنْ عَمِلَ صالِحاً مِنْ ذَكَرٍ أَوْ أُنْثى وَ هُوَ مُؤْمِنٌ فَلَنُحْيِيَنَّهُ حَياةً طَيِّبَةً \r\nهركه كرد كار نيك ، مرد باشد يا زن ؛ و او مسلمان باشد ؛ پس ( هر آئينه ) زندگى اش مى دهيم ، زندگانى پاك ؛\r\nتفسير : در آيهء مذكور فوق ، ذكر اجر صابران و ايفاكنندگان عهد بود ؛ درين موقع ، در باب تمام اعمال صالحه اصول و ضابطهء عمومى را بيان مى فرمايد . خلاصه اين است كه هر مرد و يا زنى كه كارهاى نيك را به عمل مى آورد ؛ بشرطيكه « 2 » آن كارها محض « 3 » صورتا نباشد ، بلكه حقيقتا نيك باشد ، يعنى با روح ايمان و معرفت صحيحه آراسته باشد ؛ در پاداش آن زندگى آسوده و پاكى به او مرحمت مىشود ؛ مثلا ، در دنيا روزى حلال ، قناعت و غناى قلبى ، سكون و طمأنينت ، لذّت ذكر اللّه ، مزهء حب الهى ( ج ) ، خوشى عبوديّت اداى فرض ، و تصوّر كاميابى مستقبل ، و حلاوت تعلّق مع اللّه ؛ كه ذائقهء آن را عارفى چشيده ، به اين كلمات بيان كرده است :\r\n\r\n\r\n","description":"","footnote":"\r\n( 1 ) . در مقابل ، در برابر\r\n( 2 ) . به شرط آنكه ، مشروط به آنكه\r\n( 3 ) . فقط\r\n","page_name":" 501 ","page_number":525},
  {"content":"\r\n\r\n چون چتر سنجرى رخ بختم سياه باد * در دل اگر بود هوس ملك سنجرم \r\n زانگه كه يافتم خبر از ملك نيم شب * من ملك نيم روز به يك جو نمى خرم \r\nراست است ، « اهل اللّيل فى ليلهم الذّ من اهل اللّهو فى لهوهم » . بنابرآن « 1 » يك مرد بزرگ فرموده كه اگر سلاطين از آن لذّت و سرور و دولتى كه وقت شب براى كسانى كه تمام شب به عبادت خدا ( ج ) بيدار مى باشند ، حاصل مىشود ، آگاه شوند ؛ طورى كه براى گرفتن مملكتى لشكركشى ، و مساعى به كار مى برند ؛ براى به دست آوردن آن لذايذ نيز از هرگونه سعى و كوشش مضايقه نخواهند كرد . به هرحال ، حيات پاك و نشاطآور مؤمن قانت از همين جا شروع مىشود ؛ و چون به قبر مى رسد ، رنگ آن زياده تر روشن گرديده ؛ بالآخر ، به آن « حيات طيّبه » منته مىشود كه در باب آن گفته شده : « حياة بلا موت ، و غنى بلا فقر ، و صحّة بلا سقم ، و ملك بلا هلك ، و سعادة بلا شقاوة » . رزقنا اللّه تعالى بفضله و منّه ايّاها .\r\nتنبيه : اين آيت وانمود كرده كه در نظر قرآن ، نيكى و كاميابى زن و مرد همين يك قاعده دارد ؛ يعنى ، زن و مرد ، بلاامتياز ، برطبق احوال و وضعيّت خويش ، نيكى را به عمل آورده ، و مى توانند زندگى پاك به دست آرند .\r\n  وَ لَنَجْزِيَنَّهُمْ أَجْرَهُمْ بِأَحْسَنِ ما كانُوا يَعْمَلُونَ ( 97 ) فَإِذا قَرَأْتَ الْقُرْآنَ فَاسْتَعِذْ بِاللَّهِ مِنَ الشَّيْطانِ الرَّجِيمِ   ( 98 )\r\nو بدهيم آن جماعه را مزد ايشان ، به نيكوترين آنچه مى كردند .\r\nپس وقتى كه مى خوانى قرآن ( خواهى قرآن خواند ) پس پناه طلب كن به خدا ، از شيطان رانده شده .\r\nتفسير : در حديث است : « خيركم من تعلّم القرآن و علّمه » بهترين شما شخصى است كه قرآن را ياد بگيرد ، و ديگران را بياموزاند . ازين معلوم شد كه براى مؤمن تعلّم و تعليم قرآن بهترين كار است ؛ و در\r\n\r\n\r\n","description":"","footnote":"\r\n( 1 ) . بنابراين\r\n","page_name":" 502 ","page_number":526},
  {"content":"\r\n\r\nآيات ماقبل در دو موضع ذكر شده است كه در عوض كارهاى نيك اجر داده مىشود ؛ لهذا ، درين موقع بعض آداب قرائت قرآن را تعليم مى فرمايند تا شخص ، از بى احتياطى ، اجر اين بهترين كار را ضايع نكند .\r\nشيطان دائما كوشش مىكند كه مردم را از كارهاى نيك بازدارد ؛ خصوصا كارى مثل قرائت قرآن ، كه سرچشمهء تمام نيكى هاست ، بر شيطان گوارا نمى آيد ؛ يقينا ، به اين كوشش است كه مؤمن را از آن باز بدارد ، و اگر درين مقصد كامياب نشود ، او را به چنان آفاتى مبتلا سازد كه از استحصال فائدهء حقيقى قرائت قرآن مانع آيد . از تمام اين تدابير اغواكارانه ، و خرابى هائى كه پيش مىشود ؛ طريقهء حفاظت همين است كه چون مؤمن به قرائت قرآن اراده كند ، اوّلا از صدق دل به حق تعالى توكّل نمايد ، و از آماج « 1 » شيطان مردود گريخته ، به لطف خداوند ( ج ) پناه گيرد ؛ و پناه گرفتن امر قلبى است ؛ مگر « 2 » براى اينكه زبان و دل موافق شود ، مشروع شده كه در آغاز قرائت به زبان هم « اعوذ بالله من الشيطان الرجيم » بخواند .\r\n إِنَّهُ لَيْسَ لَهُ سُلْطانٌ عَلَى الَّذِينَ آمَنُوا وَ عَلى رَبِّهِمْ يَتَوَكَّلُونَ  ( 99 )\r\n( هر آئينه ) نيست شيطان را غلبه بر آنان كه ايمان مى آورند ، و به پروردگار خود توكل مى كنند .\r\nتفسير : كسى كه به خداوند ( ج ) توكّل نمايد ، و به ذات او پناه جويد ؛ شيطان نمى تواند بر او استيلا نمايد . اگر چنين شخص به كدام موقع « 3 » ، به مقتضاى بشريّت ، اندكى به فريب شيطان گرفتار شود ؛ باز هم شيطان تسلّط خود را نمى تواند بر وى ادامه دهد ؛ زيرا ، به زودى مؤمن متوكّل متنبّه ، و چشمش باز شده ، غفلت او امتداد نمى يابد :   « إِنَّ الَّذِينَ اتَّقَوْا إِذا مَسَّهُمْ طائِفٌ مِنَ الشَّيْطانِ تَذَكَّرُوا فَإِذا هُمْ مُبْصِرُونَ . وَ إِخْوانُهُمْ يَمُدُّونَهُمْ فِي الغَيِّ ثُمَّ لا يُقْصِرُونَ »   ( الاعراف ، ركوع 24 ) .\r\n إِنَّما سُلْطانُهُ عَلَى الَّذِينَ يَتَوَلَّوْنَهُ وَ الَّذِينَ \r\n( جز اين نيست ) كه غلبهء او بر آنان است كه دوستدارى او مى كنند ؛ و آنان كه\r\n\r\n\r\n","description":"","footnote":"\r\n( 1 ) . تيررس\r\n( 2 ) . ليكن\r\n( 3 ) . در يك موقعيّتى ، در يك موردى\r\n","page_name":" 503 ","page_number":527},
  {"content":"\r\n\r\n هُمْ بِهِ مُشْرِكُونَ  ( 100 )\r\nايشان با خدا شريك مقرر مى كنند .\r\nتفسير : كسانى كه به اختيار خود شيطان را رفيق خود مى سازند ، و به جاى اينكه بر خداى يگانه ( ج ) توكّل كنند ، شيطان را مورد توكّل قرار مى دهند ؛ گويا ، او را شريك خداوند ( ج ) مى گردانند ؛ و يا به ذريعهء « 1 » اغواى او چيزهاى ديگر را شريك خدا مقرّر مى كنند ؛ شيطان بر آنها تسلّط و استيلاى كامل پيدا نموده ، و قرار « 2 » آرزوى خود آنها را مى رقصاند .\r\n وَ إِذا بَدَّلْنا آيَةً مَكانَ آيَةٍ وَ اللَّهُ أَعْلَمُ بِما يُنَزِّلُ قالُوا إِنَّما أَنْتَ مُفْتَرٍ بَلْ أَكْثَرُهُمْ لا يَعْلَمُونَ  ( 101 )\r\nو چون بدل كنيم آيتى را به جاى آيتى ؛ و خدا داننده تر است به آنچه فرود مى آرد ، گويند : ( جز اين نيست كه ) تو افتراكننده اى ! بلكه اكثر ايشان نمى دانند .\r\nتفسير : اوّل حكم فرمود كه هنگام قرائت قرآن ، از كيد شيطان رجيم به خداوند ( ج ) پناه برده شود ؛ كه مبادا شما را از اشتغال اعمال خيرتان مانع شود . درين موقع ، بعضى وسوسه هاى شيطان را كه در باب قرآن پيدا مىكند ، تذكار مى فرمايد .\r\nحقيقت اينست كه تمام قرآن به يك مرتبه نازل نشده است ؛ بلكه موقع به موقع ، آيات نازل گرديده است ؛ لذا ، بعض احكام موقّتى و به مقتضاى امر مخصوصى بوده ، سپس هنگامى كه حالات تبديل مى شد ، حكم دوّم نازل گرديده است . مثلا ، در ابتدا قتال ممنوع بود ، كه مسلمانان از آن پرهيز كنند ؛ بعد از مرور\r\n\r\n\r\n","description":"","footnote":"\r\n( 1 ) . به وسيلهء ، به واسطهء\r\n( 2 ) . بروفق ، برطبق\r\n","page_name":" 504 ","page_number":528},
  {"content":"\r\n\r\nزمان ، اجازهء قتال داده شد ؛ و يا در ابتدا حكم بود :   « قُمِ اللَّيْلَ إِلَّا قَلِيلًا . نِصْفَهُ   - الآية » ( مزمّل ، ركوع 1 ) . بعد از انقضاى يك مدّت قليل ، آيات ذيل در مكّه نازل گرديد :  « عَلِمَ أَنْ لَنْ تُحْصُوهُ فَتابَ عَلَيْكُمْ فَاقْرَؤُا ما تَيَسَّرَ مِنَ الْقُرْآنِ  - الخ » ( مزّمّل ، ركوع 2 ) .\r\nكفّار ، چنين چيزها را شنيده ، اعتراض مى كردند كه اين چگونه كلام خدا شده مىتواند « 1 » ؟ ! آيا خداى متعال - معاذ اللّه - اوّل از بى خبرى براى يك چيز حكم داده بود ، و بعد از آن واقف شده ، حكم ثانى نازل فرمود ؟ ! از اين معلوم است كه اين كلام را خود پيغمبر مى سازد ، ورنه ممكن نيست كه احكام خدا ( ج ) در يك موضوع ، يك روز چيزى ، و روز ديگر چيز ديگر باشد . ممكن بود كه شيطان همچه « 2 » شبهات و وساوس را در دل هاى بعض مسلمانان القا كند .\r\nپس در جواب خاطرنشان مى نمايد كه اين اعتراض شما محض « 3 » از جهالت است ؛ اگر به حقيقت « نسخ » آگاه مى بوديد ، گاهى « 4 » چنين كلمات را بر زبان نمى آورديد . مقصد از نسخ ، محض همين قدر است كه چون ميعاد حكم موقّتى منقضى گردد ، حكم ديگر فرستاده شود . اگر طبيبى ده - بيست روز منضج را براى مريض دوام داده ، سپس مسهل را تجويز كند ؛ آيا بر كم علمى و يا بى خبرى طبيب مى توان آن را حمل نمود ؟ ! اظهاركنندهء اين كلمات جاهل و بى خبر است . حق تعالى خوب مىداند كه هروقت هر حكمى كه فرستاده شد ، يعنى هر غذا و يا دواى روحانى كه تجويز فرمود ، تا كدام اندازه به مزاج و احوال مريضان موافق و مناسب است .\r\n قُلْ نَزَّلَهُ رُوحُ الْقُدُسِ مِنْ رَبِّكَ بِالْحَقِّ \r\nبگو : فرود آورده است او را روح القدس ، از جانب پروردگار تو ، به راستى ؛\r\nتفسير : يعنى ، اين كلام را نه من و نه شخص ديگر ساخته ؛ بلكه اين كلامى است كه رب من ، بدون شبهه ، به ذريعهء « 5 » روح القدس ( فرشتهء پاك ، يعنى جبرئيل امين ) بروفق حكمت و مصلحت براى من فرستاده . گويا ، به اظهار  « مِنْ رَبِّكَ »  متنبّه فرمود كه نازل كنندهء آن ذاتى است كه خود محمّد صلّى اللّه عليه و إله و سلّم را با چنين اخلاق محيّر العقول و اعلى و اكمل تربيت فرمود ، كه خود شما آن را مى بينيد ؛ و اينكه فرموده « ذريعهء روح القدس فرستاده شده » شايد بدين مقصود اشاره باشد كه شخصى كه حامل اين كلام است ، داراى\r\n\r\n\r\n","description":"","footnote":"\r\n( 1 ) . مىتواند بشود ، باشد ؟ !\r\n( 2 ) . اين چنين\r\n( 3 ) . فقط\r\n( 4 ) . هيچ‌گاه\r\n( 5 ) . به واسطهء\r\n","page_name":" 505 ","page_number":529},
  {"content":"\r\n\r\nپيكر روحانيّت ، و پاكيزگى ، و خصائل ملكوتى است ؛ پس كلامى كه آرندهء آن روح القدس باشد ، ثابت شد كه هيچ كلام ديگر به اين اوصاف و شأن و كمال زير آسمان به نظر نمى رسد .\r\n لِيُثَبِّتَ الَّذِينَ آمَنُوا وَ هُدىً وَ بُشْرى لِلْمُسْلِمِينَ  ( 102 )\r\nتا مستقيم سازد مؤمنان را ؛ و براى راه نمودن ؛ و مژده دادن مسلمانان را .\r\nتفسير : هنگامى كه مؤمنان نزول احكام و آيات را تدريجا و موقع به موقع مى بينند ؛ دل هاى آنها قوى ، و اعتقاد آنها راسخ مىشود ؛ و اظهار مى كنند كه پروردگار ما به هرحال و هريك دورهء زندگى ما بكلّى باخبر است ، و به كمال حكمت « 1 » ما را تربيه « 2 » مى فرمايد ؛ مطابق حالات و اوضاعى كه پيش بيايد ، ما را هدايت و رهنمائى مىكند ؛ و در باب هر كار به مناسبت آن ما را مژده مى رساند .\r\n وَ لَقَدْ نَعْلَمُ أَنَّهُمْ يَقُولُونَ إِنَّما يُعَلِّمُهُ بَشَرٌ \r\nو ( هر آئينه ) ما مى دانيم كه كافران مى گويند : ( جز اين نيست كه ) مى آموزد اين پيغامبر را آدمى !\r\nتفسير : يعنى ، آنها مى گويند كه قرآن شريف كلام خدا ( ج ) نيست ؛ ورنه ، در آن نسخ واقع نمى شد ! و نه كلام خود پيغمبر ( ص ) است ؛ زيرا كه امّى بودن آن حضرت ( ص ) به همه مردم معلوم و مسلّم است ؛ مرد امّى كه هيچ‌يك كتاب را گاهى « 3 » دست نزده باشد ، و نه قلم را بدست گرفته باشد ؛ بلكه با وجوديكه « 4 » از\r\n\r\n\r\n","description":"","footnote":"\r\n( 1 ) . با كمال حكمت\r\n( 2 ) . تربيت\r\n( 3 ) . هيچ‌گاه\r\n( 4 ) . باوجود آنكه\r\n","page_name":" 506 ","page_number":530},
  {"content":"\r\n\r\nجملهء بهترين افراد قريشى بود ، تا چهل سال ، يك شعر هم نگفته باشد ؛ حال آنكه دختران خردسال عرب به شعرگوئى سليقه و ملكهء فطرى دارند . چطور مى توان گمان كرد كه بدون تعليم و تعلّم ، دفعتا ، كتابى وضع و تأليف نمايد كه به علوم و حكم عجيب و غريب و هدايات مؤثّر مشتمل ، و داراى چنان احكام و قوانين باشد كه اخلاق و روح را تبديل نمايد ؟ ! ضرور « 1 » بايد پرسيد كه شخص دوّمى كه اين سخنان را به آن حضرت - صلّى اللّه عليه و سلّم - آموخت ، و اين گونه كلام بى نظير را ساخته به او داد ، چه كسى بود كه در اثر قابليّت بى نهايت او كتابى مانند قرآن به وجود آمد ؟ ! در نام اين آدم موهوم اختلاف بود ؛ نام هاى چند نفر غلام عجمى را برده اند ؛ از قبيل ( جبر ، يسار ، عايش ، يعيش ، و غيره ) كه در آنها كسى يهود ، و كسى نصرانى بود ؛ بلكه در باب بعض افراد گفته شده كه آنها نصرانيّت را ترك گفته ، دين اسلام را قبول كرده بودند .\r\nمى گويند كه آن حضرت - صلّى اللّه عليه و سلّم - نزد يكى ازين ها ، گاه گاهى رفت و آمد داشت ، و با وى مصاحبت مى فرمود ، و يا او به خدمت آن حضرت - صلّى اللّه عليه و سلّم - گاه گاهى حاضر مى شد . امّا ، محل بسى تعجّب است كه تاريخ اسماى چنين انسان هاى قابل و فاضل را به تيقّن و تعيّن كامل ضبط ننموده ؛ و حال اينكه دنيا شخصى را كه از نزد افراد مذكور ياد گرفته ، و محض نقل مى كرد ، به كمال انقياد « 2 » پذيرفتند ؛ حتّى كسانى كه نبوّت او را هم قبول نكردند ، جز اين چاره نديدند كه او را بزرگ‌ترين مصلح و كامل ترين انسان دنيا قبول نمايند . به هرحال ، ازين اعتراض سفيهانهء مشركين ، ضرور به اثبات رسيد كه امّى بودن آن حضرت ( ص ) قبل از دعوى بعثت نزد آنها چنان مسلّم بود كه علوم و معارف قرآنى را با امّيّت مسلّمهء آن حضرت ( ص ) نمى توانستند تطبيق دهند ؛ بنابرآن ، مجبور بودند كه بگويند كه شخص ديگر اين سخنان را به آن حضرت ( ص ) تعليم مىدهد ؛ در تعليم يافتگى آن حضرت - صلّى اللّه عليه و سلّم - شك و شبهه نيست ؛ ليكن معلّم ايشان بشر نبوده ، بلكه مربّى و معلّم او رب قدير بود ، كه فرمود :    « الرَّحْمنُ . عَلَّمَ الْقُرْآنَ »    ( الرّحمن ، ركوع 1 ) .\r\n لِسانُ الَّذِي يُلْحِدُونَ إِلَيْهِ أَعْجَمِيٌّ وَ هذا لِسانٌ عَرَبِيٌّ مُبِينٌ  ( 103 )\r\nزبان كسى كه نسبت مى كنند بسوى او عجمى است ؛ و اين قرآن به زبان عربى واضح است !\r\n\r\n\r\n","description":"","footnote":"\r\n( 1 ) . حتما ، لابد ، ناگزير\r\n( 2 ) . با كمال انقياد\r\n","page_name":" 507 ","page_number":531},
  {"content":"\r\n\r\nتفسير : اگر شما علوم خارقهء قرآن و اسباب ديگر اعجاز آن را از سبب غباوت خود نمى توانيد بفهميد ؛ ليكن فصاحت و بلاغت معجزانهء آن را ضرور ادراك مى توانيد ، كه راجع به آن چندين بار دعوت و اعلان شده كه تمام جن و انس يك جا شده « 1 » ، مانند اين كلام را آورده نمى توانند « 2 » . پس ، آنگاه كه تمام فصحا و بلغاى عرب ، بدون استثناى احدى ، از آوردن مثل آن بكلّى عاجز و درمانده باشند ؛ از يك غلام گمنام عجمى بازارى چه سان مى توان اميد نمود كه همچه « 3 » كلام معجز نظام را تهيّه و به دنيا تقديم نمايد ؟ !\r\nاگر شخصى از بين تمام عرب ، فرضا ، اين گونه كلام را ساخته مى توانست ؛ او خود آن حضرت - صلّى اللّه عليه و سلّم - مى بود ؛ مگر « 4 » غير از قرآن ، ذخيرهء كلام خود آن حضرت موجود است كه بر موضوعات « 5 » قرآن بحث مىكند ، و آن اگرچه فصاحت و بلاغت انتهائى دارد ، ليكن با كوچك ترين سورهء قرآنى نمى تواند همسرى كند .\r\n إِنَّ الَّذِينَ لا يُؤْمِنُونَ بِآياتِ اللَّهِ لا يَهْدِيهِمُ اللَّهُ وَ لَهُمْ عَذابٌ أَلِيمٌ  ( 104 )\r\n( هر آئينه ) آنان كه ايمان نمى آرند به آيات خدا ، راه ننمايد ايشان را خدا ؛ و ايشان را باشد عذاب دردناك .\r\nتفسير : يعنى ، باوجود دلايل روشن ، شخصى كه تصميم بگيرد كه گاهى « 6 » يقين نخواهم كرد كه قرآن كلام خداوند است ! خداوند ( ج ) هم او را توفيق رسيدن به منزل مقصود عطا نمى فرمايد ، كه هرچه كوشش در فهم آن كند ، نمى فهمد . شخص بدعقيده از هدايت محروم مانده ، بالآخر ، مستحق سزاى شديد مى گردد .\r\n إِنَّما يَفْتَرِي الْكَذِبَ الَّذِينَ لا يُؤْمِنُونَ بِآياتِ \r\nجز اين نيست كه افترا مى كنند دروغ را ، آنان كه ايمان ندارند به آيات\r\n\r\n\r\n","description":"","footnote":"\r\n( 1 ) . جمع شده ،\r\n( 2 ) . نمى توانند بياورند .\r\n( 3 ) . اين چنين\r\n( 4 ) . امّا\r\n( 5 ) . دربارهء ، پيرامون\r\n( 6 ) . هيچ‌گاه\r\n","page_name":" 508 ","page_number":532},
  {"content":"\r\n\r\n اللَّهِ وَ أُولئِكَ هُمُ الْكاذِبُونَ  ( 105 )\r\nخدا ؛ و ايشانند دروغگويان .\r\nتفسير : ترا مى گويند :  « إِنَّما أَنْتَ مُفْتَرٍ »  حال آنكه امانت و راستكارى تو از پيش تر مسلّم ، و از هر وضع و رويّهء تو عيان بود . آيا كسانى كه دروغ ها مى تراشند ، چهره و اوضاع آنها مانند تو مى باشد ؟ ! دروغ تراشيدن شيوهء آن اشقياء است كه با آنكه سخنان خدا را بشنوند ، و علائم كبريائى او را ببينند ، نيز يقين نمى كنند . ازين بزرگ‌تر دروغ ، چه مى باشد كه سخنان خدا را دروغ بدانند ؟ !\r\n مَنْ كَفَرَ بِاللَّهِ مِنْ بَعْدِ إِيمانِهِ إِلَّا مَنْ أُكْرِهَ وَ قَلْبُهُ مُطْمَئِنٌّ بِالْإِيمانِ \r\nهركه كافر شود به خدا بعد از ايمان خود ؛ مگر آنكه جبر كرده شود بر وى ، و دلش آراميده باشد به ايمان ؛\r\nتفسير : يكى ، مجرمى است كه باوجود شنيدن صدها دلايل و آيات هم ايمان نمى آورد ؛ و بالاتر از آن ، مجرمى است كه بعد از يقين و قبول از شبهات و وساوس شيطانى متأثّر شده ، از دل منكر شود ، مانند عبد اللّه بن ابى سرح كه بعد از ايمان آوردن مرتدّ گرديد ؛ العياذ باللّه . مجازات اين مردم را در آينده مى فرمايد ؛ امّا ، در بين  « إِلَّا مَنْ أُكْرِهَ »  حالات ضروريّه را استثنا فرموده ؛ يعنى ، اگر مسلمانى به صدق و خلوص كامل ايمان دارد ، و يك لمحه « 1 » هم روشنى ايمانى و طمأنينت قلبى ازو جدا نمى شود ؛ در اين صورت ، اگر محض « 2 » در يك حالت مخصوص ، در اثر فشار و اكراه ، مجبور گردد كه براى نجات خود از خوف ، لسانا انكار كند ؛ يعنى ، كدام لفظ « 3 » خلاف اسلام ازو صادر شود ، مجاز است ؛ بشرطيكه « 4 » در آن وقت هم راجع به صحّت عقيده در قلب تردّدى « 5 » نداشته باشد ؛ و از آنچه بر زبانش رفته سخت كراهيت و نفرت داشته باشد . البتّه چنين\r\n\r\n\r\n","description":"","footnote":"\r\n( 1 ) . يك لحظه\r\n( 2 ) . فقط\r\n( 3 ) . يك لفظى ، يك سخنى\r\n( 4 ) . به شرط آنكه ، مشروط به اينكه\r\n( 5 ) . ترديدى\r\n","page_name":" 509 ","page_number":533},
  {"content":"\r\n\r\nشخص مرتدّ نيست ؛ بلكه مسلمان دانسته مىشود ؛ امّا ، مقام بلندتر آن است كه مرگ را قبول كند ، و چنان كلمه را نيز اظهار ننمايد ؛ چنان كه واقعات « 1 » حضرت بلال و حضرت سميّه و ياسر و حضرت حبيب بن زيد انصارى و حضرت عبد اللّه بن حذافه و غيره ( رض ) كه در تواريخ موجود است ، از نقطهء نظر اختصار نمى توان آنها را درين جا درج نمود ؛ كسانى كه ميل دارند ، در ابن كثير مطالعه نمايند .\r\n  وَ لكِنْ مَنْ شَرَحَ بِالْكُفْرِ صَدْراً فَعَلَيْهِمْ غَضَبٌ مِنَ اللَّهِ وَ لَهُمْ عَذابٌ عَظِيمٌ ( 106 ) ذلِكَ بِأَنَّهُمُ اسْتَحَبُّوا الْحَياةَ الدُّنْيا عَلَى الْآخِرَةِ وَ أَنَّ اللَّهَ لا يَهْدِي الْقَوْمَ الْكافِرِينَ   ( 107 )\r\nو ليكن هركس كه بگشايد به كفر سينهء خود را ، پس برايشان است غضب از خدا و ايشانراست عذاب بزرگ .\r\nاين ( غضب ) به سبب آن است كه ايشان دوست داشتند زندگانى دنيا را بر آخرت و ( به سبب آن است كه ) خدا راه نمى نمايد گروه كافران را .\r\nتفسير : منكرانى كه حيات دنيا را كعبهء مقصود خود گردانيده اند ، راه كاميابى را نايل نمى شوند .\r\nحضرت شاه ( رح ) مى نويسد : كسى كه زير تأثير دنيا آمده « 2 » ، يا از خوف جان و يا از خاطر خويشاوندى و\r\n\r\n\r\n","description":"","footnote":"\r\n( 1 ) . وقايع\r\n( 2 ) . تحت تأثير دنيا قرار گرفته ،\r\n","page_name":" 510 ","page_number":534},
  {"content":"\r\n\r\nبرادرى ، و يا به طمع پول ، دنيا را عزيز دانسته از ايمان منحرف گردد ؛ براى او در آخرت نصيبى از رحمت نيست ؛ و اگر از خوف جان كلمات ناجائز را اظهار كرده باشد ، بايد پس از رفع خوف و علل اكراه و جبر ، توبه و استغفار نمايد .\r\n أُولئِكَ الَّذِينَ طَبَعَ اللَّهُ عَلى قُلُوبِهِمْ وَ سَمْعِهِمْ وَ أَبْصارِهِمْ وَ أُولئِكَ هُمُ الْغافِلُونَ  ( 108 )\r\nايشانند آن جماعه كه مهر نهاده است خدا بر دل هاى ايشان ، و بر گوش ايشان ، و بر ديده هاى ايشان ؛ و ايشانند بى خبران .\r\nتفسير : در عشق دنياطلبى و هواپرستى ، طورى مست و مدهوش مى باشند كه اميد به هوش آمدنشان نيست ؛ از قوّت هائى كه خداوند ( ج ) در دسترس آنها قرار داده بود استفاده نكرده ، و آن را معطّل گذاشتند ؛ در نتيجه ، توفيق از آنها سلب شد ، و نداى حق به گوش آنها تأثير ننمود ، و علائم و آيات را نتوانستند كه ببينند ، تا در اطراف آنها تفكّر نمايند . مطلب « مهر كردن » در سورهء بقره و غيره به تفصيل گذشته است .\r\n لا جَرَمَ أَنَّهُمْ فِي الْآخِرَةِ هُمُ الْخاسِرُونَ  ( 109 )\r\nشك نيست در آنكه ايشان در آخرت زيانكارانند .\r\nتفسير : كسانى كه در اثر بى اعتدالى ها و غلطكارى هاى خود ، قواى موهوبهء خدا ( ج ) را ضايع مى كنند ، و دنيا را قبلهء مقصود مى سازند ؛ انجامشان « 1 » از هركس بدتر ، و كارهاى آنها خراب تر مىشود .\r\n ثُمَّ إِنَّ رَبَّكَ لِلَّذِينَ هاجَرُوا مِنْ بَعْدِ \r\nباز ( هر آئينه ) پروردگار تو بخشاينده است آنان را كه هجرت كردند ، بعد از آنكه\r\n\r\n\r\n","description":"","footnote":"\r\n( 1 ) . فرجامشان ، سرانجامشان\r\n","page_name":" 511 ","page_number":535},
  {"content":"\r\n\r\n ما فُتِنُوا ثُمَّ جاهَدُوا وَ صَبَرُوا إِنَّ رَبَّكَ مِنْ بَعْدِها لَغَفُورٌ رَحِيمٌ  ( 110 )\r\n( عقوبت كرده شدند ايشان ) مصيبت كشيدند ؛ باز ، جهاد كردند و صبر نمودند ؛ هر آئينه پروردگار تو بعد ازين آمرزگار ، مهربان است .\r\nتفسير : بعض مردمان اهل مكّه در اثر ظلم و فتنهء كفّار لغزيدند ، و يا محض « 1 » لسانا لفظ كفر را گفتند ؛ مگر « 2 » بعد از آنكه هجرت كردند ، در راه خدا ( ج ) جهاد نموده ، و خلوصيّت « 3 » و پابندى « 4 » خود را به دين اسلام دوام دادند « 5 » ؛ و آن قدر در اجراى وظائف اسلاميّه خدمت نمودند كه تقصيرشان بخشيده « 6 » ، و دربارهء آنها لطف و كرم خدا ( ج ) مبذول شد .\r\nشخص بزرگى از اصحاب كرام ، عمّار نام ، كه پدرش ياسر و مادرش سميّه نام داشت ، و هردو نفر اخير الذكر از ظلم و تعدّى كفّار مردند ، امّا لفظ كفر را به زبان نياوردند ؛ اين اولين خون مسلمانان بود كه در راه خدا ( ج ) ريخت ؛ پسر آنها عمّار ، از خوف جان لفظ كفر را به زبان گفت ؛ سپس گريان و فريادكنان به خدمت آن حضرت ( ص ) آمد . درين موقع ، اين آيهء مباركه نازل شد .\r\n * يَوْمَ تَأْتِي كُلُّ نَفْسٍ تُجادِلُ عَنْ نَفْسِها \r\nآن روزى كه بيايد هر شخصى ، جدال كند از طرف ذات خود ؛\r\nتفسير : يعنى ، هيچ‌كس از طرف شخص ديگر مجال حرف زدن را نخواهد داشت . مادر ، پدر ، برادر ، خواهر ، زن ، اولاد ، احباب و اقارب ، هركدام به حال خود گرفتار بوده ، به ديگرى كمك نمى توانند ؛ و هركس به اين فكر است كه چگونه از عذاب نجات يابد ؛ انواع و اقسام عذرهاى دروغ و راست را براى برائت خود مى تراشد ، و جواب و سؤال براى رستگارى خود مىكند .\r\n\r\n\r\n","description":"","footnote":"\r\n( 1 ) . فقط\r\n( 2 ) . ليكن\r\n( 3 ) . خلوص ، اخلاص\r\n( 4 ) . پايبندى\r\n( 5 ) . ادامه دادند ، دوام بخشيدند ؛\r\n( 6 ) . بخشوده ،\r\n","page_name":" 512 ","page_number":536},
  {"content":"\r\n\r\n وَ تُوَفَّى كُلُّ نَفْسٍ ما عَمِلَتْ وَ هُمْ لا يُظْلَمُونَ  ( 111 )\r\nو به تمام داده شود هر شخصى جزاى آنچه كرده است ؛ و ايشان ستم كرده نشوند .\r\nتفسير : يعنى ، ثواب نيكى كم ، و سزاى بدى زياده از استحقاق داده نمى شود .\r\n وَ ضَرَبَ اللَّهُ مَثَلًا قَرْيَةً كانَتْ آمِنَةً مُطْمَئِنَّةً \r\nو بيان كرد خدا مثال قريه اى كه بود ايمن ، آرميده ؛\r\nتفسير : نه از خارج انديشهء دشمنى ، و نه از داخل كدام « 1 » فكر و تشويشى بود ؛ و زندگى به امن و آرامى تمام مى گذشت .\r\n يَأْتِيها رِزْقُها رَغَداً مِنْ كُلِّ مَكانٍ \r\nمى آيد به آن روزى او به گشادگى از هر جائى ؛\r\nتفسير : يعنى ، براى خوردن آنها غلّه و ميوه و غيره پى هم « 2 » وارد مى شد ؛ هرچيزى « 3 » فراوان بوده ؛ و در خانه نشسته ، نعمت هاى دنيا برايشان مى رسيد .\r\n فَكَفَرَتْ بِأَنْعُمِ اللَّهِ فَأَذاقَهَا اللَّهُ لِباسَ  پس ناسپاسى كرد به نعمت هاى خدا ؛ پس چشانيد او را خدا پوشش\r\n\r\n\r\n","description":"","footnote":"\r\n( 1 ) . هيچ\r\n( 2 ) . پياپى ، درپى يكديگر\r\n( 3 ) . همه چيز\r\n","page_name":" 513 ","page_number":537},
  {"content":"\r\n\r\n الْجُوعِ وَ الْخَوْفِ بِما كانُوا يَصْنَعُونَ  ( 112 )\r\nگرسنگى و ترس ، به سبب آنچه مى كردند .\r\nتفسير : ساكنين آن قريه قدر انعامات خدا ( ج ) را نشناختند ؛ در لذايذ دنيا گرفتار شده ، آن قدر غافل و بدمست شدند كه منعم حقيقى را به خيال نياوردند ؛ بلكه در مقابل خداوند ( ج ) براى سركشى تصميم گرفتند ؛ بالآخر ، خداى تعالى مزهء ناشكرى و كفران نعمت را به آنها چشانيد ؛ يعنى ، به جاى امن و آسايش خوف و هراس بر آنها استيلا نمود ، و در عوض روزى فراخ مصائب قحط و گرسنگى آنها را فرا گرفت ؛ مانند لباس كه بدن را مى پوشاند ، گرسنگى و خوف يك لمحه « 1 » هم از آنها جدا نمى شد .\r\n وَ لَقَدْ جاءَهُمْ رَسُولٌ مِنْهُمْ فَكَذَّبُوهُ فَأَخَذَهُمُ الْعَذابُ وَ هُمْ ظالِمُونَ  ( 113 )\r\nو ( هر آئينه ) آمد پيش ايشان پيغامبرى از جنس ايشان ؛ پس تكذيب كردند او را ؛ پس ، گرفت ايشان را عذاب ؛ و ايشان ستمگار بودند .\r\nتفسير : علاوه بر نعمت هاى ظاهرى مذكور ، يك نعمت باطنى بسيار بزرگ هم به آنها عطا شده بود ، و آن اين بود كه خداوند ( ج ) رسول خود را از قوم خود آنها برگزيد ، كه اگر متابعت او را مى كردند ، مقام خيلى بلندى را در نزد خداوند ( ج ) حاصل مى نمودند ؛ مگر « 2 » آنها در عوض متابعت و تصديق ، به تكذيب و مخالفت او كمر بستند ؛ و بدين وسيله به حضيض مذلّت افتادند . بالآخر ، برطبق سنّت قديم الهى ( ج ) ظالمان و گنهگاران را چنان عذاب فراگرفت كه چارهء آن را نتوانستند .\r\nبعض مفسّرين مى گويند كه در اين آيات كدام « 3 » قريه اى معيّن نشده ؛ بلكه محض « 4 » به طور تمثيل « 5 » ، يك قريهء تباه شده را بدون تعيين ذكر كرده ؛ و يا ، به وجود چنين قريهء فرض شده كفّار مكّه را تنبيه فرموده\r\n\r\n\r\n","description":"","footnote":"\r\n( 1 ) . يك لحظه\r\n( 2 ) . امّا ، ليكن\r\n( 3 ) . هيچ\r\n( 4 ) . فقط\r\n( 5 ) . به عنوان مثال ، نمونه ،\r\n","page_name":" 514 ","page_number":538},
  {"content":"\r\n\r\nاست كه اگر شما همچنين عمل كرديد ، با شما نيز همان قسم معامله خواهد شد ؛ از سزاى كفران نعمت و تكذيب و عداوت رسول نبايد غافل شويد !\r\nدر نزد بعض علما ، درين مثال ، مراد از قريه ، شهر مكّهء معظّمه است كه در آنجا هرگونه امن و امان حكمفرما بود ، و باوجود وادى غير ذى زرع بودنش ، انواع و اقسام ميوه ها در آن وارد مى شد :  « أَ وَ لَمْ نُمَكِّنْ لَهُمْ حَرَماً آمِناً يُجْبى إِلَيْهِ ثَمَراتُ كُلِّ شَيْءٍ »  ( القصص ، ركوع 6 ) . اهل مكّه قدر اين نعمت ها را قطعا نشناختند ، و در شرك و عصيان و ارتكاب بى حيائى و اوهام پرستى منهمك شدند ؛ سپس خداى تعالى بزرگترين نعمت را به وجود محمّد ( ص ) فرستاد ؛ مگر « 1 » آنها در انكار و تكذيب وى هيچ‌گاه كوتاهى نكردند :  « أَ لَمْ تَرَ إِلَى الَّذِينَ بَدَّلُوا نِعْمَتَ اللَّهِ كُفْراً وَ أَحَلُّوا قَوْمَهُمْ دارَ الْبَوارِ »  ( ابراهيم ، ركوع 5 ) . بالآخر ، خداى تعالى خوف مجاهدين مسلمانان را به جاى امنيّت و اطمينان ، و قحط هفت سال را در عوض روزى فراخ بر آنها مسلّط نمود كه در آن ، كار به جائى رسيد كه سگ‌ها و مردارها را خوردند ؛ سپس در معركهء بدر از دست غازيان اسلام بر آنها عذاب خدا ( ج ) نازل شد .\r\nيك طرف ، اين واقعات « 2 » به وقوع پيوست ، و از طرف ديگر ، كسانى كه از جور و ستم اين ظالمان به تنگ آمده ، به ترك وطن مجبور شده بودند ؛ از طرف خدا ( ج ) مأمن و مسكن بهترى را يافتند ، و آنها از خوف دشمنان بكلّى مأمون و مصون شدند . خداى تعالى دروازه هاى روزى را براى آنها بازفرمود ، و بر دشمنان قوى فاتح ، و آنها را حكمرانان ممالك ، و امام متّقيان گردانيد . شايد از همين سبب در همين آيات احوال اهل مكّه را بيان كرده ، در آيت ما بعد «  فَكُلُوا مِمَّا رَزَقَكُمُ اللَّهُ  - الآية » مسلمانان را خطاب كرده كه شما بايد از اين گونه حركت بد اجتناب نمائيد كه در اثر آن ، اهل مكّه مورد مصائب واقع شدند .\r\n فَكُلُوا مِمَّا رَزَقَكُمُ اللَّهُ حَلالًا طَيِّباً وَ اشْكُرُوا نِعْمَتَ اللَّهِ إِنْ كُنْتُمْ إِيَّاهُ تَعْبُدُونَ  ( 114 )\r\nپس بخوريد از آنچه روزى داد شما را خدا حلال ، پاكيزه ؛ و شكر كنيد بر نعمت خدا ؛ اگر شما او را مى پرستيد .\r\nتفسير : كسى كه دعوى پرستش خدا ( ج ) را دارد ، به او مناسب است كه از روزى حلال طيّبى كه\r\n\r\n\r\n","description":"","footnote":"\r\n( 1 ) . ليكن\r\n( 2 ) . وقايع\r\n","page_name":" 515 ","page_number":539},
  {"content":"\r\n\r\nخدا به او ارزانى داشته تمتّع نمايد ، و احسان او تعالى را پذيرفته ، بنده شكرگزار گردد ؛ حلال را حرام نداند ؛ و وقتى كه از نعمت ها استفاده نمايد ، منعم حقيقى را فراموش نكند ؛ بلكه بر او و بر « 1 » پيغمبران او ايمان بياورد ، و احكام و هدايات او تعالى را پيروى كند .\r\n إِنَّما حَرَّمَ عَلَيْكُمُ الْمَيْتَةَ وَ الدَّمَ وَ لَحْمَ الْخِنْزِيرِ وَ ما أُهِلَّ لِغَيْرِ اللَّهِ بِهِ فَمَنِ اضْطُرَّ غَيْرَ باغٍ وَ لا عادٍ فَإِنَّ اللَّهَ غَفُورٌ رَحِيمٌ  ( 115 )\r\nجز اين نيست كه حرام ساخته است خدا بر شما مردار را ، و خون ، و گوشت خوك را ؛ و آنچه ذكر كرده شد نام غير خدا بر ذبح آن ؛ پس هركه بيچاره شد ، نه ستم كرده و نه از حدّ گذشته ، پس ( هر آئينه ) خدا آمرزگار ، مهربان است .\r\nتفسير : تفسير اين آيت كريمه در سورهء بقره و انعام و غيره گذشته ؛ در آنجا ملاحظه شود . در اينجا ، مطلب « 2 » اين است كه چون در آيت ماقبل اشاره شده بود كه حلال را بر خود حرام مگردانيد ؛ درين آيت ، تنبيه فرموده است كه چيزهاى حرام را هم حلال مگردانيد . خلاصه اين است كه چيزى را حلال يا حرام نمودن ، حق ذاتى است كه اين چيزها را آفريده است ؛ چنان كه در آيات آينده به كمال وضاحت « 3 » بيان مىشود .\r\n وَ لا تَقُولُوا لِما تَصِفُ أَلْسِنَتُكُمُ الْكَذِبَ هذا \r\nو مگوئيد چيزى را كه بيان مىكند حكم او را زبان شما به دروغ : آن\r\n\r\n\r\n","description":"","footnote":"\r\n( 1 ) . به او و به\r\n( 2 ) . مقصود\r\n( 3 ) . وضوح ، صراحت\r\n","page_name":" 516 ","page_number":540},
  {"content":"\r\n\r\n حَلالٌ وَ هذا حَرامٌ لِتَفْتَرُوا عَلَى اللَّهِ الْكَذِبَ \r\nحلال است ، و اين حرام است ! تا افترا كنيد بر خدا دروغ را ؛\r\nتفسير : بدون سند شرعى چيزى را حلال يا حرام گفتن ، نهايت جسارت و كذب و افتراست ، حلال و حرام آن است كه خداى تعالى آن را حرام و يا حلال قرار داده است ؛ اگر شخصى محض « 1 » به عقيدهء خود چيزى را حلال و يا حرام مى گرداند ، و آن را به خداوند نسبت مىدهد ( مثلى كه « 2 » مشركين مكّه عادت داشتند ، و ذكر آن در سورهء انعام گذشته ) ؛ در حقيقت ، بر خدا ( ج ) بهتان مى بندد . به مسلمانان هدايت داده شده كه اين رويّه را گاهى « 3 » اختيار منمائيد ؛ چيزى را كه خدا ( ج ) حلال گردانيده آن را حلال ، و چيزى را كه خدا ( ج ) حرام نموده ، حرام بدانيد ؛ و بدون مأخذ شرعى ، حكم حل و حرمت را به چيزى مكنيد .\r\n  إِنَّ الَّذِينَ يَفْتَرُونَ عَلَى اللَّهِ الْكَذِبَ لا يُفْلِحُونَ ( 116 ) مَتاعٌ قَلِيلٌ وَ لَهُمْ عَذابٌ أَلِيمٌ   ( 117 )\r\nهر آئينه آنان كه افترا مى كنند بر خدا دروغ را ، رستگار نمى شوند .\r\n( ايشان را بود ) بهره مندى اندك ، و ايشان را باشد عذاب دردناك .\r\nتفسير : مشركين مكّه كه آن حضرت ( صلعم ) را - معاذ اللّه - مفترى مى گفتند ؛ بايد بدانند كه خود آنها مفترى هستند ؛ چه آنها از راه كذب و افترا چيزى را كه مى خواهند حلال يا حرام گفته ، به خدا ( ج ) منسوب مى كنند ؛ به زودى براى آنها ظاهر خواهد شد كه به اختيار كردن اين رويّه به كدام « 4 » نيكى نمى رسند ؛ چند روزى از لذايذ و تعيّش « 5 » موقّتى دنيا بهره ور مى شوند ، سپس به زندان دائمى گرفتار مى گردند .\r\n\r\n\r\n","description":"","footnote":"\r\n( 1 ) . فقط\r\n( 2 ) . مثل آنكه ، مانند اينكه\r\n( 3 ) . هيچ‌گاه\r\n( 4 ) . به هيچ\r\n( 5 ) . عيش\r\n","page_name":" 517 ","page_number":541},
  {"content":"\r\n\r\n وَ عَلَى الَّذِينَ هادُوا حَرَّمْنا ما قَصَصْنا عَلَيْكَ مِنْ قَبْلُ وَ ما ظَلَمْناهُمْ وَ لكِنْ كانُوا أَنْفُسَهُمْ يَظْلِمُونَ  ( 118 )\r\nو بر آنان كه يهود شدند حرام كرده بوديم آنچه بيان كرديم بر تو پيش از اين ؛ و ستم نكرديم بر ايشان ؛ و ليكن ايشان بر جان خويش ستم مى كردند .\r\nتفسير : در ركوع 18 ، سورهء انعام ، فوائد كريمهء  « وَ عَلَى الَّذِينَ هادُوا حَرَّمْنا كُلَّ ذِي ظُفُرٍ وَ مِنَ الْبَقَرِ وَ الْغَنَمِ حَرَّمْنا عَلَيْهِمْ شُحُومَهُما  - الآية » بيان شده ؛ ملاحظه شود ، در اينجا ، مقصد اين است كه چيزى را كه خداى تعالى براى همه انسانها و يا براى قوم خاص تا وقت معيّن حرام گردانيده ، عين حكمت است ؛ هيچ‌يك بشر « 1 » حق آن را ندارد كه در آن تصرّف كرده ، حرام را حلال ، و يا حلال را حرام گرداند .\r\n ثُمَّ إِنَّ رَبَّكَ لِلَّذِينَ عَمِلُوا السُّوءَ بِجَهالَةٍ \r\nباز ( هر آئينه ) پروردگار تو آنان را كه كردند كار بد به نادانى ؛\r\nتفسير : خداوند حرام نمودن حلال ، و يا حلال گردانيدن حرام را از طرف بندگان به جهالت ايشان تعبير نموده است ؛ خواه صدور آن فعل از روى جهالت به حكم آن باشد ، يا حكم را دانسته ، قصدا خلاف رفتارى كرده باشد . پس در هر صورت كه باشد ، نتيجهء نادانى است ؛ و مقصود اين است كه اگر اندكى انسان از عقل كار بگيرد ، و نتايج بد گناه را به تصوّر خود بياورد ؛ هرگز اقدام به معصيت نمى كند . درين باره ، تحت آيت  « إِنَّمَا التَّوْبَةُ عَلَى اللَّهِ لِلَّذِينَ يَعْمَلُونَ السُّوءَ بِجَهالَةٍ -  الآية » . در ركوع 3 ، سورة النساء ، تفصيلاتى بيان شده ؛ مراجعه فرمائيد .\r\n ثُمَّ تابُوا مِنْ بَعْدِ ذلِكَ وَ أَصْلَحُوا إِنَّ  باز توبه كردند بعد از آن ؛ و نيكوكار شدند ؛ ( هر آئينه )\r\n\r\n\r\n","description":"","footnote":"\r\n( 1 ) . هيچ فرد بشر\r\n","page_name":" 518 ","page_number":542},
  {"content":"\r\n\r\n رَبَّكَ مِنْ بَعْدِها لَغَفُورٌ رَحِيمٌ  ( 119 )\r\nپروردگار تو بعد ازين توبه آمرزگار ، مهربان است .\r\nتفسير : اگر شخصى از كفريّات برگرديده « 1 » ، و مؤمن شود ؛ و براى آينده رويّهء مشروع اختيار نمايد ؛ حق تعالى تمام گناهان گذشتهء او را معاف مى فرمايد ؛ اگرچه گناهان او نهايت سنگين باشد :\r\n بازآ بازآ هر آنچه هستى بازآ * گر كافر و گبر و بت پرستى بازآ \r\n اين درگه ما درگه نوميدى نيست * صدبار اگر توبه شكستى بازآ \r\n إِنَّ إِبْراهِيمَ كانَ أُمَّةً قانِتاً لِلَّهِ حَنِيفاً وَ لَمْ يَكُ مِنَ الْمُشْرِكِينَ  ( 120 )\r\n( هر آئينه ) ابراهيم بود امّتى فرمانبردار مر خدا را ( مايل از اديان باطله به دين حق ) ؛ و نبود از مشركان .\r\nتفسير : در اين مورد خداوند ( ج ) براى ترديد « 2 » شرك مشركين عرب ، طريقهء امام الموحّدين ابو الانبياء حضرت ابراهيم خليل اللّه - على نبيّنا و عليه الصلاة و السلام - را يادآورى مىكند ؛ زيرا ، مردم عرب از نسل او بودند كه دعوى پيروى دين ابراهيم را مى نمودند ؛ حال آنكه اعمال ايشان به ملّت ابراهيمى نسبت بعيدى هم نداشت . خداوند به آنها تذكّر داد كه ابراهيم ( ع ) امام موحّدين و معلّم نيكى بود ، و تن تنها « 3 » مثل يك امّت بزرگ در مقابل همه مشركين مجاهده فرمود . خداوند ( ج ) تمام صفات و كمالات مجموعه افراد را تنها به وجود حضرت ابراهيم ( ع ) جمع فرموده بود : ليس على الله بمستنكر ان يجمع العالم فى واحد\r\nابراهيم ( ع ) بندهء مطيع خدا ( ج ) و فرمانبردار كامل بود ؛ از هرچيز منصرف ، و به خداوند ( ج ) پيوسته بود ؛ ممكن نبود كه بدون حكم الهى ( ج ) چيزى را از طرف خود حلال و يا حرام گرداند ؛ بنابرآن « 4 » ، امكان نداشت كه مرتكب شرك گردد ؛ حتّى سزاوار نمى ديد كه با جماعت مشركين در يك قريه زيست\r\n\r\n\r\n","description":"","footnote":"\r\n( 1 ) . برگشته ، بازگشته ،\r\n( 2 ) . تكذيب ، محكوم كردن\r\n( 3 ) . به تنهايى\r\n( 4 ) . بنابراين ،\r\n","page_name":" 519 ","page_number":543},
  {"content":"\r\n\r\nنمايد .\r\nپس كسانى كه خود را « حنيف » و متديّن به ديانت ابراهيم مى دانند ، بايد ازين افترائات شرم آور بپرهيزند ؛ و حلال را حرام ، و حرام را حلال ندانند ؛ و در حمايت شرك و كفر با فرستادگان خدا بغاوت « 1 » نكنند ؛ زيرا ، اين گونه افعال لايق شأن شخص « حنيف ابراهيمى » نيست . بايد دانست كه اساس حلال و حرام همان است كه در ملّت ابراهيمى بود ؛ محمّد رسول اللّه ( صلعم ) براى اقامه و اشاعه و بسط و تفصيل همان ملّت مبعوث شد ؛ اگر مى خواهيد متديّن به دين اصلى ابراهيم ( ع ) باشيد ، طريقهء آن حضرت ( صلعم ) را اختيار كنيد .\r\n شاكِراً لِأَنْعُمِهِ \r\nسپاسگزار نعمت هاى خدا را ؛\r\nتفسير : يعنى ، ابراهيم بندهء شكرگزار خدا ( ج ) بود ؛ ليكن شما سخت ناسپاس هستيد ، و كفران نعمت مى كنيد ؛ چنان كه در فوايد  « ضَرَبَ اللَّهُ مَثَلًا قَرْيَةً كانَتْ آمِنَةً  - الآية » تحرير شده است ؛ پس شما به راه و طريقهء ابراهيم ( ع ) روان نيستيد .\r\n اجْتَباهُ وَ هَداهُ إِلى صِراطٍ مُسْتَقِيمٍ  ( 121 )\r\nبرگزيدش ؛ و راه نمودش بسوى راه راست .\r\nتفسير : يعنى ، به راه راست توحيد كامل و تسليم و رضا روان فرمود .\r\n وَ آتَيْناهُ فِي الدُّنْيا حَسَنَةً \r\nو داديم او را در دنيا نيكوئى ؛\r\nتفسير : يعنى ، نبوّت ، روزى فراخ ، اولاد ، وجاهت و مقبوليّت عامّه ؛ چنان كه تمام اهل اديان بالاتّفاق به تعظيم و احترام او مى پردازند ، و هر فرقه مى خواهد كه سلسلهء خود را با ابراهيم مربوط نمايد .\r\n\r\n\r\n","description":"","footnote":"\r\n( 1 ) . ستيز ، لجبازى\r\n","page_name":" 520 ","page_number":544},
  {"content":"\r\n\r\n وَ إِنَّهُ فِي الْآخِرَةِ لَمِنَ الصَّالِحِينَ  ( 122 )\r\nو ( هر آئينه ) او در آخرت از نيكوكاران است .\r\nتفسير : دعائى را كه در حق خود كرده بود :  « وَ أَلْحِقْنِي بِالصَّالِحِينَ »  قبول گشت . بى شك ، در آخرت او به طبقهء « 1 » اعلاى صالحين كه طبقهء انبياء ( ع ) است ، شامل مىشود « 2 » .\r\n ثُمَّ أَوْحَيْنا إِلَيْكَ أَنِ اتَّبِعْ مِلَّةَ إِبْراهِيمَ حَنِيفاً وَ ما كانَ مِنَ الْمُشْرِكِينَ  ( 123 )\r\nبعد از آن ، وحى فرستاديم بسوى تو كه پيروى كن كيش ابراهيم را ، كه مايل بود از همه كيش ها ؛ و نبود از مشركان ؛\r\nتفسير : بيان اين موضوع را در آيت  « دِيناً قِيَماً مِلَّةَ إِبْراهِيمَ حَنِيفاً وَ ما كانَ مِنَ الْمُشْرِكِينَ »  سورهء انعام ، ركوع 20 ، ملاحظه كنيد . مقصد اين است كه حلال و حرام و سخنان دين محمّدى ( ص ) مبنى بر همان اصلى است كه در ملّت ابراهيم بود ؛ و در عين زمان « 3 » ، به يهود و نصارى برطبق احوال و اوضاعشان بعض احكام مخصوص داده شد . بالآخر ، آن حضرت ( ص ) را خاتم الانبياء گردانيده مبعوث فرمود ، تا اساس آئين ابراهيمى را كه از غفلت و تحريف و تصرّف بى جا ضايع شده بود ، سر از نو زنده و روشن نمايد ؛ تمام رگه هاى شرك را ببرد .\r\nدر حديث است : « بعثت بالسّمحة الحنيفيّة البيضاء » . حضرت شاه ولى اللّه ( رح ) در حجّة اللّه البالغة اين حديث شريفه را شرح و تفصيل داده ، و قابل مطالعه مى باشد .\r\n إِنَّما جُعِلَ السَّبْتُ عَلَى الَّذِينَ اخْتَلَفُوا فِيهِ وَ \r\nجز اين نيست كه لازم كرده شد تعظيم شنبه بر آنان كه اختلاف كردند در آن ؛ و\r\n\r\n\r\n","description":"","footnote":"\r\n( 1 ) . در طبقهء\r\n( 2 ) . مندرج ، ملحق مى گردد .\r\n( 3 ) . درعين حال ،\r\n","page_name":" 521 ","page_number":545},
  {"content":"\r\n\r\n إِنَّ رَبَّكَ لَيَحْكُمُ بَيْنَهُمْ يَوْمَ الْقِيامَةِ فِيما كانُوا فِيهِ يَخْتَلِفُونَ  ( 124 )\r\n( هر آئينه ) پروردگار تو حكم مىكند در ميان ايشان روز قيامت در آنچه اندر آن اختلاف مى كردند .\r\nتفسير : در اصل ملّت ابراهيمى حكم تعظيم شنبه نبود ؛ و بر اين امّت هم نافذ نيست . البتّه ، در بين اين مدّت ، چون يهود از ارشاد و هدايات پيغمبر خود ( موسى عليه السلام ) كه تعظيم روز جمعه بود ، تخلّف نموده ، آن روز را به روز شنبه تبديل كردند ؛ حكم صادر شد كه ( خوب ) همين روز را تعظيم كنيد ؛ مگر « 1 » در آن روز ماهى شكار مكنيد ! اين حكم را اكثر نفرى « 2 » قبول نكردند . كسانى كه انكار كردند در دنيا به صورت ميمون و خنزير مسخ شدند ، و جزاى آخرتشان جداگانه است . حضرت ابراهيم را كسى « يهود » مى گفت و كسى « نصرانى » مى خواند ؛ حال آنكه حق تعالى آگاه ساخت كه او « حنيف مسلم » بود . به هرحال ، در آخرت تمام اختلافات به درستى فيصله مىشود ؛ و هر شخص به چشم خود خواهد ديد كه چه كسى بر خطا و چه كسى به راه راست مى رفت .\r\n ادْعُ إِلى سَبِيلِ رَبِّكَ بِالْحِكْمَةِ وَ الْمَوْعِظَةِ الْحَسَنَةِ وَ جادِلْهُمْ بِالَّتِي هِيَ أَحْسَنُ \r\nدعوت كن مردمان را بسوى راه پروردگار خويش به دانش و پند نيك ؛ و مناظره كن با ايشان به طريقى كه وى نيك است .\r\nتفسير : در آيات فوق مقصود اينست كه مخاطبين را آگاه فرمايد كه اين پيغمبر اصل ملّت ابراهيمى را آورده است . اگر مى خواهيد كامياب شويد ، و در دعوى « حنيف » بودن خود راست هستيد ؛ به\r\n\r\n\r\n","description":"","footnote":"\r\n( 1 ) . ليكن\r\n( 2 ) . عدّهء زيادى\r\n","page_name":" 522 ","page_number":546},
  {"content":"\r\n\r\nهمين راه روان شويد . از « 1 »  « ادْعُ إِلى سَبِيلِ رَبِّكَ  - الآية » به پيغمبر ( ع ) امر و هدايت مى فرمايد كه مردمان را به كدام طريق خوب راهنمائى نمايد ؛ چنان كه سه طريق را نشان داده است : 1 ) حكمت ؛ 2 ) موعظه حسنه ؛ 3 ) جدال بالّتى هى احسن .\r\nاز « حكمت » مراد اين است كه دلايل روشن و براهين محكم و حكيمانه آورده شود ، تا طبقه اى كه فهم و ادراك و ذوق علمى دارند ، سر تسليم خود را خم كنند ، و فلسفه هاى خيالى دنيا را در مقابل آن ترك كنند ، و هيچ نوع ترقيّات علمى و دماغى اشخاص يك جزء كوچك حقايق وحى الهى ( ج ) را تبديل نتواند .\r\n« موعظهء حسنه » عبارت است از نصائح مؤثّر و رقّت آور كه با حقيقت نرم خوئى و دلسوزى مملوّ باشد ؛ نصيحتى كه از روى همدردى ، شفقت و حسن اخلاق با پيرايهء معتدل گفته شود ؛ بسا اوقات ، دل سنگ را هم موم مى گرداند ؛ و دلهاى مرده را زنده مىكند ؛ يك قوم مأيوس و پژمرده را حركت داده ، و به پا ايستاده مىكند ؛ و از شنيدن مضامين ترغيبى و ترهيبى آن به طرف منزل مقصود مى شتابند . بالخصوص ، افرادى كه اخگر طلب حق در سينهء خود دارند ، اگرچه چندان دانشمند و ذكى و فهيم هم نباشند ؛ به ذريعهء « 2 » پند و موعظت مؤثّر ، چنان برق عمل را مى توان در بدن آنها داخل نمود كه به ذريعهء تحقيقات و تبليغات فلسفيانهء « 3 » بلند ممكن نيست .\r\nآرى ، از قديم الايام در دنيا جماعتى وجود دارد كه كار آنها دائما اين است كه در هرچيز مداخلت نموده ، و در هر سخنى حجّت ها آورده ، و موشگافى ها و كج‌بحثى ها مى كنند . اين گونه مردم نه سخنان حكمت « 4 » را مى پذيرند و نه موعظهء نصيحت « 5 » را گوش مى كنند ؛ بلكه مى خواهند در هر مسئله ، محفل بحث و مناظره گرم شود . بعض اوقات « 6 » ، اهل فهم و انصاف و طالبين حق را هم شبهات فرامى گيرد ؛ و بدون بحث قناعت آنها حاصل نمى شود ؛ بنابرآن « 7 » ، به آيهء كريمهء  « وَ جادِلْهُمْ بِالَّتِي هِيَ أَحْسَنُ »  امر فرمود كه اگر چنين موقع « 8 » پيش آيد ، با بهترين طريقهء اصول تهذيب و شايستگى ، حق شناسى و انصاف را مدّنظر داشته ، بحث كنيد . حريف و مقابل خود را با بهترين اسلوب ملزم گردانيد . درهرحال ، سخنان دل آزار و جگرخراش از زبان مكشيد « 9 » ، تا نزاع واقع نشود ؛ و حصول مقصد به تعويق نيفتد ؛ و بايد مقصود از بحث ، تفهيم و احقاق حق باشد ؛ از خشونت ، بداخلاقى ، و انانيّت ، هيچ نتيجه به دست نمى آيد .\r\n\r\n\r\n","description":"","footnote":"\r\n( 1 ) . با عبارت\r\n( 2 ) . به واسطهء ، از طريق\r\n( 3 ) . فيلسوفانه ، فلسفى\r\n( 4 ) . حكمت آميز\r\n( 5 ) . نصيحت آميز\r\n( 6 ) . بعضى اوقات ،\r\n( 7 ) . بنابراين ،\r\n( 8 ) . فرصتى ، موقعيّتى\r\n( 9 ) . بر زبان مياوريد ، نياوريد ،\r\n","page_name":" 523 ","page_number":547},
  {"content":"\r\n\r\n إِنَّ رَبَّكَ هُوَ أَعْلَمُ بِمَنْ ضَلَّ عَنْ سَبِيلِهِ وَ هُوَ أَعْلَمُ بِالْمُهْتَدِينَ  ( 125 )\r\n( هر آئينه ) پروردگار تو ، او داناتر است به كسى كه گمراه شد از راه او ، و او داناتر است به راه يافتگان .\r\nتفسير : در طريق دعوت و تبليغ بايد به همان راهى برويد كه خداوند نشان داده است ؛ و هيچ احتياج به اين انديشه « 1 » نيست كه چه كسى پذيرفت ، و كه از آن انكار ورزيد . نتيجه را به خدا ( ج ) بسپاريد .\r\nهمان ذات حالات افرادى را كه به راه مى آيند ، و نمى آيند ، بهتر مىداند ؛ هرطورى كه مناسب باشد با آنها معامله مىكند .\r\n وَ إِنْ عاقَبْتُمْ فَعاقِبُوا بِمِثْلِ ما عُوقِبْتُمْ بِهِ وَ لَئِنْ صَبَرْتُمْ لَهُوَ خَيْرٌ لِلصَّابِرِينَ  ( 126 )\r\nو اگر عقوبت كنيد ، پس عقوبت كنيد به مثل آنچه با شما معامله كرده شد ؛ و اگر صبر كنيد ، آن بهتر است صابران را .\r\nتفسير : اگر در راه دعوت به شما رنج و اندوه رسانيده شود ، در وقت استحصال قدرت اجازه داريد كه انتقام مساويانه « 2 » بگيريد ؛ ليكن مقام صبر از آن بلندتر است ؛ و اگر صبر كرديد نتيجهء آن در حق خود شما ، و نيز در حق تماشائيان بلكه خود تعدّى كنندگان بهتر مى باشد .\r\n وَ اصْبِرْ وَ ما صَبْرُكَ إِلَّا بِاللَّهِ وَ لا تَحْزَنْ عَلَيْهِمْ \r\nو صبر كن ؛ و نيست صبر تو مگر به توفيق خدا ؛ و اندوه مخور بر ايشان ؛\r\n\r\n\r\n","description":"","footnote":"\r\n( 1 ) . نگرانى ، تشويش\r\n( 2 ) . متساوى ، برابر\r\n","page_name":" 524 ","page_number":548},
  {"content":"\r\n\r\n وَ لا تَكُ فِي ضَيْقٍ مِمَّا يَمْكُرُونَ  ( 127 )\r\nو مباش در تنگدلى از آنكه بدانديشى مى كنند .\r\nتفسير : يعنى ، به مظالم و شدائد صبر كردن كار آسان « 1 » نيست ؛ مگر در صورتى كه خدا ( ج ) مدد فرمايد ؛ البتّه انسان متحمّل ظلم شده و افّ نمى گويد « 2 » .\r\n إِنَّ اللَّهَ مَعَ الَّذِينَ اتَّقَوْا وَ الَّذِينَ هُمْ مُحْسِنُونَ  ( 128 )\r\n( هر آئينه ) خدا با پرهيزگاران است ؛ و آنان كه ايشان نيكوكارانند .\r\nتفسير : هرقدر كه انسان از خدا ترسيده ، تقوى و ورع و نيكى كند ؛ همانقدر امداد و اعانت خداوند ( ج ) با او مى باشد ؛ پس براى اين گونه مردم غمگين و تنگدل شدن از مكر و فريب كفّار وجهى ندارد .\r\n\r\n\r\n","description":"","footnote":"\r\n( 1 ) . كار آسانى\r\n( 2 ) . آخ نمى گويد .\r\n","page_name":" 525 ","page_number":549},
  {"content":"\r\n\r\nترتيبها 17 سورة الاسراء آياتها 111\r\n\r\nسورة بنى اسرائيل\r\nمكّيّة ؛ و هى مائة و احدى عشر آية و اثنا عشر ركوعا سورهء بنى اسرائيل ، در مكّه نازل گرديده ؛ و آن يكصد و يازده آيت ، و دوازده ركوع است\r\nبسم الله الرحمن الرحيم   سُبْحانَ  \r\nآغاز مى كنم به نام خدائى كه بى اندازه مهربان ، نهايت بارحم است .\r\nپاك است .\r\nتفسير : ذات او تعالى از هرگونه نقص و قصور و از هر نوع عجز و ضعف پاك است . چيزى كه به خيال ما بى نهايت عجيب معلوم شود « 1 » ، و عقول ناقص ما آن را خارق العاده و مستبعد بداند ؛ در پيش قدرت و مشيّت خداى توانا قطعا اشكالى « 2 » ندارد .\r\n  الَّذِي أَسْرى بِعَبْدِهِ لَيْلًا مِنَ الْمَسْجِدِ الْحَرامِ  \r\nآنكه ببرد بندهء خود را شبى ، از مسجد حرام\r\n\r\n\r\n","description":"","footnote":"\r\n( 1 ) . به نظر مى آيد ،\r\n( 2 ) . دشوارى ، سختى\r\n","page_name":" 526 ","page_number":550},
  {"content":"\r\n\r\n  إِلَى الْمَسْجِدِ الْأَقْصَى  \r\nبسوى مسجد اقصا ؛\r\nتفسير : محض در يك قسمت محدود شب ، مخصوص ترين و مقرّب ترين بندهء خود ، محمّد رسول اللّه - صلّى اللّه عليه و سلّم - را از حرم مكّه تا بيت المقدّس برد . در آيهء   « لِنُرِيَهُ مِنْ آياتِنا »   به غرض و مقصد اين سفر اشاره شده است . خلاصهء مطلب اينست كه منظور خداوند ( ج ) چنان بود كه در اين سفر و يا از بيت المقدّس به مقامات بعيدهء علويّه ، بندهء برگزيدهء خود را ، آيات بزرگ قدرت و نمونه هاى عجيب و غريب انتظامات حكيمانه را به او نشان بدهد . در سورهء نجم ، چيزى ازين آيات تذكار يافته است . از آن برمى آيد كه آن حضرت ( ص ) تا به سدرة المنته تشريف برد ، و آيات نهايت عظيم الشان را مشاهده فرمود :\r\n      « وَ لَقَدْ رَآهُ نَزْلَةً أُخْرى . عِنْدَ سِدْرَةِ الْمُنْتَهى . عِنْدَها جَنَّةُ الْمَأْوى . إِذْ يَغْشَى السِّدْرَةَ ما يَغْشى . ما زاغَ الْبَصَرُ وَ ما طَغى . لَقَدْ رَأى مِنْ آياتِ رَبِّهِ الْكُبْرى »       ( النجم ، ركوع 1 ) .\r\nدر اصطلاح علما ، سفرى را كه از مكّه تا بيت المقدّس واقع شده « اسراء » گويند ؛ و از آنجا سياحت تا به سدرة المنته را به « معراج » تعبير مى كنند ؛ و بسا اوقات ، مجموع هردو سفر را اسراء يا معراج مى گويند .\r\nاحاديث معراج ، تقريبا از سى صحابه « 1 » منقول است ؛ و در آن واقعات « 2 » معراج و اسراء به بسط و تفصيل بيان شده است .\r\nجمهور سلف و خلف عقيده دارند كه آن حضرت - صلّى اللّه عليه و سلّم - در حالت بيدارى با جسد مبارك ، معراج را نائل شد ؛ فقط از دو سه صحابه « 3 » و تابعين منقول است كه آنها واقعهء اسراء و معراج را در حالت منام ( خواب ) به طور يك خواب عجيب و غريب قبول مى كردند ، و به تأييد ادّعاى خويش به آيهء  « وَ ما جَعَلْنَا الرُّؤْيَا الَّتِي أَرَيْناكَ  - الآية » استدلال مى نمايند ؛ و هيچ‌يك از سلف نمى گويد كه معراج در حالت بيدارى محض « 4 » به طور روحانى شده است ؛ چنان كه مذاق حكما و متصوّفين آن را تجويز مى نمايد . در روح المعانى است : « و ليس معنى الاسراء بالروح الذّهاب يقظة كالانسلاخ الّذى ذهب اليه الصوفيّة و الحكماء ، فانّه و ان كان خارقا للعادة و محلّا للتّعجّب ايضا ؛ الّا انّه امر لا تعرفه العرب ، و لم يذهب اليه احد من السّلف » .\r\nشكّى نيست كه ابن قيّم ، در زاد المعاد ، مسلك عايشهء صدّيقه و معاويه و حسن بصرى ( رض ) را\r\n\r\n\r\n","description":"","footnote":"\r\n( 1 ) . سى تن از صحابه\r\n( 2 ) . وقايع\r\n( 3 ) . دو سه تن از اصحاب\r\n( 4 ) . فقط\r\n","page_name":" 527 ","page_number":551},
  {"content":"\r\n\r\nاين گونه توجيه كرده است ، ليكن هيچ نقل بر آن ارائه نكرده ؛ بلكه محض « 1 » از ظن و تخمين كار گرفته است .\r\nابن اسحاق و غيره در كلمات منقولهء اين بزرگان حالت بيدارى را در هيچ‌جايى تصريح ننموده اند .\r\nبه هرحال ، قرآن كريم به اهتمام تمام ، و به « 2 » عنوان ممتاز و درخشانى واقعهء « اسراء » را ذكر فرموده است ؛ و مخالفين در مقابل با جدّيّت تمام ازين واقعه « 3 » انكار كردند ؛ و در مقام تكذيب و معارضه برآمدند ؛ به حدّى كه قدم هاى بعض موافقين هم درين راه لغزيد . اين همه واقعات ، دليل بر آن است كه واقعهء معراج تنها عبارت از يك سير روحانى و يا خواب عجيب و غريب نبوده است . دعاوى آن حضرت ( ص ) كه در طريق سير و اكشافات روحانى از ابتداى بعثت بوده است ، دعوى اسراء نسبت به آنها چيز تعجّب آور و حيرت انگيزتر نبوده كه به طور خصوصى آن را مورد تكذيب و ترديد « 4 » و تمسخر خود قرار مى دادند ، و مردم را دعوت مى كردند كه : بيائيد امروز يك سخن عجيب مدّعى نبوت را بشنويد ! برعلاوه ، براى آن حضرت ( ص ) ضرورتى نبود كه خاص « 5 » با اظهار اين واقعه آن قدر متفكّر و مشوّش مى شد ؛ چنان كه در بعضى روايات صحيحه مذكور شده ! و نيز ، در بعضى احاديث كلمات واضح آمده : « ثم اصبحت بمكة » و يا « ثم اتيت مكة » ( يعنى ، سپس وقت صبح به مكّه رسيدم ) . اگر معراج ، محض « 6 » يك كيفيّت روحانى مى بود ؛ آن حضرت ( ص ) از مكّه كجا غايب مى شد ؟ و به وفق روايت شدّاد بن اوس و غيره ، اين استفسار بعض صحابه « 7 » چه معنى دارد كه به وقت شب در قيام گاه پيغمبر ( ص ) جستجو كرديم : آن حضرت كجا تشريف برده بود ؟ !\r\nبه فكر ما ،   « أَسْرى بِعَبْدِهِ »   را به اين معنى گرفتن كه « خدا بندهء خود را در خواب ، و يا ، در عالم روحانى ، از مكّه به بيت المقدّس برد » ، مشابه آن است كه شخصى  « فَأَسْرِ بِعِبادِي »  را به اين معنى بگيرد كه « اى موسى ! بندگان مرا ( بنى اسرائيل ) را در خواب و يا محض در عالم روحانى از مصر بكشيد « 8 » » ؛ و يا ، در سورهء كهف كه حضرت موسى ( ع ) براى ملاقات حضرت خضر ( ع ) رفت ، و به همراه او سفر كرد كه براى آن در چندين جا كلمهء « فانطلقا » آمده است ، مطلب « 9 » آن چنين گرفته شود كه اين همه حركت محض در خواب و يا سير روحانى به وقوع پيوسته است !\r\nباقى « 10 » راجع به كلمهء « رؤيا » كه در قرآن حكيم آمده ، ابن عبّاس ( رض ) فرموده است : « رؤيا عين اريها رسول اللّه ( ص ) » . مفسّرين از كلام عرب شواهد آورده اند كه كلمهء « رؤيا » گاه گاهى به معنى مطلق\r\n\r\n\r\n","description":"","footnote":"\r\n( 1 ) . فقط\r\n( 2 ) . با\r\n( 3 ) . اين واقعه را\r\n( 4 ) . ردّ\r\n( 5 ) . تنها\r\n( 6 ) . فقط\r\n( 7 ) . بعضى از صحابه\r\n( 8 ) . منتقل كنيد ؛\r\n( 9 ) . مقصود\r\n( 10 ) . باقى مى ماند اينكه\r\n","page_name":" 528 ","page_number":552},
  {"content":"\r\n\r\nرؤيت چشم استعمال مىشود ؛ لهذا اگر از آن همين واقعهء اسراء مراد باشد ، بايد معنى مطلق نظاره گرفته شود كه بر ديدهء « 1 » ظاهرى به عمل آمده است ، تا با ظواهر نصوص و عقيدهء جمهور امّت مخالفت واقع نشود .\r\nاگرچه در روايت شريك بعض الفاظ آمده كه از آن معلوم مىشود كه وقوع اسراء به حالت خواب بوده است ؛ مگر « 2 » محدّثين اتّفاق دارند كه قوّهء حافظه شريك مختل شده بود ؛ هم از اينجا بوده است كه حفّاظ محدّثين و بزرگان علم حديث مطلب روايت او را قابل استناد ندانسته اند ، و حافظ ابن حجر در آخر فتح البارى اغلاط روايات شريك را در حديث شمار كرده است ، و اين را هم وانمود كرده است كه مى توان مطلب روايت او را چنين گرفت كه مخالفت حديث عام نباشد ؛ تفصيل آن را نمى توان در اين موقع درج نمود .\r\nاين مباحث در شرح صحيح مسلم مفصّلا درج شده ، و ما در اينجا صرف « 3 » اين مطلب را مى خواهيم واضح نمائيم كه مذهب راجح همين است كه واقعهء « معراج » و « اسراء » در حالت بيدارى آن حضرت ( ص ) با جسد مبارك به وقوع پيوست ؛ بلى ، اگر پيش تر و يا بعد از آن ، در خواب همچنين واقعات « 4 » بر حضرت رسالت مآب نشان داده شده باشد ، جاى انكار نيست .\r\nگفته خواهد شد كه در ظرف يك شب چنين مسافهء « 5 » بعيده زمين و آسمان را چگونه طى كرده باشد ، و يا از كرهء نار و زمهرير چه طور گذشته است ؟ و يا قرار خيال « 6 » اهل اروپ « 7 » كه به عقيدهء آنها آسمانها هيچ وجود ندارد ؛ چه طور مى توان تصديق كرد كه او - ( ص ) طوريكه در روايات مذكور است - از يك آسمان به آسمان ديگر ، و از [ آسمان 
  ] دوّم به آسمان سوّم ، با آن همه شأن و كيفيّت مخصوص ، تشريف برد ؟ ! ليكن تا به امروز دليلى اقامه نشده كه آسمان فى الواقع وجود ندارد ؛ اگر به فرض محال ، اين دعوى آنها تسليم شود كه اين چيز نيلگون كه به نظر ما مى رسد فى الحقيقت آسمان نيست ، باز هم نزد آنها ثبوتى موجود نيست كه در ماوراى اين رنگ نيلى وجود آسمانها امكان پذير نباشد !\r\nباقى مى ماند اين اعتراض كه اين سفر طويل در يك شب چگونه پيموده شد ؟ ! در باب آن تمام حكما تسليم مى كنند « 8 » كه براى سرعت حركت حدّى نيست . صدسال پيش ، هيچ‌كس باور كرده نمى توانست « 9 » كه در آينده موتورى تيار خواهد شد « 10 » كه در يك ساعت مثلا سه صد « 11 » ميل به راه رفتار نمايد ، و يا طيّاره به ارتفاع ده هزار فوت « 12 » و زياده از آن پرواز كند ! كارهاى محيّر العقول بخار و قوّهء كهربائيّه « 13 »\r\n\r\n\r\n","description":"","footnote":"\r\n( 1 ) . با چشم\r\n( 2 ) . ليكن\r\n( 3 ) . صرفا ، منحصرا\r\n( 4 ) . وقايع ،\r\n( 5 ) . مسافت\r\n( 6 ) . بنا به تصوّر\r\n( 7 ) . اروپا .\r\n( 8 ) . قبول مى كنند ، مى پذيرند ، قائل اند\r\n( 9 ) . نمى توانست باور بكند\r\n( 10 ) . تهيّه و تدارك خواهد شد ، ساخته خواهد شد\r\n( 11 ) . سيصد\r\n( 12 ) . ده هزار پا\r\n( 13 ) . الكتريسيته\r\n","page_name":" 529 ","page_number":553},
  {"content":"\r\n\r\nرا كه ديده بود ؟ ! كرهء نار در اين ايّام يك كلمهء بى معنى است . اگر طيّارات به ارتفاع زياد برسند ، آلاتى را در آن نصب كرده اند كه با برودت شديد فوقانى مقابله مىكند ، و نفرى طيّارات را از زمهرير محافظه مى نمايد .\r\nاين بود كيفيّت ماشين هائى كه به دست و فكر مخلوق ساخته شده است ؛ پس اگر ما از عالم مادّه به عالم معنى مراجعه كنيم ، و به ماشين هاى خالق كائنات كه بلاواسطه پيدا كرده شده « 14 » به امعان نظر مشاهده نمائيم ، عقل انسانى از درك حقايق آن دنگ « 15 » و مبهوت مى گردد . مثلا تصوّر كنيد كه آفتاب در ظرف بيست و چهار ساعت چه قدر مسافه « 16 » را طى مىكند ؟ ! روشنى و يا برق در يك ثانيه چه قدر راه را مى پيمايد ؟ ! برقى كه از ابر در مشرق مى درخشد ، نور آن در مغرب انعكاس مىكند ؛ و اگر در راه اين سرعت سير و سفر هزاران كوه هم پيش آيد ، اهمّيّت پر كاه را هم ندارد ! خدائى كه اين چيزها را آفريده ؛ آيا نمى توانست كه براق حبيب خود ( ص ) را با آلات برق رفتار مجهّز ، و در آن ، سامان حفاظت و آسايش او را مهيّا كند ، تا به ذريعهء « 17 » آن آن حضرت - صلّى اللّه عليه و سلّم - به راحت و تكريم زياد ، بر « 18 » يك مژه زدن ، از يك مقام به مقام ديگر منتقل شود ؟ !\r\nشايد خداوند كريم از همين سبب بيان واقعهء اسراء را به لفظ   « سُبْحانَ الَّذِي »   شروع فرمود ، تا كسانى كه از كوتاه نظرى و خيال ناقص و محدود خود قدرت نامتناهى حق تعالى را مى خواهند در احاطهء محدود وهم و تخمين خويش محصور كنند ، از گستاخى خود خجل و شرمنده گردند .\r\n نه هر جاى مركب توان تاختن * كه جاها سپر بايد انداختن \r\n  الَّذِي بارَكْنا حَوْلَهُ لِنُرِيَهُ مِنْ آياتِنا  \r\nكه بركت نهاديم گرداگرد آن ، تا بنمائيمش بعض نشانه هاى خود ؛\r\nتفسير : در ملكى « 19 » كه ( بيت المقدّس ) مسجد اقصى واقع است ، اللّه تعالى بركات ظاهرى و باطنى زيادى نهاده است . از حيثيّت مادّى ؛ چشمه ها ، نهرها ، غلّه ها و ميوه هاى فراوان را حايز است ؛ و به اعتبار روحانى ، مسكن و مدفن چندين انبيا و رسل ، و سرچشمهء فيوض و انوار آنهاست . شايد در بردن رسول كريم ( ص ) به آنجا نيز ، اشاره اى به آن باشد كه كمالاتى كه به انبياء بنى اسرائيل و غيره تقسيم شده بود ، همهء آن در ذات مقدّس آن حضرت ( صلعم ) جمع است ، نعمت هائى كه به بنى اسرائيل ارزانى شده بود ، اكنون به\r\n\r\n\r\n","description":"","footnote":"\r\n( 14 ) . پديد آورده شده\r\n( 15 ) . گيج ، سرگردان\r\n( 16 ) . مسافت\r\n( 17 ) . در ، به\r\n( 18 ) . در ، به\r\n( 19 ) . سرزمينى\r\n","page_name":" 530 ","page_number":554},
  {"content":"\r\n\r\nبنى اسماعيل داده مىشود ؛ و تنها يك امّت محمّدى مظهر انوار و بركات هردو مقام كعبه و بيت المقدّس واقع مىشود « 1 » .\r\nدر احاديث معراج تصريح است كه در بيت المقدّس تمام انبياء - عليهم السلام - به امامت آن حضرت ( ص ) نماز خواندند . گويا ، اين يك نمونهء حسّى امامت و سيادت حضرت ختمى مرتبت بر سائر پيغمبران بود ؛ و حضرت الهى ( ج ) علوّ مقام محبوب و برگزيدهء خود را به تمام مقرّبان بارگاه احديّت نشان داد .\r\n  إِنَّهُ هُوَ السَّمِيعُ الْبَصِيرُ   ( 1 )\r\n( هر آئينه ) اوست شنوا ، بينا .\r\nتفسير : شنونده و بينندهء حقيقى خداست ؛ به هركسى كه بخواهد ، آثار قدرت خود را نشان مىدهد . او تعالى مناجات حبيب خود محمّد ( ص ) را شنيد ، و منزلت رفيع او را ديده ، در معراج شريف با چشم « بى يبصر » همان آيات بزرگ را به او نشان داد كه مناسب استعداد كامل و شأن رفيع آن حضرت ( ص ) بود .\r\n وَ آتَيْنا مُوسَى الْكِتابَ وَ جَعَلْناهُ هُدىً لِبَنِي إِسْرائِيلَ \r\nو داديم موسى را كتاب ، و ساختيم او را راه نماينده مر فرزندان يعقوب را ؛\r\nتفسير : فضل و شرف رسول كريم ( ص ) بيان شد ، و سلسلهء كلام به ذكر حضرت موسى ( ع ) منتقل گرديد . چون در ذيل « اسراء » رفتن تا مسجد اقصى ( يعنى ، بيت المقدّس ) مذكور شده بود ؛ در آيت آينده ، براى عبرت مسلمانان و نصيحت بنى اسرائيل ، ادوار مختلفه اى را كه بر مسجد اقصى و متولّيان قديم آن ( بنى اسرائيل ) گذشته ، بيان كرده مىشود . اين آيت ، تمهيد همين مطلب است . در واقعهء « اسراء » اشاره بود\r\n\r\n\r\n","description":"","footnote":"\r\n( 1 ) . قرار مى گيرد ، مى گردد .\r\n","page_name":" 531 ","page_number":555},
  {"content":"\r\n\r\nكه در آينده امّت پيغمبر حجازى آن امانت الهى ( ج ) را كه در سرزمين مبارك شام به وديعت گذاشته شده بود ، مالك و حامل مىشود ؛ درين آيت ، مى خواهد بنى اسرائيل را تنبيه نمايد كه اگر خير خود را خواهان اند ، اكنون بايد پيغمبر عربى ( ص ) را پيروى كنند ، تا حق تعالى به حال آنها لطف و كرم كند ؛ ورنه ، مانند گذشته به سزاى بى اطاعتى خود مى رسند ، و از متولّى بودن مسجد اقصى محروم مى شوند .\r\n أَلَّا تَتَّخِذُوا مِنْ دُونِي وَكِيلًا  ( 2 )\r\n( گفتيم ) كه مگيريد بجز من كارسازى .\r\nتفسير : در تورات هدايت داده شده بود كه خاص « 1 » به توحيد الهى ( ج ) قائم باشند ، و بدون او تعالى ديگرى را كارساز خود ندانند ؛ و دائما بر او اعتماد و توكّل كنند .\r\n ذُرِّيَّةَ مَنْ حَمَلْنا مَعَ نُوحٍ إِنَّهُ كانَ عَبْداً شَكُوراً  ( 3 )\r\nاى فرزندان كسى كه برداشتيم ايشان را با نوح ، هرآئينه وى بود بنده اى سپاسدار .\r\nتفسير : شما اولاد كسانى هستيد كه با نوح به كشتى سوار شدند ، و از عذاب الهى ( ج ) نجات يافتند .\r\nاحسانى را كه به اسلاف شما شده ، گاهى « 2 » فراموش مكنيد . نوح ( ع ) را كه شما از اولاد اوئيد ، ببينيد چه قدر بندهء احسان شناس و شكرگزار بود ! بر شما نيز لازم است كه در طريق بندگى به راه او برويد .\r\n وَ قَضَيْنا إِلى بَنِي إِسْرائِيلَ فِي الْكِتابِ لَتُفْسِدُنَّ  و وحى فرستاديم بسوى بنى اسرائيل در تورات : البتّه فساد خواهيد كرد\r\n\r\n\r\n","description":"","footnote":"\r\n( 1 ) . تنها\r\n( 2 ) . هيچ‌گاه\r\n","page_name":" 532 ","page_number":556},
  {"content":"\r\n\r\n فِي الْأَرْضِ مَرَّتَيْنِ وَ لَتَعْلُنَّ عُلُوًّا كَبِيراً  ( 4 )\r\nدر زمين دوبار ؛ و البتّه طغيان خواهيد كرد به سركشى بزرگ .\r\nتفسير : در تورات و يا كتاب ديگر آسمانى ، پيشگوئى شده بود كه اين قوم ( بنى اسرائيل ) دو مرتبه در زمين فساد و خرابى برپا خواهند كرد ؛ و شيوهء ظلم و تكبّر پيش گرفته ، از اطاعت خدا ( ج ) سركشى مى نمايند ؛ چنان كه همين طور شد ؛ و به هر مرتبه خداى تعالى آنها را سزاى دردناك داد ، كه ذكر آن در آينده مى آيد .\r\n فَإِذا جاءَ وَعْدُ أُولاهُما بَعَثْنا عَلَيْكُمْ عِباداً لَنا \r\nپس چون بيايد وعدهء نخستين از آن دو ، بفرستيم بر شما بندگان خود را ؛\r\nتفسير : يعنى ، ما براى سزاى شما كسانى را مسلّط كرده بوديم .\r\n أُولِي بَأْسٍ شَدِيدٍ فَجاسُوا خِلالَ الدِّيارِ وَ كانَ وَعْداً مَفْعُولًا  ( 5 )\r\nصاحبان كارزار سخت را ؛ پس درآيند ميان خانه ها ؛ و هست وعدهء خدا كرده شده .\r\nتفسير : در بلاد و امصار ، به خانه هاى شما درآمده خون ريزى زياد و جور و چپاول كردند ؛ خداى تعالى قرار « 1 » وعدهء خود بدين طريق به شما سزاى كامل داد .\r\n ثُمَّ رَدَدْنا لَكُمُ الْكَرَّةَ \r\nباز ، دهيم شما را غلبه\r\n\r\n\r\n","description":"","footnote":"\r\n( 1 ) . بنابه\r\n","page_name":" 533 ","page_number":557},
  {"content":"\r\n\r\nتفسير : وقتى كه شما به طرف ما رجوع نموديد . و راه توبه و انابت را گرفتيد ؛ ما بار دوّم شما را بر دشمنان غالب گردانيديم .\r\n  عَلَيْهِمْ وَ أَمْدَدْناكُمْ بِأَمْوالٍ وَ بَنِينَ وَ جَعَلْناكُمْ أَكْثَرَ نَفِيراً ( 6 ) إِنْ أَحْسَنْتُمْ أَحْسَنْتُمْ لِأَنْفُسِكُمْ وَ إِنْ أَسَأْتُمْ فَلَها  \r\nبر ايشان ؛ و پى درپى دهيم شما را اموال و فرزندان ؛ و گردانيديم شما را بيشتر به اعتبار لشگر .\r\nاگر نيكوكارى كنيد ، نيكو كرده باشيد براى خود ؛ و اگر بدكارى كنيد ، پس آن بدى نفس شماراست ؛\r\nتفسير : در پاداش نيكى و بديتان نفع و نقص آن محض « 1 » به خود شما مى رسد ؛ چنان كه مكافات و مجازات خود را ديديد .\r\n فَإِذا جاءَ وَعْدُ الْآخِرَةِ لِيَسُوؤُا وُجُوهَكُمْ وَ لِيَدْخُلُوا الْمَسْجِدَ كَما دَخَلُوهُ أَوَّلَ مَرَّةٍ وَ لِيُتَبِّرُوا ما عَلَوْا تَتْبِيراً  ( 7 )\r\nپس چون بيايد وعدهء ديگر بار ، بفرستيم بندگان خود را ، تا ناخوش سازند روى شما را ؛ و تا درآيند به مسجد ؛ چنان كه درآمده بودند اوّل بار ؛ و تا هلاك كنند آنچه غالب شوند بر آن ، هلاك كردنى .\r\n\r\n\r\n","description":"","footnote":"\r\n( 1 ) . فقط\r\n","page_name":" 534 ","page_number":558},
  {"content":"\r\n\r\nتفسير : روهاى شما را به ضرب لت و كوب ، بدرنگ ساختند ؛ و در مسجد اقصى ( بيت المقدس ) درآمده ، مثل سابق تباهى و بر بادى وارد كرده ، هيكل و غيره را خراب كردند ؛ بدين وسيله قوّت بنى اسرائيل براى هميشه خاتمه يافت .\r\n عَسى رَبُّكُمْ أَنْ يَرْحَمَكُمْ وَ إِنْ عُدْتُمْ عُدْنا وَ جَعَلْنا جَهَنَّمَ لِلْكافِرِينَ حَصِيراً  ( 8 )\r\nنزديك است پروردگار شما كه رحم كند بر شما ؛ و اگر رجوع كنيد به نافرمانى ، ما رجوع كنيم به عقوبت ؛ و ساختيم دوزخ را براى كافران زندانى .\r\nتفسير : حضرت شاه صاحب ( رح ) مى نويسد كه او تعالى در تورات خبر داده بود كه بنى اسرائيل دوبار فساد و شرارت مى كنند ؛ و در پاداش آن ، دشمنانشان به ملك آنها غالب مى شوند ؛ چنان كه همين طور شد . يك بار جالوت غالب شد ؛ سپس حق تعالى به ذريعهء « 1 » داود او را هلاك نمود . از آن پس ، بنى اسرائيل را در دوران سلطنت حضرت سليمان ( ع ) قوّت مزيد بخشيد . بار دوّم ، بخت نصر به فلسطين استيلا يافت . از آن زمان به بعد سلطنت آنها هيچ قوّت نگرفت . اكنون فرمود كه خدا ( ج ) مى خواهد شما را مورد نوازش خود قرار دهد . اگر پيرو اين پيغمبر شويد ، همان شكوه و پادشاهى را باز به شما ارزانى مى فرمايد ؛ و اگر شرارت و فساد را تكرار كنيد ، مجازات مناسب به شما خواهد داد ؛ چنان كه در اثر شرارتشان مسلمانان را بر آنها غالب ساخت ، و در آخر گرفتار عذاب دوزخ خواهند شد .\r\nبعض علما « 2 » ، از وعدهء اوّل ، حملهء بخت نصر را كه 587 سال پيش از ولادت مسيح ، و از وعدهء دوّم ، هجوم طيطوس رومى را كه هفتاد سال بعد از رفع مسيح ، به وقوع پيوسته بود ، مراد گرفته اند ؛ زيرا كه در اين هردو حمله بر يهود تباهى كامل وارد شد و هيكل مقدّس بر باد رفت ؛ و اللّه اعلم .\r\n\r\n\r\n","description":"","footnote":"\r\n( 1 ) . به وسيلهء\r\n( 2 ) . بعضى از دانشمندان\r\n","page_name":" 535 ","page_number":559},
  {"content":"\r\n\r\n إِنَّ هذَا الْقُرْآنَ يَهْدِي لِلَّتِي هِيَ أَقْوَمُ وَ يُبَشِّرُ الْمُؤْمِنِينَ الَّذِينَ يَعْمَلُونَ الصَّالِحاتِ أَنَّ لَهُمْ أَجْراً كَبِيراً  ( 9 )\r\n( هر آئينه ) اين قرآن راه مى نمايد به راهى كه او درست تر است ؛ و بشارت مىدهد آن مسلمانان را كه مى كنند كارهاى شايسته به آنكه ايشان را باشد مزد بزرگ .\r\nتفسير : بدون شك ، تورات براى بنى اسرائيل هادى راه بود ؛ چنان كه پيش تر فرمود : « هدى لبنى اسرائيل » . ليكن قرآن مجيد به تمام دنيا راهى نشان مىدهد كه از هر حيث مستقيم و محكم و مرجع فلاح و نجات است ؛ جميع « راه هاى قويم » در تحت لفظ « اقوم » مندرج شده است . بنابرآن « 1 » ، اگر كاميابى و نجات را خواستگاريد ، بايد به پيروى خاتم الانبياء بر همين جادّهء مستقيم روان شويد . مردمانى كه با قلب و اعضاء ، يعنى به ايمان و عمل صالح ، برين شاهراه حقيقت روان شوند ؛ قرآن به اوشان مژدهء حيات طيّبهء دنيوى و بشارت نجات اخروى را مىدهد ؛ و كسانى كه به انجام كار خود فكر نمى كنند ، و كوركورانه غرق لذّات و شهوات دنيا مى باشند ، و فكر آخرت را در خاطر راه نمى دهند ؛ سرانجام كار آنها در جملهء ما بعد بيان مىشود .\r\n  وَ أَنَّ الَّذِينَ لا يُؤْمِنُونَ بِالْآخِرَةِ أَعْتَدْنا لَهُمْ عَذاباً أَلِيماً ( 10 ) وَ يَدْعُ الْإِنْسانُ بِالشَّرِّ دُعاءَهُ  \r\nو ( خبر مىدهد كه ) آنان كه ايمان نياورده اند به آخرت ، آماده كرده ايم براى ايشان عقوبت دردناك\r\nو دعا مىكند ادمى به بدى ، مانند دعاى وى\r\n\r\n\r\n","description":"","footnote":"\r\n( 1 ) . بنابراين ،\r\n","page_name":" 536 ","page_number":560},
  {"content":"\r\n\r\n بِالْخَيْرِ وَ كانَ الْإِنْسانُ عَجُولًا  ( 11 )\r\nبه نيكوئى ؛ و هست آدمى شتابكار .\r\nتفسير : قرآن مردم را بسوى بزرگ‌ترين نيكوئى دعوت مىدهد « 1 » ؛ و مژدهء اجر زياد را به آنان مى رساند ؛ و از خطرات بدى آگاه مى سازد ؛ ليكن حال حضرت انسان اين است كه با اينكه همه سخنان نيكو را مى شنود ؛ به آرزوى تمام ، بدى را براى خود طلب مىكند ؛ چنان كه كسى در طلب نيكى باشد . و يا ، عوض اينكه طلب نيكى كند چشم هاى خود را بسته ، به سرعت زياد بسوى گناه ها و بدى ها مى شتابد .\r\nبلكه بعض بدبختان به الفاظ واضح و آشكار مى گويند :  « وَ إِذْ قالُوا اللَّهُمَّ إِنْ كانَ هذا هُوَ الْحَقَّ مِنْ عِنْدِكَ فَأَمْطِرْ عَلَيْنا حِجارَةً مِنَ السَّماءِ أَوِ ائْتِنا بِعَذابٍ أَلِيمٍ »  ( الانفال ، ركوع 4 ) . ( خدايا ، اگر اين پيغمبر در دعوى خود صادق است ؛ از آسمان بر سر ما سنگ ببار ؛ و يا عذاب سخت نازل كن ! )\r\nبعضى بى خردانى كه مغلوب قهر و غضب مى شوند ، دربارهء خود و يا اولاد خود و غيره دعاى بد مى كنند ؛ و گروهى نفع عاجل دنيا را معبود خود ساخته ، حلال و حرام را فرق نكرده ، بدان سو مى شتابند ؛ و نمى دانند كه در زير اين گياه سبز و خرّم مار و كژدم « 2 » پنهان است كه بالاخره آنها را به مغاك تباهى و هلاكت خواهند انداخت .\r\nحقيقت اين است كه بنى آدم ، از ناعاقبت انديشى ، هميشه به جلوه و زينت ظاهرى اشيا فريب مى خورد ؛ ليكن بر نتايج و انجام نهائى و بدى و ضرر آن دقّت نمى كند ، و هر سخنى كه در دل او خطور كند ، بر زبان مى آرد ؛ و يا فورا آن را عملى مىكند ؛ و به هر طرفى كه رهسپار شود ، بدون فكر و انديشه رفتار خود را دوام مىدهد ؛ و اگر در عوض اين ، از متانت و تدبر و عاقبت انديشى كار بگيرد ، گاهى « 3 » به اين گونه ضررها روبرو نخواهد شد .\r\n وَ جَعَلْنَا اللَّيْلَ وَ النَّهارَ آيَتَيْنِ \r\nو گردانيديم شب و روز را دو نشانه ؛\r\nتفسير : گاهى تاريكى شب ، و هنگامى روشنى روز ، دراز و كوتاه مى گردد ؛ وقتى ، در هنگام شب\r\n\r\n\r\n","description":"","footnote":"\r\n( 1 ) . فراخوان مىدهد ؛ دعوت مىكند ؛\r\n( 2 ) . كژدم ، عقرب\r\n( 3 ) . هيچ‌گاه\r\n","page_name":" 537 ","page_number":561},
  {"content":"\r\n\r\nماه نورانى و فرح افزا پديدار مى گردد ، و متدرّجا رو به ازدياد و نقصان مى گذارد ؛ و همچنين در روزها ، روشنى تيز و گرم آفتاب تفاوت مىكند . اين همه ، نمونهء قدرت كاملهء خداوند قدّوس است ؛ و هر يكى از آنها نظام مستقل جداگانهء دارد كه بر آن صدها فوايد و مصالح وابسته است ؛ و نظام مجموعى تمام آنها عليحده بوده ، از ابتدا تا به امروز ، تحت قوانين نيكو و پايدار جريان دارد .\r\n فَمَحَوْنا آيَةَ اللَّيْلِ \r\nپس محو كرديم نشانهء شب را ؛\r\nتفسير : علامت شب ( ماه ) ، تاريك و محو شده مى باشد ؛ يعنى ، روشنى ماه نسبت به آفتاب كم و خيره است ؛ بلكه قرص قمر هم در نظر بينندگان داغدار معلوم مىشود « 1 » .\r\n وَ جَعَلْنا آيَةَ النَّهارِ مُبْصِرَةً لِتَبْتَغُوا فَضْلًا مِنْ رَبِّكُمْ \r\nو گردانيديم نشانهء روز ( آفتاب ) را سبب ديدن شما ؛ تا طلب كنيد روزى از پروردگار خود ؛\r\nتفسير : در اثناى روز ، در روشنى آفتاب ، هرچيز در نظرها روشن تر جلوه مىكند ؛ مردم تازه دم « 2 » به تلاش روزى مى برآيند . و در كاروبار مختلف و متنوّع مشغول مى گردند . خلاصه ، شعاع هاى آفتاب آن همه چيزها را كه در پردهء تاريكى مستور بود ، ظاهر مى گرداند ؛ و مردمان از خواب گران بيدار شده ، به جهات مختلفه گشت وگذار مى نمايند .\r\n وَ لِتَعْلَمُوا عَدَدَ السِّنِينَ وَ الْحِسابَ \r\nو تا بدانيد شمار سالها را ؛ و ( بدانيد ) حساب را ؛\r\n\r\n\r\n","description":"","footnote":"\r\n( 1 ) . به چشم مى آيد ، به نظر مى آيد .\r\n( 2 ) . تازه نفس\r\n","page_name":" 538 ","page_number":562},
  {"content":"\r\n\r\nتفسير : در رفت و آمد ليل و نهار ، و طلوع و غروب شمس و قمر ، شمار ماه ها و سال ها و حسابات « 1 » خرد و بزرگ مختلفه مربوط است .\r\n وَ كُلَّ شَيْءٍ فَصَّلْناهُ تَفْصِيلًا  ( 12 )\r\nو هرچيز را بيان كرديم به تفصيل .\r\nتفسير : بايد دانست كه تشويش و تعجيل شما ، هيچ فائدهء مؤثّرى نمى بخشد . در نزد خدا ( ج ) ، براى هرچيز - خواه خير باشد يا شرّ - وقت و اندازه مقرّر است ؛ طورى كه در اثر تعجيل كسى شب يا روز كوتاه و يا دراز نمى شود ، و در اوقات مقرّرهء صبح و شام اخلالى پديد نمى آيد ؛ همانطور ، نظام آمد و رفت خير و شرّ بعد از يكديگر تحت يك قاعدهء معيّن است كه هيچ قدرتى آن را تغيير داده نمى تواند « 2 » .\r\nحيات مكّدر و دلگير اين دنيا را به منزلهء شب تاريك بدانيد كه در ظلمت آن نتايج خير و شرّ را ، چنان كه بايد و شايد ، انسان واضح و صاف ديده نمى تواند « 3 » . آرى ، حق تعالى انبياء و مرسلين را فرستاد كه در تاريكى شب دنيا مخلوق را موافق درجاتشان به راه صحيح هدايت ، و ديدهء بينش آنها را روشنى و بينائى بخشند ؛ تا حقيقت خير و شرّ و نتايج آن بر مردمان منكشف گردد ؛ ليكن انكشاف صريح و بديهى كه هيچ فرد بشر را مجال انكار يا شبهه باقى نماند ، وقتى به عمل مى آيد كه شب زندگانى آن سپرى گردد ، و روز فرداى محشر پديد آيد . در آن دك ، كردارهاى ناپسنديده اى كه در دائرهء زندگانى دنيا طوق گردنش بود ، و به سبب تاريكى غفلت و جهالت و غيره ، به طور واضح به نظرش نمى آمد ، وقت طلوع صبح قيامت آشكار مىشود ؛ و نامهء اعمال گشوده پيش روى انسان خواهد آمد ؛ و هر شخص آن را در روشنى آن روز روشن ، بى تكلّف خوانده مىتواند « 4 » :  « فَكَشَفْنا عَنْكَ غِطاءَكَ فَبَصَرُكَ الْيَوْمَ حَدِيدٌ »  ( ق ، ركوع 2 ) .\r\nچون انسان در آن وقت تمام اعمال خرد و بزرگ خود را به رنگ اصلى آن مى بيند ، به آواز بلند مى گويد :  « يا وَيْلَتَنا ما لِهذَا الْكِتابِ لا يُغادِرُ صَغِيرَةً وَ لا كَبِيرَةً إِلَّا أَحْصاها »  ( كهف ، ركوع 6 ) .\r\n وَ كُلَّ إِنسانٍ أَلْزَمْناهُ طائِرَهُ فِي عُنُقِهِ وَ نُخْرِجُ \r\nو به هر آدمى متّصل ساختيم ( عمل ) شامت او را در گردن او ؛ و بيرون آريم\r\n\r\n\r\n","description":"","footnote":"\r\n( 1 ) . محاسبات ، حساب هاى\r\n( 2 ) . نمى تواند تغيير بدهد .\r\n( 3 ) . نمى تواند ببيند .\r\n( 4 ) . مىتواند بخواند :\r\n","page_name":" 539 ","page_number":563},
  {"content":"\r\n\r\n لَهُ يَوْمَ الْقِيامَةِ كِتاباً يَلْقاهُ مَنْشُوراً  ( 13 )\r\nبراى او روز قيامت نامه اى كه بيند آن را گشوده شده .\r\nتفسير : بدقسمتى « 1 » و زشتى اعمالش طوق گردن اوست ؛ همراه قسمت بد ، عمل بد است كه از آن جدا نمى شود ، و در قيامت پيش رويش مى آيد .\r\n اقْرَأْ كِتابَكَ كَفى بِنَفْسِكَ الْيَوْمَ عَلَيْكَ حَسِيباً  ( 14 )\r\nبخوان نامهء خود را ؛ بس است نفس تو امروز بر تو حساب كننده !\r\nتفسير : نامهء كردارش به دستش داده مىشود ؛ تا خودش خوانده ، فيصله كند كه كارهائى را كه در طول عمر خود كرده بود ، بى كم و زياد در آن ثبت است . هركس در آن وقت يقين خواهد كرد كه ذرّه اى از عمل او باقى نمانده ، و در آن موجود است . در آيات ماقبل ، از نزول كتاب مقدّس ( قرآن ) و حسابى كه به آفتاب و مهتاب و غيره تعلّق دارد ، بحث شد ؛ اينك در اين آيات ، حساب و كتاب قيامت را ذكر فرمود ، تا به همان حساب و كتاب سابقه به طور نتيجه مرتّب شود « 2 » .\r\n مَنِ اهْتَدى فَإِنَّما يَهْتَدِي لِنَفْسِهِ وَ مَنْ ضَلَّ فَإِنَّما يَضِلُّ عَلَيْها وَ لا تَزِرُ وازِرَةٌ وِزْرَ أُخْرى \r\nهركه راهياب شد ، پس جز اين نيست كه راهياب مىشود براى نفع خود ؛ و هركه گمراه شد ، پس جز اين نيست كه گمراه مىشود بر ضرر خود ؛ و برندارد هيچ بردارنده بار ديگرى را .\r\n\r\n\r\n","description":"","footnote":"\r\n( 1 ) . بدطالعى ، بدشانسى\r\n( 2 ) . مترتّب گردد .\r\n","page_name":" 540 ","page_number":564},
  {"content":"\r\n\r\nتفسير : خداى تعالى راه راست را به همه نشان داد ؛ اكنون اختيار دارند كه به اين راه مى روند يا نمى روند . آنها بايد خير و شرّ خود را خود بسنجند ؛ زيرا ، نفع و نقص كارها ، و طريق عمل هركس ، تنها به خود او عائد است ؛ و بار گناهان يكى بر دوش ديگرى نهاده نمى شود .\r\n وَ ما كُنَّا مُعَذِّبِينَ حَتَّى نَبْعَثَ رَسُولًا  ( 15 )\r\nو نيستيم ما عذاب كننده ، تا آنكه فرستيم پيغامبرى .\r\nتفسير : سرانجام كارهاى بد - بدون شبهه - سزا و عذاب است ؛ ليكن حق تعالى تا حقايق آن را بر بندگان خود نياموزاند ، ايشان را مؤاخذه نمى كند . از همين سبب است كه پيغمبران را مى فرستد ، تا مردمان را از بى خبرى و غفلت برهانند ، و از نيك و بد به طور كلّى آگاه سازند . خداى تعالى از ابتداى آفرينش ، سلسله وحى و رسالت را ازين سبب جارى داشت ، تا سخنانى را كه انسان تنها به رهنمائى عقل و فطرت ادراك مىكند ؛ مثلا ، وجود بارى ، و يا توحيد ، به وسيلهء بيان پيغمبران بيشتر شرح گردد ؛ و محل اعتماد قرار گيرد ؛ و در ادراك چيزهائى كه قوّهء عقل به تنهائى كفايت نكند ، پيغمبران آنها را در روشنى « 1 » وحى و الهام به مردم برسانند . خلاصه ، پرتو انوار و فيوض « 2 » انبياء - عليهم السلام - فضاى دنيا را چنان نور بخشيد كه اقوامى كه در دنيا و يا آخرت معذّب به عذاب الهى ( ج ) شوند ، از نادانى و بى خبرى خويش ، چنان عذرى كه سبب رستگارى ايشان از عذاب خداوندى شود ، تقديم كرده نتوانند « 3 » .\r\nتنبيه : مفسّرين ، درين موقع ، تعذيب « اصحاب فترت » و « اطفال صغير » را زير بحث گرفته اند ؛ از خوف تطويل ، از آن صرف‌نظر نموديم .\r\n وَ إِذا أَرَدْنا أَنْ نُهْلِكَ قَرْيَةً أَمَرْنا مُتْرَفِيها فَفَسَقُوا فِيها فَحَقَّ عَلَيْهَا الْقَوْلُ فَدَمَّرْناها تَدْمِيراً  ( 16 )\r\nو چون خواهيم كه هلاك كنيم قريه اى را ؛ امر كنيم متنعّمان آن را ، پس نافرمانى كنند آنجا ، پس ثابت شود بر آن قريه وعدهء عذاب ؛ پس برهم زنيم ايشان را ، برهم زدنى .\r\n\r\n\r\n","description":"","footnote":"\r\n( 1 ) . در پرتو\r\n( 2 ) . فيوضات\r\n( 3 ) . نتوانند تقديم كنند ، بياورند .\r\n","page_name":" 541 ","page_number":565},
  {"content":"\r\n\r\nتفسير : وقتى كه مى خواهيم قريه اى را به واسطهء اعمال زشت مردمش تباه كنيم ؛ آنها را ناگهان نمى گيريم ، و هلاك نمى كنيم ؛ بلكه بعد از اتمام حجّت به ايشان سزا داده مىشود ؛ يعنى ، نخست احكام الهى ( ج ) ذريعهء « 1 » پيغمبران و يا نائبان ايشان به باشندگان « 2 » ديارى اعلان و رسانده مىشود ؛ خصوصا ، به اشخاص بارسوخ « 3 » و امراى آن مقام كه اثر قبول و عدم قبول امر خدا ( ج ) از طرف آنها بر جمهور مردمان مى افتد .\r\nهنگامى كه اشخاص مقتدر و متكبّرين آنها پيغام خدا ( ج ) را ديده و دانسته ردّ كنند ، و علانيه نافرمانى نموده ، فضاى تمام قريه را مسموم و مكدّر سازند ؛ اهل آن قريه خود را مجرم علنى ثابت كرده ، مستحق عذاب الهى ( ج ) مى گردند ؛ نعوذ باللّه من شرور انفسنا .\r\nتنبيه : و قال بعض السلف : ان الامر فى قوله تعالى « امرنا مترفيها » امر تكوينى قدرى بالفسق ، و قوله تعالى  « إِنَّ اللَّهَ لا يَأْمُرُ بِالْفَحْشاءِ »  معناه نفى الامر التشريعى ، فلا منافاة فافهم .\r\n وَ كَمْ أَهْلَكْنا مِنَ الْقُرُونِ مِنْ بَعْدِ نُوحٍ \r\nو بسا كس را كه هلاك كرديم از طبقات مردمان ؛ بعد از نوح ؛\r\nتفسير : در قرونى كه بين آدم و نوح گذشت ، همه مسلمان بودند . شرك و بت پرستى بعد از آن پيدا شد ؛ و نوح ( ع ) براى اصلاح آنها مبعوث گشت ، و صدها سال احكام الهى ( ج ) را به آنها تبليغ نمود ولى آنها نپذيرفتند . بالآخر « 4 » ، همه هلاك گرديدند ؛ و بعد از آن چندين قوم ديگر ( عاد و ثمود و غيرهما ) به اين گناه تباه گشتند ؛ و الحاصل ، سلسلهء هلاك نمودن قوم ها بعد از بعثت نوح ( ع ) شروع شد .\r\n وَ كَفى بِرَبِّكَ بِذُنُوبِ عِبادِهِ خَبِيراً بَصِيراً  ( 17 )\r\nو بس است پروردگار تو به گناه بندگان خود دانا ، بينا .\r\nتفسير : كسى را بى قصور نمى گيرد ، و سزاى نامناسب نمى دهد ؛ بلكه گناهان هريك را ديده ، و اوضاع و اطوار او را سنجيده ، مطابق عملش با او سلوك مىكند .\r\n\r\n\r\n","description":"","footnote":"\r\n( 1 ) . به واسطهء\r\n( 2 ) . ساكنان\r\n( 3 ) . بانفوذ\r\n( 4 ) . بالاخره ،\r\n","page_name":" 542 ","page_number":566},
  {"content":"\r\n\r\n مَنْ كانَ يُرِيدُ الْعاجِلَةَ عَجَّلْنا لَهُ فِيها ما نَشاءُ لِمَنْ نُرِيدُ ثُمَّ جَعَلْنا لَهُ جَهَنَّمَ يَصْلاها مَذْمُوماً مَدْحُوراً  ( 18 )\r\nهركه خواسته باشد ( آسودگى ) اين جهان را ، به شتاب دهيم وى را در اينجا هرچه خواهيم ، هركه را خواهيم ؛ باز ، مقرّر كرده ايم براى او دوزخ ؛ درآيد به آن نكوهيده ، رانده شده .\r\nتفسير : ضرورى نيست كه هر عاشق دنيا فورا هلاك شود . نه چنين است ؛ بلكه از مردمانى كه فقط براى متاع دنيا سرگردانند ، به هركسى كه بخواهيم ، و هرقدر كه اراده كنيم ، به وفق حكمت و مصلحت خود متاع دنيا را ارزانى خواهيم داشت ؛ تا به ثمرهء فناپذير نيكى هاى فانى و جدّ و جهد خود برسند ؛ و اگر سعادت اخروى نصيب آنها نيست ، پيمانهء شقاوت آنها تماما لبريز شده ، با نهايت خوارى و رسوائى به محبس دوزخ انداخته شوند .\r\n وَ مَنْ أَرادَ الْآخِرَةَ وَ سَعى لَها سَعْيَها وَ هُوَ مُؤْمِنٌ فَأُولئِكَ كانَ سَعْيُهُمْ مَشْكُوراً  ( 19 )\r\nو هركه بخواهد ( ثواب ) آخرت ، و سعى كند براى او سعيى كه لائق اوست ، و او مسلمان باشد ؛ پس آن جماعه ، هست سعى ايشان مقبول .\r\nتفسير : در دل كسى كه ايمان و يقين موجود باشد ؛ و به نيّت نيك ، به غرض حصول خشنودى خدا و ثواب اخروى ، در راهى كه پيغمبر نشان داده است ، جدّوجهد عملى نمايد ؛ كوشش او هرگز ضايع\r\n\r\n","description":"","footnote":"","page_name":" 543 ","page_number":567},
  {"content":"\r\n\r\nنمى شود ، و يقينا در بارگاه احديّت به حسن قبول سرفراز خواهد شد .\r\n كُلًّا نُمِدُّ هؤُلاءِ وَ هَؤُلاءِ مِنْ عَطاءِ رَبِّكَ وَ ما كانَ عَطاءُ رَبِّكَ مَحْظُوراً  ( 20 )\r\nهر ( فرقه ) را پى درپى مى دهيم ؛ اين فرقه را ، و آن فرقه را ، از بخشش پروردگار تو ؛ و نيست بخشش پروردگار تو بازداشته شده .\r\nتفسير : حق تعالى برطبق حكمت و مصلحت خود ، بعض طالبين دنيا را دنيا مىدهد ؛ و تمام طالبين آخرت را آخرت عطا مى فرمايد ؛ در عطاى او تعالى هيچ‌كس مانع و مزاحم شده نمى تواند « 1 » . و يا ، مطلب « 2 » اين است كه طالب دنيا باشد و يا طالب آخرت ، از امداد دنيوى هردو را حسب مصلحت حصّه مى رسد ؛ و محض « 3 » از باعث كفر و عصيان دروازه هاى بخشش دنيوى برو بسته نمى شود .\r\n انْظُرْ كَيْفَ فَضَّلْنا بَعْضَهُمْ عَلى بَعْضٍ وَ لَلْآخِرَةُ أَكْبَرُ دَرَجاتٍ وَ أَكْبَرُ تَفْضِيلًا  ( 21 )\r\nببين چگونه افزونى داده ايم بعض مردمان را بر بعض در دنيا و ( هر آئينه ) در آخرت ، درجات ( ايشان ) بزرگ‌تر است ؛ و ( بزرگ‌تر از روى افزونى ) فضيلت بزرگ‌تر است .\r\nتفسير : در حين زندگى دنيوى ، به اعتبار مال ، دولت ، عزّت ، حكومت ، و اولاد ، و غيره يكى را بر ديگرى تا يك اندازه فضيلت مىدهد . به همين امر قياس كنيد كه در آخرت از لحاظ تفاوت اعمال و احوال چه قدر فرق مراتب مى باشد ؛ چنان كه از نصوص ثابت است كه در درجات جنّت و دركات جهنّم تفاوت زيادى موجود است .\r\n\r\n\r\n","description":"","footnote":"\r\n( 1 ) . نمى تواند بشود ، باشد .\r\n( 2 ) . مقصود\r\n( 3 ) . فقط\r\n","page_name":" 544 ","page_number":568},
  {"content":"\r\n\r\nدر حديث آمده است كه بين دو درجهء جنّت تفاوت بين زمين و آسمان مى باشد . انسان هائى كه در يك درجه قرار دارند ، مردمان درجهء ديگر را چنان خواهند ديد كه ما به زمين ايستاده ، در افق كدام ستاره « 1 » را مى بينيم . پيش تر گفته شد كه به اين درجات جنّت همان اشخاص نائل مى شوند كه براى آخرت جدّ و جهد كامل به عمل مى آرند .\r\nدر آيات ما بعد ، مفصّلا طريقهء سعى آخرت تلقين شده است كه اگر انسان بر آن رفتار نمايد ، به اين مقامات بلند مى رسد . قول ابن عبّاس است كه حق تعالى تمام تعليم اخلاقى تورات را در پانزده آيت سورهء بنى اسرائيل درج كرده است ؛ و آن پانزده آيت ، از ركوع آينده شروع مىشود .\r\n لا تَجْعَلْ مَعَ اللَّهِ إِلهاً آخَرَ فَتَقْعُدَ مَذْمُوماً مَخْذُولًا  ( 22 )\r\nمقرّر مكن با خدا معبود ديگرى را ؛ پس بنشينى ( نكوهيده ) ملزم ( بى يارمانده ) ، بى كس .\r\nتفسير : شرك ، چنان يك چيز ظاهر البطلانى « 2 » است كه به ارتكاب آن نزد اللّه تعالى و فرشتگان او ، بلكه پيش هر خردمند دنيا مذموم و ملزم « 3 » قرار داده مىشويد ؛ چنان كه امروز به چشم سر مى بينيم كه مذاهبى كه شرك صريح از جمله تعليماتشان بود ، پيروان آنها نيز براى اينكه در زمرهء دانشمندان به شمار روند ، به اصلاح آن پرداخته ؛ آهسته آهسته به طرف توحيد قدم مى بردارند .\r\nهر عاقل ، حس كرده است كه براى انسان كه اشرف المخلوقات است ، پيروى شرك موجب ذلّت و باعث ننگ و عار بوده ؛ و خيلى فضيحت آور است كه آدم در پيش مخلوقى كه از خود او پست تر و عاجزتر مى باشد ، سر به سجود نهد ؛ خصوصا ، پيش آن چيزهائى دست سؤال دراز كند كه تراشيدهء خود اوست .\r\nكسى كه خدا را گذاشته ، پيش غير اللّه قدّ نياز خم مىكند ؛ خداى بى نياز ، دروازهء نصرت و بركت حقيقى را به روى او بسته ، و او را در حالت ناتوانى و بى كسى مى گذارد ، چنانچه در وقت احتياج شديد كه به اعانت و امداد ضرورت پيدا كند ، هيچ يار و مددكار نخواهد يافت :  « ضَعُفَ الطَّالِبُ وَ الْمَطْلُوبُ »  « 4 » .\r\n\r\n\r\n","description":"","footnote":"\r\n( 1 ) . فلان ستاره ، يك ستاره اى\r\n( 2 ) . آنچنان ظاهر البطلان است\r\n( 3 ) . محكوم\r\n( 4 ) . سورهء حجّ ، آيهء 73 .\r\n","page_name":" 545 ","page_number":569},
  {"content":"\r\n\r\n * وَ قَضى رَبُّكَ أَلَّا تَعْبُدُوا إِلَّا إِيَّاهُ وَ بِالْوالِدَيْنِ إِحْساناً \r\nو حكم كرد پروردگار تو كه عبادت مكنيد مگر خودش را ؛ و بكنيد با پدر و مادر نيكوكارى .\r\nتفسير : خداوند است كه براى يك طفل به صورت حقيقى وجود مى بخشد ؛ والدين تنها وسيلهء ظاهرى وجود اويند . از اينجاست كه در چندين آيات « 1 » به همراه حقوق خداى تعالى حقوق والدين يك جا ذكر شده است .\r\nدر حديث است كه آن شخص به خاك برابر شد كه او والدين خود را يافت ، ليكن به خدمت آنها نپرداخت ، و جنّت را بدست نياورد ! پيغمبر ( ص ) در حديثى فرمود كه جنّت تحت قدم هاى مادر است . نيكى اولاد با والدين اين است كه در زندگى آنها را به جان و مال خدمت نمايد ، و از دل تعظيم و محبّت كند ؛ بعد از مردن آنها ، جنازهء آنها را بخواند ؛ براى آنها دعا كند ، و طلب آمرزش نمايد ؛ عهد و وصاياى آنها را حتّى المقدور انجام دهد ، با دوستان آنها به تعظيم و حسن سلوك ، و با اقارب آنها از راه صلهء رحم پيش بيايد ؛ و غير ذلك .\r\n إِمَّا يَبْلُغَنَّ عِنْدَكَ الْكِبَرَ أَحَدُهُما أَوْ كِلاهُما فَلا تَقُلْ لَهُما أُفٍّ وَ لا تَنْهَرْهُما وَ  اگر برسد نزديك تو به كلان سالى ، يكى از ايشان ، يا هر دوى ايشان ، پس مگو مرايشان را افّ ؛ و بانگ مزن بر ايشان ؛ و\r\n\r\n\r\n","description":"","footnote":"\r\n( 1 ) . چندين آيه ،\r\n","page_name":" 546 ","page_number":570},
  {"content":"\r\n\r\n قُلْ لَهُما قَوْلًا كَرِيماً  ( 23 )\r\nبگو مرايشان را سخن نيكو .\r\nتفسير : در حين پيرى ، احتياج خدمت زياده تر است ، كه بعض اوقات اهل و عيال هم از آن پهلو ته مى كنند . در روزگار پيرى ، هوش و حواس هم آن قدر به جا نمى ماند . منتها « 1 » سعادتمند كسى است كه در آن وقت از خدمتگزارى و فرمانبردارى والدين رو نتابد ! قرآن تنبيه نمود كه در مقابل والدين حتى « افّ » هم مكشيد ؛ تا چه رسد به اينكه آنها را زجر دهيد ، و بر ايشان عتاب كنيد ؛ بلكه با آنها در حين سخن گفتن ادب و تعظيم كامل را ملحوظ داريد . ابن مسيّب فرموده كه به حضور والدين چنان سخن گوئيد كه يك غلام خطاكار با آقاى تندمزاج خويش سخن مى زند . « 2 »\r\n وَ اخْفِضْ لَهُما جَناحَ الذُّلِّ مِنَ الرَّحْمَةِ وَ قُلْ رَبِّ ارْحَمْهُما كَما رَبَّيانِي صَغِيراً  ( 24 )\r\nو پست كن برايشان بازوى تواضع را ، از جهت مهربانى ؛ و بگو :\r\nاى پروردگار من ، ببخشا بر ايشان چنان كه پرورش كردند مرا در خردسالى .\r\nتفسير : وقتى كه من بكلّى ناتوان و حقير بودم ، آنها در تربيه « 3 » و پرورش من از هيچ‌گونه سعى و زحمت دريغ نكردند ؛ هريك از ايشان مطابق ميل خود براى راحت و خوشى من سعى كردند ، و كوشش داشتند كه مرا از هزارها آفات و حوادث نگه كنند « 4 » ؛ - بارها براى من حيات خود را به هلاكت افگندند ؛ امروز كه وقت پيرى و ناتوانى آنها فرارسيده ، چيزى كه در قدرت من است ، در خدمت و تعظيم آنها بجا مى آرم ؛ و نمى توانم از عهدهء حق آنها برآيم ؛ بنابرآن « 5 » ، از تو ( خدايا ) مسئلت مى نمايم كه در اين روزگار پيرى ، و نيز بعد از مردن ، بر ايشان نظر رحمت مبذول فرمائى .\r\n\r\n\r\n","description":"","footnote":"\r\n( 1 ) . صددرصد\r\n( 2 ) . حرف مى زد ، سخن مى گويد .\r\n( 3 ) . تربيت\r\n( 4 ) . نگهدارى كنند ؛\r\n( 5 ) . بنابراين ،\r\n","page_name":" 547 ","page_number":571},
  {"content":"\r\n\r\n رَبُّكُمْ أَعْلَمُ بِما فِي نُفُوسِكُمْ إِنْ تَكُونُوا صالِحِينَ فَإِنَّهُ كانَ لِلْأَوَّابِينَ غَفُوراً  ( 25 )\r\nپروردگار شما داناتر است به آنچه در ضمير شماست ؛ اگر باشيد شايسته ، ( پس هر آئينه ) وى هست رجوع كنندگان را آمرزنده .\r\nتفسير : تعظيم والدين و به حضور آنها تواضع و فروتنى ، بايد از صميم دل باشد . خداى تعالى مىداند كه چه كس و چه طور از دل خدمت والدين را مىكند . اگر فى الواقع شما پاك و سعادتمند باشيد ، و به طرف خدا ( ج ) رجوع نموده ، به اخلاص و حق شناسى تمام به خدمت آنها بپردازيد ؛ خداوند ( ج ) از كوتاهى ها و خطاهاى شما خواهد گذشت . فرض كنيد كه اگر كدام وقتى « 1 » باوجود نيك نيّتى « 2 » شما در اثر دلتنگى و يا بى حوصلگى از نزد شما فروگذاشتى « 3 » نسبت به آنان سرزند ، و شما از آن كار پشيمان شده ، توبه و انابت كنيد ، خداوند ( ج ) آمرزگار است .\r\nتنبيه : اطاعت والدين در كدام چيزهاست ، و در كدام چيزها نيست ؛ تفصيل آن را در كتب فقه و غيره بايد ديد ، كه در روح المعانى هم بر آن « 4 » بحث مبسوط و مفيد شده است ؛ فليراجع .\r\n وَ آتِ ذَا الْقُرْبى حَقَّهُ وَ الْمِسْكِينَ وَ ابْنَ السَّبِيلِ وَ لا تُبَذِّرْ تَبْذِيراً  ( 26 )\r\nو بده به خداوندان قرابت حق وى را ؛ و به درويش و مسافر ؛ و اسراف مكن اسراف‌كردنى .\r\nتفسير : هر نوع حقوق مالى و اخلاقى خويش و اقارب را ادا كنيد ؛ از محتاجان و مسافران خبر\r\n\r\n\r\n","description":"","footnote":"\r\n( 1 ) . فلان وقت ، يك وقتى\r\n( 2 ) . حسن نيّت\r\n( 3 ) . فروگذارى ، كوتاهى\r\n( 4 ) . دربارهء آن ، پيرامون آن\r\n","page_name":" 548 ","page_number":572},
  {"content":"\r\n\r\nبگيريد ؛ و مالى را كه خدا ( ج ) به شما عطا كرده ، بيهوده و بى موقع ضايع مكنيد . « اسراف » اين است كه مال در راه هاى معاصى و بيهوده خرج شود ، يا در كارهاى مباح ، بدون غور و فكر ، آن قدر مصرف شود كه بالآخر « 1 » حقوق فوت گردد ، و باعث ارتكاب حرام شود .\r\n إِنَّ الْمُبَذِّرِينَ كانُوا إِخْوانَ الشَّياطِينِ وَ كانَ الشَّيْطانُ لِرَبِّهِ كَفُوراً  ( 27 )\r\nهر آئينه اسراف‌كنندگان هستند برادران شياطين ؛ و هست شيطان به پروردگار خود ناسپاس .\r\nتفسير : مال ، نعمت بزرگ خداست ؛ و به واسطهء اين نعمت در عبادت خاطرجمعى حاصل ، و براى انسان موقع « 2 » به دست مى آيد كه در راه اسلام و كارهاى پسنديده ، خدمات زياد انجام دهد . پس آن را بى جا صرف‌كردن ناسپاسى است ؛ و اين ناسپاسى به تحريك و اغواى شيطان به وقوع مى آيد . كسى كه مرتكب چنين ناشكرى شود ، گويا همرنگ شيطان است ؛ همان طورى كه شيطان قوّت هاى خداداد را در عصيان و گمراهى خرج نمود ، همانگونه اين انسان هم نعمت موهوبهء حق تعالى را در نافرمانى برباد داد .\r\n وَ إِمَّا تُعْرِضَنَّ عَنْهُمُ ابْتِغاءَ رَحْمَةٍ مِنْ رَبِّكَ تَرْجُوها فَقُلْ لَهُمْ قَوْلًا مَيْسُوراً  ( 28 )\r\nو اگر روبگردانى ازين جماعه ، به انتظار مهربانى ( رزقى ) از پروردگار خود كه اميدوار آن باشى ؛ پس بگو ايشان را سخنى ملايم .\r\nتفسير : كسى كه هميشه به جود و سخاوت عادت دارد ؛ اگر وقتى چيزى ندارد ، چون محروم رفتن\r\n\r\n\r\n","description":"","footnote":"\r\n( 1 ) . بالاخره\r\n( 2 ) . فرصت ، موقعيّت\r\n","page_name":" 549 ","page_number":573},
  {"content":"\r\n\r\nاميدوار را اللّه تعالى نمى پسندد ؛ بنابرآن « 1 » ، در وقت تهيدستى ، به طريق نرم و شيرين معذرت بخواه . مثلا ، اظهار شود كه « هرگاه خدا مرا داد ، انشاء اللّه از خدمت شما دريغ نخواهد شد » ؛ و به سختى و ترش روئى جواب مدهيد ، كه مبادا خيرات گذشتهء شما ضايع شود .\r\n وَ لا تَجْعَلْ يَدَكَ مَغْلُولَةً إِلى عُنُقِكَ وَ لا تَبْسُطْها كُلَّ الْبَسْطِ فَتَقْعُدَ مَلُوماً مَحْسُوراً  ( 29 )\r\nو مكن دست خود را بسته به گردن خود و مگشاى آن را ، تمام گشادن ، كه بنشينى ملامت كرده شده ، درمانده .\r\nتفسير : يعنى ، همه بگويند كه نهايت خسيس و بخيل است ؛ و يا اينكه چرا اينقدر خيرات نمود كه خودش تهيدست و محتاج گشت . غرض « 2 » ، بايد در هر معامله اقتصاد و اعتدال را مرعى داشت ؛ نبايد دست را آن قدر بند كند كه به گردن بچسپد ؛ و نه آن قدر گشاده دستى نمايد كه در نتيجه خودش تهيدست و گدا گردد . ابن كثير مى نويسد : « فتعطى فوق طاقتك و تخرج اكثر من دخلك » ؛ يعنى ، فوق تر « 3 » از طاقت و يا بيش از عايدات خرج كردن هم ، تحت  « وَ لا تَبْسُطْها كُلَّ الْبَسْطِ »  مى آيد . در حديث است : « ما عال من اقتصد » ( كسى كه ميانه روى كرد ، محتاج و تنگدست نشد ) .\r\n إِنَّ رَبَّكَ يَبْسُطُ الرِّزْقَ لِمَنْ يَشاءُ وَ يَقْدِرُ  ( هر آئينه ) پروردگار تو مى گشايد روزى ، براى هركه خواهد ؛ و تنگ مىكند ؛ تفسير : اگر دست خود را بازداريد ، شما غنى ، و شخص ديگر فقير نمى شود ؛ و نه از سخاوت شما او غنى ، و شما فقير مى گرديد . فقير و غنى ساختن بندگان ، و روزى ايشان را كم وبيش كردن ، محض « 4 » به تصرّف اختيار خداست . قطعا ، جاى پريشانى و تشويش نيست كه بگوئيد « متأسّفانه امروز پول ندارم ، و اين فقيرى كه اميد كرده پيش من آمده بود ، چه خواهد گفت ؟ ! » . وضعيّت هاى مختلف تنگدستى و توانگرى در\r\n\r\n\r\n","description":"","footnote":"\r\n( 1 ) . بنابراين ،\r\n( 2 ) . حاصل مطلب اينكه\r\n( 3 ) . بيشتر ، بالاتر\r\n( 4 ) . فقط\r\n","page_name":" 550 ","page_number":574},
  {"content":"\r\n\r\nقبضهء اقتدار آن مالك على الاطلاق است ، و وظيفهء شما ميانه روى و امتثال حكم خداست .\r\nحضرت شاه صاحب ( رح ) مى نويسد : يعنى ، محتاج را ديده اظهار بى تابى و پريشانى زياد مكن ؛ حاجت روائى او به ذمّهء تو نيست ؛ بلكه به ذمّهء خداست ؛ ليكن اين سخنان به پيغمبر ( ع ) فرموده شده كه بى انتها سخى بوده است . باقى « 1 » كسى كه مال از دلش نمى برآيد او را به اعطا پابند « 2 » نموده است ؛ طبيب هم ، مطابق مزاج و تشخيص ، به مريض دوا مىدهد .\r\n إِنَّهُ كانَ بِعِبادِهِ خَبِيراً بَصِيراً  ( 30 )\r\n( هر آئينه ) او هست به ( مصالح ) بندگان خود دانا ، بينا .\r\nتفسير : يعنى ، به احوال و مصالح ظاهرى و باطنى هر بنده خبردار بوده ؛ بروفق آن معامله مىكند .\r\nدر حديث قدسى آمده كه بعض بندگان من چنان اند كه خوبى حال آنها در فقيربودن آنهاست ؛ اگر آنها را غنى مى ساختم ، دين آنها تباه مى شد . برعكس آن ، بعض بندگان را غنى ساختم كه اگر تهيدست و فقير مى بودند ، بر دين قائم نمى ماندند !\r\nعلاوه بر آن ، غناى ظاهرى در حق بعض اشقيا محض « 3 » به طور امهال و استدراج ؛ و يا ، فقر و تنگدستى از راه عقوبت و سزا مى باشد ؛ عياذا باللّه من هذا و هذا ! پيش تر ، چندين بار درين موضوع بحث شده است .\r\n وَ لا تَقْتُلُوا أَوْلادَكُمْ خَشْيَةَ إِمْلاقٍ نَحْنُ نَرْزُقُهُمْ وَ إِيَّاكُمْ \r\nو مكشيد اولاد خود را از ترس تنگدستى ؛ ما روزى مى دهيم ايشان را ، و شما را ؛\r\nتفسير : بعض كفّار به اين خيال اولاد خود را مى كشتند كه « خرج آنها را از كجا كنيم ؟ ! » ؛ تفصيل\r\n\r\n\r\n","description":"","footnote":"\r\n( 1 ) . امّا ، به عكس\r\n( 2 ) . پايبند\r\n( 3 ) . فقط\r\n","page_name":" 551 ","page_number":575},
  {"content":"\r\n\r\nاين مطلب در سورهء انعام مطالعه شود .\r\n إِنَّ قَتْلَهُمْ كانَ خِطْأً كَبِيراً  ( 31 )\r\nهر آئينه كشتن ايشان هست گناهى بزرگ .\r\nتفسير : زيرا كه اين حركت ظالمانه و بيرحمانه موجب قطع نسل انسانى است ؛ و نيز ، ظاهر مىشود كه مرتكب اين فعل به رزّاقى خداى تعالى اعتماد ندارد .\r\n وَ لا تَقْرَبُوا الزِّنى \r\nو نزديك مشويد به زنا ؛\r\nتفسير : زنا يك چيزى است نهايت زشت و قبيح ؛ به آن نزديك مشويد . گويا ، در  « وَ لا تَقْرَبُوا الزِّنى »  هدايت كرده شده كه از مبادى زنا هم پرهيز كنيد ؛ مثلا ، به طرف زن اجنبى بدون عذر شرعى نظر كردن ، و يا با او بوس و كنار ، و غيره .\r\n إِنَّهُ كانَ فاحِشَةً وَ ساءَ سَبِيلًا  ( 32 )\r\n( هر آئينه ) آن است عمل زشت ؛ و بد راهى است !\r\nتفسير : زيرا كه در اثر زنا در انساب اختلال واقع مى گردد ، و انواع و اقسام جنگ و جدل و مخاصمه ها برپا گرديده ، و براى مردم يك راه بد پيدا مىشود .\r\nحضرت شاه صاحب ( رح ) مى نويسد : « يعنى اگر اين راه باز شود كه مردى به زن مرد ديگر نظر كند ؛ حتما ، شخص ديگر زن او را خواهد ديد » .\r\nدر مسند امام احمد ( رح ) مسطور است كه شخصى به خدمت رسول اللّه ( صلعم ) عرض كرد كه « مرا اجازهء زنا بدهيد ! » ؛ حاضرين او را زجر نمودند كه « به حضور پيغمبر خدا چنين گستاخى مى نمائى ؟ ! و از اظهار اين كلمات منعش كردند . آن حضرت ( صلعم ) به او فرمود كه نزديك من بيا ! نامبرده قريب پيغمبر بنشست ؛ آن حضرت فرمود : « آيا تو اين حركت را نسبت به مادر ، دختر ، خواهر ، عمّه و يا خاله و غيره ، اقاربت با شخص ديگرى پسند مى كنى ؟ ! » ؛ نامبرده جواب داد كه « يا رسول اللّه ( ص ) قربانت شوم ؛ هرگز ،\r\n\r\n","description":"","footnote":"","page_name":" 552 ","page_number":576},
  {"content":"\r\n\r\nنى ! » ؛ پيغمبر ( ص ) فرمود : ديگر مردم هم براى مادرها ، دخترها ، خواهرها ، عمّه ها و خاله هاى خود اين فعل را نمى پسندند ! سپس آن حضرت دعا فرمود كه ( الهى ( ج ) گناه اين شخص را معاف فرما ، و دل او را پاك ، و شرمگاه او را محفوظ دار » . ابو امامه مى فرمايد كه بعد ازين دعا ، حال آن شخص اين طور شد كه به طرف هيچ زن اجنبى نظر نمى كرد . اللّهم صل على سيّدنا محمّد و بارك و سلّم عليه .\r\n وَ لا تَقْتُلُوا النَّفْسَ الَّتِي حَرَّمَ اللَّهُ إِلَّا بِالْحَقِّ \r\nو مكشيد نفس را كه حرام ساخته است خدا ، مگر به حق ؛\r\nتفسير : در صحيحين آمده كه خون هيچ مسلمان حلال نيست ؛ مگر به سه صورت : جان در عوض جان ؛ يا زناى محصن ؛ و يا شخصى كه دين را ترك داده ، از جماعت مسلمانان جدا شود .\r\n وَ مَنْ قُتِلَ مَظْلُوماً فَقَدْ جَعَلْنا لِوَلِيِّهِ سُلْطاناً فَلا يُسْرِفْ فِي الْقَتْلِ \r\nو هركه كشته شود به ستم ، پس داديم وارث او را قوّتى ؛ پس بايد كه زيادتى نكند در كشتن ؛\r\nتفسير : اولياى مقتول اختيار دارند كه به حكومت عرض كرده « 1 » ، عوض خون را بگيرند ؛ ليكن در حين اخذ معاوضه نبايد از حدّ بگذرند ؛ مثلا ، به جاى قاتل غيرقاتل را مورد سزا قرار دهند ، يا همراه قاتل ، ديگر بى گناهان را شامل كنند ؛ و يا ، بينى و گوش و غيره ، اعضاى قاتل را ببرند ، و او را مثله نمايند .\r\n إِنَّهُ كانَ مَنْصُوراً  ( 33 )\r\n( هر آئينه ) وى است يارى داده شده .\r\nتفسير : يعنى خدا ( ج ) به او امداد كرد كه حق معاوضه و قصاص را به او داد ؛ و يا ، به حكّام امر\r\n\r\n\r\n","description":"","footnote":"\r\n( 1 ) . عرض حال داده ، شكايت كرده ، شكايت برده ،\r\n","page_name":" 553 ","page_number":577},
  {"content":"\r\n\r\nفرمود كه در حق ستانى او كوتاهى نكنند ؛ بلكه بر هركس لازم است كه در گرفتن قصاص امداد نمايد ؛ نه اينكه برعكس به حمايت قاتل پردازد . و نيز ، وارث را بايد كه در عوض يك نفر دو نفر را نكشد ؛ و اگر قاتل به دست نيامد ، پسر و برادر قاتل را به قتل نرساند ؛ چنان كه اين كار در روزگار جاهليّت رواج داشت .\r\n وَ لا تَقْرَبُوا مالَ الْيَتِيمِ إِلَّا بِالَّتِي هِيَ أَحْسَنُ حَتَّى يَبْلُغَ أَشُدَّهُ \r\nو نزديك مشويد به مال يتيم ، مگر به طريقى كه او نيك است ؛ تا آنكه برسد به نهايت قوّت خود ؛\r\nتفسير : يعنى ، به مال يتيم دست مزنيد ؛ آرى ، اگر حفاظت و نگهدارى و خيرخواهى او مقصود باشد ، البتّه مضايقه نيست ؛ ولى وقتى كه جوان و بالغ شود ، و به نفع و نقص خود بداند « 1 » ؛ مالش را به او بسپاريد .\r\n وَ أَوْفُوا بِالْعَهْدِ إِنَّ الْعَهْدَ كانَ مَسْؤُلًا  ( 34 )\r\nو وفا كنيد به عهد ؛ هر آئينه عهد هست سؤال كرده شده .\r\nتفسير : تمام عهدها در اين امر داخل است ؛ خواه با خداوند كرده شود ، و يا با بندگان خدا ( ج ) ؛ به شرطى كه « 2 » غيرمشروع نباشد .\r\nحضرت شاه ( رح ) مى نويسد كه چون به كسى قول و قرارداد صلح داده شود ، و سپس بدعهدى به عمل آيد ؛ و بال آن حتما واقع شدنى است .\r\n وَ أَوْفُوا الْكَيْلَ إِذا كِلْتُمْ وَ زِنُوا بِالْقِسْطاسِ الْمُسْتَقِيمِ \r\nو تمام كنيد پيمانه را چون بپيمائيد ؛ و وزن كنيد به ترازوى راست .\r\n\r\n\r\n","description":"","footnote":"\r\n( 1 ) . آشنا شود ؛ واقف گردد ؛\r\n( 2 ) . به شرط آنكه ، مشروط به آنكه\r\n","page_name":" 554 ","page_number":578},
  {"content":"\r\n\r\nتفسير : يعنى دندى مزنيد . اگر در پيمانه و ميزان نقص به عمل آورده شود ، نظام معاملات مختل مى گردد . قصّهء هلاكت قوم شعيب ، پيش تر در چندين جا بيان شده است ؛ اين كار از گناهان بزرگ و نمايان آنها بود . در روايت وارد است كه اگر شخصى به حرام قدرت يافت ، و محض « 1 » از خوف خدا ( ج ) از اجراى آن خوددارى كند ؛ خداى تعالى پيش از آخرت در همين دنيا به او نعم البدل عطا خواهد فرمود .\r\n ذلِكَ خَيْرٌ وَ أَحْسَنُ تَأْوِيلًا  ( 35 )\r\nاين بهتر و نيكوتر است از جهت عاقبت ؛\r\nتفسير : فريب و دغابازى « 2 » ، اگر در ابتدا چندى چلش كند ؛ ولى زمانى كه مردم بر آن آگاه شدند ، دوباره با وى معامله نمى كنند ؛ و شخصى كه حق مردم را پوره « 3 » دهد ، همه كسان او را خوش دارند ؛ و اللّه تعالى تجارت او را رونق و رواج مىدهد .\r\n وَ لا تَقْفُ ما لَيْسَ لَكَ بِهِ عِلْمٌ إِنَّ السَّمْعَ وَ الْبَصَرَ وَ الْفُؤادَ كُلُّ أُولئِكَ كانَ عَنْهُ مَسْؤُلًا  ( 36 )\r\nو مرو پى چيزى كه نيست تو را دانش آن ؛ هر آئينه گوش و چشم و دل هر يكى ازينها باشد از نفس خود پرسيده شده .\r\nتفسير : بى تحقيق و سنجش سخن مگو ، و آن را پيروى مكن ؛ انسان را لازم است كه گوش و چشم و دل و دماغ را به كار انداخته ، خوب غور كند ؛ وآنگهى « 4 » سخن گويد ، و يا به عمل پردازد . بر آنچه شنيده است بدون غور و فكر حكم قطعى ندهد ، و نه آغاز به عمل نمايد . شهادت دروغ دادن ، به مردمان تهمت كردن « 5 » ، و به واسطهء شنيدن چيزهاى بى حقيقت در پى آزار كسى برآمدن ، و يا بغض و عداوت گرفتن ، و در تقليد آباء و اجداد ، و يا در پابندى رسم و رواج « 6 » ، به خلاف شرع قيام كردن ، از سخنان ناحق حمايت نمودن ،\r\n\r\n\r\n","description":"","footnote":"\r\n( 1 ) . فقط\r\n( 2 ) . نيرنگ‌بازى ، حيله گرى\r\n( 3 ) . كامل ، تمام و كمال\r\n( 4 ) . وانگهى\r\n( 5 ) . تهمت زدن ، اتّهام وارد كردن ،\r\n( 6 ) . پايبندى به آداب و رسوم ،\r\n","page_name":" 555 ","page_number":579},
  {"content":"\r\n\r\nو چيزهاى ناديده و ناشنيده را ديده و شنيده انگاشتن ، و در باب اشياى غيرمعلوم دعوى نمودن كه « من مى دانم » ! اين همه صورت ها در تحت اين آيت مى آيند . بايد دانست كه به روز قيامت راجع به تمام قوا سؤال مىشود كه آن را در كجا و چه كارى استعمال كرده ايد ؛ و آيا آن را به موقع خرج نكرديد .\r\n وَ لا تَمْشِ فِي الْأَرْضِ مَرَحاً إِنَّكَ لَنْ تَخْرِقَ الْأَرْضَ وَ لَنْ تَبْلُغَ الْجِبالَ طُولًا  ( 37 )\r\nو مرو در زمين خرامان ؛ ( هر آئينه ) تو نخواهى شكافت زمين را ، و نرسى به كوه ها در درازى !\r\nتفسير : رفتار متكبّران شايان شأن انسان نيست ؛ زيرا ، اگر به قوّهء تمام بر زمين پا نهند ؛ زمين را شكافته نمى توانند « 1 » ! و به ذريعهء « 2 » بلندكردن گردن و كشيدن سينه ، خود را آن قدر دراز ساخته نمى توانند « 3 » كه برابر كوهها شوند ! بنابرآن ، وقتى كه اين قدر ضعيف و عاجز باشند ؛ چه سود كه اين قدر بلندبالائى كنند ؟ !\r\n كُلُّ ذلِكَ كانَ سَيِّئُهُ عِنْدَ رَبِّكَ مَكْرُوهاً  ( 38 )\r\nهمه اين خصلت ها ، بدى اوست نزد پروردگار تو ، ناپسنديده ؛\r\nتفسير : پروردگار تو از كردن كارهاى ممنوع ، و نكردن كارهاى امر كرده شده ، بيزار است .\r\n ذلِكَ مِمَّا أَوْحى إِلَيْكَ رَبُّكَ مِنَ الْحِكْمَةِ \r\nاين از آن جمله است كه وحى فرستاده است بسوى تو پروردگار تو از علم ؛\r\nتفسير : اين نصايح مفيد قيمتدار ، سخنانى است از علم و حكمت و تهذيب اخلاق كه عقل سليم آن را قبول مىكند ؛ و آن در ضمن وحى به طرف نبى امّى ( ص ) مستقيما ، و به طرف امّت امّيّه به توسّط آن\r\n\r\n\r\n","description":"","footnote":"\r\n( 1 ) . نمى توانند بشكافند\r\n( 2 ) . به واسطهء\r\n( 3 ) . نمى توانند دراز گردانند\r\n","page_name":" 556 ","page_number":580},
  {"content":"\r\n\r\nحضرت ( ص ) فرستاده شد .\r\n وَ لا تَجْعَلْ مَعَ اللَّهِ إِلهاً آخَرَ فَتُلْقى فِي جَهَنَّمَ مَلُوماً مَدْحُوراً  ( 39 )\r\nو مقرّر مكن با خدا معبودى ديگر را ؛ پس ، انداخته شوى در دوزخ ؛ ملامت كرده شده ، رانده شده .\r\nتفسير : بيان نصائح فوق از توحيد شروع شده بود :  « لا تَجْعَلْ مَعَ اللَّهِ إِلهاً آخَرَ فَتَقْعُدَ مَذْمُوماً مَخْذُولًا »  ( ركوع 2 ) ؛ در خاتمه هم ، در باب توحيد يادآورى شده ، تا خواننده بداند كه آغاز و انجام حسنات وابسته به توحيد است .\r\n أَ فَأَصْفاكُمْ رَبُّكُمْ بِالْبَنِينَ وَ اتَّخَذَ مِنَ الْمَلائِكَةِ إِناثاً إِنَّكُمْ لَتَقُولُونَ قَوْلًا عَظِيماً  ( 40 )\r\nآيا برگزيد شما را پروردگار شما به پسران ؛ و خود فراگرفت از فرشتگان دختران را ؟ ( هر آئينه ) شما مى گوئيد سخنى بزرگ !\r\nتفسير : نهايت گستاخى است كه براى خدا اولاد تجويز كنيد ؛ و علاوه بر آن دختران را ، كه خود شما آنها را به نظر حقارت و نفرت زياد مى بينيد ، به او تعالى نسبت دهيد .\r\n وَ لَقَدْ صَرَّفْنا فِي هذَا الْقُرْآنِ لِيَذَّكَّرُوا \r\nو به درستى كه گردانيديم ( برائت خود را از ولد ) در اين قرآن ؛ تا پندپذير شوند ؛\r\n\r\n","description":"","footnote":"","page_name":" 557 ","page_number":581},
  {"content":"\r\n\r\n وَ ما يَزِيدُهُمْ إِلَّا نُفُوراً  ( 41 )\r\nو نمى افزايد در حق ايشان مگر رميدن را .\r\nتفسير : قرآن كريم با عناوين مختلفه و دلايل و شواهد گوناگون به اين مشركين تلقين مى فرمايد ؛ ليكن به جاى اينكه نصيحت حاصل كنند « 1 » ، اين بدبختان نفرت زياد مى كنند ، و از آن رم مى خورند « 2 » ، و وحشت مى كنند .\r\n قُلْ لَوْ كانَ مَعَهُ آلِهَةٌ كَما يَقُولُونَ \r\nبگو : اگر بودند باخدا معبودان ديگر ؛ چنان كه مى گويند ؛\r\nتفسير : يعنى ، اصنام و غيره كه آنها شريك خدائى و سهيم الوهيّت وانمود كرده مى شوند .\r\n إِذاً لَابْتَغَوْا إِلى ذِي الْعَرْشِ سَبِيلًا  ( 42 )\r\nآنگاه طلب كردندى بسوى خداوند عرش راه منازعت را !\r\nتفسير : هرگز پسند نداشتند كه محكوم غير شوند ؛ بلكه مى خواستند همه يك جا و متّحدشده ، تخت سلطنت خدا ( ج ) را واژگون سازند ! اگر به اوشان « 3 » گفته شود كه چون در مقابل مالك عرش تمام زور و اقتدار آنها بى سود است ، لهذا به عبادت يك مخلوق عاجز و ناتوان پرداختن منتهاى بى خردى است ؛ و اگر براى تقرّب مالك عرش ، معبودان موجود باشند ؛ چنان كه كفّار زعم مى كنند ، البتّه خود آن معبودان باطله ، به توحيد و رضاى آفرينندهء عرش راضى ، و خواستار قرب او تعالى اند ؛ پس براى عابدين آنها هنوز ضرورتر ديده مىشود كه فكر توحيد و رضاى خداوند ( ج ) بزرگ را نمايند ؛ زيرا ، خداى توانا به زبان تمام انبيا و به وسيلهء فطرت انسانى از شرك اظهار بيزارى كامل نموده است . پس ، جاى تعجّب است كه اين احمقان به چگونه راهى كوركورانه روان مى باشند .\r\n\r\n\r\n","description":"","footnote":"\r\n( 1 ) . پند بگيرند ،\r\n( 2 ) . رم مى كنند ، مى رمند ،\r\n( 3 ) . به ايشان\r\n","page_name":" 558 ","page_number":582},
  {"content":"\r\n\r\n  سُبْحانَهُ وَ تَعالى عَمَّا يَقُولُونَ عُلُوًّا كَبِيراً ( 43 ) تُسَبِّحُ لَهُ السَّماواتُ السَّبْعُ وَ الْأَرْضُ وَ مَنْ فِيهِنَّ وَ إِنْ مِنْ شَيْءٍ إِلَّا يُسَبِّحُ بِحَمْدِهِ وَ لكِنْ لا تَفْقَهُونَ تَسْبِيحَهُمْ  \r\nپاك است وى و بلند است از آنچه مى گويند ، بلندى بزرگ .\r\nبه پاكى ياد مىكند او را هفت آسمان ، و زمين ، و هركه ميان اينهاست ؛ و نيست هيچ چيز مگر به پاكى ياد مىكند به ستايش او ؛ و ليكن شما فهم نمى كنيد تسبيح ايشان را .\r\nتفسير : هريك از مخلوق « 1 » ، به زبان قال ، و يا به زبان حال ، پاكى و خوبى هاى او را بيان مى كنند ؛ ليكن شما آن را نمى فهميد . خواه ، از باعث اينكه « 2 » فكر و تأمّل نكرديد ؛ و يا از سبب « 3 » فقدان قوّتى كه به ذريعهء آن « 4 » تسبيح قالى بعض مخلوقات شنيده و فهميده مىشود ؛ و اگر شخص با وجودى كه « 5 » مى فهمد ، آن را نپذيرد ؛ و يا ، به مقتضاى آن عمل نكند ؛ اين فهميدن در حكم نفهميدن است .\r\n إِنَّهُ كانَ حَلِيماً غَفُوراً  ( 44 )\r\nهر آئينه وى هست بردبار ، آمرزگار .\r\n\r\n\r\n","description":"","footnote":"\r\n( 1 ) . مخلوقات ،\r\n( 2 ) . به موجب اينكه ، به خاطر اينكه\r\n( 3 ) . به سبب\r\n( 4 ) . به واسطهء آن\r\n( 5 ) . با وجود آنكه\r\n","page_name":" 559 ","page_number":583},
  {"content":"\r\n\r\nتفسير : تمام مخلوقات پاكى آن ذات متعال را بيان مى كنند ؛ و ليكن شما براى او شركا ، اولاد ، دختران را تجويز مى نماييد ! اين چنان گستاخى بزرگ است كه بايد فورا مورد هلاكت قرار داده مى شديد ؛ ليكن او تعالى به واسطهء حلم خود به زودى شما را سرزنش نمى كند ، و اگر توبه كنيد مى بخشد .\r\n وَ إِذا قَرَأْتَ الْقُرْآنَ جَعَلْنا بَيْنَكَ وَ بَيْنَ الَّذِينَ لا يُؤْمِنُونَ بِالْآخِرَةِ حِجاباً مَسْتُوراً  ( 45 )\r\nو چون مى خوانى قرآن را ، مى سازيم در ميان تو و در ميان آنان كه باور نمى دارند آخرت را ، پرده اى پوشيده !\r\nتفسير : شخصى كه آخرت را قبول نكند ، و در باب انجام نيك و بد خود هيچ فكر و انديشه ننمايد ؛ توجّه خود را به طرف نصيحت چگونه مبذول خواهد كرد ؟ ! مادامى كه او فكر حصول رستگارى ندارد ؛ ضرورت نمى داند « 1 » كه در احوال و اقوال پيغمبرى كه براى او خواهان نجات است ، غور و دقّت نمايد ؛ و به بارگاه رسالت برسد . پس ، همين عدم ايمان به روز رستاخيز ، و بى فكرى در انجام كار خود ، يك پردهء معنوى است كه بين آن شخص و نبى ( از حيث نبى بودن ) آويزان كرده مىشود .\r\n وَ جَعَلْنا عَلى قُلُوبِهِمْ أَكِنَّةً أَنْ يَفْقَهُوهُ \r\nو مى نهيم بر دل هاى ايشان پوشش ها تا نفهمندش ؛\r\nتفسير : اولا ، اين ذكر بود كه آنها به صداقت پيغمبر ( ص ) اعتقاد ندارند ؛ درينجا ، بيان آن است كه آنها به فهم قرآن رسائى حاصل كرده نمى توانند « 2 » ؛ يعنى ، اين قرآن تأثير نهايت قوى دارد ؛ ليكن بر كافران مؤثّر نمى شود . ازين سبب ، آنها در عقب پرده مى باشند . از روشنى آفتاب ، تمام جهان مستفيض و روشن مىشود ؛ ليكن اگر شخصى در خانهء زيرزمينى « 3 » بنشيند ، و تمام دروازه ها و دريچه را بسته كند « 4 » ، بلكه چشم هاى خود را هم بپوشد ؛ نظر به اين شخص ، روشنى آفتاب هيچ‌جايى وجود ندارد .\r\n\r\n\r\n","description":"","footnote":"\r\n( 1 ) . ضرورت نمى بيند ، ضرورى نمى داند\r\n( 2 ) . نمى توانند دسترسى پيدا بكنند ؛\r\n( 3 ) . زيرزمين ، اطاق زيرزمين\r\n( 4 ) . ببندد ،\r\n","page_name":" 560 ","page_number":584},
  {"content":"\r\n\r\n وَ فِي آذانِهِمْ وَقْراً \r\nو در گوش هاى ايشان گرانى را ؛\r\nتفسير : چون نمى خواهند به نيّت انتفاع و استفاده بشنوند ؛ گويا آنها قطعا نمى شنوند .\r\nتنبيه : حجاب ها و پرده ها و غيره را كه اللّه تعالى بر دل هاى آنها انداخته است ، عبارت از آن پرده هائى است كه وجود آنها را خود آنها براى خود به رضائيّت « 1 » و فخر زياد ثابت كرده بودند :  « وَ قالُوا قُلُوبُنا فِي أَكِنَّةٍ مِمَّا تَدْعُونا إِلَيْهِ وَ فِي آذانِنا وَقْرٌ وَ مِنْ بَيْنِنا وَ بَيْنِكَ حِجابٌ فَاعْمَلْ إِنَّنا عامِلُونَ »  ( حم السجدة ، ركوع 1 ) . به آخرت ايمان نداشتن ، از انجام بى فكر و بى خوف ماندن ، از ذكر خداى واحد بد بردن « 2 » ، و با پيغمبران تمسخر كردن ، چيزهائى است كه صورت حجاب و وقر را اختيار مىكند ؛ و چون آفرينندهء هرچيز فقط خداى تعالى است ، لهذا نسبت آفرينش آنها نيز به طرف او تعالى كرده مىشود .\r\n وَ إِذا ذَكَرْتَ رَبَّكَ فِي الْقُرْآنِ وَحْدَهُ وَلَّوْا عَلى أَدْبارِهِمْ نُفُوراً  ( 46 )\r\nو چون ياد كنى پروردگار خود را در قرآن تنها ، روگردان شوند ، بر جانب پشت خود ، رميده شده .\r\nتفسير : از ذكر خداى واحد بد مى برند « 3 » ، نفرت مى كنند ، و پشت گشتانده « 4 » ، مى گريزند ؛ و اگر از معبودان آنها ذكر شود ، بسيارخوش « 5 » مى شوند :  « وَ إِذا ذُكِرَ اللَّهُ وَحْدَهُ اشْمَأَزَّتْ قُلُوبُ الَّذِينَ لا يُؤْمِنُونَ بِالْآخِرَةِ وَ إِذا ذُكِرَ الَّذِينَ مِنْ دُونِهِ إِذا هُمْ يَسْتَبْشِرُونَ »  ( زمر ، ركوع 5 ) .\r\n نَحْنُ أَعْلَمُ بِما يَسْتَمِعُونَ بِهِ \r\nما داناتريم به چيزى كه مى شنوند به سبب آن ؛\r\n\r\n\r\n","description":"","footnote":"\r\n( 1 ) . رضايت ، رضامندى\r\n( 2 ) . ذكر خداى واحد را خوش نداشتن ،\r\n( 3 ) . بدشان مى آيد ،\r\n( 4 ) . گردانيده ، كرده\r\n( 5 ) . خشنود ، خوشحال\r\n","page_name":" 561 ","page_number":585},
  {"content":"\r\n\r\nتفسير : از شنيدن ايشان ، استفاده مقصود نيست ؛ بلكه مقصود آنها محض « 1 » استخفاف و استهزا مى باشد ؛ ذكر آن در آينده مى آيد .\r\n إِذْ يَسْتَمِعُونَ إِلَيْكَ وَ إِذْ هُمْ نَجْوى إِذْ يَقُولُ الظَّالِمُونَ إِنْ تَتَّبِعُونَ إِلَّا رَجُلًا مَسْحُوراً  ( 47 )\r\nوقتى كه گوش مى نهند بسوى تو ؛ و وقتى كه ايشان رازگويان باشند ؛ وقتى كه مى گويند اين ستمگاران پيروى نمى كنيد مگر مرد جادوكرده را !\r\nتفسير : قرآن و سخنان تو را شنيدند و رفتند ؛ سپس باهم مشوره « 2 » كردند كه در باب محمّد - صلّى اللّه عليه و سلّم - چه بايد گفت ؟ ! بالآخر « 3 » ، گفتند كه اين شخص « مسحور » معلوم مىشود « 4 » ؛ يعنى ، در اثر سحر مجنون شده است و دماغ او مختل است ! العياذ باللّه العظيم ! بعض « 5 » « مسحور » را درين موقع به معنى « ساحر » گرفته اند ؛ گويا ، سخنان او تأثير جادو دارد !\r\nتنبيه : مطلبى كه از كلمهء « مسحور » مى گرفتند ، از نفى آن لازم نمى آيد كه بر پيغمبر هيچ‌گونه سحر اگرچه جزئى هم باشد ، به طور عارض هيچ‌گونه تاثير نمى كند . اين آيت مكّى است ؛ واقعهء مسحور شدن آن حضرت ( ص ) در صحاح مذكور است كه يهود در مدينه بر آن حضرت - صلّى اللّه عليه و سلّم - جادو كرده بودند . اثر آن تا چند روز صرف « 6 » همين قدر بوده كه در بعض كارهاى دنيوى به آن حضرت - صلّى اللّه عليه و سلّم - گاه گاهى ذهول و فراموشى واقع مى شد « 7 » .\r\n انْظُرْ كَيْفَ ضَرَبُوا لَكَ الْأَمْثالَ فَضَلُّوا فَلا يَسْتَطِيعُونَ \r\nبنگر چگونه زدند براى تو مثل ها ؛ پس گمراه شدند ؛ پس نمى توانند\r\n\r\n\r\n","description":"","footnote":"\r\n( 1 ) . فقط\r\n( 2 ) . مشورت ، توطئه\r\n( 3 ) . بالاخره ،\r\n( 4 ) . به نظر مى آيد ؛\r\n( 5 ) . بعضى\r\n( 6 ) . صرفا ، منحصرا\r\n( 7 ) . دست مى داد .\r\n","page_name":" 562 ","page_number":586},
  {"content":"\r\n\r\n سَبِيلًا  ( 48 )\r\nراه يافتن .\r\nتفسير : گاهى شاعر مى گويند ؛ گاهى جادوگر ؛ گاهى كاهن ؛ گاهى مسحور ، و يا مجنون مى خوانند . غرض « 1 » ، سخنان ياوه و بى معنى را اظهار مى كنند ، و بر يك سخن قائم نيستند . هروقت چيزى كه به خيال و زبانشان آمد ، از زبان مى برآرند « 2 » ! حقيقت اين است كه باوجود اين قدر جدّ و جهد زياد ، هيچ يك راه طعن و تشنيع را يافته نمى توانند « 3 » كه آن را تعقيب نموده ، در مقصد اغواء و اضلال كامياب شوند .\r\n وَ قالُوا أَ إِذا كُنَّا عِظاماً وَ رُفاتاً أَ إِنَّا لَمَبْعُوثُونَ خَلْقاً جَدِيداً  ( 49 )\r\nو گفتند : آيا چون شويم استخوانى چند ، و اعضاى پوسيده ؛ آيا ما برانگيخته شويم به آفرينش نو ؟ !\r\nتفسير : اگرچه تطبيق مثال هاى مسحور و مجنون و يا شاعر و كاهن و غيره از طرف آنها بر ذات تو حقيقتا بى معنى ، تعجّب انگيز بود ؛ ليكن نسبت به آن ، دليل عجيب تر اين است كه - معاذ اللّه - براى اثبات مسحور و مجنون بودن به تو پيش مى كردند . خلاصهء آن دليل اين بود كه مشاهده مى كنيم كه بعد از موت ، بدن انسان بكلّى شاريده و پوسيده شده ، استخوان هاى سفيد باقى مى ماند ؛ بعد از يك مدّت قليل ، آن هم پاشيده و ريزه ريزه شده در خاك مخلوط مىشود ؛ آيا كدام شخص هوشمند باور مىكند كه اين استخوان پوسيده ، ذرّات خاك ، دوباره به حيات نائل شود ؛ و حيات انسانى درين ذرّات منتشر عود نمايد ؟ اگر پيغمبر از اين چنين امر ناممكن خبر مىدهد ، ثابت مىشود كه - العياذ باللّه - صحّت دماغى او مختل شده است .\r\n\r\n\r\n","description":"","footnote":"\r\n( 1 ) . كوتاه سخن آنكه ، حاصل مطلب آنكه\r\n( 2 ) . برمى آرند !\r\n( 3 ) . نمى توانند بيابند\r\n","page_name":" 563 ","page_number":587},
  {"content":"\r\n\r\n  * قُلْ كُونُوا حِجارَةً أَوْ حَدِيداً ( 50 ) أَوْ خَلْقاً مِمَّا يَكْبُرُ فِي صُدُورِكُمْ  \r\nبگو : شويد سنگ ؛ يا آهن ؛\r\nيا نوعى ديگر شويد از آنچه بزرگ نمايد در خاطر شما ؛\r\nتفسير : اين ذرّات درهرحال از نعش « 1 » انسان است كه پيش تر داراى زندگى بوده است ، و در خود ذرّات خاك ، اگر آثار حيات پيدا شود ، چندان مستبعد نيست ؛ قدرت كاملهء حكيم على الاطلاق به قدرى بزرگ است كه نمى توان براى آن حدّى تعيين نمود . خدائى كه انسان را از عدم به وجود مى آورد ؛ دوباره استخوان هاى پوسيدهء او را كه شكل وجود در آن باقيست ، اگر حيات بخشد ، حيرت آور نيست ؛ حتّى اگر ذرّات وجود شما به شكل سنگ و آهن درآيد كه ظاهرا از شكل حيات محروم است ؛ باز هم در پيشگاه قدرت الهى زنده كردن و به وجود آوردن آن مشكل نمى باشد ؛ و بالاتر از آن اگر به موت و فناى مطلق هم دچار شويد ، خداوند ( ج ) قدرت دارد كه شما را جان تازه بخشد و به حيات نوين برگرداند .\r\n فَسَيَقُولُونَ مَنْ يُعِيدُنا قُلِ الَّذِي فَطَرَكُمْ أَوَّلَ مَرَّةٍ \r\nپس زود گويند : كيست كه بازآرد ما را ؟ ! بگو : آنكس كه بيافريد شما را اوّل بار !\r\nتفسير : ذات توانائى كه اوّلين بار شما را از خاك و يا نطفه پيدا كرد « 2 » ، و بر جماد لايعقل روح انسانى بخشيد ؛ آيا قدرت ندارد كه ذرّات خاك و اجزاى ازهم پاشيدهء نعش « 3 » را جمع كرده ، زندگى دوباره عطا\r\n\r\n\r\n","description":"","footnote":"\r\n( 1 ) . پيكر ، بدن\r\n( 2 ) . پديدآورد ، آفريد ،\r\n( 3 ) . پيكر ، بدن\r\n","page_name":" 564 ","page_number":588},
  {"content":"\r\n\r\nنمايد ؟\r\n فَسَيُنْغِضُونَ إِلَيْكَ رُؤُسَهُمْ وَ يَقُولُونَ مَتى هُوَ \r\nپس زود بود كه حركت دهند بسوى تو سرهاى خود را ؛ و گويند : كى خواهد بود آن بعث ؟ !\r\nتفسير : اكنون ، لاجواب مانده ؛ از راه تمسخر و استهزا ، سرهاى خود را جنبانده ؛ مى گويند كه :\r\nبلى ! همين طور است ؛ مگر « 1 » ذرّات استخوان هاى پوسيده را كه جان خواهد داد ؟ ! و مردگان از قبور كدام وقت براى حساب حشر خواهند شد ؟ !\r\n قُلْ عَسى أَنْ يَكُونَ قَرِيباً  ( 51 )\r\nبگو : شايد كه نزديك باشد !\r\nتفسير : وقت مقرّرهء قيامت را حق تعالى به هيچ‌كس وانمود نفرموده « 2 » ؛ و ليكن اميدوار باشيد كه در آيندهء قريب واقع مىشود ! گويا ، عمر باقى ماندهء دنيا كمتر از آن است كه گذشته است .\r\n يَوْمَ يَدْعُوكُمْ فَتَسْتَجِيبُونَ بِحَمْدِهِ \r\nروزى كه خدا بخواند شما را ؛ پس قبول مى كنيد خواندن وى را ، حمدگويان .\r\nتفسير : هنگامى كه از طرف خداى تعالى آواز كرده مىشود ، به يك آواز شديد ، همه مردگان از زمين مى برآيند « 3 » ، و در ميدان حشر جمع مى شوند ؛ و هيچ‌كس مجال سرتابى « 4 » نخواهد داشت . هر شخص در آن وقت مطيع و منقاد شده ، و به سپاس و ستايش خدا ( ج ) مشغول و حاضر مىشود ؛ با اينكه به منكران از حمد و ثناى اضطرارى آن وقت ، سودى نخواهد رسيد .\r\nدر بعض روايات است كه بر زبان مؤمنين اين كلمات جارى مى باشد :  « الْحَمْدُ لِلَّهِ الَّذِي أَذْهَبَ عَنَّا الْحَزَنَ »  . « 5 »\r\n\r\n\r\n","description":"","footnote":"\r\n( 1 ) . امّا\r\n( 2 ) . نشان نداده ؛ بازگو نكرده ؛ ياد نداده ؛\r\n( 3 ) . برمى آيند ، خارج مى شوند ،\r\n( 4 ) . سرپيچى\r\n( 5 ) . سورهء فاطر ، آيهء 34 .\r\n","page_name":" 565 ","page_number":589},
  {"content":"\r\n\r\n وَ تَظُنُّونَ إِنْ لَبِثْتُمْ إِلَّا قَلِيلًا  ( 52 )\r\nو گمان مى كنيد كه درنگ نكرده بوديد مگر اندكى .\r\nتفسير : اكنون تعجيل داريد ؛ امّا ، در آن وقت خواهيد پنداشت كه در دنيا چندان دير زيست نكرده بوديد ! اين موعد پنجاه و يا صد سال عمر انسان در مقابل هزاران سال آن روز اهمّيّت ندارد ( موضح الفرقان ) . بعضى گفته اند كه از شدّت هول و خوف آخرت ، زندگى دنيا بسيار كم معلوم خواهد شد ؛ و يا ، از « زمان قليل » مراد زمانى است كه در بين نفخهء اولى و نفخهء ثانى مى باشد ؛ چونكه در ميان اين دو نفخه عذاب نيست ، از آن جهت آن را قليل شمرده ، خواهند گفت :  « مَنْ بَعَثَنا مِنْ مَرْقَدِنا »  ( يس ، ركوع 4 ) .\r\n وَ قُلْ لِعِبادِي يَقُولُوا الَّتِي هِيَ أَحْسَنُ إِنَّ الشَّيْطانَ يَنْزَغُ بَيْنَهُمْ إِنَّ الشَّيْطانَ كانَ لِلْإِنْسانِ عَدُوًّا مُبِيناً  ( 53 )\r\nو بگو بندگان مرا كه بگويند كلمه اى كه آن بهتر است ؛ ( هر آئينه ) شيطان نزاع مى افگند ميان مردمان ؛ ( هر آئينه ) شيطان هست آدمى را دشمن آشكارا .\r\nتفسير : شايد هنگامى كه مسلمانى مشغول تلقين امر الهى ( ج ) و موعظه بوده باشد ، و به سبب طعن و تمسخر مشركين تنگدل و آشفته شده ، درشتى كند ؛ بنابرآن « 1 » ، به مسلمانان توصيه فرمود كه در اثناى مذاكره بى صبر و مشتعل نشده ، دل آزارى نكنند ؛ كه به عوض فائده ، از آن نقص عائد مىشود ؛ و شيطان ديگرى را برانگيخته جنگ برپا مىكند ؛ و بالآخر « 2 » در دل مخاطب چنان حس دشمنى قائم مى گردد كه با وجود فهم موعظه ، به طور تمرّد از آن ابا مى نمايد .\r\n\r\n\r\n","description":"","footnote":"\r\n( 1 ) . بنابراين ،\r\n( 2 ) . بالاخره\r\n","page_name":" 566 ","page_number":590},
  {"content":"\r\n\r\n رَبُّكُمْ أَعْلَمُ بِكُمْ إِنْ يَشَأْ يَرْحَمْكُمْ أَوْ إِنْ يَشَأْ يُعَذِّبْكُمْ \r\nپروردگار شما داناتر است به حال شما ؛ اگر خواهد رحم كند بر شما ، و اگر خواهد عقوبت كند شما را ؛\r\nتفسير : رحم كند ، يعنى توفيق ايمان بدهد ؛ و يا عذاب كند ، يعنى بر حالت كفر بميراند .\r\n وَ ما أَرْسَلْناكَ عَلَيْهِمْ وَكِيلًا  ( 54 )\r\nو نفرستاديم ترا بر ايشان ذمّه برار ( نگاهبان ) .\r\nتفسير : حضرت شاه صاحب ( رح ) مى نويسد كه صاحب حق در اثناى مذاكره آزرده و آشفته مى گردد ، به سبب اينكه ديگرى حق صريح را نمى پذيرد ! بنابرآن « 1 » ، فرمود كه تو مسئول هدايت آنها نيستى ؛ خدا ( ج ) بهتر مىداند ؛ و هركه را بخواهد به راه صواب رهنمائى مىكند .\r\n وَ رَبُّكَ أَعْلَمُ بِمَنْ فِي السَّماواتِ وَ الْأَرْضِ وَ لَقَدْ فَضَّلْنا بَعْضَ النَّبِيِّينَ عَلى بَعْضٍ وَ آتَيْنا داوُدَ زَبُوراً  ( 55 )\r\nو پروردگار تو داناست به هركه در آسمانها و زمين است ؛ و ( هرآئينه ) فضل داديم بعض پيغامبران را بر بعض ؛ و داديم داود را زبور .\r\nتفسير : ما بروفق علم محيط خود با هركس معامله مى كنيم . در قطار « 2 » انسانها هركس را كه مناسب و لايق ديد ، به پيغمبرى برگزيد ؛ سپس هر پيغمبرى را كه خواست به پيغمبران ديگر فضيلت كلّى و يا جزئى داد .\r\n\r\n\r\n","description":"","footnote":"\r\n( 1 ) . بنابراين ،\r\n( 2 ) . صف ، صفوف\r\n","page_name":" 567 ","page_number":591},
  {"content":"\r\n\r\nحضرت شاه صاحب ( رح ) مى نويسد : « يعنى ، بعض انبيا بودند كه بالآخر « 1 » از شرارت هاى بى حدّ امّت خود آزرده و مضطرب شدند ؛ امّا ، آن حضرت ( ص ) را حوصله اى بزرگتر از آنها داده است ؛ ( و بر همه فضيلت داد ؛ لهذا ، ضرورى است كه خوش اخلاقى آن حضرت ( ص ) بروفق مرتبهء عالى اش باشد ) . و از داود ( ع ) مخصوصا ذكر نمود ؛ زيرا كه او هردو چيز را دارا بود ؛ يعنى ، هم جهاد و هم زبور ؛ و زبور براى تبليغ و تلقين بود ( و فى الحديث : كان لا يفر اذا لاقى ) و آن دو چيز در اينجا هم جمع بود ؛ يعنى ، قرآن و جهاد .\r\nبعضى گفته اند كه درين تذكار زبور ، درين موقع ، اشاره است به طرف فضيلت كلّيّهء آن حضرت ، و فضل و شرف امّت محمّديّه ( ص ) زيرا ، مضامين زبور نيز مشتمل بر آن است كه آن حضرت ( صلعم ) خاتم الانبياء است ، و امّت او اشرف الامم مى باشند :  « وَ لَقَدْ كَتَبْنا فِي الزَّبُورِ مِنْ بَعْدِ الذِّكْرِ أَنَّ الْأَرْضَ يَرِثُها عِبادِيَ الصَّالِحُونَ »  ( انبياء ، ركوع 7 ) . يعنى ، محمّد - صلّى اللّه عليه و سلّم - و امته المرحومة .\r\n قُلِ ادْعُوا الَّذِينَ زَعَمْتُمْ مِنْ دُونِهِ فَلا يَمْلِكُونَ كَشْفَ الضُّرِّ عَنْكُمْ وَ لا تَحْوِيلًا  ( 56 )\r\nبگو : بخوانيد آنان را كه گمان داريد الوهيّت را در حق ايشان ، به جز خدا ؛ پس نتوانند برداشتن سختى را از شما ، و نه تغيير دادن آن را .\r\nتفسير : خدا ( ج ) ذات توانائى است كه هركسى را كه خواهد عذاب كند ؛ و بر شخصى كه بخواهد لطف و كرم فرمايد . هركس را به هر اندازه اى كه بخواهد ، بر ديگران برترى دهد . قدرت او كامل ، و علم او محيط است . اكنون ، اين مشركين آنانى را كه خدا خوانده ، و به معبوديّت ايشان اقرار كرده اند ؛ ببينند كه در بين ايشان آيا يكى هم خواهد بود كه اختيار دفع كردن جزئى ترين زحمتشان را داشته باشد ، و يا مشقّت يكى را برداشته ، بر ديگرى بيندازد ؟ چون چنين نيست ؛ سزاوار نباشد كه مخلوق ضعيفى به معبوديّت برگزيده شود !\r\n أُولئِكَ الَّذِينَ يَدْعُونَ يَبْتَغُونَ إِلى رَبِّهِمُ \r\nآنان كه ايشان را مى پرستند كافران ، طلب مى كنند بسوى پروردگار خويش\r\n\r\n\r\n","description":"","footnote":"\r\n( 1 ) . بالاخره\r\n","page_name":" 568 ","page_number":592},
  {"content":"\r\n\r\n الْوَسِيلَةَ أَيُّهُمْ أَقْرَبُ \r\nقرب را كه كدام يك از ايشان نزديك تر باشد ؛\r\nتفسير : در صحيح بخارى روايت است كه بعض مردم در زمانهء جاهليّت ، عبادت جن ها را مى كردند . آن جنّات « 1 » مسلمان شدند ، و اين پرستش كنندگان بر جهالت خود باقى ماندند ؛ در حق آنها اين آيت نازل شد . بعضى مى گويند : كسانى كه جن ، ملائكه ، مسيح ، عزير ، و غيره را مى پرستند ؛ درين زمره داخل اند . مطلب اين است كه آنانى را كه شما معبود و مستعان دانسته ، ياد مى كنيد ؛ خود آنها محتاج قرب پروردگارند ، و منتهاى سعى به كار مى برند كه كدام يك از آنها در تحصيل قرب الهى زياده تر از ديگران موفّق خواهد شد ؛ از جمله ، افراد مقرّب تر آنها زياده تر طالب قرب الهى مى باشند ، و مى خواهند كه دعاى مقرّب ترين بنده خدا ( ج ) را وسيلهء حصول قرب خود بگردانند . پس وقتى كه حال معبودان تراشيدگى شما در حضور الهى اين است ، خود شما قضاوت كنيد كه طلب رضاى خداوند ( ج ) چه اهمّيّت بزرگ دارد ! از پرستش غير اللّه نه خدا ( ج ) خوش « 2 » مىشود ، و نه آن كسانى كه شما مى خواهيد آنها را خوش نگه داريد .\r\nتنبيه : فرق بين « توسّل » و « تعبّد » ظاهر است ؛ و توسّل تا حدّى مشروع است كه شريعت اجازه داده باشد .\r\n وَ يَرْجُونَ رَحْمَتَهُ وَ يَخافُونَ عَذابَهُ إِنَّ عَذابَ رَبِّكَ كانَ مَحْذُوراً  ( 57 )\r\nو توقع دارند كمال رحمت او را ؛ و مى ترسند از عذاب او ؛ هر آئينه هست عذاب پروردگار تو سزاوار آنكه ازو حذر كنند .\r\nتفسير : باوجود كمال قرب كه به او تعالى دارند ، توقّعاتشان محض « 3 » به مهربانى حق تعالى وابسته است ؛ و از عذاب او تعالى دائما ترسان و لرزان اند . آنها مى دانند كه رساندن هرگونه نفع و يا بازداشتن\r\n\r\n\r\n","description":"","footnote":"\r\n( 1 ) . آن جنيّان\r\n( 2 ) . خشنود\r\n( 3 ) . فقط\r\n","page_name":" 569 ","page_number":593},
  {"content":"\r\n\r\nضرورى تنها در اختيار خداى يگانه است .\r\n وَ إِنْ مِنْ قَرْيَةٍ إِلَّا نَحْنُ مُهْلِكُوها قَبْلَ يَوْمِ الْقِيامَةِ أَوْ مُعَذِّبُوها عَذاباً شَدِيداً \r\nو\r\nنيست هيچ قريه ، مگر آنكه ما هلاك كنندهء آنيم پيش از روز قيامت ؛ يا عذاب كنندهء اوئيم عذابى سخت ؛\r\nتفسير : مى توان مطلب « 1 » اين آيت را چندين قسم گرفت :\r\nالف ) هر قريهء دنيا در پاداش گناه هاى بزرگ و شديد خويش پيش از قيام قيامت مورد عذاب مستأصل و بيخ كن قراريافته « 2 » ، بكلّى تباه و خراب مى گردد ؛ و يا ، اگر گناهان ايشان به درجهء انتهائى نرسيده باشد ، به درجهء دوّم كمتر از عذاب عمومى دچار عذاب خواهند شد ؛ البتّه چنين قريه موجودشده نمى تواند « 3 » كه از آغاز آفرينش تا روز رستاخيز به گناه اقدام نكند ، و سزاوار جزا نگردد .\r\nب ) ضرور است كه پيش از قيام قيامت اهل هر قريه بميرند ، و آن قريه ويران گردد ؛ و يا ، مبتلاى كدام بلاى شديد شود . كلمهء « هلاك » در لفظ قرآن و حديث بر آن گونه مرگ نيز اطلاق مىشود كه از رنگ تعذيب خالى باشد :  « حَتَّى إِذا هَلَكَ قُلْتُمْ لَنْ يَبْعَثَ اللَّهُ مِنْ بَعْدِهِ رَسُولًا »  ( المؤمن ، ركوع 4 ) ؛ و فى الحديث :\r\n« كلّما هلك نبى جاء نبى آخر » .\r\nج ) هر قريه در پاداش جرائم سنگين خود ، يا پيش از قيامت محو و معذب مىشود ؛ و يا ، در يكى از اوقات ( يعنى پيش و يا بعد از قيامت ) مورد عذاب شديد واقع مى گردد .\r\nبه هرحال ، هر معنى كه گرفته شود ؛ مقصود از اين آيت ، تحذير و تخويف است ؛ چون پيش تر  « إِنَّ عَذابَ رَبِّكَ كانَ مَحْذُوراً »  فرموده بود ، در اينجا خبر وقوع آن داده شد .\r\n كانَ ذلِكَ فِي الْكِتابِ مَسْطُوراً  ( 58 )\r\nهست اين حكم در كتاب ( لوح محفوظ ) نوشته شده .\r\n\r\n\r\n","description":"","footnote":"\r\n( 1 ) . مقصود ، مفاد\r\n( 2 ) . قرارگرفته ،\r\n( 3 ) . نمى توان موجود بشود ، باشد\r\n","page_name":" 570 ","page_number":594},
  {"content":"\r\n\r\nتفسير : اين فيصله « 1 » حتمى و قطعى است كه در علم الهى ( ج ) طى شده ، و در لوح محفوظ نوشته گرديده است ؛ هيچ قوّت آن را بازداشته نمى تواند .\r\nحضرت شاه صاحب ( رح ) مى نويسد كه اهالى هر شهرى كه يك بزرگ را مى پرستند ، مى گويند كه ما رعايا و در پناه او هستيم ! ولى چون مصيبت و بلائى بر آنها نازل شود ، هيچ‌كس آنها را نجات داده نمى تواند « 2 » :  « لا عاصِمَ الْيَوْمَ مِنْ أَمْرِ اللَّهِ إِلَّا مَنْ رَحِمَ »  « 3 » .\r\n وَ ما مَنَعَنا أَنْ نُرْسِلَ بِالْآياتِ إِلَّا أَنْ كَذَّبَ بِهَا الْأَوَّلُونَ \r\nو بازنداشت ما را از آنكه بفرستيم نشانه ها ، مگر آنكه دروغ شمرده بودند آن را پيشينيان ؛\r\nتفسير : در حديث است كه اهل مكّه از آن حضرت - صلّى اللّه عليه و سلّم - معجزاتى چند خواستند ؛ مثلا اينكه كوه صفا را طلاساز ، و يا كوه ها را از اطراف و جوانب ما دور كرده ، زمين را هموار و قابل زراعت نما ؛ و غيرذلك . ايشان مى گفتند كه اگر اين گونه خواهشات « 4 » ما را به عمل آوردى ، ترا قبول خواهيم كرد ! در جواب آن خواهش ، اين آيت نازل گشته ؛ يعنى ، اجراى چنين كارها در مقابل قدرت كاملهء خداوندى قطعا دشوار نيست ؛ چنان كه اين گونه آيات مطابق خواهش امم سابقه براى آنها نشان داده شد ؛ با اين همه آنها نپذيرفتند ، و حتّى در تمرّد و عصيان خود افزودند . بالآخر « 5 » بروفق سنّت اللّه انجام « 6 » آنها چنين شد كه بر استيصال و امحاى كلّى مستأصل شدند . پس اگر تمام خواهشات شما تكميل شود ؛ چنان كه از وضعيّت شما ظاهر است ، و خداوند ( ج ) مىداند كه شما نيز قبول نمى كنيد ؛ آنگاه مطابق سنّت اللّه بايد بالكل هلاك گرديد ، كه آن در حق اين امّت خلاف مصلحت و حكمت است . ارادهء خداى تعالى در باب اين امّت چنين نيست كه مانند اقوام و امم گذشته به عذاب تباه كننده بكلّى فنا شود . به امّت هاى سابقه نشانات « 7 » خواهشى آنها را وانمود كرد ؛ زيرا ، تباهى كلّى آنها نزد خدا ( ج ) آن قدر قابل التفات نبود . و نيز ، منظور بود\r\n\r\n\r\n","description":"","footnote":"\r\n( 1 ) . حكم ، داورى\r\n( 2 ) . نمى تواند نجات بدهد :\r\n( 3 ) . سورهء هود ، آيهء 43 .\r\n( 4 ) . خواهش ها ، خواسته هاى\r\n( 5 ) . بالاخره\r\n( 6 ) . سرانجام ، عاقبت\r\n( 7 ) . نشانه ها ، آيات ، معجزات\r\n","page_name":" 571 ","page_number":595},
  {"content":"\r\n\r\nكه به امّت محمّدى ( ص ) چند نمونه نشان داده شود كه سرانجام مردمانى كه نشانات فرمايشى را مى طلبند ، اين طور مى باشد ؛ چنان كه درين آيت به طرف همين نظائر تاريخى اشارهء اجمالى فرموده كه بعد از ديدن نشانات خواهشى اگر تكذيب كرديد ( و يقينا خواهيد كرد ) ، سرانجام شما مانند اقوام سابق به وقوع خواهد پيوست ؛ ليكن حكمت الهى ( ج ) تقاضا ندارد كه شما مانند اسلاف مورد تباهى قرار داده شويد ؛ بنابرآن ، ارسال نشانات فرمايشى شما تعميل نشد « 1 » .\r\n وَ آتَيْنا ثَمُودَ النَّاقَةَ مُبْصِرَةً فَظَلَمُوا بِها \r\nو داديم ثمود را اشتر ماده ، تا نشانه باشد ؛ پس ( كافر شدند به وى ) ظلم كردند بر آن ؛\r\nتفسير : قوم ثمود از حضرت صالح ( ع ) درخواست كرده بود كه از فلان صخرهء كوه شتر ماده را بيرون آر ! خداى تعالى آن را برآورد . مگر « 2 » در عوض اينكه معجزهء خواهشى خود را مشاهده كرده ، چشم هايشان باز مى شد ، و بصيرت قلبى حاصل مى كردند ؛ برعكس ، بر ظلم و عداوت كمر بستند ؛ چنان كه آن شتر ماده را كشتند ، و در قتل حضرت صالح ( ع ) اراده ها نمودند . بالآخر « 3 » ، انجام آنها به همه معلوم است ؛ ضرورت توضيح آن نيست ؛ اين است يك نمونهء  « أَنْ كَذَّبَ بِهَا الْأَوَّلُونَ » . \r\n وَ ما نُرْسِلُ بِالْآياتِ إِلَّا تَخْوِيفاً  ( 59 )\r\nو نمى فرستيم نشانه ها را مگر براى ترسانيدن .\r\nتفسير : هدايت بر ديدن نشانى ها وابسته نيست . از فرستادن نشانات « 4 » بزرگ ، مقصود اينست كه مردم قدرت قاهره را ببينند ، و از خدا ( ج ) بترسند ، و به طرف خداوند مايل شوند . در صورتى كه اين مقصود حاصل نشود ، و تباه كردن آن قوم نيز مصلحت نباشد ؛ تكميل فرمايشات « 5 » چه حاصل دارد ؟ ! امّا ، براى تخويف و انذار ، آيات و نشانه هائى كه در آن مصلحت امّت بوده باشد ، دائما فرستاده مىشود .\r\n\r\n\r\n","description":"","footnote":"\r\n( 1 ) . انجام نشد . به اجرا درنيايد .\r\n( 2 ) . امّا ، ليكن\r\n( 3 ) . بالاخره ،\r\n( 4 ) . نشانه ها ، آيات ، معجزات\r\n( 5 ) . انجام و اجراى سفارش ها\r\n","page_name":" 572 ","page_number":596},
  {"content":"\r\n\r\n وَ إِذْ قُلْنا لَكَ إِنَّ رَبَّكَ أَحاطَ بِالنَّاسِ \r\nو ياد كن چون گفتيم ترا كه ( هر آئينه ) پروردگار تو فراخواهد گرفت مردمان را ؛\r\nتفسير : شايد به ذهن آن حضرت ( ص ) خطور كرده باشد كه اگر نشانات آرزو كردهء كفّار « 1 » به آنها نشان داده نشود ، موقعى مى رسد كه استهزا و طعن كنند ، و بگويند : اگر پيغمبر صادق مى بود بايد قرار « 2 » طلب ما معجزه نشان مى داد ! لهذا ، به آن حضرت ( ص ) اطمينان فرموده كه تمام مردم را علم و قدرت پروردگار تو فراگرفته ؛ و هيچ‌كس از علم خداوندى بيرون نيست ، و نه از احاطهء قدرت او بيرون شده مىتواند « 3 » . همه در اختيار و تصرّف او مى باشند . از طعن و تشنيع آنها قطعا « 4 » انديشه منما ، و ايشان به تو هيچ گزند رسانده نمى توانند « 5 » . تو كار خود را ادامه بده ، و قضاياى آنها را بكلّى به ما بسپار ! ما مى دانيم كه اگر نشانات فرمايشى را هم ببينند ، سخنان تو را نمى پذيرند ؛ و بعد ازين امكان ندارد كه آنها از سزاى ما خلاص شده به كدام طرف گريخته توانند « 6 » ؛ و نيز مى دانيم كه كدام افراد از اين مردم لايق آن اند كه فورا تباه كرده شوند ، و ابقاى كدام مردم قرين مصلحت است ؛ لهذا ، از اين فكر و انديشه صرف‌نظر بكن ، همه اينها در محاصرهء ما هستند ؛ ايشان بالآخر مسلمان خواهند شد .\r\n وَ ما جَعَلْنَا الرُّؤْيَا الَّتِي أَرَيْناكَ إِلَّا فِتْنَةً لِلنَّاسِ \r\nو نگردانيديم آن نمايش را كه به تو نموديم ، مگر امتحانى مردمان را ؛\r\nتفسير : مقصد « 7 » از نمايش ، نظارهء شب معراج است ؛ كه از بيان آن ، مردم مورد امتحان و آزمايش شدند « 8 » ؛ مؤمنان و صادقان آن را شنيدند و پذيرفتند ، و بى خردان آن را دروغ دانستند .\r\n\r\n\r\n","description":"","footnote":"\r\n( 1 ) . نشانه هاى مورد درخواست كفّار\r\n( 2 ) . براساس\r\n( 3 ) . مىتواند بيرون بشود ، باشد .\r\n( 4 ) . اصلا\r\n( 5 ) . نمى توانند برسانند .\r\n( 6 ) . به يك طرفى بتوانند بگريزند ؛\r\n( 7 ) . مقصود ، منظور\r\n( 8 ) . قرار گرفتند ؛\r\n","page_name":" 573 ","page_number":597},
  {"content":"\r\n\r\n وَ الشَّجَرَةَ الْمَلْعُونَةَ فِي الْقُرْآنِ \r\nو همچنين است درخت لعنت كرده شده در قرآن ؛\r\nتفسير : يعنى ، درخت زقّوم ، كه قرار « 1 » فرمودهء قرآن ، آن را دوزخيان خواهند خورد ؛ مؤمنين باور كردند ، امّا منكرين گفتند كه آيا در آتش دوزخ چگونه درخت سبز خواهد بود ؟ ! اين امر هم آزمايش و امتحان بود . ازين دو مثال قياس كنيد كه در باب تصديق و ايمان آوردن به خوارق ، طبائع اين مردم چه كيفيّت دارد !\r\n وَ نُخَوِّفُهُمْ فَما يَزِيدُهُمْ إِلَّا طُغْياناً كَبِيراً  ( 60 )\r\nو مى ترسانيم ايشان را ، پس نمى افزايد تخويف ايشان را مگر سركشى بزرگ ؛\r\nتفسير : دل هاى كسانى كه از خوف خدا خالى باشد ، از تخويف نمى ترسند ؛ بلكه بر شرارتشان مى افزايد . اميد كردن اينكه نشانه ها و علامات درخواستى خود را ديده ايمان بياورند و حق را قبول كنند ، بى جا مى باشد .\r\n وَ إِذْ قُلْنا لِلْمَلائِكَةِ اسْجُدُوا لِآدَمَ فَسَجَدُوا إِلَّا إِبْلِيسَ قالَ أَ أَسْجُدُ لِمَنْ خَلَقْتَ طِيناً  ( 61 )\r\nو ياد كن چون گفتيم مر فرشتگان را : سجده كنيد آدم را ! پس سجده كردند ، مگر ابليس ؛ گفت : آيا سجده كنم كسى را كه آفريدى از گل ؟ !\r\nتفسير : اين قصّه در چندين جاى آمده . در اينجا ، تنبيه كرده شده است كه حكم خداوندى را بى چون و چرا پذيرفتن كار فرشتگان ، و در آن شبهه پيدا كردن عمل شيطان است ؛ كه اين كفّار هم رفتار آن مردود را تعقيب مى كنند ، و در هر مسئله كج‌بحثى ها مى نمايند ! بايد دانست كه عاقبت ايشان هم مانند\r\n\r\n\r\n","description":"","footnote":"\r\n( 1 ) . بنابه\r\n","page_name":" 574 ","page_number":598},
  {"content":"\r\n\r\nابليس لعين خواهد بود .\r\n قالَ أَ رَأَيْتَكَ هذَا الَّذِي كَرَّمْتَ عَلَيَّ لَئِنْ أَخَّرْتَنِ إِلى يَوْمِ الْقِيامَةِ لَأَحْتَنِكَنَّ ذُرِّيَّتَهُ إِلَّا قَلِيلًا  ( 62 )\r\nگفت ( ابليس ) : ديگرباره خبر ده مرا كه اين را گرامى كردى بر من ؟ ! اگر مهلت دهى مرا تا روز قيامت ، البتّه از بيخ بركنم اولاد او را ؛ مگر اندكى !\r\nتفسير : جمع قليلى را گذاشته ، باقى همه را مسخّر خود مى نمايم ؛ مثلى كه « 1 » اسپ « 2 » را لگام نموده تحت تصرّف مى آورند ! پس كسى كه در مقابل من اين قدر ناتوان باشد ، او را بر من فضيلت دادن چطور جايز و مناسب مى باشد ؟ !\r\n قالَ اذْهَبْ فَمَنْ تَبِعَكَ مِنْهُمْ فَإِنَّ جَهَنَّمَ جَزاؤُكُمْ جَزاءً مَوْفُوراً  ( 63 )\r\nخدا فرمود : برو ؛ پس هركسى كه پيروى تو كند از ايشان ، پس ( هر آئينه ) دوزخ سزاى همهء شماست ؛ سزاى كامل !\r\nتفسير : يعنى ، برو هرچه مى توانى بكن ! براى تو و رفقاى تو محبس آماده و تيار « 3 » است .\r\n\r\n\r\n","description":"","footnote":"\r\n( 1 ) . مثل اينكه ، مانند آنكه\r\n( 2 ) . اسب\r\n( 3 ) . مهيّا ، تدارك شده\r\n","page_name":" 575 ","page_number":599},
  {"content":"\r\n\r\n وَ اسْتَفْزِزْ مَنِ اسْتَطَعْتَ مِنْهُمْ بِصَوْتِكَ \r\nو از جا بجنبان هركه را توانى از ايشان به آواز خود ؛\r\nتفسير : مقصد « 1 » از صوت و آوازى كه شيطان انسان را به طرف عصيان خدا طلب مىكند ، وسوسه انداختن اوست ؛ و مزامير ( ساز و سرود ) هم در آن داخل مى باشد .\r\n وَ أَجْلِبْ عَلَيْهِمْ بِخَيْلِكَ وَ رَجِلِكَ \r\nو بيار ( برانگيز ) بر ايشان سواران خود را ، و پيادگان خود را ؛\r\nتفسير : يعنى ، تمام قوّت خود را به كار بينداز ، و به قوّت كامل خود لشكر خود را حركت بده ؛ كسانى كه از جن و انس در معصيت و نافرمانى او تعالى كوشش مى كنند ، همگى سوار و پيادهء شيطان مى باشند .\r\n وَ شارِكْهُمْ فِي الْأَمْوالِ وَ الْأَوْلادِ \r\nو شريك شو با ايشان در اموال و فرزندان ؛\r\nتفسير : هيچ آرزو و آرمانى در دلت باقى نماند . آنها را به هر طريقى كه مى خواستى برانگيز ، تا در مال و اولاد خود سهم تو را مقرّر كنند ؛ يعنى اين چيزها را به طريق ناجايز به دست آرند ، و در كارهاى ناجايز صرف كنند .\r\n وَ عِدْهُمْ وَ ما يَعِدُهُمُ الشَّيْطانُ إِلَّا غُرُوراً  ( 64 )\r\nو وعده ده ايشان را ؛ و وعده نمى دهد ايشان را شيطان مگر فريب .\r\nتفسير : از باغ هاى رنگارنگى كه شيطان نشان مىدهد فريب خوردن كار احمقان است ؛ چه همه وعده هاى او از راه شيطنت و فريبكارى است ؛ چنان كه خودش اقرار مىكند :  « وَ وَعَدْتُكُمْ فَأَخْلَفْتُكُمْ » \r\n\r\n\r\n","description":"","footnote":"\r\n( 1 ) . مقصود ، منظور\r\n","page_name":" 576 ","page_number":600},
  {"content":"\r\n\r\n( ابراهيم ، ركوع 4 ) .\r\n إِنَّ عِبادِي لَيْسَ لَكَ عَلَيْهِمْ سُلْطانٌ وَ كَفى بِرَبِّكَ وَكِيلًا  ( 65 )\r\n( هر آئينه ) بر بندگان من نيست ترا برايشان هيچ حكومت ( قدرت ) ، و پس كافيست پروردگار تو كارساز .\r\nتفسير : كسانى كه بر خدا ( ج ) توكّل و اعتماد كنند . خداوند كارسازى ايشان را مى نمايد ؛ و از دام فريب شيطان ايشان را مى كشد « 1 » .\r\n رَبُّكُمُ الَّذِي يُزْجِي لَكُمُ الْفُلْكَ فِي الْبَحْرِ \r\nپروردگار شما آن است كه روان مىكند براى شما كشتى ها در دريا .\r\nتفسير : اين يك نمونه از قدرت و كارسازى خداوندى است كه آن را يك مشرك هم اقرار مى نمايد كه بدون خداى بزرگ و توانا ، هيچكس كارساز نيست .\r\nمصرع :\r\n « روزهاى عارضى كم زور مى باشد تمام . » \r\n لِتَبْتَغُوا مِنْ فَضْلِهِ \r\nتا طلب معيشت كنيد از فضل او ؛\r\nتفسير : « فضل » به معنى زيادتى ، و در قرآن اكثر « 2 » به معنى « رزق » مستعمل شده ، و طلب رزق مقصود بالتّبع ، و مطلب اصلى در عبادت مسلمان حصول « 3 » آخرت است .\r\n\r\n\r\n","description":"","footnote":"\r\n( 1 ) . كوچ مىدهد ، بيرون مى آورد .\r\n( 2 ) . غالبا\r\n( 3 ) . تحصيل ، به دست آوردن\r\n","page_name":" 577 ","page_number":601},
  {"content":"\r\n\r\n  إِنَّهُ كانَ بِكُمْ رَحِيماً ( 66 ) وَ إِذا مَسَّكُمُ الضُّرُّ فِي الْبَحْرِ ضَلَّ مَنْ تَدْعُونَ إِلَّا إِيَّاهُ فَلَمَّا نَجَّاكُمْ إِلَى الْبَرِّ أَعْرَضْتُمْ وَ كانَ الْإِنْسانُ كَفُوراً   ( 67 )\r\n( هرآئينه ) او هست بر شما مهربان .\r\nو چون برسد به شما سختى در دريا ، فراموش مىشود كسى را كه مى خوانيد ، مگر خدا ؛ پس چون خلاص ساخت شما را بسوى خشكى ، بازمى گرديد ؛ و هست آدمى بسيار ناسپاس .\r\nتفسير : به مجرّدى كه « 1 » از مصيبت خلاصى يابد ، محسن حقيقى را فراموش مىكند . اندكى قبل كه گرفتار امواج دريا بود ، خدا ( ج ) به يادش مى آمد ؛ امّا ، به مجرّدى كه به ساحل برآمد ، و از خطر جست ؛ بى فكر شده ، همه را فراموش مىكند . آيا ناسپاسى بيش ازين چه باشد ؟ !\r\n أَ فَأَمِنْتُمْ أَنْ يَخْسِفَ بِكُمْ جانِبَ الْبَرِّ \r\nآيا ايمن شده ايد از آنكه فروبرد شما را در جانبى از خشكى ؛\r\nتفسير : در ساحل بحر به زمين خشك فرومى برد ؛ چنان كه در اثر تكان زلزله زمين شق شود ، و مانند قارون در آن فرورويد . خلاصه اينكه هلاك كردن موقوف به موج‌هاى بحر نيست .\r\n أَوْ يُرْسِلَ عَلَيْكُمْ حاصِباً ثُمَّ لا تَجِدُوا  يا بفرستد بر شما باد تندى كه بر شما سنگ اندازد ؛ باز ، نيابيد\r\n\r\n\r\n","description":"","footnote":"\r\n( 1 ) . به مجرّد اينكه\r\n","page_name":" 578 ","page_number":602},
  {"content":"\r\n\r\n  لَكُمْ وَكِيلًا ( 68 ) أَمْ أَمِنْتُمْ أَنْ يُعِيدَكُمْ فِيهِ  \r\nبراى خود هيچ نگهبانى .\r\nآيا ايمن شده ايد از آنكه بازگرداند شما را در دريا ،\r\nتفسير : يعنى ، ضرورتى را برپا نمايد كه براى تكميل « 1 » آن ناچار به سفر دريائى محتاج شويد .\r\n تارَةً أُخْرى فَيُرْسِلَ عَلَيْكُمْ قاصِفاً مِنَ الرِّيحِ فَيُغْرِقَكُمْ بِما كَفَرْتُمْ ثُمَّ لا تَجِدُوا لَكُمْ عَلَيْنا بِهِ تَبِيعاً  ( 69 )\r\nبار ديگر ؛ پس بفرستد بر شما باد سختى را ؛ پس غرق گرداند شما را ، به سبب آنكه ناسپاسى كرديد ؛ باز ، نيابيد براى خود بر ما به آن ( غرق ) هيچ بازخواست كننده .\r\nتفسير : كسى از خدا ( ج ) بازخواست كرده نمى تواند « 2 » ، و كسى قدرت ندارد كه خون هاى مجرمين هلاك شده را حصول « 3 » كند .\r\n * وَ لَقَدْ كَرَّمْنا بَنِي آدَمَ وَ حَمَلْناهُمْ فِي الْبَرِّ وَ الْبَحْرِ وَ رَزَقْناهُمْ مِنَ الطَّيِّباتِ وَ فَضَّلْناهُمْ عَلى \r\nو ( هر آئينه ) بزرگ ساختيم فرزندان آدم را ، و برداشتيم ايشان را در بيابان و دريا ؛ و روزى داديم ايشان را از چيزهاى پاكيزه ؛ و فضل داديم ايشان را بر\r\n\r\n\r\n","description":"","footnote":"\r\n( 1 ) . تدارك ، چاره سازى\r\n( 2 ) . نمى تواند بازخواست بكند ،\r\n( 3 ) . احقاق ، خونخواهى\r\n","page_name":" 579 ","page_number":603},
  {"content":"\r\n\r\n كَثِيرٍ مِمَّنْ خَلَقْنا تَفْضِيلًا  ( 70 )\r\nبسيارى از آنچه آفريده ايم ، فضل دادنى .\r\nتفسير : انسان را حسن صورت ، نطق ، تدبير ، عقل ، و حواس ، عطافرمود ؛ كه به ذريعهء « 1 » آن مضارّ و منافع دنيوى و اخروى را فهميده ، و نيك و بد را تفريق كند . راه هاى ترقّى به هر طرف براى او باز است .\r\nمخلوقات ديگر را به اختيار و تصرّف خود آورده ، به كار خود مى اندازد . در خشكه « 2 » بر پشت حيوانات ( مانند اسپ « 3 » و غيره و يا در اقسام گارى ها ) سوارشده سفر مىكند ؛ و ابحار « 4 » را ذريعهء « 5 » كشتى ها و جهازات ، بى تكلّف مى پيمايد . از انواع و اقسام اطعمهء لذيذه ، البسه ، خانه ها و سامان آسايش دنيوى منتفع مىشود . اوّلين پدر نوع انسان ، يعنى آدم ( ع ) را خداى تعالى مسجود ملائكه گردانيد ، و آخرين پيغمبر آنها ، يعنى محمّد - عليه الصلاة و السلام - را سردار تمام مخلوقات ساخت . مقصود آنكه خداوند ( ج ) نوع انسان را از چندين حيثيّت عزّت و بزرگى داده بر ديگر مخلوقات خود فضيلت بخشيد . در ركوع ماقبل مذكور است كه شيطان نسبت به آدم ( ع )  « هذَا الَّذِي كَرَّمْتَ عَلَيَّ »  گفت ، و ملائكه به آدم سجده كردند ؛ و نيز سفر كردن بنى آدم به توسط كشتى در بحرها و درياها مذكور شده بود . مضمون اين آيت با مضامين مذكورهء فوق مربوطيّت « 6 » تام دارد .\r\nتنبيه : مفسّرين از مفاد اين آيت ، اين موضوع را قابل غور دانسته اند كه از بين ملائكه و بشر كدام افضل و كدام مفضول است ؛ ليكن ، انصاف اين است كه از اين آيت نمى توان به نتيجهء قطعى رسيد . رأى حنفيّه را اين طور نقل كرده اند كه رسل بشر از رسل ملائكه افضل مى باشند ، و امّا رسل ملائكه ( به استثناى پيغمبران ) بر تمام فرشتگان و آدميان فضيلت دارند ، و عامّهء فرشتگان را بر عوام الناس فضيلت است ؛ و اللّه اعلم .\r\n يَوْمَ نَدْعُوا كُلَّ أُناسٍ بِإِمامِهِمْ فَمَنْ أُوتِيَ كِتابَهُ \r\nروزى كه بخوانيم هر فرقه را با پيشواى ايشان ؛ پس هركه داده شود نامهء اعمال او\r\n\r\n\r\n","description":"","footnote":"\r\n( 1 ) . به واسطهء\r\n( 2 ) . در خشكى\r\n( 3 ) . اسب\r\n( 4 ) . بحرها ، درياها\r\n( 5 ) . به وسيلهء\r\n( 6 ) . ارتباط ، تناسب\r\n","page_name":" 580 ","page_number":604},
  {"content":"\r\n\r\n بِيَمِينِهِ فَأُولئِكَ يَقْرَؤُنَ كِتابَهُمْ \r\nبه دست راستش ؛ پس آن مردم بخوانند نامهء خود را ؛\r\nتفسير : درين جا ، ازين اعلام مقصود آن است كه در دنيا از حيث فطرت كه به انسان عزّت و فضيلت بخشيده شده بود ، آيا انسان آن را تا كدام اندازه محكم و استوار داشته ؛ و آيا چقدر مردم خواهد بود كه عزّ و شرف انسانى را پامال « 1 » نموده به خاك آميختند . خلاصه اينكه در روز قيامت هر فرقه به همراه چيزى حشر كرده مىشود كه در دنيا به پيروى و اتّباع آن مى پرداخت . مثلا ، مؤمنان با انبيا ، كتابها ، و رهبران دينى حشر مى شوند ؛ و كفّار به همراه رهزنان خود ، يعنى شياطين و معبودان دروغ كه در باب آنها فرموده است :  « وَ جَعَلْناهُمْ أَئِمَّةً يَدْعُونَ إِلَى النَّارِ »  ( القصص ، ركوع 4 ) محشور مى گردند ؛ و در حديث است « لتتّبع كل امّة ما كانت تعبد - الحديث » . در آن وقت نامهء اعمال تمام انسانها به آنها داده مىشود . اعمالنامهء « 2 » كسانى از پيش روى و در دست راست ايشان ، و از كسى از قفاى وى و در دست چپ او خواهد رسيد .\r\nگويا ، اين يك علامت حسّى براى مقبوليّت و يا مردوديّت شخص پنداشته مىشود . « اصحاب يمين » ( آنانى كه نامهء اعمال را بر دست راست مى گيرند ) كه در دنيا حق را پذيرفتند ، و بدين وسيله شرافت فطرى و كرامت انسانى را نگهداشتند ، و در دنيا هوشمندى را به كار برده ، و به سنجش و دقّت عمل نمودند ؛ در آخرت ، اين احتياط آنها نتيجهء نيك داد . در آن روز ؛ ايشان در خوشى و مسرّت بى انتها بوده ، و به كمال سرور و انبساط ، نامهء اعمال خود را خواهند خواند ، و به ديگران خواهند گفت :  « هاؤُمُ اقْرَؤُا كِتابِيَهْ »  ( الحاقّة ، ركوع 1 ) بيائيد كتاب مرا بخوانيد ! احوال دستهء ديگر يعنى « اصحاب شمال » را در آيت مابعد بيان فرموده است . بعضى از مفسّرين از كلمهء « امام » نامهء اعمال را مراد گرفته اند ؛ زيرا مردم به دنبال آن خواهند رفت .\r\n وَ لا يُظْلَمُونَ فَتِيلًا  ( 71 )\r\nو ستم كرده نشوند مقدار يك رشته .\r\nتفسير : به قدر تار باريكى كه در دانهء خرما مى باشد ، در آنجا ظلم و تفاوت نخواهد شد ؛ ثمرهء زحمت و عمل هر يكى كاملا ، بلكه زياده ، داده خواهد شد .\r\n\r\n\r\n","description":"","footnote":"\r\n( 1 ) . پايمال\r\n( 2 ) . نامهء اعمال\r\n","page_name":" 581 ","page_number":605},
  {"content":"\r\n\r\n وَ مَنْ كانَ فِي هذِهِ أَعْمى فَهُوَ فِي الْآخِرَةِ أَعْمى وَ أَضَلُّ سَبِيلًا  ( 72 )\r\nو هركه باشد در اين دنيا كور ، پس وى در آخرت نيز كور است ؛ و از راه دور تر افتاده ( خطاكننده تر است راه را ) .\r\nتفسير : چنان كه در اينجا از راه هدايت كور بود ؛ همانطور ، در آخرت از راه بهشت كور بوده ، و خيلى دور افتاده خواهد بود ( موضح الفرقان ) . اين بود ذكر « اصحاب شمال » در مقابل « اصحاب يمين » .\r\nبعضى مطلب  « وَ أَضَلُّ سَبِيلًا »  را اين طور گرفته اند كه در دنيا تلافى مافات امكان داشت ؛ در آخرت از آن خيلى دور افتادند ؛ زيرا ، در آنجا امكان تدارك و تلافى باقى نمى ماند .\r\n وَ إِنْ كادُوا لَيَفْتِنُونَكَ عَنِ الَّذِي أَوْحَيْنا إِلَيْكَ لِتَفْتَرِيَ عَلَيْنا غَيْرَهُ وَ إِذاً لَاتَّخَذُوكَ خَلِيلًا  ( 73 )\r\nو ( هر آئينه ) نزديك بودند كه به فريب بازدارند ترا از آنچه وحى فرستاديم بسوى تو ، تا دروغ بربندى بر ما غير آن را ؛ و آنگاه البتّه فراگيرند ترا دوست .\r\nتفسير : بعضى از كورها چنان شرير و مفسدند كه نه فقط خودشان به راه نمى آيند ، بلكه مى خواهند افراد بصير و هوشمند را نيز از راه بكشند « 1 » . بى حيائى و جسارت كفّار مكّه را بنگر كه مى خواهند ترا گرفتار دام فريب خود نمايند و احكامى را كه خداوند وحى فرستاده يك قسمت آن را به خاطر ايشان - معاذ اللّه - ترك دهى « 2 » و يا تبديل نمايى ! گاهى حكومت ، دولت و زن خوبرو را به تو عرضه مى كنند ؛ گاهى مى گويند : وقتى متابعت و پيروى تو را مى كنيم كه آن آيات را كه ردّ شرك و بت پرستى است از قرآن بيرون كنى ؛ اگر تو - العياذ باللّه - به فرض محال چنين ارتكاب مى كردى ، بى شك تو را دوست صميمى خود\r\n\r\n\r\n","description":"","footnote":"\r\n( 1 ) . بيرون ببرند .\r\n( 2 ) . ترك كنى ، واگذارى\r\n","page_name":" 582 ","page_number":606},
  {"content":"\r\n\r\nمى ساختند . ليكن جواب آن حضرت - صلّى اللّه عليه و سلّم - اين بود كه به خدا ( ج ) قسم است اگر ماه را فرودآورده در يك كف دست من ، و آفتاب را فرودآورده در كف دست ديگر من بگذاريد ، باز هم محمّد آن چيز را ترك دادنى « 1 » نيست ؛ كه خداوند ( ج ) وى را به آن مأمور و موظّف فرموده است ؛ تا آنكه كار خود را به تكميل رساند ، و يا در اين راه از سر بگذرد .\r\n دست از طلب ندارم تا كام من برآيد * يا جان رسد به جانان يا جان ز تن برآيد \r\n وَ لَوْ لا أَنْ ثَبَّتْناكَ لَقَدْ كِدْتَ تَرْكَنُ إِلَيْهِمْ شَيْئاً قَلِيلًا  ( 74 )\r\nو اگر نه آن بودى كه ثابت داشتيم ترا ، ( هر آئينه ) نزديك بودى كه ميل كنى بسوى ايشان ، ميلى اندك .\r\nتفسير :  « تَرْكَنُ »  مشتق است از « ركون » كه به معنى خميدن جزئى و ميلان خفيف دل است ، و به آن  « شَيْئاً قَلِيلًا »  افزوده شد ؛ درينجا مراد آن از « ادنى » به « ادنى ترين » مىشود ؛ پس  « لَقَدْ كِدْتَ »  را كه فرموده ، وقوع آن را زياده تر مى كاهد ؛ يعنى ، اگر چنين نبودى كه تو پيغمبر معصوم هستى ، و حق تعالى صيانت عصمت تو را به فضل خاص خود مىكند ؛ در اثر فريب اين اشرار ، نزديك بود كه اندكى بدان طرف مائل شوى ؛ مگر « 2 » تكفّل عصمت انبيا را پروردگار آنها كرده است ؛ ازين رو ، اندك ميلان خفيف هم از تو ظهور نكرد . ازين برمى آيد كه در ذات پيغمبر اكرم ( ص ) قوّهء فطرى تقوى چقدر متين و تزلزل ناپذير بود .\r\n إِذاً لَأَذَقْناكَ ضِعْفَ الْحَياةِ وَ ضِعْفَ الْمَماتِ ثُمَّ لا تَجِدُ لَكَ عَلَيْنا نَصِيراً  ( 75 )\r\nآنگاه هر آئينه مى چشانيديم ترا دو چند ( عذاب ) زندگانى و دو چند ( عذاب ) مرگ ؛ باز ، نمى يافتى براى خود بر ما ( بر دفع عذاب ما ) مددگار .\r\n\r\n\r\n","description":"","footnote":"\r\n( 1 ) . ترك كردنى ، ترك كننده\r\n( 2 ) . ليكن\r\n","page_name":" 583 ","page_number":607},
  {"content":"\r\n\r\nتفسير : به ذريعهء « 1 » اين كلمات هم به اشار ، نهايت لطيف فضل و شرف آن حضرت ( ص ) بيان شده است . طورى كه انعامات مقرّبين بسياربزرگ و زياد مى باشد ، به همان قرار ، در اثر اندك ترين سهو و كوتاهى عتاب هم زياد مى باشد .\r\n چو محرم شدى جان من هوش دار * كه محرم به يك نقطه مجرم شود \r\nچنان كه به ازواج مطهّرات فرمود :  « يا نِساءَ النَّبِيِّ مَنْ يَأْتِ مِنْكُنَّ بِفاحِشَةٍ مُبَيِّنَةٍ يُضاعَفْ لَهَا الْعَذابُ ضِعْفَيْنِ »  ( الاحزاب ، ركوع 4 ) . بنابرآن « 2 » ، وانمود كرد كه مرتبهء آن حضرت ( ص ) فوق العاده بلند است ؛ اگر به فرض محال ، ادنى ترين سهوى هم از وى سرزند ، بايد در دنيا و برزخ و آخرت دوچند عذاب بچشد !\r\nبر هر مؤمن و مسلمان لازم است كه درحين تلاوت اين آيات دو زانو بنشيند ، و با خوف و خشيت انتهائى در شأن جلال و جبروت حق تعالى غور كند ، و كلمات آن حضرت ( ص ) را بخواند : « اللهم لا تكلنى الى نفسى طرفة عين » ( خداوندا ، يك چشم زدن « 3 » هم مرا به نفس خودم بازمگذار « 4 » ؛ يعنى ، محض « 5 » در حفاظت و كفالت خودت نگهدارى فرما .\r\n وَ إِنْ كادُوا لَيَسْتَفِزُّونَكَ مِنَ الْأَرْضِ لِيُخْرِجُوكَ مِنْها وَ إِذاً لا يَلْبَثُونَ خِلافَكَ إِلَّا قَلِيلًا  ( 76 )\r\nو ( هرآئينه ) نزديك بودند ( مى خواستند ) كه بلغزانند ترا از زمين ، تا ترا بيرون كنند از آنجا ؛ و آنگاه درنگ نكنند پس از تو مگر اندكى .\r\nتفسير : مى خواهند كه ترا دلتنگ و پريشان ساخته ، از مكّه بكشند « 6 » ؛ ليكن آنها بايد بدانند كه اگر\r\n\r\n\r\n","description":"","footnote":"\r\n( 1 ) . به واسطهء\r\n( 2 ) . بنابراين ،\r\n( 3 ) . يك چشم بر هم زدن ، يك پلك زدن\r\n( 4 ) . وامگذار ؛\r\n( 5 ) . فقط\r\n( 6 ) . كوچ دهند ، بيرون كنند ؛\r\n","page_name":" 584 ","page_number":608},
  {"content":"\r\n\r\nچنين كردند ، خودشان هم جز اندكى در اينجا زيست نمى توانند ؛ چنان كه همانطور هم شد ، يعنى ظلم و ستم اين مردم سبب هجرت آن حضرت ( ص ) گرديد . پس از آنكه رسول اللّه ( ص ) از مكّه هجرت فرمود ، تقريبا يك و نيم سال بعد ، سرداران بزرگ و نامور كفّار ، كه از خانه ها براى جنگ بيرون شدند ، در ميدان بدر با نهايت ذلّت هلاك گرديدند ؛ پنج يا شش سال بعد ، مكّه به تصرّف اسلام درآمد ، حكومت و شوكت كفّار تباه شد ، و بالآخر « 1 » بعد از گذشتن يك مدّت كم ، در مكّه و بلكه در تمام جزيرة العرب ، يك فرد هم مخالف پيغمبر ( ص ) باقى نماند .\r\n سُنَّةَ مَنْ قَدْ أَرْسَلْنا قَبْلَكَ مِنْ رُسُلِنا وَ لا تَجِدُ لِسُنَّتِنا تَحْوِيلًا  ( 77 )\r\n( مانند ) روش آنان كه فرستاده ايم ايشان را پيش از تو ، از پيغمبران ما ؛ و نخواهى يافت دستور ما را تبديلى .\r\nتفسير : طريق و روش ما دائما همين بوده است كه هر وقتى كه مردم پيغمبر خدا را نگذاشتند كه در قريه اى امرار حيات « 2 » نمايد ، خود اهالى آن قريه باقى نماندند .\r\n أَقِمِ الصَّلاةَ \r\nبرپا دار نماز را ؛\r\nتفسير : از فريب و تدابير آنها هيچ فكر و انديشه مكن . بسوى مالك خود متوجّه باش ، و نماز را به درستى قائم بدار . تعلّق مع اللّه چيزى است كه انسان را بر تمام مشكلات و نوائب غالب مى گرداند ؛  « وَ اسْتَعِينُوا بِالصَّبْرِ وَ الصَّلاةِ »  ( بقره - ركوع 5 ) .\r\n لِدُلُوكِ الشَّمْسِ إِلى غَسَقِ اللَّيْلِ \r\nاز وقت زوال آفتاب ، تا تاريكى شب ؛\r\n\r\n\r\n","description":"","footnote":"\r\n( 1 ) . بالاخره\r\n( 2 ) . گذران زندگى ، امرار معاش\r\n","page_name":" 585 ","page_number":609},
  {"content":"\r\n\r\nتفسير : اين [ آيت 
  ] چهار نماز را ، كه عبارت است از ظهر ، عصر ، مغرب و عشا ، شامل است ، و اين عبارت با مسئلهء « جمع بين الصلاتين » ربطى ندارد ؛ و اگر ازين آيت استنباط جمع شود ، نه تنها دو ، بلكه مشروعيّت جمع كردن چهار وقت نماز از آن خواهد برآمد . البتّه به شرط داشتن ذوق صحيح مى توان استنباط كرد كه در ظهر تعجيل ، و در عشا تأخير مستحب مى باشد ؛ الّا لعارض .\r\n وَ قُرْآنَ الْفَجْرِ \r\nو ( بخوان ) قرآن فجر را ( نماز صبح را ) ؛\r\nتفسير : يعنى ، در نماز فجر . شايد در تعبير نماز فجر به  « قُرْآنَ الْفَجْرِ »  اشاره به تطويل قرائت در نماز صبح باشد .\r\n إِنَّ قُرْآنَ الْفَجْرِ كانَ مَشْهُوداً  ( 78 )\r\nهر آئينه قرآن خواندن فجر مى باشد مشاهده شده .\r\nتفسير : در حديث است كه در وقت صبح و عصر فرشتگان شب و روز تبديل مى شوند ؛ لهذا ، در اين وقت ، فرشتگان ليل و نهار يك جا مى شوند ؛ قرائت و نماز ما در حضور آنها به عمل خواهد آمد كه موجب مزيد بركت و سكينه است ؛ آن وقت ، فرشتگانى كه بالا مى روند ، به حضور خدا ( ج ) شهادت مى دهند كه در وقت رفتن بندگان تو را در نماز ديديم ، و آنگاه كه برگشتيم هم در آن كار مصروف بودند . علاوه برين ، در وقت صبح حضور قلب و جمعيّت خاطر نسبتا زياده تر است .\r\n وَ مِنَ اللَّيْلِ فَتَهَجَّدْ بِهِ نافِلَةً لَكَ \r\nو پاره اى از شب ، پس بيدار باش به قرآن شب خيزى ؛ زياده شده مر تو را ؛\r\nتفسير : حضرت شاه صاحب ( رح ) مى نويسد : يعنى ، از خواب بيدار شده ( در تهجّد ) قرآن بخوان .\r\nاين حكم بيش از همه بر تو كرده ايم ؛ چه در نظر است كه براى تو از همه بلندتر مرتبه بدهيم .\r\n\r\n","description":"","footnote":"","page_name":" 586 ","page_number":610},
  {"content":"\r\n\r\n عَسى أَنْ يَبْعَثَكَ رَبُّكَ مَقاماً مَحْمُوداً  ( 79 )\r\nنزديك است كه ايستاده كند ترا پروردگار تو به مقام محمود .\r\nتفسير : « مقام محمود » مقام شفاعت عظمى است . وقتى كه هيچ‌يك از پيغمبران سخن زده نخواهند توانست « 1 » ، آن حضرت ( ص ) به حضور خداى تعالى عرض نموده ، مردم را از رنج و زحمت خلاص خواهد كرد . آن وقت بر زبان هركسى توصيف « 2 » آن حضرت ( ص ) جارى مىشود ، و خداوند هم آن حضرت را توصيف مى فرمايد « 3 » . گويا ، در آن وقت ، شأن « محمّديت » كاملا به ظهور خواهد رسيد .\r\nتنبيه : تفسير « مقام محمود » در احاديث صحيحه آمده است ، و در بخارى و مسلم و ديگر كتب حديث بيان « شفاعت كبرى » مفصّلا مرقوم است . شارحين ، ده قسم شفاعت را براى آن حضرت ( ص ) ثابت كرده اند ؛ در « فتح البارى » ملاحظه شود .\r\n وَ قُلْ رَبِّ أَدْخِلْنِي مُدْخَلَ صِدْقٍ وَ أَخْرِجْنِي مُخْرَجَ صِدْقٍ \r\nو بگو : اى پروردگار من ، درآر مرا درآوردن پسنديده ؛ و بيرون آر مرا بيرون آوردن پسنديده ؛\r\nتفسير : در جائى كه اراده دارى مرا برسانى ( مثلا در مدينه ) به نهايت آبرو و خوبى و طريقهء نيكو برسان ؛ تا سخن حق بلند گردد ، و از جائى كه مى خواهى مرا بيرون آرى ( مثلا از مكّه ) آن هم به آبرو و خوبى و وجه حسن به عمل آيد ؛ تا دشمن ذليل و خوار ، و دوست شاد و مسرور گردد ، و به هر صورت ، بايد صدق ، فاتح و غالب ؛ و دروغ ، شرمسار و سرنگون شود .\r\n\r\n\r\n","description":"","footnote":"\r\n( 1 ) . نخواهند توانست حرف بزنند ، صحبت كنند ،\r\n( 2 ) . مدح و ثنا و ستايش\r\n( 3 ) . ستايش مى فرمايد .\r\n","page_name":" 587 ","page_number":611},
  {"content":"\r\n\r\n وَ اجْعَلْ لِي مِنْ لَدُنْكَ سُلْطاناً نَصِيراً  ( 80 )\r\nو بده براى من از نزد خود قوّتى يارى دهنده .\r\nتفسير : غلبه و تسلّطى عطا كن كه به آن « 1 » امداد و نصرت تو شامل باشد ، تا حق برترى و تمكين يابد و معاندين ذليل و پست شوند . هر قانونى كه در دنيا باشد ، خواه سماوى يا ارضى ، براى تنفيذ آن لازم است كه تا اندازه اى امداد حكومت شامل حال باشد . كسانى كه دلائل و براهين را مى شنوند ، و حق مانند آفتاب بر اوشان « 2 » واضح مىشود ، امّا باز هم بر ضدّ و عناد خود قائم باشند ، ضرر و فساد آنها را تنها امداد حكومت بازداشته مىتواند « 3 » . بنابرآن « 4 » ، در سورهء حديد فرمود :  « لَقَدْ أَرْسَلْنا رُسُلَنا بِالْبَيِّناتِ وَ أَنْزَلْنا مَعَهُمُ الْكِتابَ وَ الْمِيزانَ لِيَقُومَ النَّاسُ بِالْقِسْطِ وَ أَنْزَلْنَا الْحَدِيدَ فِيهِ بَأْسٌ شَدِيدٌ وَ مَنافِعُ لِلنَّاسِ  - الآية » ( حديد ، ركوع 3 ) .\r\n وَ قُلْ جاءَ الْحَقُّ وَ زَهَقَ الْباطِلُ إِنَّ الْباطِلَ كانَ زَهُوقاً  ( 81 )\r\nو بگو : آمد حق ، و نابود شد باطل ؛ هر آئينه باطل هست نابودشونده .\r\nتفسير : اين پيشگوئى عظيم الشان در مكّه شده ، كه در آنجا ظاهرا هيچ‌گونه سامان « 5 » غلبهء حق موجود نبود . يعنى : بگو قرآن كريم كه مؤمنين را بشارت ها مىدهد ، و باطل را نابود مىكند ، در رسيد ؛ پس بدانيد كه اكنون دين حق غالب گرديد ، و كفر نه تنها از مكّه بلكه از تمام عرب « 6 » گريخت .\r\nدر حديث است كه چون پيغمبر ( ص ) در مكّه فاتحانه داخل شد ، به دور كعبه سه صد و شصت « 7 » بت گذاشته شده بود ؛ آن حضرت ( ص ) با چوبى كه در دست مباركش بود بر سر هر يكى مى كوفت و\r\n\r\n\r\n","description":"","footnote":"\r\n( 1 ) . با آن ، به كمك آن\r\n( 2 ) . ايشان\r\n( 3 ) . مىتواند بازدارد .\r\n( 4 ) . بنابراين ،\r\n( 5 ) . مقدّمات ، زمينه ، وسائل\r\n( 6 ) . عربستان\r\n( 7 ) . سيصد و شصت\r\n","page_name":" 588 ","page_number":612},
  {"content":"\r\n\r\nمى فرمود :  « جاءَ الْحَقُّ وَ زَهَقَ الْباطِلُ ، إِنَّ الْباطِلَ كانَ زَهُوقاً  ؛  وَ ما يُبْدِئُ الْباطِلُ وَ ما يُعِيدُ » .  در اثر آن ، هر يكى سرنگون شده مى افتاد ؛ بدين گونه يكى از پيشگوئى هاى قرآن عظيم الشان به ظهور رسيد ؛ و راجع به دوّم ، اعلان شد كه كفرى كه از كعبه فرار نموده است ، در آينده هيچ وقت باز نخواهد آمد ؛ و الحمد للّه على ذلك .\r\n وَ نُنَزِّلُ مِنَ الْقُرْآنِ ما هُوَ شِفاءٌ وَ رَحْمَةٌ لِلْمُؤْمِنِينَ وَ لا يَزِيدُ الظَّالِمِينَ إِلَّا خَساراً  ( 82 )\r\nو فرومى آريم از قرآن آنچه وى شفاست و رحمت است مسلمانان را ؛ و نمى افزايد ستمگاران را مگر زيان .\r\nتفسير : مثلى كه « 1 » به آمدن حق باطل مى گريزد ؛ همانطور ، « 2 » از آيات قرآن كه تدريجا نازل مىشود ، امراض روحانى دور مى گردد ؛ و از دل ها عقايد باطله و اخلاق ذميمه و شكوك و شبهات محو و نابود شده ، صحّت باطنى حاصل مى گردد . بلكه بسا اوقات از تأثير مبارك آن ، صحّت بدنى هم به دست مى آيد ؛ چنان كه در روح المعانى و زاد المعاد و غيره حكمت و تجربه آن بيان شده است .\r\nبه هرحال ، كسانى كه ايمان بياورند ، و اين نسخهء شفا را استعمال كنند ؛ از تمام امراض قلبى و روحى نجات يافته ، به رحمت مخصوص خداوندى و نعمت هاى ظاهرى و باطنى سرافراز خواهند شد . البتّه مريضى كه دشمن جان خود باشد ، و به طبيب و علاج دشمنى كند ، ظاهر است هر قدرى كه از علاج و دوا نفرت كرده دورى گزيند ، همان قدر زيان خواهد كرد ؛ زيرا ، به امتداد زمان مرض او مهلك شده مى رود « 3 » ، و بالآخر « 4 » سبب هلاك مى گردد . اين آفت از طرف قرآن نيست ، بلكه از جانب خود مريض ظالم مى باشد ؛ كما قال اللّه تعالى :  « وَ أَمَّا الَّذِينَ فِي قُلُوبِهِمْ مَرَضٌ فَزادَتْهُمْ رِجْساً إِلَى رِجْسِهِمْ وَ ماتُوا وَ هُمْ كافِرُونَ »  ( توبه ، ركوع 16 ) .\r\n\r\n\r\n","description":"","footnote":"\r\n( 1 ) . مثل اينكه ، مانند آنكه\r\n( 2 ) . به واسطهء\r\n( 3 ) . مهلك تر و مهلك تر مىشود ،\r\n( 4 ) . بالاخره\r\n","page_name":" 589 ","page_number":613},
  {"content":"\r\n\r\n وَ إِذا أَنْعَمْنا عَلَى الْإِنْسانِ أَعْرَضَ وَ نَأى بِجانِبِهِ وَ إِذا مَسَّهُ الشَّرُّ كانَ يَؤُساً  ( 83 )\r\nو چون انعام كنيم بر انسان ، روبگرداند و پهلو ته كند ؛ و چون رسد به وى شرّ ، باشد نااميد .\r\nتفسير : انسان احوال عجيبى دارد ، كه خداى تعالى به فضل و رحمت خود به او نعمت ها ارزانى مى فرمايد ، و ليكن او ناسپاسى مىكند . هر قدرى كه به عيش و آرامى نائل گردد ، همان قدر از منعم حقيقى غفلت « 1 » ، و اعراض او زياده مى گردد ، و از فرايض بندگى پهلو ته كرده ، مى خواهد كه بكلّى از او كناره گيرد . باز ، وقتى كه روز بد و مشكلات اندكى برو وارد مىشود ، دفعتا نااميد و مأيوس مى گردد . گويا ، در هر دو حالت از خدا ( ج ) بى تعلق مى باشد ؛ گاهى بنابر غفلت ، و گاهى از سبب مأيوسى ؛ نعوذ باللّه من كلا الحالين . اين مضمون را غالبا « 2 » از اين سبب بيان فرمود كه بسيارى مردم قدر قرآن را كه بزرگ‌ترين نعمت خداوندى است ، نمى شناسند ؛ بلكه از پذيرفتن آن اعراض نموده و پهلو ته مى كنند ؛ باز ، وقتى كه نتيجهء بد اين كفران نعمت و اعراض و انكار پيش رويشان بيايد ، آن وقت بكلّى مأيوس گرديده ، از هيچ طرف شعاع اميدى به نظرشان نخواهد رسيد .\r\n قُلْ كُلٌّ يَعْمَلُ عَلى شاكِلَتِهِ فَرَبُّكُمْ أَعْلَمُ بِمَنْ هُوَ أَهْدى سَبِيلًا  ( 84 )\r\nبگو : هركسى كار مىكند بر طريقهء خود ؛ پس پروردگار شما داناتر است به آنكه وى يابنده تر بود راه را .\r\nتفسير : هر كافر و مؤمن ، معرض و مقبل ، بر طريقه و نيّت و طبيعت و مذهب خود روان مى باشد .\r\n\r\n\r\n","description":"","footnote":"\r\n( 1 ) . غفلت مىكند ، غافل مىشود ،\r\n( 2 ) . ظاهرا\r\n","page_name":" 590 ","page_number":614},
  {"content":"\r\n\r\nبايد به يادشان باشد كه از علم محيط خداى تعالى عمل هيچ‌كس بيرون شده نمى تواند . خدا ( ج ) طريق عمل و حركات و سكنات هريك را دائما مى بيند ، و خوبى و بدى هر فرد را ذرّه ذره مىداند ؛ بنابرآن « 1 » ، با هريك موافق اعمال وى معامله مىكند .\r\n وَ يَسْئَلُونَكَ عَنِ الرُّوحِ \r\nو مى پرسند ترا از روح ؛\r\nتفسير : روح انسان چه چيز است ؟ و ماهيّت و حقيقت آن چيست ؟ اين سؤال را - قرار « 2 » روايت صحيحين - يهود مدينه براى امتحان از آن حضرت ( ص ) كرده بودند ؛ و از روايات سير معلوم مىشود كه در مكّه قريش به مشورهء يهود اين سؤال را كردند . از همين سبب ، اختلاف است كه اين آيت مكّى است يا مدنى . ممكن است نزول آن مكرّر بوده باشد ؛ و اللّه اعلم .\r\nدرين جا ، از درج اين سؤال مقصود اين خواهد بود كه اين مردم از چيزهائى كه فهميدن آن را ضرورت دارند ، اعراض ؛ و در مسائل غيرضرورى از روى تعنّت و عناد ، مجادله مى كنند ؛ و ضرورت اين بود كه از روح وحى قرآنى زندگى باطنى را به دست مى آوردند ، و ازين نسخهء شفا استفاده مى كردند :  « وَ كَذلِكَ أَوْحَيْنا إِلَيْكَ رُوحاً مِنْ أَمْرِنا »  ( شورى ، ركوع 5 )  « يُنَزِّلُ الْمَلائِكَةَ بِالرُّوحِ مِنْ أَمْرِهِ عَلى مَنْ يَشاءُ مِنْ عِبادِهِ »  ( نحل ، ركوع 1 ) ؛ مگر « 3 » آنها از بحث‌هاى معاندانه و بيهوده كجا فرصت مى يابند كه از قرآن استفاده كنند .\r\n« روح » چيست ؟ جوهر است يا عرض ؟ مادّى است يا مجرّد ؟ بسيط است يا مركّب ؟ نجات انسان به فهميدن اين گونه مسائل غامض و بى ضرورت موقوف نيست ، و نه اين مبحث با وظيفهء تبليغيّهء انبيا - عليهم السلام - تعلّق دارد . حكماى مشهور و فلاسفهء معروف تا به امروز حقيقت مادّه را هم دريافت نتوانسته اند « 4 » ؛ حال آنكه روح نسبت به مادّه چندين مراتب لطيف‌تر و خفى تر است . پس چه اميد است كه به حقيقت آن برسند . كسانى كه جهالت مشركين مكّه و اسرائيليّات يهود مدينه را مطالعه كرده اند مى دانند كه قومى كه سخنان معمولى و حقائق بسيار واضح را فهميده نمى توانند « 5 » ، آيا به حقيقت روح به كدام « 6 » استعداد و قابليّت رسيده مى توانند « 7 » ؟ !\r\n\r\n\r\n","description":"","footnote":"\r\n( 1 ) . بنابراين ،\r\n( 2 ) . بنابه\r\n( 3 ) . ليكن\r\n( 4 ) . نتوانسته اند دريابند ؛\r\n( 5 ) . نمى توانند بفهمند ،\r\n( 6 ) . با كدام\r\n( 7 ) . مى توانند برسند ؟ !\r\n","page_name":" 591 ","page_number":615},
  {"content":"\r\n\r\n تو كار زمين را نكو ساختى * كه بر آسمان نيز پرداختى \r\n قُلِ الرُّوحُ مِنْ أَمْرِ رَبِّي وَ ما أُوتِيتُمْ مِنَ الْعِلْمِ إِلَّا قَلِيلًا  ( 85 )\r\nبگو : روح از حكم پروردگار من است ؛ و داده نشده ايد از علم مگر اندكى .\r\nتفسير : در موضح الفرقان است كه يهود ، به غرض آزمايش ، آن حضرت ( ص ) را از روح پرسيدند ؛ ليكن خدا ( ج ) جواب حقيقى آن را تصريحا بيان نكرد ؛ زيرا ، لياقت و اهليّت فهميدن آن را نداشتند ، و علاوتا پيغمبران هم با پيروان خود چنين نكات و دقايق را نگفته اند . تنها اين قدر بايد دانست كه روح چيزى است كه چون به حكم خدا ( ج ) در بدن درآيد ، بدن زنده مى گردد ؛ و چون از بدن برآيد ، مى ميرد .\r\nتنبيه : در كلام خداوندى اعجاز عجيب است . آنچه در باب روح ايزد تعالى در اينجا فرموده ، مضمون ظاهرى آن براى عوام و افراد قاصر الفهم و يا معاندين كج‌رفتار كافى است ؛ ليكن در اعماق همين كلمات مختصر كه تعلّق به روح است « 1 » ، چنان حقايق بزرگى نهاده شده است كه تحقيق و تتبّع آن براى رهنمائى افكار بزرگترين عرفاء و دانشمندان به منزلهء چراغ هدايت به شمار مى رود .\r\nسلسلهء تحقيقاتى كه از قديم الايّام راجع به روح جريان دارد ، تا به امروز ختم نشده است ؛ و شايد ختم نشود . دعواى رسيدن به كنه و حقيقت اصلى روح ، چيزى است بسيار مشكل ؛ زيرا ، بسى از محسوسات است كه از دانستن حقيقت آن تاكنون علم انسانى عاجز مانده است . با اين همه ، به نظر من راجع به روح برين چند نظريهء ذيل از آيات قرآنيّه روشنى صريح مى افتد :\r\n1 ) در وجود انسان غيرازين جسم مادّى چيز ديگرى موجود است كه آن را « روح » گويند . روح چيزى است از « عالم امر » كه در اثر حكم و ارادهء الهى ( ج ) به وجود مى آيد :  « قُلِ الرُّوحُ مِنْ أَمْرِ رَبِّي » ؛   « خَلَقَهُ مِنْ تُرابٍ ثُمَّ قالَ لَهُ كُنْ فَيَكُونُ »  ( آل عمران ، ركوع 6 ) ؛  « ثُمَّ أَنْشَأْناهُ خَلْقاً آخَرَ »  ( المؤمنون ، ركوع 1 )  « إِنَّما قَوْلُنا لِشَيْءٍ إِذا أَرَدْناهُ أَنْ نَقُولَ لَهُ كُنْ فَيَكُونُ »  ( نحل ، ركوع 5 ) .\r\n\r\n\r\n","description":"","footnote":"\r\n( 1 ) . تعلّق به روح دارد ، متعلّق ( مربوط ) به روح است ،\r\n","page_name":" 592 ","page_number":616},
  {"content":"\r\n\r\n2 ) صفات روح ؛ كه عبارت از علم و شعور و غيره است تدريجا به كمال مى رسد ؛ و به اعتبار حصول « 1 » كمال ، بين ارواح تفاوت و فرق زياد موجود است ؛ حتّى در اثر تربيهء « 2 » خداوند ( ج ) يك روح به چنان مقام بلند مى رسد كه ديگر ارواح بدانجا قطعا رسيده نمى توانند ؛ و آن روح ، روح محمّدى ( ص ) است كه در حق آن گفته شده « به مقامى كه رسيدى نرسد هيچ نبى » يشير اليه اضافة الامر الى الرّب و الرّب الى ياء المتكلّم ، المراد به هاهنا محمد صلّى اللّه عليه و سلّم و قوله تعالى فيما بعد :  « قُلْ لَئِنِ اجْتَمَعَتِ الْإِنْسُ وَ الْجِنُّ عَلى أَنْ يَأْتُوا بِمِثْلِ هذَا الْقُرْآنِ لا يَأْتُونَ بِمِثْلِهِ » . \r\n3 ) مگر ، اين همه كمالات ذاتى روح نيست ؛ بلكه از طرف وهّاب حقيقى اعطا شده و محدود است .\r\nيدل عليه قوله تعالى :  « وَ ما أُوتِيتُمْ مِنَ الْعِلْمِ إِلَّا قَلِيلًا » ؛  فان العلم قد اتاه من مفيض آخر و هو قليل فى جنب علم اللّه تعالى ؛ كما قال تعالى :  « قُلْ لَوْ كانَ الْبَحْرُ مِداداً لِكَلِماتِ رَبِّي لَنَفِدَ الْبَحْرُ قَبْلَ أَنْ تَنْفَدَ كَلِماتُ رَبِّي  ( كهف ، ركوع 12 ) ؛  « وَ لَوْ أَنَّ ما فِي الْأَرْضِ مِنْ شَجَرَةٍ أَقْلامٌ وَ الْبَحْرُ يَمُدُّهُ مِنْ بَعْدِهِ سَبْعَةُ أَبْحُرٍ ما نَفِدَتْ كَلِماتُ اللَّهِ »  ( لقمان ، ركوع 3 ) ؛ و يدل على تحديد القدرة قوله تعالى فيما بعد ردّا لقولهم :  « لَنْ نُؤْمِنَ لَكَ حَتَّى تَفْجُرَ لَنا مِنَ الْأَرْضِ يَنْبُوعاً  - الآية » ( بنى اسرائيل ، ركوع 8 ) ؛  « قُلْ سُبْحانَ رَبِّي هَلْ كُنْتُ إِلَّا بَشَراً رَسُولًا »  ( بنى اسرائيل ، ركوع 10 ) . روح انسانى در علم و قدرت و غيره صفات « 3 » ، هرچند ترقّى كند ، و از تمام همجنسان خود گوى سبقت بربايد . باز هم صفات آن محدود مى ماند ، و مانند صفات بارى تعالى غيرمحدود نمى گردد . « آريه » كه يكى از فرق جديد مذهبى هندوان است ، روح را قديم و غيرمخلوق مى شمارند ؛ اين يك دليل بزرگى است در ردّ عقايد ايشان . بايد دانست كه روح كدام هستى « 4 » قديم نيست ، و نمى توان آن را غيرمخلوق شمرد ؛ چه ، اگر چنين مى بود ، بايد صفاتش محدود نمى گرديد .\r\n4 ) روح ، هرچند بسيار كامل باشد ، حق تعالى قدرت دارد هر وقتى كه بخواهد كمالات آن را سلب كند ؛ ليكن فضل و رحمت او تعالى تقاضاى آن را ندارد . يدل عليه قوله تعالى :   « وَ لَئِنْ شِئْنا لَنَذْهَبَنَّ بِالَّذِي أَوْحَيْنا إِلَيْكَ ثُمَّ لا تَجِدُ لَكَ بِهِ عَلَيْنا وَكِيلًا . إِلَّا رَحْمَةً مِنْ رَبِّكَ ، إِنَّ فَضْلَهُ كانَ عَلَيْكَ كَبِيراً »   .\r\nاگر اهل فهم و دانش كمى تأمّل كنند ، از نسق آيات مى توانند به همان نتيجه برسند كه ما آن را در چند اصل فوق بيان كرديم . درينجا ، محض « 5 » تشريح لفظ « عالم امر » ضرورى است ؛ چه ، از فهميدن آن اميد است كه براى حصول معرفت روح امداد كافى بدست آيد .\r\nلفظ « امر » در قرآن كريم در بسا مواقع « 6 » آمده ، و علما در تعيين معنى آن بحث كافى نموده اند ؛ ليكن\r\n\r\n\r\n","description":"","footnote":"\r\n( 1 ) . تحصيل\r\n( 2 ) . تربيت\r\n( 3 ) . ديگر صفات ،\r\n( 4 ) . هيچ موجودى\r\n( 5 ) . فقط\r\n( 6 ) . بسيارى موارد\r\n","page_name":" 593 ","page_number":617},
  {"content":"\r\n\r\nدرين موقع « 1 » ، فرض من آنست كه مردم را به آيت سورهء اعراف :  « أَلا لَهُ الْخَلْقُ وَ الْأَمْرُ »  ملتفت گردانم كه هرجا « 2 » « امر » در مقابل « خلق » آمده است . از آن نكته به اين نتيجه مى رسيم كه نزد خدا ( ج ) اين دو شق بكلّى جداگانه است ؛ يكى « خلق » ، و ديگرى « امر » . پس ، فرق اين هردو را از سياق آيات به آسانى فهميده مى توانيم . اوّل فرمود :  « إِنَّ رَبَّكُمُ اللَّهُ الَّذِي خَلَقَ السَّماواتِ وَ الْأَرْضَ فِي سِتَّةِ أَيَّامٍ »  ( اعراف ، ركوع 7 ) اين است « خلق » ؛ در بين آن « استواء على العرش » را تذكار داده كه شأن حكمرانى را ظاهر مىكند ؛ فرمود :\r\n « يُغْشِي اللَّيْلَ النَّهارَ يَطْلُبُهُ حَثِيثاً وَ الشَّمْسَ وَ الْقَمَرَ وَ النُّجُومَ مُسَخَّراتٍ بِأَمْرِهِ »  ( اعراف ، ركوع 7 ) اين مخلوقات را بر يك نظام معين و محكم روان نموده كه آن را تدبير و تصريف مى گويند ؛ اين است « امر » ؛  « اللَّهُ الَّذِي خَلَقَ سَبْعَ سَماواتٍ وَ مِنَ الْأَرْضِ مِثْلَهُنَّ يَتَنَزَّلُ الْأَمْرُ بَيْنَهُنَّ »  ( طلاق ، ركوع 2 ) .\r\nبايد دنيا را مثل يك فابريكهء « 3 » بزرگ بدانيد كه در آن انواع و اقسام ماشين ها نصب ، و به كار مشغول است . يكى رخت مى بافد ؛ ديگرى آرد مىكند ؛ آن يكى كتاب چاپ مى نمايد ؛ و آن ديگرى به شهر روشنى مى رساند ؛ و به ذريعهء آلهء « 4 » ديگر بادپكه روان است ؛ و غير ذلك . هر ماشين داراى چندين پرزه و اجزاء است كه غرض و وظيفهء ماشين را مدّنظر داشته ، به يك اندازهء معيّن ساخته شده ، و به جاى مناسب « 5 » نصب گرديده است ؛ سپس همه پرزه ها را به جاهاى معيّن « 6 » پيوست نموده و ماشين را تكميل « 7 » كردند . اخيرا ، از مخزن برق به طرف هر ماشين به ذريعهء « 8 » سيم هاى جداگانه « جريان برق » رها داده مىشود « 9 » ؛ در آن واحد ، ماشين هاى خاموش و ساكت مطابق ساختمان خود دور مى خورد و به كار مى افتد ؛ و برق ، هر ماشين و هر پرزه را بروفق ساختمان و غرض مخصوص آن مى چرخاند . حتّى كهربائيّه « 10 » قليل يا كثيرى كه به چراغها و قنديل ها مى رسد ، در آنجا رسيده ، هيئت و رنگ آنها را اختيار مىكند .\r\nازين مثال واضح مىشود كه كالبد ماشين را ساختن ، و تمام پرزه هاى آن را به صورت درست نصب نمودن ، يك سلسله وظايف و اعمالى است كه بعد از تكميل آن براى اينكه ماشين را چالان « 11 » كنند ، آوردن چيز ديگرى از مخزن آن حتمى و ضرورى است ؛ همين طور بدانيد كه خداوند ( ج ) اوّل تمام ماشين هاى آسمان و زمين را خلق نمود ( كه آن را « خلق » گويند ) ؛ هر پرزهء خرد و كلان را به اندازه و مقياس صحيح ساخت ( كه آن را « تقدير » خوانند ) : « قدره تقديرا » ؛ همه پرزه ها را باهم پيوست نموده ، ماشين را به صورت\r\n\r\n\r\n","description":"","footnote":"\r\n( 1 ) . در اين موضع ، در اين مورد ،\r\n( 2 ) . همه جا\r\n( 3 ) . كارخانهء\r\n( 4 ) . به وسيلهء آلت\r\n( 5 ) . در جاى مناسب\r\n( 6 ) . در جاهاى معيّن\r\n( 7 ) . كرده اند .\r\n( 8 ) . به واسطهء\r\n( 9 ) . راه داده مىشود ؛ سوق داده مىشود ؛\r\n( 10 ) . الكتريسيتهء\r\n( 11 ) . فعّال ، كارآمد\r\n","page_name":" 594 ","page_number":618},
  {"content":"\r\n\r\nصحيح ساخت ( كه آن را « تصوير » گويند ) :  « خَلَقْناكُمْ ثُمَّ صَوَّرْناكُمْ »  ( اعراف ، ركوع 2 ) ؛ تمام اين افعال در شق « خلق » مى آيد . پس ، ضرور بود كه هر ماشينى كه براى همان كار ساخته و پرداخته شده به كار انداخته شود ؛ بالآخر ، براى جريان يافتن و حركت دادن ماشين ، برق « امر الهى » رها داده شد « 1 » . شايد تعلّق و ارتباط آن با اسم « بارى ء » باشد :  « الْخالِقُ الْبارِئُ الْمُصَوِّرُ »  ( الحشر ، ركوع 3 ) ؛ و فى الحديث : « فلق الحبّة و برأ النّسمة » ؛ و فى سورة الحديد :  « مِنْ قَبْلِ أَنْ نَبْرَأَها »  اى النفوس ؛ كما هو مروى عن ابن عبّاس و قتادة و الحسن .\r\nخلاصه ، از آن جانب حكم صادر شد كه « حركت كن » ؛ فورا به حركت و رفتار آغاز نمود ؛ پس اين « امر » را فرمود :  « إِنَّما أَمْرُهُ إِذا أَرادَ شَيْئاً أَنْ يَقُولَ لَهُ كُنْ فَيَكُونُ »  ( يس ، ركوع 5 ) . در جاى ديگر ، بانهايت وضاحت « 2 » ، امر « كن » را بر خلق جسد مرتّب « 3 » كرده ، ارشاد مى فرمايد :  « خَلَقَهُ مِنْ تُرابٍ ثُمَّ قالَ لَهُ كُنْ فَيَكُونُ »  ( آل عمران ، ركوع 6 ) ؛ و بلكه از تتبّع ظاهر مىشود كه در قرآن كريم ، مضمون  « كُنْ فَيَكُونُ »  در هر موضع قرآن كه وارد شده ، عموما بعد از ذكر خلق و ابداع آمده است ؛ ازين رو ، استنباط مىشود كه خطاب كلمهء « كن » بعد از « خلق » به غرض تدبير و تصريف و غيره خواهد بود ؛ و اللّه اعلم .\r\nبه هرحال ، مى خواهم بگويم كه در اين موقع « 4 » ، « امر » به معنى « حكم » است ؛ و آن حكم همين است كه به كلمهء « كن » تعبير شده ؛ و « كن » از جنس كلامى است كه صفت قديمهء حق تعالى است . طورى كه ما تمام صفات خداوندى ( مثلا حيات ، سمع ، و بصر ، و غيره ) را بلاكيف تسليم مى كنيم « 5 » همانطور ، راجع به كلام اللّه و كلمة اللّه هم بايد همين مسلك را داشت .\r\nخلاصهء مطلب اين شد كه در اكثر موضع « 6 » در قرآن همراه « روح » كلمهء « امر » استعمال شده است ؛ مثلا :  « قُلِ الرُّوحُ مِنْ أَمْرِ رَبِّي »  ؛  « وَ كَذلِكَ أَوْحَيْنا إِلَيْكَ رُوحاً مِنْ أَمْرِنا »  ؛  « يُلْقِي الرُّوحَ مِنْ أَمْرِهِ عَلى مَنْ يَشاءُ مِنْ عِبادِهِ »  « 7 » ؛  « يُنَزِّلُ الْمَلائِكَةَ بِالرُّوحِ مِنْ أَمْرِهِ عَلى مَنْ يَشاءُ مِنْ عِبادِهِ »  « 8 » و پيش تر گذشت كه « امر » عبارت است از كلمهء « كن » يعنى آن كلام انشائى كه بدان وسيله تدبير و تصرّف مخلوقات به طريقه اى به عمل آيد كه بر آن غرض تكوين و ايجاد مرتّب « 9 » باشد . لهذا ، ثابت شد كه مبدأ « روح » صفت كلام الهى است ، و آن ما تحت صفت علم است . شايد از همين سبب در  « نَفَخْتُ فِيهِ مِنْ رُوحِي » *  آن را بسوى خود منسوب فرمود . نسبت « كلام » و « امر » با متكلّم و آمر ، نسبت « صادر » و « مصدور » مى باشد ؛ نه نسبت « خالق » و\r\n\r\n\r\n","description":"","footnote":"\r\n( 1 ) . راه داده شد . سوق داده شد .\r\n( 2 ) . وضوح ، صراحت\r\n( 3 ) . مترتّب ، موكول\r\n( 4 ) . در اين موضع ،\r\n( 5 ) . مى پذيريم ؛ قبول مى كنيم ؛\r\n( 6 ) . بيشتر مواضع\r\n( 7 ) . سورهء غافر ، آيهء 15 .\r\n( 8 ) . سورهء نحل ، آيهء 2 .\r\n( 9 ) . مترتّب\r\n","page_name":" 595 ","page_number":619},
  {"content":"\r\n\r\n« مخلوق » . از همين سبب ، در « الا له الخلق و الامر » ، « امر » را در مقابل « خلق » گذاشت .\r\nبلى ، ممكن است كه اين امر « كن » از بارى - تعالى شأنه - صادر شده ، و در لباس جوهر مجرّد ، و يا در صورت يك « ملك اكبر » و يا « روح اعظم » به ظهور برسد كه ذكر آن در بعض آثار شده است ؛ و ما مى توانيم آن را خزانهء « كهربائيّهء روحيّه » نام گذاريم . گويا ، از همين مقام ، امواج روح حيات به ذوى الارواح دنيا تقسيم مىشود ، و سيم هاى بى شمار « الارواح جنود مجنّدة » در همين جا ربط مى يابد . معهذا ، جريان برقى كه به طرف ماشين هاى بى شمار خرد و كلان رها داده شده « 1 » ، مطابق استعداد ماشين آن را حركت مىدهد ، و از ماشين بروفق ساختمان آن كار مى گيرد ؛ بلكه اين برق به چراغ ها و قنديل هائى كه مى رسد ، مناسب آنها رنگ و هيئت را به خود مى گيرد .\r\nامّا ، اين مسئله را بدين صورت بدانيد كه تمام عقلا برين متّفق اند كه اشكال و صورى كه ما در خواب مى بينيم ، بعض اوقات ، محض « 2 » خيالات خود ما مى باشد كه به اشكال دريا ، كوه ، شير ، و گرگ ، و غيره به نظر مى آيد . اينك محل غور و دقّت است كه خيالاتى كه اعراض اند ، و با دماغ قائم مى باشند ؛ چگونه جواهر و اجسام گشته ، و چه طور در آن لوازم و خواص اجسام پيدا شده است ؟ تا حدّى كه بعض اوقات از بينندهء خواب بعد از بيدارشدن هم آثار آن چيزها جدا نمى شود ؟ ! فى الحقيقت ، خداوند متعال براى هر انسان توسّط خواب هدايت بسيار بزرگ نصيب فرموده است . در قوّهء مصوّرهء انسان آن قدر قوّت نهاده است ، كه او مطابق استعداد و قابليّت خود ، خيالات غيرمجسّم را در كالبد جسمى درآورده ، و در آن همان خواص و آثار را به اذن خدا ( ج ) پيدا مىكند « 3 » كه به عالم بيدارى با اجسام وابسته بود ! باز ، لطف اين است كه آن خيالات از دماغ بينندهء خواب يك دقيقه هم جدا نشده ، وجود ذهنى آنها به همان حال قائم است .\r\nپس ، آيا ازين نمونهء حقير و كوچك اين قدر فهميده نمى توانيم « 4 » كه امر بى كيف « كن » قادر مطلق و مصوّر بر حق - جل جلاله - با آنكه او صفت قائمهء ذات بارى تعالى است ، در يك يا چندين صور متعددّه جلوه گر شود ؟ آن صورت ها را خواه ارواح و يا فرشتگان بگوئيم ، و يا به كدام « 5 » نام ديگر بخوانيم ؛ آن ارواح و ملائكه و غيره همه حادث‌اند ، و « امر الهى ( ج ) » به حال خود قديم باقى باشد . آثار امكان و حدوث و احكام ارواح و غيره محدود است ، و « امر الهى ( ج ) » از آنها برتر و پاك تر است ؛\r\nطورى كه هر صورت خياليّهء آتش كه به حالت خواب به نظر مى آيد ، در آن صورت ناريّه تمام آثار احراق ، سوزش و گرمى و غيره محسوس مى گردد ؛ حال آنكه اگر تصوّر آتش سال هاى دراز در دماغ ها\r\n\r\n\r\n","description":"","footnote":"\r\n( 1 ) . راه داده شده ، سوق داده شده ،\r\n( 2 ) . فقط ، منحصرا\r\n( 3 ) . پديدار مى گرداند ، پديد مى آورد\r\n( 4 ) . نمى توانيم بفهميم\r\n( 5 ) . هر\r\n","page_name":" 596 ","page_number":620},
  {"content":"\r\n\r\nموجود باشد ، يك ثانيه هم اين آثار محسوس نمى شود ! پس هيچ شك و شبهه نيست كه روح انسانى ( خواه جوهر مجرّد باشد ، و يا جسم لطيف نورانى ) مظهر « امر ربّى » است ؛ ليكن ، حتمى نيست كه تمام احكام و آثار « مظهر » بر « ظاهر » جارى باشد ؛ كما هو الظاهر .\r\nبايد دانست كه مقصود از تحرير فوق و تقديم مثال ها ، محض « 1 » اين است كه زمينه به صورت آسان و سهل و نزديك فهم باشد ؛ ورنه ، هيچ مثالى نيست كه برين حقايق غيبيّه - كماحقّه « 2 » - منطبق شود .\r\n اى برون از وهم و قال و قيل من * خاك بر فرق من و تمثيل من \r\nامّا راجع به اين مسئله كه روح جوهر مجرّد است ؛ چنان كه مذهب اكثر حكماى قديم و صوفيّه است ، و يا به تعبير جمهور اهل حديث و غيره كه آن را « جسم لطيف نورانى » گويند درين باره ، نزد من قول فيصل همان است كه حضرت بقيّة السّلف ، بحر العلوم ، علّامه سيّد انور شاه صاحب ( رح ) فرموده است كه قرار « 3 » كلمات عارف جامى ، درين موقع « 4 » ، سه چيز است : 1 ) جواهرى كه در آن مادّه و كمّيّت هردو باشد ، چون ابدان مادّيّهء ما 2 ) جواهرى كه در آن مادّه نيست و تنها كمّيّت است ، و صوفيّه آن را « اجسام مثاليّه » مى گويند 3 ) جواهرى كه از مادّه و كمّيّت هردو خالى باشد ، كه صوفيّه آن را « ارواح » و يا حكماء به نام « جواهر مجرّده » مى خوانند .\r\nچيزى را كه جمهور اهل شرع « روح » مى گويند ، نزديك صوفيّه « 5 » به « بدن مثالى » موسوم است كه در بدن مادّى حلول مىكند ، و مانند بدن مادّى داراى چشم ، گوش ، دست ، پا ، و غيره اعضا « 6 » مى باشد . اين روح گاهى از بدن مادّى جدا مىشود ، و درعين حال آن جدائى هم مىتواند كه يك نوع علاقهء مجهول الكيفيّت با بدن قائم داشته باشد ، و بدين وسيله بر بدن حالت موت طارى نمى شود .\r\nگويا ، به مدلول قول حضرت على - كرّم اللّه وجهه - كه بغوى در تفسير آيهء  « اللَّهُ يَتَوَفَّى الْأَنْفُسَ حِينَ مَوْتِها »  نقل كرده ، در آن وقت ، خود روح عليحده مى ماند ؛ مگر « 7 » شعاع او داخل جسد شده ، سبب بقاى حيات مى گردد ؛ چنان كه آفتاب از مسافهء لك ها ميل « 8 » راه ، به ذريعهء « 9 » اشعّهء خود زمين را گرم نگه مى دارد ؛ و يا مثلى كه « 10 » تصادفا امروز اخبار تلگرامى را خواندم كه درين نزديكى ها شعبهء هواپيمائى فرانس طيّارات « 11 » بى پيلوت را پروازداده ، تجارب خفيّه به عمل آورده اند كه نتايج آن قابل بسيار تعجّب است ؛ و هم خبر\r\n\r\n\r\n","description":"","footnote":"\r\n( 1 ) . فقط\r\n( 2 ) . كما هو حقّه ، چنان كه بايد و شايد\r\n( 3 ) . بنابه ، براساس\r\n( 4 ) . در اين موضع ، در اين موضوع ،\r\n( 5 ) . نزد صوفيّه\r\n( 6 ) . ديگر اعضا\r\n( 7 ) . ليكن\r\n( 8 ) . هزاران هزار ميل\r\n( 9 ) . به واسطهء\r\n( 10 ) . مثل آنكه\r\n( 11 ) . طيّاره هاى ، هواپيماهاى\r\n","page_name":" 597 ","page_number":621},
  {"content":"\r\n\r\nمىدهد كه درين اواخر يك طيّارهء مخصوص بم انداز « 1 » پرواز داده شده كه در آن هيچ شخص سوار نبود ، ليكن به ذريعهء « 2 » قوّهء بى سيم به منزل مقصود رسانده شد . اين طيّاره « 3 » در آن مقام بم ها « 4 » انداخت و باز به مركز عودت نمود . دعوى مى كنند كه به ذريعهء بى سيم ، كارى را كه طيّاره خودبه خود انجام داد ، طورى مكمّل « 5 » بود كه گويا به ذريعهء طيّاره ران « 6 » به عمل مى آيد !\r\nدر اين ايّام ، انجمن هائى كه در باب روح به حقيق مى كنند ، آنها بعضا چنين مشاهداتى را هم بيان كرده اند كه روح از جسم جدا بوده ، وقتى كه پاى روح مورد ضرب قرار داده شد ، تأثير آن بر پاى جسم مادّى ظاهر شد .\r\nبهرحال ، روحى را كه اهل شرع ثابت مى كنند ، صوفيّه از آن انكار ندارند « 7 » ؛ بلكه ايشان بالاتر و ما فوق آن روح مجرّد كدام روح ديگرى « 8 » را نيز قائل اند ؛ كه در آن هيچ استحاله نيست ، بلكه اگر براى آن روح مجرّد روح ديگر هم باشد ؛ و بالآخر « 9 » تمام سلسلهء كثرت جمع شود ، بر وحدت « امر ربّى » منته شود ؛ پس ضرورت انكار نيست . شيخ فريد الدين عطّار ( رح ) در منطق الطير فرموده است :\r\n هم ز جمله بيش و هم پيش از همه * جمله از خود ديده و خويش از همه \r\n جان نهان در جسم او در جان نهان * اى نهان اندر نهان اى جان جان \r\nاز مطالب فوق به اين نتيجه مى رسيم ، هرچيزى كه مخاطب « كن » واقع شد ، داراى روح حيات مىشود ؛ بدون شك و شبهه . من محض « 10 » همين را مى دانم كه هر نوعى از انواع مخلوق مطابق استعداد خودش زندگى قوى و يا ضعيف مى يابد ؛ يعنى ، براى هر كارى كه آن شى ء آفريده شده حكم « كن » به آن داده اند ؛ پس همين روح « حيات » اوست . تا آن زمان و حدّى كه آن چيز غرض ايجاد خود را تمام كند ، زنده مى باشد ؛ و هر قدرى كه از آن دور تر گرديده ، و معطّل شده برود ؛ همان قدر به « موت » نزديك ، و يا مرده گفته مىشود .\r\nهذا ما عندى ، و عند الناس ما عندهم ؛ و اللّه سبحانه و تعالى هو الملهم للصّواب .\r\n وَ لَئِنْ شِئْنا لَنَذْهَبَنَّ بِالَّذِي أَوْحَيْنا إِلَيْكَ ثُمَّ \r\nو اگر خواهيم ، ببريم آنچه را وحى فرستاده ايم بسوى تو ؛ باز\r\n\r\n\r\n","description":"","footnote":"\r\n( 1 ) . بمب افكن\r\n( 2 ) . به وسيلهء\r\n( 3 ) . هواپيما\r\n( 4 ) . بمب ها\r\n( 5 ) . كامل\r\n( 6 ) . به توسّط خلبان\r\n( 7 ) . منكر آن نيستند ؛\r\n( 8 ) . يك روح ديگرى\r\n( 9 ) . و بالاخره ،\r\n( 10 ) . فقط\r\n","page_name":" 598 ","page_number":622},
  {"content":"\r\n\r\n  لا تَجِدُ لَكَ بِهِ عَلَيْنا وَكِيلًا ( 86 ) إِلَّا رَحْمَةً مِنْ رَبِّكَ إِنَّ فَضْلَهُ كانَ عَلَيْكَ كَبِيراً   ( 87 )\r\nنيابى براى خود به نسبت وى بر ما كارسازى ؛\r\nليكن ( باقى گذاشتيمش ) به سبب رحم از جانب پروردگار تو ؛ ( هر آئينه ) فضل وى بر تو بزرگ است .\r\nتفسير : علم قرآن كه به تو داده شده است ؛ اگر خدا ( ج ) بخواهد ، به اندك زمان از پيش تو مى ستاند « 1 » ؛ باز ، هيچ‌كس آن را به تو داده نمى تواند « 2 » ؛ ليكن لطف و كرم او بر تو بسيار زياد است . از همين سبب ، اين نعمت عظمى را بر تو ارزانى فرمود ، و هيچ موجبى براى بازگرفتن آن از تو نيست ؛ محض « 3 » اظهار قدرت عظيمه مقصود است ، و اينكه روح هرچه كامل باشد ، تمام كمال آن موهوب و مستعار است ، نه ذاتى .\r\n قُلْ لَئِنِ اجْتَمَعَتِ الْإِنْسُ وَ الْجِنُّ عَلى أَنْ يَأْتُوا بِمِثْلِ هذَا الْقُرْآنِ لا يَأْتُونَ بِمِثْلِهِ وَ لَوْ كانَ \r\nبگو : اگر جمع شوند آدميان و جن ، بر آنكه بيارند مانند اين قرآن ؛ هرگز نيارند مانند آن ، و اگرچه باشد\r\n\r\n\r\n","description":"","footnote":"\r\n( 1 ) . از تو پس مى گيرد ؛\r\n( 2 ) . نمى تواند به تو بدهد ، پس بدهد ؛\r\n( 3 ) . فقط\r\n","page_name":" 599 ","page_number":623},
  {"content":"\r\n\r\n بَعْضُهُمْ لِبَعْضٍ ظَهِيراً  ( 88 )\r\nبعض ايشان بعضى را مددكار .\r\nتفسير : راجع به اعجاز قرآن پيش تر در چندين جا بحث شده است . درين خصوص ، رسالهء مطبوعهء جداگانهء مرا كه موسوم به « اعجاز القرآن » است مطالعه فرمائيد .\r\n وَ لَقَدْ صَرَّفْنا لِلنَّاسِ فِي هذَا الْقُرْآنِ مِنْ كُلِّ مَثَلٍ فَأَبى أَكْثَرُ النَّاسِ إِلَّا كُفُوراً  ( 89 )\r\nو ( هرآئينه ) گوناگون بيان كرديم براى مردمان در اين قرآن از هر مثال ؛ پس قبول نكرد بسيار مردمان مگر ناسپاسى را .\r\nتفسير : براى خيرخواهى و افادهء آنها ، مضامين عجيب و غريب به كرّات و مرّات ، در پيرايه هاى مختلف ، و عناوين گوناگون ، درين قرآن بيان مىشود . ليكن اكثر بى خردان قدر آن را نمى شناسند ؛ در عوض اينكه ممنون شوند ، ناسپاسى مى كنند .\r\n وَ قالُوا لَنْ نُؤْمِنَ لَكَ حَتَّى تَفْجُرَ لَنا مِنَ الْأَرْضِ يَنْبُوعاً  ( 90 )\r\nو گفتند : هرگز باور نداريم ترا ، تا آنكه جارى كنى براى ما از زمين چشمه اى ؛\r\nتفسير : يعنى ، از سرزمين مكّه . از اعجاز قرآن عاجز آمده ، به چنين فرمايش هاى بيهوده و\r\n\r\n","description":"","footnote":"","page_name":" 600 ","page_number":624},
  {"content":"\r\n\r\nبى معنى مى پردازند . خلاصه ، مقصود ايشان استفاده و انتفاع نبوده ، محض « 1 » از تعنّت و عنادكار مى گيرند .\r\n  أَوْ تَكُونَ لَكَ جَنَّةٌ مِنْ نَخِيلٍ وَ عِنَبٍ فَتُفَجِّرَ الْأَنْهارَ خِلالَها تَفْجِيراً ( 91 ) أَوْ تُسْقِطَ السَّماءَ كَما زَعَمْتَ عَلَيْنا كِسَفاً  \r\nيا باشد ترا بوستانى از خرما و انگور ؛ پس روان كنى جوى ها در ميان آن ، روان كردنى ؛\r\nيا بيافگنى آسمان را چنان كه گمان مى كنى بر ما پاره پاره ؛\r\nتفسير : در اينجا اشاره است به طرف موضوعى كه در جاى ديگر ارشادشده :  « إِنْ نَشَأْ نَخْسِفْ بِهِمُ الْأَرْضَ أَوْ نُسْقِطْ عَلَيْهِمْ كِسَفاً مِنَ السَّماءِ »  ( السّبأ ، ركوع 1 ) .\r\n أَوْ تَأْتِيَ بِاللَّهِ وَ الْمَلائِكَةِ قَبِيلًا  ( 92 )\r\nيا به يارى خدا را و فرشتگان را روبه روى ؛\r\nتفسير : معاذ اللّه ! خود خداوند ( ج ) در نزد ما آمده اظهار نمايد ، و فرشتگان علانيتا حاضرشده شهادت بدهند ، كه تو صادق و راستگو هستى .\r\n أَوْ يَكُونَ لَكَ بَيْتٌ مِنْ زُخْرُفٍ \r\nيا باشد ترا خانه اى از زر ؛\r\nتفسير : اگر از زر نباشد ؛ كم ازكم « 2 » ، بايد از ملمّع زر « 3 » باشد .\r\n\r\n\r\n","description":"","footnote":"\r\n( 1 ) . فقط\r\n( 2 ) . دست كم\r\n( 3 ) . زراندود ، خشت هايى با روكش طلا\r\n","page_name":" 601 ","page_number":625},
  {"content":"\r\n\r\n أَوْ تَرْقى فِي السَّماءِ وَ لَنْ نُؤْمِنَ لِرُقِيِّكَ حَتَّى تُنَزِّلَ عَلَيْنا كِتاباً نَقْرَؤُهُ \r\nيا بالا روى در آسمان ؛ و باور نداريم بالا رفتن تو را ، تا آنكه فرود آرى بر ما كتابى كه بخوانيم آن را ؛\r\nتفسير : طورى كه ذكر معراج را مى كنى ، به همان صورت پيش روى ما به آسمان بالاشو ؛ و باز از آنجا يك كتاب مرقومه را بيار كه آن را ما خوانده و فهميده بتوانيم « 1 » !\r\n قُلْ سُبْحانَ رَبِّي هَلْ كُنْتُ إِلَّا بَشَراً رَسُولًا  ( 93 )\r\nبگو : پاك است پروردگار من ! نيستم من مگر آدمى فرستاده شده .\r\nتفسير : پيغمبرانى كه قبل ازين آمده بودند ، نيز بشر بودند ؛ و هيچ پيغمبرى اختيارات خدائى را دارا نمى باشد ؛ و نه شايان او است كه به پروردگار خود چنين فرمايشات غيرضرورى كند . وظيفهء پيغمبران اين است كه چيزى را كه از جانب او تعالى به ايشان برسد ، به مردم برسانند ؛ و همه كارهاى خود را به خداى واحد بسپارند . پس من فرض رسالت را ادا مى كنم ؛ نشانات « 2 » فرمايشى را نشان دادن ، و يا ظاهرنكردن ، به حكمت بالغهء خداى تعالى تعلّق دارد ؛ و پيش تر هم در همين سوره بعض حكمت نشان ندادن نشانات فرمايشى بيان شده .\r\n وَ ما مَنَعَ النَّاسَ أَنْ يُؤْمِنُوا إِذْ جاءَهُمُ الْهُدى  و بازنداشت مردمان را از آنكه ايمان آرند ، وقتى كه آمد بايشان هدايت ؛\r\n\r\n\r\n","description":"","footnote":"\r\n( 1 ) . مىتواند پيغمبر بشود ، باشد ؟ !\r\n( 2 ) . نشانه ها ، آيات ، معجزات\r\n","page_name":" 602 ","page_number":626},
  {"content":"\r\n\r\n إِلَّا أَنْ قالُوا أَ بَعَثَ اللَّهُ بَشَراً رَسُولًا  ( 94 )\r\nمگر آنكه گفتند : آيا برانگيخت خدا آدمى را رسول ؟ !\r\nتفسير : بعد از وصول نور هدايت ، چشم هاى آنها باز نشد ، و بر همين گفتار اصرار داشتند كه چون بشر است ، چه طور پيغمبر شده مىتواند « 1 » ؟ ! اگر خدا مى خواست كه پيغمبرى را مبعوث كند ، از آسمان فرشته اى را نازل مى كرد !\r\n قُلْ لَوْ كانَ فِي الْأَرْضِ مَلائِكَةٌ يَمْشُونَ مُطْمَئِنِّينَ لَنَزَّلْنا عَلَيْهِمْ مِنَ السَّماءِ مَلَكاً رَسُولًا  ( 95 )\r\nبگو : اگر مى بودند در زمين فرشتگان ، كه مى رفتند آراميده ؛ مى فرستاديم برايشان از آسمان فرشته اى را پيغمبر .\r\nتفسير : اگر اين زمين به جاى مسكن انسان ، مأواى فرشتگان مى بود ؛ البتّه بهتر و موزون بود كه فرشتگان را پيغمبر ساخته مبعوث مى كرديم . اگر فرشته به طرف آدميان به صورت اصلى اش فرستاده شود ، چشم ها و دل ها طاقت او را ندارند ؛ تا چه رسد به استفاده نمودن ، و اگر به صورت بشر فرستاده شود ؛ باز ، اشتباه آنها باقى مى ماند . توضيح اين مطلب پيش تر در ركوع اوّل سورهء انعام گذشت .\r\n قُلْ كَفى بِاللَّهِ شَهِيداً بَيْنِي وَ بَيْنَكُمْ إِنَّهُ كانَ بِعِبادِهِ خَبِيراً بَصِيراً  ( 96 )\r\nبگو : كافيست خدا گواه ميان من و ميان شما ؛ ( هر آئينه ) وى به بندگان خود دانا ، بيناست .\r\n\r\n\r\n","description":"","footnote":"\r\n( 1 ) . مىتواند پيغمبر بشود ، باشد ؟ !\r\n","page_name":" 603 ","page_number":627},
  {"content":"\r\n\r\nتفسير : در جواب قول آنها كه مى گفتند :  « أَوْ تَأْتِيَ بِاللَّهِ وَ الْمَلائِكَةِ قَبِيلًا »  ( خدا و فرشتگان حاضر شده تصديق كنند ، البتّه قبول مى كنيم ) فرمود كه حالا هم خداوند ( ج ) به قدرت خود مرا تصديق مىكند ؛ زيرا ، خدا ( ج ) مرا مى بيند كه من دعواى نبوّت مى كنم و از احوال ظاهرى و باطنى من كاملا آگاه است ؛ باوجود آن « 1 » ، خداوند ( ج ) از دست و زبان من چنان نشانات « 2 » علمى و عملى پى هم ظاهر مى فرمايد كه نسبت به ديگر خارق العادات و قانون عمومى قدرت به مراتب بلندتر است ؛ و روزبه روز مرا كامياب ، و دائرهء پيشرفت مقاصد تبليغيّه ام را توسعه مىدهد ، و تكذيب كنندگان را به هر قدم متنبّه مى فرمايد كه شما ازين رفتار خود گاهى « 3 » رستگار نمى شويد ! آيا اين از طرف خدا ( ج ) شهادت فعلى نيست كه من در دعواى خود راست هستم ؟ آيا خداوند ( ج ) همراه مفترى « 4 » چنين معامله مىكند ؟ !\r\n وَ مَنْ يَهْدِ اللَّهُ فَهُوَ الْمُهْتَدِ وَ مَنْ يُضْلِلْ فَلَنْ تَجِدَ لَهُمْ أَوْلِياءَ مِنْ دُونِهِ \r\nو هركه راه نمودش خدا ، پس اوست راهياب ؛ و هركه گمراه سازدش ، پس هرگز نيابى براى ايشان دوستانى بجز خدا ؛\r\nتفسير : محض « 5 » به توفيق و دستگيرى خداوند ، انسان به راه حق روان شده ، و به منزل مقصود رسيده مىتواند « 6 » . كسى كه خداى تعالى دستگيرى او را - از باعث « 7 » بدبختى و تعنّت او - نكند ؛ كيست كه او را به راه راست بياورد ؟ ! .\r\n وَ نَحْشُرُهُمْ يَوْمَ الْقِيامَةِ عَلى وُجُوهِهِمْ عُمْياً  و برانگيزيم ايشان را روز قيامت بر روهاى ايشان نابينا\r\n\r\n\r\n","description":"","footnote":"\r\n( 1 ) . باوجوداين ،\r\n( 2 ) . نشانه ها\r\n( 3 ) . هيچ‌گاه\r\n( 4 ) . با مفترى\r\n( 5 ) . فقط .\r\n( 6 ) . مىتواند به سر منزل مقصود برسد\r\n( 7 ) . به خاطر ، به دليل\r\n","page_name":" 604 ","page_number":628},
  {"content":"\r\n\r\n وَ بُكْماً وَ صُمًّا \r\nو گنگ و كر ؛\r\nتفسير : در بعضى مواضع « 1 » قيامت ، كفّار كور و گنگ و كر گردانيده شده ، بر روى رانده خواهند شد .\r\nدر حديث است كه صحابهء كرام به حضور آن حضرت ( ص ) عرض كردند كه يا رسول اللّه ! چه طور آنها بر روى رفتار خواهند كرد ؟ ! فرمود : « آن ذات اقدس كه انسان را به پا روان فرمود ، قدرت دارد كه به ذريعهء سر روان نمايد » ؛ و برعلاوه ، دوزخيان را فرشتگان بر روى مى كشند ، اين بعد از ادخال در دوزخ به عمل مى آيد :  « يَوْمَ يُسْحَبُونَ فِي النَّارِ عَلى وُجُوهِهِمْ »  ( القمر ، ركوع 3 ) .\r\n مَأْواهُمْ جَهَنَّمُ كُلَّما خَبَتْ زِدْناهُمْ سَعِيراً  ( 97 )\r\nجاى ايشان دوزخ است ؛ هرگاه كه فرونشيند ( زبانهء آتش ) بيافزائيم بر ايشان آتش را .\r\nتفسير : نخواهيم گذاشت كه عذاب از اندازهء معيّن كمتر گردد . اگر بدن بسوزد ، و در رنج و مصيبت نقصى پديد شود ، دوباره پوست نو پوشانده خواهد شد :  « كُلَّما نَضِجَتْ جُلُودُهُمْ بَدَّلْناهُمْ جُلُوداً غَيْرَها »  ( نساء ، ركوع 8 ) .\r\n ذلِكَ جَزاؤُهُمْ بِأَنَّهُمْ كَفَرُوا بِآياتِنا وَ قالُوا  اين است جزاى ايشان به سبب آنكه كافر شدند به نشانه هاى ما ، و گفتند :\r\n\r\n\r\n","description":"","footnote":"\r\n( 1 ) . در بعضى مواقف\r\n","page_name":" 605 ","page_number":629},
  {"content":"\r\n\r\n أَ إِذا كُنَّا عِظاماً وَ رُفاتاً أَ إِنَّا لَمَبْعُوثُونَ خَلْقاً جَدِيداً  ( 98 )\r\nآيا چون شويم استخوان ها و اعضاء ازهم پاشيده ؛ آيا برانگيخته مى شويم به آفرينش نو ؟ !\r\nتفسير : در دنيا دلايل اسلام را قبول نكرديد ؛ اكنون به چشم سر خود پى هم « 1 » ببينيد كه چطور سوخته مى رويد ، و باز سر از نو تيار « 2 » و ساخته مىشويد .\r\n * أَ وَ لَمْ يَرَوْا أَنَّ اللَّهَ الَّذِي خَلَقَ السَّماواتِ وَ الْأَرْضَ قادِرٌ عَلى أَنْ يَخْلُقَ مِثْلَهُمْ \r\nآيا نديده اند كه آن خدائى كه آفريده آسمانها و زمين را ، تواناست كه بيافريند مانند ايشان ؛\r\nتفسير : ذاتى كه اجسام بزرگ را بيافريد ، پيدا كردن « 3 » چيز كوچكى مانند شما در نزد او چه مشكل است ؟ !  « لَخَلْقُ السَّماواتِ وَ الْأَرْضِ أَكْبَرُ مِنْ خَلْقِ النَّاسِ »  ( مؤمن ، ركوع 6 ) . شك نيست كه خداى توانا شما و مانند شما را بى تكلّف پيدا كرده مىتواند « 4 » .\r\n وَ جَعَلَ لَهُمْ أَجَلًا لا رَيْبَ فِيهِ \r\nو مقرّر كرده است براى ايشان ميعادى كه هيچ شبهه نيست در آن ؛\r\n\r\n\r\n","description":"","footnote":"\r\n( 1 ) . پياپى ، پى درپى\r\n( 2 ) . آماده\r\n( 3 ) . پديدار گردانيدن ، پديد آوردن\r\n( 4 ) . مىتواند پديد آورد .\r\n","page_name":" 606 ","page_number":630},
  {"content":"\r\n\r\nتفسير : شايد بگويند كه اين قدر انسان ها كه مرده اند ، چرا تا حال مبعوث نشده اند ؟ ! فرمود كه براى دوباره زنده كردن مردگان و از قبر برخاستنشان وقتى مقرّر است ، و آن وقت حتما آمدنى است .\r\nمحض « 1 » به سبب تأخير انكار ورزيدن حماقت است :  « وَ ما نُؤَخِّرُهُ إِلَّا لِأَجَلٍ مَعْدُودٍ »  ( هود ، ركوع 9 ) .\r\n فَأَبَى الظَّالِمُونَ إِلَّا كُفُوراً  ( 99 )\r\nپس قبول نكردند ستمگران مگر ناشكرى ( انكار ) را .\r\nتفسير : با آنكه اين گمراهان بى انصاف مضامين و دلايل واضحه را مى شنوند ، باز هم در كفر و ضلال و ناسپاسى ترقّى نموده ، و به قدر ذرّه اى هم حيا نمى كنند .\r\n قُلْ لَوْ أَنْتُمْ تَمْلِكُونَ خَزائِنَ رَحْمَةِ رَبِّي إِذاً لَأَمْسَكْتُمْ خَشْيَةَ الْإِنْفاقِ وَ كانَ الْإِنْسانُ قَتُوراً  ( 100 )\r\nبگو : اگر مى بوديد شما مالك خزانه هاى بخشش پروردگار من ؛ آنگاه هر آئينه بخيلى مى كرديد ، از ترس آنكه همه را خرج كنيد ؛ و هست انسان تنگدل ( بخيل ) .\r\nتفسير : در ركوع گذشته فرموده بود :  « إِلَّا رَحْمَةً مِنْ رَبِّكَ ، إِنَّ فَضْلَهُ كانَ عَلَيْكَ كَبِيراً »  ؛  « قُلْ لَئِنِ اجْتَمَعَتِ الْإِنْسُ وَ الْجِنُّ عَلى أَنْ يَأْتُوا بِمِثْلِ هذَا الْقُرْآنِ  - الآية » ( خداى تعالى از رحمت خود بر تو فضل بسيار بزرگ فرموده است كه ثروت بى مثال خود قرآن را به تو عطا كرده ) ؛ درين بين ، تعنّت و عناد و مطالبات بيهوده و اعراض و تكذيب مخالفان و نتايج آن مذكور شد ؛ اكنون باز به همان مضمون سابق رجوع كرده شده است . يعنى ، يك بنده را با چنان رحمت عظيم الشان و دولت عديم المثال سرفراز فرمودن ، شأن\r\n\r\n\r\n","description":"","footnote":"\r\n( 1 ) . فقط\r\n","page_name":" 607 ","page_number":631},
  {"content":"\r\n\r\nهمان جواد حقيقى و وهّاب مطلق است كه داراى خزاين رحمت بى انتهاست ؛ و اگر شخص مستحق را ثروت و نعمت زيادى عطا كند ، هيچ خوف تهيدستى خودش ممكن نباشد ؛ و نه انديشه اى به او لاحق مىشود كه مبادا ديگرى ازو گرفته مقابل او گردد ، و يا در آينده او را مغلوب نمايد !\r\nخداوند قدّوس پاك و منزّه مانند انسان - العياذ باللّه - تنگ‌حوصله نبوده ، و بخل و امساك ندارد .\r\nفرض كنيد كه اگر انسانى مالك و مختار خزائن رحمت ساخته شود « 1 » ، باز هم از طبيعت خود بخل و امساك را ترك نكند . به شخص مستحقّى به انديشهء آن بذل نمى كند كه مبادا تمام دارائى او خرج شود ، و خودش تهيدست بماند ؛ و يا بر شخصى كه امروز بخشش مى نمايد ، مبادا فردا همسرى « 2 » او كند ؛ و بدين لطايف الحيل از ابذال « 3 » رحمت بازمى ماند .\r\nبه هرحال ، اگر خزاين رحمت الهى ( ج ) به تصرّف « 4 » شما مى بود ، هر آئينه شما وادار نمى شديد و از كجا حوصلهء آن را داشتيد كه غيراز دولتمندان متكبّر مكّه و طائف ، اين دولت بيش بهاى « 5 » وحى و نبوّت را يك درّ يتيم بنى هاشم نائل گردد ؟ ! اين فيض خداوندى است كه برطبق استعداد و قابليّت كسى خزائن كمالات و انعامات بر وى ارزانى شد . به سبب تعنّت و تعصّب شما ، فضل و رحمت خدا را كسى مانع شده نمى تواند « 6 » . به طفيل و بركت محمّد - صلّى اللّه عليه و سلّم - خزاينى را كه پيروان و اتباع آن حضرت ( ص ) نايل مى گردند ، آن حضرت ( ص ) و پيروان او اين دولت را به كمال فراخ دلى بر بنى نوع انسان نثار و ايثار خواهند نمود ؛ و مانند شما تنگدلى « 7 » را وانمود نخواهند كرد .\r\n وَ لَقَدْ آتَيْنا مُوسى تِسْعَ آياتٍ بَيِّناتٍ فَسْئَلْ بَنِي إِسْرائِيلَ إِذْ جاءَهُمْ \r\nو ( هرآئينه ) داديم موسى را نه نشانهء روشن ؛ پس بپرس از بنى اسرائيل ، چون آمد به ايشان ؛\r\nتفسير : طورى كه از فضل و رحمت خود به حضرت محمّد ( ص ) قرآن عظيم را عطا كرديم ، و\r\n\r\n\r\n","description":"","footnote":"\r\n( 1 ) . گردانيده شود ، گردد ،\r\n( 2 ) . همتايى ، رقابت\r\n( 3 ) . بذل\r\n( 4 ) . در تصرّف\r\n( 5 ) . پربهاى ، بى بهاى\r\n( 6 ) . نمى تواند مانع بشود ، باشد .\r\n( 7 ) . تنگ‌نظرى\r\n","page_name":" 608 ","page_number":632},
  {"content":"\r\n\r\nالطاف و نوازش زياد را برو مبذول فرموديم ؛ همانطور قبلا به موسى ( ع ) وقتى كه پيغمبر ممدوح آمده بود كه بنى اسرائيل را از مظالم فرعون نجات دهد ، نه نشانات ( معجزات ) « 1 » راست و آشكارا را مناسب حال او عطا فرموده بوديم . اگر بخواهيد ، از علماى باخبر و باانصاف بنى اسرائيل بپرسيد كه اين واقعه تا كدام اندازه « 2 » صحيح است .\r\nتنبيه : آن نه معجزه اينست : يد بيضا ، عصا ، سنين ، نقص ثمرات ، طوفان ، جراد ، قمّل ، ضفادع ، دم . در فوايد  « فَأَرْسَلْنا عَلَيْهِمُ الطُّوفانَ وَ الْجَرادَ  - الآية » در سورهء اعراف تفصيل آن را ملاحظه كنيد .\r\nدر يك حديث مسند احمد و ترمذى و غيره است كه يهود راجع به « تسع آيات » از آن حضرت ( ص ) سؤال كردند . آن حضرت ( ص ) فرمود كه آن نه آيات « 3 » همين احكام است كه : شرك مياريد ؛ دزدى مكنيد ؛ زنا مكنيد ؛ خون ناحق مريزانيد ؛ جادو مكنيد ؛ سود مخوريد ؛ بى گناه را به گير مدهيد كه حاكم او را به قتل برساند ؛ بر زنهاى عفيف تهمت مكنيد ؛ از جهاد مگريزيد ! اينست نه حكم كه تمام مردم مورد خطاب آن واقع شده مى توانند . ( اى يهود ) حكم دهم براى شما مخصوص بود تا به روز سبت ( شنبه ) از حد تجاوز مكنيد ( يعنى ، شكار ماهى مكنيد ) . يهود آن را شنيده آن حضرت را تصديق كردند .\r\nحافظ عماد الدين ابن كثير ( رح ) مى نويسد كه درين حديث نكارت است كه غالبا « 4 » از طرف راوى آن عبد اللّه بن سلمه آمده ؛ نظم و سياق قرآن آن را هرگز قبول نمى كند كه از  « وَ لَقَدْ آتَيْنا مُوسى تِسْعَ آياتٍ  - الآية » اين نه حكم مراد گرفته شود ؛ و مكالمهء فرعون و موسى كه از « فقال له » نقل فرمود ، مقتضى آن است كه از « آيات » آن نشانات مراد است كه به طور دلائل و حجج به فرعونيان نشان داده شده بود ؛ چنان كه لفظ « بصائر » نيز زياده تر بر همين نشانات « 5 » منطبق مىشود ؛ و نيز با ذكرى كه از پيش تر راجع به تعنّت اهل مكّه و طلبيدن آيات از طرف آنها جريان دارد ، به همين قسمت نزديك و مطابق است كه درين موقع تعنّت فرعونيان راجع به آيات كونيه است وانمود شود .\r\nبه هرحال ، به خيال ابن كثير ( رح ) اينست كه يهود شايد در باب « تسع آيات » سؤال نكردند ؛ بلكه راجع به آن ده كلمه استفسار كرده باشند كه در شروع تورات به طور وصايا نگاشته مى شد ؛ چنان كه در حديث همين ده كلمه مذكور است . شايد به راوى حديث « 6 » التباس و اشتباه واقع شده باشد ، و او « تسع آيات » را در عوض « كلمات عشر » ذكر نموده است . ممكن است كه سؤال از « آيات تسعه » شده باشد ، ولى آن حضرت جواب آن را على اسلوب الحكيم فرموده ؛ گويا ، تنبيه كرد معجزات نه گانه را معلوم كردن در حق\r\n\r\n\r\n","description":"","footnote":"\r\n( 1 ) . نه نشانه ( معجزه )\r\n( 2 ) . تا چه اندازه\r\n( 3 ) . نه آيه\r\n( 4 ) . ظاهرا\r\n( 5 ) . نشانه ها ، معجزات\r\n( 6 ) . براى راوى حديث\r\n","page_name":" 609 ","page_number":633},
  {"content":"\r\n\r\nشما چندان مفيد و اهم نيست ؛ بلكه اين ده حكم را ياد داشتن مهمتر است ؛ و اللّه اعلم .\r\n فَقالَ لَهُ فِرْعَوْنُ إِنِّي لَأَظُنُّكَ يا مُوسى مَسْحُوراً  ( 101 )\r\nپس گفت او را فرعون : ( هر آئينه ) من مى پندارم ترا اى موسى جادو كرده شده .\r\nتفسير : كسى ترا جادو كرده است ، كه از آن « 1 » - معاذ اللّه - عقل تو خراب گرديده ؛ لهذا سخنان ياوه و بيهوده مى گوئى ! در جاى ديگر است :  « إِنَّ رَسُولَكُمُ الَّذِي أُرْسِلَ إِلَيْكُمْ لَمَجْنُونٌ »  ( شعراء ، ركوع 2 ) . گويا از « مسحور » مجنون مراد است ؛ و بعضى « مسحور » را به معنى ساحر گرفته اند ؛ و اللّه اعلم .\r\n قالَ لَقَدْ عَلِمْتَ ما أَنْزَلَ هؤُلاءِ إِلَّا رَبُّ السَّماواتِ وَ الْأَرْضِ بَصائِرَ وَ إِنِّي لَأَظُنُّكَ يا فِرْعَوْنُ مَثْبُوراً  ( 102 )\r\nگفت : ( هر آئينه ) تو دانسته ئى كه نفرستاده است اين نشانه ها را مگر پروردگار آسمانها و زمين ، درحالى كه دلائل روشن است ؛ و ( هر آئينه ) من مى پندارم ترا - اى فرعون - هلاك شده !\r\nتفسير : اگرچه به زبان انكار مى كنى ، ليكن دل تو خوب مىداند كه اين نشانات « 2 » عظيم الشان را همان خداى قادر و توانا كه مالك حقيقى آسمان و زمين است ، ازين سبب وانمود فرموده كه چشم هاى تو باز\r\n\r\n\r\n","description":"","footnote":"\r\n( 1 ) . به واسطهء آن\r\n( 2 ) . نشانه ها ، آيات\r\n","page_name":" 610 ","page_number":634},
  {"content":"\r\n\r\nشود ؛ حالا شخصى كه ديده و دانسته ، محض « 1 » از راه ظلم و تكبّر از حق ، انكار كند ؛ دربارهء او جز اين نمى توان تصوّر نمود كه وقت تباهى وى فرارسيده ! ازين جا برمى آيد كه « ايمان » عبارت از دانستن نيست ؛ بلكه عبارت از پذيرفتن است :  « وَ جَحَدُوا بِها وَ اسْتَيْقَنَتْها أَنْفُسُهُمْ ظُلْماً وَ عُلُوًّا »  ( النمل ، ركوع 1 ) .\r\n فَأَرادَ أَنْ يَسْتَفِزَّهُمْ مِنَ الْأَرْضِ فَأَغْرَقْناهُ وَ مَنْ مَعَهُ جَمِيعاً  ( 103 )\r\nپس خواست كه بجنباند بنى اسرائيل را از آن زمين ؛ پس غرق ساختيم او را ، و آنان را كه همراه او بودند ، همه يك جا .\r\nتفسير : وقتى كه فرعون ديد رسوخ و اثر حضرت موسى زياد شده مى رود « 2 » ؛ به خاطر او گذشت كه مبادا بنى اسرائيل قوّت بگيرند . بنابرآن « 3 » ، به ايذاء بنى اسرائيل افزود تا آنها در مصر زير فشار بوده ، به اطمينان و امن زندگانى نكنند . عاقبت الامر فرعون را در مصر نگذاشتيم ، و تمام ظالمان را در بحر قلزم غرق نموديم .\r\n وَ قُلْنا مِنْ بَعْدِهِ لِبَنِي إِسْرائِيلَ اسْكُنُوا الْأَرْضَ فَإِذا جاءَ وَعْدُ الْآخِرَةِ جِئْنا بِكُمْ لَفِيفاً  ( 104 )\r\nو گفتيم پس از وى بنى اسرائيل را : ساكن شويد در زمين ؛ پس چون بيايد وعدهء آخرت ، بياريم شما را درهم آميخته .\r\nتفسير : خداى توانا بيخ و بنياد ظالم را قطع كرد ، و شما را از غلامى نجات داد . اكنون در مصر و شام به هر جائى كه خواسته باشيد به آزادى زندگانى كنيد ؛ آنگاه كه قيامت برپا شود ، بار ديگر شما و دشمنان تباه\r\n\r\n\r\n","description":"","footnote":"\r\n( 1 ) . فقط\r\n( 2 ) . مرتّبا رو به زياد شدن است ؛\r\n( 3 ) . بنابراين ،\r\n","page_name":" 611 ","page_number":635},
  {"content":"\r\n\r\nشدهء شما را يك جا جمع مى كنيم ؛ و دربارهء شقّى و سعيد و هالك و ناجى ، فيصلهء ابدى و دايمى صادر مى فرمائيم .\r\n وَ بِالْحَقِّ أَنْزَلْناهُ وَ بِالْحَقِّ نَزَلَ \r\nو به راستى فروفرستاديم قرآن را ، و به راستى فروآمده است ؛\r\nتفسير : معجزات و غيرهء موسى ( ع ) را تذكار داده ، روى سخن باز بسوى قرآن كريم منعطف شد .\r\nيعنى ، معجزات موسوى به موقع و محل خود به ظهور رسيد ؛ ليكن از تمام معجزات باهره اى كه به محمّد عطا گرديد ، بزرگ‌ترين معجزهء علمى اين قرآن كريم است كه ما بروفق حكمت خود آن را بر علم عظيم و صداقت اعلى شامل ساخته ، نازل كرديم ؛ و با همان صدق و صفا به او رسانيديم ، كه ادنى ترين تغيّر و تبدّل هم در آن واقع نشد :  « فَاعْلَمُوا أَنَّما أُنْزِلَ بِعِلْمِ اللَّهِ وَ أَنْ لا إِلهَ إِلَّا هُوَ »  ( هود ، ركوع 2 ) .\r\n وَ ما أَرْسَلْناكَ إِلَّا مُبَشِّراً وَ نَذِيراً  ( 105 )\r\nو نفرستاديم ترا مگر مژده دهنده و ترساننده .\r\nتفسير : قبول كنندگان را بشارت بده ، و انكاركنندگان را از عذاب الهى تهديد نما .\r\n وَ قُرْآناً فَرَقْناهُ لِتَقْرَأَهُ عَلَى النَّاسِ عَلى مُكْثٍ وَ نَزَّلْناهُ تَنْزِيلًا  ( 106 )\r\nو قرآن را به تفريق فرستاديم ، تا بخوانى آن را بر مردمان به درنگ و دفعات ؛ و فروفرستاديم آن را فرستادنى .\r\nتفسير : مقصود اصلى از فرستادن قرآن دانستن آن و عمل كردن بر آن است كه آن را تذكّر و تدبّر مى گويند ؛ ليكن نفس الفاظ و حروف آن هم از نور و بركت خالى نيست :  « كِتابٌ أَنْزَلْناهُ إِلَيْكَ مُبارَكٌ لِيَدَّبَّرُوا آياتِهِ وَ لِيَتَذَكَّرَ أُولُوا الْأَلْبابِ »  ( ص ، ركوع 3 ) . از همين سبب ، آيات و سوره ها را جداجدا نهاد ، كه\r\n\r\n","description":"","footnote":"","page_name":" 612 ","page_number":636},
  {"content":"\r\n\r\nهم به طور اوراد و وظايف ، تلاوت آن آسان باشد ؛ و هم در حفظ كردن و فهم معنى ، مطلب آن به سامعين به سهولت دست دهد ؛ و نزول تدريجى كلام اللّه ازين جهت بوده كه مردم برطبق هرگونه پيش آمدها طورى از آن هدايت حاصل كنند كه مناسب همان احوال باشد ؛ تا امّتى كه در آينده معلّم و رهنماى تمام دنيا شدنى است ، موقع و محل هر آيه و حكم را به خوبى فهميده و محفوظ دارد ، تا براى نسل هاى آينده هيچ مورد و محلّى باقى نماند كه آيتى را بى موقع به كار ببرند .\r\n  قُلْ آمِنُوا بِهِ أَوْ لا تُؤْمِنُوا إِنَّ الَّذِينَ أُوتُوا الْعِلْمَ مِنْ قَبْلِهِ إِذا يُتْلى عَلَيْهِمْ يَخِرُّونَ لِلْأَذْقانِ سُجَّداً ( 107 ) وَ يَقُولُونَ سُبْحانَ رَبِّنا إِنْ كانَ وَعْدُ رَبِّنا لَمَفْعُولًا   ( 108 )\r\nبگو : ايمان آريد به آن ، يا ايمان نياريد ؛ ( هر آئينه ) آنان كه داده شده ايشان را علم پيش از وى ، چون خوانده مىشود بر ايشان ، مى افتند بر ذقن ها ( بر روى خود ) سجده كنان .\r\nو مى گويند : پاك است پروردگار ما ؛ هر آئينه هست وعدهء پروردگار ما كرده شده .\r\nتفسير : قبول كنيد ، يا نكنيد ؛ حقّانيّت قرآن و تصديق رسول اللّه ( ص ) را علماى منصف مزاجى مى كنند كه از بشارات كتب سابقه آگاهند . آنها اين كلام را شنيده به زنخ هاى خود « 1 » به سجده مى افتند كه :\r\nسبحان اللّه ! اين چه كلام عجيب و لطيف است ! بى شك وعدهء خداوندى كامل شدنى بود ؛ چنان كه به زبان موسى ( ع ) در كتاب استثناء « 2 » تورات اين عبارت جارى شده بود : ( اى بنى اسرائيل ) من از بين برادران شما ( بنى اسمعيل ) پيغمبرى را مبعوث خواهم كرد ، و در دهن وى كلام خود را خواهم انداخت ! بدون شك و\r\n\r\n\r\n","description":"","footnote":"\r\n( 1 ) . با چانه هاى خود\r\n( 2 ) . سفر تشنيه\r\n","page_name":" 613 ","page_number":637},
  {"content":"\r\n\r\nشبهه ، آن همين كلام است كه به دهن مبارك محمّد ( ص ) انداخته شد ؛ هنگامى كه اهل علم را از تصديق قرآن چاره نماند ، اكنون انكار از آن « 1 » كار جاهلان است .\r\n وَ يَخِرُّونَ لِلْأَذْقانِ يَبْكُونَ وَ يَزِيدُهُمْ خُشُوعاً  ( 109 )\r\nو مى افتند بر ذقن ها ( بر روى خود ) گريه كنان ؛ و مى افزايد ايشان را فروتنى .\r\nتفسير : قرآن را شنيده بر ايشان رقّت طارى مىشود . وقتى كه سجده مى كنند ، به عجز و انكسار آنها مى افزايد . در لفظ « اذقان » ( زنخ ها ) شايد بدين طرف اشاره باشد كه در سجود مبالغهء زياد مى نمايند ؛ گويا زنخ هاى خود را نيز با زمين پيوست مى كنند ؛ و يا ، محض « 2 » از سجود على الوجه كنايه باشد ؛ و اللّه اعلم .\r\n قُلِ ادْعُوا اللَّهَ أَوِ ادْعُوا الرَّحْمنَ أَيًّا ما تَدْعُوا فَلَهُ الْأَسْماءُ الْحُسْنى \r\nبگو : بخوانيد خداى را ، يا بخوانيد رحمان را ؛ هركدام كه بخوانيد ( خوب باشد ) ؛ پس خدايراست نام هاى نيكو ؛\r\nتفسير : به مناسبت سجود و خشوع و غيره ، درين موقع ذكر « دعاء » ( خدا را ندا كردن ) ، و به مناسبت دعا ، در آيت آينده ذكر « صلوة » كرده شد . واقعه « 3 » اين است كه از جمله نام هاى خداوند ( ج ) ، مشركين عرب اسم « اللّه » را بيشتر استعمال مى كردند ، و با اسم « رحمان » چندان مأنوس نبودند ؛ امّا نزد يهود ، اسم « رحمان » به كثرت استعمال مى شد . در عبرانى هم تلفّظ اين نام مانند كلمهء عربى بود ، و از طرف\r\n\r\n\r\n","description":"","footnote":"\r\n( 1 ) . انكار كردن آن\r\n( 2 ) . فقط\r\n( 3 ) . ماجرا ، مطلب\r\n","page_name":" 614 ","page_number":638},
  {"content":"\r\n\r\nديگر مسيلمهء كذّاب لقب خود را « رحمان اليمامة » قرار داده بود . غرض اينست كه مشركين از اطلاق اسم رحمان بر حق تعالى متوحّش شده ، رم مى خوردند « 1 » ؛ چنان كه هر وقتى كه از زبان آن حضرت ( ص ) لفظ « رحمان » را مى شنيدند ، اظهار مى كردند كه محمّد ما را ازين منع مىكند كه دو خدا را بخوانيم ، و خودش غير از اللّه خداى ديگر - يعنى « رحمان » - را مى خواند ! يهود شكايت داشتند كه « محمّد ( ص ) مانند ما ذكر رحمان را چرا به كثرت نمى كند ؟ ! جواب هردو در اين آيت داده شد كه « اللّه » و « رحمان » دو نامى است مخصوص يك ذات منبع الكمالات ؛ و از تعدّد صفات و اسماء ، تعدّد ذات لازم نمى آيد ؛ و اين منافى توحيد دانسته نمى شود . ولى ، اين سخن كه چرا ذكر يك اسم خاص به كثرت نمى شود ؟ پس بدانيد كه از جملهء اسماى حسنى كه اللّه دارد ، هركدام را ياد نموده و ندا كنيد ، مقصد يكى است ؛ از تنوّع عنوانات « 2 » ، معنون تبديل نمى شود .\r\nالبتّه اين ضرور است كه « هر سخن جائى و هر نكته مكانى دارد » .\r\n عباراتنا شتّى و حسنك واحد * و كل الى ذاك الجمال يشير \r\n وَ لا تَجْهَرْ بِصَلاتِكَ وَ لا تُخافِتْ بِها وَ ابْتَغِ بَيْنَ ذلِكَ سَبِيلًا  ( 110 )\r\nو به آواز بلند مخوان نماز خود را ، و پست مخوان آن را ؛ و بجوى ميان آن راهى .\r\nتفسير : در نماز جهر ( و همين طور در دعا و غيره ) نه فرياد و فغان زياد و بلند لازم است ، و نه آواز بسيار پست و خفى ؛ اعتدال و ميانه روى امر پسنديده است ( موضح القرآن ) .\r\nدر احاديث است كه اوقاتى كه در مكّه قرائت به زور « 3 » خوانده مى شد ، مشركين آن را شنيده در شأن قرآن و فرستنده و آورندهء آن بدزبانى مى كردند ؛ بنابرآن « 4 » ، آن حضرت ( ص ) قرائت بسيار آهسته را شروع كرد ؛ پس اين آيت نازل شد . يعنى ، نه آنچنان به آواز بلند بخوان كه مشركين در مجالس خود بشنوند ( وقت تبليغ مستثناست ، زيرا كه در آن موقع مقصود همين است كه به استماع رسانده شود ) ؛ و نه چنان آهسته و به آواز پست تلاوت شود كه رفقاى خود شما هم آن را نشنيده و بى استفاده مانند . افراط و تفريط را گذاشته\r\n\r\n\r\n","description":"","footnote":"\r\n( 1 ) . رم مى كردند ؛\r\n( 2 ) . عنوان ها ، عناوين\r\n( 3 ) . به جهر ، با صداى بلند\r\n( 4 ) . بنابراين ،\r\n","page_name":" 615 ","page_number":639},
  {"content":"\r\n\r\nميانه روى به عمل آوريد ، كه به قلب تأثير مىكند ، و تشويش حاصل نمى گردد .\r\n وَ قُلِ الْحَمْدُ لِلَّهِ الَّذِي لَمْ يَتَّخِذْ وَلَداً وَ لَمْ يَكُنْ لَهُ شَرِيكٌ فِي الْمُلْكِ وَ لَمْ يَكُنْ لَهُ وَلِيٌّ مِنَ الذُّلِّ وَ كَبِّرْهُ تَكْبِيراً  ( 111 )\r\nو بگو : ( ستايش ) خوبى ها خدايراست كه هيچ نگرفته است فرزند ؛ و نيست او را هيچ شريكى در سلطنت ؛ و نيست او را مددگار در وقت ذلّت ؛ و تعظيم كن او را تعظيم كردنى .\r\nتفسير : بعد از نماز ، توحيد خالص را ذكر فرموده ، سورت را ختم كرد . يعنى ، تمام خوبى ها و ستايش ها براى خداوند ( ج ) است كه در هر صفت و كمال خود يگانه است ، و از هر نوع عيب و قصور ، نقص و فتور بكلّى منزّه و مبرّاست . در ذات او هيچ‌گونه فتور و ناتوانى نيست كه براى تلافى و استمداد به ديگرى حاجت بيفتد .\r\nدر امداد گرفتن از ديگران ، احتمال سه نكته متصوّر است : از خردتر كمك خواستن ، چنان كه پدر از اولاد [ كمك 
  ] مى گيرد ؛ و يا از مساوى ، چنان كه از شريك به يك شريك ديگر مدد مى رسد ؛ و يا از يك بزرگ ، مثلى كه « 1 » آدم كم زور و كم طاقت در وقت ذلّت و مصيبت از اشخاص بزرگ مدد مى گيرد . درين آيه نفى اين هر سه احتمال را نمود . گويا ، در  « لَمْ يَتَّخِذْ وَلَداً »  نفى احتمال اوّل ، و در  « لَمْ يَكُنْ لَهُ شَرِيكٌ فِي الْمُلْكِ »  نفى احتمال دوّم ، و در  « لَمْ يَكُنْ لَهُ وَلِيٌّ مِنَ الذُّلِّ »  نفى احتمال سوّم كرده شد .\r\nبعد از آن در  « كَبِّرْهُ تَكْبِيراً »  به طرف عظمت و كبريائى او تعالى متوجّه فرمود ؛ يعنى ، انسان را بايد كه به زبان و دل اقرار به عظمت حق تعالى كند ، و او تعالى را از هر نوع ضعف رفيع و برتر بداند ؛ و لطف اينست كه در  « لَمْ يَتَّخِذْ وَلَداً »  ردّ نصارى ، و در  « لَمْ يَكُنْ لَهُ شَرِيكٌ فِي الْمُلْكِ » *  ردّ مشركين ، و در  « لَمْ يَكُنْ لَهُ وَلِيٌّ مِنَ الذُّلِّ »  ردّ يهود به عمل آمد ، كه به عقيدهء آنها خداى تعالى در پهلوانى در مقابل يعقوب ( ع ) تاب\r\n\r\n\r\n","description":"","footnote":"\r\n( 1 ) . مثل اينكه ، مانند آنكه\r\n","page_name":" 616 ","page_number":640},
  {"content":"\r\n\r\nمقاومت آورده نتوانست ؛ العياذ باللّه !\r\nحضرت شاه ( رح ) مى نويسد : « در وقت ذلّت ، احتياج به مددگارى ندارد ؛ يعنى ، ذلّت گاهى « 1 » بر او عائد نمى شود ، كه مددگار را طالب شود . در قرب پادشاهان ، امراء اقتدار پيدا مى كنند ؛ زيرا ، در وقت بد ، به حمايت و رفاقت پادشاهان مى پردازند ؛ ليكن در حضور آن خداى توانا اين گونه چيزها قطعا وجود ندارد » .\r\nتمّت سورة الاسراء ، بعون اللّه و حسن توفيقه ؛ فللّه الحمد و المنّة ؛ و الصّلاة و السلام على صاحب الاسراء ؛ و على آله و صحبه .\r\n\r\n\r\n","description":"","footnote":"\r\n( 1 ) . هيچ‌گاه\r\n","page_name":" 617 ","page_number":641},
  {"content":"\r\n\r\nترتيبها 18 سورة الكهف آياتها 110\r\n\r\nسورة الكهف\r\nمكّيّة ؛ و هى مائة و عشر آيات ، و اثناعشر ركوعا سورهء كهف ، در مكّه نازل شده ؛ و آن يكصد و ده آيت ، و دوازده ركوع است\r\nبسم الله الرحمن الرحيم   الْحَمْدُ لِلَّهِ الَّذِي أَنْزَلَ عَلى عَبْدِهِ الْكِتابَ وَ لَمْ يَجْعَلْ لَهُ عِوَجاً   ( 1 )\r\nآغاز مى كنم به نام خدائى كه بى اندازه مهربان ، نهايت بارحم است .\r\nهمه ستايش آن خدايراست كه فروفرستاد بر بندهء خود كتاب ؛ و پيدا نكرد در وى هيچ كجى .\r\nتفسير : مستحق ستايش اعلى ، و مستوجب بهترين شكر ، تنها خدائى است كه بر مقرّب ترين بندهء خود محمّد رسول اللّه ( ص ) كتاب مقدّس و اكملى را فروفرستاد ؛ و بدين وسيله مردمان زمين را با بزرگ‌ترين نعمت مشرّف و ممتاز فرمود . بى شك ، هيچ سخن كج درين كتاب موجود نيست ؛ عبارات آن منتها درجه سليس و فصيح ، اسلوب بيان آن نهايت مؤثّر و بليغ ، تعليم آن خيلى معتدل ، و مناسب هر عصر ، و هر طبيعت ، و مطابق عقل سليم ، و خالى از افراط و تفريط است .\r\n قَيِّماً لِيُنْذِرَ بَأْساً شَدِيداً مِنْ لَدُنْهُ \r\n( فرستاد او را ) راست ، تا بترساند از عقوبت سخت از نزد خدا ؛\r\n\r\n","description":"","footnote":"","page_name":" 618 ","page_number":642},
  {"content":"\r\n\r\nتفسير : از آن آفت سختى كه در دنيا و يا آخرت از طرف خداوند قهّار ( ج ) به تكذيب كنندگان آمدنى است ، اين كتاب آگاهى مىدهد .\r\nتنبيه : بعضى « قيما » را به معنى مستقيم گرفته ، و آن را تأكيد مضمون سابق قرار داده اند ؛ يعنى ، هرچند غور و دقّت كنيد ، به قدر موئى هم در آن كجى نخواهيد يافت . امّا ، فرّاء اين كلمه را قرار ذيل « 1 » معنى كرده است : « قيما على سائر الكتاب السماواة » يعنى ، مهركننده بر صحّت و تصديق تمام كتب سماويّه و نگهدارندهء تعليمات اصولى آنها در دنيا ؛ و ابو مسلم گفته : « قيّما بمصالح العباد » يعنى ، متكفّل تمام مصالح بندگان ، و درست كنندهء معاش و معاد آنهاست . به هرحال ، هر معنى كه از آن گرفته شود ، در صداقت آن شبهه اى نيست .\r\n  وَ يُبَشِّرَ الْمُؤْمِنِينَ الَّذِينَ يَعْمَلُونَ الصَّالِحاتِ أَنَّ لَهُمْ أَجْراً حَسَناً ( 2 ) ماكِثِينَ فِيهِ أَبَداً   ( 3 )\r\nو تا مژده دهد مسلمانان را كه مى كنند كارهاى شايسته ، به اينكه ايشانراست مزد نيك ؛\r\nباشندگان در آن هميشه .\r\nتفسير : ظاهرا مراد از آن ، معاوضهء آخرت « 2 » ، يعنى جنّت است ، كه در آنجا مؤمنين قانتين را خوشى دائمى و راحت ابدى نصيب مىشود .\r\n وَ يُنْذِرَ الَّذِينَ قالُوا اتَّخَذَ اللَّهُ وَلَداً  ( 4 )\r\nو تا بترساند آنان را كه گفتند : گرفته است خدا فرزند .\r\nتفسير : در تجويزكردن اولاد براى خداى سبحان ، نسبت به همه كفّار ، نصارى زياده تر مقدّم و مشهور مى باشند ، و چنان كه از احاديث شريفه ظاهر مىشود ، تابعين قرآن با ملل نصرانى تا روز قيامت به مجادله و مخاصمه پيش مى آيند . باز هم « 3 » ، كلمات عمومى اين آيت شامل بعض فرقه هاى ديگرى هم\r\n\r\n\r\n","description":"","footnote":"\r\n( 1 ) . چنان كه ذيلا مى آيد ،\r\n( 2 ) . عوض اخروى ، ما به ازاى آخرتى ،\r\n( 3 ) . درعين حال ،\r\n","page_name":" 619 ","page_number":643},
  {"content":"\r\n\r\nمىشود ؛ مثل يهود كه عزير ( ع ) را « پسر خدا » گفتند ؛ و يا بعض مشركين كه ملائكة اللّه را دختران خدا خواندند . گويا ، در اين آيه ، مشركانى را كه براى خدا ( ج ) گمان اولاد مى كنند ، عموما ؛ و نصارى را خصوصا ؛ اخطار و تنبيه مى فرمايد .\r\n ما لَهُمْ بِهِ مِنْ عِلْمٍ وَ لا لِآبائِهِمْ كَبُرَتْ كَلِمَةً تَخْرُجُ مِنْ أَفْواهِهِمْ إِنْ يَقُولُونَ إِلَّا كَذِباً  ( 5 )\r\nنيست ايشان را به آن هيچ دانش ، و نه پدران ايشان را ؛ عجب بزرگ است سخنى كه بيرون مى آيد از دهن هاى ايشان ! نمى گويند مگر دروغ .\r\nتفسير : از هر نوع تحقيق و اصول علمى بى بهره اند . آباء و اجداد آنها نيز از آن آگاهى نداشتند ، و اين امر خيلى ناگوار و زشت است كه اين مردم در تقليد پدران خويش كوركورانه چنين حرف‌هاى ناپسنديده را بر زبان مى آورند . گويا ، اين مردم از مقام قدّوسيّت و سبّوحيّت خداوند تعالى اطّلاعى ندارند ، كه در برابر ذات كبريائى او چنين گستاخى ها مى كنند ؛ و از آن قطعا نمى شرمند « 1 » ! به جاى آنكه به جستجوى دلايل و براهين افتند ، دنبال سخن هاى دروغ ظاهر البطلان مى گردند ؛ و چون در ثبوت « 2 » پندارشان از آنها دليلى خواسته شود ، گويند كه اين يك راز مذهب است ؛ و عقل انسان آن را ادراك كرده نمى تواند « 3 » .\r\n فَلَعَلَّكَ باخِعٌ نَفْسَكَ عَلى آثارِهِمْ إِنْ لَمْ يُؤْمِنُوا بِهذَا الْحَدِيثِ أَسَفاً  ( 6 )\r\nپس مگر تو كشنده ئى نفس خود را بر پى ايشان ، اگر ايمان نيارند به اين سخن از جهت اندوه .\r\n\r\n\r\n","description":"","footnote":"\r\n( 1 ) . شرم نمى كنند !\r\n( 2 ) . براى اثبات\r\n( 3 ) . نمى تواند آن را ادراك بكند ، درك بكند .\r\n","page_name":" 620 ","page_number":644},
  {"content":"\r\n\r\nتفسير : اگر اين كافران اوامر قرآن را قبول نكنند ، تو در غم آنها خود را هلاك مساز ؛ زيرا ، وظيفهء تبليغ و دعوت را ادا كرده و انجام خواهى داد . اگر كسى قبول نكند ، نبايد اين قدر دلگير و غمگين شوى ؛ و مناسب نيست كه افسوس نموده ، گوئى : باوجود اين قدر كوشش ، چرا كاميابى به دست نيامد ؟ ! زيرا ، درهرحال تو كاميابى ؛ چه ، كارهائى را كه براى رهبرى و تبليغ مردم از رهگذر شفقت و همدردى به جامى آرى ؛ وسيلهء ترقى مراتب و بلندى مدارج توست ؛ اگر اشقياء قبول نكنند ، نقصان به خود آنهاست .\r\n إِنَّا جَعَلْنا ما عَلَى الْأَرْضِ زِينَةً لَها لِنَبْلُوَهُمْ أَيُّهُمْ أَحْسَنُ عَمَلًا  ( 7 )\r\nهر آئينه ما ساخته ايم هرچيزى را كه بر زمين است آرايش آن ؛ تا امتحان كنيم ايشان را كدام كس از ايشان نيكوتر است در عمل .\r\nتفسير : به طرف رونق و زيبائى دنيا مى شتابد ؛ و يا ، آن را گذاشته ، به آخرت چنگ مى زند .\r\nدر بعضى روايات است كه ابن عمر سؤال كرد : يا رسول اللّه « احسن عملا » كدام مردم اند ؟ فرمود :\r\n« احسنكم عقلا ، و اورعكم عن محارم اللّه ، و اسرعكم فى طاعته سبحانه » ( كسى كه داراى بهترين عقل و دانش باشد ، و از حرام پرهيزكننده تر ، و در طاعت خداى تعالى شتابنده تر باشد ) .\r\n وَ إِنَّا لَجاعِلُونَ ما عَلَيْها صَعِيداً جُرُزاً  ( 8 )\r\nو هر آئينه ما گرداننده ايم آن چيزى را كه بر وى است ميدان هموار بى گياه .\r\nتفسير : روزى فرارسد كه همه گياه ها ، سبزه ها و درختان و غيره را از ميان برده ، زمين را يك ميدان هموار و بى آبادى خواهيم ساخت . كسانى كه دلباختهء زيب و زينت آن اند ، به خوبى بدانند كه اين جلوه و رونق دنيا باقى ماندنى نيست ؛ اگر تمام وسايل لذايذ مادى دنيا در دست تصرّف شما قرار داشته باشد ، و از نقطهءنظر ترقّيات مادّى ، تمام زمين را گلزار نمائيد ؛ در صورتى كه از هدايت آسمانى و دولت روحانى تهيدست باشيد ، با سرور و طمأنيت « 1 » حقيقى و نجات و فلاح ابدى هم آغوش شده نمى توانيد « 2 » . ظفر و\r\n\r\n\r\n","description":"","footnote":"\r\n( 1 ) . طمأنينت ، آرامش\r\n( 2 ) . نمى توانيد هماغوش بشويد .\r\n","page_name":" 621 ","page_number":645},
  {"content":"\r\n\r\nكاميابى سرمدى نصيب كسانى است كه مسرّت فانى و بى ثبات دنيا را قربان خشنودى مولاى حقيقى خود مى كنند ، و در راه حق از هيچ سختى نمى انديشند ، و از تخويف و ترهيب جبّاران قوى و مقتدران عالم قدمشان نمى لغزد . به همين مناسبت ، قصّهء اصحاب كهف را بيان مى فرمايد .\r\nرسول كريم ( ص ) را تسلّى داد كه : تو در غم آن بدبختان خود را ملول و اندوهگين مكن ؛ و به زندگى و عشرت دنيائى كه اين مردم به آن مغرور شده حق را پايمال مى كنند ، دل مبند ؛ زيرا ، زود باشد كه اين زندگى فنا پذيرد ؛ و اين دنيا تماما به يك ميدان هموار و خاره « 1 » تبديل گردد و بالآخر « 2 » ، بازگشت همه بسوى خداست ؛ و آن روز ، روز انجام تمام مخاصمه ها و مجادله ها خواهد بود .\r\n أَمْ حَسِبْتَ أَنَّ أَصْحابَ الْكَهْفِ وَ الرَّقِيمِ كانُوا مِنْ آياتِنا عَجَباً  ( 9 )\r\nآيا پنداشتى كه هر آئينه اصحاب كهف و رقيم بودند از جمله نشانه هاى عجيب ما ؟ !\r\nتفسير : اگر از نقطهءنظر قدرت عظيمهء الهى ( ج ) به قصّهء اصحاب كهف كه بعد از اين ذكرش مى آيد ، غور شود ؛ چندان حادثهء عجيب و حيرت انگيزى نخواهد بود . چه ، زمين و آسمان ، آفتاب و ماهتاب ، و غيره را خلق نمودن ؛ نظام متين آنها را نگه داشتن ؛ انسان ضعيف البنيان را بر همه فضيلت دادن ؛ از جملهء انسان ها انبيا را برگزيدن ؛ اقوام قليل و غيرمجهّز را در مقابل اقوام متكبّر و بااقتدار غلبه بخشيدن ، حضرت خاتم الانبيا و رفيق غار او حضرت ابو بكر صدّيق ( رض ) را از محاصرهء دشمنان نجات ، و در غار ثور سه روز پناه دادن ، و دشمنان ايشان را با وصف تعاقب « 3 » و رسيدن به دهن « 4 » غار ناكام گردانيدن ؛ و بالآخر ، يك عدّه مردمان بى خانمان و بى وسيلهء اعراب را در مدّت كمى بر تمام جزيرة العرب ، و بلكه بر اكثر حصص شرق و غرب دنيا ، غالب و منصور ساختن ؛ از وقائعى است كه نسبت به « قصّهء » اصحاب كهف به مراتب مهم تر و محيّر العقول تر مى باشد .\r\n\r\n\r\n","description":"","footnote":"\r\n( 1 ) . خارا ، سنگ خارا\r\n( 2 ) . بالاخره ،\r\n( 3 ) . تعقيب ، ردّپا گرفتن\r\n( 4 ) . دهانهء\r\n","page_name":" 622 ","page_number":646},
  {"content":"\r\n\r\nسبب نزول قصّهء [ اصحاب 
  ] كهف اينست كه يهود به قريش مشوره « 1 » داده بودند كه امتحانا از محمّد ( ص ) سه سؤال كنند : اوّل ، روح چيست ؟ دوّم ، قصّهء اصحاب كهف چه بود ؟ سوّم ، سرگذشت ذوالقرنين چه بود ؟ چون قصّهء اصحاب كهف داراى كيفيّات عجيب و واقعات « 2 » غريب بود ، آنها اهمّيّت مخصوصى به آن دادند . ازين سبب ، خاطرنشان شد كه آن قدر عجيب نيست كه شما مى پنداريد ؛ بلكه نشانات « 3 » قدرت الهى ( ج ) به مراتب عجيب تر و غريب تر از آن موجود است . پس از آن ، قصّهء اصحاب الكهف را اوّل مجملا ، و سپس مفصّلا بيان فرمود .\r\nگويند كه اين چند نوجوان رومى در عهد كدام پادشاه « 4 » ظالم و جبّار زيست مى كردند كه نامش را بعضى دقيانوس گفته اند . اين پادشاه ، در بت پرستى ذوق فراوان « 5 » داشت ، و به جبر و اكراه بت پرستى را شيوع مى داد . مردمان از خوف ايذاء و عذاب او ، و يا به طمع منافع چند روزهء دنيوى مذاهب خود را ترك گفته ، به بت پرستى پرداختند . درين حال ، چند نفر جوانى كه از خاندان هاى بزرگ واراكين سلطنت شمرده مى شدند ، به اين فكر افتادند كه به سبب خشنودى مخلوق رضاى خالق را از دست دادن زيبنده نيست ، پس ، به سببى كه دل هاى آنها از نور ايمان و تقوى و ترس خدا ( ج ) مملوّ بود ، و حق تعالى به آنها از دولت صبر و ثبات و توكّل و انقطاع بهرهء وافى داده بود ؛ به حضور پادشاه هم نعرهء مستانهء « لن ندعوا من دونه الها لقد قلنا اذا شططا » زدند ، و بدين وسيله مظاهرهء « 6 » جرأت و استقلال عقيده نموده ، سائرين را مبهوت و حيران ساختند .\r\nپادشاه از يك طرف به جوانى آنها ترحّم كرده ، و از جانب ديگر مشاغل و مصالح مانع آمد كه آنها را دفعتا بكشد . بنابرآن « 7 » ، به آنها چند روز مهلت داد تا در كار خود غور و نظر ثانى كنند . آنها پس از مشوره « 8 » فيصله نمودند كه به هرحال ، خطر متوجّه ماست ، كه خواه مخواه « 9 » از جبر و تشدّد او عاجز و مغلوب شده قدم ما خواهد لغزيد . پس مصلحت اين است كه در نواحى شهر به كدام غار كوه « 10 » پنهان شويم ( و براى برگشتن به شهر انتظار موقع مناسب را بكشيم ) . به تأييد اقدام خود دعا كردند كه « خداوندا ، به رحمت خاص خود با ما كارسازى كن ، و ما را به راه رشد و هدايت رهنمونى فرما ؛ و سرانجام كار ما را درست گردان » .\r\n\r\n\r\n","description":"","footnote":"\r\n( 1 ) . نظر مشورتى ، پيشنهاد ، طرح\r\n( 2 ) . وقايع ، حوادث ،\r\n( 3 ) . نشانه هاى ، آيات\r\n( 4 ) . يك پادشاه ، پادشاهى\r\n( 5 ) . به بت پرستى علاقهء فراوان داشت .\r\n( 6 ) . به سبب آنكه ، بدان سبب كه\r\n( 7 ) . بنابراين ،\r\n( 8 ) . مشورت\r\n( 9 ) . خواه ناخواه\r\n( 10 ) . به يكى از غارهاى كوه\r\n","page_name":" 623 ","page_number":647},
  {"content":"\r\n\r\nبالآخر « 1 » ، از شهر برآمده ، در يكى از كوه هاى قريب شهر پناه گزين شدند ؛ و از بين خود يكى را تعيين كردند كه تبديل وضع نموده وقتا فوقتا به شهر برود تا ضروريّاتشان را خريده ، احوال و اخبار شهر را با خود بياورد . شخصى كه از جملهء آنها برين كار مأمور بود ، روزى خبر آورد كه « امروز در شهر جاسوسان حكومت به تجسّس ما مى گردند ، و خويش و اقارب ما را مجبور خواهند كرد كه پناهگاه ما را نشان بدهند » درين مذاكره بودند كه ناگهان به قدرت الهى ( ج ) برايشان خواب مستولى گرديد . گويند كه تعاقب كنندگان « 2 » هرقدر جستجو كردند ، سراغ آنها را نيافتند . نااميد شده ، دست از تعقيب كشيدند !\r\nپادشاه امر كرد كه بر يك لوحهء سربى اسماى اين جوانان را با حالات و كوايفشان « 3 » نوشته ، در خزانه محفوظ دارند ؛ تا نسل هاى آينده بدانند كه تنى چند به طور حيرت انگيزى مفقودالاثر شده شايد در آينده كدام اثرى « 4 » از آنها پديد آيد ، و يگان واقعات « 5 » عجيب منكشف گردد .\r\nدر مذهب آن جوان ها اختلاف است . بعضى گفته اند كه نصرانى ، يعنى پيروان دين اصلى مسيحى بودند ؛ امّا ، ابن كثير از قرائن اين فكر « 6 » را ترجيح داده است كه واقعهء اصحاب كهف پيش از حضرت مسيح ( ع ) واقع شده ؛ و اللّه اعلم .\r\nتنبيه : « رقيم » غار كوه را گويند ؛ و به معنى « مرقوم » هم مى آيد ؛ يعنى ، چيزى نوشته شده . در يك روايت مسند عبد بن حميد كه آن را حافظ - على شرط البخارى - از ابن عبّاس نقل كرده ، چنين است كه « اصحاب كهف » و « اصحاب رقيم » دو لقب است تنها از يك جمعيّت . لقب ايشان به اصحاب كهف از باعث « 7 » آن است كه در غار پناه برده بودند ؛ و اصحاب رقيم از سببى است كه بر يك تخته اسماء و صفات و ديگر واقعهء « 8 » آنها نگاشته و محفوظ داشته شده بود . مگر « 9 » مترجم محقّق - رحمه اللّه - معنى اوّل را گرفته است ؛ و در هر صورت « اصحاب كهف » و « اصحاب رقيم » را محض « 10 » يك جمعيّت قرار داده است .\r\nرأى بعضى علما آنست كه قصّهء اصحاب رقيم در قرآن مذكور نشده ، چون بسيار تعجّب آور بود .\r\nلهذا در ضمن اصحاب كهف به آن اشاره شد ؛ و فى الحقيقة « اصحاب رقيم » ( پناه گزينان غار ) عبارت از آن سه شخص اند كه از شدت باران در غار پناه بردند ، و دهن غار در اثر سقوط سنگ بزرگى مسدود شد ، و براى نجات ازين حادثه هركدام آنها « 11 » مقبول ترين عمل عمر خود را اظهار ، و به حق تعالى دعا و التجا\r\n\r\n\r\n","description":"","footnote":"\r\n( 1 ) . بالاخره ،\r\n( 2 ) . تعقيّب كنندگان\r\n( 3 ) . كيفيّت هايشان ، مشخّصاتشان\r\n( 4 ) . يك اثرى\r\n( 5 ) . وقايع ، حوادث\r\n( 6 ) . اين نظر\r\n( 7 ) . به خاطر\r\n( 8 ) . باقى ماجراى\r\n( 9 ) . ليكن ، درعين حال\r\n( 10 ) . فقط\r\n( 11 ) . هريك از آنان\r\n","page_name":" 624 ","page_number":648},
  {"content":"\r\n\r\nنمودند در اثر آن ، به تدريج دهن غار بازگرديد .\r\nامام بخارى بعد از ترجمهء « 1 » اصحاب كهف از « حديث الغار » بحث عليحده نموده ، و در آن قصّهء اين سه شخص را مفصّلا درج كرده ، و شايد به همين واقعه اشاره كرده است كه اصحاب رقيم ايشانند . طبرانى و بزّار به استناد حسن از نعمان بن بشير مرفوعا روايت كرده اند كه چون رسول اللّه ( ص ) « رقيم » را ذكر مى فرمود ، قصّهء اين سه شخص را بيان مى كرد ؛ و اللّه اعلم .\r\n  إِذْ أَوَى الْفِتْيَةُ إِلَى الْكَهْفِ فَقالُوا رَبَّنا آتِنا مِنْ لَدُنْكَ رَحْمَةً وَ هَيِّئْ لَنا مِنْ أَمْرِنا رَشَداً ( 10 ) فَضَرَبْنا عَلَى آذانِهِمْ فِي الْكَهْفِ سِنِينَ عَدَداً   ( 11 )\r\nچون آرام گرفتند جوانان به غار ؛ پس گفتند : پروردگار ما ، بده ما را از نزد خود بخششى ، و آماده ساز براى ما در كار ما درستى ( راه يا بى ) .\r\nپس پرده گذاشتيم بر گوش ايشان در غار سالى چند ( سال هاى شمرده شده ) .\r\nتفسير : ايشان را چنان مست خواب راحت نمود كه سال هاى درازى در آن غار به خواب رفتند ، و گوش هايشان از شنيدن اخبار دنيا فارغ بود .\r\n ثُمَّ بَعَثْناهُمْ لِنَعْلَمَ أَيُّ الْحِزْبَيْنِ أَحْصى لِما لَبِثُوا أَمَداً  ( 12 )\r\nبازبرانگيختيم ايشان را تا معلوم كنيم كدام يك از دو گروه ياد داشته است مقدار مدّتى را كه درنگ كرده اند .\r\n\r\n\r\n","description":"","footnote":"\r\n( 1 ) . شرح حال\r\n","page_name":" 625 ","page_number":649},
  {"content":"\r\n\r\nتفسير : حق تعالى ( ج ) بعد از سال هاى دراز آنها را بيدار كرد ، تا واضح گردد كه از جمله كسانى كه در مدّت خواب آنها اختلاف كردند ، نظر كدام يك مقرون به صواب است ؟ ظاهر است كه چون بعد از چنين خواب دراز ، آنها بيدار شدند ؛ طبعا بين خود خفتگان و نيز ميان ديگر بينندگان اختلاف برپا مىشود . كسى راجع به خواب آنان به مدّت كم ، و كسى به عرصهء درازتر نظريّه خواهد داشت ؛ كسى آن را اقرار « 1 » ، و كسى چنين حادثه را مستبعد دانسته ، از آن انكار خواهد ورزيد . بنابرآن ، غرض از بيدار كردن آنها اين بود كه كدام گروه راجع به ايشان به حقيقت صحيح مى رسد ؛ و از آن مسئله به حقيقت بعث بعد الموت پى مى برند ؟\r\nزيرا اين موضوعى بود كه مردمان آن عصر در آن باره مناظره و مجادله مى كردند .\r\n نَحْنُ نَقُصُّ عَلَيْكَ نَبَأَهُمْ بِالْحَقِّ إِنَّهُمْ فِتْيَةٌ آمَنُوا بِرَبِّهِمْ وَ زِدْناهُمْ هُدىً  ( 13 )\r\nما مى خوانيم بر تو خبر ايشان را به راستى ؛ هر آئينه ايشان جوانى چند بودند كه ايمان آوردند به پروردگار خود ، و بيافزوديم ايشان را هدايت .\r\nتفسير : يعنى ، درجهء بلندتر از ايمان برايشان ارزانى فرمود كه درجهء اولياء است .\r\n وَ رَبَطْنا عَلى قُلُوبِهِمْ \r\nو بستيم بر دل هاى ايشان ( يعنى ، استوار ساختيم ) ؛\r\nتفسير : استوار و ثابت قدم نگه داشت كه سخن خود را واضح گفتند .\r\n إِذْ قامُوا فَقالُوا رَبُّنا رَبُّ السَّماواتِ \r\nچون ايستادند ؛ پس گفتند : پروردگار ما همين پروردگار آسمانها\r\n\r\n\r\n","description":"","footnote":"\r\n( 1 ) . اقرار خواهد كرد ، خواهد پذيرفت ،\r\n","page_name":" 626 ","page_number":650},
  {"content":"\r\n\r\n وَ الْأَرْضِ لَنْ نَدْعُوَا مِنْ دُونِهِ إِلهاً لَقَدْ قُلْنا إِذاً شَطَطاً  ( 14 )\r\nو زمين است ؛ هرگز پرستش نمى كنيم بجز وى معبودى را ؛ هر آئينه گفته باشيم آنگاه سخن دور از عقل ( دروغ ) .\r\nتفسير : هنگامى كه « رب » و معبود اوست ؛ ديگر كس را معبود گردانيدن بى خردى است . ربوبيّت و الوهيّت هردو مخصوص بارى تعالى است .\r\n هؤُلاءِ قَوْمُنَا اتَّخَذُوا مِنْ دُونِهِ آلِهَةً لَوْ لا يَأْتُونَ عَلَيْهِمْ بِسُلْطانٍ بَيِّنٍ فَمَنْ أَظْلَمُ مِمَّنِ افْتَرى عَلَى اللَّهِ كَذِباً  ( 15 )\r\nاينها قوم ما هستند كه گرفتند بجز خدا معبودان ؛ چرا نمى آرند بر ثبوت آن معبودان دليلى واضح ؟ پس كيست ستمگارتر از كسى كه بربست بر خدا دروغ را ؟ !\r\nتفسير : چنان كه موحّدين در توحيد الهى ( ج ) دلائل روشن و ثابت در دست دارند ؛ اگر مشركين در دعوى خود راست باشند ، چرا دليل واضح نمى آرند ؟ و هرگز دليلى آورده نمى توانند « 1 » ؛ چرا كه دروغ را حقيقت و اساسى نيست . دروغى بزرگتر ازين چيست كه در مقابل خدا ( ج ) شريك قرار داده شود ؟ !\r\n\r\n\r\n","description":"","footnote":"\r\n( 1 ) . نمى توانند بياورند ؛\r\n","page_name":" 627 ","page_number":651},
  {"content":"\r\n\r\n وَ إِذِ اعْتَزَلْتُمُوهُمْ وَ ما يَعْبُدُونَ إِلَّا اللَّهَ فَأْوُوا إِلَى الْكَهْفِ يَنْشُرْ لَكُمْ رَبُّكُمْ مِنْ رَحْمَتِهِ وَ يُهَيِّئْ لَكُمْ مِنْ أَمْرِكُمْ مِرْفَقاً  ( 16 )\r\nو چون يكسو شويد - اى ياران - از آن كافران ، و ( يكسو شويد ) از آنچه مى پرستند ايشان بجز خدا ؛ پس آرام گيريد به غار ، تا وسيع كند بر شما پروردگار شما از بخشايش خود ، و مهيّا سازد براى شما در كار شما منفعت را .\r\nتفسير : چون از دين مشركين خوددارى نموديم ؛ بايد ظاهرا هم از آنها دورى كنيم . همانطور كه از معبودان باطل آنها كناره جستيم ؛ بايد از تمام جهات چشم اميد بربنديم ، و تنها به طرف معبود خود رجوع كنيم ، و محض « 1 » ازو اميدوار رحمت و تلطّف باشيم . پس ازين مشوره « 2 » به غار كوه پناه گزيدند .\r\n * وَ تَرَى الشَّمْسَ إِذا طَلَعَتْ تَزاوَرُ عَنْ كَهْفِهِمْ ذاتَ الْيَمِينِ وَ إِذا غَرَبَتْ تَقْرِضُهُمْ ذاتَ الشِّمالِ وَ هُمْ فِي فَجْوَةٍ مِنْهُ ذلِكَ مِنْ \r\nو مى بينى ( اى بيننده ) روشنى آفتاب را وقتى كه طالع شود ، ميل كند از غار ايشان به جانب راست ؛ و چون غروب كند ، تجاوز مىكند از ايشان به جانب چپ ؛ و ايشان در گشادگى اند از غار ؛ اين از\r\n\r\n\r\n","description":"","footnote":"\r\n( 1 ) . فقط\r\n( 2 ) . مشورت ، گفتگو\r\n","page_name":" 628 ","page_number":652},
  {"content":"\r\n\r\n آياتِ اللَّهِ \r\nنشانه هاى خداست .\r\nتفسير : خداى تعالى به قدرت كاملهء خود آنها را به چنين جايى رهنمونى كرد كه مأمون و مطمئن بوده ، راحت كنند ؛ طورى كه نه تنگى جاى باعث زحمت ايشان شود ، و نه حرارت آفتاب موجب گزندشان گردد . قسمت داخلى غار وسيع و هوادار بود ؛ چنان كه ابن كثير نگاشته كه « چون رخ به شمال « 1 » بود ، وضع و موقعيّت آن چنان بود كه به قدر لزوم از اشعّهء آفتاب مستفيد مى شد ، و حرارت آن موجب زحمت نمى گرديد » .\r\n مَنْ يَهْدِ اللَّهُ فَهُوَ الْمُهْتَدِ وَ مَنْ يُضْلِلْ فَلَنْ تَجِدَ لَهُ وَلِيًّا مُرْشِداً  ( 17 )\r\nهركه را راه نمايد خدا ، پس او راه يافته است ؛ و هركه را گمراه كند ، پس هرگز نيابى او را هيچ دوست ، راه نماينده .\r\nتفسير : همه رهنمائى ظاهرى و باطنى به تصرّف و اختيار اوست . دقّت نمائيد ، هنگامى كه دنيا به طرف گمراهى روان بود ، اصحاب كهف را چگونه به راه هدايت ثابت قدم و مستقيم نگه داشت ؛ و در ظاهر نيز آنان را به طرف غار عجيبى رهنمونى نمود .\r\n وَ تَحْسَبُهُمْ أَيْقاظاً وَ هُمْ رُقُودٌ وَ نُقَلِّبُهُمْ ذاتَ الْيَمِينِ وَ ذاتَ الشِّمالِ وَ كَلْبُهُمْ باسِطٌ \r\nو پندارى اى بيننده ايشان را بيدار ، و ايشان خفته اند ؛ و مى گردانيم ايشان را به جانب راست و جانب چپ ؛ و سگ ايشان گشاده است\r\n\r\n\r\n","description":"","footnote":"\r\n( 1 ) . روبه شمال\r\n","page_name":" 629 ","page_number":653},
  {"content":"\r\n\r\n ذِراعَيْهِ بِالْوَصِيدِ لَوِ اطَّلَعْتَ عَلَيْهِمْ لَوَلَّيْتَ مِنْهُمْ فِراراً وَ لَمُلِئْتَ مِنْهُمْ رُعْباً  ( 18 )\r\nبازوهاى خود را بر عتبهء دروازه ؛ اگر اطّلاع يا بى بر ايشان ، البتّه روبگردانى از ايشان به طريق گريختن ؛ و ( هر آئينه ) پر كرده شوى از ايشان از روى ترس .\r\nتفسير : گويند : در اثناى خواب چشم هايشان گشاده بود ؛ و اين خواب دراز بر وجود آنها اثر ناگوار ننمود . چشمان ايشان به اين سبب باز بود كه اگر كسى اين وضعيّت را بنگرد ، پندارد كه بيدارند . حق تعالى به وجود آنها چنان هيبت و عظمت ، و در آن غار دهشت گذاشت ، كه تماشاگاه مردم واقع نشوند و ناآرام نگردند . سگى هم داشتند كه به ايشان مأنوس بود ، و صحبتشان « 1 » در آن سگ نيز اندكى اثر كرد ؛ به قسمى كه صدها سال زنده ماند . اگرچه نگه كردن « 2 » سگ بد است ؛ ليكن در ميان هزاران بد يكى خوب هم مىتواند پيدا شد ، سعدى مى فرمايد :\r\n پسر نوح با بدان بنشست * خاندان نبوّتش گم شد \r\n سگ اصحاب كهف روزى چند * پى نيكان گرفت و مردم شد \r\n وَ كَذلِكَ بَعَثْناهُمْ لِيَتَساءَلُوا بَيْنَهُمْ قالَ قائِلٌ مِنْهُمْ كَمْ لَبِثْتُمْ قالُوا لَبِثْنا يَوْماً أَوْ بَعْضَ يَوْمٍ قالُوا رَبُّكُمْ أَعْلَمُ بِما لَبِثْتُمْ فَابْعَثُوا  و همچنين برانگيختيم ايشان را ، تا سؤال كنند در ميان خود ؛ گفت گوينده اى از ايشان : چه قدر درنگ كرديد ؟ گفتند : درنگ كرديم يك روز ، يا پارهء روز ! گفتند : پروردگار شما داناتر است به مقدار درنگ كردن شما ! پس بفرستيد\r\n\r\n\r\n","description":"","footnote":"\r\n( 1 ) . مصاحبتشان ، همراهى شان\r\n( 2 ) . نگاهدارى\r\n","page_name":" 630 ","page_number":654},
  {"content":"\r\n\r\n  أَحَدَكُمْ بِوَرِقِكُمْ هذِهِ إِلَى الْمَدِينَةِ فَلْيَنْظُرْ أَيُّها أَزْكى طَعاماً فَلْيَأْتِكُمْ بِرِزْقٍ مِنْهُ وَ لْيَتَلَطَّفْ وَ لا يُشْعِرَنَّ بِكُمْ أَحَداً ( 19 ) إِنَّهُمْ إِنْ يَظْهَرُوا عَلَيْكُمْ يَرْجُمُوكُمْ أَوْ يُعِيدُوكُمْ فِي مِلَّتِهِمْ وَ لَنْ تُفْلِحُوا إِذاً أَبَداً   ( 20 )\r\nيكى را از ميان خود با اين نقرهء ( مسكوكهء ) خود بسوى شهر ؛ پس بايد كه تأمل كند كدام يك از اهل مدينه پاكيزه تر است از روى طعام ؛ پس بيارد به شما قوتى از آن ، و بايد مدارا و نرمى كند ؛ و خبردار نكند به حال شما هيچ‌كس را ؛\r\nهر آئينه ايشان اگر قدرت يابند بر شما ، سنگسار كنند شما را ؛ يا بازگردانند شما را در دين خود ؛ و هرگز رستگار نخواهيد شد آن وقت هيچ‌گاه .\r\nتفسير : طورى كه به قدرت كاملهء خود آن قدر خواب دراز را بر آنها مستولى كرد ؛ همان طورى به وقت معيّن آنها را بيدار نمود . ايشان برخاستند ، و در بين خود به مذاكره آغاز نمودند كه ما چه قدر خوابيده خواهيم بود ؟ ! بعضى گفت كه يك و يا نيم روز يعنى ، بسيار كم ؛ ديگران گفتند كه ( گفتگو درين باره فايده\r\n\r\n","description":"","footnote":"","page_name":" 631 ","page_number":655},
  {"content":"\r\n\r\nندارد ) خدا مىداند كه ما چه قدر مدّت « 1 » خوابيده ايم ؛ اكنون بهتر است كه كار كنيم ! يك نفر ما اين روپيه « 2 » را گرفته به شهر برود ، و از يك دكّان طعام حلال و پاك خريده بياورد ؛ و بايد در منتهاى هوشمندى وظيفهء خود را انجام دهد ، و به نرمى و تدبير با مردم معامله كند تا هيچيك از اهالى شهر از پناهگاه ما وقوف نيابند ؛ ورنه ، دچار تكليف زياد خواهيم شد ؛ اگر پادشاه ظالم از ما سراغ يافت ، ما را سنگسار خواهد كرد ؛ و يا به جبر و اكراه از دين حق منحرف خواهد نمود ؛ العياذ للّه ! اگر چنين چيزى به وقوع پيوست ، آن كاميابى اعلى و فلاح ابدى را كه خواهانيم ، هرگز حاصل نخواهد شد ؛ زيرا ، از دين حق برگشتن ، اگرچه به جبر و اكراه باشد ؛ كارى نيست كه درخور شأن مؤمنين اولو العزم باشد .\r\nتنبيه : نزد من  « يَوْماً أَوْ بَعْضَ يَوْمٍ »  كنايه از تقليل مدّت است ؛ زيرا ، هرقدر مدّت طويل كه در خواب بگذرد ، در نظر شخص خوابيده بعد از بيدارشدنش اندك معلوم مىشود ؛ از اينجاست كه مى گويند :\r\nخوابيده و مرده در عدم ادراك يكسان است . استعمال كلمهء « او » را در جملهء  « يَوْماً أَوْ بَعْضَ يَوْمٍ »  چنين بدانيد كه در سورهء مؤمنون است ، در آيت   « قالَ كَمْ لَبِثْتُمْ فِي الْأَرْضِ عَدَدَ سِنِينَ ؟ قالُوا لَبِثْنا يَوْماً أَوْ بَعْضَ يَوْمٍ فَسْئَلِ الْعادِّينَ »   ( المؤمنون ، ركوع 6 ) .\r\n وَ كَذلِكَ أَعْثَرْنا عَلَيْهِمْ لِيَعْلَمُوا أَنَّ وَعْدَ اللَّهِ حَقٌّ وَ أَنَّ السَّاعَةَ لا رَيْبَ فِيها إِذْ يَتَنازَعُونَ بَيْنَهُمْ أَمْرَهُمْ \r\nو همچنين خبردار گردانيديم مردمان را به حال ايشان ، تا بدانند كه هر آئينه وعده خدا راست است ؛ و هر آئينه قيامت هيچ شبهه نيست در آن ؛ وقتى كه نزاع مى كردند مردمان در ميان خود در امرشان ( امر دينشان ) ؛\r\nتفسير : يكى از آنها روپيه « 3 » را گرفته داخل شهر شد . امّا ، هرچيز « 4 » آن شهر را متغيّر و جديد ديد .\r\n\r\n\r\n","description":"","footnote":"\r\n( 1 ) . چه مدّت\r\n( 2 ) . پول\r\n( 3 ) . پول\r\n( 4 ) . همه چيز\r\n","page_name":" 632 ","page_number":656},
  {"content":"\r\n\r\nاهالى شهر چون آن سكّه را ديدند ، حيران شدند كه نام كدام پادشاه در آن ضرب شده ؟ و از كدام عصر خواهد بود ؟ ! مردم پنداشتند كه اين شخص از كدام جاى دفينه يافته است « 1 » . تحقيق درين باره دوام كرد تا آنكه واقعه « 2 » به حضور پادشاه رسيد . پادشاه ملتفت شده ، و آن تختهء سابقه را كه هويّت چند نفر جوانان با تاريخ غياب آنها بر آن تحرير ، و از روزگار درازى حفظ شده بود ، به حضور خود خواست ، و آغاز به تحقيق نمود ، و آخر الامر دريافت كه اين همان گروه مفقود الخبر « 3 » است !\r\nدر آن روزگار ، در شهر راجع بعث بعد الموت مجادله و مناظره جارى بود . بعضى مى گفتند : بعد از مردن كسى به زندگى برنمى گردد ؛ كسى مى گفت : بعث محض « 4 » روحانى است ، و جسمانى نيست ؛ كسى معاد روحانى و جسمانى هردو را قائل بود . پادشاه وقت كه مرد حق پرست و منصف بود ، مى خواست كدام نظيرى از طرفى « 5 » در چنين مورد به دست آيد كه باعث سهولت فهم گردد ، و استبعاد عقلى كم شود . اللّه تعالى اين نظير « 6 » را بر او فرستاد ؛ و اين كار سبب شد كه منكرين آخرت هم بعد از ملاحظه و استماع اين ماجراى حيرت انگيز به آمدن روز رستاخيز ايمان آوردند ؛ و اين منظره مخصوصا بر طبايع آنها طورى تأثيرافگنده ، بدانند كه حق تعالى ايشان را تنبيه فرموده ، و اين واقعه « 7 » هم كمتر از زندگى بعد از مردن نمى باشد .\r\nتنبيه : بعضى ، مطلب  « إِذْ يَتَنازَعُونَ بَيْنَهُمْ أَمْرَهُمْ »  را چنين تعبير مى نمايند كه حق تعالى مردم را از حال اصحاب كهف وقتى آگاه فرمود كه در باب « اصحاب كهف » افواهات « 8 » و مناظرات برپا بود ؛ يعنى آن چند نوجوانى كه در باب آنها از مدّت هاى دراز سخن ها شنيده مىشود ، و آنها ناگهان غايب شده بودند ، و باز هيچ درك آنها معلوم نشد كه در كجا خواهند بود ؟ و نسل آنها در كجا منتشر شد ؟ آيا تصوّر مى توان كرد كه تا حال زنده مانده باشند ؟ بلكه به يقين مى توان گفت همه مرده اند ، و گوشت و پوستشان با خاك يكسان شده است ! درين مسئله كسى يك چيز مى گفت ، و ديگرى به اظهار عقيدهء جداگانه مى پرداخت ، كه ناگهان حق تعالى پرده از روى حقيقت برداشته ، و تمام اين گونه اختلافات را خاتمه داد .\r\n فَقالُوا ابْنُوا عَلَيْهِمْ بُنْياناً رَبُّهُمْ أَعْلَمُ بِهِمْ  پس گفتند : بنا كنيد بر ( غار ) ايشان عمارت ؛ پروردگار ايشان داناتر است به حال ايشان ؛\r\n\r\n\r\n","description":"","footnote":"\r\n( 1 ) . از يك جايى گنج پيدا كرده است .\r\n( 2 ) . ماجرا\r\n( 3 ) . مفقود الاثر\r\n( 4 ) . فقط\r\n( 5 ) . يك شاهدى ، قرينه اى ، از جايى\r\n( 6 ) . گواه ، قرينه ، شاهد\r\n( 7 ) . ماجرا\r\n( 8 ) . تفوّهات ، مطالب افواهى ، شايعات ، گفتگوها\r\n","page_name":" 633 ","page_number":657},
  {"content":"\r\n\r\n قالَ الَّذِينَ غَلَبُوا عَلى أَمْرِهِمْ لَنَتَّخِذَنَّ عَلَيْهِمْ مَسْجِداً  ( 21 )\r\nگفت آنان كه قدرت يافتند بر امر ايشان : البتّه بسازيم بر ( غار ) ايشان مسجدى .\r\nتفسير : به طور قطع نمى توان گفت كه بعد ازين واقعه آيا اصحاب كهف زنده ماندند ، و يا وفات كردند ؟ اگر وفات نمودند ، در كدام وقت بود ؟ و اگر زنده ماندند ، چه قدر وقت را دربرگرفت ؟ به هرحال ، مردمان شهر برين حالت حيرت آور آنها آگاهى يافته ، نسبت به ايشان اظهار عقيده نمودند ؛ و خواستند به يادگار آنها عمارتى در جوار آن غار بنا كنند ، تا اسباب راحت زيارت كنندگان ايشان گردد . شايد در اين مسئله اختلاف رأى رونما شده باشد « 1 » ، كه چه قسم عمارت تعمير شود « 2 » ؟ تفصيلات اين اختلافات تنها به خدا « 3 » ( ج ) معلوم است ، و اين امر هم در علم اوست كه اين تجويز « 4 » بعد از موت آنها به عمل آمد ، و يا پيش از آن ، در حالتى كه دوباره به ايشان خواب طارى شد . با اين هم اشخاص با رسوخ و مقتدر برين فكر اتّفاق كردند كه نزديك غار عبادتگاه تعمير شود « 5 » . در باب « اصحاب كهف » بجز اينكه موحّد راسخ و متّقى بودند ، نمى توان به يقين گفت كه پيروان شريعت كدام پيغمبر بودند ؟ ليكن ، مردمانى كه معتقد شده در آنجا خانه ساختند ، نصارى بودند . ابو حيّان در بحر المحيط براى تعيين مقام اصحاب كهف اقوال متعدّده نقل كرده است ؛ ذوق مندان « 6 » بدان رجوع كنند .\r\n سَيَقُولُونَ ثَلاثَةٌ رابِعُهُمْ كَلْبُهُمْ وَ يَقُولُونَ \r\nجمعى مى گويند : اصحاب كهف سه كس اند كه چهارم ايشان سگ ايشان است ؛ و جمعى مى گويند :\r\n\r\n\r\n","description":"","footnote":"\r\n( 1 ) . رخ نموده باشد ، روى داده باشد ،\r\n( 2 ) . چگونه عمارتى ساخته شود ؟\r\n( 3 ) . براى خدا\r\n( 4 ) . پيشنهاد ، طرح\r\n( 5 ) . ساخته شود .\r\n( 6 ) . اهل ذوق ، علاقمندان\r\n","page_name":" 634 ","page_number":658},
  {"content":"\r\n\r\n خَمْسَةٌ سادِسُهُمْ كَلْبُهُمْ رَجْماً بِالْغَيْبِ \r\nپنج كس اند كه ششم ايشان سگ ايشان است ؛ نشانه ناديده سنگ انداختن ( سنگ‌انداختن نهانى ) ؛\r\nتفسير : سامعين قصّهء « اصحاب كهف » را شنيده ؛ چنان كه عادت عوام است ، تير به تاريكى انداخته ، طائفه اى مى گويند كه آنها سه نفر ، و چهارم آنها سگشان بود ! جماعتى مى گويند كه آنها پنج نفر ، و ششم آنها سگشان است ! ليكن تمام اين سخنان چنان است كه شخصى نشانه را نديده سنگ بياندازد . ممكن است كه از اظهار سخنان مختلف ، علاوه بر جهل خودشان ، مقصود ديگرى نيز داشته باشند ؛ شايد مى خواهند رسول اللّه ( ص ) را بيازمايند كه درين باب چه مى گويد ؟ زيرا ، احتمال است يهود قبلا به قريش تعداد صحيح هفت نفر را گفته باشند كه قرآن در آينده بدان طرف اشاره كرده است .\r\n وَ يَقُولُونَ سَبْعَةٌ وَ ثامِنُهُمْ كَلْبُهُمْ قُلْ رَبِّي أَعْلَمُ بِعِدَّتِهِمْ ما يَعْلَمُهُمْ إِلَّا قَلِيلٌ فَلا تُمارِ فِيهِمْ إِلَّا مِراءً ظاهِراً وَ لا تَسْتَفْتِ فِيهِمْ مِنْهُمْ أَحَداً  ( 22 )\r\nو اينهم مى گويند كه : هفت كس اند ، و هشتم ايشان سگ ايشان است ! بگو : پروردگار من داناتر است به شمار ايشان ؛ نمى داند ايشان را مگر اندك كسى ؛ پس گفتگو مكن در سخن ايشان ( در امر ايشان ) مگر گفتگوى سرسرى ؛ و تحقيق مكن ( سؤال مكن ) در باب ايشان از كافران هيچ كسى را .\r\nتفسير : در باب اين گونه سخنان غيرعادى مجادلهء زياد فايده ندارد . اگر عدد صحيحشان هم معلوم شود ، كدام مقصد مهم از آن به دست نمى آيد . درين باره ، علاوه بر آنچه خداى تعالى بيان كرده در پى\r\n\r\n","description":"","footnote":"","page_name":" 635 ","page_number":659},
  {"content":"\r\n\r\nتحقيق افتادن ، و يا هر قدرى كه خداى تعالى ترديد « 1 » كرده است ، در زيادت آن مجادله كردن و ترديد نمودن بيهوده است .\r\nابن عباس ( رض ) فرمود كه : « من از جملهء آن مردمان قليل هستم كه از سياق قرآن معلوم كردند كه اصحاب كهف هفت نفر بودند ؛ زيرا ، حق تعالى دو قول اوّلى را  « رَجْماً بِالْغَيْبِ »  فرمود ، و با قول سوم رجما بالغيب نفرمود . علاوه بر آن « 2 » ، اسلوب بيان هم متغيّر است ، دو جملهء اوّلى « واو عطف » نداشت ؛ چون در جملهء سوّم  « وَ ثامِنُهُمْ كَلْبُهُمْ »  عطف آورده شده ، لهذا اين عطف تأكيد است كه قائل اين قول به كمال بصيرت و وثوق به تفصيل واقعه آگهى دارد . و نيز ، در تأييد آن بعضى گفته اند كه اوّلا از  « قالَ قائِلٌ مِنْهُمْ كَمْ لَبِثْتُمْ »  بودن يك قائل و از  « قالُوا لَبِثْنا يَوْماً  - الآية » غير ازو ، اقّلا بودن سه قائل ، باز آيهء دوّمى  « قالُوا رَبُّكُمْ أَعْلَمُ  - الآية » برعلاوهء آنها « 3 » بودن سه قائل ديگر را ثابت مى سازد ؛ بدين طريق ، بايد اقلّا هفت نفر باشند ، و سگ برعلاوهء آنها بود .\r\n  وَ لا تَقُولَنَّ لِشَيْءٍ إِنِّي فاعِلٌ ذلِكَ غَداً ( 23 ) إِلَّا أَنْ يَشاءَ اللَّهُ وَ اذْكُرْ رَبَّكَ إِذا نَسِيتَ وَ قُلْ عَسى أَنْ يَهْدِيَنِ رَبِّي لِأَقْرَبَ مِنْ هذا رَشَداً   ( 24 )\r\nو مگو هيچ چيزى را كه من البتّه كننده ام آن را فردا .\r\nمگر ( اين را بگو ) كه خواهد خداى ؛ و ياد كن پروردگار خود را وقتى كه فراموش كنى ؛ و بگو : توقع است كه دلالت كند مرا پروردگار من نزديك تر ازين به راه صواب .\r\n\r\n\r\n","description":"","footnote":"\r\n( 1 ) . تعيين ( ظ )\r\n( 2 ) . علاوه براين ،\r\n( 3 ) . علاوه بر آنها\r\n","page_name":" 636 ","page_number":660},
  {"content":"\r\n\r\nتفسير : قصّهء اصحاب كهف در كتب تاريخ به ندرت تحرير شده بود . از اين جهت ، هركس « 1 » بر آن اطّلاع نداشت . مشركين در اثر تعليم يهود اين قضيّه را از آن حضرت ( ص ) پرسيدند و مقصدشان آزمايش آن حضرت ( ص ) بود . آن حضرت وعده كرد كه « فردا جواب خواهم گفت » به اعتماد آنكه چون جبرئيل بيايد ، ازو استفسار كند ! اتّفاقا ، جبرئيل ( ع ) تا پانزده روز نيامد ، و سبب اندوه فراوان آن حضرت گرديد .\r\nمشركين به تمسخر آغاز كردند . بالآخر « 2 » جبرئيل ( ع ) اين قصه را آورده ، و توصيه نمود كه در باب سخن آينده ، نبايد بدون « انشاء اللّه » وعده كرد . اگر وقتى فراموش شود ، بعد از آن به خاطر آورده « انشاء اللّه » بگويد ؛ و فرمود كه « اميدوار باشى كه اللّه تعالى درجهء تو را هنوز « 3 » بلندتر خواهد ساخت ؛ يعنى ، ترا گاهى « 4 » فراموش نخواهد كرد » ( موضح القرآن ) ؛ و يا به طريق عجيب تر از « اصحاب كهف » ترا حفاظت فرمايد ، و كامياب نمايد ؛ چنان كه در قصّهء « غار ثور » به ظهور رسيد ؛ و يا شواهد و واقعات « 5 » عجيب تر از « واقعهء كهف » به ذريعهء « 6 » زبان تو بيان فرمايد .\r\n وَ لَبِثُوا فِي كَهْفِهِمْ ثَلاثَ مِائَةٍ سِنِينَ وَ ازْدَادُوا تِسْعاً  ( 25 )\r\nو درنگ كردند در غار خود سه صد سال ؛ و افزودند نه سال ديگر .\r\nتفسير : به حساب شمسى سه صد سال كامل در غار به خواب بودند ، و به حساب قمرى نه سال زياده تر مىشود ( كسور ماه ها و روزها محسوب نشده ) و يا بعد از سه صد سال ممكن است قدرى از خواب بيدار شده باشند ، و باز به خواب رفته ، و تا نه سال ديگر خوابيده باشند . بعضى علما رأى دارند كه اين سه صد و نه سال مدّتى است بعد از بيدارى آنها تا به عهد نبوى ( ص ) يعنى با مردم ملاقات و اختلاط نموده ، باز به خواب رفتند ؛ و اين كيفيّت آنها تا به عصر آن حضرت ( ص ) مدّت مذكور را دربرمى گيرد ؛ و اللّه اعلم .\r\nلطيفه : در عصر ما ، در ايالت زيشوان ، شخصى دو صد و پنجاه و دو سال « 7 » عمر دارد ، و بيست و\r\n\r\n\r\n","description":"","footnote":"\r\n( 1 ) . همه كس\r\n( 2 ) . بالاخره\r\n( 3 ) . همچنان ، پيوسته\r\n( 4 ) . هيچ‌گاه\r\n( 5 ) . ماجراهاى ، وقايع\r\n( 6 ) . به واسطهء\r\n( 7 ) . دويست و پنجاه و دو سال\r\n","page_name":" 637 ","page_number":661},
  {"content":"\r\n\r\nچهارمين ازدواج او درين نزديكى ها به عمل آمده است .\r\n قُلِ اللَّهُ أَعْلَمُ بِما لَبِثُوا لَهُ غَيْبُ السَّماواتِ وَ الْأَرْضِ أَبْصِرْ بِهِ وَ أَسْمِعْ \r\nبگو : خدا داناتر است به مقدارى كه درنگ كردند ! او راست علم غيب آسمانها و زمين ؛ چه قدر بيناست ؛ و چقدر شنواست !\r\nتفسير : مؤرّخين « 1 » ، مدّت خواب را تا به بيدارى آنها به چندين طريق بيان مى كردند . امّا ، اصح آن ، مدّتى است كه اللّه تعالى فرموده ؛ زيرا ، تمام رازهاى پوشيدهء آسمان و زمين در علم او تعالى است ، و هيچ چيز از نظر او پنهان نيست .\r\n ما لَهُمْ مِنْ دُونِهِ مِنْ وَلِيٍّ وَ لا يُشْرِكُ فِي حُكْمِهِ أَحَداً  ( 26 )\r\nنيست ايشان را بجز او هيچ كارساز ؛ و نمى گيرد شريك در حكم خود هيچ‌كس را .\r\nتفسير : طورى كه علم او به همه اشياء محيط است ؛ قدرت و اختيار او نيز به همه حاوى است .\r\nچنان كه در دانستن غيوب آسمانها و زمين او را شريكى نيست ؛ در اختيارات و قدرت هم از هرگونه سهيم و انباز پاك است .\r\n وَ اتْلُ ما أُوحِيَ إِلَيْكَ مِنْ كِتابِ رَبِّكَ \r\nو بخوان آنچه وحى فرستاده شده بسوى تو از كتاب پروردگار تو ؛\r\n\r\n\r\n","description":"","footnote":"\r\n( 1 ) . مورّخين\r\n","page_name":" 638 ","page_number":662},
  {"content":"\r\n\r\n لا مُبَدِّلَ لِكَلِماتِهِ وَ لَنْ تَجِدَ مِنْ دُونِهِ مُلْتَحَداً  ( 27 )\r\nهيچ‌كس تبديل كننده نيست حكم هاى وى را ؛ و هرگز نيابى بجز او هيچ پناهگاهى .\r\nتفسير : اوّل راجع به قصّهء اصحاب كهف فرموده بود كه  « فَلا تُمارِ فِيهِمْ إِلَّا مِراءً ظاهِراً وَ لا تَسْتَفْتِ فِيهِمْ مِنْهُمْ أَحَداً » .  مطلب « 1 » اينست كه در مسائل عادى مباحثه و كنجكاوى زياد قطعا ضرورت ندارد . تو - اى محمد ( ص ) در انجام وظيفهء خود مشغول باش ؛ يعنى كتاب جامع و مانع و كافى و شافى را كه رب تو به تو عنايت فرموده به مردم بخوان . سخنان خداوند ( ج ) و وعده هاى او را كه اندرين كتاب مندرج است ، هيچ قوّتى نيست « 2 » كه آن را تبديل دهد ، يا معطّل كند و يا غلط ثابت نمايد « 3 » . اگر شخصى بكوشد كه اين سخنان الهى ( ج ) را تغيير دهد ، و يا در اداى حقوق اين كتاب كوتاهى ورزد ؛ بايد بداند كه براى چنين مجرم پناهگاهى نيست . درگاه رحمت او وسيع است ؛ مىتواند كه بندگان مطيع را در پناه خويش قرار دهد . ببينيد و دقّت نمائيد كه اصحاب كهف چون بر اوامر خدا استوار ماندند ، از فضل او به چه راحتى نايل گشتند ؟\r\n وَ اصْبِرْ نَفْسَكَ مَعَ الَّذِينَ يَدْعُونَ رَبَّهُمْ بِالْغَداةِ وَ الْعَشِيِّ يُرِيدُونَ وَجْهَهُ \r\nو حبس كن نفس خود را با آنان كه ياد مى كنند پروردگار خود را به صبح و شام ؛ مى خواهند رضاى او را .\r\nتفسير : در شوق حصول « 4 » خشنودى و ديدار او تعالى به كمال صدق و اخلاص پيوسته مشغول عبادت اند . مثلا ، ذكر مى كنند « 5 » ؛ قرآن مى خوانند ؛ در نمازها مداومت مى ورزند ؛ بين حلال و حرام تميز مى كنند « 6 » ؛ حقوق خالق و مخلوق را مى شناسند ؛ با اينكه از رهگذر امور دنيوى قرين عزّت و دولت هم نيستند . چون از جملهء صحابه در آن وقت عمّار ، صهيب ، بلال ، ابن مسعود و غيرهم - رضى اللّه عنهم - بودند ،\r\n\r\n\r\n","description":"","footnote":"\r\n( 1 ) . مقصود\r\n( 2 ) . هيچ قدرتى وجود ندارد\r\n( 3 ) . غلط قلمداد كند .\r\n( 4 ) . تحصيل ، به دست آوردن\r\n( 5 ) . ذكر مى گويند ؛\r\n( 6 ) . تميز مى دهند ؛\r\n","page_name":" 639 ","page_number":663},
  {"content":"\r\n\r\nچنين مؤمنين مخلصين را از صحبت و مجالست خود مستفيد نما ، و به گفتهء كسى آنها را از مجلس خود جدا مكن .\r\n وَ لا تَعْدُ عَيْناكَ عَنْهُمْ تُرِيدُ زِينَةَ الْحَياةِ الدُّنْيا \r\nو بايد كه نگذرد چشم هاى تو ، آنها را گذاشته ( از ايشان ) طلب كنان آرايش زندگانى دنيا را ؛\r\nتفسير : كسانى را كه اظهار اخلاص كرده اند ، هرچند غريب هم باشند ، ترك مكن و به طرف دنياداران متكبّر - به غرض اينكه اگر آنها مسلمان شوند دين اسلام رونق زياد خواهد يافت - التفات منما ؛ زيرا ، ترقّى و عزّت اصلى اسلام وابستهء شكوه مادّى و كثرت طلا و نقره نيست ؛ بلكه به ايمان و تقوى و اخلاق نيكو مربوط است . عزّت و شوكت دنياى فانى مانند سايه زوال پذير است ؛ دولت حقيقى به پابندى « 1 » در تقوى و تعلّق مع اللّه است كه نه شكست مى يابد و نه زوال ؛ چنان كه در واقعهء « اصحاب كهف » سرانجام كار دوستان خدا ( ج ) و طالبان دنيا واضح شد .\r\n وَ لا تُطِعْ مَنْ أَغْفَلْنا قَلْبَهُ عَنْ ذِكْرِنا وَ اتَّبَعَ هَواهُ وَ كانَ أَمْرُهُ فُرُطاً  ( 28 )\r\nو اطاعت مكن آن را كه غافل ساختيم دل او را از ياد خويش ، و پيروى كرده است خواهش خود را ، و هست كار او از حدّ گذشته .\r\nتفسير : دل هاى كسانى كه مست نشئهء دنيا شده اند ، از ياد خدا ( ج ) غافل ، و پيوسته پيرو خوشى و خواهشات « 2 » نفسانى مى باشند . شيوهء اين طائفه است كه در اطاعت خدا ( ج ) سست و تنبل ، و در پيروى\r\n\r\n\r\n","description":"","footnote":"\r\n( 1 ) . پايبندى\r\n( 2 ) . خواهش هاى\r\n","page_name":" 640 ","page_number":664},
  {"content":"\r\n\r\nهوا و هوس پيش قدم اند . هرچند اين گروه داراى عزّت و مكنت باشند ، از سخنانشان اعراض كن .\r\nدر روايات است كه بعضى صناديد قريش به آن حضرت ( ص ) گفتند كه اين « رذيلان » را از پيش خود دور كن تا رؤسا نزد تو نشسته بتوانند ! مسلمانان نادار را « رذيل » و كافران دولتمند را « سردار » « 1 » گفتند .\r\nشايد در دل مبارك آن حضرت ( ص ) خطور كرده باشد كه « اگر اين غربا براى مدّت كمى از من دور شوند ، چه نقص خواهد بود ؟ چه ، آنها مسلمانان راسخ هستند ؛ و مصلحت كار را ملحوظ نظر داشته ، نخواهند رنجيد ؛ و اين دولتمندان هم بدين طريق اسلام خواهند آورد » ! لذا ، اين آيت نازل شد كه گفتهء اين متكبّران را هرگز قبول مكن ؛ زيرا ، از اقوال بيهودهء آنها معلوم مىشود كه استعداد ايمان آوردن حقيقى را ندارند ، و نيز لازم نيست كه به فكر فائدهء موهوم ، از احترام مخلصين صرف‌نظر شود ؛ زيرا ، در صورت فرق گذاشتن در بين دولتمندان و غربا احتمال دارد كه در قلوب عوام الناس نسبت به پيغمبر ( ص ) معاذ اللّه ! نفرت و بدگمانى پيدا شود . پس ضرر آن نسبت به ضرر ايمان نياوردن اين چند تن متكبّر به مراتب بيشتر است .\r\n وَ قُلِ الْحَقُّ مِنْ رَبِّكُمْ فَمَنْ شاءَ فَلْيُؤْمِنْ وَ مَنْ شاءَ فَلْيَكْفُرْ \r\nو بگو : ( اين ) سخن راست ( است ) از پروردگار شما ؛ پس هركه خواهد ايمان آرد و هركه خواهد كافر شود ؛\r\nتفسير : از طرف خدا ( ج ) سخنان راست رسانده شد ؛ خواه كسى آن را بپذيرد ، و خواه از آن « 2 » انكار نمايد ؛ او تعالى را باكى نيست . نفع و نقصان همه محض « 3 » به خود شما عايد مىشود . كسانى كه قبول مى كنند ، و آنان كه قبول نمى كنند ؛ بايد در باب انجام كار خود فكر كنند ( كه در آينده بيان مىشود ) . اين قدر بدانند كه رونق و زينت دنيا فانى و هيچ است ، و فايده اش وقتى است كه ذريعهء « 4 » فلاح آخرت گردد . محض تموّل دنيا آنجا به كار نمى آيد ؛ بلكه بسا از غرباى مسلمين در آخرت در عيش و راحت مى باشند .\r\n\r\n\r\n","description":"","footnote":"\r\n( 1 ) . شريف ، امير ، پيشوا\r\n( 2 ) . آن را\r\n( 3 ) . فقط\r\n( 4 ) . وسيلهء ، طريقهء\r\n","page_name":" 641 ","page_number":665},
  {"content":"\r\n\r\n إِنَّا أَعْتَدْنا لِلظَّالِمِينَ ناراً أَحاطَ بِهِمْ سُرادِقُها \r\n( هر آئينه ) ما مهيّا كرديم براى ستمگاران آتشى را كه احاطه كند ايشان را سراپرده هاى او ؛\r\nتفسير : آن سراپرده ها نيز از آتش مى باشد .\r\n وَ إِنْ يَسْتَغِيثُوا يُغاثُوا بِماءٍ كَالْمُهْلِ يَشْوِي الْوُجُوهَ بِئْسَ الشَّرابُ وَ ساءَتْ مُرْتَفَقاً  ( 29 )\r\nو اگر فرياد كنند ، فرياد رسيده شوند به آبى مانند ريم ( مس گداخته ) ؛ بريان كند روى ها را ؛ بد آشاميدنى است ؛ و ( دوزخ ) بد آرامگاهى است !\r\nتفسير : وقتى كه از شدّت گرمى به آنها تشنگى لاحق مىشود ، نعرهء العطش ! العطش ! مى زنند .\r\nآبى كه به آنها داده مىشود بسان درد تيل و يا ريم است و از بسيارى حرارت خود چهره را مى سوزاند .\r\n إِنَّ الَّذِينَ آمَنُوا وَ عَمِلُوا الصَّالِحاتِ إِنَّا لا نُضِيعُ أَجْرَ مَنْ أَحْسَنَ عَمَلًا  ( 30 )\r\nهر آئينه آنانى كه ايمان آوردند و كردند كارهاى شايسته ؛ ( هر آئينه ) ما ضايع نكنيم مزد كسى كه نيكو كرده است كار را .\r\nتفسير : جزئى ترين نيكى هم ضايع نمى گردد ، و در برابر آن پاداش كامل داده مىشود .\r\n أُولئِكَ لَهُمْ جَنَّاتُ عَدْنٍ تَجْرِي مِنْ تَحْتِهِمُ الْأَنْهارُ \r\nاين جماعه ، ايشانراست بوستان هاى اقامت ؛ مى رود زير آنها نهرها ؛\r\n\r\n","description":"","footnote":"","page_name":" 642 ","page_number":666},
  {"content":"\r\n\r\n يُحَلَّوْنَ فِيها مِنْ أَساوِرَ مِنْ ذَهَبٍ \r\nزيور داده شوند در آنجا ( از ) دستوانه ها از طلا ؛\r\nتفسير : تا خاطرنشان شود كه دولتمندان اصلى و ابدى كدام مردم اند . كيفيّت مخصوص اسباب آرايش و زينت و همچنان نعمتهاى بهشت را در اين دنيا فهميده نمى توانيم « 1 » ؛ زيرا ، در محسوسات ما مثال كامل آن وجود ندارد .\r\n وَ يَلْبَسُونَ ثِياباً خُضْراً مِنْ سُنْدُسٍ وَ إِسْتَبْرَقٍ \r\nو بپوشند جامه هاى سبز ، از ديباى نازك و ديباى سطبر ؛\r\nتفسير : شايد روى لباس از ابريشم باريك « 2 » ، و آستر آن از ابريشم سطبر باشد ، كما يفهم من قوله تعالى :  « بَطائِنُها مِنْ إِسْتَبْرَقٍ »  ( رحمان ، ركوع 3 ) ؛ و يا ، هردو قسم جداجدا استعمال شود ؛ و اللّه اعلم .\r\nدر موضح القرآن است : آن حضرت ( ص ) فرمود كه « زيور طلا و كالاى ابريشمى به مردان در جنّت داده مىشود ؛ پس مردى كه اين چيزها را در اين جهان بپوشد ، در آنجا از آن محروم مى ماند » .\r\n مُتَّكِئِينَ فِيها عَلَى الْأَرائِكِ نِعْمَ الثَّوابُ وَ حَسُنَتْ مُرْتَفَقاً  ( 31 )\r\nتكيه كنان در آنجا بر تخت ها ؛ نيك جزاء است ؛ و بهشت نيكو آرامگاهى است !\r\nتفسير : بر تخت ها تكيه مى كنند ، و به نهايت « 3 » عزّت و آرام « 4 » زيست خواهند نمود .\r\n\r\n\r\n","description":"","footnote":"\r\n( 1 ) . نمى توانيم بفهميم\r\n( 2 ) . نازك ،\r\n( 3 ) . بانهايت\r\n( 4 ) . آرامش ، آسايش\r\n","page_name":" 643 ","page_number":667},
  {"content":"\r\n\r\n * وَ اضْرِبْ لَهُمْ مَثَلًا رَجُلَيْنِ \r\nو بيان كن براى ايشان داستان دو مرد را ؛\r\nتفسير : مثال كافر دولتمند و مؤمن فقير را بيان فرمود ؛ و در ضمن اين مثال ، مقصد آگاهى كفّار و مؤمنان از سرانجام زشت كفر و تكبّر و مقبوليّت ايمان و تقوى ، و بى ثباتى دنياست . در خصوص اينكه اين دو شخص كه مثال آنها بيان شده ، آيا واقعا وجود داشتند ؛ و يا محض « 1 » براى تفهيم و ايضاح مطلب به طور مثال تذكّر داده شده است ؟ علما را دو نظريّه است ؛ درهرحال ، فايدهء تمثيل در آن حاصل است .\r\n جَعَلْنا لِأَحَدِهِما جَنَّتَيْنِ مِنْ أَعْنابٍ وَ حَفَفْناهُما بِنَخْلٍ وَ جَعَلْنا بَيْنَهُما زَرْعاً  ( 32 )\r\nداديم به يكى از ايشان دو بوستان از ( درختان ) انگور ؛ و گرداگرد آن پيدا كرديم درختان خرما ، و پيدا كرديم در ميان اين بوستان ها زراعت ؛\r\nتفسير : باغ ها از درختان خرما احاطه كرده شده ، و بين هردو باغ زمين زراعتى بود ؛ تا هم از غلّه و هم از ميوه استفاده نمايند .\r\n كِلْتَا الْجَنَّتَيْنِ آتَتْ أُكُلَها وَ لَمْ تَظْلِمْ مِنْهُ شَيْئاً \r\nهردو بوستان آورد ميوه هاى خود را ؛ و هيچ كم نكرد از ميوه چيزى را ؛\r\nتفسير : اين طور نبود كه يك باغ ميوه دار ، و ديگرى بى ميوه باشد ؛ يا اينكه درختى كمتر از درخت ديگر ثمر دهد .\r\n\r\n\r\n","description":"","footnote":"\r\n( 1 ) . فقط\r\n","page_name":" 644 ","page_number":668},
  {"content":"\r\n\r\n وَ فَجَّرْنا خِلالَهُما نَهَراً  ( 33 )\r\nو جارى ساختيم ميان هردو جوئى .\r\nتفسير : در بين باغ ها نهر آب به يك ترتيب جريان داشت ، تا منظرهء آن خوش نما و دلكش باشد ؛ و اگر باران نشود ، باز هم باغ و زراعت از كمى آب خراب نگردد .\r\n وَ كانَ لَهُ ثَمَرٌ \r\nو بود او را ميوه\r\nتفسير : چيزى را كه خرج كرد و يا زحمت كشيد ، ثمرهء آن را به نيكوئى حاصل كرد ؛ و هر نوع سامان عيش و رفاهيت برايش فراهم شد ؛ نكاح كرد و نتيجهء نيك به دست آورد ، يعنى اولاد زياد يافت .\r\n فَقالَ لِصاحِبِهِ وَ هُوَ يُحاوِرُهُ أَنَا أَكْثَرُ مِنْكَ مالًا وَ أَعَزُّ نَفَراً  ( 34 )\r\nپس گفت رفيق خود را ؛ و او گفتگو مى كرد با او : من بيش ترم از تو در مال ، و غالب ترم به اعتبار حشم .\r\nتفسير : من نسبت به تو مال و دولت و خدّام زيادى دارم ؛ اگر اختيار اين اعمال مشركانه باطل مى بود ، چگونه صاحب اين همه راحت و نعمت مى شدم ؟ ! مشرك بودن آن مرد را ازين بيانش مى توان دريافت ، كه چون به آفتى دچار شد ، از عقيده خويش پشيمان گرديد ، و گفت :  « يا لَيْتَنِي لَمْ أُشْرِكْ بِرَبِّي أَحَداً » . \r\nازين عبارت چنان برمى آيد كه رفيق ناتوان او كه به يگانگى خداوند ( ج ) ايمان كامل داشت ، اظهار كرده باشد كه شرك باطل است ، و به رفيق خود نصيحت مى كرد كه از شرك برگردد ؛ مگر « 1 » آدم دولتمند در جواب گفت كه « من نسبت به تو بيشتر داراى مال و مكنت هستم ؛ چگونه يقين توانم كرد كه من به باطل\r\n\r\n\r\n","description":"","footnote":"\r\n( 1 ) . ليكن\r\n","page_name":" 645 ","page_number":669},
  {"content":"\r\n\r\nباشم ، و چون تو شخص مفلس قلّاش حق به جانب باشى » ؟ !\r\n وَ دَخَلَ جَنَّتَهُ وَ هُوَ ظالِمٌ لِنَفْسِهِ \r\nو درآمد به بوستان خود ، و حال آنكه او ستم كننده است بر نفس خود ؛\r\nتفسير : در شرك مبتلا بود ؛ نشئهء كبر و غرور ، دل و دماغ او را فراگرفته بود ؛ ديگران را حقير مى دانست ، و قدرت و جبروت خدا را در نظر نداشت ، و به ذهن او هيچ خطور نمى كرد كه عاقبت چه خواهد شد . فقط همين باغ را جنّت خود مى دانست ، و آن را به خيال خود ابدى مى پنداشت .\r\n  قالَ ما أَظُنُّ أَنْ تَبِيدَ هذِهِ أَبَداً ( 35 ) وَ ما أَظُنُّ السَّاعَةَ قائِمَةً وَ لَئِنْ رُدِدْتُ إِلى رَبِّي لَأَجِدَنَّ خَيْراً مِنْها مُنْقَلَباً   ( 36 )\r\nگفت : نمى پندارم كه هلاك شود اين بوستان ، هيچ‌گاه ؛\r\nو گمان ندارم كه قيامت برپاشدنى است ؛ و بالفرض ، اگر رسانيده شوم ( بازگردانيده شوم ) بسوى پروردگار خود ؛ هر آئينه خواهم يافت بهتر از آن بازگشتنى .\r\nتفسير : بالفعل « 1 » ، به آرامى و آسودگى مى گذرد ؛ و من امور زندگانى خود را چنان تنظيم كرده ام كه گمان نمى كنم اين باغ ها خراب شود ! باقى ماند قصّهء بعد الموت ؛ اوّلا ، من يقين ندارم كه بعد از مردن ذرّات استخوان ها دوباره زنده گردد ، و به حضور خداوند پيش شوم ! ليكن اگر چنين به وقوع پيوست ، ضرور « 2 » ، در آنجا سامان بهترى را نسبت به اينجا مى يابم . اگر خداى تعالى حركات ما را مستحسن نمى شمرد ، در دنيا ما را چرا اين قدر گشايش مى داد ؟ ! گويا ، آسوده حالى ما درين جهان علامهء « 3 » آن است كه در آن جهان نيز\r\n\r\n\r\n","description":"","footnote":"\r\n( 1 ) . فعلا ، عجالتا ،\r\n( 2 ) . حتما ، قطعا ،\r\n( 3 ) . علامت\r\n","page_name":" 646 ","page_number":670},
  {"content":"\r\n\r\nقرين عيش خواهيم بود .\r\n  قالَ لَهُ صاحِبُهُ وَ هُوَ يُحاوِرُهُ أَ كَفَرْتَ بِالَّذِي خَلَقَكَ مِنْ تُرابٍ ثُمَّ مِنْ نُطْفَةٍ ثُمَّ سَوَّاكَ رَجُلًا ( 37 ) لكِنَّا هُوَ اللَّهُ رَبِّي وَ لا أُشْرِكُ بِرَبِّي أَحَداً   ( 38 )\r\nگفت او را رفيق او ؛ و او گفتگو مى كرد با وى : آيا كافر شدى به آن خدائى كه پيدا كرد ترا از خاك ؛ باز از نطفه ؛ باز ، ساخت ترا مرد ؛\r\nليكن من همين مى گويم كه اللّه پروردگار من است ، و نمى سازم شريك با پروردگار خود هيچ‌كس را .\r\nتفسير : خدائى كه اصل تو را ( يعنى آدم - عليه السلام - را ) از خاك بى جان آفريد ؛ سپس خودت را از خلاصهء پيداوار زمينى و يك قطرهء ناچيز به وجود آورده زندگى بخشيد ، و قوّت هاى جسمانى و روحانى عطا كرده ، يك مرد سالم و جسيم ؛ ساخت آيا با اين همه انكار مى كنى كه او تعالى پس از مردنت دوباره ترا حيات داده نخواهد توانست « 1 » ، و نعمت هائى را كه به تو عطا كرده بازنخواهد ستانيد ؟ ! من هرگز به اين عقيده نيستم ؛ بلكه يقين دارم كه او تنها رب ماست ؛ در خدائى او هيچكس سهيم نيست ، و كس نمى تواند در مقابل حكم و اختيار او دم زند .\r\n وَ لَوْ لا إِذْ دَخَلْتَ جَنَّتَكَ قُلْتَ ما شاءَ اللَّهُ \r\nو چون درآمدى به بوستان خود ، چرا نگفتى : آنچه بخواهد خدا چنان شود !\r\n\r\n\r\n","description":"","footnote":"\r\n( 1 ) . نخواهد توانست حيات بدهد ،\r\n","page_name":" 647 ","page_number":671},
  {"content":"\r\n\r\n لا قُوَّةَ إِلَّا بِاللَّهِ \r\nنيست قوّت هيچ‌كس را مگر به خداى تعالى ؛\r\nتفسير : مال ، به هر صورت ، نعمت خداست ؛ و اگر كسى آن را مايهء فخر و تكبّر قرار دهد ، دچار آفت مىشود ، بايستى كه در حين دخول در باغ ، در عوض  « ما أَظُنُّ أَنْ تَبِيدَ هذِهِ أَبَداً »  جملهء  « ما شاءَ اللَّهُ لا قُوَّةَ إِلَّا بِاللَّهِ »  مى گفت ؛ يعنى : خدا ( ج ) آنچه بخواهد عطا فرمايد ؛ ما هيچ قوّت و اختيار نداريم ؛ حصول « 1 » آن تنها وابسته به امداد و اعانت اوست ؛ اگر او بخواهد مىتواند به آن واحد بستاند !\r\nدر روايات است كه وقتى كه شخص در كاروبار خانهء خود آسودگى و فارغ البالى ببيند ، بايد اين كلمات را بگويد :  « ما شاءَ اللَّهُ لا قُوَّةَ إِلَّا بِاللَّهِ » . \r\n  إِنْ تَرَنِ أَنَا أَقَلَّ مِنْكَ مالًا وَ وَلَداً ( 39 ) فَعَسى رَبِّي أَنْ يُؤْتِيَنِ خَيْراً مِنْ جَنَّتِكَ  \r\nاگر بينى مرا كه كمترم از تو در مال و فرزند ؛\r\nپس اميد است كه پروردگار من بدهد مرا بهتر از بوستان تو ؛\r\nتفسير : در دنيا و يا در آخرت ؛\r\n  وَ يُرْسِلَ عَلَيْها حُسْباناً مِنَ السَّماءِ فَتُصْبِحَ صَعِيداً زَلَقاً ( 40 ) أَوْ يُصْبِحَ ماؤُها غَوْراً فَلَنْ   و بفرستد بر بوستان تو گرم باد ( آفت ) از آسمان ، پس گردد ميدان صاف ( زمين بى گياه ) ؛\r\nيا شود آب او خشك ( فرورفته ) ، پس هرگز\r\n\r\n\r\n","description":"","footnote":"\r\n( 1 ) . تحصيل\r\n","page_name":" 648 ","page_number":672},
  {"content":"\r\n\r\n تَسْتَطِيعَ لَهُ طَلَباً  ( 41 )\r\nنتوانى آن را جستن ؛\r\nتفسير : يعنى ، در سزاى تكبّر تو باد سموم برخيزد ؛ و يا ديگر آفت سماوى طورى نازل شود كه باغ را به ميدان خشك و لشم و بيابان تبديل دهد ؛ و يا آب نهر را بكلّى بخشكاند كه با وجود كوشش زياد جارى نشود .\r\n وَ أُحِيطَ بِثَمَرِهِ فَأَصْبَحَ يُقَلِّبُ كَفَّيْهِ \r\nو فراگرفته شود همه ميوهء آن ؛ پس هنگام بامداد ماليد دو دست خود به حسرت ؛\r\nتفسير : يعنى ، كف افسوس مى ماليد ؛\r\n عَلى ما أَنْفَقَ فِيها وَ هِيَ خاوِيَةٌ عَلى عُرُوشِها \r\nبر آنچه خرج كرده بود در ( عمارت آن ) ؛ و آن افتاده بود بر سقف‌هاى خود ؛\r\nتفسير : حضرت شاه صاحب ( رح ) مى نويسد : عاقبت بر باغ او همان آفت رسيد كه از زبان آن مرد نيك برآمده بود . در اثناى شب ، آفت سماوى به صورت آتش پديد آمد ، و هرچيز « 1 » آن را سوزانده ، تودهء خاكستر نمود ؛ و آن همه صرف پول و زحماتى كه براى بدست آوردن نفع ، كرده بود « 2 » ، هدر رفته ؛ و سرمايه را هم تباه كرد .\r\n وَ يَقُولُ يا لَيْتَنِي لَمْ أُشْرِكْ بِرَبِّي أَحَداً  ( 42 )\r\nو مى گفت : اى كاش نكردمى شريك با پروردگار خود هيچ‌كس را .\r\nتفسير : اكنون افسوس و پشيمانى سودى نمى بخشد ؛ زيرا ، اين پشيمانى و ندامت از ترس الهى ( ج )\r\n\r\n\r\n","description":"","footnote":"\r\n( 1 ) . همه چيز\r\n( 2 ) . كشيده بود ،\r\n","page_name":" 649 ","page_number":673},
  {"content":"\r\n\r\nنبود ؛ بلكه محض « 1 » ازين سبب بود كه ضرر دنيوى به او رسيده بود .\r\n وَ لَمْ تَكُنْ لَهُ فِئَةٌ يَنْصُرُونَهُ مِنْ دُونِ اللَّهِ وَ ما كانَ مُنْتَصِراً  ( 43 )\r\nو نبود او را هيچ جماعتى كه يارى دهندش بجز خدا ؛ و نشد او انتقام گيرنده .\r\nتفسير : نه جمعيّت و اولاد به كارش آمد ، و نه معبود باطل كه آن را شريك خدا گردانيده بود ؛ و نه خودش قوّتى داشت كه مانع عذاب خدا ( ج ) مى شد ؛ و يا انتقام گرفته مى توانست « 2 » .\r\n هُنالِكَ الْوَلايَةُ لِلَّهِ الْحَقِّ هُوَ خَيْرٌ ثَواباً وَ خَيْرٌ عُقْباً  ( 44 )\r\nاينجا ، همه اختيار براى خداى بر حق است ؛ وى بهتر است از روى ثواب دادن ، و بهتر است از روى جزادادن .\r\nتفسير : هر پاداشى كه در مقابل هر عمل به كسى بدهد ، مناسب و موزون است . درين جهان و در روز قيامت ، همه كارها در تحت اختيار اوست ؛ هيچكس مجال ندارد كه در فيصلهء « 3 » او تعالى مداخلت نمايد .\r\n وَ اضْرِبْ لَهُمْ مَثَلَ الْحَياةِ الدُّنْيا كَماءٍ \r\nو بيان كن براى ايشان مثل زندگانى دنيا ، كه وى مانند آبى است\r\n\r\n\r\n","description":"","footnote":"\r\n( 1 ) . فقط\r\n( 2 ) . مى توانست انتقام بگيرد .\r\n( 3 ) . داورى ، حكم ، حكومت\r\n","page_name":" 650 ","page_number":674},
  {"content":"\r\n\r\n أَنْزَلْناهُ مِنَ السَّماءِ فَاخْتَلَطَ بِهِ نَباتُ الْأَرْضِ فَأَصْبَحَ هَشِيماً تَذْرُوهُ الرِّياحُ \r\nكه فرستاديمش از آسمان ، پس درهم پيچيد به سبب وى سبزهء زمين ؛ پس شد آخر كار درهم شكسته كه مى پرانيدش بادها ؛\r\nتفسير : بهار عارضى دنيا ، و رونق و بهجت فانى و سريع الزوال آن ، مانند زمين خشك و مرده اى است كه چون بر آن باران ببارد ، فورا زنده گرديده ، درختان غلّه و نباتات مختلطهء مختلفه در آن سبز گردد ؛ زراعات سبز و خرّم در نظرها مقبول معلوم شود « 1 » ؛ و چون چند روز بر آن بگذرد ، همه زرد گردد ، و به خشكيدن آغاز نمايد ؛ بالآخر « 2 » ، وقت درو آن فرارسد ؛ سپس آن را كوبند ، و به باد كردن آغاز نهند « 3 » . اين حال ، نمونهء رونق و زينت دلربا و ابله فريب دنياست ؛ كه براى چند روز خوب سبز و خرّم به نظر مى آيد ؛ عاقبت بكلّى ميده شده ، به باد خواهد رفت ؛ و در اثر قطع شدن آن ، تماما به صحراى خشك تبديل مىشود ؛ چنان كه در آتى در  « وَ يَوْمَ نُسَيِّرُ الْجِبالَ وَ تَرَى الْأَرْضَ بارِزَةً »  اشاره كرده است .\r\n هرچه دارد جهان بى بنياد * مشت خاكى است در قلمرو باد \r\n وَ كانَ اللَّهُ عَلى كُلِّ شَيْءٍ مُقْتَدِراً  ( 45 )\r\nو هست خدا بر همه چيز توانا .\r\nتفسير : هرگاه بخواهد باز زنده كند ( موضح القرآن ) ؛ و يا اينكه رويانيدن و ميده كردن و به باد دادن آن به قدرت اوست .\r\n الْمالُ وَ الْبَنُونَ زِينَةُ الْحَياةِ الدُّنْيا وَ الْباقِياتُ \r\nمال و فرزندان آرايش زندگانى دنياست ؛ و باقيات\r\n\r\n\r\n","description":"","footnote":"\r\n( 1 ) . در انظار مقبول افتد و مطلوب آيد ؛\r\n( 2 ) . بالاخره ،\r\n( 3 ) . به باد دادن آغاز كنند .\r\n","page_name":" 651 ","page_number":675},
  {"content":"\r\n\r\n الصَّالِحاتُ خَيْرٌ عِنْدَ رَبِّكَ ثَواباً وَ خَيْرٌ أَمَلًا  ( 46 )\r\nحسنات بهتر است نزد پروردگار تو ، از روى ثواب ؛ و بهتر است از جهت اميد داشتن .\r\nتفسير : بعد از مردن ، مال و اولاد و غيره به كار نمى آيد . چيزى كه به كار مى آيد ، اعمال نيك است كه اثر و يا ثواب آن در آينده باقى مى ماند .\r\nدر حديث ، اين كلمات يعنى « سبحان اللّه و الحمد للّه و لا إله الّا اللّه و اللّه اكبر و لا حول و لا قوّة الّا باللّه » را « باقيات صالحات » فرموده . اين ، محض « 1 » به طور مثال ذكر شد ؛ ورنه ، جميع اعمال حسنه در آن داخل است .\r\nدر موضح القرآن آمده كه « باقيات الصالحات » عبارت است از علمى كه تدريس نمايد و جارى بماند ؛ و يا كدام « 2 » رسم نيك را رواج دهد ؛ و يا مسجد ، چاه ، سراى ، باغ و زمين مزروعه وقف كند ؛ و يا اولاد را صالح تربيه « 3 » كرده بگذارد ؛ و [ با 
  ] همچو كارهاى نيك كه از جانب خدا ( ج ) بهترين عوض به آن داده مىشود ؛ و انسان مىتواند از آن توقّعات نيك نمايد ؛ بر خوشحالى فانى و زايل دنيا اميدهاى دراز بستن كار عقلمندان نيست .\r\n وَ يَوْمَ نُسَيِّرُ الْجِبالَ وَ تَرَى الْأَرْضَ بارِزَةً \r\nو ( ياد كن ) روزى را كه روان كنيم كوه ها را ؛ و ببينى زمين را ظاهرشده ؛\r\nتفسير : وقتى كه قيامت برپا شود ، كوه ها هم كه داراى جسامت و صلابت است نيز ، از جاى آن « 4 » رانده مىشود ؛ بلكه صخره هاى سنگين و كلان مانند پشم ندّافى شده به هوا مى پرد ! خلاصه اينست كه تمام ارتفاعات و نشيب و فراز زمين از ميان رفته ، سطح آن كاملا هموار و آشكار مى گردد .\r\n\r\n\r\n","description":"","footnote":"\r\n( 1 ) . فقط\r\n( 2 ) . يك\r\n( 3 ) . تربيت\r\n( 4 ) . جاى خود\r\n","page_name":" 652 ","page_number":676},
  {"content":"\r\n\r\n وَ حَشَرْناهُمْ فَلَمْ نُغادِرْ مِنْهُمْ أَحَداً  ( 47 )\r\n% و جمع سازيم مردمان را ؛ پس نگذاريم از ايشان هيچ‌كس را ؛\r\nتفسير : هيچ شخص از عدالت خداى تعالى بيرون شده نمى تواند « 1 » .\r\n وَ عُرِضُوا عَلى رَبِّكَ صَفًّا لَقَدْ جِئْتُمُونا كَما خَلَقْناكُمْ أَوَّلَ مَرَّةٍ بَلْ زَعَمْتُمْ أَلَّنْ نَجْعَلَ لَكُمْ مَوْعِداً  ( 48 )\r\nو روبه رو آورده شوند بر پروردگار تو صف كشيده ؛ ( هر آئينه ) آمديد پيش ما چنانچه آفريده بوديم شما را اوّل بار ؛ بلكه مى پنداشتيد كه نخواهيم ساخت براى شما وعده گاهى .\r\nتفسير : به منكرين بعث به طور توبيخ گوشزد مىشود كه شما قيامت و غيره را محض « 2 » دروغ مى دانستيد ؛ امروز تمام جمعيّت و اثاثيهء خود را گذاشته ، تنها و برهنه در كجا رسيده ايد ؟ ! و در آيت كريمهء  « كَما خَلَقْناكُمْ أَوَّلَ مَرَّةٍ »  اين هم داخل است كه در بدن هيچ زخم و نقص و غيره باقى نخواهد ماند .\r\nدر حديث است كه در محشر تمام صفوف يكصد و بيست مى باشد ؛ از آن جمله هشتاد صف از امّت محمّديه خواهد بود .\r\n وَ وُضِعَ الْكِتابُ فَتَرَى الْمُجْرِمِينَ مُشْفِقِينَ مِمَّا \r\nو نهاده شود نامهء اعمال ؛ پس ببينى گناهگاران را ترسان از آنچه\r\n\r\n\r\n","description":"","footnote":"\r\n( 1 ) . نمى تواند بيرون بشود ، باشد .\r\n( 2 ) . فقط\r\n","page_name":" 653 ","page_number":677},
  {"content":"\r\n\r\n فِيهِ \r\nدر آن نوشته است ؛\r\nتفسير : در دست هركس اعمالنامه اش « 1 » داده مىشود ؛ مجرمين فهرست گناهان خود را در آن خوانده ، هراسان مى شوند كه آيا به چه گونه سزا محكوم مى گردند ؟ !\r\n وَ يَقُولُونَ يا وَيْلَتَنا ما لِهذَا الْكِتابِ لا يُغادِرُ صَغِيرَةً وَ لا كَبِيرَةً إِلَّا أَحْصاها وَ وَجَدُوا ما عَمِلُوا حاضِراً \r\nو مى گويند : اى واى بر ما ؛ چه حال است اين نامه را ، كه نگذاشته است ( معصيت ) خرد را و نه بزرگ را ؛ مگر احاطه كرده است آن را ! و بيابند هرچه كرده بودند پيش رو ؛\r\nتفسير : يعنى ذرّه ذرّه عمل پيش نظر مى آيد ؛ و هر بدى و نيكى را ، خرد باشد يا كلان ، در اعمالنامهء خود ثبت « 2 » خواهند يافت .\r\n وَ لا يَظْلِمُ رَبُّكَ أَحَداً  ( 49 )\r\nو ستم نمى كند پروردگار تو بر هيچ‌كس .\r\nتفسير : در بارگاه حق تعالى « ظلم » به اين معنى قطعا امكان ندارد كه او تعالى در ملك غيرى تصرّف بنمايد ؛ زيرا كه تمام مخلوق آفريده و ملك خود اوست ؛ ليكن چيزى را كه در ظاهر ظلم به نظر آيد ، و\r\n\r\n\r\n","description":"","footnote":"\r\n( 1 ) . نامهء اعمالش\r\n( 2 ) . ثبت شده ، مضبوط\r\n","page_name":" 654 ","page_number":678},
  {"content":"\r\n\r\nكار بى موقع پنداشته شود هم نمى كند ؛ و نه كسى را بى قصور مى گيرد ، و نه كوچك ترين نيكى كسى را ضايع مىكند ؛ بلكه به حكمت بالغهء خود ، تنها خودش هر درخت نيكى و بدى را به بار مى آرد كه طبيعت نوعيّهء آن اقتضا كند .\r\n از مكافات عمل غافل مشو * گندم از گندم برويد جو ز جو \r\nخالق الكل ، در كفر و ايمان و طاعت و عصيان ، چنان خواص و تأثيرات جداگانه نهاده است كه در زهر و ترياق ؛ اين تمام خواص و آثار خير و شرّ ، علانيتا در آخرت به ظهور مى رسد .\r\n وَ إِذْ قُلْنا لِلْمَلائِكَةِ اسْجُدُوا لِآدَمَ فَسَجَدُوا إِلَّا إِبْلِيسَ كانَ مِنَ الْجِنِّ فَفَسَقَ عَنْ أَمْرِ رَبِّهِ أَ فَتَتَّخِذُونَهُ وَ ذُرِّيَّتَهُ أَوْلِياءَ مِنْ دُونِي وَ هُمْ لَكُمْ عَدُوٌّ بِئْسَ لِلظَّالِمِينَ بَدَلًا  ( 50 )\r\nو ( ياد كن ) چون گفتيم : به فرشتگان سجده كنيد آدم را ! پس سجده كردند ، مگر ابليس ؛ بود از جن ؛ پس بيرون شد از فرمان پروردگار خود ؛ آيا فرامى گيريد او را و فرزندان او را دوستان غير من ؟ و ايشان شما را دشمن اند ؟ ! شيطان بد عوض است ستمگاران را !\r\nتفسير : قول صحيح آنست كه ابليس از نوع جن بود ؛ مگر « 1 » از كثرت عبادت ترقّى نموده در گروه ملائكه شامل شد « 2 » . بنابرآن « 3 » ، در زمرهء فرشتگان به سجده مأمور گرديد . در آن وقت ، طبيعت اصلى او به ميدان آمد ؛ چنان كه تكبّر نمود ، و از اطاعت خداى تعالى گريخت ، و سر خم كردن پيش آدم را كسر شأن خود\r\n\r\n\r\n","description":"","footnote":"\r\n( 1 ) . ليكن\r\n( 2 ) . داخل شد ، درآمد .\r\n( 3 ) . بنابراين\r\n","page_name":" 655 ","page_number":679},
  {"content":"\r\n\r\nدانست . امّا ، جاى تعجّب است كه امروز اولاد آدم مى خواهد كه در عوض رب خود آن دشمن ازلى و اولاد و اتباع او را رفيق و خيرخواه و مددگار بسازد ! آيا برتر از اين بى انصافى و ظلم خواهد بود ؟ ! اين قصّه پيش تر در چندين جاى مفصّل گذشته است ، و ذكر آن درين موقع « 1 » ، تنبيه است بر اينكه بر رونق و زينت دنياى فانى فريب خورده ، و از آخرت غافل شدن ، همه اثر تحريك و تسويل شيطان است ، كه نمى خواهد ما به وطن اصلى و آبائى خود ( جنّت ) واپس برويم . نصب العين او اينست كه به لباس دوستى از ما انتقام دشمنى قديمى خود را بگيرد ! انسان را لازم است كه از چنين دشمن چالاك ، هيچ وقت غافل نباشد . كسانى كه بر متاع دنيوى مغرورشده ، خود را عزيز و ضعفا را حقير مى دانند ؛ آنها در تكبّر و تفاخر به راه شيطان لعين مى روند .\r\nتنبيه : ابن كثير در خصوص بعضى روايات ( كه در آن ابليس را اصلا از جملهء ملائكه وانمود مىكند ) تحرير داشته است كه قسمت غالب آن از اسرائيليّات است ، و نقل آن محض « 2 » براى تدقيق نظر است ؛ چه ، بعضى چيزهاى آن روايات يقينا دروغ است ، زيرا كه قرآن حكيم آن را صراحتا تكذيب مىكند .\r\nابن كثير ( رح ) تحرير خود را دوام داده ، به كلمات متين راجع به اسرائيليّات چنان بحث قيمتدارى نموده است ، كه قابل مطالعه و حفظ كردن است . در اينجا محض « 3 » ض از خوف تطويل ، نمى توان به تحرير آن پرداخت .\r\n * ما أَشْهَدْتُهُمْ خَلْقَ السَّماواتِ وَ الْأَرْضِ وَ لا خَلْقَ أَنْفُسِهِمْ وَ ما كُنْتُ مُتَّخِذَ الْمُضِلِّينَ عَضُداً  ( 51 )\r\nحاضر نكرده بودم ايشان را ( وقت ) آفريدن آسمانها ، و زمين و نه ( وقت ) آفريدن خودشان ؛ و نيستم گيرنده گمراهان را مددگار !\r\nتفسير : در حين پيداكردن زمين و آسمان ، ما اين شياطين را دعوت نداده بوديم « 4 » كه آمده تماشا كنند كه درست ساخته شده است و يا در تخليق چيزى نقص و فتور است ؟ خلاصه ، در تكوين و ايجاد عالم نه از\r\n\r\n\r\n","description":"","footnote":"\r\n( 1 ) . در اين موضع ،\r\n( 2 ) . فقط\r\n( 3 ) . فقط\r\n( 4 ) . دعوت نكرده بوديم\r\n","page_name":" 656 ","page_number":680},
  {"content":"\r\n\r\nآنها چيزى مشوره « 1 » گرفتيم ، و نه امدادى خواستيم ؛ بلكه در وقت آفرينش زمين و آسمان قطعا وجود هستى هم نداشتند ؛ و چون خود آنها را آفريديم ، هم از ايشان نپرسيديم كه شما را چه طور پيدا كنيم ؟ « 2 » و يا ديگر همجنسان شما را چگونه خلق نمائيم ؟ چگونه مى توان تصوّر نمود كه ما اين كار را مى كرديم ، و از آنها استمداد مى نموديم ؛ زيرا ، احوال اين اشقياى بدفرجام بر ما معلوم بود ؛ نيك مى دانستيم كه آنها مردم را از راه حق گمراه مى كنند ! جاى حيرت است كه چرا مردم آنها را به خدائى پذيرفتند ، و پروردگار خود را گذاشته ، آنها را رفيق و مددگار خود ساختند ؛ سبحانه و تعالى عمّا يقول الظالمون علوّا كبيرا » !\r\n وَ يَوْمَ يَقُولُ نادُوا شُرَكائِيَ \r\nو روزى كه فرمايد ( خداى تعالى ) : - اى مشركان - ندا كنيد شريكان مرا ؛\r\nتفسير : كسانى را كه شريك من گردانيده بوديد ، صدا كنيد تا در اين وقت مصيبت به شما امداد كنند .\r\n الَّذِينَ زَعَمْتُمْ فَدَعَوْهُمْ فَلَمْ يَسْتَجِيبُوا لَهُمْ وَ جَعَلْنا بَيْنَهُمْ مَوْبِقاً  ( 52 )\r\nكسانى را كه زعم مى كرديد ! پس ندا كنند ( آن جماعه را ) ؛ پس جواب نخواهند داد ايشان را ؛ و گردانيديم در ميان ايشان جاى هلاكى .\r\nتفسير : در آن وقت ، حقيقت واقعه « 3 » مكشوف خواهد گشت ، و مس اين گونه دوستى و محبّت آشكار خواهد شد . نزديك يكديگر هم رفته نخواهند توانست ! در بين هردو طائفه خندق وسيع و عظيم آتش حائل خواهد شد ؛ اعاذنا اللّه منها !\r\n\r\n\r\n","description":"","footnote":"\r\n( 1 ) . هيچ نظر مشورتى\r\n( 2 ) . پديدار گردانيم ؟ پديد آوريم ؟\r\n( 3 ) . ماجرا\r\n","page_name":" 657 ","page_number":681},
  {"content":"\r\n\r\n وَ رَأَى الْمُجْرِمُونَ النَّارَ فَظَنُّوا أَنَّهُمْ مُواقِعُوها وَ لَمْ يَجِدُوا عَنْها مَصْرِفاً  ( 53 )\r\nو ببينند گناهگاران آتش را ؛ پس خواهند دانست كه ايشان درافتادنى اند در آن ؛ و نيابند از آن جاى بازگشت .\r\nتفسير : در ابتدا ، شايد چيزى « 1 » اميد معافى داشته باشند ؛ ليكن به مجرّدى كه « 2 » جهنّم را مى بينند ، يقين مى كنند كه حتما در آن مى افتند ؛ و هيچ راه فرار موجود نيست .\r\n وَ لَقَدْ صَرَّفْنا فِي هذَا الْقُرْآنِ لِلنَّاسِ مِنْ كُلِّ مَثَلٍ وَ كانَ الْإِنْسانُ أَكْثَرَ شَيْءٍ جَدَلًا  ( 54 )\r\nو هر آئينه باربار فهمانيديم در اين قرآن براى مردمان از هر مثل ، و هست آدمى بيشتر از همه چيز خصومت كننده .\r\nتفسير : قرآن كريم به چه عنوانات « 3 » مختلف انواع و اقسام دلائل و امثله ، سخنان راست را مى فهماند ؛ مگر « 4 » انسان چنان مخاصم واقع شده است « 5 » كه در سخنان واضح و راست هم از كج‌بحثى منصرف نمى شود . وقتى كه در مقابل دلائل قوى جواب آورده نمى تواند « 6 » ، به فرمايشات مهمل و بى اساس مى پردازد ، كه اگر فلان چيزها را نشان بدهيد قبول خواهيم كرد !\r\n\r\n\r\n","description":"","footnote":"\r\n( 1 ) . اندكى\r\n( 2 ) . به مجرّد آنكه\r\n( 3 ) . عنوانهاى ، عناوين\r\n( 4 ) . ليكن\r\n( 5 ) . بار آمده است\r\n( 6 ) . نمى تواند جواب بياورد ،\r\n","page_name":" 658 ","page_number":682},
  {"content":"\r\n\r\n وَ ما مَنَعَ النَّاسَ أَنْ يُؤْمِنُوا إِذْ جاءَهُمُ الْهُدى وَ يَسْتَغْفِرُوا رَبَّهُمْ إِلَّا أَنْ تَأْتِيَهُمْ سُنَّةُ الْأَوَّلِينَ أَوْ يَأْتِيَهُمُ الْعَذابُ قُبُلًا  ( 55 )\r\nو بازنداشت مردمان را از آنكه ايمان آرند ، چون بيايد با ايشان هدايت ؛ و طلب آمرزش كنند از پروردگار خود ؛ مگر انتظار آنكه برسد به ايشان روش پيشينيان ؛ يا بيايد به ايشان عذاب روبه روى .\r\nتفسير : نظر به عناد آنها ، مى توان گفت كه بعد از اينكه مانند قرآن هدايت عظيم الشان به ايشان رسيد ؛ اگر ايمان نياوردند و توبه نكردند ، هيچ عذر معقول ندارند . آخر ، در قبول حق چرا تاخير مى كنند ؟ ! و چه انتظار دارند ؟ بجز اينكه مانند اقوام سابق ، خداى تعالى آنها را بكلّى تباه كند ؛ و يا اگر تباه كرده نشوند ، اقلا عذاب الهى ( ج ) به صورت هاى مختلف پيش چشمشان حاضر شود ! هكذا يفهم من تفسير ابن كثير و غيره .\r\nحضرت شاه ( رح ) مى نويسد : هيچ انتظار ديگر باقى نماند ، مگر اينكه مثل اقوام سابقه هلاك شوند ؛ و يا عذاب قيامت را به چشم سر ببينند .\r\n وَ ما نُرْسِلُ الْمُرْسَلِينَ إِلَّا مُبَشِّرِينَ وَ مُنْذِرِينَ \r\nو نمى فرستيم پيغامبران را مگر بشارت دهنده و ترساننده ؛\r\nتفسير : پيغمبران اختيار ندارند كه هرگاه شما خواهش كنيد ، و يا وقتى كه خود آنها بخواهند ، عذاب را مسلّط نمائيم .\r\n وَ يُجادِلُ الَّذِينَ كَفَرُوا بِالْباطِلِ لِيُدْحِضُوا  و خصومت مى كنند كافران به خصومت باطل ، تا بلغزانند\r\n\r\n","description":"","footnote":"","page_name":" 659 ","page_number":683},
  {"content":"\r\n\r\n بِهِ الْحَقَّ \r\nبه سبب آن ، سخن حق را ؛\r\nتفسير : مى خواهند به مجادله هاى دروغ و كج‌بحثى ها آواز حق را پست نمايند ، و به زورآورى « 1 » ، قدم هاى صداقت را بلغزانند ؛ ممكن نيست !\r\n وَ اتَّخَذُوا آياتِي وَ ما أُنْذِرُوا هُزُواً  ( 56 )\r\nو گرفتند كلام مرا و چيزى را كه به آن ترسانيده شدند تمسخر .\r\nتفسير : كلام خدا را ريشخند مى كنند ، و از عذابى كه ترسانيده مى شوند آن را مورد تمسخر خود قرار مى دهند .\r\n وَ مَنْ أَظْلَمُ مِمَّنْ ذُكِّرَ بِآياتِ رَبِّهِ فَأَعْرَضَ عَنْها وَ نَسِيَ ما قَدَّمَتْ يَداهُ \r\nو كيست ستمگارتر از آنكه فهمانيده شد ( پند داده شد ) به كلام رب خويش ؛ پس روگردان گشت از آن ؛ و فراموش كرد آنچه پيش فرستاده است دو دست وى ؛\r\nتفسير : سزاى آن ذخيرهء تكذيب حق و استهزا را كه پيش مى فرستد ، چنان فراموش نموده كه به سهو هم گاهى به خيالش نمى گذرد .\r\n إِنَّا جَعَلْنا عَلى قُلُوبِهِمْ أَكِنَّةً أَنْ يَفْقَهُوهُ وَ  هر آئينه افگنديم بر دل ايشان پرده كه نفهمند آن را ( قرآن را ) ، و\r\n\r\n\r\n","description":"","footnote":"\r\n( 1 ) . زورگويى ،\r\n","page_name":" 660 ","page_number":684},
  {"content":"\r\n\r\n فِي آذانِهِمْ وَقْراً وَ إِنْ تَدْعُهُمْ إِلَى الْهُدى فَلَنْ يَهْتَدُوا إِذاً أَبَداً  ( 57 )\r\nدر گوش ايشان است گرانى ؛ و اگر بخوانى ايشان را بسوى هدايت ، پس هرگز نيايند به راه ، هيچ‌گاه .\r\nتفسير : از سبب « 1 » جدال بالباطل و استهزاء بالحق ايشان بر دل هايشان پرده افكنديم ، و در گوش هايشان سنگينى نهاديم . اكنون نه حق را مى شنوند ، و نه آن را مى فهمند ؛ آنها بكلّى مسخ شده اند . پس بسوى حق چه طور متوجّه شوند ، و انجام خود را چگونه خيال كنند ؟ ! قطعا توقّع نبايد كرد « 2 » كه اشقيا به راه خواهند آمد .\r\n وَ رَبُّكَ الْغَفُورُ ذُو الرَّحْمَةِ لَوْ يُؤاخِذُهُمْ بِما كَسَبُوا لَعَجَّلَ لَهُمُ الْعَذابَ \r\nو پروردگار تو آمرزنده ، خداوند رحمت است ؛ اگر بگيرد ايشان را به آنچه كرده اند ، هر آئينه به زودى بيافگند بر ايشان عذاب را ؛\r\nتفسير : كردار آنها مقتضى آن است كه به آمدن عذاب « 3 » ، يك لمحه « 4 » هم تأخير واقع نشود ؛ مگر « 5 » حلم و كرم حق تعالى مانع است كه آنها را فورا تباه نمايد . او تعالى به رحمت عامّهء خود تا يك اندازه درگذر مىكند « 6 » ، و سخت ترين مجرم را موقع « 7 » مىدهد كه اگر بخواهد از موقع استفاده ؛ و به توبه « 8 » ، بخشش خطاهاى گذشته را حاصل كند ؛ و ايمان آورده مستحق رحمت عظيم گردد .\r\n\r\n\r\n","description":"","footnote":"\r\n( 1 ) . به سبب ، به خاطر\r\n( 2 ) . توقّع ( انتظار ) نبايد داشت ،\r\n( 3 ) . براى آمدن عذاب ،\r\n( 4 ) . يك لحظه\r\n( 5 ) . ليكن\r\n( 6 ) . عفو ( گذشت ) مىكند ،\r\n( 7 ) . فرصت\r\n( 8 ) . با توبه ، به واسطه توبه\r\n","page_name":" 661 ","page_number":685},
  {"content":"\r\n\r\n بَلْ لَهُمْ مَوْعِدٌ لَنْ يَجِدُوا مِنْ دُونِهِ مَوْئِلًا  ( 58 )\r\nبلكه ايشان را ميعادى است كه هرگز نيابند بجز او پناهى .\r\nتفسير : اين تأخير عذاب تا يك وقت معيّن است ؛ ليكن ممكن نيست كه مجرمى پيش از ورود وعدهء عذاب جائى پنهان شود ؛ چون وقت رسيد ، همه بسته شده « 1 » حاضر كرده مى شوند .\r\n وَ تِلْكَ الْقُرى أَهْلَكْناهُمْ لَمَّا ظَلَمُوا وَ جَعَلْنا لِمَهْلِكِهِمْ مَوْعِداً  ( 59 )\r\nو آن قريه ها را هلاك كرديم ، چون ستم كردند ؛ و مقرّر گردانيديم براى هلاك ايشان ميعادى .\r\nتفسير : قريه جات « 2 » عاد و ثمود را كه واقعات « 3 » آنها مشهور و معروف است بنگريد ؛ كه چون ظلم كردند ، بر وقت معيّن خود چه طور تباه و برباد كرده شدند ؛ همين طور ، بايد بترسيد كه به وقت رسيدن عذاب الهى ( ج ) هيچ‌جايى پناه نخواهند يافت .\r\n وَ إِذْ قالَ مُوسى لِفَتاهُ لا أَبْرَحُ حَتَّى \r\nو ياد كن چون گفت موسى جوان خود را : هميشه راه مى روم تا آنكه\r\n\r\n\r\n","description":"","footnote":"\r\n( 1 ) . دستگيرشده ، بازداشت شده\r\n( 2 ) . قريه ها ، شهرهاى\r\n( 3 ) . وقايع\r\n","page_name":" 662 ","page_number":686},
  {"content":"\r\n\r\n أَبْلُغَ مَجْمَعَ الْبَحْرَيْنِ أَوْ أَمْضِيَ حُقُباً  ( 60 )\r\nبرسم به محل جمع شدن دو دريا ؛ يا بروم مدّت هاى دراز !\r\nتفسير : در فوق ، ذكر شده بود كه كافران مغرور مسلمانان مفلس را حقير دانسته ، به آن حضرت ( ص ) مى گفتند كه آنها را در جمعيّت خود جا مدهيد ، تا ما با شما مصاحبت كنيم ! ازين جهت ، مثال دو شخص را بيان كرد ؛ و بعد از آن مثال دنيا را آورد ؛ وآنگهى « 1 » كبر و غرور ابليس را - كه سبب تباهى او مىشود - تذكار نمود . اكنون ، « قصّهء موسى و خضر » را ذكر مىكند كه اگرچه اهل اللّه از همه افضل و بهتر باشند ، مگر « 2 » خود را بهتر نمى گويند ؛ و اگر گاهى هم سهوا از زبان آنها برآيد ، از طرف حق تعالى تأديب و تنبيه مى شوند !\r\nدر حديث است كه وقتى حضرت موسى ( ع ) به قوم خود نصايح مؤثّر و قيمتدار مى فرمود ، شخصى پرسيد : اى موسى ! آيا به روى زمين شخصى را از خود عالم تر مى يا بى ؟ فرمود : نى ! اين جواب در حقيقت صحيح بود ؛ زيرا ، موسى ( ع ) از جملهء پيغمبران اولو العزم مى باشد . ظاهر است كه در عصر ايشان هيچ‌كس علم اسرار شرعيّه را بيشتر ازو نمى دانست ؛ ليكن ، سخن وى حق تعالى را پسند نيامد ! اگرچه مقصد درست بود ، باز هم از تعميم جواب ظاهر مى شد كه بر روى زمين من كل الوجوه خود را اعلم الناس خيال مىكند ! رضاى خدا ( ج ) اين بود كه جواب را به علم محيط او تعالى محوّل مى كرد ؛ مثلا ، اين طور مى گفت كه : بندگان مقرّب و مقبول خدا بسيارند كه به احوال همهء آنها تنها خدا مىداند « 3 » .\r\nبنابرآن ، وحى آمد كه در محل اتّصال دو دريا ، يك بندهء ماست كه نسبت به تو علم بيشتر دارد . از دو درياى مذكور ، كدام دو دريا مراد است ؟ بعضى گفته اند كه بحيرهء فارس و بحيرهء روم ؛ ليكن اين دو بحيره باهم اتّصال ندارند . شايد مراد از اتّصال قرب باشد ؛ يعنى ، در موضعى كه كمترين فاصله داشته باشد ؛ و بعضى دو درياى افريقه « 4 » را مراد مى گيرند . نزد بعض علما « مجمع البحرين » مقامى است كه دجله و فرات با هم اتّصال يافته ، در خليج فارس مى ريزند ؛ و اللّه اعلم .\r\nبه هرحال موسى ( ع ) درخواست كرد كه جاى اقامت او به من نشان داده شود ، تا در آنجا رفته استفاده علمى نمايم . حكم صادر شد كه چون به تلاش آن برآئى ، يك ماهى را بريان كرده همراه خود بردار ؛ جائى كه ماهى گم شود ، بدان كه بندهء ما « قيام خضر ( ع ) » در آنجا موجود است ! چون از مجمع البحرين يك\r\n\r\n\r\n","description":"","footnote":"\r\n( 1 ) . و آنگاه\r\n( 2 ) . امّا ، ليكن\r\n( 3 ) . علم دارد ، داناست .\r\n( 4 ) . آفريقا\r\n","page_name":" 663 ","page_number":687},
  {"content":"\r\n\r\nقطعه وسيع مراد شده مى توانست « 1 » ؛ لذا ، براى تعيين اين علامت را مقرّر نمود . موسى ( ع ) مطابق اين هدايت سفر كرد ، و خادم خاص خود حضرت يوشع ( ع ) را همراه گرفت ، و به يوشع تأكيد نمود كه مراقب ماهى باش ؛ من سفر خود را ادامه مى دهم ، تا به منزل مقصود برسم ؛ و اگر سال ها ( بل قرن ها هم ) بگذرد ، بدون حصول « 2 » مقصود برنمى گردم .\r\nتنبيه : مراد از جوان ، حضرت يوشع ( ع ) است كه ابتدائا خادم خاص موسى ( ع ) بود ؛ سپس در حين حيات او پيغمبر ، و بعد ازو خليفه شد .\r\n فَلَمَّا بَلَغا مَجْمَعَ بَيْنِهِما نَسِيا حُوتَهُما فَاتَّخَذَ سَبِيلَهُ فِي الْبَحْرِ سَرَباً  ( 61 )\r\nپس چون رسيدند به محل جمع شدن دو دريا ؛ فراموش كردند ماهى خود را ، پس فراگرفت ماهى راه خود را در دريا نقب زده .\r\nتفسير : چون در آنجا رسيدند ، حضرت موسى ( ع ) قريب يك سنگ كلان كه زير آن چشمهء آب حيات جريان داشت ، به خواب رفت . يوشع ( ع ) ديد كه به حكم خدا ( ج ) ماهى بريان زنده شده از توشه دان برآمد ، و به طريق عجيب و غريب در دريا نقب زده رفت ؛ به قدرت خداى تعالى در مدخل آن در آب يك طاق گشاده باقى ماند ! يوشع اين واقعه را ديده متحيّر گرديد ، و در فكر آن بود كه چون موسى ( ع ) بيدار شود ، به او حكايت كند . موسى ( ع ) بيدار شد و بلافاصله هردو پيش رفتند . آيا يوشع ( ع ) در چه خيال بود كه اين امر را فراموش كرد ؟ در روايات است كه موسى ( ع ) هنگاميكه به يوشع ( ع ) تأكيد كرده بود كه مراقب ماهى باشد ؛ از زبانش برآمده بود كه : اين كار هيچ مشكل نيست ! بنابرآن ، تنبيه كرده شد كه در كوچك ترين كار هم نبايد آدم بر نفس خود اعتماد كند .\r\n فَلَمَّا جاوَزا قالَ لِفَتاهُ آتِنا غَداءَنا \r\nپس چون گذشتند ، گفت موسى جوان خود را : بيار براى ما طعام ( چاشت ) ما را !\r\n\r\n\r\n","description":"","footnote":"\r\n( 1 ) . مى توانست مراد بشود ، باشد ؛\r\n( 2 ) . تحصيل ، به دست آوردن\r\n","page_name":" 664 ","page_number":688},
  {"content":"\r\n\r\n لَقَدْ لَقِينا مِنْ سَفَرِنا هذا نَصَباً  ( 62 )\r\nهر آئينه يافتيم ازين سفر خود زحمت .\r\nتفسير : حضرت موسى ( ع ) پيش تر مانده نشده بود ؛ مگر « 1 » آنگاه كه نزديك بود مطلب از دست برود ، وقت رفتار ، ماندگى و خستگى در خود حس كرد .\r\n قالَ أَ رَأَيْتَ إِذْ أَوَيْنا إِلَى الصَّخْرَةِ فَإِنِّي نَسِيتُ الْحُوتَ وَ ما أَنْسانِيهُ إِلَّا الشَّيْطانُ أَنْ أَذْكُرَهُ \r\nگفت : آيا ديدى چون جاى گرفتيم به نزد آن سنگ ، پس من فراموش كردم ماهى را ؛ و فراموش من نگردانيد آن را مگر شيطان ، كه ياد كنم آن را !\r\nتفسير : مطلب را فراموش كردن ؛ و درحالى كه بايد يادش مى بود . ذهول آن از وسوسه اندازى شيطان به وقوع آمد .\r\n  وَ اتَّخَذَ سَبِيلَهُ فِي الْبَحْرِ عَجَباً ( 63 ) قالَ ذلِكَ ما كُنَّا نَبْغِ فَارْتَدَّا عَلى آثارِهِما قَصَصاً   ( 64 )\r\nو گرفت ماهى راه خود را در دريا به طرز عجب .\r\nگفت موسى : اين است آنچه مى جستيم ! پس بازگشتند بر اقدام خود شناخته ( تفحص كنان ) .\r\nتفسير : غالبا « 2 » ، در آنجا جاده اى وجود نداشت . بنابرآن « 3 » ، نقش قدم خود را ديده ؛ برگشتند .\r\n\r\n\r\n","description":"","footnote":"\r\n( 1 ) . ليكن\r\n( 2 ) . ظاهرا\r\n( 3 ) . بنابراين ،\r\n","page_name":" 665 ","page_number":689},
  {"content":"\r\n\r\n فَوَجَدا عَبْداً مِنْ عِبادِنا آتَيْناهُ رَحْمَةً مِنْ عِنْدِنا وَ عَلَّمْناهُ مِنْ لَدُنَّا عِلْماً  ( 65 )\r\nپس يافتند بنده اى از بندگان ما ، كه داديم او را رحمتى از نزد خود ؛ و آموختيم او را از نزد خود علمى .\r\nتفسير : آن بنده عبارت از حضرت خضر ( ع ) بود ، كه حق تعالى او را از رحمت خصوصى خود نواخته ، و از علم اسرار كونيّه حصّهء وافر عطا فرموده بود .\r\nدر اين مسئله اختلاف است كه حضرت خضر ( ع ) را « رسول » قبول كنيم و يا « نبى » و يا محض « ولى » ؟ در اينجا اين گونه مباحث فيصله نمى توان شد « 1 » ؛ با اين همه ، احقر بدين طرف رجحان دارد كه او را « نبى » بدانند ، و چنان كه بعض محقّقين خيال دارند « 2 » كه انبيائى كه شريعت جديد نياورده باشند ، به ايشان اين قدر تصرّف و اختيار هم داده مىشود كه بنابر مصالح خصوصيّه از شريعت مستقلّه « 3 » تخصيص عام و يا تقييد مطلق ، و يا از ضابطهء كلّيّه بعض جزئيّات را استثنا كنند ؛ همين قسم تصرّفات جزئى به حضرت خضر ( ع ) هم حاصل بود ؛ و اللّه اعلم .\r\nبه هرحال ، موسى ( ع ) با خضر ملاقات كرد . بعد از سلام و تحيّات ، خضر ( ع ) علت تشريف‌آورى « 4 » را از موسى ( ع ) جويا شد . حضرت موسى ( ع ) در جواب ، علّت آمدن خود را تفصيل داد « 5 » .\r\nحضرت خضر ( ع ) گفت : « اى موسى ! بدون شبهه ، اللّه تعالى ترا تربيه « 6 » فرموده ؛ ليكن ، حقيقت اين است كه علمى كه از جزئيات كونيّه از طرف اللّه به من ارزانى شده ، به آن مقدار به شما عطا نشده است ؛ و علم اسرار تشريع آن قدر فراوان كه به شما داده شده ، به من داده نشده » . بعد از آن ، به طرف گنجشكى كه از دريا آب مى نوشيد اشاره كرده ، گفت كه « علم ما و شما ، بلكه تمام علم كل مخلوقات ، از علم اللّه تعالى مانند قطرهء آب درياست كه منقار گنجشك به آن تر شده است ! » و اين مثال ، محض « 7 » براى تفهيم است ؛ ورنه ، متناهى را با غيرمتناهى ، نسبت قطره و دريا هم نيست .\r\n\r\n\r\n","description":"","footnote":"\r\n( 1 ) . نمى تواند سرانجام بگيرد ؛\r\n( 2 ) . مى پندارند ، پندار ( علمى ) دارند\r\n( 3 ) . ( كذا )\r\n( 4 ) . تشريف‌فرمايى\r\n( 5 ) . شرح داد ، توضيح داد .\r\n( 6 ) . تربيت\r\n( 7 ) . فقط\r\n","page_name":" 666 ","page_number":690},
  {"content":"\r\n\r\n قالَ لَهُ مُوسى هَلْ أَتَّبِعُكَ عَلى أَنْ تُعَلِّمَنِ مِمَّا عُلِّمْتَ رُشْداً  ( 66 )\r\nگفت او را موسى : آيا پيروى تو كنم به شرط آنكه بياموزانى مرا از آنچه آموخته شده اى از راهيابى ؟\r\nتفسير : اگر اجازه باشد ، چند روز در صحبت شما بوده ، قسمتى از آن علم مخصوص حاصل نمايم .\r\n  قالَ إِنَّكَ لَنْ تَسْتَطِيعَ مَعِيَ صَبْراً ( 67 ) وَ كَيْفَ تَصْبِرُ عَلى ما لَمْ تُحِطْ بِهِ خُبْراً   ( 68 )\r\nگفت : ( هر آئينه ) تو هرگز نتوانى با من شكيبائى كردن .\r\nو چگونه شكيبائى كنى بر چيزى كه دانش آن در اختيار تو نيست ؟ !\r\nتفسير : حضرت خضر ( ع ) از اوضاع موسى ( ع ) فهميد كه با من مصاحبه « 1 » را ادامه داده نمى تواند « 2 » ؛ زيرا ، خضر ( ع ) مأمور بود كه به علم جزئى واقعات كونيّه كه آگاهى دارد ، مطابق آن عمل كند ؛ و موسى ( ع ) داناى علومى بود كه به قوانين تشريعى و كليات تعلّق داشت . بنابرآن « 3 » ، خضر ( ع ) به سبب اطّلاع به جزئيّات و عوارض مخصوصه ، ظاهرا چنان عمل خواهد كرد كه خلاف ضوابط عامّه است ؛ و حضرت موسى ( ع ) نظر به معلومات خود ، يقينا به اين كار اعتراض خواهد كرد ، و صبر نخواهد توانست ، و عاقبت الامر كار به مفارقت خواهد كشيد .\r\n\r\n\r\n","description":"","footnote":"\r\n( 1 ) . مصاحبت\r\n( 2 ) . نمى تواند ادامه بدهد ؛\r\n( 3 ) . بنابراين ،\r\n","page_name":" 667 ","page_number":691},
  {"content":"\r\n\r\n قالَ سَتَجِدُنِي إِنْ شاءَ اللَّهُ صابِراً وَ لا أَعْصِي لَكَ أَمْراً  ( 69 )\r\nگفت : خواهى يافت مرا اگر خواهد خدا صبركننده ؛ و نافرمانى نكنم ترا در هيچ امر !\r\nتفسير : موسى ( ع ) در حين وعده دادن - غالبا « 1 » - تصوّر كرده نمى توانست « 2 » كه از نزد همچو بندهء مقرّب و مقبول ، چنين حركتى به مشاهده مى رسد ، كه نه تنها علنا خلاف شريعت خود او ، بلكه مخالف شرايع و اخلاق عامّه نيز باشد ! خوب شد كه « انشاء اللّه » گفته بود ؛ ورنه ، خلاف‌ورزى يك وعدهء قطعى هرگز شايان شأن پيغمبر اولو العزم نبود .\r\n قالَ فَإِنِ اتَّبَعْتَنِي فَلا تَسْئَلْنِي عَنْ شَيْءٍ حَتَّى أُحْدِثَ لَكَ مِنْهُ ذِكْراً  ( 70 )\r\nگفت : اگر رفاقت ( پيروى ) من مى كنى ، پس سؤال مكن از من از هيچ‌چيز ؛ تا آنكه خود آغاز كنم براى تو از آن ذكرى !\r\nتفسير : اگر چيزى ظاهرا خلاف به نظر آيد ، فورا از من مپرس ؛ تا خودم آن را بيان نكنم !\r\n فَانْطَلَقا حَتَّى إِذا رَكِبا فِي السَّفِينَةِ خَرَقَها \r\nپس هردو رفتند ؛ تا وقتى كه سوار شدند در كشتى ، پاره كرد آن را ؛\r\n\r\n\r\n","description":"","footnote":"\r\n( 1 ) . ظاهرا\r\n( 2 ) . نمى توانست تصوّر بكند\r\n","page_name":" 668 ","page_number":692},
  {"content":"\r\n\r\n قالَ أَ خَرَقْتَها لِتُغْرِقَ أَهْلَها لَقَدْ جِئْتَ شَيْئاً إِمْراً  ( 71 )\r\nگفت موسى : آيا پاره كردى آن را تا غرق كنى اهل آن را ؟ هر آئينه كردى چيزى عجيب را !\r\nتفسير : وقت سوارشدن در كشتى ، كشتيبانان حضرت خضر ( ع ) را شناخته ، و رايگان سوار كردند . در عوض احسان مذكور ، اين تخريب را ديده ، به موسى ( ع ) تعجّب و حيرت زيادتر دست داد .\r\nليكن كشتى را وقتى شكست كه بالكل نزديك كناره رسيده بود ؛ البتّه مردم انديشهء غرق شدن نداشتند .\r\nشكستن ، محض همين قدر بود كه يك تخته را كشيد ؛ گويا ، آن را معيوب ساخت .\r\n  قالَ أَ لَمْ أَقُلْ إِنَّكَ لَنْ تَسْتَطِيعَ مَعِيَ صَبْراً ( 72 ) قالَ لا تُؤاخِذْنِي بِما نَسِيتُ وَ لا تُرْهِقْنِي مِنْ أَمْرِي عُسْراً   ( 73 )\r\nگفت : آيا نگفته بودم كه تو نتوانى با من صبر ؟ !\r\nگفت موسى : مؤاخذه مكن مرا به آنچه فراموش كردم ؛ و ميانداز بر من در كار من دشوارى !\r\nتفسير : اگر بر سهو هم مرا مؤاخذه كنى ، البتّه همراهى من با شما مشكل مىشود ! استفسار اوّل از طرف حضرت موسى ( ع ) سهوا به عمل آمد ؛ و دوّمين براى اقرار ؛ و سوّمين براى رخصت شدن « 1 » .\r\n\r\n\r\n","description":"","footnote":"\r\n( 1 ) . مرخّص شدن\r\n","page_name":" 669 ","page_number":693},
  {"content":"\r\n\r\n فَانْطَلَقا حَتَّى إِذا لَقِيا غُلاماً فَقَتَلَهُ \r\nپس هردو رفتند ؛ تا آنكه ملاقى شدند با پسرى ، پس بكشت او را ؛\r\nتفسير : نزديك يك قريه ، پسرى چند مشغول بازى بودند . از جملهء آنها يكى را كه جميل ترين و هوشمند به نظر مى آمد ، گرفت و بكشت و روان شد . در بعضى روايات نام او را « جيسور » گفته اند . در خصوص اينكه آن پسر بالغ بود يا نه ؟ بعضى مى گويند : بالغ بود ، امّا كلمهء « غلام » بر عدم بلوغ او دلالت نمى كند ؛ و جمهور مفسّرين او را نابالغ گفته اند ؛ و اللّه اعلم .\r\n قالَ أَ قَتَلْتَ نَفْساً زَكِيَّةً \r\nگفت موسى : آيا كشتى نفس پاك را ؛\r\nتفسير : يعنى ، بى گناه ؛ تا وقتى كه طفل بالغ نشود ، برو گناهى نيست . اين كلمه ظاهرا تأييد مىكند كه او نابالغ بود ؛ اگرچه براى ديگران گنجايش تأويل است « 1 » .\r\n بِغَيْرِ نَفْسٍ لَقَدْ جِئْتَ شَيْئاً نُكْراً  ( 74 )\r\nبه غير عوض نفسى ؟ هر آئينه كردى چيزى نامعقول !\r\nتفسير : حقيقت اين است كه نابالغ حتّى در قصاص هم بقتل نمى رسد ؛ حال آنكه درين موقع ، قضيّهء قصاص هم وجود نداشت ؛ بنابرآن « 2 » ، چيز نامعقول تر ازين چه مى باشد ؟ !\r\n\r\n\r\n\r\n","description":"","footnote":"\r\n( 1 ) . هست .\r\n( 2 ) . بنابراين ،\r\n","page_name":" 670 ","page_number":694}
  ]